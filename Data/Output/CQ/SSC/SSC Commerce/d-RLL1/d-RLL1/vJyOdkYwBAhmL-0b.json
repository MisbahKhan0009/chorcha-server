{
  "title": "চট্টগ্রাম বোর্ড ২০২৫",
  "subtitle": "ব্যবসায় উদ্যোগ (11)",
  "questions": [
    {
      "number": "1",
      "uddipok": "জনাব মালেক তার এলাকায় দেশি গরুর খামার স্থাপন করেন। তার । উৎপাদিত দুধের চাহিদা বেড়ে যাওয়ায় তিনি পার্শ্ববর্তী এলাকায়ও দুধ সরবরাহ করার সিদ্ধান্ত নেন। বর্তমানে তিনি খামারটি সম্প্রসারণ করার জন্য আর্থিক প্রতিষ্ঠান থেকে ঋণ গ্রহণ করার চিন্তা করছেন।",
      "tag": "Ctg B 25",
      "sub_questions": [
        {
          "label": "ক",
          "question": "",
          "explanation": "পেশাজীবী কর্তৃক বিভিন্ন রকম সেবা অর্থের বিনিময়ে প্রদান করাই হলো প্রত্যক্ষ সেবা।"
        },
        {
          "label": "খ",
          "question": "",
          "explanation": "ব্যবসায়ে তথ্য ও প্রচারসংক্রান্ত প্রতিবন্ধকতা দূর করার উপায়টি হলো বিজ্ঞাপন। - - অর্থের বিনিময়ে উদ্যোক্তা কর্তৃক ধারণা, পণ্য বা সেবার নৈর্ব্যক্তিক উপস্থাপনকে বিজ্ঞাপন বলে। বিজ্ঞাপনের মাধ্যমে জনসাধারণ নতুন পণ্য ও সেবা সম্পর্কে জানতে পারে। এভাবে বিজ্ঞাপন পণ্যের বিক্রয় বাড়াতে সহায়তা করে। ফলে মুনাফাও বাড়ার সম্ভাবনা বাড়ে। তাই ব্যবসায় ক্ষেত্রে বিজ্ঞাপন অনেক গুরুত্বপূর্ণ।"
        },
        {
          "label": "গ",
          "question": "",
          "explanation": "জনাব মালেকের ব্যবসায়টি প্রজনন শিল্পের অন্তর্গত। অর্থনৈতিক উদ্দেশ্যে নির্বাচিত উদ্ভিদ ও প্রাণীর বংশবিস্তারের প্রক্রিয়াকে প্রজনন শিল্প বলে। এই শিল্পের মাধ্যমে উৎপাদিত পণ্যসামগ্রীকে পুনরায় উৎপাদনের কাজে ব্যবহার করা হয়। উদ্দীপকের জনাব মালেক তার এলাকায় দেশি গরুর খামার স্থান করেন। উক্ত গরুর খামারের গাভীর বাচ্চা পুনরায় প্রজননের মাধ্যমে খামার সম্প্রসারিত হয়। তাই বলা যায়, জনাব মালেকের শিল্পটি প্রজনন শিল্প।"
        },
        {
          "label": "ঘ",
          "question": "",
          "explanation": "জনাব মালেকের ঋণ গ্রহণ করার বিষয়টি অর্থনৈতিক পরিবেশের উপাদান। কোনো দেশের জনগণের আয় ও সঞ্চয়, অর্থ ও ঋণ ব্যবস্থা, বিনিয়োগ, মূলধন ও জনসম্পদ ইত্যাদির ওপর ভিত্তি করে কোনো দেশে যে পরিবেশের সৃষ্টি হয় তাকে অর্থনৈতিক পরিবেশ বলে। যে দেশে অভ্যন্তরীণ ও বৈদেশিক বিনিয়োগ ভালো, মূলধনের পরিমাণ আশাব্যঞ্জক, অর্থ ও ঋণ ব্যবস্থা উন্নত সেই দেশ ব্যবসায়ের ক্ষেত্রে ততই অগ্রগতি লাভ করতে পারে। উদ্দীপকের জনাব মালেক তার এলাকায় দেশি গরুর খামার স্থাপন করেন। বর্তমানে তিনি খামারটি সম্প্রসারণ করার জন্য আর্থিক প্রতিষ্ঠান থেকে ঋণ গ্রহণ করার চিন্তা করছেন। এক্ষেত্রে ঋণ গ্রহণের পুঁজির অভাবের বিষয়টি তার অর্থনৈতিক পরিবেশের সাথে সামঞ্জস্যপূর্ণ। তাই বলা যায়, জনাব মালেকের খামার সম্প্রসারণের ক্ষেত্রে ঋণ গ্রহণের বিষয়টি অর্থনৈতিক পরিবেশের উপাদান।"
        }
      ]
    },
    {
      "number": "2",
      "uddipok": "সাজেদা বেগম বিউটি পার্লারের ওপর প্রশিক্ষণ গ্রহণ করে জেলা শহরে একটি বিউটি পার্লার স্থাপন করেন। তার পার্লারে ১০ জন কর্মচারী নিয়োজিত আছে। বর্তমানে তিনি পার্লারের পাশাপাশি একটি বাটিকের শোরুম স্থাপনের চিন্তাভাবনা করছেন।",
      "tag": "Ctg B 25",
      "sub_questions": [
        {
          "label": "ক",
          "question": "",
          "explanation": "ফোর্ড আমেরিকার কোম্পানি।"
        },
        {
          "label": "খ",
          "question": "",
          "explanation": "ব্যবসায় উদ্যোগের সাথে ঝুঁকির সম্পর্ক সর্বদা বিদ্যমান। ব্যবসায় উদ্যোগের সাথে ঝুঁকির সম্পর্ক ধনাত্মক। কারণ প্রত্যেক ব্যবসায়ের ক্ষেত্রেই ঝুঁকি বিদ্যমান। কোনো ব্যবসায়ের ঝুঁকি কম, আবার কোনোটির বেশি। যে ব্যবসায়ের ঝুঁকি কম সেখানে লাভের সম্ভাবনাও কম। আর ঝুঁকি বেশি এমন ব্যবসায়ে লাভের সম্ভাবনাও বেশি। তাই ঝুঁকির সাথে ব্যবসায় উদ্যোগের ধনাত্মক সম্পর্ক বিদ্যমান।"
        },
        {
          "label": "গ",
          "question": "",
          "explanation": "সাজেদা বেগমের মধ্যে উদ্যোক্তার সৃজনশীলতা, ঝুঁকিগ্রহণের ক্ষমতা, স্বাধীনচেতা মনোভাব, সাংগঠনিক ক্ষমতা, উদ্যম, নেতৃত্বদানের যোগ্যতা প্রভৃতি গুণাবলি ফুটে উঠেছে। গুণাবলি হলো উদ্যোক্তার সফলতার চাবিকাঠি। প্রতিযোগিতামূলক ব্যবসায় জগতে সাফল্য কিংবা ব্যর্থতা অনেকাংশে উদ্যোক্তার গুণাবলির ওপর নির্ভর করে। উদ্দীপকের সাজেদা একটি বিউটি পার্লার স্থাপন করেন। আর এ কাজটি বাস্তবে রূপ দেওয়ার মধ্য দিয়ে তার সৃজনশীলতা, স্বাধীনচেতা মনোভাব, উদ্যম গুণ ফুটে উঠেছে। তাছাড়াও তার সাংগঠনিক ক্ষমতা ও যোগ্য নেতৃত্বের কারণে প্রতিষ্ঠানটি কাঙ্ক্ষিত সফলতা অর্জন করেছে।"
        },
        {
          "label": "ঘ",
          "question": "",
          "explanation": "সাজেদা বেগমের মধ্যে উদ্যোগের যে সকল বৈশিষ্ট্য প্রতিফলিত হয়েছে সেগুলো হলো: (১) ব্যবসায় স্থাপনের কর্ম উদ্যোগ; (২) ঝুঁকি আছে জেনেও লাভের আশায় ব্যবসায় পরিচালনা; (৩) একটি সেবা; (৪) অন্যদের জন্য কর্মসংস্থান সৃষ্টি করা। নতুন কিছু শুরু করার কর্মপ্রচেষ্টা হলো উদ্যোগ। আর লাভের আশায় ঝুঁকি নিয়ে ব্যবসায় স্থাপন ও সুষ্ঠুভাবে পরিচালনা করা হলো ব্যবসায় উদ্যোগ। উদ্যোগের মাধ্যমে প্রয়োজনীয় উপাদানগুলোর সমন্বয় করে নতুন পণ্য বা সেবা উৎপাদন করা যায়। উদ্দীপকের সাজেদা বেগম উদ্যোগ নিয়ে একটি বিউটি পার্লার স্থাপন করেন। তার কাজটিতে লাভের সম্ভাবনার পাশাপাশি ঝুঁকিও বিদ্যমান। সাজেদা বেগম বিউটি পার্লারটি স্থাপনের পাশাপাশি সুষ্ঠুভাবে পরিচালনা করেছেন। তার এ কাজটি একটি সেবামূলক কাজ হিসেবেও পরিগণিত হয়।"
        }
      ]
    },
    {
      "number": "3",
      "uddipok": "জনাব ফিরোজ যুব প্রশিক্ষণ কেন্দ্র থেকে হাঁস-মুরগির খামার ও মৎস্য চাষের ওপর প্রশিক্ষণ নিয়ে একটি খামার প্রতিষ্ঠা করেন। ফলে অল্প সময়ের মধ্যে তিনি স্বাবলম্বী হন। তার দেখাদেখি গ্রামের অন্য যুবকেরাও এ পেশায় উদ্বুদ্ধ হয়ে ওঠে।",
      "tag": "Ctg B 25",
      "sub_questions": [
        {
          "label": "ক",
          "question": "বাংলাদেশ ইনস্টিটিউট অব ম্যানেজমেন্ট কোন ধরনের প্রতিষ্ঠান?",
          "explanation": "বাংলাদেশ ইনস্টিটিউট অব ম্যানেজমেন্ট (BIM) বা বাংলাদেশ ব্যবস্থাপনা ইনস্টিটিউট হলো একটি রাষ্ট্রীয় স্বায়ত্তশাসিত প্রশিক্ষণ ও গবেষণা প্রতিষ্ঠান , যা মূলত দেশে দক্ষ মানবসম্পদ ও ব্যবস্থাপক তৈরি করার লক্ষ্যে কাজ করে। এটি শিল্প মন্ত্রণালয়ের অধীনস্থ একটি সংস্থা।"
        },
        {
          "label": "খ",
          "question": "ব্যবসায়িক পরিবেশ বলতে কী বোঝায়?",
          "explanation": "ব্যবসায়িক পরিবেশ বলতে সেই সকল পারিপার্শ্বিক উপাদান বা অবস্থাকে বোঝায়, যা একটি ব্যবসা প্রতিষ্ঠানের গঠন, পরিচালনা এবং সফলতাকে প্রত্যক্ষ বা পরোক্ষভাবে প্রভাবিত করে। ব্যবসায়িক পরিবেশ স্থির কোনো বিষয় নয়, এটি সবসময় পরিবর্তনশীল। একজন সফল উদ্যোক্তাকে সবসময় এই পরিবেশের উপাদানগুলো পর্যবেক্ষণ করতে হয় যাতে তিনি পরিবর্তিত পরিস্থিতির সাথে তাল মিলিয়ে ব্যবসা পরিচালনা করতে পারেন।"
        },
        {
          "label": "গ",
          "question": "জনাব ফিরোজের খামার প্রতিষ্ঠার কাজটি কোন ধরনের কাজের অন্তর্ভুক্ত? ব্যাখ্যা কর।",
          "explanation": "জনাব ফিরোজের খামার প্রতিষ্ঠার কাজটি আত্মকর্মসংস্থান -এর অন্তর্ভুক্ত। অনুধাবনমূলক অংশ: নিজস্ব চিন্তা, জ্ঞান ও দক্ষতার মাধ্যমে যখন কোনো ব্যক্তি নিজেই নিজের কাজের সংস্থান করে এবং এর মাধ্যমে জীবিকা নির্বাহ করে, তাকে আত্মকর্মসংস্থান বলে। এটি মূলত অন্যের অধীনে চাকরি না করে স্বাধীনভাবে কাজ করার একটি প্রক্রিয়া। আত্মকর্মসংস্থানের জন্য প্রয়োজনীয় সম্পদ ও শ্রম ব্যক্তি নিজেই সরবরাহ করেন। দেশের বেকারত্ব দূর করতে এবং অর্থনৈতিক উন্নয়নে এটি একটি অন্যতম শক্তিশালী হাতিয়ার। যুব প্রশিক্ষণ কেন্দ্রের মতো প্রতিষ্ঠানগুলো মানুষকে কারিগরি জ্ঞান প্রদানের মাধ্যমে এই ধরণের স্বনির্ভর কাজের উপযোগী করে গড়ে তোলে। প্রয়োগমূলক অংশ: উদ্দীপকে দেখা যায়, জনাব ফিরোজ যুব প্রশিক্ষণ কেন্দ্র থেকে প্রশিক্ষণ নিয়ে হাঁস-মুরগির খামার ও মৎস্য চাষের মাধ্যমে একটি খামার গড়ে তুলেছেন। তিনি কোনো সরকারি বা বেসরকারি প্রতিষ্ঠানে চাকরির পেছনে না ছুটে নিজের দক্ষতাকে কাজে লাগিয়ে জীবিকা নির্বাহের পথ বেছে নিয়েছেন। তাঁর এই উদ্যোগের ফলে তিনি যেমন নিজে স্বাবলম্বী হয়েছেন, তেমনি সমাজের অন্য যুবকদের জন্যও অনুপ্রেরণা সৃষ্টি করেছেন। এই পুরো প্রক্রিয়াটি—যেখানে তিনি প্রশিক্ষণ নিয়ে নিজের উদ্যোগে খামার করে আয় করছেন—তা সরাসরি আত্মকর্মসংস্থানের সংজ্ঞার সাথে মিলে যায়।"
        },
        {
          "label": "ঘ",
          "question": "জনাব ফিরোজের মতো আগামীর প্রজন্মকে কর্মসংস্থানে অনুপ্রাণিত করার জন্য কী কী পদক্ষেপ নেওয়া যেতে পারে? উদ্দীপকের আলোকে বিশ্লেষণ কর।",
          "explanation": "আগামী প্রজন্মকে কর্মসংস্থানে অনুপ্রাণিত করার প্রধান উপায় হলো কারিগরি ও বৃত্তিমূলক শিক্ষার প্রসার, সহজ শর্তে ঋণ সুবিধা এবং সামাজিক দৃষ্টিভঙ্গির পরিবর্তন করা। আত্মকর্মসংস্থান হলো নিজের কর্মসংস্থান নিজে করা। আমাদের দেশে চাকরির বাজার সীমিত হওয়ায় কেবল প্রাতিষ্ঠানিক শিক্ষার ওপর নির্ভর করে বেকারত্ব দূর করা সম্ভব নয়। তরুণ প্রজন্মকে স্বাবলম্বী করতে হলে তাদের সৃজনশীলতাকে কাজে লাগিয়ে ক্ষুদ্র ও মাঝারি উদ্যোগ (SME) গড়ে তুলতে উৎসাহ দিতে হবে। এক্ষেত্রে প্রশিক্ষণ কেন্দ্রগুলোর মাধ্যমে ব্যবহারিক শিক্ষা প্রদান এবং নতুন ব্যবসার ঝুঁকি কমানোর জন্য সরকারি ও বেসরকারি পৃষ্ঠপোষকতা অত্যন্ত প্রয়োজনীয়। উদ্দীপকের জনাব ফিরোজ যুব প্রশিক্ষণ কেন্দ্র থেকে প্রশিক্ষণ নিয়ে হাঁস-মুরগির খামার ও মৎস্য চাষের মাধ্যমে সফল হয়েছেন। তাঁর এই সাফল্য দেখে অন্য যুবকেরাও উৎসাহিত হয়েছে। আগামীর প্রজন্মকে অনুপ্রাণিত করতে হলে জনাব ফিরোজের মতো সফল উদ্যোক্তাদের গল্প পাঠ্যপুস্তকে অন্তর্ভুক্ত করা যেতে পারে। এছাড়া স্কুল-কলেজ পর্যায়ে সাধারণ শিক্ষার পাশাপাশি স্বল্পমেয়াদী বৃত্তিমূলক কোর্স বাধ্যতামূলক করা প্রয়োজন, যাতে শিক্ষার্থীরা পড়াশোনার পাশাপাশি আয়ের একটি পথ খুঁজে পায়। জনাব ফিরোজের মতো যারা উদ্যোগ নিতে চান, তাদের জন্য জামানতবিহীন ঋণ এবং বাজারজাতকরণ সুবিধা নিশ্চিত করা গেলে অনেকেই এ পেশায় আসতে আগ্রহী হবে। সামগ্রিক বিশ্লেষণে বলা যায়, আগামী প্রজন্মকে কেবল চাকরির পেছনে না ছুটে উদ্যোক্তা হওয়ার জন্য মানসিকভাবে তৈরি করাই বড় চ্যালেঞ্জ। এর জন্য 'উদ্যোক্তা সংস্কৃতি' (Entrepreneurial Culture) গড়ে তোলা অপরিহার্য। আধুনিক প্রযুক্তির ব্যবহার নিশ্চিত করতে ডিজিটাল মার্কেটিং এবং ই-কমার্স বিষয়ক প্রশিক্ষণ এই অনুপ্রেরণাকে আরও বেগবান করবে। জনাব ফিরোজের উদ্যোগ প্রমাণ করে যে, সঠিক প্রশিক্ষণ ও সুযোগ পেলে আমাদের দেশের যুবসমাজ দেশের অর্থনৈতিক চাকা সচল করতে সক্ষম। সুতরাং, তৃণমূল পর্যায়ে প্রশিক্ষণের সুযোগ বাড়ানো এবং আত্মকর্মসংস্থানকে সামাজিকভাবে মর্যাদাপূর্ণ পেশা হিসেবে প্রতিষ্ঠিত করতে পারলেই আগামী প্রজন্ম স্বাবলম্বী হওয়ার পথে এগিয়ে আসবে।"
        }
      ]
    },
    {
      "number": "4",
      "uddipok": "সংগঠন-A সহজ গঠন, ঝুঁকি কম সংগঠন-B আইনসৃষ্ট, স্বেচ্ছামূলক",
      "tag": "Ctg B 25",
      "sub_questions": [
        {
          "label": "ক",
          "question": "",
          "explanation": "রাষ্ট্রীয় ব্যবসায়ের প্রধান উদ্দেশ্য হলো জনকল্যাণ।"
        },
        {
          "label": "খ",
          "question": "",
          "explanation": "সাধারণত চুক্তির ওপর ভিত্তি করে অংশীদারি ব্যবসায় গঠিত হয়। এতে অংশীদারদের মধ্যে পারস্পরিক সম্পর্ক নির্ধারণ, ব্যবসায় সম্পর্কিত যাবতীয় নিয়ম লিপিবদ্ধ থাকে। এছাড়াও অংশীদারি ব্যবসায়ের বিলোপসাধন, বিবাদ মীমাংসাসহ বিভিন্ন বিষয় চুক্তিতে বিস্তারিত উল্লেখ করা হয়। তাই চুক্তিকে অংশীদারি ব্যবসায়ের মূল ভিত্তি বলা হয়।"
        },
        {
          "label": "গ",
          "question": "",
          "explanation": "উদ্দীপকের 'A' সংগঠনটি একমালিকানা ব্যবসায় সংগঠনের অন্তর্গত। একমালিকানা ব্যবসায় হলো এমন এক ধরনের ব্যবসায় সংগঠন যার মালিক ও নিয়ন্ত্রণ একজনমাত্র ব্যক্তি। একমালিকানা ব্যবসায় গঠন এবং পরিচালনায় আইনগত তেমন কোনো আনুষ্ঠানিকতা পালন করতে হয় না। তাই যেকোনো ব্যক্তি যেকোনো সময় স্বল্পপুঁজি নিয়ে স্বল্পঝুঁকিতে এ ধরনের ব্যবসায় গঠন করতে পারে। উদ্দীপকের 'A' সংগঠনটির বৈশিষ্ট্য হলো সহজ গঠন, ঝুঁকি কম যেগুলো একমালিকানা সংগঠনের সাথে সাদৃশ্যপূর্ণ। কেননা আইনগত কোনো ঝামেলা না থাকায় যেকোনো ব্যক্তি যেকোনো সময় এ ধরনের ব্যবসায় সহজে গঠন করতে পারে। আর এ ধরনের ব্যবসায় খুবই স্বল্পপুঁজিতে ও স্বল্পঝুঁকি নিয়েই বাস্তবায়ন সম্ভব। তাই বলা যায়, 'A' সংগঠনটি একমালিকানা সংগঠন।"
        },
        {
          "label": "ঘ",
          "question": "",
          "explanation": "বাংলাদেশের প্রেক্ষাপটে সংগঠন B অর্থাৎ যৌথমূলনী সংগঠনের গুরুত্ব অধিক। যৌথমূলধনী ব্যবসায় আইনের মাধ্যমে সৃষ্ট ও পরিচালিত হয়। তাই এটি আইনসৃষ্ট ব্যবসায় সংগঠন। তাছাড়া কোম্পানি ব্যবসায় করতে আগ্রহী কিছু সংখ্যক ব্যক্তি স্বেচ্ছায় সংঘবদ্ধ হয়ে কোম্পানি গঠন করে। তাই এটি একটি স্বেচ্ছামূলক প্রতিষ্ঠান। উদ্দীপকের সংগঠন 'B' একটি আইনসৃষ্ট ও স্বেচ্ছামূলক সংগঠন। দেশে প্রচলিত কোম্পানি আইনের আওতায় এ ব্যবসায় গঠিত হয়। আইনি প্রক্রিয়ার অধীনে হয় বলে এর গঠন বেশ জটিল ও আনুষ্ঠানিকতাপূর্ণ। এটি একটি স্বেচ্ছামূলক প্রতিষ্ঠান। তাই কোম্পানি ব্যবসায় আগ্রহী কিছুসংখ্যক ব্যক্তি স্বেচ্ছায় সংঘবদ্ধ হয়ে কোম্পানি গঠন করে। তবে সদস্যদের কেউ ইচ্ছা করলে শেয়ার হস্তান্তরের মাধ্যমে সহজেই ব্যবসায় থেকে বিদ্যায় নিতে পারে। বর্তমানে বাংলাদেশে একমালিকানা ব্যবসায়ের মতো যৌথমূলধনী ব্যবসায়ও খুব জনপ্রিয়। তাছাড়া বৃহদায়তনের ব্যবসায় প্রতিষ্ঠার মাধ্যমে বিপুল সংখ্যক মানুষের কর্মসংস্থানের সুযোগ সৃষ্টির জন্য কোম্পানি সংগঠন সবচেয়ে বেশি উপযোগী। তাছাড়া এ ধরনের ব্যবসায় সংগঠনের মাধ্যমে অধিক মূলধন সংগ্রহ করা সম্ভব হয় এবং বড় আকারের ঝুঁকিপূর্ণ বিনিয়োগ সম্ভব হয়। ফলে দেশের শিল্প উন্নয়ন বিকাশে সম্পৃক্ততা বৃদ্ধি পায়। তাই বলা যায়, বাংলাদেশের প্রেক্ষাপটে B সংগঠনটির গুরুত্ব অত্যধিক।"
        }
      ]
    },
    {
      "number": "5",
      "uddipok": "বাংলাদেশের 'M' ফার্নিচার কোম্পানি মালয়েশিয়ার 'X' কোম্পানির সাথে চুক্তির মাধ্যমে এদেশে আসবাবপত্র তৈরি করে বিক্রি করছে। পণ্যের গুণ, মান এবং ডিজাইন আকর্ষণীয় হওয়ায় বাংলাদেশের বাজারে এ পণ্যের দ্রুত চাহিদা বেড়ে যায় এবং প্রচুর মুনাফা অর্জন করে সফল হয়েছে।",
      "tag": "Ctg B 25",
      "sub_questions": [
        {
          "label": "ক",
          "question": "পেটেন্ট কী?",
          "explanation": "পেটেন্ট হলো সরকার কর্তৃক উদ্ভাবককে দেওয়া একটি একচেটিয়া অধিকার, যা নির্দিষ্ট সময়ের জন্য অন্য কাউকে তার আবিষ্কার অনুমতি ছাড়া তৈরি, ব্যবহার, বিক্রি বা আমদানি করতে বাধা দেয়।"
        },
        {
          "label": "খ",
          "question": "পণ্যের মান নির্ধারণকারী প্রতিষ্ঠানটির কাজ ব্যাখ্যা কর।",
          "explanation": "বাংলাদেশে পণ্যের মান নির্ধারণ ও নিয়ন্ত্রণের দায়িত্বে রয়েছে BSTI (Bangladesh Standards and Testing Institution)। এর কাজ হলো পণ্যের মান প্রণয়ন, পরীক্ষা, সনদ প্রদান এবং ভোক্তাদের নিরাপদ ও মানসম্মত পণ্য নিশ্চিত করা। BSTI জাতীয় ও আন্তর্জাতিক মান অনুযায়ী বিভিন্ন পণ্য ও সেবার মান নির্ধারণ করে এবং তা বাস্তবায়ন করে।খাদ্যপণ্য, ইলেকট্রনিক্স, নির্মাণ সামগ্রীসহ বিভিন্ন পণ্যের গুণগত মান পরীক্ষাগারে যাচাই করে সনদ প্রদান করে।দৈর্ঘ্য, ওজন, আয়তন ও শক্তির পরিমাপের জন্য নির্দিষ্ট মান নির্ধারণ ও প্রয়োগ করে।"
        },
        {
          "label": "গ",
          "question": "'M' ফার্নিচার ও 'X' কোম্পানির মাঝে কী ধরনের চুক্তি হয়েছে? ব্যাখ্যা কর।",
          "explanation": "এখানে ‘M’ ফার্নিচার (বাংলাদেশ) এবং ‘X’ কোম্পানি (মালয়েশিয়া)-এর মধ্যে যে চুক্তি হয়েছে, সেটি হলো যৌথ উদ্যোগ চুক্তি (Joint Venture Agreement) বা সহযোগী উৎপাদন চুক্তি। এই চুক্তির মাধ্যমে বোঝা যায় যে বিদেশি কোম্পানি স্থানীয় বাজারে প্রবেশের জন্য স্থানীয় প্রতিষ্ঠানের সাথে অংশীদারিত্ব করেছে। এতে স্থানীয় প্রতিষ্ঠান বিদেশি প্রযুক্তি ও ডিজাইনের সুবিধা পাচ্ছে, আর বিদেশি প্রতিষ্ঠান স্থানীয় বাজারে সহজে প্রবেশ করছে। ফলে উভয় পক্ষের জন্য এটি লাভজনক হয়েছে এবং বাজারে মানসম্মত ও আকর্ষণীয় আসবাবপত্র সরবরাহ সম্ভব হয়েছে। বাংলাদেশের অন্যান্য শিল্প প্রতিষ্ঠানও এ ধরনের যৌথ উদ্যোগ চুক্তি করতে পারে। যেমন, ইলেকট্রনিক্স, টেক্সটাইল বা খাদ্য শিল্পে বিদেশি কোম্পানির প্রযুক্তি ও মান নিয়ন্ত্রণ ব্যবস্থার সাথে স্থানীয় উৎপাদন ক্ষমতা যুক্ত করলে আন্তর্জাতিক মানের পণ্য তৈরি সম্ভব হবে। এতে দেশের শিল্পায়ন বৃদ্ধি পাবে, কর্মসংস্থান তৈরি হবে এবং রপ্তানি বাজারেও প্রতিযোগিতা করা সহজ হবে।"
        },
        {
          "label": "ঘ",
          "question": "চুক্তিতে আবদ্ধ হয়ে ব্যবসায় করার ফলে 'M' কোম্পানি যে সকল সুবিধা ভোগ করছে তা বিশ্লেষণ কর।",
          "explanation": "বাংলাদেশের ‘M’ ফার্নিচার কোম্পানি মালয়েশিয়ার ‘X’ কোম্পানির সাথে যৌথ উদ্যোগ চুক্তি করেছে। এই চুক্তির মাধ্যমে তারা বিদেশি কোম্পানির প্রযুক্তি, নকশা ও মান নিয়ন্ত্রণের সুবিধা পাচ্ছে। ফলে স্থানীয়ভাবে উৎপাদিত আসবাবপত্র আন্তর্জাতিক মানসম্পন্ন হয়েছে এবং বাজারে দ্রুত জনপ্রিয়তা অর্জন করেছে। চুক্তির ফলে বোঝা যায় যে ‘M’ কোম্পানি বিদেশি অংশীদারের সহযোগিতায় মানসম্মত ও আকর্ষণীয় ডিজাইনের আসবাবপত্র তৈরি করতে সক্ষম হয়েছে। এতে ভোক্তাদের আস্থা বৃদ্ধি পেয়েছে এবং বাজারে প্রতিযোগিতায় এগিয়ে গেছে। অর্থাৎ, বিদেশি প্রযুক্তি ও স্থানীয় উৎপাদন ক্ষমতার সমন্বয়ে ব্যবসায়িক সাফল্য অর্জন সম্ভব হয়েছে। বাংলাদেশের অন্যান্য প্রতিষ্ঠানও এ ধরনের চুক্তি করে বিদেশি প্রযুক্তি ও অভিজ্ঞতা কাজে লাগাতে পারে। যেমন, টেক্সটাইল, ইলেকট্রনিক্স বা খাদ্য শিল্পে বিদেশি কোম্পানির সাথে যৌথ উদ্যোগ করলে মানোন্নয়ন হবে, উৎপাদন খরচ কমবে এবং আন্তর্জাতিক বাজারে প্রতিযোগিতা করা সহজ হবে। এর ফলে দেশের শিল্পায়ন ও রপ্তানি বৃদ্ধি পাবে। এই চুক্তি শুধু ব্যবসায়িক লাভ নয়, বরং দীর্ঘমেয়াদে বাংলাদেশের শিল্পখাতের জন্য একটি কৌশলগত সুবিধা তৈরি করেছে। ‘M’ কোম্পানি বিদেশি প্রযুক্তি ও ডিজাইন শিখে নিজস্ব দক্ষতা বাড়াতে পারছে, যা ভবিষ্যতে স্বাধীনভাবে মানসম্পন্ন পণ্য উৎপাদনে সহায়তা করবে। একইসাথে, এ ধরনের চুক্তি দেশের অর্থনীতিকে বৈশ্বিক বাজারের সাথে যুক্ত করে, যা টেকসই উন্নয়ন ও প্রতিযোগিতামূলক শিল্পখাত গড়ে তুলতে গুরুত্বপূর্ণ ভূমিকা রাখে।"
        }
      ]
    },
    {
      "number": "6",
      "uddipok": "মি. রিপন একজন ক্ষুদ্র ব্যবসায়ী। তিনি তার নিজ এলাকায় একমালিকানা ব্যবসায় শুরু করেন। ব্যবসায় পরিকল্পনার যাবতীয় বিষয়গুলো অনুসরণ করায় বর্তমানে তিনি একজন সফল ব্যবসায়ী।",
      "tag": "Ctg B 25",
      "sub_questions": [
        {
          "label": "ক",
          "question": "",
          "explanation": "ব্যবসায়ের প্রধান উদ্দেশ্য মুনাফা অর্জন।"
        },
        {
          "label": "খ",
          "question": "",
          "explanation": "সম-আয়-ব্যয় ব্যবসায়ের এমন রকম পর্যায় যখন লাভও হয় না, ক্ষতিও হয় না। যে পরিমাণ পণ্য বিক্রয় করলে মোট বিক্রয়মূল্য, মোট ব‍্যয়ের সমপরিমাণ হয় তাকে সম আয়-ব্যয় বলা হয়। সম-আয়-ব্যয় বিন্দু জানা থাকলে কাঙ্ক্ষিত মুনাফা অর্জনের আশায় পণ্যের সঠিক মূল্য নির্ধারণ, বিক্রয়ের পরিমাণ বৃদ্ধি, মুনাফা পরিকল্পনা প্রণয়ন ও মুনাফা বৃদ্ধির কার্যক্রম গ্রহণ করা যায়।"
        },
        {
          "label": "গ",
          "question": "",
          "explanation": "মি. রিপন তার ব্যবসায় পরিচালনায় ক্ষুদ্র ব্যবসায় পরিকল্পনার গাইড লাইন অনুসরণ করেছেন। একটি ক্ষুদ্র ব্যবসায় পরিকল্পনার ক্ষেত্রে গাইডলাইন অনুসরণ করা অত্যাবশ্যক। কেননা সঠিক গাইডলাইনের ওপরই সঠিক ব্যবসায় পরিকল্পনা নির্ভরশীল। একটি ব্যবসায় পরিকল্পনা প্রণয়ন করার সময় যত্নশীল হওয়া আবশ্যক। শিল্পোদ্যোক্তা নিজে অথবা অন্য কোনো 1 বিশেষজ্ঞের সাহায্য নিয়ে ব্যবসায় পরিকল্পনা প্রস্তুত করতে পারে। একটি সুসম ব্যবসায় পরিকল্পনা প্রণয়নের সময় নিম্নবর্ণিত গাইডলাইনগুলো অনুসরণ করা যেতে পারে। ব্যবসায় পরিকল্পনা যতটুকু সম্ভব সংক্ষিপ্ত এবং শব্দবাহুল্য বর্জিত হওয়া বাঞ্ছনীয়। পণ্য ও বাজারের ক্ষেত্রে ব্যবসায়ের লক্ষ্য দু-একটি পণ্য বা অঞ্চলের প্রতি দৃষ্টি নিবন্ধ রাখা উচিত। ব্যবসায়ের ব্যবস্থাপনা দলে অপরিচিত ব্যক্তিকে অন্তর্ভুক্ত করা উচিত নয়। কোনো পণ্যকে এমন টেকনিক্যাল শব্দ দ্বারা বর্ণনা করা উচিত নয় যা কেবল বিশেষজ্ঞরা বুঝতে পারেন কিন্তু অন্যদের পক্ষে বোঝা কঠিন হয়। বাস্তবসম্মত উৎপাদনের পরিমাণের ওপর ভিত্তি করে বিক্রয়ের পরিমাণ হিসাব করতে হবে। অত্যন্ত সাবধানতার সাথে বিক্রয় হিসাব রাখা উচিত। অস্পষ্ট তথ্যের ওপর ভিত্তি করে ব্যবসায় পরিকল্পনা প্রণয়ন করা উচিত নয়। ব্যবসায়সংক্রান্ত যেকোনো সমস্যা বর্তমান ও ভবিষ্যতে উদ্ভব হতে পারে, এমন সমস্যার আলোচনা ব্যবসায় পরিকল্পনায় থাকা আবশ্যক। ব্যবসায় পরিকল্পনা প্রণয়নকালে ব্যবস্থাপনা টিমের সকল সদস্যকে জড়িত করা এবং প্রয়োজনবোধে বিশেষজ্ঞের পরামর্শ নেওয়া উচিত।"
        },
        {
          "label": "ঘ",
          "question": "",
          "explanation": "ব্যবসায়ের আকার, আকৃতি, ধরনভেদে ব্যবসায় পরিকল্পনার বিষয়বস্তু ভিন্ন হতে পারে। সাধারণত একটি ব্যবসায় পরিকল্পনায় ব্যবসায়, প্রতিষ্ঠানের নাম ও ঠিকানা, উদ্যোক্তার নাম, পরিচালকের পরিচিতি, ব্যবসায়ের ধরন, মূলধনের পরিমাণ, ব্যবসায় পরিচালনার ধরন ও বাজার জরিপের সংক্ষিপ্ত বিবরণসংক্রান্ত বিষয়গুলো থাকে। নিচে মি. রিপনের ব্যবসায়ের আলোকে ক্ষুদ্র ব্যবসায় পরিকল্পনার বিষয়বস্তু উল্লেখ করা হলো- ব্যবসায় প্রতিষ্ঠানের নাম: সততা ট্রেডার্স ব্যবসায় প্রতিষ্ঠানের ঠিকানা: ৭১ রাজলক্ষ্মী, উত্তরা, ঢাকা উদ্যোক্তা বা উদ্যোক্তাগণের নাম: জনাব রিপন উদ্যোক্তা বা পরিচালকবৃন্দের পরিচিতি: পরিচালক ব্যবসায়ের ধরন: একমালিকানা ব্যবসায় পরিচালনার ধরন: একক ব্যবস্থাপনা মূলধনের পরিমাণ: ৫ লক্ষ টাকা বাজার জরিপের সংক্ষিপ্ত বিবরণ: বাজারের আকার সীমিত, ভবিষ্যৎ অগ্রগতির সম্ভাবনা বিরাজমান, বাজার প্রবেশের কৌশল হলো ন্যায্যমূল্যে পণ্য বিক্রয়, পণ্যের মূল্য নির্ধারণ করা হবে ক্রয়মূল্যের ওপর ৫% মুনাফা ধরে। মুনাফা অর্জনের সম্ভাবনা: ব্যাপক সম্ভাবনা বিদ্যমান। মি. রিপন পরিকল্পিতভাবে ব্যবসায় পরিকল্পনার বিষয়বস্তু নির্ধারণ করছেন। তাই তার ব্যবসায়ে সফলতার সম্ভাবনা অধিক।"
        }
      ]
    },
    {
      "number": "7",
      "uddipok": "শিল্প ক →মূলধন ১০ লক্ষ টাকার নিচে শিল্প খ→ মূলধন ৭৫ লক্ষ থেকে ১৫ কোটি",
      "tag": "Ctg B 25",
      "sub_questions": [
        {
          "label": "ক",
          "question": "সিমেন্ট তৈরির কাঁচামাল কী?",
          "explanation": "সিমেন্ট তৈরির প্রধান কাঁচামাল হলো চুনাপাথর (Limestone) ।"
        },
        {
          "label": "খ",
          "question": "সেবা শিল্প বলতে কী বোঝায়?",
          "explanation": "সেবা শিল্প (Service Industry) বলতে সেই সব শিল্প প্রতিষ্ঠানকে বোঝায় যেগুলো সরাসরি কোনো দৃশ্যমান পণ্য উৎপাদন না করে মানুষের বিভিন্ন অভাব পূরণের লক্ষ্যে অদৃশ্য বা স্পর্শাতীত সেবা প্রদান করে। এই শিল্পের মূল বৈশিষ্ট্য হলো গ্রাহকের সুবিধার্থে দক্ষতা, মেধা এবং কারিগরি জ্ঞান ব্যবহার করা। বর্তমানে বাংলাদেশের জিডিপি-তে (GDP) সবচেয়ে বেশি অবদান রাখছে সেবা খাত। এটি দেশের বিশাল শিক্ষিত জনগোষ্ঠীর কর্মসংস্থানের প্রধান উৎস। নগরায়ন ও প্রযুক্তির উন্নয়নের সাথে সাথে সেবা শিল্পের গুরুত্ব দিন দিন বৃদ্ধি পাচ্ছে।"
        },
        {
          "label": "গ",
          "question": "উদ্দীপকে 'ক' শিল্পটি কোন ধরনের? ব্যাখ্যা কর।",
          "explanation": "উদ্দীপকের 'ক' শিল্পটি, যার মূলধন ১০ লক্ষ টাকার নিচে, তা হলো কুটির শিল্প । বাংলাদেশের শিল্পনীতি অনুযায়ী, ক্ষুদ্র পরিসরে এবং স্বল্প পুঁজিতে পরিচালিত এ ধরনের শিল্পই কুটির শিল্প হিসেবে পরিচিত। কুটির শিল্প বলতে সাধারণত সেই সব শিল্পকে বোঝায় যেখানে জমি এবং কারখানার দালান ব্যতিরেকে স্থায়ী সম্পদের মূল্য অনধিক ১৫ লক্ষ টাকা। এ ধরনের শিল্পের প্রধান বৈশিষ্ট্য হলো এটি পারিবারিক সদস্য ও কায়িক শ্রমের ওপর ভিত্তি করে পরিচালিত হয়। কুটির শিল্পে আধুনিক বড় যন্ত্রপাতির বদলে হাতের কাজ বা সাধারণ সরঞ্জামের প্রাধান্য থাকে। এই শিল্প স্থানীয় কাঁচামাল ব্যবহার করে দেশের ঐতিহ্য ও সংস্কৃতিকে তুলে ধরে এবং গ্রামীণ অর্থনীতিতে গুরুত্বপূর্ণ ভূমিকা পালন করে। উদ্দীপকে উল্লিখিত 'ক' শিল্পের মূলধন ১০ লক্ষ টাকা দেখানো হয়েছে, যা কুটির শিল্পের জন্য নির্ধারিত ১৫ লক্ষ টাকার আর্থিক সীমার মধ্যেই অবস্থান করছে। সাধারণত মৃৎশিল্প, হস্তশিল্প, নকশি কাঁথা বা বাঁশ ও বেতের কাজের মতো প্রতিষ্ঠানগুলো এই ধরনের মূলধনে গড়ে ওঠে। যেহেতু উদ্দীপকের 'ক' শিল্পের বিনিয়োগ অত্যন্ত সীমিত, তাই এটি নীতিগতভাবে একটি কুটির শিল্প। এ ধরনের স্বল্প পুঁজির শিল্পই গ্রামের বেকার নারী ও পুরুষদের আত্ম-কর্মসংস্থানে সবচেয়ে বেশি সাহায্য করে।"
        },
        {
          "label": "ঘ",
          "question": "\"উদ্দীপকে 'খ' শিল্পটি দেশের অর্থনীতিতে গুরুত্বপূর্ণ ভূমিকা পালন করছে\"- বিশ্লেষণ কর।",
          "explanation": "উদ্দীপকের 'খ' শিল্পটি হলো ক্ষুদ্র শিল্প । বাংলাদেশের শিল্পনীতি অনুযায়ী, উৎপাদনমুখী শিল্পে জমি ও কারখানা ভবন ব্যতিরেকে স্থায়ী সম্পদের মূল্য ৭৫ লক্ষ টাকা থেকে ৩০ কোটি টাকার মধ্যে হলে তাকে ক্ষুদ্র শিল্প বলে। এটি দেশের শিল্পায়নের প্রাথমিক ভিত্তি হিসেবে কাজ করে। ক্ষুদ্র শিল্প মূলত স্থানীয় কাঁচামাল ও শ্রমিকের সমন্বয়ে গঠিত হয়। বৃহৎ শিল্পের তুলনায় এতে কম পুঁজি ও কম জনবলের প্রয়োজন হলেও, এটি দেশের কর্মসংস্থান সৃষ্টিতে ব্যাপক ভূমিকা রাখে। এ ধরনের শিল্প কৃষি ও বৃহৎ শিল্পের মধ্যে যোগসূত্র স্থাপন করে। একদিকে এটি কৃষিপণ্যের বাজারজাতকরণ সহজ করে, অন্যদিকে বৃহৎ শিল্পের প্রয়োজনীয় ছোট ছোট যন্ত্রাংশ বা উপজাত সরবরাহ করে। ফলে দেশের অভ্যন্তরে একটি সুষম অর্থনৈতিক ভারসাম্য বজায় থাকে। উদ্দীপকের 'খ' শিল্পের মূলধন যেহেতু ৭৫ লক্ষ থেকে ১৫ কোটি টাকার মধ্যে, এটি ক্ষুদ্র শিল্পের শর্ত পূরণ করে। এই ধরনের শিল্পগুলো সাধারণত স্থানীয় এলাকায় গড়ে ওঠে বিধায় গ্রামীণ বেকারত্ব দূর করতে সবচেয়ে বড় ভূমিকা পালন করে। এটি স্থানীয় সম্পদের সঠিক ব্যবহার নিশ্চিত করে এবং সাধারণ মানুষের আয়ের পথ তৈরি করে। 'খ' শিল্পের মতো হাজারো ক্ষুদ্র কারখানা বর্তমানে বাংলাদেশে খাদ্য প্রক্রিয়াজাতকরণ, হালকা প্রকৌশল এবং প্লাস্টিক পণ্যের চাহিদা মিটিয়ে আমদানিনির্ভরতা হ্রাস করছে। সামগ্রিক মূল্যায়নে বলা যায়, 'খ' শিল্পের মতো ক্ষুদ্র শিল্পগুলো বাংলাদেশের অর্থনীতির মেরুদণ্ড। স্বল্প পুঁজিতে অধিক কর্মসংস্থান সৃষ্টি করাই এর সবচেয়ে বড় বিশেষত্ব। এটি উদ্যোক্তা তৈরিতে সহায়ক ভূমিকা পালন করে, যা দীর্ঘমেয়াদে মাঝারি ও বৃহৎ শিল্প গড়ে তুলতে উৎসাহিত করে। এছাড়া এসব শিল্প থেকে উৎপাদিত পণ্য বিদেশে রপ্তানি করে প্রচুর বৈদেশিক মুদ্রা অর্জন করা সম্ভব। সুতরাং, দেশের অর্থনৈতিক প্রবৃদ্ধি (GDP) ত্বরান্বিত করতে এবং দারিদ্র্য বিমোচনের মাধ্যমে একটি টেকসই শিল্পসমৃদ্ধ দেশ গড়তে 'খ' শিল্প বা ক্ষুদ্র শিল্পের ভূমিকা অত্যন্ত তাৎপর্যপূর্ণ ও অপরিহার্য।"
        }
      ]
    },
    {
      "number": "8",
      "uddipok": "আবির একটি প্রতিষ্ঠানের ব্যবস্থাপক। তিনি সকল সিদ্ধান্ত প্রতিষ্ঠানের কর্মচারীদের সাথে পরামর্শ নিয়ে গ্রহণ করেন। ফলে প্রতিষ্ঠানের উৎপাদন ক্রমাগত বৃদ্ধি পায়। অন্যদিকে তার বন্ধু রতন তার প্রতিষ্ঠানের সিদ্ধান্ত একাই গ্রহণ করেন এবং কর্মীদের ওপর চাপিয়ে দেন। এজন্য তার প্রতিষ্ঠানে শ্রমিক অসন্তোষ লেগেই থাকে।",
      "tag": "Ctg B 25",
      "sub_questions": [
        {
          "label": "ক",
          "question": "আধুনিক ব্যবস্থাপনার জনক কে?",
          "explanation": "আধুনিক ব্যবস্থাপনার জনক হলেন হেনরি ফেয়ল।"
        },
        {
          "label": "খ",
          "question": "",
          "explanation": "ব্যবসায়ের প্রয়োজনীয় সকল মানবিক ও বস্তুগত উপকরণ এবং সম্পদকে যথাযথভাবে ব্যবহার করার জন্য কর্মীদের মধ্যে দায়িত্ব ও ক্ষমতা বণ্টন এবং আন্তঃসম্পর্ক তৈরির কার্যাবলিকে সংগঠিতকরণ বলা হয়। সংগঠিতকরণের ফলে প্রতিষ্ঠানের লক্ষ্য অর্জন সহজতর হয়। প্রতিষ্ঠানের সকল সম্পদের সর্বোচ্চ ব্যবহার নিশ্চিত হয়। প্রতিষ্ঠানে কর্মরত কর্মকর্তা-কর্মচারীদের নিয়ন্ত্রণ ও পরিচালনা সহজ হয়।"
        },
        {
          "label": "গ",
          "question": "",
          "explanation": "উদ্দীপকে মি. রতনের নেতৃত্বের ধরন হলো স্বৈরতান্ত্রিক। যে নেতৃত্ব ব্যবস্থায় নেতা শুধু আদেশ করেন, জবাবদিহি করেন না এবং কর্মীদের দিয়ে জোর করিয়ে কাজ আদায় করিয়ে নেন সেই নেতৃত্বকে স্বৈরতান্ত্রিক নেতৃত্ব বলে। উদ্দীপকের মি. রতন তার প্রতিষ্ঠানের সিদ্ধান্ত একাই গ্রহণ করেন এবং কর্মীদের উপর চাপিয়ে দেন। ফলে কর্মীরা প্রতিষ্ঠানকে নিজেদের বলে ভাবতে পারে না। আর এসব বৈশিষ্ট্য স্বৈরতান্ত্রিক নেতৃত্বের বৈশিষ্ট্যের সাথে মিলে যায়। তাই বলা যায়, মি. রতনের নেতৃত্বে স্বৈরতান্ত্রিক নেতৃত্বের বহিঃপ্রকাশ ঘটেছে।"
        },
        {
          "label": "ঘ",
          "question": "",
          "explanation": "আবির ও রতনের নেতৃত্বের মধ্যে আবিরের গণতান্ত্রিক নেতৃত্ব আমার কাছে গ্রহণযোগ্য মনে হয়। যে নেতৃত্বে নেতা সকল ক্ষমতা নিজের কাছে কেন্দ্রীভূত করে প্রয়োজনীয় কর্তৃত্ব অধস্তনদের কাছে হস্তান্তর করে তাকে গণতান্ত্রিক নেতৃত্ব বলে। যেকোনো সিদ্ধান্ত গ্রহণের ক্ষেত্রে নেতা অধস্তনদের পরামর্শ গ্রহণ করেন। আর স্বৈরতান্ত্রিক নেতৃত্বে কর্মীদের মতামত উপেক্ষা করে চাপপ্রয়োগ করে কাজ আদায় করে নেওয়া হয়। উদ্দীপকের মি. রতন স্বৈরতান্ত্রিক নেতৃত্বের মাধ্যমে তার প্রতিষ্ঠান ! পরিচালনা করেন। তিনি তার অধস্তনদের চাপপ্রয়োগ করে কাজ আদায়ের চেষ্টা করেন। এতে কর্মী অসন্তোষের সৃষ্টি হয়। এক্ষেত্রে মি. আবিরের মতো গণতান্ত্রিক নেতৃত্ব অনুসরণ করলে নেতা ও কর্মীদের মধ্যে সুসম্পর্ক সৃষ্টি হবে। কর্মীরাও নিজেদেরকে প্রতিষ্ঠানের অংশ মনে করবে। তিনি যদি কর্মীদের সাথে পরামর্শ করে গণতান্ত্রিক নেতৃত্বের মাধ্যমে প্রতিষ্ঠান পরিচালনা করতে পারেন তাহলে প্রতিষ্ঠানের সুষ্ঠু পরিবেশ বজায় রাখতে সক্ষম হবেন। সর্বোপরি গণতান্ত্রিক নেতৃত্ব প্রতিষ্ঠানের কাঙ্ক্ষিত সফলতা আনয়নে গুরুত্বপূর্ণ ভূমিকা পালন করবে বলে আমি মনে করি। তাই মি. রতনের প্রতিষ্ঠানের উন্নয়নে গণতান্ত্রিক নেতৃত্ব ব্যবস্থা সুপারিশ করছি। পাশাপাশি উদ্দীপকের - ব্যবসায়ের সার্বিক কল্যাণে আমি গণতান্ত্রিক নেতৃত্বকে সুপারিশ করছি।"
        }
      ]
    },
    {
      "number": "9",
      "uddipok": "মিজান একজন আম উৎপাদনকারী। তিনি তার বাগানের উৎপাদিত আম পাইকার ও খুচরা ব্যবসায়ীর মাধ্যমে বিক্রয় করে থাকেন। এতে তিনি আশানুরূপ লাভ না পাওয়ায় সরাসরি ভোক্তাদের নিকট আম বিক্রির সিদ্ধান্ত নিলেন।",
      "tag": "Ctg B 25",
      "sub_questions": [
        {
          "label": "ক",
          "question": "",
          "explanation": "পণ্যের মূল্য নির্ধারণের কাজকে প্রমিতকরণ বলা হয়।"
        },
        {
          "label": "খ",
          "question": "",
          "explanation": "বিজ্ঞাপন হচ্ছে পণ্য বা সেবাসামগ্রীর প্রতি জনসাধারণের দৃষ্টি আকর্ষণের জন্য একটি উপায় বা কৌশল। বিজ্ঞাপনের মাধ্যমে খুব সহজেই ক্রেতাসাধারণকে পণ্য ক্রয়ে উদ্বুদ্ধ করা যায়। বিজ্ঞাপন পণ্যের প্রচারে গতিশীলতা আনে। বিজ্ঞাপনের মাধ্যম হতে পারে টিভি, রেডিও, লিফলেট ইত্যাদি। বিজ্ঞাপনের মাধ্যমে পণ্যের মান, মূল্য ও ব্যবহারবিধি ক্রেতা বা জনসাধারণের কাছে তুলে ধরা হয়। ফলে চাহিদা বৃদ্ধি পায়, উৎপাদন ও বিক্রয়ের পরিমাণ বাড়ে ও মুনাফী বৃদ্ধি পায়। বিজ্ঞাপনের প্রভাবে পণ্যের বাজার সম্প্রসারিত হয় এবং ব্যবসায়-বাণিজ্যের প্রসার ঘটে। তাই বিজ্ঞাপন প্রয়োজন।"
        },
        {
          "label": "গ",
          "question": "",
          "explanation": "উদ্দীপকে প্রথম পর্যায়ে মিজান পাইকার ও খুচরা ব্যবসায়ীর মাধ্যমে বিক্রয় বণ্টনপ্রণালি ব্যবহার করেন। পাইকার ও খুচরা ব্যবসায়ীর মাধ্যমে বিক্রয় পদ্ধতিতে উৎপাদনকারী তার উৎপাদিত পণ্য পাইকারের নিকট বিক্রয় করে এবং খুচরা ব্যবসায়ী সে পণ্য পাইকারের নিকট থেকে ক্রয় করে ভোক্তার নিকট বিক্রয় করে। উদ্দীপকের মিজান একজন আম উৎপাদনকারী। তিনি তার বাগানের আম পাইকারের নিকট বিক্রয় করেন। পাইকার উক্ত আম খুচরা বিক্রেতার নিকট বিক্রয় করেন। সুতরাং প্রথম পর্যায়ে মিজানের বণ্টন প্রণালির ধরন হলো: উৎপাদনকারী (মিজান) → পাইকার→ খুচরা→ বিক্রেতা →ভোক্তা"
        },
        {
          "label": "ঘ",
          "question": "",
          "explanation": "জনাব মিজানের দ্বিতীয় পর্যায়ের গৃহীত বণ্টনপ্রণালি অর্থাৎ সরাসরি ভোন্তার নিকট বিক্রয় বণ্টনপ্রণালি অধিকতর লাভজনক। কোনো ধরনের মধ্যস্থ ব্যবসায়ীর সাহায্য ছাড়াই উৎপাদনকারী সরাসরি ভোস্তার নিকট পণ্য বিক্রয় করলে তাকে সরাসরি বিপণন বলা হয়। উদ্দীপকের মিজান একজন আম উৎপাদনকারী। তিনি তার বাগানের আম পাইকার ও খুচরা ব্যবসায়ীর মাধ্যমে বিক্রয় করে থাকেন। এতে তিনি আশানুরূপ লাভ পাননি। তাই তিনি সরাসরি ভোক্তাদের নিকট আম বিক্রির সিদ্ধান্ত নিলেন। বণ্টনপ্রণালিতে মধ্যস্থ ব্যবসায়ী উৎপাদক ও ভোক্তার মাঝে অবস্থান করেন। পাইকার উৎপাদকের নিকট থেকে পণ্য ক্রয় করে মুনাফাযুক্ত করে খুচরা বিক্রেতার নিকট বিক্রয় করেন। তেমনিভাবে খুচরা বিক্রেতা পাইকারের নিকট থেকে পণ্য ক্রয় করে মুনাফাযুক্ত করে ভোক্তার নিকট বিক্রয় করেন। এতে পণ্যের মূল্য একের পর এক বৃদ্ধি পায়। মধ্যস্বত্ব ভোগীর সাহায্য ছাড়া উৎপাদক সরাসরি পণ্য বিক্রয় করলে পণ্যের মূল্য তুলনামূলক কম হয়। তাছাড়া উৎপাদকও কাঙ্ক্ষিত মুনাফা অর্জন করতে সক্ষম হয়। তাই বলা যায়, জনাব মিজানের দ্বিতীয় পর্যায়ের গৃহীত বণ্টনপ্রণালি তার জন্য লাভজনক বলে আমি মনে করি।"
        }
      ]
    },
    {
      "number": "10",
      "uddipok": "রাহেলা বেগম একটি বুটিক শপের স্বত্বাধিকারী। তিনি যুব ও ক্রীড়া মন্ত্রণালয়ের অধীন একটি প্রতিষ্ঠান থেকে আর্থিক ও কারিগরি সহায়তা নিয়েছেন। বর্তমানে তার প্রতিষ্ঠানে ১০ জন লোকের কর্মসংস্থানের সৃষ্টি হয়।",
      "tag": "Ctg B 25",
      "sub_questions": [
        {
          "label": "ক",
          "question": "ব্র্যাক কী?",
          "explanation": "ব্র্যাক (BRAC-Bangladesh Rural Advancement Committee) হলো বাংলাদেশ তথা বিশ্বের অন্যতম বৃহৎ এবং প্রভাবশালী বেসরকারি উন্নয়ন সংস্থা (NGO)।"
        },
        {
          "label": "খ",
          "question": "কর অবকাশ বলতে কী বোঝায়?",
          "explanation": "কর অবকাশ হলো সরকার কর্তৃক নতুন শিল্প প্রতিষ্ঠান বা নির্দিষ্ট কোনো গুরুত্বপূর্ণ খাতকে উৎসাহিত করার জন্য একটি নির্দিষ্ট সময় পর্যন্ত আয়কর প্রদান থেকে অব্যাহতি দেওয়া। সহজ কথায়, এটি একটি নির্দিষ্ট মেয়াদের জন্য 'ট্যাক্স বা কর থেকে ছুটি'। একটি নতুন শিল্প প্রতিষ্ঠান যাত্রা শুরু করার পর প্রথম কয়েক বছর (যেমন: ৫ থেকে ১০ বছর) তাদের অর্জিত লাভের ওপর কোনো কর দিতে হয় না। বাংলাদেশে বর্তমানে তথ্যপ্রযুক্তি (IT) খাত , নবায়নযোগ্য জ্বালানি , এবং বেসরকারি অর্থনৈতিক অঞ্চলে (EZ) স্থাপিত শিল্পগুলোর জন্য নির্দিষ্ট মেয়াদে কর অবকাশ সুবিধা চালু আছে। এছাড়া কৃষি প্রক্রিয়াজাতকরণ শিল্পের ক্ষেত্রেও সরকার এই সুবিধা প্রদান করে থাকে।"
        },
        {
          "label": "গ",
          "question": "রাহেলা বেগম কোন প্রতিষ্ঠান থেকে সহায়তা নিয়েছেন? তার বর্ণনা দাও।",
          "explanation": "রাহেলা বেগম যে প্রতিষ্ঠান থেকে আর্থিক ও কারিগরি সহায়তা নিয়েছেন, সেটি হলো যুব ও ক্রীড়া মন্ত্রণালয়ের অধীনস্থ যুব উন্নয়ন অধিদপ্তর । এটি মূলত দেশের যুবক ও যুবমহিলাদের দক্ষ মানবসম্পদে রূপান্তরের লক্ষ্যে কাজ করে। যুব উন্নয়ন অধিদপ্তর দেশের ১৮ থেকে ৩৫ বছর বয়সী বেকার যুবক ও যুবমহিলাদের বিভিন্ন পেশায় (যেমন—সেলাই, কম্পিউটার, মৎস্য চাষ, ইলেকট্রনিক্স ইত্যাদি) স্বল্পমেয়াদী ও দীর্ঘমেয়াদী কারিগরি প্রশিক্ষণ প্রদান করে। প্রশিক্ষণের পর তাদের আত্ম-কর্মসংস্থান সৃষ্টিতে সহায়তার জন্য প্রতিষ্ঠানটি সহজ শর্তে 'যুব ঋণ' প্রদান করে। এই প্রতিষ্ঠানের মূল লক্ষ্য হলো প্রশিক্ষণের মাধ্যমে বেকারত্বের হার কমানো এবং যুবসমাজকে উৎপাদনশীল কর্মকাণ্ডে নিয়োজিত করে দেশের অর্থনীতিকে শক্তিশালী করা। উদ্দীপকে রাহেলা বেগম একটি বুটিক শপ পরিচালনার জন্য যুব ও ক্রীড়া মন্ত্রণালয়ের অধীন একটি প্রতিষ্ঠান থেকে প্রশিক্ষণ ও অর্থ নিয়েছেন। যেহেতু বুটিক ও সেলাই প্রশিক্ষণ যুব উন্নয়ন অধিদপ্তরের অন্যতম প্রধান পাঠ্যক্রম এবং তারা প্রশিক্ষণ শেষে ক্ষুদ্র ঋণ প্রদান করে, তাই রাহেলা বেগমের প্রাপ্ত সহায়তা এই প্রতিষ্ঠানের কার্যক্রমের সাথে পুরোপুরি মিলে যায়। বর্তমানে তার প্রতিষ্ঠানে ১০ জন লোকের কর্মসংস্থান সৃষ্টি হওয়া এটিই প্রমাণ করে যে, তিনি অধিদপ্তরের কারিগরি ও আর্থিক সহায়তাকে সফলভাবে কাজে লাগিয়ে একজন সফল উদ্যোক্তায় পরিণত হয়েছেন।"
        },
        {
          "label": "ঘ",
          "question": "দেশের বেকার সমস্যা দূরীকরণে রাহেলা বেগমের মতো উদ্যোক্তার ভূমিকা মূল্যায়ন কর।",
          "explanation": "রাহেলা বেগমের মতো উদ্যোক্তারা মূলত আত্ম-কর্মসংস্থানের মাধ্যমে বেকার সমস্যা নিরসনে কাজ করেন। একজন সফল উদ্যোক্তা কেবল নিজের কর্মসংস্থানই নিশ্চিত করেন না, বরং নতুন নতুন কর্মসংস্থান সৃষ্টির মাধ্যমে দেশের অর্থনৈতিক উন্নয়নে প্রত্যক্ষ ভূমিকা রাখেন। বেকারত্ব একটি দেশের অভিশাপ যা সামাজিক ও অর্থনৈতিক অস্থিরতা তৈরি করে। সরকারি চাকরির সুযোগ সীমিত হওয়ায় এই বিশাল বেকার জনগোষ্ঠীকে কেবল আত্ম-কর্মসংস্থান ও শিল্পোদ্যোগের মাধ্যমেই উৎপাদনশীল কাজে লাগানো সম্ভব। একজন ব্যক্তি যখন উদ্যোক্তা হন, তখন তিনি শ্রমবাজারে কর্মপ্রত্যাশী হওয়ার পরিবর্তে 'কর্মদাতা' হিসেবে আবির্ভূত হন। এর ফলে সমাজের পরনির্ভরশীলতা কমে এবং মানুষের ক্রয়ক্ষমতা ও জীবনযাত্রার মান উন্নত হয়। উদ্দীপকে দেখা যায়, রাহেলা বেগম যুব উন্নয়ন অধিদপ্তর থেকে প্রশিক্ষণ নিয়ে একটি বুটিক শপ গড়ে তুলেছেন। তার এই প্রচেষ্টার ফলে আরও ১০ জন মানুষের কর্মসংস্থান সৃষ্টি হয়েছে। এই ১০ জন ব্যক্তি ও তাদের পরিবার এখন রাহেলা বেগমের উদ্যোগের মাধ্যমে সচ্ছলভাবে জীবনযাপন করছে। বেকারত্বের চাপে পিষ্ট না হয়ে সরকারি কারিগরি সহায়তা কাজে লাগিয়ে তিনি যে সাফল্যের দৃষ্টান্ত স্থাপন করেছেন, তা দেশের প্রতিটি এলাকায় বেকার সমস্যা দূরীকরণের একটি বাস্তবসম্মত মডেল। পরিশেষে বলা যায়, দেশের সামগ্রিক বেকার সমস্যা দূর করতে রাহেলা বেগমের মতো কয়েক হাজার ক্ষুদ্র ও মাঝারি উদ্যোক্তা প্রয়োজন। তার এই সফল উদ্যোগ স্থানীয় অর্থনীতিকে শক্তিশালী করে এবং অন্য বেকার যুবক-যুবতীদের দক্ষ হওয়ার অনুপ্রেরণা জোগায়। বড় বড় শিল্পকারখানা সব এলাকায় স্থাপন করা সম্ভব না হলেও বুটিক, কুটির শিল্প বা কৃষিভিত্তিক ক্ষুদ্র উদ্যোগগুলো দেশের আনাচে-কানাচে বেকারত্ব দূর করতে সক্ষম। সুতরাং, টেকসই উন্নয়ন ও সমৃদ্ধ বাংলাদেশ গড়তে রাহেলা বেগমের মতো উদ্যোক্তাদের ভূমিকা কেবল সহায়ক নয়, বরং অপরিহার্য।"
        }
      ]
    },
    {
      "number": "11",
      "uddipok": "জনাব মামুন একজন পিঁয়াজ আমদানিকারক। তিনি বেশি মুনাফা পাওয়ার আশায় পিঁয়াজ মজুদ করে রাখেন না। তিনি সততার সাথে তার ব্যবসায় পরিচালনা করেন এবং এতে প্রচুর মুনাফা অর্জন হয়।",
      "tag": "Ctg B 25",
      "sub_questions": [
        {
          "label": "ক",
          "question": "",
          "explanation": "ব্যক্তি বা দলের ধ্যান-ধারণা ও চিন্তা-বিশ্বাসের আলোকে দীর্ঘদিনে গড়ে ওঠা ভালো-মন্দ বিচারের মানদন্ডকেই মূল্যবোধ বলে।"
        },
        {
          "label": "খ",
          "question": "",
          "explanation": "শিল্পায়নের সবচেয়ে বড় সমস্যাটি হচ্ছে পরিবেশ দূষণ। নতুন নতুন শিল্পকারখানা স্থাপনের ফলে শিল্পবর্জ্যের পরিমাণ বেড়ে যায়। শিল্পবর্জ্য নির্গত তরল পদার্থ নদী-নালায় পড়ে পানি দূষিত করে। বিষাক্ত পানি মাছসহ জলজ প্রাণী বাস করার অনুপযোগী হয়ে পড়ে। আবার কারখানার কালো ধোঁয়া বায়ুদূষণ করে। তাছাড়া কারখানার মেশিন ও জেনারেটরের বিকট আওয়াজে ভয়াবহ শব্দ দূষণ হচ্ছে। এছাড়া শিল্পকারখানা প্রতিষ্ঠার নামে অবাধে গাছ নিধন ও পাহাড় কেটে পরিবেশকে দূষণ করা হচ্ছে। আবাসনের নামে চাষের জমি হরণ, খালবিল ভরাট করে আবাসন তৈরি, নদীভাঙন, নির্বিচারে অনুপযুক্ত যানবাহন রাস্তায় চালানো ও শীতাতপ নিয়ন্ত্রিত যন্ত্রের ব্যবহার পরিবেশ দূষণের জন্য দায়ী। এতে মানুষের স্বাস্থ্যহানিতো হচ্ছেই তদুপরি জীববৈচিত্র্য মারাত্মকভাবে হুমকির মুখে পড়েছে। তাই বলা যায়, শিল্পায়নের সবচেয়ে বড় সমস্যাটি হচ্ছে পরিবেশ দূষণ।"
        },
        {
          "label": "গ",
          "question": "",
          "explanation": "উদ্দীপকের জনাব মামুন সমাজের ক্রেতা ও ভোক্তা পক্ষের প্রতি দায়িত্ব পালন করেছেন। ক্রেতা ও ভোক্তাদের পারস্পরিক আস্থা ও সহযোগিতার ওপর ব্যবসায়ের সফলতা নির্ভর করে। তাই ব্যবসায়ীদের ক্রেতা-ভোক্তাদের প্রতি কতকগুলো দায়িত্ব পালন করা উচিত। যেমন- পণ্যের বাজার - স্থিতিশীল রাখা, মানসম্মত পণ্য ও সেবা সরবরাহ করা, পণ্যসামগ্রী প্রাপ্তি সহজতর করা এবং পণ্য ও বাজারসংক্রান্ত নানাবিধ তথ্য সরবরাহ করা ইত্যাদি। উদ্দীপকের জনাব মামুন একজন পিঁয়াজ আমদানিকারক। তিনি বিদেশ থেকে পিঁয়াজ আমদানি করেন এবং বেশি দাম পাওয়ার আশায় পিঁয়াজ মজুদ করে রাখেন না। ফলে যথাসময়ে পণ্য সরবরাহ করে পণ্যের বাজার স্থিতিশীল রাখার দ্বারা জনাব মামুন সমাজের ক্রেতা ও ভোক্তার প্রতি দায়িত্ব পালন করেছেন।"
        },
        {
          "label": "ঘ",
          "question": "",
          "explanation": "নৈতিকতার মানদন্ডে জনাব মামুনের কর্মকাণ্ড নৈতিক। উচিত-অনুচিত মেনে চলা বা ভালোকে গ্রহণ ও মন্দকে বর্জন করে চলাকেই নৈতিকতা বলে। নৈতিকতা মানুষের দৈনন্দিন কাজকর্মের সাথে জড়িত। যেমন- একজন শিক্ষকের প্রধান কাজ হলো ছাত্র-ছাত্রীদের সুষ্ঠু পাঠদান করা যা নৈতিকতার আওতাভুক্ত। উদ্দীপকের জনাব মামুন একজন পিঁয়াজ আমদানিকারক। তিনি বিদেশ থেকে পিঁয়াজ আমদানি করেন এবং বেশি দাম পাওয়ার আশায় পিঁয়াজ মজুদ করে রাখেন না। যথাসময়ে বাজারে তা সরবরাহ করেন। ফলে মূল্য স্থিতিশীল থাকে। উদ্দীপকের জনাব মামুন যথাসময়ে তার আমদানিকৃত পিঁয়াজ ভোক্তার জন্য সরবরাহ করে নৈতিকতার পরিপন্থি কাজ করেছেন। কেননা পণ্যের কৃত্রিম সংকট সৃষ্টি করে পণ্যমূল্য বৃদ্ধি করলে সাধারণ জনগণের দুঃখ-দুর্দশা বৃদ্ধি পায় যেটি নৈতিকতা পরিপন্থি কাজ এবং দেশের প্রচলিত আইন অনুযায়ী শাস্তিযোগ্য অপরাধের আওতাভুক্ত। এটি স্পষ্ট যে, নৈতিকতার মানদণ্ডে জনাব মামুনের কর্মকান্ড নৈতিক।"
        }
      ]
    }
  ]
}