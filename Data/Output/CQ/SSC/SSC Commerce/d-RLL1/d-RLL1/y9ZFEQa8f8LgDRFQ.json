{
  "title": "ঢাকা বোর্ড ২০২৩",
  "subtitle": "ব্যবসায় উদ্যোগ (11)",
  "questions": [
    {
      "number": "1",
      "uddipok": "জনাব আকরাম বিভিন্ন এলাকা থেকে কাঠ সংগ্রহ করে আসবাবপত্র তৈরি করে এলাকার বিভিন্ন দোকানে স্বল্পমূল্যে বিক্রি করেন। তার তৈরিকৃত আসবাবপত্রের চাহিদা থাকায় তিনি ব্যবসায় পরিধি বাড়াতে চান। কিন্তু পুঁজিগত কারণে সমস্যা হলেও সাফল্যের ব্যাপারে তিনি আশাবাদী।",
      "tag": "DB 23",
      "sub_questions": [
        {
          "label": "ক",
          "question": "",
          "explanation": "ব্যবসায়ের উৎপত্তির মূলে ছিল মানুষের অভাববোধ।"
        },
        {
          "label": "খ",
          "question": "",
          "explanation": "গ্রাহকদের সরাসরি কোনো সুবিধা বা সেবা দেওয়ার বিনিময়ে অর্থ উপার্জনকে প্রত্যক্ষ সেবামূলক ব্যবসায় বলে। সেবাকে কেন্দ্র করে এর আর্থিক কাজ পরিচালিত হয়। এটি দেখা বা স্পর্শ করা যায় না। কিন্তু এটি মানুষের প্রয়োজন পূরণে সক্ষম। ডাক্তারি, আইন ব্যবসায়, নার্সিং প্রভৃতি প্রত্যক্ষ সেবামূলক ব্যবসায়ের উদাহরণ।"
        },
        {
          "label": "গ",
          "question": "",
          "explanation": "জনাব আকরামের কাজটি উৎপাদন শিল্পের সাথে জড়িত। এ শিল্পে শ্রম ও যন্ত্রের সাহায্যে পণ্য উৎপাদন করা হয়। এক্ষেত্রে কাঁচামাল ও অর্ধপ্রস্তুতকৃত পণ্যকে প্রক্রিয়াজাত করা হয়। এরপর তা থেকে মানুষের ব্যবহার উপযোগী পণ্য তৈরি করা হয়। তুলা থেকে কাপড়, কাঠ থেকে আসবাবপত্র, গম থেকে আটা তৈরি প্রভৃতি উৎপাদন শিল্পের অন্তর্গত। উদ্দীপকে জনাব আকরাম একজন কাঠ ব্যবসায়ী। তিনি আসবাবপত্র তৈরির জন্য কাঁচামাল হিসেবে কাঠ সংগ্রহ করেন। এরপর কাঠগুলো প্রক্রিয়াজাত করেন। এই কাঠ থেকে বিভিন্ন ধরনের আসবাবপত্র তৈরি করেন। এ কাজে তিনি শ্রম ও যন্ত্র ব্যবহার করেন। এভাবে তিনি কাঁচামাল থেকে মানুষের ব্যবহার উপযোগী পণ্য তৈরি করেছেন। এসব কাজের সাথে উৎপাদন শিল্পের মিল আছে। সুতরাং, জনাব আকরাম উৎপাদন শিল্পের কাজের সাথে জড়িত আছেন।"
        },
        {
          "label": "ঘ",
          "question": "",
          "explanation": "ব্যবসায় সফল হতে চাইলে জনাব আকরামের ব্যবসায়ের অর্থগত বাধাকে গুরুত্ব দেওয়া উচিত। ব্যবসায়ের পর্যাপ্ত মূলধন সংগ্রহ করতে না পারাই হলো অর্থগত বাধা। অর্থ সংকটে ব্যবসায়ীরা বিভিন্ন আর্থিক প্রতিষ্ঠান থেকে ঋণ নিতে পারে। ব্যবসায় পরিচালনা ও সম্প্রসারণের জন্য ব্যবসায়ীকে প্রতিনিয়ত এ কাজ চালিয়ে যেতে হয়। উদ্দীপকে জনাব আকরাম বিভিন্ন এলাকা থেকে কাঠ সংগ্রহ করেন। উক্ত কাঠ দিয়ে তিনি আসবাবপত্র তৈরি করেন। তার তৈরিকৃত আসবাবপত্রের চাহিদা থাকায় তিনি ব্যবসায়ের পরিধি বাড়াতে চান। কিন্তু পুঁজিগত সমস্যার কারণে তা বাধা পায়। তবে তিনি সফলতার ব্যাপারে আশাবাদী। এখানে জনাব আকরাম ব্যবসায় সম্প্রসারণ করতে চাইলে অর্থগত বাধার সম্মুখীন হন। তাই তিনি প্রয়োজনীয় মূলধন ও কাঁচামালের যোগান দিতে ব্যর্থ হন। অর্থগত বাধা দূর করার জন্য তিনি বিভিন্ন ব্যাংক থেকে ঋণ নিতে পারেন। এর থেকে তিনি পর্যাপ্ত কাঁচামাল ও মূলধনের যোগান দিতে পারবেন। ফলে ব্যবসায় সম্প্রসারণের করা সহজ হবে। আর এভাবে তিনি একজন সফল ব্যবসায়ী হতে পারবেন। সুতরাং, ব্যবসায়ে সফল হতে চাইলে জনাব আকরামের অর্থগত বাধাকে গুরুত্ব দেওয়া উচিত।"
        }
      ]
    },
    {
      "number": "2",
      "uddipok": "জনাব আমিনুল লেখাপড়া শেষ করে চাকরি না করে নিজেদের পরিত্যক্ত জমিতে একটি মৎস্য খামার করেন। আগে থেকে মৎস্য খামার সম্পর্কে জ্ঞান না থাকায় তিনি প্রথমদিকে লোকসানের সম্মুখীন হন। পরবর্তীতে প্রশিক্ষণ নিয়ে নতুন উদ্যমে ব্যবসায় করে সফলতা অর্জন করেন।",
      "tag": "DB 23",
      "sub_questions": [
        {
          "label": "ক",
          "question": "",
          "explanation": "আমেরিকার ফোর্ড কোম্পানির প্রতিষ্ঠাতা হেনরি ফোর্ড।"
        },
        {
          "label": "খ",
          "question": "",
          "explanation": "ব্যবসায়িক ঝুঁকি ও আর্থিক ঝুঁকির মধ্যে পার্থক্য নিম্নরূপ- ব্যবসায়িক ঝুঁকি আর্থিক ঝুঁকি ১. পণ্য বা সেবার চাহিদা কমে মুনাফা কম অর্জিত হওয়াকে ব্যবসায়িক ঝুঁকি বলে। ১. প্রত্যাশিত পরিমাণ মুনাফা অর্জিত না হওয়াকে আর্থিক ঝুঁকি বলে। ২. ব্যবসায়িক ঝুঁকি সৃষ্টি হয়। পণ্য বা সেবার চাহিদার ওপর ভিত্তি করে। ২. যেকোনো অনিশ্চয়তা থেকে আর্থিক ঝুঁকি সৃষ্টি হয়।"
        },
        {
          "label": "গ",
          "question": "",
          "explanation": "ব্যবসায় সম্প্রসারণে জনাব আমিনুলের মাঝে উদ্যোক্তার ব্যর্থতা থেকে শিক্ষা নেওয়ার গুণটি প্রকাশ পেয়েছে। ব্যবসায় উদ্যোগ একটি ঝুঁকিপূর্ণ কাজ। তাই উদ্যোগ নিলেই সবসময় সফলতা আসে না। অনেক সময় ব্যর্থতাও আসতে পারে। একজন উদ্যোক্তা তার ব্যর্থতার কারণ খুঁজে বের করেন। এরপর ভুলগুলো সংশোধন করে নতুন উদ্যমে কাজ শুরু করেন। জনাব আমিনুল লেখাপড়া শেষ করে চাকরির জন্য অপেক্ষা না করে অন্য কিছু করার চিন্তা করেন। তিনি নিজেদের পরিত্যক্ত জমিতে একটি মৎস্য খামার করেন। আগে থেকে মৎস্য খামার সম্পর্কে জ্ঞান না থাকায় তিনি প্রথমদিকে লোকসানের সম্মুখীন হন। কিন্তু দমে না গিয়ে তিনি নতুন উদ্যমে ব্যবসায়িক কার্যক্রম চালান। তিনি তার ব্যর্থতার কারণগুলো বিশ্লেষণ করেন। এরপর তিনি নতুনভাবে কাজ শুরু করেন। এতে তিনি সফলতা লাভ করেন। তাই বলা যায়, জনাব আমিনুলের মাঝে উদ্যোক্তার ব্যর্থতা থেকে শিক্ষা নেওয়ার গুণটি প্রকাশ পেয়েছে।"
        },
        {
          "label": "ঘ",
          "question": "",
          "explanation": "জনাব আমিনুলের ব্যবসায় উদ্যোগ অন্যদের জন্য অনুকরণীয় হতে পারে বলে আমি মনে করি। ব্যবসায় উদ্যোগের উদ্দেশ্য হলো মুনাফা অর্জন। তাই লাভের আশায় ঝুঁকি নিয়ে একজন উদ্যোক্তা ব্যবসায়ে অর্থ ও শ্রম বিনিয়োগ করেন। এ কাজের মাধ্যমে তিনি দেশ ও সমাজের বিভিন্ন উন্নয়নমূলক কাজে অংশগ্রহণ করেন। উদ্দীপকের জনাব আমিনুল লেখাপড়া শেষে চাকরির জন্য বসে না থেকে উদ্যোক্তা হওয়ার চিন্তা করেন। তিনি নিজেদের পরিত্যক্ত জমিতে একটি মৎস্য খামার স্থাপন করেন। আগে থেকে মৎস্য খামার সম্পর্কে তার জ্ঞান ছিল না। তাই প্রথমদিকে তিনি লোকসানের সম্মুখীন হন। পরবর্তীতে তিনি প্রশিক্ষণ নিয়ে নতুন উদ্যমে ব্যবসায় করে সফলতা অর্জন করেন। জনাব আমিনুলের এ উদ্যোগ থেকে অন্যরা আত্মপ্রত্যয়ী হতে পারেন। কীভাবে নিজের ব্যবসায়ে উন্নতি করা যায় সে বিষয়েও শিক্ষা নিতে পারুন। আমিনুলের মতো উদ্যোগ নিয়ে অনেকেই নিজের কর্মসংস্থানের পাশাপাশি বেকারদের কাজের ব্যবস্থা করতে পারেন। এতে সমাজ ও দেশের উন্নতি হবে। এভাবে জনাব আমিনুলের উদ্যোগ অন্যদের জন্য অনুকরণীয় হতে পারে বলে আমি মনে করি।'"
        }
      ]
    },
    {
      "number": "3",
      "uddipok": "জনাব কাজল যুব প্রশিক্ষণ কেন্দ্র থেকে মাছ ও সবজি চাষের প্রশিক্ষণ নিয়ে খামার প্রতিষ্ঠা করেন। বর্তমানে তার খামার পরিচালনায় সফলতা অর্জনের পাশাপাশি অনেক বেকার যুবকের কর্মসংস্থানের ব্যবস্থা করেছেন।",
      "tag": "DB 23",
      "sub_questions": [
        {
          "label": "ক",
          "question": "",
          "explanation": "কর্মসংস্থানের প্রধান উৎস হলো সরকারি ও বেসরকারি প্রতিষ্ঠান।"
        },
        {
          "label": "খ",
          "question": "",
          "explanation": "মুনাফার আশায় ঝুঁকি নিয়ে ব্যবসায় প্রতিষ্ঠান স্থাপন ও পরিচালনার কর্মপ্রচেষ্টা হলো ব্যবসায় উদ্যোগ। অন্যদিকে নিজেই নিজের কর্মসংস্থানের ব্যবস্থা করা হলো আত্মকর্মসংস্থান। আত্মকর্মসংস্থানে শুধু নিজের কর্মসংস্থানের কথা চিন্তা করা হয়। আত্মকর্মসংস্থানকারী উদ্যোক্তায় পরিণত হলে নিজের ও অন্যদের জন্য কর্মসংস্থান সৃষ্টি করেন। এজন্য বলা হয়, ব্যবসায় উদ্যোগের সাথে আত্মকর্মসংস্থানের সম্পর্ক খুবই নিবিড়।"
        },
        {
          "label": "গ",
          "question": "",
          "explanation": "জনাব কাজলের খামার প্রতিষ্ঠা কর্মসংস্থানের ভিত্তিতে আত্মকর্মসংস্থানের অন্তর্গত। এর মাধ্যমে নিজেই নিজের কাজের ব্যবস্থা করা যায়। নিজস্ব মেধা কাজে লাগিয়ে স্বল্প পুঁজি ও প্রশিক্ষণ নিয়ে এ কাজে নিয়োজিত হওয়া যায়। এটি একটি সম্মানজনক ও লাভজনক পেশা। উদ্দীপকের জনাব কাজল যুব প্রশিক্ষণ কেন্দ্র থেকে প্রশিক্ষণ নেন। এরপর মাছ ও সবজি চাষের জন্য, খামার প্রতিষ্ঠা করেন। এর থেকে তার বেশ ভালো আয় হচ্ছে। তিনি নিজের প্রচেষ্টায় খামার স্থাপন করেছেন। তাকে কারো অধীনে কাজ করতে হচ্ছে না। তিনি নিজের কাজের ব্যবস্থা নিজেই করেছেন। তিনি নিজের দক্ষতা, অভিজ্ঞতা ও পরিশ্রমকে কাজে লাগিয়ে খামার থেকে আয় করছেন। এসব বৈশিষ্ট্য আত্মকর্মসংস্থানের সাথে মিলে যায়। তাই জনাব কাজলের কাজকে আত্মকর্মসংস্থান বলা যায়।"
        },
        {
          "label": "ঘ",
          "question": "",
          "explanation": "বেকারত্ব লাঘবে জনাব কাজলের খামারের অবদান অনস্বীকার্য। আত্মকর্মসংস্থানের লাভজনক ক্ষেত্র হিসেবে বিভিন্ন ধরনের খামার স্থাপন করা যায়। এতে বেকার সমস্যা দূর হয়। এছাড়াও এর মাধ্যমে দেশের আর্থ-সামাজিক উন্নয়ন ঘটে। উদ্দীপকের জনাব কাজল একটি খামার প্রতিষ্ঠা করেন। এজন্য তিনি যুব প্রশিক্ষণ কেন্দ্র থেকে মাছ ও সবজি চাষের ওপর প্রশিক্ষণ নিয়েছেন। ফলে তিনি সফলতার সাথেই খামার পরিচালনা করতে পারছেন। তাই দিন দিন তার খামারের আয় বাড়ছে। এছাড়াও খামারের পরিধি বাড়ায় তিনি লোকবল নিয়োগ দিচ্ছেন। এতে কর্মসংস্থানের সুযোগ সৃষ্টি হচ্ছে। জনাব কাজল তার খামারের মাধ্যমে নিজের আয়ের পাশাপাশি সমাজের মানুষের আয়ের ব্যবস্থাও করছেন। সফলভাবে খামার পরিচালনার মাধ্যমে তিনি অনেক মুনাফা অর্জন করছেন। এতে তার আয় বাড়ছে। আর তার খামারের কাজ সুষ্ঠুভাবে পরিচালনা করতে অতিরিক্ত জনবলের প্রয়োজন হয়। বেকার লোকদের খামারে নিয়োগের মাধ্যমে তিনি জনবলের এ প্রয়োজন মেটাচ্ছেন। এতে তাদের আর্থ-সামাজিক অবস্থার পরিবর্তন হচ্ছে। ফলে সমাজের বেকারত্বও কমছে। এভাবেই জনাব কাজল দেশের বেকার সমস্যা সমাধানে অবদান রাখছেন। তাই বলা যায়, বেকারত্ব কমাতে জনাব কাজলের খামারের গুরুত্ব অপরিসীম।"
        }
      ]
    },
    {
      "number": "4",
      "uddipok": "জনাব হাসান মধ্যবিত্ত পরিবারের বড় সন্তান। বাবার মৃত্যুর পর 'লেখাপড়ার খরচ ও সংসারের দায়িত্ব তার কাঁধে পড়ে। সংসারের অভাব দূর করতে তিনি অল্প পুঁজি নিয়ে একটি মুদি ব্যবসায় শুরু করেন। তার ব্যবসায় ছিল কম ঝুঁকিপূর্ণ অথচ অসীম দায়সম্পন্ন।",
      "tag": "DB 23",
      "sub_questions": [
        {
          "label": "ক",
          "question": "",
          "explanation": "ব্যবসায় সংগঠন পাঁচ প্রকার।"
        },
        {
          "label": "খ",
          "question": "",
          "explanation": "যে ব্যবসায় একক ব্যক্তির মালিকানায় গঠিত ও পরিচালিত হয়, তাকে একমালিকানা ব্যবসায় বলে। এ ব্যবসায় সহজে গঠন করা যায়। এতে তেমন আইনগত কোনো ঝামেলা নেই। স্বল্প পুঁজি নিয়ে যে কেউ স্বাধীনভাবে এ ব্যবসায় গঠন করতে পারে। এসব সুবিধার জন্য একমালিকানা ব্যবসায় জনপ্রিয়।"
        },
        {
          "label": "গ",
          "question": "",
          "explanation": "জনাব হাসানের ব্যবসায়টি হলো একমালিকানা ব্যবসায়। এ ধরনের ব্যবসায় একক মালিকানায় গঠিত, পরিচালিত ও নিয়ন্ত্রিত হয়। মালিক একজন হওয়ায় ইচ্ছে করলেই সীমিত মূলধন নিয়ে এ ব্যবসায় গঠন করা যায়। ব্যবসায়ের যাবতীয় লাভ-লোকসান মালিক একাই বহন করে। আবার ব্যবসায়ের সমস্ত দায়-দেনাও মালিককেই বহন করতে হয়। উদ্দীপকের জনাব হাসান পরিবারের বড় সন্তান। তার বাবার মৃত্যুর পর সংসারের সব দায়-দায়িত্ব তার কাঁধে এসে পড়ে। এ অবস্থায় তিনি সংসারের অভাব দূর করতে অল্প পুঁজি নিয়ে একটি মুদি ব্যবসায় শুরু করেন। এ ব্যবসায়ের সব মুনাফা তিনি একাই ভোগ করতে পারেন। তবে ব্যবসায়ের সব দায়-দায়িত্ব তাকে একাই বহন করতে হবে। তিনি এ ব্যবসায়টি ইচ্ছে করলেই চালু বা বন্ধ করতে পারেন। এ বৈশিষ্ট্যগুলোর সাথে একমালিকানা ব্যবসায়ের মিল আছে। সুতরাং, জনাব হাসানের ব্যবসায়টিকে একমালিকানা ব্যবসায় বলা যায়।"
        },
        {
          "label": "ঘ",
          "question": "",
          "explanation": "জনাব হাসানের ব্যবসায়টি হলো একমালিকানা ব্যবসায়, যা কম ঝুঁকিপূর্ণ অথচ অসীম দায়সম্পন্ন। একজন ব্যক্তির মালিকানায় গঠিত, পরিচালিত ও নিয়ন্ত্রিত ব্যবসায় হলো একমালিকানা ব্যবসায়। যে কেউ স্বল্প পুঁজি নিয়ে এ ব্যবসায় গঠন করতে পারে। এ ব্যবসায়ের মালিকই সবকিছুর নিয়ন্ত্রক। উদ্দীপকে জনাব হাসান, তার পরিবারের বড় সন্তান। তিনি তার বাবার মৃত্যুর পর সংসারের অভাব দূর করার জন্য অল্প পুঁজি নিয়ে একটি মুদি ব্যবসায় শুরু করেন। এ ব্যবসায়ের মালিক তিনি নিজেই হওয়ায় খুব বেশি মূলধন বিনিয়োগ করতে পারেননি। লোকসান হলে শুধু তাকেই তা বহন করতে হয়। ফলে ব্যবসায়ের ঝুঁকি কম হলেও দায় বেড়ে যায়। একমালিকানা ব্যবসায় স্বল্প পুঁজি নিয়ে এবং মালিকের একক তত্ত্বাবধানে প্রতিষ্ঠিত হয়। স্বল্প পুঁজির এ ব্যবসায়ে মালিকের আন্তরিকতা অন্যান্য ব্যবসায় থেকে বেশি থাকে। তাছাড়া ব্যবসায়ে বিনিয়োগকৃত মূলধনের পরিমাণও খুব বেশি হয় না। ফলে ব্যবসায়ের ঝুঁকি কম হয়। কিন্তু লোকসানের যাবতীয় দায়ভার মালিককেই নিতে হয় বলে এ ব্যবসায়ে মালিকের দায় অসীম। উদ্দীপকের জনাব হাসানের ব্যবসায়টি যেহেতু একমালিকানা ব্যবসায়, তাই এ ব্যবসায়টিও কম ঝুঁকিপূর্ণ অথচ অসীম দায়সম্পন্ন।"
        }
      ]
    },
    {
      "number": "5",
      "uddipok": "মি. আলম একজন ব্যবস্থাপক। তিনি তার প্রতিষ্ঠানের কর্মীদের সাথে বিভিন্ন বিষয় আলোচনা করে তাদের মতামতের মূল্যায়ন করেন। ফলে প্রতিষ্ঠানের উৎপাদনের মান, বেড়েছে। তবে কিছুদিন থেকে কর্মীদের। মাঝে অবাধ্যতা দেখা দেওয়ায় তিনি নেতৃত্বের ধরনে পরিবর্তন আনার চিন্তা করছেন। তিনি মার্জিত ব্যবহার ও সম্মোহনী ক্ষমতার দ্বারা সাহস ও সততার সাথে কর্মীদের অসন্তোষ দূর করার চেষ্টা করছেন।",
      "tag": "DB 23",
      "sub_questions": [
        {
          "label": "ক",
          "question": "",
          "explanation": "আধুনিক ব্যবস্থাপনার জনক হলেন হেনরি ফেওল।"
        },
        {
          "label": "খ",
          "question": "",
          "explanation": "নেতৃত্ব হলো এমন একটি প্রক্রিয়া, যার মাধ্যমে অধস্তন কর্মীদের পরিচালনা ও নিয়ন্ত্রণ করা হয়। যিনি নেতৃত্ব দেন তাকে নেতা বলা হয়। যোগ্য নেতৃত্বের মাধ্যমে সংগঠন সুদৃঢ় ভিত্তিতে প্রতিষ্ঠিত হয়। এতে কর্মীদের সর্বোত্তম সহযোগিতা পাওয়া যায়। সঠিক নেতৃত্ব ছাড়া ব্যবসায়ে সফলতা পাওয়া যায় না।"
        },
        {
          "label": "গ",
          "question": "",
          "explanation": "মি. আলম দীর্ঘদিন ধরে প্রতিষ্ঠানে গণতান্ত্রিক নেতৃত্ব অনুসরণ করেছেন। এ নেতৃত্বে নেতা সব ক্ষমতা নিজের হাতে না রেখে প্রয়োজনীয় কর্তৃত্ব অধস্তনদের কাছে ছেড়ে দেন। এছাড়া তিনি সিদ্ধান্ত নেওয়ার জন্য অধস্তনদের সাথে পরামর্শ করেন। এ কারণে কর্মীদের কাজের প্রতি মনোবল বাড়ে এবং তারা কাজে আন্তরিক হয়। এতে নেতার প্রতি কর্মীদের ইতিবাচক ধারণা সৃষ্টি হয়। উদ্দীপকে মি. আলম একজন ব্যবস্থাপক। তিনি তার প্রতিষ্ঠানের কর্মীদের সাথে বিভিন্ন বিষয় আলোচনা করে তাদের মতামত মূল্যায়ন করেন। ফলে প্রতিষ্ঠানের উৎপাদন মান বেড়েছে। এক্ষেত্রে মি. আলমের আচরণে কর্মীরা সন্তুষ্ট থাকেন। তার প্রতি কর্মীদের আস্থা বাড়ে। তারা গুরুত্ব দিয়ে কাজ করার চেষ্টা করে। এসব বৈশিষ্ট্যের সাথে গণতান্ত্রিক নেতৃত্বের মিল আছে। তাই বলা যায়, মি. আলম দীর্ঘদিন ধরে গণতান্ত্রিক নেতৃত্ব অনুসরণ করেছেন।"
        },
        {
          "label": "ঘ",
          "question": "",
          "explanation": "একজন ব্যবস্থাপক হিসেবে মি. আলমের মাঝে আদর্শ নেতার প্রখর ব্যক্তিত্ব, সাহস ও সততা এবং মানবিক সম্পর্ক অনুধাবন প্রভৃতি গুণাবলি পরিলক্ষিত হয়। একজন আদর্শ নেতার প্রতিষ্ঠানের সব বিষয়ে জ্ঞান থাকা উচিত। তিনি প্রখর ব্যক্তিত্ব তথা মার্জিত ব্যবহার ও সম্মোহনী ক্ষমতা দিয়ে অন্যকে আকর্ষিত করে। তার সাহসিকতা, দক্ষতা ও বুদ্ধিমত্তার মাধ্যমে প্রতিষ্ঠানকে সামনের দিকে এগিয়ে যায়। এভাবে একজন আদর্শ নেতা প্রতিষ্ঠানের লক্ষ্য অর্জনে ভূমিকা রাখেন। উদ্দীপকে মি. আলম একজন ব্যবস্থাপক। তিনি প্রতিষ্ঠানের কর্মীদের সাথে আলোচনা করে সিদ্ধান্ত নেন। সম্প্রতি তিনি কর্মীদের মাঝে অবাধ্যতা দেখে নেতৃত্বের ধরনে পরিবর্তন আনার চিন্তা করছেন। এ অবস্থায় মার্জিত ব্যবহার ও সম্মোহনী ক্ষমতা দিয়ে তিনি কর্মীদের অসন্তোষ দূর করার চেষ্টা করছেন। তিনি সাহস ও সততার সাথে নেতৃত্ব দিতে বদ্ধপরিকর। মি. আলম পরিস্থিতি বুঝে নেতৃত্বে পরিবর্তন করার 'কথা ভাবেন। এর মাধ্যমে আদর্শ নেতার মানবিক সম্পর্ক অনুধাবন করার গুণটি প্রকাশ পায়। তার মার্জিত ব্যবহার ও সম্মোহনী ক্ষমতার দ্বারা প্রখর ব্যক্তিত্বের গুণটি ফুটে ওঠেছে। তিনি সাহসিকতা ও সততার সাথে কর্মীদের মধ্যে সৃষ্ট অসন্তোষ দূর করছেন। এতে করে তিনি কর্মীদের মধ্যে বিশ্বাস ও শ্রদ্ধা স্থাপন করতে পেরেছেন। সুতরাং, উপরোক্ত গুণাবলির আলোকে মি. আলমকে একজন, আদর্শ নেতা বলা যায়।"
        }
      ]
    },
    {
      "number": "6",
      "uddipok": "আসমান তারা একটি গবেষণামূলক বই প্রকাশ করেন। বইটি বিভিন্ন মহলে সমাদৃত হয়। পরবর্তী পর্যায়ে বাজারে বিক্রি আশানুরূপ না হওয়ায় তিনি খোঁজ নিয়ে জেনেছেন বইটি নকল কপি প্রকৃত দামের থেকে অনেক কম দামে বাজারে বিক্রি হচ্ছে।",
      "tag": "DB 23",
      "sub_questions": [
        {
          "label": "ক",
          "question": "",
          "explanation": "পেটেন্ট হলো এক ধরনের মেধা সম্পদ।"
        },
        {
          "label": "খ",
          "question": "",
          "explanation": "কোনো পণ্যকে অন্যের অনুরূপ বা অভিন্ন পণ্য থেকে আলাদা করার লক্ষ্যে ব্যবহৃত প্রতীক হলো ট্রেডমার্ক। এটি রেজিস্টার্ড মালিককে একচ্ছত্র অধিকার দেয়। অন্য কোনো কোম্পানি এ মার্ক বা প্রতীক ব্যবহার করতে পারে না। আর কেউ করলেও তার বিরুদ্ধে ট্রেডমার্ক নকল করার দায়ে আদালতে মামলা করে ক্ষতিপূরণ আদায় করা যায়। এজন্য ট্রেডমার্ক রেজিস্ট্রেশন করা প্রয়োজন।"
        },
        {
          "label": "গ",
          "question": "",
          "explanation": "আসমান তারার সৃষ্ট কাজটি মেধাসম্পদের অন্তর্গত। সৃজনশীল ব্যক্তি তার মেধা ও মননশীলতা প্রয়োগ করে মেধাসম্পদ সৃষ্টি করেন। এ ধরনের সম্পদ সৃষ্টি করার জন্য ব্যক্তিকে দীর্ঘদিন গবেষণা ও প্রচেষ্টা চালিয়ে যেতে হয়। সাহিত্য ও শিল্পকর্ম মেধাসম্পদের আওতাভুক্ত। উদ্দীপকের আসমান তারা একটি গবেষণামূলক বই প্রকাশ করেন। বইটি বিভিন্ন মহলে সমাদৃত হয়। বইটি রচনার সময় তাকে বিভিন্ন তথ্য ও উপাত্ত। সংগ্রহ করতে হয়েছে। এ গবেষণা কাজের জন্য তার মানসিক শ্রম ও মেধার ব্যবহার করতে হয়েছে। এভাবে দীর্ঘ সাধনা ও প্রচেষ্টার মাধ্যমে তিনি বইটি প্রকাশ করতে সমর্থ হয়েছেন। এটি মেধাসম্পদের বৈশিষ্ট্য। সুতরাং, আসমান তারার গবেষণামূলক বইটি মেধাসম্পদের আওতাভুক্ত।"
        },
        {
          "label": "ঘ",
          "question": "",
          "explanation": "নকল প্রতিরোধে আসমান তারার রচিত বইটির কপিরাইট করা উচিত ছিল। এটি লেখক বা শিল্পীর সৃষ্টকর্মের ওপর একটি নির্দিষ্ট সময়ের জন্য পাওয়া স্থায়ী আইনগত অধিকার। কপিরাইট আইনের ফলে লেখক বা শিল্পী তার সৃষ্টকর্মের ওপর নির্দিষ্ট সময়ের জন্য বিক্রি, উন্নয়ন বা ব্যবহারের একক অধিকার লাভ করে। গ্রন্থ, গল্প, প্রবন্ধ, কবিতা, নাটক, গান, চলচ্চিত্র প্রভৃতির সুরক্ষার জন্য কপিরাইট আইনের সহায়তা নিতে হয়। উদ্দীপকের আসমান তারা একটি গবেষণামূলক বই প্রকাশ করেন। বইটি পাঠক মহলে সমাদৃত হয়। কিন্তু বইটির বিক্রি আশানুরূপ নয়। তিনি খোঁজ নিয়ে জানতে পারলেন, বইটির নকল কপি বাজারে আছে। এর দাম মূল বইয়ের দামের চেয়ে অনেক কম। আসমান তারা বইটির কপিরাইট করলে অন্য কেউ এটি নকল করতে পারতো না। আর নকল করলেও তিনি তাদের বিরুদ্ধে আইনগত ব্যবস্থা নিতে পারতেন। এতে ক্ষতিপূরণ আদায় করাও সম্ভব হতো। কিন্তু বইটির কপিরাইট না থাকায় অসাধু ব্যবসায়ীরা বইটি নকল করার সুযোগ পেয়েছে। তাই বলা যায়, নকল প্রতিরোধে তার বইটির কপিরাইট চুক্তি করা যুক্তিসঙ্গত ছিল।"
        }
      ]
    },
    {
      "number": "7",
      "uddipok": "জনাব ফারুক একটি শপিংমলে দীর্ঘদিন সুনামের সাথে চাকরি করে আসছেন। তিনি তার নিজস্ব অভিজ্ঞতা ও ব্যক্তিগত গুণের কারণে মালিক ও ক্রেতার কাছে বেশ জনপ্রিয়। নতুন ক্রেতাকে স্থায়ী ক্রেতায় পরিণত করতে তার জুড়ি নেই। জনাব ফারুক সদালাপী, আন্তরিক ও মার্জিত ব্যবহারের অধিকারী।",
      "tag": "DB 23",
      "sub_questions": [
        {
          "label": "ক",
          "question": "",
          "explanation": "পণ্য বা সেবা উৎপাদকের কাছ থেকে ভোক্তার কাছে পৌছে দেওয়া পর্যন্ত সব কাজের সমষ্টিই বিপণন।"
        },
        {
          "label": "খ",
          "question": "",
          "explanation": "কোনো আবরণ বা মোড়ক দিয়ে পণ্যকে আবৃত করা হলো মোড়কিকরণ। এ ব্যবস্থা ক্রেতার কাছে পণ্যকে সুন্দর ও আকর্ষণীয় করে তোলে। এটি পণ্যকে নষ্ট হওয়া বা ভেঙে যাওয়া থেকে সুরক্ষা দেয়। এতে পণ্য পরিবহনে নিরাপত্তা নিশ্চিত হয়। এভাবে মোড়কিকরণ ক্রেতার কাছে পণ্যকে গ্রহণযোগ্য করে তোলে।"
        },
        {
          "label": "গ",
          "question": "",
          "explanation": "জনাব ফারুকের কাজটি ব্যবসায়ের 'বিক্রয়িকতা' ধারণাকে নির্দেশ করে। বিক্রয়কর্মীর ক্রেতা আকর্ষণ করার বিশেষ কৌশল বা দক্ষতা হলো বিক্রয়িকতা। এর মাধ্যমে ক্রেতাকে পণ্য কিনতে উৎসাহিত করা হয়। এর ওপর প্রতিষ্ঠানের বিক্রি বাড়ার পরিমাণ নির্ভর করে। উদ্দীপকের জনাব ফারুক একটি শপিংমলে দীর্ঘদিন ধরে চাকরি করছেন। তিনি তার নিজস্ব অভিজ্ঞতা ও ব্যক্তিগত গুণের মাধ্যমে মালিক ও ক্রেতাদের কাছে জনপ্রিয় হয়েছেন। তিনি সরাসরি ক্রেতাদের সাথে যোগাযোগ করেন। তার নিজস্ব কৌশল বা দক্ষতার মাধ্যমে তিনি নতুন ক্রেতাকে স্থায়ী ক্রেতায় পরিণত করেন। তার এ কৌশলের সাথে বিক্রয়িকতার মিল আছে। তাই বলা যায়, জনাব ফারুকের কাজটি বিক্রয়িকতাকে নির্দেশ করে।"
        },
        {
          "label": "ঘ",
          "question": "",
          "explanation": "একজন আদর্শ বিক্রয়কর্মী হিসেবে জনাব ফারুকের মধ্যে সদালাপী, আন্তরিক ও মার্জিত ব্যবহার গুণাবলি পরিলক্ষিত হয়। বিক্রয়কর্মী তার গুণাবলির মাধমে সহজেই ক্রেতা আকর্ষণ করতে পারেন। এতে সম্ভাব্য ক্রেতাকে প্রকৃত ও স্থায়ী ক্রেতায় পরিণত করা যায়। এক্ষেত্রে তিনি তার গুণাবলি ব্যবহার করে ক্রেতার কাছে পণ্য বা সেবা সামগ্রী সহজে বিক্রি করতে সক্ষম হন। উদ্দীপকের জনাব ফারুক একটি শপিংমলে চাকরি করেন। চাকরিস্থলে তার বেশ সুনাম আছে। তিনি তার নিজস্ব অভিজ্ঞতা ও ব্যক্তিগত গুণের কারণে মালিক ও ক্রেতাদের কাছে বেশ জনপ্রিয়। তিনি বিক্রয়িকতা কৌশলের মাধ্যমে নতুন ক্রেতাকে স্থায়ী ক্রেতায় পরিণত করেন। এছাড়া, তার উল্লেখযোগ্য কিছু গুণও আছে। জনাব ফারুকের সদালাপী, আন্তরিক ও মার্জিত ব্যবহার বিক্রয়কর্মীর নৈতিক গুণাবলির আওতাভুক্ত। এক্ষেত্রে তিনি পণ্য সম্পর্কে বিভিন্ন প্রশ্নের উত্তর সাবলীলভাবে দিয়ে থাকেন। সদালাপ ও আন্তরিকতা গুণের মাধ্যমে তিনি সহজেই ক্রেতাদের সাথে মিশতে পারেন। এভাবে তিনি ক্রেতার আস্থাও অর্জন করেন। এছাড়া ভদ্র, নম্র ও অমায়িক ব্যবহারের মাধ্যমে ক্রেতাদের কাছে পণ্য বিক্রি করেন। এসব আচরণের মাধ্যমে তিনি ক্রেতা আকর্ষণ করতে পারেন। এভাবে তিনি সবার কাছে জনপ্রিয় হয়ে ওঠেন। তাই বলা যায়, ফারুকের সদালাপ, আন্তরিকতা ও মার্জিত গুণাবলি তাকে আদর্শ বিক্রয়কর্মী হিসেবে গড়ে তোলে।"
        }
      ]
    },
    {
      "number": "8",
      "uddipok": "আদনান নদীর পাশে একটি সার কারখানা স্থাপন করেন। কিন্তু কারখানার কালো ধোঁয়া ও বর্জ্য যথাযথভাবে নিষ্কাশন না করে নদীতে ফেলেন। ফলে বায়ু ও নদীর পানি দূষিত হয়ে মাছ ও অন্যান্য জলজ প্রাণী মারা যাচ্ছে এবং ক্রমেই পানি ব্যবহারের অযোগ্য হচ্ছে। স্থানীয় পত্রিকায় উক্ত নদী দূষণের ওপর একটি প্রতিবেদন পড়ে, আদনান বর্জ্য নিষ্কাশনের ব্যবস্থা করেন।",
      "tag": "DB 23",
      "sub_questions": [
        {
          "label": "ক",
          "question": "",
          "explanation": "যে জ্ঞানবোধ ও আচরণ সমাজ মূল্যবান ও অনুকরণীয় মনে করে, তাকে মূল্যবোধ বলে।"
        },
        {
          "label": "খ",
          "question": "",
          "explanation": "ব্যবসায়ের ন্যায়-অন্যায়, উচিত-অনুচিত ও ভালো-মন্দের বিচার করে সঠিকটি গ্রহণ করা হলো ব্যবসায় নৈতিকতা। ব্যবসায়ের নীতি বা আদর্শ মেনে (করণীয় ও বর্জনীয়) ব্যবসায় পরিচালনা করা অপরিহার্য। সঠিক মাপে পণ্য দেওয়া, ন্যায্যমূল্যে পণ্য বিক্রি করা, ক্রেতাদের সাথে উত্তম আচরণ করা, ব্যবসায়ে ক্ষতিকর পণ্য উৎপাদন ও বিপণন না করা প্রভৃতি ব্যবসায় নৈতিকতার আওতায় পড়ে।"
        },
        {
          "label": "গ",
          "question": "",
          "explanation": "উদ্দীপকে বায়ু ও পানি দূষণ ফুটে ওঠেছে। শিল্পোন্নয়নের সবচেয়ে বড় সমস্যা পরিবেশ দূষণ। কল-কারখানা ও যানবাহানের কালো ধোঁয়া বাতাসে মিশে বায়ু দূষণ করে। শিল্প কারখানা থেকে নির্গত বর্জ্য ও তরল পদার্থ নদী-নালায় পড়ে পানি দূষিত করে। উদ্দীপকের আদনান নদীর পাশে একটি সার কারখানা স্থাপন করেন। কিন্তু তিনি কারখানার কালো ধোঁয়া ও বর্জ্য যথাযথভাবে নিষ্কাশনের ব্যবস্থা রাখেননি। প্রতিনিয়ত বাতাসে কালো ধোঁয়াও নদীর পানির সাথে বর্জ্য মিশে যাচ্ছে। ফলে বায়ু ও নদীর পানি ক্রমেই দূষিত হচ্ছে। মাছ ও অন্যান্য জলজ প্রাণী মারা যাচ্ছে। নদীর পানিও ব্যবহারের অযোগ্য হচ্ছে। এতে মানুষের স্বাস্থ্যহানির পাশাপাশি জীববৈচিত্র্যও হুমকির মুখে পড়ছে। তাই বলা যায়, উদ্দীপকে বায়ু ও পানি দূষণ ফুটে ওঠেছে।"
        },
        {
          "label": "ঘ",
          "question": "",
          "explanation": "\"নৈতিকতার বিচারে আদনান একজন আদর্শ ব্যবসায়ী\"- উক্তিটির সাথে আমি একমত। ব্যবসায়িক নৈতিকতার মাধ্যমে কোনো বিষয়ের ভালো-মন্দ, উচিত-অনুচিত, ন্যায়-অন্যায় প্রভৃতি বিচার করা হয়। এটি ব্যবসায়ীদের কাজের প্রতি সচেতনতা বাড়ায়। এছাড়া ব্যবসায়ের সুনামও বাড়ে। উদ্দীপকের আদনান নদীর পাশে একটি সার কারখানা স্থাপন করেন। কিন্তু তিনি কারখানার কালো ধোঁয়া ও বর্জ্য যথাযথভাবে নিষ্কাশনের ব্যবস্থা করেননি। ফলে বায়ু ও নদীর পানি দূষিত হয়ে পরিবেশের ক্ষতি করছে। স্থানীয় পত্রিকায় তিনি উক্ত বিষয়ে একটি প্রতিবেদন পড়ে বর্জ্য নিষ্কাশনের ব্যবস্থা করেন। আদনান পরিবেশ দূষণ রোধে যে ব্যবস্থা নিয়েছেন তা ব্যবসায়ের নৈতিকতার অন্তর্ভুক্ত। এর ফলে সমাজের মানুষ বায়ু ও পানি দূষণজনিত সমস্যা থেকে নিরাপদ থাকবে। তাদের পানি ও বায়ু দূষণজনিত রোগ-ব্যাধির ঝুঁকি কমবে। এতে আদনানের ব্যবসায়ের সুনাম বাড়বে। ফলে তার পণ্যের বিক্রি বাড়বে। তাই আমি মনে করি, নৈতিকতার বিচারে আদনান বর্তমানে একজন আদর্শ ব্যবসায়ী।"
        }
      ]
    },
    {
      "number": "9",
      "uddipok": "অমল এবং কমল দুই বন্ধু পারস্পরিক মৌখিক চুক্তির ভিত্তিতে পদ্মা ট্রেডার্স নামে একটি ব্যবসায় প্রতিষ্ঠা করেন। তারা চুক্তি অনুযায়ী মূলধন আনবেন এবং মুনাফা বণ্টন করবেন। কিন্তু অমল কোনো কাজের জন্য তৃতীয় পক্ষের নিকট দায়বদ্ধ থাকবে না বলে জানিয়ে দেন। আর্থিক সংকটে পড়ে পদ্মা ট্রেডার্স মহানন্দা ট্রেডার্সের নিকট থেকে বাকিতে পণ্য ক্রয় করে। কিন্তু সঠিক সময়ে অর্থ পরিশোধ করতে ব্যর্থ হলে পদ্মা ট্রেডার্সের বিরুদ্ধে আইনানুগ ব্যবস্থা গ্রহণের সিদ্ধান্ত নেওয়া হয়।",
      "tag": "DB 23",
      "sub_questions": [
        {
          "label": "ক",
          "question": "",
          "explanation": "যে অংশীদার ব্যবসায় থেকে অবসর নেওয়ার পর মূলধন উত্তোলন না করে তা ব্যবসায়ে রেখে দেন এবং এর বিনিময়ে মুনাফা নেন, তাকে আপাতদৃষ্টিতে অংশীদার বলা হয়।"
        },
        {
          "label": "খ",
          "question": "",
          "explanation": "অংশীদারদের মধ্যকার চুক্তির বিষয়বস্তু দলিলে লিপিবদ্ধ করা হলে, তাকে অংশীদারি চুক্তিপত্র বলে। অংশীদারি চুক্তি লিখিত হলে সুদস্যদের মধ্যে ভুল বোঝাবুঝির আশঙ্কা থাকে না। লিখিত চুক্তি আদালতে প্রামাণ্য দলিল হিসেবে উপস্থাপন করা যায়। এজন্য চুক্তি লিখিত হওয়া উত্তম।"
        },
        {
          "label": "গ",
          "question": "",
          "explanation": "উদ্দীপকে বর্ণিত অমল একজন ঘুমন্ত অংশীদার। ঘুমন্ত অংশীদার চুক্তি অনুযায়ী ব্যবসায়ে মূলধন বিনিয়োগ করে। অন্যান্য অংশীদারদের মতো মুনাফার অংশ পায়। এছাড়া এদের দায় সসীম। তবে ব্যবসায়ের কাজের জন্য এরা কোনো তৃতীয়পক্ষের কাছে দায়বদ্ধ থাকে না। উদ্দীপকে অমল ও কমল পারস্পরিক মৌখিক চুক্তির ভিত্তিতে পদ্মা ট্রেডার্স নামে একটি ব্যবসায় প্রতিষ্ঠা করে। তারা চুক্তি অনুযায়ী মূলধন আনে এবং মুনাফা বণ্টন করে। তবে অমল কোনো তৃতীয়পক্ষের নিকট দায়বদ্ধ থাকে না। এক্ষেত্রে অমলের দায় সসীম। কিন্তু সে মূলধন বিনিয়োগ ও মুনাফার বণ্টনে অংশগ্রহণ করে। আর অমলের এসব বৈশিষ্ট্য অংশীদারি ব্যবসায়ের ঘুমন্ত অংশীদারের সাথে সাদৃশ্যপূর্ণ। তাই বলা যায়, উদ্দীপকের অমল একজন ঘুমন্ত অংশীদার।"
        },
        {
          "label": "ঘ",
          "question": "",
          "explanation": "উদ্দীপকে মহানন্দা ট্রেডার্স পদ্মা ট্রেডার্সের কাছে থেকে মামলা দায়ের করে অর্থ আদায় করতে পারবে। আইন অনুযায়ী অংশীদারি ব্যবসায়ের নিবন্ধন বাধ্যতামূলক নয়। তবে নিবন্ধিত প্রতিষ্ঠান অনিবন্ধিত প্রতিষ্ঠানের তুলনায় বেশি সুবিধা পায়। কিন্তু তৃতীয়পক্ষ কোনো অনিবন্ধিত প্রতিষ্ঠান থেকে পাওনা আদায়ের অধিকার রাখে। উদ্দীপকে অমল ও কমল মৌখিক চুক্তির ভিত্তিতে পদ্মা ট্রেডার্স নামে ব্যবসায় প্রতিষ্ঠা করেন। প্রতিষ্ঠানটি আর্থিক সংকটে পড়লে মহানন্দা ট্রেডার্সের কাছ থেকে বাকিতে পণ্য ক্রয় করে। কিন্তু সঠিক সময়ে প্রতিষ্ঠানটি অর্থ পরিশোধে ব্যর্থ হয়। তাই মহানন্দা ট্রেডার্স আইনানুগ ব্যবস্থা গ্রহণের সিদ্ধান্ত নেয়। উদ্দীপকের পদ্মা ট্রেডার্স একটি অনিবন্ধিত অংশীদারি ব্যবসায় প্রতিষ্ঠান। তাই প্রতিষ্ঠানটি কোনো তৃতীয়পক্ষ থেকে অনাদায়ী পাওনা আদায়ের অধিকার রাখে না। তবে কোনো তৃতীয়পক্ষ ঐ প্রতিষ্ঠান থেকে অনাদায়ী পাওনা আদায়ের অধিকার রাখে। প্রয়োজনে তৃতীয়পক্ষ উত্ত প্রতিষ্ঠানের বিরুদ্ধে মামলাও করতে পারে। তাই উদ্দীপকের মহানন্দা ট্রেডার্স অনিবন্ধিত পদ্মা ট্রেডার্স থেকে অনাদায়ী পাওনা আদায়ের অধিকার রাখে। প্রয়োজনে অধিকার আদায়ের জন্য মামলাও করতে পারবে। কিন্তু পদ্মা ট্রেডার্স পাল্টা কোনো দাবিতে মামলা করতে পারবে না। তাই বলা যায়, মহানন্দা ট্রেডার্স পদ্মা ট্রেডার্সের কাছে থেকে মামলা দায়ের করে অনাদায়ী পাওনা আদায় করতে পারবে।"
        }
      ]
    },
    {
      "number": "10",
      "uddipok": "জনাব শামীম জুতা প্রস্তুত ও বিপণনকারী প্রতিষ্ঠানের মালিক। কারখানায় তিনি উন্নতমানের বিভিন্ন ডিজাইনের জুতা তৈরি করেন। কারখানায় তৈরিকৃত জুতা বিক্রির জন্য দেশের বিভিন্ন স্থানে তিনি শোরুম চালু করেন। ফলে ক্রেতারা সরাসরি শোরুম থেকে জুতা কিনতে পারে। তিনি পণ্যের চাহিদা বাড়ানোর জন্য পণ্যের মান, ডিজাইন, মূল্য, ব্যবহারবিধি ইত্যাদি তুলে ধরে বৈদ্যুতিক নিয়ন আলো ব্যবহার করে আলোকসজ্জার ব্যবস্থা করেছেন।",
      "tag": "DB 23",
      "sub_questions": [
        {
          "label": "ক",
          "question": "",
          "explanation": "মান অনুযায়ী পণ্যকে বিভিন্ন শ্রেণিতে ভাগ করাকে পর্যায়িতকরণ বলে।"
        },
        {
          "label": "খ",
          "question": "",
          "explanation": "পরিবহন পণ্যের স্থানগত উপযোগ সৃষ্টি করে। উৎপাদনস্থল থেকে ভোক্তার কাছে পণ্য প্রেরণ করে স্থানগত উপযোগ সৃষ্টির কাজ হলো পরিবহন। বিশ্বায়নের এ যুগে পৃথিবীর একপ্রান্তে পণ্য উৎপাদিত হচ্ছে আর তা ব্যবহার বা ভোগ করছে পৃথিবীর বিভিন্ন প্রান্তের মানুষ। আর পরিবহনের মাধ্যমে এক স্থান থেকে অন্য স্থানে পণ্য পরিবহনের মাধ্যমে তা সম্ভব হচ্ছে।"
        },
        {
          "label": "গ",
          "question": "",
          "explanation": "উদ্দীপকে উল্লিখিত জনাব শামীমের আলোকসজ্জার কার্যক্রমকে নিয়ন আলোর মাধ্যমে বিজ্ঞাপন বলে। শহরের কর্মব্যস্ত এলাকায় ব্যবহৃত ফলপ্রসূ একটি বিজ্ঞাপনের মাধ্যম হলো নিয়ন আলো। এতে বৈদ্যতিক নিয়ন আলোর মাধ্যমে পণ্যের আলোকসজ্জা করা হয়। ব্যবহৃত এ আলোর মাধ্যমে সহজেই পণ্যের প্রতি ক্রেতাসাধারণের দৃষ্টি আকর্ষণ করা যায়। উদ্দীপকে জনাব শামীম জুতা প্রস্তুত ও বিপণনকারী প্রতিষ্ঠানের মালিক। কারখানায় তিনি বিভিন্ন ডিজাইনের জুতা তৈরি করেন। এরপর সেগুলো শোরুমের মাধ্যমে বিক্রি করেন। এ পণ্যগুলোর চাহিদা বাড়ানোর জন্য তিনি জনবহুল জায়গায় বৈদ্যুতিক নিয়ন আলোর সাহায্যে আলোকসজ্জা করেন। সেখানে পণ্যের মান, ডিজাইন, মূল্য, ব্যবহারবিধি ইত্যাদি তুলে ধরেন। জনবহুল জায়গায় এ ধরনের বিজ্ঞাপনের ফলে অনেক মানুষ পণ্যটির ব্যাপারে জানতে পারে। এতে শোরুমগুলোতে ক্রেতাদের আনাগোনা বেড়ে যায়। ক্রেতা সমাগমের কারণে পণ্য বিক্রির সম্ভাবনাও বেড়ে যায়। পণ্যের প্রচারের ক্ষেত্রে তার ব্যবহৃত বিজ্ঞাপন মাধ্যমের সাথে নিয়ন আলোর মিল রয়েছে। তাই বলা যায়, জনাব শামীম নিয়ন আলোর মাধ্যমে তার পণ্যের বিজ্ঞাপন দিয়েছেন।"
        },
        {
          "label": "ঘ",
          "question": "",
          "explanation": "\"সঠিক বণ্টন প্রণালি নির্ধারণ একটি প্রতিষ্ঠানের জন্য লাভজনক\"- উক্তিটি যথার্থ। বণ্টন প্রণালির মাধ্যমে উৎপাদিত পণ্য চূড়ান্ত ভোক্তার কাছে পৌঁছানো হয়। এক্ষেত্রে উৎপাদক সরাসরি ভোক্তার কাছে পণ্য পৌছাতে পারে। আবার মধ্যস্থব্যবসায়ীর সাহায্যেও ভোক্তার দোরগোড়ায় পণ্য পৌছে দিতে পারে। উদ্দীপকে জনাব শামীমের জুতা প্রস্তুত ও বিপণনকারী একটি প্রতিষ্ঠান আছে। কারখানাটিতে তিনি বিভিন্ন ডিজাইনের জুতা তৈরি করেন। তৈরিকৃত জুতা বিক্রির জন্য দেশের বিভিন্ন স্থানে তিনি শোরুম স্থাপন করেন। ফলে ক্রেতারা সরাসরি শোরুম থেকে জুতা কিনতে পারে। এখানে জনাব শামীম সরাসরি ভোক্তার কাছে পণ্য বিক্রির বণ্টন প্রণালি বেছে নিয়েছেন। এক্ষেত্রে তিনি পণ্য উৎপাদন করেন। এরপর সেগুলো সারাদেশে বিস্তৃত তার শোরুমগুলোতে পৌঁছে দেন। সেখান থেকে ভোক্তারা তাদের পছন্দমতো জুতা বাছাই করে নেয়। এখানে পণ্য উৎপাদন থেকে শুরু করে ভোক্তার কাছে পৌছানোর পুরো কাজটি জনাব শামীম একাই পরিচালনা ও তত্ত্বাবধান করছেন। ফলে পণ্যের মান ও ক্রেতা সন্তুষ্টি অর্জনে প্রতিষ্ঠানটি সহায়ক হবে। এতে পণ্যের বিক্রি ও মুনাফার সম্ভাবনা বেড়ে যাবে। আর এর কারণ হলো সরাসরি পণ্য বিক্রির বণ্টন প্রণালি নির্বাচন। তাই বলা যায়, প্রতিষ্ঠানের লাভজনকতা অনেকাংশে বণ্টন প্রণালির ওপর নির্ভর করে।"
        }
      ]
    },
    {
      "number": "11",
      "uddipok": "\"স্বদেশী পণ্য কিনে হউন ধন্য\" এর ওপর ভিত্তি করে জনাব তোহুরুল \"মডার্ন সিল্ক শাড়ি\" ব্যবসায়টি পরিচালনা করেন। গতানুগতিক ডিজাইন পরিহার করে শাড়ির গুণগতমান ও ডিজাইনে নতুনত্ব আনার জন্য যুব প্রশিক্ষণ কেন্দ্র থেকে ব্লক-বাটিকের ওপর কোর্স করেন। তিনি তার উৎপাদিত শাড়িগুলো ঢাকায় বাজারজাতকরণ করতে চান। এ কাজে তার পর্যাপ্ত অর্থের প্রয়োজন হয়।",
      "tag": "DB 23",
      "sub_questions": [
        {
          "label": "ক",
          "question": "",
          "explanation": "ব্যবসায় সংগঠনের উদ্ভব হয় মধ্যযুগে।"
        },
        {
          "label": "খ",
          "question": "",
          "explanation": "দুটি ব্যবসায় প্রতিষ্ঠানের মধ্যে পণ্য বা সেবার কেনা-বেচা করা হলো ব্যবসায় থেকে ব্যবসায় (B2B-Business to Business) । পণ্য উৎপাদনের পর তা ভোস্তার কাছে পৌছানো পর্যন্ত সব কাজ বাণিজ্যের অন্তর্ভুক্ত এক্ষেত্রে পাইকার ও খুচরা ব্যবসায়ী উৎপাদনকারীর পণ্য বণ্টনে সহায়তা করে। এছাড়া বাণিজ্যের বিভিন্ন সহায়ক কার্যাবলি (পরিবহন, গুদামজাতকরণ, ব্যাংকিং প্রভৃতি) সম্পাদনেও ব্যবসায়ীরা নিয়োজিত থাকে। এক্ষেত্রে একজন ব্যবসায়ী আরেকজন ব্যবসায়ীর ওপর নির্ভরশীল। তাই বাণিজ্যকে আধুনিককালে ব্যবসায় টু ব্যবসায় বলা হয়।"
        },
        {
          "label": "গ",
          "question": "",
          "explanation": "জনাব তোহুরুলের ব্যবসায়ে সামাজিক পরিবেশের অবদান সর্বাধিক। এ পরিবেশ কোনো দেশের জনসংখ্যা, ধর্মীয় বিশ্বাস, শিক্ষা-সংস্কৃতি, দেশীয় ঐতিহ্য, রীতি-নীতি, প্রথা প্রভৃতির সমন্বয়ে গড়ে ওঠে। এসব উপাদান মূলত মানুষের সৃষ্টি ও তাদের কাজের মাধ্যমে প্রভাবিত হয়। এটি ব্যবসায়ের লাভ-ক্ষতিকে প্রভাবিত করে। উদ্দীপকের জনাব তোহুরুল শাড়ির ব্যবসায়ের সাথে জড়িত। 'স্বদেশি পণ্য কিনে হউন ধন্য'-এর ওপর ভিত্তি করে তার ব্যবসায়টি পরিচালিত হচ্ছে। তিনি নতুন ডিজাইনের উন্নতমানের ব্লক-বাটিকের শাড়ি প্রস্তুত করে বিক্রি করেন। এটি যুগ যুগ ধরে মানুষের কাছে জনপ্রিয়। আর জনাব তোহুরুলের ব্যবসায়টি নিদিষ্ট একটি প্রথা অনুসরণ করে পরিচালিত হচ্ছে। এভাবেই এটি পরিচিতি পেয়ে আসছে। এখানে শিক্ষা ও প্রথা এ উপাদান দুটি সামাজিক পরিবেশের উপাদান। সুতরাং, জনাব তোহুরুলের ব্যবসায়ে সামাজিক পরিবেশের অবদান রয়েছে।"
        },
        {
          "label": "ঘ",
          "question": "",
          "explanation": "উদ্দীপকে শাড়িগুলো ঢাকায় বাজারজাত করার জন্য বাণিজ্যের পরিবহন ও ব্যাংকিং উপাদান অবদান রাখবে। বাণিজ্য ব্যবসায়ের বণ্টনকারী শাখা। এর উপাদান পরিবহনের মাধ্যমে পণ্যকে একস্থান থেকে অন্য স্থানে নেওয়া হয়। আর ব্যাংকিং এর মাধ্যমে ব্যবসায়ের মূলধন বা অর্থের যোগান দেওয়া হয়। উদ্দীপকে জনাব তোহুরুল শাড়ির ব্যবসায় পরিচালনা করেন। তিনি শাড়ির ডিজাইনে ও গুণগতমানে নতুনত্ব নিয়ে আসেন। তিনি তার উৎপাদিত শাড়িগুলো ঢাকায় বাজারজাত করতে চান। এ কাজে তার পর্যাপ্ত অর্থের প্রয়োজন হয়। জনাব তোহুরুল তার ব্যবসায়ের উৎপাদিত শাড়ি ঢাকায় সরবরাহ করতে চান। এক্ষেত্রে তিনি পরিবহনের মাধ্যমে ঢাকায় শাড়ি পাঠাতে পারেন। এতে ঢাকার লোকজন তার উৎপাদিত শাড়ি ব্যবহার করতে পারবে। এভাবে তিনি বাণিজ্যের স্থানগত বাধা দূর করবেন। কিন্তু তার পর্যাপ্ত অর্থ নেই। তাই তিনি স্থানীয় আর্থিক প্রতিষ্ঠান বা ব্যাংক থেকে ঋণ নিতে পারেন। এতে তিনি সহজেই ব্যবসায়ের মূলধন ও পরিবহন খরচের যোগান দিতে পারবেন। ফলে ব্যবসায়ের অর্থগত বাধা দূর হবে। তাই বলা যায়, উদ্দীপকে শাড়িগুলো ঢাকায় বাজারজাত করার জন্য বাণিজ্যের পরিবহন ও ব্যাংকিং উপাদান অবদান রাখবে।"
        }
      ]
    }
  ]
}