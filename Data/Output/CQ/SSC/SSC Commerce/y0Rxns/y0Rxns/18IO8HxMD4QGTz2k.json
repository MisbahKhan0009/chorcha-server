{
  "title": "রাজউক উত্তরা কলেজ ২০২৪",
  "subtitle": "ফিন্যান্স ও ব্যাংকিং (11)",
  "questions": [
    {
      "number": "1",
      "uddipok": "মুশফিক সাহেব সম্প্রতি চাকরি থেকে অবসর নেন এবং তার অবসরের ৫ লক্ষ টাকা সাঙ্গু ব্যাংকে ১০ বছরের জন্য স্থায়ী হিসাবে জমা রাখার সিদ্ধান্ত নেন। 'সাঙ্গু ব্যাংক' তাকে ৮.৫০% ত্রৈমাসিক চক্রবৃদ্ধিতে সুদ দিবে বলে জানায়। অন্যদিকে, 'মাতামুহূরি ব্যাংক' ১০% হারে পাক্ষিক চক্রবৃদ্ধিতে সুদ দিবে বলে প্রস্তাব দেয়।",
      "tag": "RUMC 24",
      "sub_questions": [
        {
          "label": "ক",
          "question": "সুযোগ ব্যয় কী?",
          "explanation": "কোনো একটি প্রকল্পে বিনিয়োগের ফলে অন্য কোনো বিনিয়োগযোগ্য প্রকল্পের আয়ের সুযোগ হারানোকে সুযোগ ব্যয় বলে।"
        },
        {
          "label": "খ",
          "question": "রুল-৭২ কী? ব্যাখ্যা করো।",
          "explanation": "বার্ষিক চক্রবৃদ্ধিতে নির্দিষ্ট পরিমাণ অর্থ কত সময়ে বা কত সুদের হারে দ্বিগুণ হবে তা নির্ণয় করতে \"Rule of 72\" বা বিধি-৭২ ব্যবহৃত হয়। বিধি-৭২-এর মাধ্যমে একটি নির্দিষ্ট পরিমাণ অর্থ নির্দিষ্ট সুদের হারে কত সময়ে দ্বিগুণ হবে অথবা নির্দিষ্ট সময়ে কত হার সুদে আসল দ্বিগুণ হবে তা জানা যায়। সুদের হার বের করতে ৭২ কে সময় দিয়ে ভাগ করতে হয়, আর সময় বের করতে ৭২ কে সুদের হার দিয়ে ভাগ করতে হয়।"
        },
        {
          "label": "গ",
          "question": "মুশফিক সাহেব 'সাঙ্গু ব্যাংক' থেকে ১০ বছর পর কত টাকা পাবেন? নির্ণয় করো।",
          "explanation": "সাঙ্গু ব্যাংকে মুশফিক সাহেবের জমাকৃত অর্থের ভবিষ্যৎ মূল্য নির্ণয়: দেওয়া আছে, বর্তমান মূল্য, PV = ৫,০০,০০০ টাকা মেয়াদ, n = ১০ বছর সুদের হার, i = ৮.৫০% বা, ০.০৮৫ বছরে চক্রবৃদ্ধির সংখ্যা, m = ৪ বার [ ত্রৈমাসিক চক্রবৃদ্ধি] আমরা জানি, = ৫,০০,০০০ × ২.৩১৮৯০৪০৬৪ = ১১,৫৯,৪৫২.০৩ টাকা ∴ মুশফিক সাহেব সাঙ্গু ব্যাংক থেকে ১০ বছর পর ১১,৫৯,৪৫২.০৩ টাকা পাবেন। উত্তর: ১১,৫৯,৪৫২.০৩ টাকা।"
        },
        {
          "label": "ঘ",
          "question": "উদ্দীপকের আলোকে মুশফিক সাহেবের কোন ব্যাংকে টাকা রাখা অধিক লাভজনক? বিশ্লেষণ করো।",
          "explanation": "মুশফিক সাহেবের জন্য অধিক লাভজনক ব্যাংকটি নির্ণয় করতে 'মাতামুহুরি ব্যাংকে' জমাকৃত অর্থের ভবিষ্যৎ মূল্য নির্ণয় করতে হবে। দেওয়া আছে, বর্তমান মূল্য, PV = ৫,০০,০০০ টাকা মেয়াদ, n = ১০ বছর সুদের হার, i = ১০% বা, ০.১০ বছরে চক্রবৃদ্ধির সংখ্যা, m = ২৪ বার [পাক্ষিক চক্রবৃদ্ধি] আমরা জানি, = ৫,০০,০০০ × ২.৭১২৬৪০২৮৫ = ১৩,৫৬,৩২০.১৪ টাকা ∴ মুশফিক সাহেব মাতামুহূরি ব্যাংক থেকে ১৩,৫৬,৩২০.১৪ টাকা পাবেন। অপরদিকে, সাঙ্গু ব্যাংক থেকে পাবেন ১১,৫৯,৪৫২.০৩ টাকা [গ থেকে পাওয়া]। অর্থাৎ, মাতামুহূরি ব্যাংক থেকে মেয়াদ শেষে (১৩,৫৬,৩২০.১৪ – ১১,৫৯,৪৫২.০৩) = ১,৯৬,৮৬৮.১১ টাকা বেশি পাবেন। তাই বলা যায়, মুশফিক সাহেবের জন্য মাতামুহূরি ব্যাংকে টাকা জমা রাখা অধিক লাভজনক।"
        }
      ]
    },
    {
      "number": "2",
      "uddipok": "জনাব আবরার তার গ্রামের বাড়ির নিকট জমি ক্রয় করে সেখানে একটি এতিমখানা নির্মাণ করেন। পরবর্তী সময়ে এতিমখানাটি পরিচালনার জন্য বিভিন্ন উৎস হতে অনুদান সংগ্রহ করেন। অপরদিকে, তার বন্ধু জনাব নাহিন কৃষি কাজে প্রশিক্ষণ নিয়ে এসে গ্রামেই উন্নত জাতের ধান চাষ শুরু করেন। ধান ভাঙ্গানোর জন্য মেশিনের প্রয়োজন হলে তিনি কৃষি ব্যাংক হতে ঋণ নিয়ে মেশিনটি ক্রয় করেন।",
      "tag": "RUMC 24",
      "sub_questions": [
        {
          "label": "ক",
          "question": "ঋণপত্র কী?",
          "explanation": "দীর্ঘমেয়াদি জামানতবিহীন ঋণের হাতিয়ার বা দলিল হলো ঋণপত্র।"
        },
        {
          "label": "খ",
          "question": "ব্যবসায়ের মূল চালিকাশক্তি কী? ব্যাখ্যা করো।",
          "explanation": "ব্যবসায়ের মূল চালিকাশক্তি হলো অর্থায়ন। বর্তমান প্রতিযোগিতামূলক বাজারে একজন ব্যবসায়ীকে সুষ্ঠু পরিকল্পনার মাধ্যমে অর্থের সঠিক ব্যবহার করতে হয়। এক্ষেত্রে একজন ব্যবসায়ী উৎপাদন বা বিক্রয় খরচ কম করার চেষ্টা করেন। এর ফলে ব্যবসায় প্রতিষ্ঠানটি কাঙ্ক্ষিত মুনাফা অর্জন করতে পারে। আর এভাবে অর্থায়নের ক্ষেত্রে সুষ্ঠু পরিকল্পনা প্রণয়নের মাধ্যমে ব্যবসায়ে অর্থের প্রবাহকে সঠিকভাবে নিয়ন্ত্রণ করা যায়।"
        },
        {
          "label": "গ",
          "question": "উদ্দীপকের জনাব আবরারের কাজটি কোন ধরনের অর্থায়ন? ব্যাখ্যা করো।",
          "explanation": "জনাব আবরারের কাজটি অব্যবসায়ী প্রতিষ্ঠানের অর্থায়ন। অব্যবসায়ী প্রতিষ্ঠান দরিদ্র ও বঞ্চিত মানুষের সেবায় কাজ করে। এ ধরনের প্রতিষ্ঠান অমুনাফাভিত্তিক হয়। সাধারণত সমাজের বিত্তশালী ব্যক্তিরা এসব প্রতিষ্ঠানে অনুদান দেন। এছাড়া সাধারণ জনগণও তাদের প্রয়োজনের অতিরিক্ত অর্থ দিয়ে এসব প্রতিষ্ঠানকে সাহায্য করে। উদ্দীপকে জনাব আবরার তার গ্রামের বাড়ির নিকট জমি ক্রয় করেন। সেখানে তিনি একটি এতিমখানা নির্মাণ করেন। এতিমখানা একটি অব্যবসায়ী ও অমুনাফাভিত্তিক প্রতিষ্ঠান। এতিমখানা পরিচালনার জন্য তিনি বিভিন্ন উৎস থেকে অনুদান সংগ্রহ করেন। মূলত প্রতিষ্ঠানটির অর্থসংস্থানের উৎস হলো সমাজের ধনী ও গণ্যমান্য ব্যক্তি। সংগৃহীত অর্থ ব্যয় করা হয় এতিম শিশুদের কল্যাণে, মূলত অব্যবসায়ী প্রতিষ্ঠানের অর্থায়নের মাধ্যমেই সমাজের বঞ্চিত ও দরিদ্র মানুষের কল্যাণ নিশ্চিত করা হয়। তাই বলা যায়, জনাব আবরারের কাজটি অব্যবসায়ী প্রতিষ্ঠানের অর্থায়ন।"
        },
        {
          "label": "ঘ",
          "question": "উদ্দীপকের জনাব নাহিন অর্থায়নের কোন নীতি অনুসরণ করে মেশিনটি ক্রয় করেছে? এর যৌক্তিকতা বিশ্লেষণ করো।",
          "explanation": "উদ্দীপকের জনাব নাহিন অর্থায়নের উপযুক্ততার নীতি অনুসরণ করে মেশিনটি ক্রয় করেছেন। এ নীতি অনুযায়ী চলতি মূলধন স্বল্পমেয়াদি উৎস থেকে সংগ্রহ করা হয়। প্রতিষ্ঠানের দৈনন্দিন ব্যয় মেটানোর জন্য চলতি মূলধন প্রয়োজন হয়। আবার, প্রতিষ্ঠানের স্থায়ী মূলধন দীর্ঘমেয়াদি উৎস থেকে সংগ্রহ করা হয়। মেশিন, দালানকোঠা ইত্যাদি স্থায়ী সম্পদ ক্রয়ের জন্য স্থায়ী মূলধন প্রয়োজন হয়। উদ্দীপকে জনাব নাহিন কৃষিকাজে প্রশিক্ষণ গ্রহণ করেন। তিনি গ্রামে এসে উন্নত জাতের ধান চাষ শুরু করেন। ধান ভাঙানোর জন্য মেশিন ক্রয়ের প্রয়োজন হয়। তিনি কৃষি ব্যাংক হতে ঋণ নিয়ে মেশিনটি ক্রয় করেন। উপযুক্ততার নীতি অনুযায়ী দীর্ঘমেয়াদি উৎস থেকে স্থায়ী মূলধন সংগ্রহ করা হয়। উদ্দীপকে নতুন নতুন মেশিন ক্রয়ের জন্য স্থায়ী মূলধন প্রয়োজন। আর এ স্থায়ী মূলধন দীর্ঘমেয়াদি উৎস থেকে জনাব নাহিন সংগ্রহ করেছেন। এক্ষেত্রে তিনি দীর্ঘমেয়াদি ব্যাংক ঋণ ব্যবহার করেছেন। তিনি যদি স্থায়ী সম্পদ বা মেশিন ক্রয়ের জন্য স্বল্পমেয়াদি ঋণ গ্রহণ করতেন, তা পর্যাপ্ত হতো না। ফলে তার মেশিনও ক্রয় করা হতো না। অর্থাৎ, জনাব নাহিন দীর্ঘমেয়াদি অর্থায়ন ও স্থায়ী সম্পদ ক্রয়ের মাঝে সমন্বয় করেছেন। যা অর্থায়নের উপযুক্ততার নীতি অনুযায়ী করা হয়। তাই বলা যায়, জনাব নাহিন অর্থায়নের উপর্যুক্ততার নীতি অনুসরণ করে মেশিনটি ক্রয় করেছেন।"
        }
      ]
    },
    {
      "number": "3",
      "uddipok": "জনাব শফিক তার ব্যবসায় সম্প্রসারণের লক্ষ্যে একটি আর্থিক প্রতিষ্ঠান থেকে মাসিক ১% হারে সাপ্তাহিক চক্রবৃদ্ধিতে কিছু টাকা ধার নেন। অন্যদিকে, জনাব রফিক ৬ বছর পর ৪ লক্ষ টাকা পাওয়ার আশায় কিছু টাকা ব্যাংকে রাখতে চান। সোনালী ব্যাংক বছরে ১২% হারে যাগ্মাসিক সুদ প্রদানের প্রস্তাব দিয়েছে। পক্ষান্তরে, রূপালী ব্যাংক দ্বিমাসিক চক্রবৃদ্ধিতে ৯% সুদ প্রদানের প্রস্তাব দিয়েছে।",
      "tag": "RUMC 24",
      "sub_questions": [
        {
          "label": "ক",
          "question": "মুদ্রাস্ফীতি কী?",
          "explanation": "কোনো দ্রব্য বা সেবার মূল্যের ঊর্ধ্বগতিকে মুদ্রাস্ফীতি বলে।"
        },
        {
          "label": "খ",
          "question": "বাট্টাকরণ ও চক্রবৃদ্ধিকরণ পদ্ধতিটি ব্যাখ্যা করো।",
          "explanation": "ভবিষ্যৎ মূল্যকে বর্তমান মূল্যে নির্ণয় করাকে বাট্টাকরণ এবং বর্তমান মূল্যকে ভবিষ্যৎ মূল্যে নির্ণয় করাকে চক্রবৃদ্ধিকরণ পদ্ধতি বলে। গত বছরের সুদাসলকে বর্তমান বছরের আসল ধরে তার ওপর সুদ ধার্য করাকে চক্রবৃদ্ধিকরণ বলা হয়। চক্রবৃদ্ধিকরণ পদ্ধতিতে প্রতিবছর সুদাসলের ওপর সুদ ধার্য করে ভবিষ্যৎ মূল্য নির্ধারণ করা হয়। এর বিপরীত পদ্ধতিকে বলা হয় বাট্টাকরণ, যা বর্তমান মূল্য নির্ণয় করে।"
        },
        {
          "label": "গ",
          "question": "জনাব শফিকের ঋণ গ্রহণের ক্ষেত্রে প্রকৃত সুদের হার নির্ণয় করো।",
          "explanation": "জনাব শফিকের ঋণ গ্রহণের ক্ষেত্রে প্রকৃত সুদের হার নির্ণয়: দেওয়া আছে, মাসিক সুদের হার = ১% বাৎসরিক সুদের হার, i = ১ × ১২ = ১২% বা ০.১২ বছরে চক্রবৃদ্ধির সংখ্যা, m = ৫২ বার [সাপ্তাহিক চক্রবৃদ্ধি] আমরা জানি,  প্রকৃত সুদের হার, EAR  = [ ( ১ + 1 m ) m − ১ ] × ১০০ = [ ( ১ + 0. ১২ ৫২ ) ৫ 2 − ১ ] × ১০০ \\begin{aligned} \\text { প্রকৃত সুদের হার, EAR } & =\\left[\\left(১+\\frac{1}{m}\\right)^{m}-১\\right] \\times ১ ০ ০ \\\\ & =\\left[\\left(১+\\frac{0 . ১ ২}{৫ ২}\\right)^{৫ 2}-১\\right] \\times ১ ০ ০\\end{aligned}   প্রকৃত   সুদের   হার , EAR  ​ = [ ( ১ + m 1 ​ ) m − ১ ] × ১০০ = [ ( ১ + ৫২ 0. ১২ ​ ) ৫ 2 − ১ ] × ১০০ ​ = (১.১২৭৩৪০৯৮৭ - ১) × ১০০ = ১২.৭৩% ∴ জনাব শফিকের ঋণ গ্রহণের ক্ষেত্রে প্রকৃত সুদের হার ১২.৭৩% উত্তর: ১২.৭৩%।"
        },
        {
          "label": "ঘ",
          "question": "জনাব রফিকের জন্য কোন প্রস্তাবটি গ্রহণ করা উচিত বলে তুমি মনে করো? মতামত দাও।",
          "explanation": "মন্তব্যঃ ৬ বছর পর ৪,০০,০০০ টাকা পেতে সোনালী ব্যাংকে জমা রাখতে হবে ১,৯৮,৭৮৭.৭৪ টাকা। অপরদিকে, রূপালি ব্যাংকে জমা রাখতে হবে ২,৩৪,০৩৫.৯০ টাকা। একই পরিমাণ টাকা পেতে সোনালী ব্যাংকে (২,৩৪,০৩৫.৯০ – ১,৯৮,৭৮৭.৭৪) = ৩৫,২৪৮.১৬ টাকা কম জমা রাখতে হবে। তাই বলা যায়, জনাব রফিকের জন্য সোনালী ব্যাংকের প্রস্তাবটি গ্রহণ করা উচিত।"
        }
      ]
    },
    {
      "number": "4",
      "uddipok": "জনাব তারেক একজন বিনিয়োগকারী। তিনি 'সুরমা' ও 'কুশিয়ারা' নামে দুইটি প্রকল্প পরিচালনা করেন। বর্তমানে মূলধন সংকটের কারণে একটি প্রকল্পের কার্যক্রম বন্ধ করে দেওয়ার সিদ্ধান্ত নেন। দুইটি প্রকল্পের বিগত ৫ বছরের আয়ের হার নিম্নরূপ: বছর প্রকল্প 'সুরমা' প্রকল্প 'কুশিয়ারা' ২০১৯ ১৫% ১৩% ২০২০ -৭% ২১% ২০২১ ১৮% -৫% ২০২২ -১০% ১৪% ২০২৩ ১২% -৮%",
      "tag": "RUMC 24",
      "sub_questions": [
        {
          "label": "ক",
          "question": "ব্যবসায়িক ঝুঁকি কী?",
          "explanation": "কোম্পানির আয় থেকে পরিচালন ব্যয় মিটাতে না পারার আশঙ্কাকে ব্যবসায়িক ঝুঁকি বলে।"
        },
        {
          "label": "খ",
          "question": "সাধারণ শেয়ারের লভ্যাংশ কেন ঝুঁকিবহুল আয়? ব্যাখ্যা করো।",
          "explanation": "লভ্যাংশ প্রাপ্তির অনিশ্চয়তা, মূলধন ফেরতে সর্বশেষে অগ্রাধিকার, তারল্য ইত্যাদি কারণেসাধারণ শেয়ার হলো- বিনিয়োগের ঝুঁকিপূর্ণ খাত। শেয়ার ইস্যুকারী কোম্পানি সবসময় সাধারণ শেয়ার মালিকদের লভ্যাংশ দেয় না। আবার, কোম্পানির বিলুপ্তির সময় এদের দাবি সকলের শেষে পূরণ করা হয়। এজন্য সাধারণ শেয়ারে বিনিয়োগ ঝুঁকিপূর্ণ।"
        },
        {
          "label": "গ",
          "question": "'সুরমা' প্রকল্পের পরিমিত ব্যবধান নির্ণয় করো।",
          "explanation": "'সুরমা' প্রকল্পের পরিমিত ব্যবধান (আদর্শ বিচ্যুতি) নির্ণয়: আমরা জানি, আদর্শ বিচ্যুতি = ∑ (  আয় হার - গড় হার)  n − ১ =\\sqrt{\\frac{\\sum(\\text { আয় হার - গড় হার) }}{n-১}} = n − ১ ∑ (   আয়   হার  -  গড়   হার )  ​ ​ এখানে, Σ ( \\Sigma\\left(\\right. Σ ( আয় হার - গড় হার) 2 = { }^{2}= 2 = অতীতে অর্জিত আয় হার থেকে গড় আয় হারের পার্থক্যের বর্গের সমষ্টি n= বছরের সংখ্যা ∴ \\therefore ∴ আদর্শ বিচ্যুতি =  ১৭১.৩০  = =\\sqrt{\\text { ১৭১.৩০ }}= =   ১৭১ . ৩০   ​ = ১৩.০৯% (প্রায়) ∴ \\therefore ∴ ‘সুরমা’ প্রকল্পের পরিমিত ব্যবধান (আদর্শ বিচ্যুতি) ১৩.০৯%। উত্তর: ১৩.০৯%।"
        },
        {
          "label": "ঘ",
          "question": "ঝুঁকি বিবেচনায় জনাব তারেকের কোন প্রকল্পটি বন্ধ করে দেওয়া উঁচিত হবে বলে তুমি মনে করো? যুক্তিসহ ব্যাখ্যা করো।",
          "explanation": "ঝুঁকি বিবেচনায় জনাব তারেকের কোন প্রকল্পটি বন্ধ করে দেওয়া উচিত তা জানার জন্য উভয় প্রকল্পের আদর্শ বিচ্যুতি নির্ণয় করা প্রয়োজন। 'কুশিয়ারা' প্রকল্পের আদর্শ বিচ্যুতি নির্ণয়: আমরা জানি, আদর্শ বিচ্যুতি = ∑ (  আয় হার - গড় হার  ) 2 n − ১ =\\sqrt{\\frac{\\sum(\\text { আয় হার - গড় হার })^{2}}{n-১}} = n − ১ ∑ (   আয়   হার  -  গড়   হার   ) 2 ​ ​ এখানে, Σ \\Sigma Σ (আয় হার - গড় হার) 2 = { }^{2}= 2 = অতীতে অর্জিত আয় হার থেকে গড় আয় হারের পার্থক্যের বর্গের সমষ্টি n = বছরের সংখ্যা ∴ \\therefore ∴ আদর্শ বিচ্যুতি =  ১৬২.৫০  = =\\sqrt{\\text { ১৬২.৫০ }}= =   ১৬২ . ৫০   ​ = ১২.৭৫% (প্রায়) উদ্দীপকে 'সুরমা' প্রকল্পের আদর্শ বিচ্যুতি ১৩.০৯% (গ নং হতে প্রাপ্ত)। আর 'কুশিয়ারা' প্রকল্পের আদর্শ বিচ্যুতি ১২.৭৫%। আদর্শ বিচ্যুতির বড় মান বেশি ঝুঁকি নির্দেশ করে। অন্যদিকে, ছোট মান কম ঝুঁকি নির্দেশ করে। এক্ষেত্রে 'কুশিয়ারা' প্রকল্পের আদর্শ বিচ্যুতি 'সুরমা' প্রকল্পের তুলনায় কম। সুতরাং, ঝুঁকি বিবেচনায় জনাব তারেকের 'সুরমা' প্রকল্পটি বন্ধ করে দেওয়া উচিত।"
        }
      ]
    },
    {
      "number": "5",
      "uddipok": "'বিটিআই লি.'-এর নিকট দুইটি প্রকল্প আছে। প্রকল্প দুইটির মেয়াদ ৩ বছর ও প্রাথমিক বিনিয়োগ ৫,০০,০০০ টাকা। প্রকল্প দুইটির তথ্য নিচে দেওয়া হলো- বিবরণ আলফা বিটা বিক্রয় ১ম বছর ৳ ৭,০০,০০০ ৳ ৮,০০,০০০ বিক্রয় ২য় বছর ৳ ১০,০০,০০০ ৳ ১১,০০,০০০ বিক্রয় ৩য় বছর ৳ ১২,০০,০০০ ৳ ৬,০০,০০০ পরিচালন ব্যয় বিক্রয়ের ১৫% বিক্রয়ের ২০% স্থায়ী খরচ ৳ ১,৫০,০০০ ৳ ১,০০,০০০ ভগ্নাবশেষ মূল্য ৳ ৫,০০০ ৳ ১০,০০০ কর ২০% ২৫%",
      "tag": "RUMC 24",
      "sub_questions": [
        {
          "label": "ক",
          "question": "IRR-এর পূর্ণরূপ কী?",
          "explanation": "IRR-এর পূর্ণরূপ হলো- Internal Rate of Return."
        },
        {
          "label": "খ",
          "question": "পে-ব্যাক,সময় পদ্ধতির সীমাবদ্ধতা ব্যাখ্যা করো।",
          "explanation": "পে-ব্যাক সময় পদ্ধতি হলো মূলধন বাজেটিং-এর একটি পদ্ধতি। বিনিয়োগকৃত টাকা কত দিনে ফেরত আসবে তা নির্দেশ করে পে-ব্যাক সময় পদ্ধতি। পে-ব্যাক সময় পদ্ধতি কিছু সীমাবদ্ধতা রয়েছে। পে-ব্যাক মূলত কোনো লাভের হার নয়। অর্থাৎ, পে-ব্যাক সময়কাল অতিবাহিত হলে প্রতিষ্ঠান শুধু ক্ষতির হাত থেকে রক্ষা পাবে। পে-ব্যাক সময় পদ্ধতি অর্থের সময়মূল্যকে বিবেচনা করে না। এছাড়া একটি প্রকল্পের ক্ষেত্রে পে-ব্যাক সময় পদ্ধতিতে সিদ্ধান্ত নেওয়া যায় না।"
        },
        {
          "label": "গ",
          "question": "'আলাফা প্রকল্পের' গড় মুনাফার হার নির্ণয় করো।",
          "explanation": "আলফা প্রকল্পের গড় মুনাফার হার নির্ণয়:  অবচয়  =  প্রাথমিক বিনিয়োগ - ভগ্নাবশেষ মূল্য   আয়ুষ্কাল = ৫ , ০০ , ০০০ − ৫ , ০০০ ৩ = ১ , ৬৫ , ০০০ টাকা  \\begin{aligned} \\text { অবচয় } & =\\frac{\\text { প্রাথমিক বিনিয়োগ - ভগ্নাবশেষ মূল্য }}{\\text { আয়ুষ্কাল}} \\\\ & =\\frac{৫, ০ ০, ০ ০ ০-৫, ০ ০ ০}{৩}=১, ৬ ৫, ০ ০ ০ \\text { টাকা } \\end{aligned}   অবচয়   ​ =   আয়ুষ্কাল   প্রাথমিক   বিনিয়োগ  -  ভগ্নাবশেষ   মূল্য   ​ = ৩ ৫ , ০০ , ০০০ − ৫ , ০০০ ​ = ১ , ৬৫ , ০০০   টাকা   ​ উত্তর: ১৬০.৫৩% (প্রায়)।"
        },
        {
          "label": "ঘ",
          "question": "উদ্দীপকে উল্লিখিত দুইটি প্রকল্পের মধ্যে কোন প্রকল্পটিতে বিনিয়োগ করা লাভজনক হবে? যুক্তিসহ ব্যাখ্যা করো।",
          "explanation": "উদ্দীপকের উল্লিখিত দুইটি প্রকল্পের মধ্যে লাভজনক বিনিয়োগ নির্বাচন করতে হলে উভয় প্রকল্পের গড় মুনাফার হার নির্ণয় করতে হবে। বিটা প্রকল্পের গড় মুনাফার হার নির্ণয়:  অবচয়  =  প্রাথমিক বিনিয়োগ - ভগ্নাবশেষ মূল্য   বছর  =  ৫,০০,০০০-১০,০০০  ৩ =  ১,৬৩,৩৩৩ টাকা  \\begin{aligned} \\text { অবচয় } & =\\frac{\\text { প্রাথমিক বিনিয়োগ - ভগ্নাবশেষ মূল্য }}{\\text { বছর }} \\\\ & =\\frac{\\text { ৫,০০,০০০-১০,০০০ }}{৩}=\\text { ১,৬৩,৩৩৩ টাকা }\\end{aligned}   অবচয়   ​ =   বছর     প্রাথমিক   বিনিয়োগ  -  ভগ্নাবশেষ   মূল্য   ​ = ৩   ৫ , ০০ , ০০০ - ১০ , ০০০   ​ =   ১ , ৬৩ , ৩৩৩   টাকা   ​ গড় মুনাফার হার যত বেশি, প্রকল্পের গ্রহণযোগ্যতা তত বেশি। এখানে আলফা প্রকল্পের গড় মুনাফার হার ১৬০.৫৩% ['গ' থেকে]। বিটা প্রকল্পের গড় মুনাফার হার ১১৮.৬৩%। অর্থাৎ, আলফা প্রকল্পের গড় মুনাফার হার বিটা প্রকল্পের গড় মুনাফার হার অপেক্ষা বেশি। তাই বিটিআই লি.-এর আলফা প্রকল্পে বিনিয়োগ করা লাভজনক।"
        }
      ]
    },
    {
      "number": "6",
      "uddipok": "'ফরচুন লি.'-এর মোট মূলধন ২০ লক্ষ টাকা। কোম্পানির মোট মূলধনের বিভিন্ন উৎসের স্তরবিন্যাস নিম্নরূপ: মূলধনের উৎস পরিমাণ (টাকা) ১২% ঋণপত্র ৬,০০,০০০ ১০% অগ্রাধিকার শেয়ার ৪,০০,০০০ সাধারণ শেয়ার ১০,০০,০০০ কোম্পানির সাধারণ শেয়ার ও অগ্রাধিকার শেয়ারের লিখিত মূল্য ১০০ টাকা এবং বাজারমূল্য যথাক্রমে ২৫০ টাকা ও ২৮০ টাকা। এ বছর কোম্পানি শেয়ারপ্রতি ১৫% হারে লভ্যাংশ প্রদান করবে, যা আগামী বছরে ৪.৫% হারে বৃদ্ধি পাবে। কর হার ৩৫%।",
      "tag": "RUMC 24",
      "sub_questions": [
        {
          "label": "ক",
          "question": "কাম্য ঋণনীতি কী?",
          "explanation": "যে মূলধন কাঠামোতে মূলধন ব্যয় সর্বনিম্ন হয় তাকে কাম্য ঋণনীতি বলে।"
        },
        {
          "label": "খ",
          "question": "সংরক্ষিত আয়ের ব্যয় নেই কেন? ব্যাখ্যা করো।",
          "explanation": "সংরক্ষিত আয়ের কোনো ব্যয় নেই- কথাটি যথার্থ নয়। সংরক্ষিত আয়ের কোনো ব্যয় নেই মনে হলেও এর একটি সুযোগ ব্যয় থাকে। সংরক্ষিত আয় কোম্পানিতে না রেখে শেয়ারহোল্ডন্ডারদের মধ্যে বণ্টন করে দিলে তারা নিজের মতো করে অন্যান্য ক্ষেত্রে বিনিয়োগ করে আয় করতে পারতেন। কিন্তু শেয়ারহোল্ডারদের মধ্যে মুনাফা বণ্টন না করায় তারা এই আয়ের সুযোগ থেকে রঞ্চিত হন। এটিই সংরক্ষিত আয়ের সুযোগ ব্যয়।"
        },
        {
          "label": "গ",
          "question": "'ফরচুন লি.'-এর অগ্রাধিকার শেয়ার ব্যয় ও কর-সমন্বয়কৃত ঋণ মূলধন ব্যয় নির্ণয় করো।",
          "explanation": "`গ 'ফরচুন লি.'-এর অগ্রাধিকার শেয়ার ও ঋণ মূলধনের ব্যয় নির্ণয়: দেওয়া আছে, অগ্রাধিকার শেয়ারের লিখিত মূল্য = ১০০ টাকা অগ্রাধিকার শেয়ারের বাজার মূল্য, Po = ২৮০ টাকা লভ্যাংশ হার = ১০% বা ০.১০ প্রত্যাশিত লভ্যাংশ, Dp = (১০০×০.১০) = ১০ টাকা কর হার = ৩৫% বা ০.৩৫ আমরা জানি, অগ্রাধিকার শেয়ারের ব্যয়, K p =  প্রত্যাশিত লভ্যাংশ   শেয়ারের বাজার মল্য  × \\mathrm{K}_{\\mathrm{p}}=\\frac{\\text { প্রত্যাশিত লভ্যাংশ }}{\\text { শেয়ারের বাজার মল্য }} \\times K p ​ =   শেয়ারের   বাজার   মল্য     প্রত্যাশিত   লভ্যাংশ   ​ × ১০০ =  ১০   ২৮০  × =\\frac{\\text { ১০ }}{\\text { ২৮০ }} \\times =   ২৮০     ১০   ​ × ১০০ = = = ৩.৫৭% এখানে, ঋণের সুদের হার, I = ১২% বা ০.১২; কর হার, T = ৩৫% আমরা জানি, কর-সমন্বয়কৃত ঋণ মূলধন ব্যয়, Kd​=ঋণের সুদের হার(১−করহার)×১০০ =I(1−T)×১০০=১২%(১−০.৩৫)×১০০=৭.৮০% ∴ অগ্রাধিকার শেয়ারের মূলধন ব্যয় ৩.৫৭% এবং কর-সমন্বয়কৃত ঋণ মূলধন ব্যয় ৭.৮০%।`"
        },
        {
          "label": "ঘ",
          "question": "'ফরচুন লি.' এর গড় মূলধন ব্যয় নির্ণয় করো।",
          "explanation": ""
        }
      ]
    },
    {
      "number": "7",
      "uddipok": "'মধুমতি ব্যাংক' জনগণের কাছ থেকে আমানত হিসেবে অর্থ সংগ্রহ করে এবং ব্যবসায়ীদের যাদের অর্থের ঘাটতি রয়েছে তাদের ঋণ প্রদান করে। কিন্তু ব্যাংকটি আমানতের একটি নির্দিষ্ট পরিমাণ অর্থ ব্যাংক সংরক্ষণ করে। যার ফলে গ্রাহকদের মাঝে, কোন অসন্তুটি ঘটে না। অপরদিকে, ব্যাংকটি ঋণগ্রহীতার আর্থিক স্বচ্ছলতা, সততা ও পর্যাপ্ত জামানত রেখে ঋণ মঞ্জুর করে।",
      "tag": "RUMC 24",
      "sub_questions": [
        {
          "label": "ক",
          "question": "মুরাবাহা কী?",
          "explanation": "ঋণগ্রহীতাকে কোনো কিছু (গাড়ি, যন্ত্রপাতি) কেনার জন্য অর্থায়ন করাকে মুরাবাহা সেবা বলা হয়।"
        },
        {
          "label": "খ",
          "question": "ব্যাংকে ধার করা অর্থের ধারক বলা হয় কেন? ব্যাখ্যা করো।",
          "explanation": "ব্যাংক একজনের জমাকৃত অর্থ অন্যজনকে ঋণ হিসেবে ধার দেয়। ব্যাংক গ্রাহকের অর্থ আমানত হিসেবে সংগ্রহ করে কিছু অর্থ জমা রেখে বাকিটা বেশি সুদে গ্রাহকদের ঋণ দেয়। আমানতের মাধ্যমে ধার করা অর্থ পরবর্তীতে ঋণ হিসেবে দিয়ে ব্যবসায় পরিচালনা করে বলে ব্যাংককে ধার করা অর্থের ধারক বলে।"
        },
        {
          "label": "গ",
          "question": "'মধুমতি' ব্যাংক কোন নীতি অনুসরণ করার ফলে গ্রাহক সন্তুষ্টি বজায় ছিল? ব্যাখ্যা করো।",
          "explanation": "'মধুমতি ব্যাংক' তারল্য নীতি অনুসরণ করার ফলে গ্রাহক সন্তুষ্টি বজায় ছিল। এ নীতি অনুযায়ী ব্যাংক কাম্য পরিমাণ নগদ অর্থ সংরক্ষণ করে। প্রয়োজন অপেক্ষা কম অর্থ সংরক্ষণ করলে আমানতকারীর অর্থ চাওয়ামাত্র পরিশোধ করা যায় না। আবার প্রয়োজনের তুলনায় বেশি অর্থ সংরক্ষণ করলে বিনিয়োগ হতে মুনাফার পরিমাণ হ্রাস পায়। উদ্দীপকে 'মধুমতি ব্যাংক' জনগণের কাছ থেকে আমানত হিসেবে অর্থ সংগ্রহ করে। ব্যবসায়ীদের যাদের অর্থের ঘাটতি আছে তাদের ঋণ প্রদান করে। ব্যাংকটি আমানতের একটি নির্দিষ্ট পরিমাণ অর্থ সংরক্ষণ করে। ফলে গ্রাহক সন্তুষ্টি বজায় থাকে। আমানতের সংরক্ষিত অংশ হলো তারল্য। পর্যাপ্ত তারল্য সংরক্ষণ করে ব্যাংক গ্রাহকদের চাওয়ামাত্র অর্থ পরিশোধ করতে পারে। আবার পর্যাপ্ত বিনিয়োগের মাধ্যমে মুনাফাও নিশ্চিত করতে পারে। আর তারল্য নীতি অনুযায়ী ব্যাংক নগদ অর্থ ও মুনাফার মধ্যে ভারসাম্য সৃষ্টি করে। তাই বলা যায়, উদ্দীপকের ব্যাংকটি গ্রাহক সন্তুষ্টি বজায় রাখার জন্য তারল্য নীতি অনুসরণ করে।"
        },
        {
          "label": "ঘ",
          "question": "উদ্দীপকে ব্যাংকটি ঋণ প্রদানের সময় যেসব বিষয় বিবেচনা করেছে তা ব্যাংকিং ব্যবসায়ের কোন নীতির সাথে সামঞ্জস্যপূর্ণ? বিশ্লেষণ করো।",
          "explanation": "উদ্দীপকে ব্যাংকটি ঋণদানের সময় যেসব বিষয় বিবেচনা করেছে 'তা ব্যাংকিং ব্যবসায়ের নিরাপত্তার নীতির সাথে সামঞ্জস্যপূর্ণ। এ নীতি অনুযায়ী ব্যাংক গ্রাহকের জমাকৃত অর্থের নিরাপত্তা নিশ্চিত করে। এক্ষেত্রে ব্যাংক ঋণদানের পূর্বে গ্রাহকের আর্থিক সচ্ছলতা ও সততা যাচাই করে। ব্যাংক ঋণ প্রদানের সময় ঋণের বিপরীতে পর্যাপ্ত পরিমাণ জামানতও সংরক্ষণ করে। উদ্দীপকে 'মধুমতি ব্যাংক' জনগণের কাছ থেকে অর্থ আমানত হিসেবে সংগ্রহ করে। এছাড়া যাদের অর্থের প্রয়োজন তাদের ঋণ প্রদান করে। ব্যাংকটি ঋণগ্রহীতার আর্থিক সচ্ছলতা, সততা ও পর্যাপ্ত জামানত রেখে ঋণ মঞ্জুর করে। ব্যাংক আমানতকারীর জমাকৃত অর্থের নিরাপত্তার জন্য ঋণ প্রদানে সতর্ক থাকে। 'মধুমতি ব্যাংক' ঋণ প্রদানে গ্রাহকের আর্থিক সচ্ছলতা যাচাই করে। কারণ গ্রাহক আর্থিকভাবে সচ্ছল হলে ঋণ আদায় সহজ হয়। আবার ব্যাংকটি গ্রাহকের সততাও যাচাই করে। কারণ গ্রাহক সৎ না হলে ঋণখেলাপি ঝুঁকি বৃদ্ধি পায়। ব্যাংকটি পর্যাপ্ত জামানতও গ্রহণ করে। ফলে ঋণগ্রহীতা ঋণ প্রদানে ব্যর্থ হলে ব্যাংক উক্ত জামানত বিক্রি করে অর্থ সংগ্রহ করতে পারবে। তাই বলা যায়, উদ্দীপকের 'মধুমতি ব্যাংক' ঋণদানের ক্ষেত্রে নিরাপত্তার নীতি অনুসরণ করেছে।"
        }
      ]
    },
    {
      "number": "8",
      "uddipok": "জনাব আবিদ একজন সরকারি চাকরিজীবী। তিনি ভবিষ্যতের কথা চিন্তা করে প্রতি মাসে কিছু টাকা ব্যাংকে জমা রাখেন। এ হিসাব থেকে তিনি কিছু টাকা মুনাফা পেয়ে থাকেন। এছাড়াও মাঝে মাঝে টাকার প্রয়োজন হলে তিনি ব্যাংক হিসাব থেকে টাকা উত্তোলন করতে পারেন। কিন্তু সম্প্রতি তিনি ছেলেমেয়ের ভবিষ্যতের কথা চিন্তা করে একটি ব্যাংক হিসাব খুলতে চাচ্ছেন, যেখানে প্রতি মাসে নির্দিষ্ট পরিমাণ টাকা জমা দিবেন এবং এককালীন বড় অঙ্কের অর্থ পাবেন।",
      "tag": "RUMC 24",
      "sub_questions": [
        {
          "label": "ক",
          "question": "ভোক্তা ব্যাংক কী?",
          "explanation": "ভোক্তাদের বাকিতে পণ্য ক্রয়ের সুবিধা প্রদানের জন্য যে ব্যাংক গঠিত ও পরিচালিত হয় তাকে ভোক্তা ব্যাংক বলে।"
        },
        {
          "label": "খ",
          "question": "প্রত্যয়পত্র কী? ব্যাখ্যা করো।",
          "explanation": "আমদানিকারকের পক্ষে ও রপ্তানিকারকের অনুকূলে ব্যাংক কর্তৃক ইস্যুকৃত নিশ্চয়তাপত্রকে LC (Letter ofCredit)বা প্রত্যয়পত্র বলা হয়। রপ্তানিকারক ও আমদানিকারক দু'দেশে অবস্থান করে। রপ্তানিকারকের পক্ষে আমদানিকারকের মূল্য পরিশোধের সক্ষমতা জানা কষ্টকর। এজন্য রপ্তানিকারক আমদানিকারকের পক্ষে ব্যাংকের নিশ্চয়তা চায়। ব্যাংক এ ধরনের নিশ্চয়তার মাধ্যমে আমদানিকারকের মূল্য পরিশোধের দায়িত্ব নেয়। যে পত্রের মাধ্যমে এ ধরনের নিশ্চয়তা দেওয়া হয় সেটি LC বা প্রত্যয়পত্র।"
        },
        {
          "label": "গ",
          "question": "উদ্দীপকের আলোকে জনাব আবিদ ব্যাংকে কোন ধরনের হিসাব খুলেছেন? ব্যাখ্যা করো।",
          "explanation": "উদ্দীপকের আলোকে জনাব আবিদ ব্যাংকে সঞ্চয়ী হিসাব খুলেছেন। এ হিসাবে যতবার ইচ্ছা টাকা জমা দেওয়া যায়। তবে উত্তোলনের ক্ষেত্রে কিছু নিয়ম মানতে হয়। অব্যবসায়ী ও নির্দিষ্ট আয়ের জনগণ সঞ্চয়ের উদ্দেশ্যে এ হিসাব খুলে থাকে। এ হিসাবে স্বল্প হারে সুদ প্রদান করা হয়। উদ্দীপকের জনাব আবিদ একজন সরকারি চাকরিজীবী। তিনি ভবিষ্যতের কথা চিন্তা করে প্রতি মাসে কিছু টাকা ব্যাংকে জমা রাখেন। এ হিসাব থেকে কিছু টাকা মুনাফাও পান। এছাড়াও প্রয়োজন হলে ব্যাংক হিসাব থেকে টাকা উত্তোলন করতে পারেন। সঞ্চয়ী হিসাবে সাধারণত স্থির হারে আয়ের লোকজন উদ্বৃত্ত অর্থ জমা রাখে। এ হিসাবে যেকোনো সময় টাকা জমা করা যায় ও নিয়ম মেনে উত্তোলন করতে হয়। অর্থাৎ, জনাব আবিদের হিসাবের সাথে সঞ্চয়ী হিসাবের বৈশিষ্ট্যের মিল রয়েছে। তাই বলা যায়, জনাব আবিদের ব্যাংকে সঞ্চয়ী হিসাব আছে।"
        },
        {
          "label": "ঘ",
          "question": "উদ্দীপকে বর্ণিত পরিস্থিতিতে জনাব আবিদের ২য় পর্যায়ে ব্যাংক হিসাব খোলার যৌক্তিকতা মূল্যায়ন করো।",
          "explanation": "উদ্দীপকে বর্ণিত পরিস্থিতিতে জনাব আবিদ ২য় পর্যায়ে ডিপোজিট পেনশন স্কিম হিসাব খুলতে চাচ্ছেন, যা যৌস্তিক। এই হিসাবে প্রতি মাসে নির্দিষ্ট পরিমাণ অর্থ নির্দিস্ট সময়ের মধ্যে জমা দিতে হয়। এভাবে দীর্ঘমেয়াদে টাকা জমা রাখা হয়। মেয়াদান্তে এককালীন ভিত্তিতে সুদসহ আসল অর্থ ফেরত দেওয়া হয়। মুদ্রা বিনিয়োগকারীদের জন্য এটি একটি গুরুত্বপূর্ণ হিসাব। উদ্দীপকের জনাব আবিদ তার সন্তানদের ভবিষ্যতের কথা চিন্তা করে একটি ব্যাংক হিসাব খুলতে চাচ্ছেন। এক্ষেত্রে প্রতি মাসে তিনি নির্দিষ্ট পরিমাণ অর্থ জমা দিবেন। মেয়াদ শেষে এককালীন বড় অঙ্কের অর্থ পাবেন। এ হিসাবের বৈশিষ্ট্য হচ্ছে নির্দিষ্ট পরিমাণ অর্থ জমাদান এবং মেয়াদ শেষে সুদসহ এককালীন প্রাপ্তি। ডিপোজিট পেনশন স্কিম হিসাবে প্রতি মাসে ১০০, ২০০ থেকে যেকোনো পরিমাণ অর্থ জমা দেওয়া যায়। এর ফলে নির্দিষ্ট সময়ান্তে বড় অঙ্কের টাকায় পরিণত হয়। জনাব আবিদ সন্তানদের ভবিষ্যতের কথা চিন্তা করে এ হিসাব খুলতে চাচ্ছেন। এক্ষেত্রে তিনি দীর্ঘমেয়াদে একসাথে অনেক টাকা পাবেন। এটি ভবিষ্যতে তার জন্য আর্থিক সম্বলে 'পরিণত হবে। তাই বলা যায়, জনাব আবিদের ডিপোজিট পেনশন স্কিম হিসাব খোলা যৌস্তিক হবে।"
        }
      ]
    },
    {
      "number": "9",
      "uddipok": "মিস অর্পার 'ক ব্যাংকে' একটি হিসাব আছে। উক্ত ব্যাংক হতে তিনি একটি ইলেক্ট্রনিক কার্ড সংগ্রহ করেন, যেন দৈনন্দিন বিভিন্ন কেনাকাটায় তাকে নগদ অর্থ বহন করতে না হয়। কার্ডটি ব্যবহার করতে তার হিসাবে টাকা থাকা প্রয়োজন। অপরপক্ষে, মিস সুমিতারও ব্যাংকে একটি হিসাব রয়েছে। একদিন মাঝরাতে তার বাবা হঠাৎ অসুস্থ হয়ে যাওয়ায় হাসপাতালে ভর্তিকরতে হলো। ঐ মুহূর্তে তার কাছে নগদ অর্থ এবং ব্যাংক হিসাবেও পর্যাপ্ত টাকা ছিল না। তবে ব্যাংকের বিশেষ সেবার মাধ্যমে টাকা সংগ্রহ করে বাবার চিকিৎসার কাজ সম্পন্ন করেন।",
      "tag": "RUMC 24",
      "sub_questions": [
        {
          "label": "ক",
          "question": "অনলাইন ব্যাংকিং কী?",
          "explanation": "অনলাইন ব্যাংকিং হলো একটি ব্যাংকের একাধিক শাখা বা একাধিক ব্যাংকের বিভিন্ন শাখার মধ্যে কম্পিউটার প্রযুক্তিনির্ভর একটি নেটওয়ার্ক ব্যবস্থা।"
        },
        {
          "label": "খ",
          "question": "RFCD হিসাব বলতে কী বোঝ? ব্যাখ্যা করো।",
          "explanation": "নিয়মিত বিদেশে সফরকারী বাংলাদেশি নাগরিকদের জন্য যে হিসাব খোলার ব্যবস্থা রয়েছে তাকে RFCD বলে। RFCD-এর পূর্ণরূপ হলো Resident Foreign Currency Deposit, বিদেশে সফরকালে সরকারি বৈদেশিক মুদ্রা ব্যবহারের কোটা থাকে। কিন্তু নিয়মিত সফরকারীদের জন্য অনেক সময় তা অপর্যাপ্ত হয়। তাই তারা RFCD হিসাব খুলে থাকে। সাধারণত আমদানি ও রপ্তানিকারিরা এই হিসাব ব্যবহার করে।"
        },
        {
          "label": "গ",
          "question": "মিস অর্পার ব্যবহুত কার্ডটি কোন ধরনের কার্ড? ব্যাখ্যা করো।",
          "explanation": "মিস অর্পার ব্যবহৃত কার্ডটি হলো ডেবিট কার্ড। ডেবিট কার্ড এক ধরনের ইলেকট্রনিক প্লাস্টিক কার্ড। এই কার্ডের মাধ্যমে নগদ টাকা ছাড়াই গ্রাহক কেনাকাটা করতে পারে। প্রয়োজনে এটিএম মেশিন থেকে নগদ টাকা ওঠানো যায়। গ্রাহকের ব্যাংক হিসাবে অর্থ থাকলে এ কার্ড ব্যবহার করা যায়। মিস অর্পার 'ক' ব্যাংকে একটি হিসাব আছে। উক্ত ব্যাংক থেকে তিনি একটি ইলেক্ট্রনিক কার্ড সংগ্রহ করেন। এর ফলে দৈনন্দিন বিভিন্নকেনাকাটায় তাকে নগদ অর্থ বহন করতে হয় না। কার্ডটি ব্যবহার করতে তার হিসাবে টাকা থাকা প্রয়োজন। আর ডেবিট কার্ড ব্যবহারে ব্যাংকে টাকা থাকা বাধ্যতামূলক। অর্থাৎ, মিস অর্পার কার্ডটির সাথে ডেবিট কার্ডের মিল রয়েছে। তাই বলা যায়, মিস অর্পার কার্ডটি ডেবিট কার্ড ছিল।"
        },
        {
          "label": "ঘ",
          "question": "উদ্দীপকে উল্লিখিত মিস অর্পা ও মিস সুমিতার ব্যাংক কর্তৃক প্রদত্ত কার্ড দু'টির তুলনামূলক আলোচনা করো।",
          "explanation": "উদ্দীপকে মিস অর্পার কার্ডটি ডেবিট কার্ড ও মিস সুমিতার কার্ডটিহলো ক্রেডিট কার্ড। ডেবিট কার্ড ও ক্রেডিট কার্ডের মধ্যে প্রধান পার্থক্য হলো ব্যাংক হিসাবেপর্যাপ্ত অর্থের উপস্থিতি। গ্রাহকের হিসাবে অর্থ থাকলেই ডেবিট কার্ড ব্যবহার করা যায়। আর গ্রাহকের হিসাবে অর্থ না থাকলেও ক্রেডিট কার্ড ব্যবহার করা যায়। ক্রেডিট কার্ডের মাধ্যমে জমাতিরিক্ত উত্তোলনও করা যায়। উদ্দীপকে মিস অর্পা একটি কার্ড ব্যবহার করেন। হিসাবে টাকা থাকা সাপেক্ষে তার কার্ডটি ব্যবহার করা যায়। অন্যদিকে, মিস সুমিতারও একটি ব্যাংক হিসাব আছে। তার বাবা মাঝরাতে হঠাৎ অসুস্থ হওয়ায় হাসপাতালে ভর্তিকরতে হয়। তার ব্যাংক হিসাবে ঐ মুহূর্তে পর্যাপ্ত অর্থ ছিল না। ব্যাংকেরবিশেষ সেবার মাধ্যমে অর্থ সংগ্রহ করে বাবার চিকিৎসা সম্পন্ন করেছিলেন। ডেবিট কার্ডে টাকা থাকা সাপেক্ষেই তা ব্যবহার করা যায়।'অন্যদিকে, ক্রেডিটকার্ড হচ্ছে এক ধরনের ব্যক্তিগত ঋণ। ক্রেডিট কার্ডের গ্রাহক জমাতিরিক্ত অর্থউত্তোলন করতে পারে। উক্ত অর্থ নির্দিষ্ট সময়ান্তে গ্রাহক সুদসহ পরিশোধকরে। ডেবিট কার্ডে অতিরিক্ত অর্থ উত্তোলনের সুযোগ নেই। তাই গ্রাহককেকোনো সুদ দিতে হয় না। সুতরাং, মিস অর্পার ডেবিট কার্ডে এবং মিসসুমিতার ক্রেডিট কার্ডে উল্লিখিত পার্থক্যগুলো লক্ষ করা যায়।"
        }
      ]
    },
    {
      "number": "10",
      "uddipok": "জাবেদ সাহেবের তার ব্যবসায় সম্প্রসারণের জন্য অর্থের প্রয়োজন। তার নিকট পর্যাপ্ত পরিমাণ অর্থ না থাকায় ব্যাংক হতে ঋণ গ্রহণের সিদ্ধান্ত নেন। ব্যাংকে ঋণ আবেদন করলে ব্যাংক তাকে উক্ত ব্যাংকে একটি হিসাব খুলতে বলে, যার মাধ্যমে তাকে ঋণের অর্থ পরিশোধ করা হবে। এছাড়া ব্যাংক তাকে ব্যবসায়িক সিদ্ধান্ত গ্রহণে প্রয়োজনীয় পরামর্শ প্রদান করে থাকে।",
      "tag": "RUMC 24",
      "sub_questions": [
        {
          "label": "ক",
          "question": "তালিকাভুক্ত ব্যাংক কী?",
          "explanation": "যেসব ব্যাংক কেন্দ্রীয় ব্যাংকের নির্দিষ্ট তালিকায় অন্তর্ভুক্ত তাদের তালিকাভুক্ত ব্যাংক বলে।"
        },
        {
          "label": "খ",
          "question": "বাণিজ্যিক ব্যাংকের তহবিলের প্রাথমিক উৎস কোনটি? ব্যাখ্যা করো।",
          "explanation": "বাণিজ্যিক ব্যাংকের তহবিলের প্রাথমিক উৎস হলো পরিশোধিত মূলধন। পরিশোধিত মূলধন হলো কী পরিমাণ মূলধন শেয়ারহোল্ডাররা বরাদ্দকৃত শেয়ারের বিপরীতে বিনিয়োগ করেছে। অংশীদারি ব্যবসায়ে মালিকরা নিজস্ব মূলধন সরবরাহ করে। যৌথ মূলধনী প্রতিষ্ঠান বা ব্যাংক শেয়ার ইস্যুর মাধ্যমে মূলধন গঠন করে।"
        },
        {
          "label": "গ",
          "question": "উদ্দীপকে ঋণ গ্রহণের জন্য হিসাব খোলা ব্যাংকের কোন ধরনের কাজের অন্তর্গত? ব্যাখ্যা করো।",
          "explanation": "উদ্দীপকের ঋণের অর্থ গ্রহণের জন্য হিসাব খোলা ব্যাংকের ঋণ আমানত সৃষ্টি কার্যাবলির অন্তর্ভুক্ত। ঋণ গ্রহণের সময় ঋণগ্রহীতাকে ব্যাংকের সাথে একটি হিসাব খুলতে হয় ঋণের অর্থ সেই হিসাবে জমা বা ক্রেডিট করা হয়। এরপর ঋণগ্রহীতা যে পরিমাণ টাকা সেই হিসাব থেকে উত্তোলন করে, সেটি ঐ হিসাবে ডেবিট করা হয়। এভাবে ব্যাংক ঋণের মাধ্যমে আমানত সৃষ্টি করে। উদ্দীপকের জাবেদ সাহেব ব্যাংকে ঋণের আবেদন করলে ব্যাংক তাকে উক্ত ব্যাংকে একটি হিসাব খুলতে বলে। ঋণের টাকা নগদে না দিয়ে তার হিসাবে ঋণের অর্থ পরিশোধ করা হবে। ফলে সেখান থেকে প্রয়োজনমতো অর্থ উত্তোলন করতে পারেন। এক্ষেত্রে ঋণের টাকা নগদে না দিয়ে তার হিসাবে জমা করা বাণিজ্যিক ব্যাংকের ঋণ আমানত সৃষ্টি কার্যাবলির সাথে সাদৃশ্যপূর্ণ। তাই বলা যায়, ঋণের টাকা ব্যাংক হিসাবে জমা করার মাধ্যমে উক্ত ব্যাংক ঋণ আমানত সৃষ্টি করেছে।"
        },
        {
          "label": "ঘ",
          "question": "উদ্দীপকে জাবেদ সাহেবকে ব্যাংকের পরামর্শ প্রদানের কাজটির যৌক্তিকতা বিচার করো।",
          "explanation": "গ্রাহকদের প্রেক্ষাপটে ব্যাংকের উদ্দেশ্যাবলির আলোকে পরামর্শ প্রদানের কাজটি যৌক্তিক। বাণিজ্যিক ব্যাংক মুনাফা অর্জনের উদ্দেশ্যে গড়ে ওঠে ও পরিচালিত হয়। মূলধন গঠনের পাশাপাশি ব্যাংক মক্কেলদের পক্ষেবিভিন্ন পরামর্শ দিয়ে থাকে। মক্কেলের পক্ষে বিভিন্ন প্রকার পরামর্শ দেওয়া ব্যাংকের বিশেষ কার্যাবলির অন্তর্ভুক্ত। ব্যাংক প্রয়োজনে বিভিন্ন সম্পদ ব্যবস্থাপনাতেও সাহায্য করে থাকে উদ্দীপকে জাবেদ সাহেব তার ব্যবসায় বড় করার চিন্তা করছেন। এজন্য তার অর্থের প্রয়োজন। ব্যাংকে আবেদন করলে তাকে একটি হিসাব খুলতে বলা হয়। পরবর্তীতে উক্ত হিসাবে ঋণকৃত অর্থ পাঠানো হয়।' এছাড়া ব্যাংক তাকে বিভিন্ন ব্যবসায়িক পরামর্শও দিয়ে থাকে। পরামর্শ প্রদান বাণিজ্যিক ব্যাংকের বিশেষ কার্যাবলির অন্তর্গত। ব্যবসায়িক প্রয়োজনে এ ব্যাংক সহায়তা করে থাকে। মক্কেলের প্রতিনিধি ও অছি হয়েও বাণিজ্যিক ব্যাংক তার মক্কেলদের সাহায্য করে থাকে। বিভিন্ন প্রতিনিধিত্বমূলক কাজ (যেমন: চেক বা বিলের অর্থ আদায় বা পরিশোধ, কমিশন আদায়, বাড়ি ভাড়া আদায়, কিস্তি পরিশোধ) করে ব্যাংক প্রচুর কমিশন আদায় করে। উদ্দীপকে জাবেদ সাহেব ব্যবসায় সম্প্রসারণে অর্থগত বাঁধার সম্মুখীন হন। ব্যাংক তাকে ব্যবসায় সংক্রান্ত বিভিন্ন পরামর্শ দেয়। এতে জাবেদ সাহেবের বিভিন্ন সিদ্ধান্ত নেওয়া বেশ সহজ হয়। তাই বলা যায়, উদ্দীপকে পরামর্শ প্রদান ব্যাংকের জন্য অবশ্যই যৌক্তিক।"
        }
      ]
    },
    {
      "number": "11",
      "uddipok": "নিচে দুইটি ব্যাংকের কার্যক্রম দেওয়া হলো- 'ক' ব্যাংক 'খ' ব্যাংক ১. বিনিময়ের মাধ্যম সৃষ্টি ১. বৈদেশিক মুদ্রার তহবিল সংরক্ষণ ২. ঋণ আমানত সৃষ্টি ২. ঋণ নিয়ন্ত্রণ ৩. অর্থ স্থানান্তর ৩. ব্যাংক ব্যবস্থার উন্নয়ন",
      "tag": "RUMC 24",
      "sub_questions": [
        {
          "label": "ক",
          "question": "কেন্দ্রীয় ব্যাংকের প্রধান নির্বাহীকে কী বলে?",
          "explanation": "কেন্দ্রীয় ব্যাংকের প্রধান নির্বাহীকে গভর্নর বলা হয়।"
        },
        {
          "label": "খ",
          "question": "দাগকাটা চেক বলতে কী বোঝায়? ব্যাখ্যা করো।",
          "explanation": "বাহক চেক বা হুকুম চেকের উপরিভাগের বাম কোণায় আড়াআড়িভাবে সমান্তরাল দু'টি রেখা অঙ্কনের মাধ্যমে দাগকাটা চেক তৈরি করা হয়। দাগকাটা চেকের অর্থ ব্যাংক হিসাবের মাধ্যমে পরিশোধিত হয় বলে চেক হারানো বা চুরি গেলেও এর অর্থ কেউ সহজে উঠাতে পারে না। তাই দাগকাটা চেক বেশি নিরাপদ।"
        },
        {
          "label": "গ",
          "question": "উদ্দীপকের 'ক' ব্যাংকটি কোন ধরনের ব্যাংক? বর্ণনা করো।",
          "explanation": "উদ্দীপকে 'ক' ব‍্যাংকটি হলো বাণিজ্যিক ব্যাংক। এ ব্যাংক মুনাফা অর্জনের উদ্দেশ্যে কেন্দ্রীয় ব্যাংকের তালিকাভুক্ত হয়ে ব্যাংকিং কাজ পরিচালনা করে। এ ব্যাংক বিনিময়ের মাধ্যম তৈরি ও অর্থ স্থানান্তরে কেন্দ্রীয় ব্যাংককে সাহায্য করে। উদ্দীপকে 'ক' ব্যাংক আর্থিক লেনদেন ও দেনা-পাওনা নিষ্পত্তির জন্য বিনিময়ের মাধ্যম তৈরি করে। আবার ব্যাংকটি ঋণ আমানত ও তৈরি করে। এছাড়া ব্যাংকটি বিনিময় মাধ্যম ব্যবহার করে দেশের ভিতরে ও বাইরে অর্থ স্থানান্তর করে। এখানে 'ক' ব্যাংকটির সব কাজ বাণিজ্যিক ব্যাংকের কাজের সাথে মিলে যায়। সুতরাং বলা যায়, 'ক' ব্যাংক একটি বাণিজ্যিক ব্যাংক।"
        },
        {
          "label": "ঘ",
          "question": "ব্যাংক ব্যবস্থার উন্নয়নে কোন,ব্যাংকটির ভূমিকা গুরুত্বপূর্ণ বলে তুমি মনে করো? বিশ্লেষণ করো।",
          "explanation": "ব্যাংক ব্যবস্থার উন্নয়নে কেন্দ্রীয় ব্যাংক হিসেবে, 'খ'ব্যাংকটির ভূমিকা গুরুত্বপূর্ণ। সরকারি মালিকানায় প্রতিষ্ঠিত ও পরিচালিত ব্যাংককে কেন্দ্রীয় ব্যাংক বলা হয়। জনকল্যাণ এ ব্যাংকের মল উদ্দেশ্য। এ ব্যাংক বাণিজ্যিক ব্যাংকগুলোকে নিয়ন্ত্রণ করে। উদ্দীপকে 'ক' ব্যাংকটি হলো একটি বাণিজ্যিক ব্যাংক। অন্যদিকে, 'খ' ব্যাংক বিনিময় হার নির্ধারণের জন্য বৈদেশিক মুদ্রার তহবিল সংরক্ষণ করে। আবার ব্যাংক হার নীতি, জমার হার পরিবর্তন নীতি, খোলা বাজারের নীতি পদ্ধতি ব্যবহার করে বাজারে ঋণ নিয়ন্ত্রণ করে। 'খ' ব্যাংক-এর এসব কাজ কেন্দ্রীয় ব্যাংকের কাজের সাথে মিল রয়েছে। এতে বোঝা যায়, 'খ' ব্যাংক হলো একটি কেন্দ্রীয় ব্যাংক। দেশের অর্থনীতিকে ঠিকভাবে পরিচালনা করার জন্য কেন্দ্রীয় ব্যাংক দেশের পুরো ব্যাংক ব্যবস্থাকে নিয়ন্ত্রণ করে। ব্যাংকগুলোর জন্য এ ব্যাংক পরিচালনা সংক্রান্ত নীতিমালা তৈরি করে। দেশের মধ্যে একটি শক্তিশালী ব্যাংকিং ব্যবস্থা গড়ে তোলার উদ্দেশ্যে এ ব্যাংক সাহায্য করে। তাই আমি মনে করি, ব্যাংক ব্যবস্থার উন্নয়নে 'খ' ব্যাংকটির ভূমিকা রয়েছে- উক্তিটি যথার্থ হয়েছে।"
        }
      ]
    }
  ]
}