{
  "title": "সিলেট বোর্ড ২০২৪",
  "subtitle": "ফিন্যান্স ও ব্যাংকিং (11)",
  "questions": [
    {
      "number": "1",
      "uddipok": "জিসান কোম্পানি লি. জনগণের নিকট শেয়ার বিক্রি করে ৫ কোটি টাকা সংগ্রহ করে। কোম্পানিটি উক্ত অর্থ দিয়ে শীতবস্ত্র উৎপাদন করে। এতে অনেক লোকের কর্মসংস্থান সৃষ্টি হয়। কিছুদিন পর প্রতিষ্ঠানটি মুনাফার অংশ দিয়ে কাঁচামাল ক্রয় করে শীতবস্ত্রের পাশাপাশি জুতা, ব্যাগ ও ঘড়ি তৈরি শুরু করে। ফলে প্রতিষ্ঠানটির আর্থিক অবস্থা দ্রুত সম্প্রসারিত হচ্ছে।",
      "tag": "SB 24",
      "sub_questions": [
        {
          "label": "ক",
          "question": "আয় সিদ্ধান্ত কী?",
          "explanation": "তহবিল সংগ্রহের প্রক্রিয়াকে আয় সিদ্ধান্ত বলে।"
        },
        {
          "label": "খ",
          "question": "বাংলাদেশের অধিকাংশ ক্ষুদ্র উদ্যোক্তারা দীর্ঘমেয়াদি অর্থায়ন পরিকল্পনা গ্রহণ করতে পারে না কেন? ব্যাখ্যা করো।",
          "explanation": "বাংলাদেশের অধিকাংশ ক্ষুদ্র উদ্যোক্তারা স্বল্পশিক্ষিত বলে দীর্ঘমেয়াদি অর্থায়ন পরিকল্পনা গ্রহণ করতে পারে না। অর্থায়ন বিষয়ক জ্ঞান থাকলে একজন উদ্যোক্তা সহজেই প্রয়োজনীয় অর্থ সংগ্রহ করতে পারে। এছাড়াও সঠিক বিনিয়োগের মাধ্যমে ব্যবসায় পরিচালনা করে মুনাফা অর্জন সম্ভব হয়। কিন্তু আমাদের দেশের বেশিরভাগ ক্ষুদ্র প্রতিষ্ঠানের উদ্যোক্তারা স্বল্পশিক্ষিত। তাই তারা অর্থায়ন বিষয়ক জ্ঞানের অভাবে দীর্ঘমেয়াদি অর্থায়ন পরিকল্পনা গ্রহণ করতে পারে না।"
        },
        {
          "label": "গ",
          "question": "উদ্দীপকের প্রতিষ্ঠানটির অর্থায়ন কোন শ্রেণির? ব্যাখ্যা করো।",
          "explanation": "উদ্দীপকের প্রতিষ্ঠানটির অর্থায়ন হলো ব্যবসায় অর্থায়ন। ব্যবসায় প্রতিষ্ঠান তহবিল সংগ্রহ ও বিনিয়োগের জন্য এ ধরনের অর্থায়ন প্রক্রিয়া ব্যবহার করে। ব্যবসায় অর্থায়নের মূল উদ্দেশ্য মুনাফা অর্জন করা। ব্যবসায় প্রতিষ্ঠাকালে ও ব্যবসায় কার্যক্রম সুষ্ঠুভাবে পরিচালনা করার উদ্দেশ্যে এ অর্থায়ন করা হয়। উদ্দীপকে জিসান কোম্পানি লি. জনগণের কাছে শেয়ার বিক্রয় করে ৫ কোটি টাকা মূলধন সংগ্রহ করে। কোম্পানি উক্ত অর্থ দিয়ে শীতবস্ত্র উৎপাদন করে। এতে অনেক লোকের কর্মসংস্থান সৃষ্টি হয়। এখানে প্রতিষ্ঠানটি মুনাফা অর্জনের উদ্দেশ্যে তহবিল সংগ্রহ করে। সংগৃহীত তহবিল শীতবস্ত্র উৎপাদনে ব্যয় করে। আর ব্যবসায় অর্থায়ন মুনাফা অর্জনের উদ্দেশ্যে তহবিল সংগ্রহ ও বিনিয়োগ করে। এছাড়াও ব্যবসায়ের পরিধি বৃদ্ধির সাথে সাথে নতুন কর্মসংস্থানেরও সুযোগ তৈরি হয়। তাই বলাযায়, উদ্দীপকে ব্যবসায় অর্থায়নের কথা বলা হয়েছে।"
        },
        {
          "label": "ঘ",
          "question": "জিসান কোম্পানি লি.-এর সম্প্রসারণের ক্ষেত্রে অর্থায়নের নীতির তাৎপর্য মূল্যায়ন করো।",
          "explanation": "উদ্দীপকে জিসান কোম্পানি লি:-এর সম্প্রসারণে অর্থায়নের বৈচিত্র্যায়ন ও ঝুঁকি বণ্টন নীতির তাৎপর্য রয়েছে। এ নীতি অনুযায়ী কোনো বিনিয়োগকারী সমুদয় অর্থ একটি খাতে বিনিয়োগ করে না। বরং একাধিক খাতে বিনিয়োগ করে বিনিয়োগ বৈচিত্র্যপূর্ণ করা হয়। এ নীতির মূল উদ্দেশ্য ঝুঁকি বণ্টন করা। উদ্দীপকে জিসান কোম্পানি লি. প্রথমে শুধু শীতবস্ত্র উৎপাদন করে কিছুদিন পর প্রতিষ্ঠানটি মুনাফার অংশ দিয়ে শীতবস্ত্রের পাশাপাশি জুতা, ব্যাগ ও ঘড়ি তৈরি শুরু করে। ফলে প্রতিষ্ঠানটির আর্থিক অবস্থা দ্রুত সম্প্রসারিত হচ্ছে। বৈচিত্র্যায়ন ও ঝুঁকি বণ্টন নীতি অনুযায়ী একাধিক পণ্যে বিনিয়োগ করা হয়। উদ্দীপকের জিসান কোম্পানি লি. একাধিক খাতে বিনিয়োগ করে ঝুঁকি বণ্টন ও হ্রাস করেছে। কারণ শুধু শীতবস্ত্র উৎপাদন করলে শীত মৌসুম ছাড়া অন্য মৌসুমে বিক্রয় কমে যেত। ফলে কাঙ্ক্ষিত মুনাফা অর্জন করা সম্ভব হতো না। কিন্তু বৈচিত্র্যায়নের ফলে একটি পণ্যের মুনাফা না হলে তা অন্য পণ্যের মুনাফা দ্বারা পুষিয়ে নিতে পারবে। ফলে প্রতিষ্ঠানটির জন্য প্রত্যাশিত মুনাফা ও সাফল্য অর্জন সহজ হয়েছে তাই বলা যায়, উদ্দীপকের প্রতিষ্ঠানটির ব্যবসায় সম্প্রসারণে ব্যবসায় অর্থায়নের বৈচিত্র্যায়ন ও ঝুঁকি রণ্টন নীতির তাৎপর্য রয়েছে।"
        }
      ]
    },
    {
      "number": "2",
      "uddipok": "ফাহিমা এন্টারপ্রাইজ ৫০০টি সেলাই মেশিন পদ্মা কোম্পানি থেকে ৪,০০,০০০ টাকা ভাড়ার বিনিময়ে ৫ বছর ব্যবহার করার চুক্তি সম্পাদন করে। হঠাৎ বছরের মাঝামাঝিতে তারল্য সংকট দেখা দিলে, প্রতিষ্ঠানের একটি বিল ৫% বাট্টায় 'তানহা ব্যাংক'-এ ভাঙ্গিয়ে নগদ অর্থ সংগ্রহ করে।",
      "tag": "SB 24",
      "sub_questions": [
        {
          "label": "ক",
          "question": "মধ্যমেয়াদি অর্থায়নের মেয়াদকাল কত?",
          "explanation": "মধ্যমেয়াদি অর্থায়নের মেয়াদকাল ১ থেকে ৫ বছর।"
        },
        {
          "label": "খ",
          "question": "নিট মুনাফার অংশ লভ্যাংশ সমতাকরণ তহবিলে রাখা হয় কেন? ব্যাখ্যা করো।",
          "explanation": "নিয়মিত লভ্যাংশ প্রদানের মাধ্যমে সুনাম অক্ষুন্ন রাখার জন্য লভ্যাংশ সমতাকরণ তহবিলে নিট মুনাফার অংশ রাখা হয়। নিয়মিত লভ্যাংশ দিলে প্রতিষ্ঠানের সুনাম বাড়ে। কিন্তু লভ্যাংশ দিতে না পারলে প্রতিষ্ঠানের সুনাম ক্ষুণ্ণ হয়। তাই প্রতিষ্ঠান তার মুনাফার একটি অংশ আলাদা করে রাখে। এ অর্থ দিয়ে লভ্যাংশ সমতাকরণ তহবিল গঠন করা হয়। ফলে, কোনো বছর মুনাফা কম হলে উক্ত তহবিল থেকে শেয়ারহোল্ডারদের প্রত্যাশিত লভ্যাংশ প্রদান করে এতে সুনাম অক্ষুন্ন থাকে।"
        },
        {
          "label": "গ",
          "question": "ফাহিমা এন্টারপ্রাইজ সেলাই মেশিনের ক্ষেত্রে অর্থায়নের কোন উৎস ব্যবহার করেছে? ব্যাখ্যা করো।",
          "explanation": "াহিমা এন্টারপ্রাইজ সেলাই মেশিনের ক্ষেত্রে অর্থায়নের দীর্ঘমেয়াদি উৎস লিজিং ব্যবহার করেছেন। লিজিং দীর্ঘমেয়াদি অর্থায়নের একটি অভিনব পদ্ধতি। ব্যয়বহুল মেশিন, যন্ত্রপাতি, যানবাহন ইত্যাদির প্রয়োজন মিটানোর ক্ষেত্রে এ পদ্ধতি ব্যবহার করা হয়। এক্ষেত্রে প্রতিষ্ঠান মেশিন বা সম্পত্তির মালিক হয় না। কিন্তু ব্যবহার করার অধিকার লাভ করে। উদ্দীপকে ফাহিমা এন্টারপ্রাইজ ৫০০টি সেলাই মেশিন পদ্মা কোম্পানি থেকে ৪,০০,০০০ টাকা ভাড়ার বিনিময়ের নেয়। এ মেশিনগুলো ৫ বছর ব্যবহার করার চুক্তি করে। ফাহিমা এন্টারপ্রাইজের এখানে জনাব আরিফের গ্রহণকৃত অর্থায়নের প্রধান বৈশিষ্ট্য হলো ভাড়ার বিনিময়ে মেশিন ব্যবহারের সুবিধা। উক্ত বৈশিষ্ট্য লিজিং পদ্ধতির সাথে সাদৃশ্যপূর্ণ। তাই বলা যায়,ফাহিমা এন্টারপ্রাইজ লিজিং প্রদ্ধতি ব্যবহার করেছেন।"
        },
        {
          "label": "ঘ",
          "question": "ফাহিমা এন্টারপ্রাইজের তারল্য সংকট নিরসনে অর্থায়নের ব্যবহৃত উৎসটির যথার্থতা বিশ্লেষণ করো।",
          "explanation": "ফাহিমা এন্টারপ্রাইজের তারল্য সংকট নিরসনে অর্থায়নের প্রাপ্য বিল বাট্টাকরণ ব্যবহার করছেন। পণ্য যখন বাকিতে ক্রয় করা হয়, তখন ক্রয়কারী প্রতিষ্ঠান বিক্রেতাকে একটি দলিল প্রদান করে। এই দলিলে নির্দিষ্ট মেয়াদ শেষে অর্থ পরিশোধের অঙ্গীকার থাকে। সাধারণত এই দলিলের মেয়াদ তিন মাস হয়ে থাকে। এই দলিলটিকে বিনিময় বিল বলে। বিক্রেতার কাছে এটি একটি প্রাপ্য বিল। এই ধরনের বিল বাণিজ্যিক ব্যাংকে বাট্টা করে নগদ অর্থ সংগ্রহ করা যায়। উদ্দীপকে ফাহিমা এন্টারপ্রাইজ বছরের মাঝামাঝি সময়ে তারল্য সংকটে পড়ে। এতে নগদ অর্থের ঘাটতি দেখা দেয়। ফলে প্রতিষ্ঠানটি একটি বিল ৫% বাট্টায় তানহা ব্যাংকে ভাঙ্গায়। এভাবে নগদ অর্থ সংগ্রহ করে। এখানে ফাহিমা এন্টারপ্রাইজ প্রাপ্য বিল বাট্টাকরণ করার মাধ্যমে অর্থসংস্থান করে। ব্যবসায়ের দৈনন্দিন কার্যক্রম পরিচালনার জন্য পর্যাপ্ত পরিমাণ তারল্য থাকা প্রয়োজন। অন্যথায়, ব্যবসায়ের দৈনন্দিন কার্যক্রম পরিচালনা ব্যাহত হতে পারে। অনেক সময় এরকম তারল্য সংকট দেখা দেয়। তখন ব্যবসায় প্রতিষ্ঠানগুলো স্বল্পমেয়াদি উৎস যেমন: ক্রেতা হতে অগ্রিম গ্রহণ, প্রাপ্য বিল বাট্টাকরণ প্রভৃতি থেকে অর্থসংস্থান করে। তাই বলা যায়, ফাহিমা এন্টারপ্রাইজের তারল্য সংকট নিরসনে প্রাপ্য বিল বাট্টাকরণের কাজটি যথার্থ হয়েছে।"
        }
      ]
    },
    {
      "number": "3",
      "uddipok": "রুমানা ও শায়লা দুই বোন শাপলা কোম্পানিতে অর্থ বিনিয়োগ করেন। রুমানা কোম্পানি থেকে প্রতি বছর শেয়ার প্রতি ১৫ টাকা লভ্যাংশ পান। তবে শায়লার আয় অনির্দিষ্ট হলেও কোম্পানির সিদ্ধান্ত গ্রহণে ভোটাধিকার রয়েছে।",
      "tag": "SB 24",
      "sub_questions": [
        {
          "label": "ক",
          "question": "রাইট শেয়ার কী?",
          "explanation": "তুন শেয়ার বিক্রি করার সময় পুরাতন শেয়ার মালিকগণ ওই শেয়ার কিনতে অগ্রাধিকার পেলে তাকে রাইট শেয়ার বলে।"
        },
        {
          "label": "খ",
          "question": "বন্ড ও ডিবেঞারের মধ্যে মূল পার্থক্যটি ব্যাখ্যা করো।",
          "explanation": "জামানতসহ ঋণ মূলধন সংস্থান করলে সেটি হলো বন্ড এবং জামানতবিহীন বন্ড হলো ডিবেজ্ঞার বন্ডের সাথে ঋণপত্রের প্রধান পার্থক্য হলো বন্ডের বিপরীতে স্থায়ী সম্পত্তি বা দলিলপত্রাদি জামানত হিসেবে রাখা হয়। অপরদিকে, ডিবেঞ্চারের বিপরীতে কোনো জামানত রাখা হয় না। জামানতযুক্ত বিধায় বন্ডের ঝুঁকি কম। কিন্তু ডিবেঞারের বিপরীতে কোনো জামানত থাকে না বিধায় এটি ঝুঁকিপূর্ণ।"
        },
        {
          "label": "গ",
          "question": "রুমানার বিনিয়োগ থেকে প্রাপ্ত আয়ের লভ্যাংশ নীতিটি ব্যাখ্যা করো।",
          "explanation": "রুমানার বিনিয়োগ থেকে প্রাপ্য আয়ের লভ্যাংশ নীতিটি হলো স্থিতিশীল টাকা লভ্যাংশ নীতি। এ নীতি অনুযায়ী প্রতিবছর অর্জিত লাভ থেকে সমপরিমাণ টাকা লভ্যাংশ দেওয়া হয়। এক্ষেত্রে শেয়ার প্রতি আয় যত বেশি হোক না কেন, কোম্পানি বিগত বছরগুলোতে প্রদত্ত লভ্যাংশের সমপরিমাণ লভ্যাংশ প্রদান করে। অর্থাৎ, এক্ষেত্রে আয়ের্ হার অপরিবর্তনীয় থাকে। উদ্দীপকে রুমানা ও শায়লা দুই বোন শাপলা কোম্পানিতে অর্থ বিনিয়োগ করেন। রুমানা কোম্পানি থেকে প্রতি বছর শেয়ারপ্রতি ১৫ টাকা লভ্যাংশ পান। এক্ষেত্রে কোম্পানির আয় কম, বেশি বা পরিবর্তিত হলেও লভ্যাংশ পরিবর্তিত হয় না। কোম্পানির লভ্যাংশের হার এরূপ অপরিবর্তিত থাকা স্থিতিশীল টাকা লভ্যাংশের নীতির বৈশিষ্ট্যের সাথে মিলে যায়। তাই বলা যায়, উদ্দীপকের রুমানা তার বিনিয়োগ থেকে যে লভ্যাংশ পান তা স্থিতিশীল টাকা লভ্যাংশ নীতি।"
        },
        {
          "label": "ঘ",
          "question": "\"শায়লার বিনিয়োগ খাতটি রুমানার বিনিয়োগ ক্ষেত্র হতে ভিন্ন\"- বিশ্লেষণ করো",
          "explanation": "শায়লার বিনিয়োগ খাতটি হলো সাধারণ শেয়ার এবং রুমানার বিনিয়োগ খাতটি হলো অগ্রাধিকার শেয়ার। সাধারণ শেয়ার মালিকগণ অধিকার, দায়িত্ব ও কর্তব্যের দিক বিবেচনায় বেশি সুবিধা ও মর্যাদা ভোগ করেন। এ শেয়ারে লাভের হার নির্দিষ্ট থাকে না। অন্যদিকে, অগ্রাধিকার শেয়ার মালিকরা নির্দিষ্ট হারে লভ্যাংশ পান। তবে কোম্পানির মালিকানা ও ভোটাধিকার পান না। উদ্দীপকে রুমানা ও শায়লা দুই বোন শাপলা-কোম্পানিতে অর্থ বিনিয়োগ করেন। রুমানা কোম্পানি থেকে প্রতি বছর শেয়ারপ্রতি ১৫ টাকা লভ্যাংশ পান। তবে শায়লার আয় অনির্দিষ্ট হলেও কোম্পানির সিদ্ধান্ত গ্রহণে ভোটাধিকার রয়েছে। অর্থাৎ, তারা,যথাক্রমে অগ্রাধিকার ও সাধারণ শেয়ারে বিনিয়োগ করেন। অগ্রাধিকার শেয়ার মালিকরা কোম্পানি পরিচালনা, ভোটাধিকার ইত্যাদি পান না। তবে কোম্পানির লভ্যাংশ ও অবসায়ন মূল্য গ্রহণে সাধারণ শেয়ার মালিকদের থেকে অগ্রাধিকার পান। অন্যদিকে, সাধারণ শেয়ার মালিকদের আয়ের হার নির্দিষ্ট থাকে না। তবে কোম্পানির আয় বাড়লে এদের অতিরিক্ত লভ্যাংশ পাওয়ার সুযোগ থাকে। তাই বলা যায়, উদ্দীপকের দুই বোনের বিনিয়োগের খাত দুইটি ভিন্ন।"
        }
      ]
    },
    {
      "number": "4",
      "uddipok": "শাহনাজ বেগম ১০ বছর পর ২০ লক্ষ টাকা দিয়ে একটি প্রাইভেটকার ক্রয়ের জন্য নির্দিষ্ট পরিমাণ টাকা' ব্যাংকে জমা রাখতে চান। 'মেঘনা ব্যাংক' তাকে ১১% হারে যান্মাসিক চক্রবৃদ্ধিতে সুদ দেওয়ার প্রস্তাব দেয়। অপরদিকে, 'তিস্তা ব্যাংক' ৯% হারে ত্রৈমাসিক চক্রবৃদ্ধিতে সুদ দেওয়ার প্রস্তাব দেয়।",
      "tag": "SB 24",
      "sub_questions": [
        {
          "label": "ক",
          "question": "EAR-এর পূর্ণরূপ লেখো?",
          "explanation": "EAR-এর পূর্ণরূপ হচ্ছে Effective Annual Rate ।"
        },
        {
          "label": "খ",
          "question": "সুযোগ ব্যয় বলতে কী বোঝায়? ব্যাখ্যা করো।",
          "explanation": "কোনো একটি প্রকল্পে বিনিয়োগের ফলে অন্য প্রকল্পে আয়ের সুযোগ ত্যাগ করাকেই সুযোগ ব্যয় বলে। প্রত্যেকটি প্রকল্পেরই সুযোগ ব্যয় থাকে। কেননা, বিনিয়োগকারীকে একটি প্রকল্পে বিনিয়োগ করতে হলে অন্য একটি প্রকল্পের বিনিয়োগ থেকে প্রাপ্ত মুনাফার হারকে ত্যাগ করতে হয়। অর্থের সময়মূল্যের সূত্র ব্যবহার করে সুযোগ ব্যয়ের পরিমাণ নির্ণয় করা যায়।"
        },
        {
          "label": "গ",
          "question": "২০ লক্ষ টাকা পেতে হলে শাহনাজ বেগমকে 'মেঘনা ব্যাংকে' কত টাকা জমা রাখতে হবে? নির্ণয় করো।",
          "explanation": "২০,০০,০০০ টাকা পেতে হলে শাহনাজ বেগমের 'মেঘনা ব্যাংকে' জমাকৃত টাকায় পরিমাণ নির্ণয়: দেওয়া আছে, ভবিষ্যৎ মূল্য, FV = ২০,০০,০০০ টাকা সুদের হার, i = ১১% বা, ০.১১ মেয়াদ; n = ১০ বছর বছরে চক্রবৃদ্ধির সংখ্যা, m = ২ বার [ষন্মাষিক চক্রবৃদ্ধি] আমরা জানি;  বতর্মান মূল্য,  P V = F V ( ১ + i m ) n × m = ২০ , ০০ , ০০০ ( ১ + 0. ১১ 2 ) ১০ × 2 = ২০ , ০০ , ০০০  ২.৯১৭৭৫৭৫  = ৬ , ৮৫ , ৪৫৭ . ৯২ টাকা  \\begin{aligned} \\text { বতর্মান মূল্য, } \\mathrm{PV} & =\\frac{\\mathrm{FV}}{\\left(১+\\frac{\\mathrm{i}}{\\mathrm{m}}\\right)^{\\mathrm{n} \\times \\mathrm{m}}}=\\frac{২ ০, ০ ০, ০ ০ ০}{\\left(১+\\frac{0 . ১ ১}{2}\\right)^{১ ০ \\times 2}} \\\\ & =\\frac{২ ০, ০ ০, ০ ০ ০}{\\text { ২.৯১৭৭৫৭৫ }}=৬, ৮ ৫, ৪ ৫ ৭ . ৯ ২ \\text { টাকা }\\end{aligned}   বতর্মান   মূল্য ,  PV ​ = ( ১ + m i ​ ) n × m FV ​ = ( ১ + 2 0. ১১ ​ ) ১০ × 2 ২০ , ০০ , ০০০ ​ =   ২ . ৯১৭৭৫৭৫   ২০ , ০০ , ০০০ ​ = ৬ , ৮৫ , ৪৫৭ . ৯২   টাকা   ​ ∴ ২০ লক্ষ টাকা পেতে হলে শাহনাজ বেগমকে \"মেঘনা ব্যাংকে\" ৬,৮৫,৪৫৭.৯২ টাকা জমা রাখতে হবে। উত্তর: ৬,৮৫,৪৫৭.৯২ টাকা।"
        },
        {
          "label": "ঘ",
          "question": "শাহনাজ বেগম 'তিস্তা ব্যাংকে' ৭ লক্ষ টাকা জমা রাখলে ১০ বছর পর প্রাইভেটকার ক্রয় করতে পারবে কি না? গাণিতিকভাবে বিশ্লেষণ করো।",
          "explanation": "শাহনাজ বেগম 'তিস্তা ব্যাংকে' ৭ লক্ষ টাকা জমা রাখলে ১০ বছর পর প্রাইভেটকার ক্রয় করতে পারবেন কিনা তা জানতে ভবিষ্যৎ মূল্য নির্ণয়: দেওয়া আছে, বর্তমান মূল্য, PV = ৭,০০,০০০ টাকা মেয়াদ, n = ১০ বছর সুদের হার, i = ৯% বা, ০.০৯ বছরে চক্রবৃদ্ধির সংখ্যা, m = ৪ বার [ ত্রৈমাসিক চক্রবৃদ্ধি] আমরা জানি, ভবিষ্যৎ মূল্য, F V = P V ( ১ + i m ) n × m = ৭ , ০০ , ০০০ ( ১ + ০ . ০৯ ৪ ) ১০ × ৪ F V=P V\\left(১+\\frac{i}{m}\\right)^{n \\times m}=৭,০০,০০০\\left(১+\\frac{০.০ ৯}{৪}\\right)^{১০ \\times ৪} F V = P V ( ১ + m i ​ ) n × m = ৭ , ০০ , ০০০ ( ১ + ৪ ০ . ০৯ ​ ) ১০ × ৪ = ৭,০০,০০০ × ২.৪৩৫১৮৮৯৬৫ = ১৭,০৪,৬৩২.২৮ টাকা অতএব, শাহনাজ বেগম 'তিস্তা ব্যাংকে' ৭,০০,০০০ টাকা জমা রাখলে ১০ বছর পর ১৭,০৪,৬৩২.২৮ টাকা পাবেন। অন্যদিকে, প্রাইভেট কারের দাম হবে ২০,০০,০০০ টাকা। সুতরাং, শাহনাজ বেগম উক্ত টাকা দিয়ে প্রাইভেটকার কিনতে পারবেন না।"
        }
      ]
    },
    {
      "number": "5",
      "uddipok": "নাছরিন সুলতানার 'মৎস্য প্রকল্প' থেকে বিগত পাঁচ বছরের আয়ের হার যথাক্রমে ২০%, ১৫%, -৮%, -২% ও ১০%। তার নার্সারি প্রকল্পের গড় আয় ৭% এবং আদর্শ বিচ্যুতি ১২.০৫%। পক্ষান্তরে, নাছরিন সুলতানার স্বামী জনাব কাশেম ৫ লক্ষ টাকা ডিবেঞ্চারে বিনিয়োগ করে সহজে নগদায়ন করতে পারছেন না।",
      "tag": "SB 24",
      "sub_questions": [
        {
          "label": "ক",
          "question": "ট্রেজারি বন্ড থেকে প্রাপ্ত আয়কে কী বলে?",
          "explanation": "ট্রেজারি বন্ড থেকে প্রাপ্ত আয়কে ঝুঁকিমুক্ত আয় বলে।"
        },
        {
          "label": "খ",
          "question": "\"সকল অনিশ্চয়তা ঝুঁকি নয়”- ব্যাখ্যা করো।",
          "explanation": "অনিশ্চয়তার পরিমাপযোগ্য অংশকে ঝুঁকি বলা হয়। অনিশ্চয়তা থেকে ঝুঁকি সৃষ্টির হয়। তবে সব অনিশ্চয়তা ঝুঁকি নয়। অনিশ্চয়তার যে অংশটুকু পরিমাপ করা যায় তাই ঝুঁকি। বিভিন্ন কৌশল প্রয়োগ করে এ ঝুঁকি হ্রাস করা যায়। সুতরাং, সকল অনিশ্চয়তা ঝুঁকি নয়, বরং ঝুঁকি হচ্ছে অনিশ্চয়তার শুধু পরিমাপযোগ্য অংশ।"
        },
        {
          "label": "গ",
          "question": "বিনিয়োগকারী হিসেবে জনাব কাশেম কোন ধরনের ঝুঁকির সম্মুখীন হয়েছেন? ব্যাখ্যা করো।",
          "explanation": "বিনিয়োগকারী হিসেবে জনাব কাশেম তারল্য ঝুঁকির সম্মুখীন হয়েছেন। তারল্য ঝুঁকি বলতে বিনিয়োগকৃত সম্পদ দ্রুত নগদ অর্থে রূপান্তর করতে না পারাকে বোঝায়। বিনিয়োগকারী সহজে যুক্তিসঙ্গত মূল্যে শেয়ার, বন্ড বা ডিবেঞার বিক্রি করতে না পারলে এ ঝুঁকির সৃষ্টি হয়। উদ্দীপকে জনাব কাশেম ৫ লক্ষ টাকা ডিবেঞ্চারে বিনিয়োগ করেন। তার নগদ টাকার প্রয়োজন হয়। তিনি ডিবেঞ্চারে বিনিয়োগের অর্থ নগদায়ন করতে চাচ্ছেন। কিন্তু তিনি তার বিনিয়োগকৃত অর্থ সহজে নগদায়ন করতে পারছেন না। এক্ষেত্রে ডিবেঞ্চারকে নগদ অর্থে রূপান্তর করতে সমস্যা হচ্ছে। তাই বলা যায়, জনাব কাশেম উক্ত পরিস্থিতিতে তারল্য ঝুঁকির সম্মুখীন হয়েছেন।"
        },
        {
          "label": "ঘ",
          "question": "ঝুঁকি বিবেচনায় নাছরিন সুলতানার কোন প্রকল্পটি বর্জন করা উচিত? গাণিতিকভাবে মতামত দাও।",
          "explanation": "ঝুঁকি বিবেচনায় নাছরিন সুলতানাকে কোন প্রকল্পটি বর্জন করা উচিত তা জানার জন্য মৎস্য প্রকল্পের আদর্শ বিচ্যুতি নির্ণয় করতে হবে। মৎস্য প্রকল্পের আদর্শ বিচ্যুতি নির্ণয়:  আমরা জানি, আদর্শ বিচ্যুতি  = ∑ (  আয় হার - গড় হার)  ) 2 n − ১ \\text { আমরা জানি, আদর্শ বিচ্যুতি }=\\sqrt{\\frac{\\sum(\\text { আয় হার - গড় হার) })^{2}}{n-১}}   আমরা   জানি ,  আদর্শ   বিচ্যুতি   = n − ১ ∑ (   আয়   হার  -  গড়   হার )  ) 2 ​ ​ এখানে, Σ \\Sigma Σ (আয় হার - গড় হার) 2 = { }^{2}= 2 = অতীতে অর্জিত আয় হার থেকে গড় আয় হারের পার্থক্যের বর্গের সমষ্টি n= বছরের সংখ্যা = ৫ ∴ \\therefore ∴ আদর্শ বিচ্যুতি = ১৩৭ = ১১ . ৭০ % =\\sqrt{১ ৩ ৭}=১ ১ . ৭ ০ \\% = ১৩৭ ​ = ১১ . ৭০ % (প্রায়)। উদ্দীপকে মৎস্য ও নার্সারি প্রকল্পের গড় আয় সমান (৭%)। তবে মৎস্য প্রকল্পের আদর্শ বিচ্যুতি ১১.৭০%। আর, নার্সারি প্রকল্পের আদর্শ বিচ্যুতি ১২.০৫% (উদ্দীপক থেকে পাওয়া)। আমরা জানি, আদর্শ বিচ্যুতির বড় মান বেশি ঝুঁকি নির্দেশ করে। আর ছোট মান কম ঝুঁকি নির্দেশ করে। এক্ষেত্রে নার্সারি প্রকল্প বেশি ঝুঁকিপূর্ণ। তাই উদ্দীপকে নাসরিন সুলতানার নার্সারি প্রকল্পটি বর্জন করা উচিত।"
        }
      ]
    },
    {
      "number": "6",
      "uddipok": "জনাব নাফিজের ৩ বছরমেয়াদি প্রতিটি প্রকল্পের প্রাথমিক বিনিয়োগের পরিমাণ ১,২০,০০০ টাকা। তার 'P প্রকল্পের' পে-ব্যাক সময় ৩.৬৩ বছর। পক্ষান্তরে, 'Q প্রকল্পের' প্রাক্কলিত বিক্রয় যথাক্রমে ৪৪,০০০ টাকা, ৮০,০০০ টাকা ও ৯০,০০০ টাকা। চলতি খরচ বিক্রয়ের ১০%, স্থায়ী খরচ ৫,০০০ টাকা এবং কর হার ৩০%।",
      "tag": "SB 24",
      "sub_questions": [
        {
          "label": "ক",
          "question": "প্রতিষ্ঠানের দীর্ঘমেয়াদি বিনিয়োগ সিদ্ধান্তের সাথে জড়িত প্রক্রিয়া কোনটি?",
          "explanation": "প্রতিষ্ঠানের দীর্ঘমেয়াদি বিনিয়োগ সিদ্ধান্তের সাথে জড়িত প্রক্রিয়া হলো মূলধন বাজেটিং।"
        },
        {
          "label": "খ",
          "question": "মূলধন বাজেটিং প্রক্রিয়ায় বাট্টার হার নির্ধারণ প্রয়োজন কেন? ব্যাখ্যা করো।",
          "explanation": "জনগদ প্রবাহ নির্ধারণের পর সেগুলোকে বর্তমান মূল্যে রূপান্তর করার জন্য বাট্টার হার প্রয়োজন হয়। ভবিষ্যৎ মূল্য থেকে বর্তমান মূল্য নির্ধারণের জন্য বাট্টার হার গুরুত্বপূর্ণ। ভবিষ্যৎ বছরগুলোতে নগদ প্রবাহ সমান হলেও সেগুলোর বর্তমান মূল্য সমান হয় না। এজন্য মূলধন বাজেটিং-এর মাধ্যমে সঠিক বিনিয়োগ সিদ্ধান্তের জন্য সকল নগদ প্রবাহের বর্তমান মূল্য নির্ণয় করতে হয়। মূলত বাট্টাকরণ প্রক্রিয়ায় ভবিষ্যতের নগদ প্রবাহকে বর্তমান মূল্যে রূপান্তর করা হয়। এজন্য বাট্টার হার নির্ধারণ জরুরি।"
        },
        {
          "label": "গ",
          "question": "জনাব নাফিজের 'Q প্রকল্প'-এর গড় মুনাফার হার নির্ণয় করো।",
          "explanation": "জনাব নাফিজের 'Q' প্রকল্পে-এর গড় মুনাফার হার নির্ণয়: আমরা জানি,  বার্ষিক অবচয়  =  প্রাথমিক বিনিয়োগ - ভগ্নাবশেষ মূল্য   আয়ুম্কাল  = ১ , ২০ , ০০০ − ০ ৩ = ৪০ , ০০০ টাকা  \\begin{aligned} \\text { বার্ষিক অবচয় } & =\\frac{\\text { প্রাথমিক বিনিয়োগ - ভগ্নাবশেষ মূল্য }}{\\text { আয়ুম্কাল }} \\\\ & =\\frac{১, ২ ০, ০ ০ ০-০}{৩}=৪০, ০ ০ ০ \\text { টাকা }\\end{aligned}   বার্ষিক   অবচয়   ​ =   আয়ুম্কাল     প্রাথমিক   বিনিয়োগ  -  ভগ্নাবশেষ   মূল্য   ​ = ৩ ১ , ২০ , ০০০ − ০ ​ = ৪০ , ০০০   টাকা   ​  গড় নিট মুনাফা  = − ৩ , ৭৮০ + ১৮ , ৯০০ + ২৫ , ২০০ ৩ = ১৩ , ৪৪০ টাকা   গড় বিনিয়োগ  = প্রাথমিক বিনিয়োগ  +  ভগ্নাবশেষ মূল্য  ২ = ১ , ২০ , ০০০ + ০ ২ = ৬০ , ০০০ টাকা  \\begin{aligned} \\text { গড় নিট মুনাফা } & =\\frac{-৩, ৭ ৮ ০+১ ৮, ৯ ০ ০+২ ৫, ২ ০ ০}{৩}=১ ৩, ৪ ৪ ০ \\text { টাকা } \\\\ \\text { গড় বিনিয়োগ } & =\\frac{প ্ র া থ ম ি ক ~ ব ি ন ি য ় ে া গ ~+~ ভ গ ্ ন া ব শ ে ষ ~ ম ূ ল ্ য ~}{২} \\\\ & =\\frac{১, ২ ০, ০ ০ ০+০}{২}=৬ ০, ০ ০ ০ \\text { টাকা } \\end{aligned}   গড়   নিট   মুনাফা     গড়   বিনিয়োগ   ​ = ৩ − ৩ , ৭৮০ + ১৮ , ৯০০ + ২৫ , ২০০ ​ = ১৩ , ৪৪০   টাকা   = ২ প্রাথমিক   বিনিয়োগ   +   ভগ্নাবশেষ   মূল্য   ​ = ২ ১ , ২০ , ০০০ + ০ ​ = ৬০ , ০০০   টাকা   ​ আমরা জানি,  গড় মুনাফার হার  =  গড় নিট মুনাফা   গড় বিনিয়োগ  ×  ১০০  =  ১৩,৪৪০   ৬০,০০০  ×  ১০০  =  ২২.৪০%  \\text { গড় মুনাফার হার }=\\frac{\\text { গড় নিট মুনাফা }}{\\text { গড় বিনিয়োগ }} \\times \\text { ১০০ }=\\frac{\\text { ১৩,৪৪০ }}{\\text { ৬০,০০০ }} \\times \\text { ১০০ }=\\text { ২২.৪০\\% }   গড়   মুনাফার   হার   =   গড়   বিনিয়োগ     গড়   নিট   মুনাফা   ​ ×   ১০০   =   ৬০ , ০০০     ১৩ , ৪৪০   ​ ×   ১০০   =   ২২ . ৪০ %  ∴ \\therefore ∴ জনাব নাফিজের ‘Q’ প্রকল্পের গড় মুনাফার হার ২২.৪০%। উত্তর: ২২.৪০% ।"
        },
        {
          "label": "ঘ",
          "question": "জনাব নাফিজের পে-ব্যাক সময়ের ভিত্তিতে কোন প্রকল্পটি গ্রহণ করা উচিত? মূল্যায়ন করো।",
          "explanation": "পে-ব্যাক সময় নির্ণয়ের মাধ্যমে জনাব নাফিজের প্রকল্পের গ্রহণযোগ্যতা যাচাই করতে হবে। Q প্রকল্পের পে-ব্যাক সময় নির্ণয়: পে-ব্যাক নির্ণয় সারণী: ∴ \\therefore ∴ পে-ব্যাক সময় = = = ২ বছর +  ২৪,৮৮০   ৬৫,২০০  = +\\frac{\\text { ২৪,৮৮০ }}{\\text { ৬৫,২০০ }}= +   ৬৫ , ২০০     ২৪ , ৮৮০   ​ = ২.৩৮ বছর। আমরা জানি, যে প্রকল্পের পে-ব্যাক সময় যত কম, ঐ প্রকল্প তত বেশি লাভজনক হয়। এখানে 'P' প্রকল্পের পে-ব্যাক সময় ৩.৬৩ বছর [উদ্দীপকে দেওয়া আছে]। অন্যদিকে, 'Q' প্রকল্পের পে-ব্যাক সময় ২.৩৮ বছর। 'Q' প্রকল্পের পে-ব্যাক সময় অপেক্ষাকৃত কম। তাই পে- ব্যাক সময়ের ভিত্তিতে, জনাব নাফিজের 'Q' প্রকল্পটি গ্রহণ করা উচিত।"
        }
      ]
    },
    {
      "number": "7",
      "uddipok": "শাকিলা টেক্সটাইল লি.যন্ত্রপাতি ক্রয়ের প্রয়োজনীয় অর্থ 'মোহনা ব্যাংক' থেকে ঋণের মাধ্যমে সংগ্রহ করে। তবে জামানতবিহীন ঋণ প্রদান করায় উক্ত ব্যাংকের ঋণের অর্থ ফেরত পাওয়া নিয়ে অনিশ্চয়তা দেখা দিয়েছে। 'মোহনা ব্যাংক' ঋণ প্রদানের ক্ষেত্রে প্রকল্পের উৎপাদনশীলতা ও লাভজনকতা বিবেচনা করে ঋণ দিয়ে থাকে।",
      "tag": "SB 24",
      "sub_questions": [
        {
          "label": "ক",
          "question": "ব্যাংক কীভাবে আমানত সৃষ্টি করে?",
          "explanation": "ব্যাংক গ্রাহকদের ক্ষুদ্র ক্ষুদ্র সঞ্চয় সংগ্রহ করে আমানত সৃষ্টি করে।"
        },
        {
          "label": "খ",
          "question": "'ব্যাংক জীবনযাত্রার মান সহজ করে\"- ব্যাখ্যা করো।",
          "explanation": "ব্যাংক নতুন নতুন পণ্য ও সেবা সৃষ্টি করে জনগণের জীবনযাত্রার মান সহজ করছে এটিএম মেশিন থেকে দিন-রাত ২৪ ঘণ্টা যেকোনো সময় নগদ টাকা উত্তোলন করা যায়। ক্রেডিট কার্ড দিয়ে একটি নির্দিষ্ট সময় পর্যন্ত গ্রাহক নগদ টাকা ছাড়াই পণ্য কিনতে পারে। মোবাইল ও ইন্টারনেট ব্যাংকিং- এর মাধ্যমে ঘরে বসেই ব্যাংকিং কাজ করা যাচ্ছে। এসব আধুনিক ব্যাংকিং সেবা মানুষের জীবনযাত্রার মান উন্নয়নে ভূমিকা রাখছে।"
        },
        {
          "label": "গ",
          "question": "কার্যভিত্তিক শ্রেণি অনুযায়ী 'মোহনা ব্যাংক' কোন ধরনের ব্যাংক? ব্যাখ্যা করো।",
          "explanation": "কার্যভিত্তিক শ্রেণি অনুযায়ী মোহনাব্যাংক হলো শিল্প ব্যাংক। এ ব্যাংক দেশের শিল্প খাতের উন্নয়নের উদ্দেশ্যে প্রতিষ্ঠিত ও পরিচালিত হয়। যন্ত্রপাতি সংগ্রহ, ভূমি ক্রয়, কারখানা নির্মাণ ইত্যাদির জন্য এ ব্যাংক ঋণ দেয়। বাংলাদেশের শিল্প খাতকে এগিয়ে নেওয়ার জন্য এই ব্যাংক তৈরি করা হয়েছে। উদ্দীপকে শাকিলা টেক্সটাইল লিমিটেড একটি গার্মেন্টস শিল্প প্রতিষ্ঠান। প্রতিষ্ঠানটির নতুন যন্ত্রপাতি প্রয়োজন। তাই যন্ত্রপাতি ক্রয়ের উদ্দেশ্যে মোহনা ব্যাংক থেকে ঋণ নেয়। এক্ষেত্রে, ব্যাংকটি শিল্প প্রতিষ্ঠানের উন্নয়নের উদ্দেশ্যে ঋণ দিয়েছে। দেশের শিল্প খাতকে ত্বরান্বিত করতে এ ব্যাংক কাজ করে। তাই বলা যায়, উদ্দীপকে মোহনা ব্যাংক একটি শিল্প ব্যাংক।"
        },
        {
          "label": "ঘ",
          "question": "ব্যাংকিং ব্যবসায়ের মূলনীতির আলোকে 'মোহনা ব্যাংকের' নীতিমালা মূল্যায়ন করো।",
          "explanation": "উদ্দীপকে মোহনা 'ব্যাংক ব্যাংকিং ব্যবসায়ের ঋণ মঞ্জুরের নীতি মেনে চললেও নিরাপত্তার নীতি মেনে চলে নি। ঋণ মঞ্জুর নীতি অনুযায়ী ব্যাংক ঋণ দেওয়ার আগে প্রকল্পের উৎপাদনশীলতা ও লাভজনকতা যাচাই করে। অনুৎপাদনশীল ও অনিশ্চিত ক্ষেত্রে ব্যাংক ঋণ দেয় না। নিরাপত্তা নীতি অনুযায়ী ব্যাংক ঋণ দেওয়ার সময় পর্যাপ্ত জামানত গ্রহণ করে। ফলে প্রদত্ত ঋণের নিরাপত্তা নিশ্চিত হয়। উদ্দীপকে মোহনা ব্যাংক ঋণ দেওয়ার ক্ষেত্রে প্রকল্পের উৎপাদনশীলতা ও লাভজনকতা বিবেচনা করে। অর্থাৎ, প্রতিষ্ঠানটি ঋণ মঞ্জুর নীতি মেনে চলে। অন্যদিকে, প্রতিষ্ঠানটি শাকিল টেক্সটাইল লিমিটেডকে যন্ত্রপাতি কেনার জন্য ঋণ দেয়। কিন্তু কোনো জামানত নেয়নি। বর্তমানে উক্ত ঋণের অর্থ ফেরত পাওয়া নিয়ে অনিশ্চয়তা দেখা দিয়েছে। এক্ষেত্রে ব্যাংক নিরাপত্তার নীতি অনুসরণ করেনি। ব্যাংক গ্রাহকের জমাকৃত অর্থ দ্বারা ব্যবসায় করে। তাই আমানতকারীর অর্থ ব্যবহারের ক্ষেত্রে ব্যাংকের সচেতন থাকতে হয়। উদ্দীপকে মোহনা ব্যাংকের ঋণ দেওয়ার সময় পর্যাপ্ত জামানত নেওয়া উচিত ছিল। তাহলে প্রতিষ্ঠানটিকে বর্তমানে অনিশ্চয়তার সম্মুখীন হতে হতো না। ঋণ পরিশোধে ব্যর্থ হলে ব্যাংক শাকিলা টেক্সটাইল লিমিটেড-এর জামানতকৃত সম্পদ বিক্রি করে ঋণের টাকা আদায় করতে পারত। অন্যদিকে, উক্ত ব্যাংক প্রকল্পের উৎপাদনশীলতা ও লাভজনকতা বিবেচনা করে ঋণ দেয়। অর্থাৎ, ঋণ মঞ্জুর নীতি মেনে চলে। সুতরাং বলা যায়, মোহনা ব্যাংক ঋণ মঞ্জুরের নীতি মেনে চললেও নিরাপত্তার নীতির প্রয়োগ করেনি।"
        }
      ]
    },
    {
      "number": "8",
      "uddipok": "সাদিয়া ঘ্রাগ হাউজ একটি প্রাপ্য বিল মেয়াদপূর্তির পূর্বেই 'M ব্যাংকে' ভাঙ্গিয়ে নগদ অর্থ সংগ্রহ করে। তাছাড়া প্রতিষ্ঠানের মূল্যবান দলিল উক্ত ব্যাংকে নিরাপদে জমা রাখে। এমনকি ঔষধ রপ্তানিতে 'M ব্যাংক' আমেরিকার জারিন কোম্পানি থেকে অগ্রিম অর্থ আদায়ের ব্যবস্থা করে দেয়।",
      "tag": "SB 24",
      "sub_questions": [
        {
          "label": "ক",
          "question": "ব্যাংকের প্রাথমিক তহবিল কোনটি?",
          "explanation": "ব্যাংকের প্রাথমিক তহবিল হলো পরিশোধিত মূলধন।"
        },
        {
          "label": "খ",
          "question": "ব্যাংক কীভাবে বিনিময় মাধ্যম সৃষ্টি করে? ব্যাখ্যা করো।",
          "explanation": "বিনিময়ের মাধ্যম বলতে সেসব মাধ্যমকেই বোঝায়, যা মুদ্রার বিকল্প হিসেবে ব্যবহার করা যায়। ব্যাংক আর্থিক লেনদেন ও দেনা-পাওনা নিষ্পত্তির জন্য চেক, বিনিময় বিল, প্রত্যয়পত্র, ব্যাংক ড্রাফট, পে-অর্ডার ইত্যাদি ব্যবহার করে। যে কেউ ব্যাংকে এগুলো জমা দিয়ে নগদায়ন করতে পারে। কেননা, এসব দলিল ব্যাংকে মুদ্রার বিকল্প হিসেবে ব্যবহার করা হয়। এসব মাধ্যম বা দলিল সৃষ্টির মাধ্যমেই ব্যাংক বিনিময়ের মাধ্যম সৃষ্টি করে।"
        },
        {
          "label": "গ",
          "question": "উদ্দীপকের 'M ব্যাংক' কোন ধরনের ব্যাংক? ব্যাখ্যা করো।",
          "explanation": "উদ্দীপকের 'M ব্যাংক' হলো বাণিজ্যিক ব্যাংক। এ ব্যাংক মুনাফা অর্জনের উদ্দেশ্যে গঠিত ও পরিচালিত হয়। এ ব্যাংক স্বল্প সুদে আমানত সংগ্রহ করে। সংগৃহীত আমানত বেশি সুদে গ্রাহকদের ঋণ হিসেবে দেয়। এছাড়া এ ব্যাংক বিল বাট্টাকরণ, লকার সেবা, প্রত্যয়পত্র ইত্যাদি ব্যাংকিং সেবা ও প্রদান করে। উদ্দীপকে সাদিয়া ড্রাগ হাউজ মেয়াদপূর্তির পূর্বেই 'M ব্যাংক' প্রাপ্য বিল বাট্টা করে অর্থ সংগ্রহ করে। আবার, মূল্যবান দলিল উক্ত ব্যাংকে নিরাপদে জমা রাখে। এছাড়া ঔষধ রপ্তানি কাজেও 'M ব্যাংক' থেকে সহায়তা পায়। বিনিময় বিল বাট্টাকরণ এবং প্রত্যয়পত্র ইস্যু বাণিজ্যিক ব্যাংকের প্রধান কার্যাবলির অন্তর্ভুক্ত। আবার সার্ভিস চার্জের বিনিময়ে বাণিজ্যিক ব্যাংক লকার সেবা প্রদান করে। তাই বলা যায়, উদ্দীপকে 'M ব্যাংক' একটি বাণিজ্যিক ব্যাংক।"
        },
        {
          "label": "ঘ",
          "question": "সাদিয়া ড্রাগ হাউজকে সেবা প্রদানের ক্ষেত্রে 'M ব্যাংক'-এর আয়ের উৎসসমূহ বিশ্লেষণ করো।",
          "explanation": "উদ্দীপকে সাদিয়া ড্রাগ হাউজের প্রত্যয়পত্র, বিনিময় বিল বাট্টাকরণ ও লকার সেবা প্রদান করে 'M ব্যাংক' আয় করে থাকে। বাণিজ্যিক ব্যাংক মক্কেলের পক্ষে বিভিন্ন প্রকার প্রতিনিধিত্বমূলক কাজ বা লেনদেন করে। যেমন: চেক বা বিলের অর্থ আদায় পরিশোধ, লকার ভাড়া, ব্যাংক ড্রাফট, ট্রাভেলার্স চেক ইস্যু, প্রত্যয়পত্র ইস্যু ইত্যাদি। এসব কাজের বিনিময়ে ব্যাংক নির্দিষ্ট কমিশন বা ভাড়া আদায় করে। উদ্দীপকে সাদিয়া ড্রাগ হাউজ 'Mব্যাংক' থেকে মেয়াদপূর্তির পূর্বেই প্রাপ্য বিল বাট্টা করে নেয়। প্রতিষ্ঠানটি তাদের মূল্যবান দলিলপত্র 'M ব্যাংক' জমা রাখে। এমনকি ঔষধ রপ্তানিতে 'M ব্যাংক' আমেরিকান জারিন কোম্পানি থেকে অগ্রিম অর্থ আদায়ের ব্যবস্থা করে দেয়। বর্তমানে বাণিজ্যিক ব্যাংক বহুমুখী সেবার নীতি রিশেষভাবে অনুসরণ করে। এ নীতি অনুযায়ী একটি ব্যাংক যত বেশি সম্ভব বিশেষ সেবা প্রদানের চেষ্টা করে। উদ্দীপকের 'M ব্যাংক' মেয়াদপূর্তির পূর্বেই প্রাপ্য বিল বাট্টা করে অর্থ উপার্জন করে। আবার মূল্যবান দলিলপত্র লকার সেবার মাধ্যমে,জমা রাখে। এর বিনিময়ে ব্যাংক সার্ভিস চার্জ আদায় করে। 'M ব্যাংক' আমদানি-রপ্তানি কাজে প্রত্যয়পত্র ইস্যু করে। বিনিময়ে ব্যাংক কমিশন বা সার্ভিস চার্জ আদায় করে। তাই বলা যায়, সাদিয়া ড্রাগ হাউজকে প্রদত্ত প্রতিটি সেবাই 'M ব্যাংক'-এর আয়ের উৎস।"
        }
      ]
    },
    {
      "number": "9",
      "uddipok": "জনাব মিজান তার ব্যবসায়ের প্রয়োজনে 'শাপলা ব্যাংকে' একটি উপযুক্ত হিসাব খোলেন। উক্ত ব্যাংক তাকে একটি প্লাস্টিক কার্ড সরবরাহ করে। এই কার্ড দিয়ে তার ব্যাংক হিসাবে টাকা না থাকা সত্ত্বেও বাকিতে পণ্য ক্রয় করতে পারেন। জনাব মিজান যদিও 'শাপলা ব্যাংকের' সিলেট শাখায় হিসাব খোলেন, তিনি প্রয়োজনে দেশের যেকোনো শাখায় লেনদেন করতে পারেন।",
      "tag": "SB 24",
      "sub_questions": [
        {
          "label": "ক",
          "question": "স্থায়ী হিসাব কী?",
          "explanation": "একটি নির্দিষ্ট সময় বা মেয়াদের জন্য যে হিসাব খোলা হয় তাকে স্থায়ী হিসাব বলে।"
        },
        {
          "label": "খ",
          "question": "ব্যাংকে হিসাব খোলার ক্ষেত্রে গ্রাহক পরিচিতি ফর্মে কোন তথ্যগুলো পূরণ করতে হয়? ব্যাখ্যা করো।",
          "explanation": "ব্যাংক হিসাব খোলার ক্ষেত্রে গ্রাহক পরিচিত ফর্মে গ্রাহকের নাম, ঠিকানা, পেশা, কাজের বিররণ, কাজের বৈধতা এবং অন্যান্য যাবতীয় তথ্য পূরণ করতে হয়। এ ধরনের গ্রাহক পরিচিত ফর্মকে KYC (Know Your Customer) ফর্ম বলা হয়। গ্রাহকের জন্য এটি পূরণ করা বাধ্যতামূলক। ব্যাংক কর্তৃপক্ষ এর মাধ্যমে গ্রাহকের সত্যতা যাচাই করে। ফলে গ্রাহক কোনো অবৈধ লেনদেন করতে পারে না।"
        },
        {
          "label": "গ",
          "question": "জনাব মিজান 'শাপলা ব্যাংকে' কোন ধরনের হিসাব খোলেন? ব্যাখ্যা করো।",
          "explanation": "উদ্দীপকের জনাব মিজান 'শাপলা ব্যাংকে' চলতি হিসাব খোলেন। যে হিসাব থেকে কার্যদিবসে যতবার ইচ্ছা ততবার টাকা জমা ও উত্তোলন করা যায়, সেটি চলতি হিসাব। ব্যবসায়ীদের জন্য চলতি হিসাব খোলা উপযোগী। এ হিসাবের সাধারণত কোনো সুদ দেওয়া হয় না। উদ্দীপকে জনাব মিজান ব্যবসায়ের প্রয়োজনে 'শাপলা ব্যাংকে' একটি হিসাব খোলেন। উক্ত ব্যাংক তাকে এটি প্লাস্টিক কার্ডও দেয়। কার্ডটি দিয়ে বাকিতে পণ্য কেনা যায়, যা ঋণ সুবিধা বা জমাতিরিক্ত উত্তোলনকে নির্দেশ করে। অর্থাৎ, হিসাবটি একটি চলতি হিসাব কারণ এ হিসাবে ইচ্ছামতো যতবার খুশি ততবার ব্যাংকের সাথে লেনদেন করা যায়। তাছাড়া শুধু চলতি হিসাবেই জমাতিরিক্ত ঋণ সুবিধা আছে। তাই বলা যায়, উদ্দীপকের জনাব মিজান শাপলা ব্যাংকে যে হিসাবটি খোলেন তা চলতি হিসাব।"
        },
        {
          "label": "ঘ",
          "question": "ইলেক্ট্রনিক ব্যাংকিং-এর বিভিন্ন পণ্য ও সেবার আলোকে 'শাপলা ব্যাংকের' কার্যক্রম মূল্যায়ন করো।",
          "explanation": "ইলেকট্রনিক ব্যাংকিং-এর বিভিন্ন পণ্য ও সেবার আলোকে শাপলা ব্যাংক অনলাইন ব্যাংকিং, ক্রেডিট কার্ডসহ আরও অনেক আধুনিক সুবিধা প্রদান করে। উন্নত প্রযুক্তি দ্রুত, নির্ভুল ও সহজে ব্যাংকিং সেবা দেওয়ার আধুনিক ব্যবস্থা হলো ইলেকট্রনিক ব্যাংক বা ই-ব্যাংকিং। এ পদ্ধতিতে কম্পিউটার প্রযুক্তি ও ইন্টারনেট ব্যবহার করে গ্রাহকদের কম সময়ে উন্নত সেবা দেওয়া হয়। ডেবিট ও ক্রেডিট কার্ড, এটিএম, মোবাইল ব্যাংকিং ইত্যাদি ইলেকট্রনিক ব্যাংকিং সেবার অন্তর্গত উদ্দীপকে জনার মিজান তার ব্যবসায়ের প্রয়োজনে 'শাপলা ব্যাংকে' একটি চলতি হিসাব খোলেন। উক্ত ব্যাংক তাকে একটি ক্রেডিট কার্ড সরবরাহ করে। জনাব মিজান যদিও 'শাপলা ব্যাংক' সিলেট শাখায় হিসাব খোলেন। তিনি প্রয়োজনে দেশের যেকোনো শাখায় লেনদেন করতে পারেন। শাপলা ব্যাংকের ইলেকট্রনিক ব্যাংকিং প্রযুক্তি ব্যবহারের ফলে গ্রাহকের মূল্যবান সময় বাঁচবে। কারণ এর মাধ্যমে গ্রাহকরা দ্রুত এক স্থান থেকে অন্য স্থানে অর্থ স্থানান্তর করতে পারেন। এছাড়াও ঝামেলা ছাড়াই গ্রাহকরা এ পদ্ধতিতে সহজে যেকোনো তথ্য পেতে পারেন। এর মাধ্যমে ব্যাংক বিভিন্নমুখী সেবা দিতে পারে। তাই বলা যায়, ইলেকট্রনিক ব্যাংকিং-এর বিভিন্ন সেবা ও পণ্যের আলোকে শাপলা ব্যাংক গ্রাহকদের লেনদেন সম্পর্কিত বিষয় সহজ থেকে সহজতর করেছে।"
        }
      ]
    },
    {
      "number": "10",
      "uddipok": "সায়মা হাউজিং লিমিটেডকে 'অর্চি ব্যাংক' বিভিন্ন ধরনের বন্ধকি ঋণ দিয়ে থাকে। এমনকি প্রতিষ্ঠানের স্বর্ণালংকার ও দলিলপত্র ব্যাংকে সংরক্ষণ রাখা হয়। তবে এক ভদ্রলোক সায়মা হাউজিং-এর ব্যাংক হিসাবে জমাকৃত টাকার পরিমাণ জানতে চাইলে ব্যাংক কর্মকর্তা অপারগতা পোষণ করে।",
      "tag": "SB 24",
      "sub_questions": [
        {
          "label": "ক",
          "question": "ব্যাংকিং ব্যবসায়ের মূলমন্ত্র কী?",
          "explanation": "ব্যাংক ব্যবসায়ের মূলমন্ত্র হলো আস্থা ও বিশ্বাস।"
        },
        {
          "label": "খ",
          "question": "গারনিশি অর্ডার জারি করা হয় কেন? ব্যাখ্যা করো।",
          "explanation": "গ্রাহকের কোনো হিসাব বন্ধ করা বা লেনদেন স্থগিত করার জন্য আদালত কর্তৃক ব্যাংকের উপর গারনিশি অর্ডার জারি করা হয়। পাওনাদারের পাওনা অর্থ আদায়ের উদ্দেশ্যে আদালত ব্যাংকের প্রতি এরূপ আদেশ জারি করে। পাওনাদারের আবেদনের প্রেক্ষিতে আদালত যদি প্রমাণ পায় যে আমানতকারী আবেদনকারীর কাছে দায়গ্রস্থ তবেই এরূপ নির্দেশ দিয়ে থাকে। এই আদেশই হলো গারনিশি অর্ডার।"
        },
        {
          "label": "গ",
          "question": "সায়মা হাউজিং লিমিটেডের স্বার্থ রক্ষার্থে 'অর্চি ব্যাংক' কোন ধরনের দায়িত্ব পালন করে? ব্যাখ্যা করো।",
          "explanation": "সায়মা হাউজিং লিমিটেডের স্বার্থ রক্ষার্থে 'অর্চি ব্যাংক' গ্রাহকের প্রতি হিসাবের গোপনীয়তা রক্ষার দায়িত্ব পালন করেছে। ব্যাংকিং ব্যবসায়ের মূলমন্ত্র হলো গ্রাহকের আস্থা ও বিশ্বাস অর্জন করা। ব্যাংক ও গ্রাহকের সম্পর্ক সততা, নিষ্ঠা ও বিশ্বাসের ওপর নির্ভর করে গড়ে ওঠে। তাই গ্রাহকের স্বার্থ রক্ষা করা ব্যাংকের একটি পবিত্র দায়িত্ব। উদ্দীপকে সায়মা হাউজিং লিমিটেড 'অর্চি ব্যাংক' বিভিন্ন ধরনের বন্ধকি ঋণ দিয়ে থাকে। এক ভদ্রলোক সায়মা হাউজিং-এর ব্যাংক হিসাবে জমাকৃত টাকার পরিমাণ জানতে চাইলে ব্যাংক কর্মকর্তা অপারগতা প্রকাশ করে। গ্রাহকের নির্দেশ, আইনগত অনুমতি অথবা আদালতের নির্দেশ ছাড়া ব্যাংক গ্রাহকের হিসাব সম্পর্কিত তথ্য প্রকাশ করতে পারে না। তাই বলা যায়, 'অর্চি ব্যাংক' গ্রাহকের হিসাবের গোপনীয়তা রক্ষার দায়িত্ব পালন করেছে।"
        },
        {
          "label": "ঘ",
          "question": "ব্যাংক ও গ্রাহকের সম্পর্কের আলোকে 'অর্চি ব্যাংক' ও সায়মা হাউজিং লিমিটেডের বিদ্যমান সম্পর্কগুলো মূল্যায়ন করো।",
          "explanation": "ব্যাংক ও গ্রাহকের সম্পর্কের আলোকে 'অর্চি ব্যাংক' ও সায়মা হাউজিং লিমিটেডের বিদ্যমান সম্পর্কগুলো হলো 'ব্যাংক গ্রাহকের অছি' এবং 'বন্ধক দাতা-বন্ধক গ্রহীতা' সম্পর্ক। ব্যাংক তাদের গ্রাহকদের সম্পত্তি যথা: স্বর্ণালংকার, দলিলপত্র ইত্যাদি সংরক্ষণের মাধ্যমে তাদের অছি হিসাবে কাজ করে থাকে। আবার, গ্রাহকের সম্পত্তির বিপরীতে ব্যাংক বিভিন্ন প্রকার বন্ধকি ঋণ দিয়ে থাকে। এক্ষেত্রে ব্যাংক গ্রাহকের স্থায়ী সম্পত্তি, যেমন জমি, দালানকোঠা ইত্যাদি বন্ধক রাখে। এভাবে ব্যাংক বন্ধক গ্রহীতা গ্রাহক বন্ধক দাতা হিসেবে কাজ করে। উদ্দীপকে সায়মা হাউজিং লিমিটেডকে 'অর্চি ব্যাংক' বিভিন্ন ধরনের বন্ধকি ঋণ দিয়ে থাকে। এমনকি প্রতিষ্ঠানের স্থায়ী সম্পত্তি যথা: স্বর্ণালংকার ও দলিলপত্র ব্যাংকে সংরক্ষণ রাখে। এই দুইটি ঘটনা গ্রাহকের অছি হিসেবে কাজ করা এবং গ্রাহকের বন্ধক দাতা গ্রহীতা সম্পর্ক নির্দেশ করে। গ্রাহকের স্বার্থ রক্ষা ব্যাংকের একটি অবশ্য পালনীয় দায়িত্ব। ব্যাংক তার গ্রাহকের বিভিন্ন সম্পত্তি (যেমন: দলিলপত্র, স্বর্ণ, কাগজপত্র) সংরক্ষণের দায়িত্ব পালন করে। অর্চি ব্যাংক সায়মা হাউজিং লিমিটেড-এর স্বর্ণালঙ্কার ও দলিলপত্র সংরক্ষণ করে। আবার, ব্যাংক গ্রাহকের নির্দিষ্ট সম্পত্তির বিপরীতে বিভিন্ন বন্ধকি ঋণ দিয়ে থাকে। অর্চি ব্যাংক সায়মা লিমিটেডকে বন্ধকি ঋণের সুবিধা দেয়। তাই বলা যায়, সায়মা হাউজিং ও 'অর্চি ব্যাংক' 'ব্যাংক গ্রাহকের অছি' ও 'বন্ধক দাতা বন্ধক গ্রহীতা' সম্পর্ক বিদ্যমান রেখেছে।"
        }
      ]
    },
    {
      "number": "11",
      "uddipok": "'X ব্যাংক' দেশের নোট ও মুদ্রা প্রচলন করে থাকে। তাছাড়া উক্ত ব্যাংক 'Y ব্যাংকের' ঋণ নিয়ন্ত্রণসহ তারল্য ঘাটতি পূরণ করে থাকে। 'Y ব্যাংক' প্রতি সপ্তাহের ও মাসের কাজের বিবরণী 'X ব্যাংকে' প্রেরণ করে।",
      "tag": "SB 24",
      "sub_questions": [
        {
          "label": "ক",
          "question": "বাংলাদেশ ব্যাংকের নির্বাহী প্রধান কে?",
          "explanation": "বাংলাদেশ ব্যাংকের নির্বাহী প্রধান হলো গভর্নর।"
        },
        {
          "label": "খ",
          "question": "নিকাশ ঘর বলতে কী বোঝায়? ব্যাখ্যা করো।",
          "explanation": "বাণিজ্যিক ব্যাংকসমূহের মধ্যকার আন্তঃব্যাংকিং দেনা-পাওনা নিষ্পত্তির স্থান হলো নিকাশ ঘর বা Clearing house | কেন্দ্রীয় ব্যাংক নিকাশ ঘরের দায়িত্ব পালন করে। এর মাধ্যমে বাণিজ্যিক ব্যাংকসমূহের মধ্যে যে লেনদেন সংঘটিত হয় সেগুলোর নিষ্পত্তি করা হয়। ধরা যাক, X এবং Yবাণিজ্যিক ব্যাংকের মধ্যে একটি লেনদেন সংঘটিত হয়। কেন্দ্রীয় ব্যাংকের নিকাশ ঘরের মাধ্যমে এই লেনদেনটির নিষ্পত্তি করা হয়।"
        },
        {
          "label": "গ",
          "question": "উদ্দীপকে 'X ব্যাংক' কোন ধরনের ব্যাংক? ব্যাখ্যা করো।",
          "explanation": "উদ্দীপকে উল্লিখিত 'X ব্যাংক' কেন্দ্রীয় ব্যাংক। এ ব্যাংক সরকারি মালিকানায় প্রতিষ্ঠিত ও পরিচালিত হয়। এই ব্যাংকের মূল উদ্দেশ্য জনকল্যাণ। বাজারে চাহিদার ওপর ভিত্তি করে কেন্দ্রীয় ব্যাংক মুদ্রা সরবরাহ করে। বাজারে অর্থের পরিমাণ কাম্য স্তরে রাখতে এই ব্যাংক ঋণ নিয়ন্ত্রণ করে।- উদ্দীপকে 'X ব্যাংক' দেশে নোট ইস্যু, মুদ্রা প্রচলন ও ঋণ নিয়ন্ত্রণে সহায়তা করে। এছাড়াও Y ব্যাংকের তারল্য সংকটেও ব্যাংকটি সহায়তা করে। কোনো দেশে মুদ্রা প্রচলনের একচ্ছত্র অধিকার থাকে কেন্দ্রীয় ব্যাংকের। কেন্দ্রীয় ব্যাংক বাজারে ঋণ নিয়ন্ত্রণের জন্য নীতিমালা প্রণয়ন ও বাস্তবায়ন করে। আবার, ঋণের শেষ আশ্রয়স্থল হিসেবে বাণিজ্যিক ব্যাংককে ঋণ সুবিধা প্রধান করে। তাই কার্যাবলির ভিত্তিতে বলা যায়, উদ্দীপকের 'X ব্যাংক' হলো কেন্দ্রীয় ব্যাংক।"
        },
        {
          "label": "ঘ",
          "question": "ব্যাংক ব্যবস্থার উন্নয়নে 'X ব্যাংক' ও 'Y ব্যাংক'-এর মধ্যে বিদ্যমান সম্পর্কগুলো বিশ্লেষণ করো।",
          "explanation": "ব্যাংক ব্যবস্থার উন্নয়নে 'X ব্যাংক' ও 'Y ব্যাংক' এর মধ্যে নিয়ন্ত্রণকারী, অভিভাবক ও ব্যাংকার-মক্কেল সম্পর্ক রয়েছে। কেন্দ্রীয়-ব্যাংক হলো দেশের প্রধান ব্যাংক। জনকল্যাণ এ ব্যাংকের মূল উদ্দেশ্য। এ ব্যাংক দেশের মুদ্রাবাজার ও ব্যাংকিং ব্যবস্থা নিয়ন্ত্রণ করে। অন্যান্য তালিকাভুক্ত বাণিজ্যিক ব্যাংক কেন্দ্রীয় ব্যাংকের নিয়ম পরামর্শ মেনে ব্যাংকিং কার্যাবলি পরিচালনা করে। 3 উদ্দীপকে 'X ব্যাংক' দেশে নোট ও মুদ্রা প্রচলন করে। তাছাড়াও উক্ত ব্যাংক 'Y ব্যাংকের' ঋণ নিয়ন্ত্রণসহ তারল্য ঘাটতি পূরণ করে থাকে। অর্থাৎ, 'X ব্যাংক' হলো কেন্দ্রীয় ব্যাংক। 'Y ব্যাংক' প্রতি সপ্তাহের ও মাসের কাজের বিবরণী 'X ব্যাংক' প্রেরণ করে। অর্থাৎ, 'Y ব্যাংক' হলো তালিকাভুক্ত বাণিজ্যিক ব্যাংক। কেন্দ্রীয় ব্যাংক বাণিজ্যিক ব্যাংকের কাজ নিয়ন্ত্রণ করে। নতুন ব্যাংক ও শাখা খোলার জন্য কেন্দ্রীয় ব্যাংকের অনুমতি নিতে হয়। তালিকাভুক্ত ব্যাংকগুলোকে তাদের সংগৃহীত আমানতের নির্দিষ্ট অংশ বাধ্যতামূলকভাবে জমা রাখতে হয়। তালিকাভুক্ত ব্যাংকগুলোর আর্থিক সংকটে কেন্দ্রীয় ব্যাংক ঋণ ও পরামর্শ দেয়। 'X ব্যাংক' ও ‘Y ব্যাংকের' আর্থিক সংকটের সময় ঋণ 'সহায়তা দেয়। আবার, কেন্দ্রীয় ব্যাংক তালিকাভুক্ত বাণিজ্যিক ব্যাংকের কার্যাবলি তদারকি করে। তাই উদ্দীপকের 'Y ব্যাংক' নির্দিষ্ট সময় পরপর তার কাজের বিবরণী 'X ব্যাংকে' প্রেরণ করে। এভাবে 'X ব্যাংক' তথা কেন্দ্রীয় ব্যাংকের সাথে 'Y ব্যাংক' তথা বাণিজ্যিক ব্যাংকের অভিভাবক, নিয়ন্ত্রক ও ব্যাংকার-গ্রাহক সম্পর্কের সৃষ্টি হয়।"
        }
      ]
    }
  ]
}