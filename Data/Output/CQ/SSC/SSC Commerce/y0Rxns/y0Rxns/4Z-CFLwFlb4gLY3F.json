{
  "title": "ময়মনসিংহ বোর্ড ২০২৩",
  "subtitle": "ফিন্যান্স ও ব্যাংকিং (11)",
  "questions": [
    {
      "number": "1",
      "uddipok": "'ক' অর্থায়ন ব্যবস্থায় দেশের সার্বিক উন্নয়নে বিভিন্ন খাতে অর্থ ব্যয় করা হয়। এই অর্থব্যবস্থায় প্রথমে ব্যয়ের পরিমাণ নির্ধারণ করে সে অনুযায়ী তহবিল সংগ্রহের লক্ষ্যমাত্রা ঠিক করা হয়। পক্ষান্তরে, 'খ' অর্থায়ন ব্যবস্থায় আমদানি ও রপ্তানির খাতসমূহ বিশ্লেষণ এবং এ সংক্রান্ত ঘাটতি ব্যবস্থাপনা আলোচিত হয়",
      "tag": "MB 23",
      "sub_questions": [
        {
          "label": "ক",
          "question": "অর্থায়ন কী নিয়ে কাজ করে?",
          "explanation": "অর্থায়ন তহবিল ব্যবস্থাপনা নিয়ে কাজ করে।"
        },
        {
          "label": "খ",
          "question": "অর্থায়নের উপযুক্ততার নীতি কী? ব্যাখ্যা করো।",
          "explanation": "উপযুক্ততার নীতি বলতে স্বল্পমেয়াদি উৎস থেকে চলতি মূলধন এবং দীর্ঘমেয়াদি উৎস থেকে স্থায়ী মূলধন সংগ্রহের নীতিকে বোঝায়। এ নীতি অনুসারে ব্যবসায়ের যেসব ব্যয় নিয়মিত হয় সেগুলো স্বল্পমেয়াদি উৎস হতে সংগ্রহ করা হয়। আবার, বিভিন্ন স্থায়ী ব্যয় যেমন: মেশিন ক্রয়, দালানকোঠা নির্মাণ ইত্যাদি ব্যয়ের জন্য দীর্ঘমেয়াদি উৎস ব্যবহার করা হয়। সাধারণত বাণিজ্যিক ব্যাংক, বিনিয়োগ ব্যাংক, বিভিন্ন আর্থিক প্রতিষ্ঠান এ দীর্ঘমেয়াদি অর্থ (ঋণ) দেয়।"
        },
        {
          "label": "গ",
          "question": "উদ্দীপকের 'ক' অর্থায়ন ব্যবস্থাপনার অর্থায়নের ধরন বর্ণনা করো।",
          "explanation": "উদ্দীপকের 'ক' অর্থায়ন ব্যবস্থাপনার ধরন হলো সরকারি অর্থায়ন। এ অর্থায়ন সরকারের আয় ও ব্যয় নিয়ে কাজ করে। সরকারকে দেশের সার্বিক উন্নয়নে অর্থ ব্যয় করতে হয়। এ ব্যয় নির্বাহের জন্য সরকার আয়কর, মূল্য সংযোজন কর, আমদানি-রপ্তানি শুল্ক, ট্রেজারি বিল ইত্যাদি উৎস থেকে অর্থ সংগ্রহ করে। সরকারি অর্থায়নে ব্যয়ের পরিমাণ আয় অপেক্ষা বেশি হয় উদ্দীপকে দেশের সার্বিক উন্নয়নে 'ক' অর্থায়ন ব্যবস্থায় বিভিন্ন খাতে অর্থ ব্যয় করা হয়। এ অর্থব্যবস্থায় প্রথমে ব্যয়ের পরিমাণ নির্ধারণ করা হয়। সে অনুযায়ী তহবিলের লক্ষ্যমাত্রা ঠিক করা হয়। সরকারি অর্থায়নে রাস্তাঘাট, সেতু, শিক্ষাপ্রতিষ্ঠান, সরকারি হাসপাতাল, আইনশৃঙ্খলা ইত্যাদি খাতে অর্থ ব্যয় হয়। এ অর্থায়নে ব্যয় অনুযায়ী তহবিল সংগ্রহ করা হয়। তাই বলা যায়, উদ্দীপকের 'ক' অর্থায়ন ব্যবস্থাপনা হলো সরকারি অর্থায়ন।"
        },
        {
          "label": "ঘ",
          "question": "উদ্দীপকের 'খ' অর্থায়ন ব্যবস্থাপনার মাধ্যমে বাণিজ্য ঘাটতি নিরসন করা যায় -মূল্যায়ন করো।",
          "explanation": "উদ্দীপকে 'খ' অর্থায়ন (আন্তর্জাতিক অর্থায়ন) ব্যবস্থাপনার মাধ্যমে বাণিজ্য ঘাটতি নিরসন করা যায়। এ অর্থায়নে আমদানি-রপ্তানি খাত এবং বাণিজ্য ঘাটতি নিয়ে আলোচনা করা হয়। আমদানির পরিমাণ রপ্তানি অপেক্ষা বেশি হলে নিজ দেশ হতে অর্থ বিদেশে চলে যায়। আবার, রপ্তানির পরিমাণ আমদানি অপেক্ষা বেশি হলে বিদেশ থেকে নিজ দেশে অর্থ আসে। আমদানির চেয়ে রপ্তানি কম হলে বাণিজ্য ঘাটতি দেখা দেয়। উদ্দীপকে 'খ' অর্থায়ন ব্যবস্থা আমদানি ও রপ্তানি খাতসমূহ বিশ্লেষণ করে। এ অর্থায়ন ব্যবস্থা বাণিজ্য ঘাটতি নিয়েও আলোচনা করে। অর্থাৎ, 'খ' অর্থায়ন ব্যবস্থাপনার ধরন হলো আন্তর্জাতিক অর্থায়ন। বাংলাদেশে প্রচুর পরিমাণ খাদ্যসামগ্রী, কাঁচামাল, মেশিনারিজ, ঔষধ ইত্যাদি আমদানি করা হয়। আবার, বাংলাদেশ থৈকে পাটজাত দ্রব্য, তৈরি পোশাক, কৃষিজাত দ্রব্য ইত্যাদি রপ্তানি করা হয়। রপ্তানি থেকে আমদানি বেশি হয় বলে আমাদের দেশে প্রতি বছর বিরাট অঙ্কের বাণিজ্য ঘাটতি দেখা যায়। এ ঘাটতি পূরণে উদ্দীপকের 'খ' এর মতো আন্তর্জাতিক অর্থায়ন কাজ করে। আন্তর্জাতিক অর্থায়ন এ ঘাটতি পূরণ করার প্রয়োজনীয় ব্যবস্থা গ্রহণ করে। এ অর্থায়ন বাণিজ্য ঘাটতির সাথে প্রবাসীদের পাঠানো রেমিট্যান্স সমন্বয় করে। এভাবেই উদ্দীপকের 'খ' নামক আন্তর্জাতিক অর্থায়ন ব্যবস্থাপনা বাণিজ্য ঘাটতি নিরসন করে।"
        }
      ]
    },
    {
      "number": "2",
      "uddipok": "ABC কোম্পানি লিমিটেড ১৮% হারে ৮০ লক্ষ টাকা ৫ বছর মেয়াদি বন্ড বিক্রয় করে মূলধন সংগ্রহ করে এবং উক্ত মেয়াদকালীন নগদ আন্তঃপ্রবাহ না থাকায় কোম্পানিটি দেনা পরিশোধে ব্যর্থ হয়।",
      "tag": "MB 23",
      "sub_questions": [
        {
          "label": "ক",
          "question": "কোন বাজারে সহজে শেয়ারের ক্রেতা পাওয়া যায়?",
          "explanation": "সেকেন্ডারি মূলধন বাজারে বা, শেয়ার মার্কেটে সহজে শেয়ারের ক্রেতা পাওয়া যায়।"
        },
        {
          "label": "খ",
          "question": "ঝুঁকিমুক্ত আয় কী? ব্যাখ্যা করো।",
          "explanation": "ঝুঁকিমুক্ত আয় বলতে বোঝায় এমন একটি বিনিয়োগ থেকে প্রাপ্ত আয়, যেখানে মূলধন হারানোর বা আয়ের হার পরিবর্তিত হওয়ার কোনো ঝুঁকি থাকে না। এটি এমন একটি আদর্শ আয়, যা সাধারণত সবচেয়ে নিরাপদ বিনিয়োগ থেকে পাওয়া যায়। এই আয়ের হারকে আর্থিক বাজারে অন্যান্য ঝুঁকিপূর্ণ বিনিয়োগের আয়ের হার মূল্যায়নের জন্য একটি মানদণ্ড হিসেবে ব্যবহার করা হয়।"
        },
        {
          "label": "গ",
          "question": "উদ্দীপকের ABC কোম্পানির সৃষ্ট ঝুঁকির ধরন বর্ণনা করো।",
          "explanation": "উদ্দীপকের ABC কোম্পানির সৃষ্টঝুঁকি হলো আর্থিক ঝুঁকি। 'ঋণকৃত মূলধন মেয়াদ শেষে সুদসহ ফেরত প্রদানের অক্ষমতাই হলো আর্থিক ঝুঁকি। বহিস্থ উৎস থেকে অর্থায়নের ফলে এ ঝুঁকির সৃষ্টি হয়। ঋণ মূলধনের জন্য সুদ প্রদান করা বাধ্যতামূলক। প্রতিষ্ঠান এ দায় পরিশোধে ব্যর্থ হলে আর্থিক ঝুঁকি দেখা দেয়। উদ্দীপকে ABC কোম্পানি লিমিটেড বন্ড বিক্রয় করে ৮০ লক্ষ টাকা মূলধন সংগ্রহ করে। ৫ বছর মেয়াদি এই বন্ডের সুদের হার ছিল ১৮%। নগদ আন্তঃপ্রবাহ না থাকায় কোম্পানিটি এই দেনা পরিশোধে ব্যর্থ হয়। বন্ড বিক্রয় করার মাধ্যমে সংগৃহীত মূলধন ABC কোম্পানির জন্য, বহিস্থ মূলধন। কোম্পানিকে এই মূলধনের বিপরীতে ১৮% হারে বাধ্যতামূলকভাবে সুদ প্রদান করতে হবে। এছাড়াও ৫ বছর মেয়াদ শেষে ABC কোম্পানিকে ৮০ লক্ষ টাকা পরিশোধ করতে হবে। আর সুদ ও আসলের এই অর্থ পরিশোধে ব্যর্থ হলে আর্থিক ঝুঁকির সৃষ্টি হবে। সুতরাং, এসব বৈশিষ্ট্যের আলোকে ABC কোম্পানিতে আর্থিক ঝুঁকির সৃষ্টি হয়েছে।"
        },
        {
          "label": "ঘ",
          "question": "ABC কোম্পানি লিমিটেডের ক্ষেত্রে ঝুঁকির তাৎপর্য বিশ্লেষণ করো।",
          "explanation": "ABC কোম্পানি লিমিটেড পণ্যের বাজার চাহিদা বিশ্লেষণ করলে আর্থিক ঝুঁকির সম্মুখীন হতো না। সাধারণত কোম্পানি ঋণকৃত মূলধন সংগ্রহ করে ব্যবসায়ে বিনিয়োগ করে। ব্যবসায়ে বিনিয়োগকৃত অর্থ থেকে প্রাপ্ত নগদ প্রবাহ দায় পরিশোধে ব্যবহার করে। কিন্তু পর্যাপ্ত নগদ প্রবাহ না পেলে কোম্পানি দায় পরিশোধে ব্যর্থ হয়। তাই ঋণ গ্রহণের পূর্বে পণ্যের বাজার চাহিদার তথ্য বিশ্লেষণ করে সিদ্ধান্ত নিতে হয়। উদ্দীপকের ABC কোম্পানি লিমিটেড ১৮% হারে ৮০ লক্ষ টাকা মূলধন সংগ্রহ করে.। এই বন্ডের মেয়াদ ছিল ৫ বছর। কিন্তু এই মেয়াদকালীন নগদ আন্তঃপ্রবাহ ছিল না। তাই কোম্পানিটি দেনা পরিশোধে ব্যর্থ হয়। ব্যবসায় প্রতিষ্ঠানের মুনাফা অর্জন নির্ভর করে পণ্যের বাজার চাহিদার ওপর। তাই ব্যবসায়ে বিনিয়োগের পূর্বে বাজার চাহিদার তথ্য বিচারবিশ্লেষণ করা প্রয়োজন। কারণ প্রকৃত নগদ আন্তঃপ্রবাহ কম হলে ঋণকৃত মূলধন ফেরত দেওয়া সম্ভব হয় না। ABC কোম্পানি লিমিটেড বাজার চাহিদা বিশ্লেষণ করলে ব্যবসায় থেকে অপর্যাপ্ত নগদ আন্তঃপ্রবাহের ধারণা পেত। এর ফলে ঋণকৃত মূলধন সংগ্রহ করে প্রতিষ্ঠানটি আর্থিক ঝুঁকির সম্মুখীন হতো না। সুতরাং, ঝুঁকির তাৎপর্য বিবেচনায় ABC কোম্পানি লিমিটেডের ব্যবসায়ে সৃষ্ট আর্থিক ঝুঁকি পরিহার করা সম্ভব হতো।"
        }
      ]
    },
    {
      "number": "3",
      "uddipok": "জনাব মুত্তাকিন A ও B দুটি প্রকল্পে তার মূলধন বিনিয়োগ করেছেন। কিন্তু মূলধনের অপর্যাপ্ততার কারণে তিনি একটি প্রকল্পের কার্যক্রম বন্ধ করে দেওয়ার সিদ্ধান্ত নেন। প্রকল্প দুটির বিগত ৪ বছরের আয়ের পরিমাণ নিম্নরূপ:",
      "tag": "MB 23",
      "sub_questions": [
        {
          "label": "ক",
          "question": "ব্যবসায় প্রতিষ্ঠানের মুনাফা অর্জন কীসের ওপর নির্ভর করে?",
          "explanation": "ব্যবসায় প্রতিষ্ঠানের মুনাফা অর্জন মূলধন বাজেটিং সিদ্ধান্তের ওপর নির্ভর করে।"
        },
        {
          "label": "খ",
          "question": "তারল্য ঝুঁকিকী? ব্যাখ্যা করো।",
          "explanation": "বিনিয়োগকৃত সিকিউরিটিসমূহ দ্রুত নগদ অর্থে রূপান্তর করতে যে ঝুঁকির সৃষ্টি হয় তাকে তারল্য ঝুঁকি বলে। বাজারের আকার ও কাঠামোর ওপর তারল্য ঝুঁকি নির্ভর করে। যদি ক্রয়কৃত সম্পদ (শেয়ার, বন্ড) দ্রুত নগদ টাকায় রূপান্তর করা না যায় তবে তারল্য ঝুঁকি বেশি। আবার, বেশি ক্ষতিতে দ্রুত বিক্রয় করে নগদ টাকা পাওয়া গেলেও তা তারল্য ঝুঁকি। অর্থাৎ, কোনো কারণে যদি বিনিয়োগকারী সহজে ও যুক্তিসংগত মূল্যে ক্রয়কৃত সম্পদ বিক্রি করতে না পারে, তখন তারল্য ঝুঁকির সৃষ্টি হয়।"
        },
        {
          "label": "গ",
          "question": "প্রকল্প A-এর আদর্শ বিচ্যুতি নির্ণয় করো।",
          "explanation": "প্রকল্প A-এর আদর্শ বিচ্যুতি নির্ণয়: আমরা জানি, আদর্শ বিচ্যুতি = ∑ ( আয় হার  −  গড় হার )   n − ১ =\\sqrt{\\frac{\\sum(আ য ় ~ হ া র ~-~ গ ড ় ~ হ া র) ~}{n-১}} = n − ১ ∑ ( আয়   হার   −   গড়   হার )   ​ ​ ∴ \\therefore ∴ আদর্শ বিচ্যুতি =  ২৫৬.৬৬৭  = =\\sqrt{\\text { ২৫৬.৬৬৭ }}= =   ২৫৬ . ৬৬৭   ​ = ১৬.০২% সুতরাং, প্রকল্প A -এর আদর্শ বিচ্যুতি ১৬.০২%। উত্তর: ১৬.০২%।"
        },
        {
          "label": "ঘ",
          "question": "কোন প্রকল্পটি বন্ধ করে দেওয়া উচিত এবং কেন? যুক্তি দাও।",
          "explanation": "জনাব মুত্তাকিনের কোন প্রকল্পটি বন্ধ করে দেওয়া উচিত তা নির্ধারণের জন্য উভয় প্রকল্পের আদর্শ বিচ্যুতি নির্ণয় করতে হবে। B প্রকল্পের আদর্শ বিচ্যুতি নির্ণয়: আমরা জানি, আদর্শ বিচ্যুতি = ∑ (  আয় হার - গড় হার)  ) 2 n − ১ =\\sqrt{\\frac{\\sum(\\text { আয় হার - গড় হার) })^{2}}{n-১}} = n − ১ ∑ (   আয়   হার  -  গড়   হার )  ) 2 ​ ​ ∴ \\therefore ∴ আদর্শ বিচ্যুতি = 8. ৬৬৭ = =\\sqrt{8 . ৬ ৬ ৭}= = 8. ৬৬৭ ​ = ২.১৬% অতএব, উদ্দীপকে B প্রকল্পের আদর্শ বিচ্যুতি ২.১৬%। অপরপক্ষে, A প্রকল্পের আদর্শ বিচ্যুতি ১৬.০২% [গ থেকে পাওয়া]। আদর্শ বিচ্যুতি প্রকল্পের ঝুঁকি নির্দেশ করে। আদর্শ বিচ্যুতির বড় মান বেশি ঝুঁকি ও ছোট মান কম ঝুঁকি নির্দেশ করে। উদ্দীপকে A প্রকল্পের আদর্শ বিচ্যুতি বেশি। অর্থাৎ, এ প্রকল্পের ঝুঁকিও বেশি। তাই বলা যায়, জনাব মুত্তাকিনের A প্রকল্পটি বন্ধ করে দেওয়া উচিত।"
        }
      ]
    },
    {
      "number": "4",
      "uddipok": "জনাব আজাদ তার অবসরকালীন সুবিধার ২৫,০০,০০০ টাকা 'তিতাসব্যাংকে' ৮% হারে ১০ বছরের জন্য স্থায়ী হিসাবে জমা রাখার সিদ্ধান্তগ্রহণ করেন। অপরদিকে, 'বিজনা ব্যাংক' তাকে ৯% হারে উক্ত টাকার মাসিক চক্রবৃদ্ধি প্রস্তাব করে।",
      "tag": "MB 23",
      "sub_questions": [
        {
          "label": "ক",
          "question": "অর্থের সময়মূল্যের মূল কারণ কী?",
          "explanation": "অর্থের সময়মূল্যের মূল কারণ সুদের হার।"
        },
        {
          "label": "খ",
          "question": "অর্থের সুযোগ ব্যয় কী? ব্যাখ্যা করো।",
          "explanation": "কোনো একটি প্রকল্পে অর্থ বিনিয়োগ করার ফলে অন্য কোনো প্রকল্পে অর্থ বিনিয়োগের সুযোগ ত্যাগ করাকেই বিনিয়োগের বা অর্থের সুযোগ ব্যয় বলে। প্রত্যেকটি প্রকল্পেরই সুযোগ ব্যয় থাকে। কেননা, বিনিয়োগকারীকে একটি প্রকল্পে বিনিয়োগ করতে হলে অন্য একটি প্রকল্পের বিনিয়োগ থেকে প্রাপ্ত মুনাফার হারকে ত্যাগ করতে হয়। অর্থের সময়মূল্যের সূত্র ব্যবহার করে সুযোগ ব্যয়ের পরিমাণ নির্ণয় করা যায়।"
        },
        {
          "label": "গ",
          "question": "জনাব আজাদ মেয়াদান্তে তিতাস ব্যাংক থেকে কত টাকা পাবেন?",
          "explanation": "জনাব আজাদ মেয়াদান্তে তিতাস ব্যাংক থেকে ৫৩,৯৭,৩০০ টাকা ['গ' নং থেকে] পাবেন। অন্যদিকে, তিনি বিজনা ব্যাংক থেকে মেয়াদ শেষে ৬১,২৮,৪০০ টাকা পাবেন। অর্থাৎ, বিজনা ব্যাংক থেকে মেয়াদান্তে (৬১,২৮,৪০০ – ৫৩,৯৭,৩০০) = ৭,৩১,১০০ টাকা বেশি পাবেন। তাই জনাব আজাদের বিজনা ব্যাংকে টাকা জমা রাখা যুক্তিযুক্ত হবে।"
        },
        {
          "label": "ঘ",
          "question": "জনাব আজাদের কোন ব্যাংকে টাকা রাখা অধিকতর যুক্তিযুক্ত? যুক্তি দাও।",
          "explanation": "জনাব আজাদ মেয়াদান্তে তিতাস ব্যাংক থেকে ৫৩,৯৭,৩০০ টাকা ['গ' নং থেকে] পাবেন। অন্যদিকে, তিনি বিজনা ব্যাংক থেকে মেয়াদ শেষে ৬১,২৮,৪০০ টাকা পাবেন। অর্থাৎ, বিজনা ব্যাংক থেকে মেয়াদান্তে (৬১,২৮,৪০০ – ৫৩,৯৭,৩০০) = ৭,৩১,১০০ টাকা বেশি পাবেন। তাই জনাব আজাদের বিজনা ব্যাংকে টাকা জমা রাখা যুক্তিযুক্ত হবে।"
        }
      ]
    },
    {
      "number": "5",
      "uddipok": "জনাব নাসিফ করতোয়া ব্যাংকে ৮% সরল মুনাফায় ৫ বছরের জন্য ৫০,০০০ টাকা জমা রেখেছেন। তার বন্ধু আসিফ তাকে উক্ত টাকা ৭% মাসিক চক্রবৃদ্ধিতে 'হিজলা ব্যাংকে' জমা রাখতে পরামর্শ দিল। অন্যদিকে, তিনি জানতে পেরেছেন পৌরসভায় জমি কিনলে উক্ত অর্থ ১০ বছরে দ্বিগুণ হবে।",
      "tag": "MB 23",
      "sub_questions": [
        {
          "label": "ক",
          "question": "EAR-এর পূর্ণরূপ লেখো।",
          "explanation": "EAR-এর পূর্ণরূপ হচ্ছে Effective Annual Rate।"
        },
        {
          "label": "খ",
          "question": "অর্থের সময়মূল্যের ধারণাটি ব্যাখ্যা করো।",
          "explanation": "অর্থের সময়মূল্য বলতে সময়ের পরিবর্তনের সাথে অর্থের মূল্য পরিবর্তনকে বোঝায়। অর্থের সময়মূল্যের মূল কারণ হলো সুদের হার। অন্যভাবে বলা যায়, আজকের ১০০ টাকার ক্রয়ক্ষমতা ১ বছর পরের ১০০ টাকার ক্রয়ক্ষমতার সমান নয়। আজকের ১০০ টাকায় যত পরিমাণ পণ্য বা সেবা ক্রয় করা যাবে, ১ বছর পরের ১০০ টাকায় এর চেয়ে কম বা বেশি ক্রয় করা যাবে। অর্থাৎ অর্থের এই মূল্য সমন্বয় করার জন্যই অর্থের সময়মূল্য বিবেচনা করা হয়।"
        },
        {
          "label": "গ",
          "question": "রুল-৭২ অনুযায়ী জনাব নাসিফের জমি ক্রয়ের ক্ষেত্রে সুদের হার নির্ণয় করো।",
          "explanation": "রুল-৭২ অনুযায়ী জনাব নাসিফের জমি ক্রয়ের ক্ষেত্রে সুদের হার নির্ণয়: দেওয়া আছে, জমির মূল্য দ্বিগুণ হবে n = ১০ বছর। রুল-৭২ অনুযায়ী, সুদের হার, i = ৭২ n = ৭২ ১০ = ৭ . ২০ % i=\\frac{৭ ২}{n}=\\frac{৭ ২}{১ ০}=৭ . ২ ০ \\% i = n ৭২ ​ = ১০ ৭২ ​ = ৭ . ২০ % ∴ রুল ৭২ অনুযায়ী জনাব নাসিফের জমি ক্রয়ের ক্ষেত্রে সুদের হার হবে ৭.২০% । উত্তর: ৭.২০%।"
        },
        {
          "label": "ঘ",
          "question": "জনাব আসিফের পরামর্শ কি সঠিক? উভয় ব্যাংকের ভবিষ্যৎ মূল্য নির্ণয় করে এর যৌক্তিকতা বিশ্লেষণ করো।",
          "explanation": "করতোয়া ব্যাংকের ভবিষ্যৎ মূল্য নির্ণয়: দেওয়া আছে, বর্তমান মূল্য, PV = ৫০,০০০ টাকা সুদের হার, i = ৮% বা, ০.০৮ মেয়াদ, n = ৫ বছর আমরা জানি, সরল মুনাফার ক্ষেত্রে ভবিষ্যৎ মূল্য, FV = PV + (PV × i × n) = ৫০,০০০ + (৫০,০০০ × ০.০৮ × ৫) = ৫০,০০০ + ২০,০০০ = ৭০,০০০ টাকা হিজলা ব্যাংকের ভবিষ্যৎ মূল্য নির্ণয়: দেওয়া আছে, বর্তমান মূল্য, PV = ৫০,০০০ টাকা সুদের হার, i = ৭% বা, ০.০৭ বছরের সংখ্যা, n = ৫ বছর বছরে চক্রবৃদ্ধির সংখ্যা, m = ১২ বার আমরা জানি, ভবিষ্যৎ মূল্য, F V = P V ( ১ + i m ) n × m = ৫০ , ০০০ ( ১ + ০ . ০৭ ১২ ) ৫ × ১২ F V=P V\\left(১+\\frac{i}{m}\\right)^{n \\times m}=৫ ০, ০০০\\left(১+\\frac{০.০ ৭}{১২}\\right)^{৫ \\times ১ ২} F V = P V ( ১ + m i ​ ) n × m = ৫০ , ০০০ ( ১ + ১২ ০ . ০৭ ​ ) ৫ × ১২ = ৫০,০০০ × ১.৪১৭৬২৫ = ৭০,৮৮১.২৫ টাকা অতএব, জনাব নাসিফ যদি তার বন্ধু জনাব আসিফের পরামর্শে হিজলা ব্যাংকে টাকা জমা রাখেন, তাহলে মেয়াদ শেষে (৭০,৮৮১.২৫ - ৭০,০০০) = ৮৮১.২৫ টাকা টাকা বেশি পাবেন। তাই বলা যায়, জনাব আসিফের পরামর্শ সঠিক।"
        }
      ]
    },
    {
      "number": "6",
      "uddipok": "জনাব হারুন নাটোরে একটি এ্যালুমিনিয়াম কারখানা স্থাপনের জন্য ব্যাংক থেকে ১৫% সুদে ১০ লক্ষ টাকা ঋণ নেন। কিন্তু হঠাৎ করে সেখানে গ্যাস সংযোগ বন্ধ করায় জনাব হারুন উৎপাদন চালু করতে না পারায় তিনি বড় অঙ্কের ক্ষতির সম্মুখীন হন। অন্যদিকে, জনাব রায়হান ৫ লক্ষ টাকা বিনিয়োগ করতে চান। এজন্য তিনি 'শান্তা' ও 'কান্তা' নামে দুটি প্রকল্প বিশ্লেষণ করেন। শান্তা প্রকল্পের আগামী তিন বছরে সম্ভাব্য নগদ আন্তঃপ্রবাহের পরিমাণ যথাক্রমে ২ লাখ, ১.৮০ লাখ, ২ লাখ। অপরদিকে, কান্তা প্রকল্প থেকে আগামী ১ বছরের মধ্যেই বিনিয়োগকৃত অর্থ ফেরত আসবে বলে তিনি প্রত্যাশা করছেন।",
      "tag": "MB 23",
      "sub_questions": [
        {
          "label": "ক",
          "question": "মূলধন ব্যয় কী?",
          "explanation": "বিভিন্ন উৎস থেকে সংগৃহীত মূলধনের মালিকদের প্রত্যাশিত আয় মেটাতে প্রতিষ্ঠানকে তার বিনিয়োগের ওপর সর্বনিম্ন যে হারে আয় প্রয়োজন সে হারকে মূলধন ব্যয় বলে।"
        },
        {
          "label": "খ",
          "question": "সংরক্ষিত তহবিলের কোনো ব্যয় নেই কেন? ব্যাখ্যা করো।",
          "explanation": "সংরক্ষিত আয়ের সুযোগ ব্যয়কে সংরক্ষিত আয়ের ব্যয় বলে। আপাতদৃষ্টিতে সংরক্ষিত আয়ের কোনো ব্যয় নেই বলে মনে হলেও এর একটি সুযোগ ব্যয় থাকে। সংরক্ষিত আয় কোম্পানিতে জমা না রেখে শেয়ারহোল্ডারদের মাঝে ভাগ করে দেওয়া যায়। এক্ষেত্রে শেয়ারহোল্ডারগণ উক্ত অর্থ অন্য কোন প্রকল্পে বিনিয়োগ করে আয় করতে পারেন। কিন্তু কোম্পানির সংরক্ষিত আয় প্রতিষ্ঠানের তহবিলে জমা রাখায় শেয়ারহোল্ডাররা সেই সুযোগ থেকে বঞ্চিত হন। এটাই সংরক্ষিত-আয়ের ব্যয় বা সুযোগ ব্যয়।"
        },
        {
          "label": "গ",
          "question": "অর্থায়নের কোন গুরুত্বপূর্ণ সিদ্ধান্তের অভাবে জনাব হারুন ব্যর্থ হলেন? ব্যাখ্যা করো।",
          "explanation": "জনাব হারুন মূলধন বাজেটিং-এর ঝুঁকি নিরূপণ ও ঝুঁকির গ্রহণযোগ্যতা যাচাইয়ের অভাবে ব্যর্থ হলেন। মূলধন বাজেটিং-এ ব্যবহৃত তথ্য-উপাত্ত ভবিষ্যতের ওপর নির্ভর করে নির্ধারণ করা হয়। যে কারণে ফলাফল বাস্তবসম্মত নাও হতে পারে। ভবিষ্যতের ওপর নির্ভর করে সিদ্ধান্ত নেওয়া হয় বিধায় মূলধন বাজেটিং সর্বদাই ঝুঁকিযুক্ত। তাই দীর্ঘমেয়াদি বিনিয়োগের ক্ষেত্রে ঝুঁকি নিরূপণ ও ঝুঁকির গ্রহণযোগ্যতা যাচাইয়ের প্রয়োজন হয়। উদ্দীপকে জনাব হারুন নাটোরে একটি এ্যালুমিনিয়াম কারখানা স্থাপনের জন্য ব্যাংক থেকে ১৫% সুদে ১০ লক্ষ টাকা ঋণ নেন। কিন্তু হঠাৎ করে গ্যাস সংযোগ বন্ধ হওয়ায় তিনি উৎপাদন প্রক্রিয়া চালু রাখতে পারেননি। ফলে তিনি বড় অঙ্কের ক্ষতির সম্মুখীন হন। এক্ষেত্রে জনাব হারুনের কারখানা স্থাপনের আগে সম্ভাব্য ঝুঁকি নিরূপণের প্রয়োজন ছিল। ঝুঁকি নিরূপণের পর ঝুঁকির গ্রহণযোগ্যতা যাচাই করে তারপর বিনিয়োগের সিদ্ধান্ত নিতে হতো। আর এ কাজ সঠিক মূলধন বাজেটিং প্রক্রিয়া প্রয়োগের মাধ্যমে করা সম্ভব হয়। তাই বলা যায়, মেশিন ক্রয়ের আগে সঠিকভাবে ঝুঁকি নিরূপণ ও ঝুঁকির গ্রহণযোগ্যতা যাচাই না করায় জনাব হারুন ক্ষতির সম্মুখীন হয়েছেন।"
        },
        {
          "label": "ঘ",
          "question": "পে-ব্যাক সময় নির্ণয়পূর্বক জনাব রায়হানের কোন প্রকল্পটি বেছে নেওয়া উচিত বলে তুমি মনে করো? যুক্তি দাও।",
          "explanation": "পে-ব্যাক সময় নির্ণয়পূর্বক জনাব রায়হানের জন্য গ্রহণযোগ্য প্রকল্প বাছাইকরণ: শান্তা প্রকল্পের পে-ব্যাক সময় নির্ণয়: বছর বার্ষিক নগদ প্রবাহ (টাকা) ক্রমযোগিত নগদ প্রবাহ (টাকা) ০ –৫,০০,০০০ –৫,০০,০০০ ১ ২,০০,০০০ –৩,০০,০০০ ২ ১,৮০,০০০ –১,২০,০০০ ৩ ২,০০,০০০ ৮০,০০০ পে-ব্যাক সময় = ২ বছর + ১ , ২০ , ০০০ ২ , ০০ , ০০০ \\frac{১, ২ ০, ০ ০ ০}{২, ০ ০, ০ ০ ০} ২ , ০০ , ০০০ ১ , ২০ , ০০০ ​ বছর = ২.৬০ বছর আমরা জানি, যে প্রকল্পের পে-ব্যাক সময় যত কম ঐ প্রকল্প তত বেশি গ্রহণযোগ্য। শান্তা প্রকল্পের পে-ব্যাক সময় ২.৬০ বছর। অন্যদিকে, কান্তা প্রকল্পের বিনিয়োগকৃত অর্থ ১ বছরের মধ্যেই ফেরত আসবে। অর্থাৎ, কান্তা প্রকল্পের পে-ব্যাক সময় অপেক্ষাকৃত কম। তাই পে-ব্যাক সময় অনুযায়ী জনাব রায়হানের কান্তা প্রকল্প বেছে নেওয়া উচিত।"
        }
      ]
    },
    {
      "number": "7",
      "uddipok": "সাবা ঢাকা বিশ্ববিদ্যালয়ের একজন মেধাবী শিক্ষার্থী। এসএসসি ও এইচএসসি পরীক্ষায় ভালো রেজাল্টের কারণে সে ট্যালেন্টপুলে বৃত্তি পেয়েছে। প্রাপ্ত টাকা একটি ব্যাংক হিসাবে জমা রেখেছে। ব্যাংকে উপস্থিত না হয়েও একটি যন্ত্রের মাধ্যমে লেনদেন করতে পারে। অফিস সময়ের বাইরেও নগদ অর্থ উত্তোলন করতে পারে।",
      "tag": "MB 23",
      "sub_questions": [
        {
          "label": "ক",
          "question": "বিনিময় ব্যাংক কী?",
          "explanation": "বৈদেশিক লেনদেন নিষ্পত্তি ও বৈদেশিক মুদ্রা বিনিময়ের জন্য যে ব্যাংক প্রতিষ্ঠিত হয় তাকে বিনিময় ব্যাংক বলে।"
        },
        {
          "label": "খ",
          "question": "কৃষি ব্যাংক কী? ব্যাখ্যা করো।",
          "explanation": "কৃষিক্ষেত্রে উন্নয়নের লক্ষ্যে কৃষকগণকে বিভিন্ন সুযোগ-সুবিধা দেওয়ার জন্য গঠিত ব্যাংককে কৃষি ব্যাংক বলে। কৃষি ব্যাংক একটি বিশেষায়িত আর্থিক প্রতিষ্ঠান। কৃষি খাতের উন্নয়নের জন্য এটি প্রতিষ্ঠিত হয়। অন্য কোনো খাতে এটি ঋণ দেয় না। বাংলাদেশ কৃষি ব্যাংক, রাজশাহী কৃষি উন্নয়ন ব্যাংক ইত্যাদি এ ধরনের ব্যাংকের উদাহরণ।"
        },
        {
          "label": "গ",
          "question": "সাবা কোন ধরনের ব্যাংক হিসাবে টাকা জমা রেখেছে? ব্যাখ্যা করো।",
          "explanation": "সাবা সঞ্চয়ী হিসাবে টাকা জমা রেখেছে। এ হিসাবের মাধ্যমে প্রতিদিন বা সপ্তাহে যতবার খুশি টাকা জমা দেওয়া যায়। কিন্তু সপ্তাহে দুইবার বা নিয়ম অনুযায়ী টাকা উত্তোলন করতে হয়। সাধারণত নির্দিষ্ট আয়ের জনগণের জন্য এ হিসাব উপযুক্ত। উদ্দীপকে সাবা ঢাকা বিশ্ববিদ্যালয়ের একজন মেধাবী শিক্ষার্থী। এসএসসি ও এইচএসসি পরীক্ষায় ভালো রেজাল্টের জন্য সে ট্যালেন্টপুলে বৃত্তি পেয়েছে। সে প্রাপ্ত টাকা একটি ব্যাংকে জমা রেখেছে। মূলত শিক্ষার্থী হিসেবে সে সঞ্চয়ী হিসাবে টাকা জমা রাখে। জমাকৃত অর্থের উপর ব্যাংক স্বল্প হারে মুনাফা প্রদান করবে। যা তাকে পরবর্তীতে সঞ্চয়ের প্রবণতা বৃদ্ধিতে সহায়তা করবে। তাই বলা যায়, উদ্দীপকে সাবা সঞ্চয়ী হিসাবে অর্থ জমা রাখে।"
        },
        {
          "label": "ঘ",
          "question": "\"সাবার প্রাপ্ত সেবাটি ইলেকট্রনিক্স ব্যাংকিং-এর ২৪ ঘণ্টা স সেবা পাওয়ার একটি অনন্য দৃষ্টান্ত\"- তুমি কি উক্তিটির সাথে একমত? যুক্তি দাও।",
          "explanation": "\"সাবার প্রাপ্ত ATM সেবাটি ইলেকট্রনিক্স ব্যাংকিং-এর ২৪ ঘণ্টা সেবা পাওয়ার একটি অনন্য দৃষ্টান্ত\" উক্তিটির সাথে আমি একমত। ATM (Automated Teller Machine) এক ধরনের ইলেকট্রনিক যন্ত্র। এর মাধ্যমে গ্রাহক ব্যাংকের কর্মচারীর উপস্থিতি ছাড়া প্রাথমিক কিছু লেনদেন করতে পারেন। যেমন: টাকা জমা ও উত্তোলন, হিসাবের বিবরণী জানা ইত্যাদি। দিন-রাত যেকোনো সময় এর মাধ্যমে নগদ টাকা উত্তোলন করা যায়। উদ্দীপকে সাবা বৃত্তির প্রাপ্ত টাকা স্কুল সঞ্চয়ী হিসাবে জমা রাখেন। তিনি লেনদেন করার জন্য ব্যাংকে যান না। একটি যন্ত্রের মাধ্যমে লেনদেন করেন। এর মাধ্যমে তিনি অফিস সময়ের বাইরে নগদ টাকা উত্তোলন করতে পারেন। এক্ষেত্রে সাবার ব্যবহৃত যন্ত্রের সাথে ATM-এর বৈশিষ্ট্য মিলে যায়। ATM ইলেকট্রনিক ব্যাংকিং-এর একটি পণ্য। গ্রাহক ডেবিট বা ক্রেডিট কার্ড দিয়ে ATM থেকে টাকা উত্তোলন করতে পারেন। দিন-রাত ২৪ ঘণ্টা এ থেকে সেবা নেওয়া যায়। এক্ষেত্রে ব্যাংকের কোনো কর্মচারী উপস্থিতির প্রয়োজন হয় না। গ্রাহক নিজেই টাকা উত্তোলন করতে পারেন। তাই বলা যায়, সাবার প্রাপ্ত ATM সেবা ইলেকট্রনিক ব্যাংকিং- এর ২৪ ঘণ্টা সেবা পাওয়ার একটি অনন্য দৃষ্টান্ত 1"
        }
      ]
    },
    {
      "number": "8",
      "uddipok": "ব্যবসায়ী জনাব মানিকের 'রূপন্তি' ব্যাংকে একটি হিসাব আছে। তিনি উক্ত ব্যাংকে জনাব রফিকের নিকট থেকে প্রাপ্য বিলের অর্থ আদায়ের জন্য আদেশ দেন। এ প্রেক্ষিতে জনাব রফিকের নিকট থেকে এমন একটি চেক পান, যার অর্থ উঠানোর জন্য তার ব্যাংক হিসাবে চেকটি জমা দিতে হয়।",
      "tag": "MB 23",
      "sub_questions": [
        {
          "label": "ক",
          "question": "মুরাবাহা কী?",
          "explanation": "ইসলামিক ব্যাংকিং-এ ঋণগ্রহীতাকে কোনো কিছু (গাড়ি, যন্ত্রপাতি) কেনার জন্য অর্থায়ন করাকে মুরাবাহা বলা হয়।"
        },
        {
          "label": "খ",
          "question": "ব্যাংক কীভাবে মূলধন গঠন করে? ব্যাখ্যা করো।",
          "explanation": "ব্যাংক বিভিন্ন হিসাব খুলে জনগণের টাকা জমা নেওয়ার মাধ্যমে মূলধন গঠনে সাহায্য করে। সাধারণত ব্যাংকের সব কাজ কেন্দ্রীয় অফিস কর্তৃক নিয়ন্ত্রিত হলেও দেশের বিভিন্ন স্থানে এর শাখা অফিস থাকে। এসব শাখায় বিভিন্ন হিসাব খোলার সুবিধা দিয়ে ব্যাংক জনগণের ছড়িয়ে-ছিটিয়ে থাকা সঞ্চিত অর্থ সংগ্রহ করে। এভাবেই ব্যাংক মূলধন গঠনে সহায়তা করে থাকে।"
        },
        {
          "label": "গ",
          "question": "বিলের অর্থ আদায় দ্বারা 'রূপন্তি ব্যাংক' জনাব মানিকের মতো গ্রাহকদের প্রতি কোন দায়িত্বটি পালন করেছে? ব্যাখ্যা করো।",
          "explanation": "বিলের অর্থ আদায় দ্বারা 'রূপন্তি ব্যাংক' জনাব মানিকের মতো গ্রাহকদের প্রতি আমানতকারীর নির্দেশ পালন করেছেন। আমানতকারীর নির্দেশ পালন গ্রাহকের প্রতি ব্যাংকের অন্যতম দায়িত্ব। ব্যাংক তার মক্কেলের বা আমানতকারীর নির্দেশ অনুযায়ী আমানতের অর্থ ব্যবহার করে থাকে। যেমন: মক্কেল কোনো ব্যক্তি বা পক্ষকে অর্থ পরিশোধ করতে নির্দেশ দিলে ব্যাংক সেই অনুযায়ী পরিশোধ করে। উদ্দীপকে ব্যবসায়ী মানিক 'রূপন্তি' ব্যাংকে জনাব রফিকের নিকট থেকে প্রাপ্য বিলের অর্থ আদায়ের জন্য নির্দেশ দেন। এর প্রেক্ষিতে জনাব রফিকের নিকট থেকে একটি চেক পান, যার অর্থ উঠানোর জন্য তার ব্যাংক হিসাবে চেকটি জমা দিতে হয়। বিলের অর্থ আদায়ের মাধ্যমে ব্যাংক আমানতকারীর নির্দেশ পালন করেছে। মক্কেল যদি তৃতীয় কোনো পক্ষ হতে অর্থ, চেক বা বিল আদায় করার জন্য ব্যাংকের উপর আদেশ জারি করে, তখন ব্যাংক সেই নির্দেশ পালন করে। তাই বলা যায়, বিলের অর্থ আদায় করে 'রূপন্তি' ব্যাংক গ্রাহকের প্রতি ব্যাংকের দায়িত্ব পালন করেছে।"
        },
        {
          "label": "ঘ",
          "question": "জনাব রফিকের নিকট থেকে প্রাপ্ত চেকটির যৌক্তিকতা মূল্যায়ন করো।",
          "explanation": "জনাব রফিকের নিকট থেকে প্রাপ্ত দাগকাটা চেকটি পাওয়া যৌস্তিক হয়েছে। যে বাহক চেক বা হুকুম চেকের বামকোণের উপরিভাগে আড়াআড়িভাবে সমান্তরাল দুটি রেখা অংকন করা হয় তাকে দাগকাটা চেক বলে। চেকের দাগকাটা সমান্তরাল রেখার মধ্যে সাধারণত \"প্রাপকের হিসাবে 'দেয়\" (A/C Pay) অথবা “এন্ড কোং” লেখা থাকে। এ ধরনের চেকের অর্থ নগদে উত্তোলন না করে কোনো হিসাবে জমা দিয়ে টাকা উত্তোলন করতে হয়। উদ্দীপকে জনাব মানিক 'রূপন্তি' ব্যাংকে জনাব রফিকের নিকট থেকে প্রাপ্য বিলের অর্থ আদায়ের জন্য আদেশ দেন। এ প্রেক্ষিতে জনাব রফিকের নিকট থেকে একটি চেক পান। চেকের অর্থ উত্তোলনের জন্য তার ব্যাংক হিসাবে চেকটি জমা দিতে হয়। সাধারণত, বাহক চেক বা হুকুম চেকের অর্থ প্রাপ্তির নিশ্চয়তা ও নিরাপত্তার জন্য দাগকাটা চেকে রূপান্তর করা হয়। এই ধরনের চেকের অর্থ নগদে উত্তোলন করা যায় না। উদ্দীপকের জনাব রফিকের নিকট প্রাপ্ত চেকটি অর্থের নিশ্চয়তা প্রদান করে। পাশাপাশি অর্থের নিরাপত্তাও প্রদান করে। এ কারণে নিরাপত্তার ক্ষেত্রে দাগকাটা চেক অন্যান্য চেকের তুলনায় বেশি গ্রহণযোগ্য। তাই বলা যায়, জনাব রফিকের নিকট থেকে দাগকাটা চেক প্রাপ্তি অত্যন্ত যৌক্তিক ও নিরাপদ।"
        }
      ]
    },
    {
      "number": "9",
      "uddipok": "জনাব লোকমান রাজশাহীর গ্রীন ব্যাংকে একটি হিসাব পরিচালনা করেন। এই ব্যাংকের মাধ্যমে তিনি ঢাকায় তার ছেলের ব্যাংক হিসাবে টাকা পাঠান। তবে জনাব লোকমানের ব্যাংক হিসাবের কোনো তথ্য ব্যাংকটি তার ছেলেকে কখনও জানায় না।",
      "tag": "MB 23",
      "sub_questions": [
        {
          "label": "ক",
          "question": "শিল্প ব্যাংক কী?",
          "explanation": "দেশের শিল্প খাতের উন্নয়নের জন্য যে ব্যাংক প্রতিষ্ঠিত হয় তাকে শিল্প ব্যাংক বলা হয়।"
        },
        {
          "label": "খ",
          "question": "ভোক্তাদের ব্যাংক কেন গঠন করা হয়? ব্যাখ্যা করো।",
          "explanation": "ভোক্তাদের বাকিতে পণ্য ক্রয়ের সুবিধা প্রদানের জন্য ভোক্তাদের ব্যাংক গঠন করা হয়। ব্যাংক তার মক্কেলকে একটি ক্রেডিট কার্ড সরবরাহ করে। এর মাধ্যমে ভোক্তা বাকিতে বাজার থেকে পণ্য ক্রয় করতে পারে। পরবর্তী সময়ে নির্দিষ্ট সময় শেষে গ্রাহক ব্যাংককে ব্যবহারকৃত অর্থ ফেরত দেয়।"
        },
        {
          "label": "গ",
          "question": "কার্যভিত্তিক শ্রেণিবিভাগে গ্রীন ব্যাংকটি কোন ধরনের ব্যাংক? ব্যাখ্যা করো।",
          "explanation": "কার্যভিত্তিক শ্রেণিবিভাগ অনুযায়ী গ্রীন ব্যাংক হলো বাণিজ্যিক ব্যাংক। এ ব্যাংক মুনাফা অর্জনের উদ্দেশ্যে গঠিত ও পরিচালিত হয়। এ ব্যাংক স্বল্প সুদে আমানত সংগ্রহ করে। সংগৃহীত আমানত বেশি সুদে ঋণ দেয়। দেশের বিভিন্ন স্থানে এ ব্যাংকের শাখা থাকে। উদ্দীপকে গ্রীন ব্যাংকের দেশের বিভিন্ন স্থানে শাখা রয়েছে। জনাব লোকমান এ ব্যাংকের রাজশাহী শাখার গ্রাহক। ব্যাংকটির ঢাকা শাখায় তার ছেলের হিসাব আছে। তিনি উক্ত হিসাবে ছেলের জন্য টাকা পাঠান। এক্ষেত্রে, ব্যাংকটির সাথে বাণিজ্যিক ব্যাংকের বৈশিষ্ট্যের মিল রয়েছে। এ ব্যাংকের মাধ্যমে সহজেই দেশের এক প্রান্ত থেকে আরেক প্রান্তে অর্থ স্থানান্তর করা যায়। তাই বলা যায়, উদ্দীপকে গ্রীন ব্যাংক হলো একটি বাণিজ্যিক ব্যাংক।"
        },
        {
          "label": "ঘ",
          "question": "গ্রাহকদের আস্থা অর্জনের জন্য গ্রীন ব্যাংক যে নীতি মেনে চলছে তার যৌক্তিকতা মূল্যায়ন করো।",
          "explanation": "গ্রাহকদের আস্থা অর্জনের জন্য গ্রীন ব্যাংকের গোপনীয়তার নীতি মেনে চলা যৌক্তিক। ব্যাংকিং ব্যবসায়ে ঝুঁকি এড়ানোর জন্য ব্যাংক কতগুলো নীতি অনুসরণ করে। গোপনীয়তার নীতি অনুযায়ী ব্যাংক গ্রাহকের হিসাব সংক্রান্ত তথ্য প্রকাশ করে না। এর মাধ্যমে ব্যাংক গ্রাহকের আস্থা অর্জন করে। উদ্দীপকে জনাব লোকমান গ্রীন ব্যাংকের রাজশাহী শাখার গ্রাহক। তার ছেলের উক্ত ব্যাংকের ঢাকা শাখায় হিসাব রয়েছে। তিনি ছেলের ব্যাংক হিসাবে টাকা পাঠান। কিন্তু ব্যাংকটি জনাব লোকমানের হিসাবের কোনো তথ্য তার ছেলেকে জানায় না। ব্যাংক গ্রাহকের আস্থা অর্জনের উপায় হলো গ্রাহকের হিসাবের গোপনীয়তা রক্ষা করা। তাই গ্রাহক অথবা আদালতের নির্দেশ ছাড়া ব্যাংক তার গ্রাহকের হিসাব সংক্রান্ত তথ্য কাউকে প্রকাশ করে না। জনাব লোকমানের হিসাবের কোনো তথ্য না জানিয়ে গ্রীন ব্যাংকও হিসাবের তথ্যের গোপনীয়তা বজায় রেখেছে। এতে প্রতিষ্ঠানের সুনাম বাড়বে। তাই বলা যায়, উদ্দীপকে গ্রীন ব্যাংক গোপনীয়তার নীতি মেনে চলার মাধ্যমে গ্রাহকের আস্থা অর্জনে সক্ষম হবে।"
        }
      ]
    },
    {
      "number": "10",
      "uddipok": "'বড়াল ব্যাংক' একটি বাণিজ্যিক ব্যাংক। ব্যাংকটি তার মুনাফার সম্পূর্ণটাই মালিকদের মধ্যে বণ্টন করে দেয় না। মুনাফার একটি নির্দিষ্ট অংশ মূলধন হিসেবে ব্যবহার করে। এছাড়াও ব্যাংকটি জনগণের দলিলপত্র, মূল্যবান সম্পদ নির্দিষ্ট চার্জের বিনিময়ে জমা রাখে।",
      "tag": "MB 23",
      "sub_questions": [
        {
          "label": "ক",
          "question": "বাণিজ্যিক ব্যাংকের প্রধান উদ্দেশ্য কী?",
          "explanation": "বাণিজ্যিক ব্যাংকের প্রধান উদ্দেশ্য মুনাফা অর্জন।"
        },
        {
          "label": "খ",
          "question": "প্রত্যয়পত্র কী? ব্যাখ্যা করো।",
          "explanation": "আমদানিকারকের পক্ষে ও রপ্তানিকারকের অনুকূলে ব্যাংক কর্তৃক ইস্যুকৃত নিশ্চয়তাপত্রকে LC (Letter of Credit)বা প্রত্যয়পত্র বলা হয়। রপ্তানিকারক ও আমদানিকারক দু'দেশে অবস্থান করে। রপ্তানিকারকের পক্ষে আমদানিকারকের মূল্য পরিশোধের সক্ষমতা জানা কষ্টকর। এজন্য রপ্তানিকারক আমদানিকারকের পক্ষে ব্যাংকের নিশ্চয়তা চায়। ব্যাংক এধরনের নিশ্চয়তার মাধ্যমে আমদানিকারকের মূল্য পরিশোধের দায়িত্ব নেয়। যে পত্রের মাধ্যমে এ ধরনের নিশ্চয়তা দেওয়া হয় তাই LC বা প্রত্যয়পত্র।"
        },
        {
          "label": "গ",
          "question": "উদ্দীপকে নির্দেশিত মূলধনের উৎসটি কী ধরনের? ব্যাখ্যা করো।",
          "explanation": "উদ্দীপকে নির্দেশিত মূলধনের উৎসটি হলো সংরক্ষিত তহবিল। ব্যাংকসমূহ প্রতি বছর মুনাফার যে অংশটি শেয়ারমালিকদের মধ্যে বণ্টন না করে ভবিষ্যতের জন্য সঞ্চয় করে রাখে সেই অংশটিকে সংরক্ষিত তহবিল বলে। এই অর্থ ভবিষ্যতে মূলধন হিসেবে ব্যবহার করা হয়ে থাকে। সংরক্ষিত তহবিল মূলধনের অভ্যন্তরীণ উৎস হিসেবে ব্যবহার করা হয়। এ ধরনের তহবিলের খরচ তুলনামূলক অনেক কম হয়। উদ্দীপকে 'বড়াল ব্যাংক' তার মুনাফার সম্পূর্ণটাই মালিকদের মধ্যে বণ্টন করে দেয় না। মুনাফার একটি নির্দিষ্ট অংশ মূলধন হিসেবে ব্যবহার করে। মুনাফার এই নির্দিষ্ট সংরক্ষিত অংশটি হলো সংরক্ষিত তহবিল। সংরক্ষিত তহবিল মূলধনের অভ্যন্তরীণ উৎস। তাই বলা যায়, উদ্দীপকে নির্দেশিত 'বড়াল ব্যাংক' মূলধনের উৎসটি হলো সংরক্ষিত তহবিল।"
        },
        {
          "label": "ঘ",
          "question": "উদ্দীপকের ২য় বিশেষ কাজটির মাধ্যমে ব্যাংক গ্রাহকের মূল্যবান সম্পদের নিরাপত্তা দেয়-উক্তিটি বিশ্লেষণ করো।",
          "explanation": "উদ্দীপকের ২য় বিশেষ কাজটি হলো লকার সেবা প্রদান, যার মাধ্যমে ব্যাংক গ্রাহকের মূল্যবান সম্পদের নিরাপত্তা দেয়। বাণিজ্যিক ব্যাংকসমূহ জনগণের অর্থ জমা রাখার মাধ্যমে অর্থের নিরাপত্তা দিয়ে থাকে। এছাড়া গ্রাহকের মূল্যবান দলিলপত্র, অলংকারাদি, গৃহনা ইত্যাদি লকারে জমা রাখার ব্যবস্থা করে। উক্ত সম্পদের নিরাপত্তা বিধানের বিনিময়ে ব্যাংকসমূহ সার্ভিস চার্জ আদায় করে। এতে গ্রাহকেরা তাদের মূল্যবান সম্পত্তির নিশ্চয়তা পায়। উদ্দীপকে 'বড়াল ব্যাংক' একটি বাণিজ্যিক ব্যাংক। ব্যাংকটি তার স্বাভাবিক ব্যাংকিং কার্যক্রম পরিচালনার পাশাপাশি জনগণের দলিলপত্র, মূল্যবান সম্পদ জমা রাখে। এর বিনিময়ে ব্যাংকটি একটি নির্দিষ্ট পরিমাণ চার্জ পায়। এছাড়া গ্রাহকের সম্পত্তিরও নিরাপত্তা নিশ্চিত হয়। সাধারণত মূল্যবান জিনিসপত্র, দলিলাদি বাসাবাড়িতে রাখা অনেক সময় নিরাপদ নয়। এতে চুরি, ছিনতাই প্রভৃতি হওয়ার আশঙ্কা থাকে। তাছাড়া সম্পদের ক্ষতির কথা চিন্তা করে মানুষের দুশ্চিন্তা হতে পারে। এমতাবস্থায় ব্যাংকসমূহ তাদের গ্রাহকের মূল্যবান জিনিসপত্র, দলিলপত্র প্রভৃতি নির্দিষ্ট চার্জের বিনিময়ে লকারে জমা রাখে। এতে সম্পদের নিরাপত্তা নিশ্চিত হয়। তাই বলা যায়, উদ্দীপকে ২য় বিশেষ কাজটির মাধ্যমে ব্যাংক গ্রাহকের মূল্যবান সম্পদের নিরাপত্তা দেয়।"
        }
      ]
    },
    {
      "number": "11",
      "uddipok": "সুরমা ব্যাংকটি দেশের অন্য ব্যাংকগুলোকে নতুন নতুন শাখা খোলার অনুমতি দিয়ে থাকে। অন্যদিকে, তিস্তা ব্যাংক কিছু প্রতিষ্ঠানকে ঋণ দেয় যারা ব্যবসায় প্রতিষ্ঠানে এমন কিছু যন্ত্রপাতি ক্রয় করে যা চালানোর জন্য অধিক লোকের প্রয়োজন হয়।",
      "tag": "MB 23",
      "sub_questions": [
        {
          "label": "ক",
          "question": "বিনিময় প্রথা কী?",
          "explanation": "দ্রব্যের বিনিময়ে দ্রব্য আদান-প্রদান করে নিজেদের প্রয়োজন ও চাহিদা পূরণের ব্যবস্থাকে বিনিময় প্রথা বলা হয়।"
        },
        {
          "label": "খ",
          "question": "মুদ্রাকে ব্যাংক ব্যবস্থার জননী বলা হয় কেন? ব্যাখ্যা করো।",
          "explanation": "মুদ্রাকে ঘিরে ব্যাংক ব্যবস্থা গড়ে ওঠায় মুদ্রাকে ব্যাংক ব্যবসায়ের জীবন বলা হয়। সভ্যতা বিকাশের সাথে সাথে মানুষের সামাজিক বন্ধন ও অর্থনৈতিক কর্মকান্ড বাড়ে। ফলে মানুষের মধ্যে লেনদেন এবং বিনিময় সৃষ্টি হয়। পাশাপাশি বিনিময়ের মাধ্যম হিসেবে মুদ্রা প্রচলিত হয়। এই মুদ্রা প্রচলনের পরপরই ব্যাংক ব্যবস্থার প্রয়োজনীয়তা দেখা দেয়। এজন্য মুদ্রাকে ব্যাংক ব্যবস্থার জননী বলা হয়।"
        },
        {
          "label": "গ",
          "question": "সুরমা ব্যাংকটি কোন ধরনের ব্যাংক? ব্যাখ্যা করো।",
          "explanation": "সুরমা ব্যাংকটি হলো কেন্দ্রীয় ব্যাংক। কেন্দ্রীয় ব্যাংক হলো দেশের অন্যান্য ব্যাংক ও আর্থিক প্রতিষ্ঠানসমূহের নিয়ন্ত্রণকারী একক ও অনন্য ব্যাংকিং প্রতিষ্ঠান। এটি দেশের সব ব্যাংকের মুরব্বি, পরিচালক ও নিয়ন্ত্রক। গোটা ব্যাংকিং ব্যবস্থার প্রাণকেন্দ্র বলা হয় কেন্দ্রীয় ব্যাংককে। মুদ্রাবাজারকে সুসংগঠিত আকারে পরিচালিত করার উদ্দেশ্যেই এ ব্যাংক গঠিত। এটি একটি জনকল্যাণমূলক অমুনাফাভোগী জাতীয় প্রতিষ্ঠান। উদ্দীপকে সুরমা ব্যাংকটি দেশের অন্যান্য ব্যাংকগুলোকে নতুন নতুন শাখা খোলার অনুমতি দিয়ে থাকে। কেন্দ্রীয় ব্যাংকের অনেকগুলো গুরুত্বপূর্ণ কাজের মধ্যে একটি হলো অন্যান্য ব্যাংকসমূহ তালিকাভুক্ত করা এবং ব্যাংকিং কার্যক্রম পরিচালনার অনুমতি দেওয়া। কেন্দ্রীয় ব্যাংকের অনুমোদনের জন্য অন্যান্য ব্যাংকসমূহকে নির্দিষ্ট নিয়মনীতি অনুসরণ করতে হয়। এসব নিয়ম-নীতি কেন্দ্রীয় ব্যাংক প্রদত্ত হয়ে থাকে। সুরমা ব্যাংক এসব কাজ করে থাকে। তাই বলা যায়, সুরমা ব্যাংকটি হলো একটি কেন্দ্রীয় ব্যাংক।"
        },
        {
          "label": "ঘ",
          "question": "\"তিস্তা ব্যাংকের উদ্দীপকের কাজটি অধিকতর কর্মসংস্থান সৃষ্টিতে সরকারকে সাহায্য করে\"- বিশ্লেষণ করো।",
          "explanation": "তিস্তা ব্যাংকের উদ্দীপকের কাজটি অধিকতর কর্মসংস্থান সৃষ্টিতে সরকারকে সাহায্য করে। দেশের শিল্পখাতের উন্নয়নের লক্ষ্যে যে ব্যাংক প্রতিষ্ঠিত হয় তাকে শিল্প ব্যাংক বলে। যন্ত্রপাতি সংগ্রহ, ভূমি ক্রয়, কারখানা নির্মাণ ইত্যাদি ক্ষেত্রে শিল্প ব্যাংক ঋণ প্রদান করে। উদ্দীপকে উল্লিখিত তিস্তা ব্যাংক হলো শিল্প ব্যাংক। এই ব্যাংক কিছু প্রতিষ্ঠানকে ঋণ দেয়, যারা ব্যবসায় প্রতিষ্ঠানে যন্ত্রপাতি ক্রয় করে। এসব যন্ত্রপাতি চালানোর জন্য অধিক লোকের প্রয়োজন হয়। এ ব্যাংক সাধারণত দীর্ঘমেয়াদি ঋণদান করে। শিল্প ব্যাংক সাধারণ দেশের শিল্পখাতের উন্নয়নের জন্য গঠিত ও পরিচালিত হয়। এই ধরনের ব্যাংকের মূলধনের পরিমাণ অনেক বেশি হয়ে থাকে। শিল্প প্রতিষ্ঠানসমূহ তাদের ভারী যন্ত্রপাতি ক্রয়ের জন্য শিল্প ব্যাংক থেকে ঋণ নিয়ে থাকে। শিল্প প্রতিষ্ঠানে উৎপাদনের কাজে ব্যবহৃত এসব যন্ত্রপাতি চালানোর জন্য অনেক লোকের প্রয়োজন। এতে দেশের বিরাট একটি জনগোষ্ঠীর কর্মসংস্থানের সুযোগ সৃষ্টি হয়। তাছাড়া শিল্পের উৎপাদিত দ্রব্যসামগ্রী বিপণনের কাজেও অনেক লোকের কর্মসংস্থানের সৃষ্টি হয়। উপরিউক্ত আলোচনা থেকে বলা যায় যে, তিস্তা ব্যাংক তথা শিল্প ব্যাংকের উদ্দীপকের কাজটি অধিকতর কর্মসংস্থান সৃষ্টিতে সরকারকে সহায়তা করে।"
        }
      ]
    }
  ]
}