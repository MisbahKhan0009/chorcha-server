{
  "title": "যশোর বোর্ড ২০২৪",
  "subtitle": "ফিন্যান্স ও ব্যাংকিং (11)",
  "questions": [
    {
      "number": "1",
      "uddipok": "জনাব আনিস একজন চাকরিজীবী। তিনি চাকরির পাশাপাশি কৃষিকাজের মাধ্যমে অর্থ উপার্জন করেন। তার অর্থ স্বল্পতার প্রেক্ষিতে বাসায় রেফ্রিজারেটর ক্রয়ের জন্য ঋণের সংস্থান করেন।",
      "tag": "JB 24",
      "sub_questions": [
        {
          "label": "ক",
          "question": "সরকারি অর্থায়নের মূল লক্ষ্য কী?",
          "explanation": "সরকারি অর্থায়নের মূল লক্ষ্য হলো সমাজকল্যাণ।"
        },
        {
          "label": "খ",
          "question": "সরকারি অর্থায়নের মূল লক্ষ্য কী?",
          "explanation": "ব্যয় সিদ্ধান্ত বলতে কোনো ব্যক্তি বা প্রতিষ্ঠানের ভবিষ্যৎ আয় থেকে অর্থ কোন খাতে ব্যয় করা হবে সেই সংক্রান্ত সিদ্ধান্তকে বোঝায়। সহজ কথায়, অর্থ কোথায় খরচ করা হবে, তার পরিকল্পনা করাই হলো ব্যয় সিদ্ধান্ত।"
        },
        {
          "label": "গ",
          "question": "জনাব আনিসের অর্থায়ন কোন ধরনের? ব্যাখ্যা করো।",
          "explanation": "উদ্দীপকে জনাব আনিসের অর্থায়ন হলো পারিবারিক অর্থায়ন। পারিবারিক অর্থায়ন বলতে পরিবারের জন্য পরিকল্পনামাফিক আয়ের উৎস নির্ধারণ ও তার ব্যবহারকে বোঝায়। পরিবারের আয় অনেক সময় ব্যয়ের জন্য যথেষ্ট হয় না। তখন বিভিন্ন আত্মীয়স্বজন, পরিচিত ব্যক্তি, বন্ধু-বান্ধব থেকে অর্থ ঋণ হিসেবে নেওয়া হয় উদ্দীপকের জনাব আনিস একজন চাকরিজীবী। তিনি চাকরির পাশাপাশি কৃষিকাজের মাধ্যমে অর্থ উপার্জন করেন। তার অর্থ স্বল্পতার প্রেক্ষিতে বাসায় রেফ্রিজারেটর ক্রয়ের জন্য ঋণের সংস্থান করেন। এ থেকে বোঝা যায়, তিনি পরিবারের জন্য অর্থায়ন করেছেন। রেফ্রিজারেটর ক্রয়ের পর জনাব আনিসের পরিবারের সদস্যরাই এর সুবিধা ভোগ করবেন। তাই বলা যায়, জনাব আনিসের অর্থায়নের বিষয়টি পারিবারিক অর্থায়নের সাথে জড়িত।"
        },
        {
          "label": "ঘ",
          "question": "উদ্দীপকে আনিসের ঋণের সংস্থান করার যৌক্তিকতা বিশ্লেষণ করো।",
          "explanation": "রেফ্রিজারেটর ক্রয়ের জন্য জনাব আনিসের ঋণের সংস্থান করা সম্পূর্ণ যৌক্তিক হয়েছে বলে আমি মনে করি। পরিবারের স্থায়ী সম্পদ অর্জনের জন্য নিজস্ব তহবিল যথেষ্ট নাও হতে পারে। তাই আত্মীয়-স্বজন, পরিচিত ব্যক্তি, ব্যাংক বা আর্থিক প্রতিষ্ঠান থেকে ঋণ নেওয়ার প্রয়োজন দেখা দেয়। এ অর্থায়নে শুধু পরিবারের মধ্যকার আয়-ব্যয় মূল্যায়িত হয়। উদ্দীপকের জনাব আনিস একজন চাকরিজীবী। পাশাপাশি তিনি কৃষিকাজের মাধ্যমে অর্থ উপার্জন করেন। অর্থ স্বল্পতার প্রেক্ষিতে বাসায় রেফ্রিজারেটর ক্রয়ের জন্য তিনি ঋণের মাধ্যমে অর্থ সংস্থানও করেন। পরিবারের নিয়মিত খরচগুলো সাধারণত নিয়মিত আয়ের সাথে মিল রেখে করা হয়। কিন্তু স্থায়ী সম্পদ অর্জনের জন্য নিয়মিত আয় ও নিজস্ব তহবিল অনেক সময় পর্যাপ্ত নাও হতে পারে। এক্ষেত্রে তহবিল অপর্যাপ্ত থাকলে বিভিন্ন আত্মীয়স্বজন, পরিচিত ব্যক্তি, বন্ধু-বান্ধব বা ব্যাংক থেকে অর্থ ঋণ হিসেবে নেওয়া যায়। উদ্দীপকে জনাব আনিসের বাসায় রেফ্রিজারেটর কেনা প্রয়োজন। কিন্তু তার অর্থের স্বল্পতা ছিল। তাই বলা যায়, রেফ্রিজারেটর ক্রয়ে জনাব আনিসের ঋণের সংস্থান করা পুরোপুরি যৌক্তিক ছিল।"
        }
      ]
    },
    {
      "number": "2",
      "uddipok": "জনাব আবিদ সাহেব ব্যবসায়িক কার্যকলাপ পরিচালার জন্য ১০ মাসের মধ্যে পরিশোধযোগ্য অর্থসংস্থান করেন। পরবর্তীতে অর্থের ঘাটতি দেখা দিলে ভবিষ্যতে পণ্য সরবরাহের শর্তেঅগ্রিম অর্থ গ্রহণ করেন।",
      "tag": "JB 24",
      "sub_questions": [
        {
          "label": "ক",
          "question": "দীর্ঘমেয়াদি অর্থায়নের আধুনিক পদ্ধতি কোনটি?",
          "explanation": "ীর্ঘমেয়াদি অর্থায়নের আধুনিক পদ্ধতি হলো লিজিং।"
        },
        {
          "label": "খ",
          "question": "পাওনা আদায় ও দেনা পরিশোধ করে কোন হিসাবের মাধ্যমে? ব্যাখ্যা করো।",
          "explanation": "পাওনা আদায় ও দেনা পরিশোধ করে চলতি হিসাবের মাধ্যমে। চলতি হিসাব ব্যবসায়ীদের জন্য একটি উপযুক্ত হিসাব। এই হিসাবের মাধ্যমে যেকোনো সময় অর্থ জমা ও উত্তোলন করা যায়। ব্যবসায়ীদের যেকোনো সময় পাওনা আদায় ও দেনা পরিশোধের প্রয়োজন হতে পারে। এজন্য ব্যবসায়ীরা চলতি হিসাব খুলে পাওনা আদায় ও দেনা পরিশোধের কাজ করে।"
        },
        {
          "label": "গ",
          "question": "জনাব আবিদ সাহেব কোন ধরনের অর্থসংস্থান করেন? ব্যাখ্যা করো।",
          "explanation": "জনাব আবিদ সাহেব স্বল্পমেয়াঁদি অর্থসংস্থান করেন। স্বল্পমেয়াদি অর্থায়ন সাধারণত ১ বছর বা তার কম সময়ের জন্য হয়ে থাকে। এই উৎস হতে অর্থসংস্থানের খরচ তুলনামূলকভাবে সর্বোচ্চ ও সর্বনিম্ন উভয়ই হতে পারে। এই অর্থায়নের কয়েকটি উৎস হলো বাকিতে পণ্য ক্রয়, প্রাপ্য বিল বাট্টাকরণ, প্রদেয় বিল, স্বল্পমেয়াদি ব্যাংক ঋণ ইত্যাদি। সাধারণত দৈনন্দিন কার্যক্রম পরিচালনার জন্য এই অর্থায়ন করা হয়। উদ্দীপকে জনাব আবিদ সাহেব ব্যবসায়িক কার্যকলাপ পরিচালনায় জন্য ১০ মাসের মধ্যে পরিশোধযোগ্য অর্থসংস্থান করেন। পরবর্তীতে অর্থের ঘাটতি দেখা দিলে ভবিষ্যতে পণ্য সরবরাহের শর্তে অগ্রিম অর্থ গ্রহণ করেন। এখানে জনাব আবিদের ১০ মাসের মধ্যে পরিশোধযোগ্য অর্থসংস্থান এবং ক্রেতা হতে অগ্রিম গ্রহণ স্বল্পমেয়াদি অর্থসংস্থানের অন্তর্ভুক্ত। এই ধরনের অর্থসংস্থানের মাধ্যমে ব্যবসায়িক দৈনন্দিন কার্যক্রম পরিচালনা করা হয়। তাই বলা, জনাব আবিদ সাহেবের কার্যক্রমে স্বল্লমেয়াদি অর্থসংস্থান পরিলক্ষিত হয়।"
        },
        {
          "label": "ঘ",
          "question": "উদ্দীপকে অর্থের ঘাটতি পূরণে গৃহীত ব্যবস্থাটির প্রেক্ষিতে তোমার মতামত ব্যাখ্যা করো।",
          "explanation": "উদ্দীপকে অর্থের ঘাটতি পূরণে ক্রেতা থেকে অগ্রিম গ্রহণ অত্যন্ত কার্যকরী। প্রতিষ্ঠানের সাথে নিয়মিত লেনদেনকারী বিশ্বস্ত ক্রেতাগণ অনেক সময় ভবিষ্যৎ ক্রয়ের মোট মূল্য বা কিছু অংশ অগ্রিম হিসেবে দেন। এর ফলে বিক্রেতা সাময়িক সময়ের জন্য অর্থসংস্থান করতে পারেন। এ ধরনের অর্থ প্রতিষ্ঠানের বাহির থেকে সংগ্রহ করা হয়। উদ্দীপকে জনাব আবিদ একজন ব্যবসায়ী। তিনি স্বল্পমেয়াদি অর্থসংস্থান করেন। ব্যবসায় কার্য পরিচালনার জন্য তিনি ১০ মাস মেয়াদি অর্থসংস্থান করেন। পরবর্তীতে অর্থের ঘাটতি দেখা দিলে পণ্য সরবরাহের শর্তে অগ্রিম অর্থ গ্রহণ করেন। অর্থ সংগ্রহের জন্য একটি প্রতিষ্ঠানকে বিভিন্ন বিষয় চিন্তা করতে হয়। এর মধ্যে উৎসের ধরন, তহবিল সংগ্রহের খরচ বিবেচ্য বিষয়। অর্থের ঘাটতি পূরণে স্বল্পমেয়াদি উৎস হিসেবে ক্রেতার নিকট হতে অগ্রিম গ্রহণ অত্যন্ত কার্যকরী। এক্ষেত্রে জনাব আবিদ সাহেব স্বল্প সময়ের জন্য এ টাকা দিয়ে মূলধনের ঘাটতি পূরণ করেন। অর্থাৎ, এটি অর্থায়নের একটি স্বল্পমেয়াদি উৎস। সুতরাং বলা যায়, উদ্দীপকে অর্থের ঘাটতি পূরণে গৃহীত ব্যবস্থাটির যৌক্তিকতা রয়েছে।"
        }
      ]
    },
    {
      "number": "3",
      "uddipok": "'বক' কোম্পানির শেয়ার বিক্রির ক্ষেত্রে পুরাতন শেয়ার মালিক জনাব ঝন্টুকে অগ্রাধিকার দিয়ে থাকে। পরবর্তীতে অবণ্টিত মুনাফার ক্ষেত্রেও মুনাফা বণ্টন না করে শেয়ার বণ্টন করে।",
      "tag": "JB 24",
      "sub_questions": [
        {
          "label": "ক",
          "question": "ডিবেঞ্চার কী?",
          "explanation": "দীর্ঘমেয়াদি জামানতবিহীন ঋণের দলিলকে ডিবেঞার বলে।"
        },
        {
          "label": "খ",
          "question": "সেকেন্ডারি বাজার বলতে কী বোঝ? ব্যাখ্যা করো।",
          "explanation": "যে বাজারে প্রাথমিক ইস্যুকৃত শেয়ার, বন্ড ইত্যাদি পরবর্তীতে কেনা-বেচা করা হয় তাকে মাধ্যমিক বা সেকেন্ডারি বাজার বলে। সেকেন্ডারি বাজারে শেয়ারের মূল্য সর্বদা ওঠা-নামা করে। আর এ কারণে এ বাজারে বিনিয়োগ তুলনামূলকভাবে বেশি ঝুঁকিপূর্ণ। তবে শেয়ার বা বন্ডের নগদায়নে এ বাজার বিশেষ ভূমিকা রাখে। এ বাজারে ব্রোকার, ডিলার, ব্যক্তি ও প্রতিষ্ঠানও বিনিয়োগকারী হিসেবে অংশগ্রহণ করে।"
        },
        {
          "label": "গ",
          "question": "জনাব ঝন্টুকে প্রদত্ত 'বক' কোম্পানির শেয়ারের ধরন ব্যাখ্যা করো।",
          "explanation": "জনাব ঝটুকে প্রদত্ত 'বক' কোম্পানির শেয়ারের ধরন হলো রাইট শেয়ার। কোম্পানি গঠনের পরবর্তী সময়ে শেয়ার বিক্রয় করার ক্ষেত্রে পুরাতন শেয়ার মালিকগণ অগ্রাধিকার পায়। পুরাতন শেয়ার মালিকগণ শেয়ার ক্রয়ে এরূপ অগ্রাধিকার পেয়ে থাকলে তখন তাকে রাইট শেয়ার বলে। অর্থাৎ, কোম্পানির নতুন ইস্যুকৃত শেয়ারে কোম্পানির বর্তমান শেয়ার মালিকরা অগ্রাধিকার পায়। উদ্দীপকে 'বক' কোম্পানির বাজারে সাধারণ শেয়ার রয়েছে। জনাব ঝন্টু 'বক' কোম্পানির শেয়ার কেনার মাধ্যমে উক্ত কোম্পানির সাধারণ শেয়ার মালিক হন। পরবর্তীতে 'বক' কোম্পানি যখন শেয়ার বিক্রি করে তখন ঝন্টুকে অগ্রাধিকার দেয়। শেয়ার বিক্রির ক্ষেত্রে এরূপ পুরাতন বা বর্তমান শেয়ার মালিককে অগ্রাধিকার দিলে তা রাইট শেয়ারের বৈশিষ্ট্য বহন করে। তাই বলা যায়, জনাব ঝন্টুকে প্রদত্ত 'বক' কোম্পানির শেয়ার হলো রাইট শেয়ার।"
        },
        {
          "label": "ঘ",
          "question": "উদ্দীপকে অবণ্টিত মুনাফার জন্য গৃহীত ব্যবস্থাটির যৌক্তিকতা মূল্যায়ন করো।",
          "explanation": "উদ্দীপকে অবণ্টিত মুনাফার ক্ষেত্রে স্টক লভ্যাংশ বা বোনাস শেয়ার দেওয়া যৌক্তিক হয়েছে। কোম্পানি অনেক সময় নগদ লভ্যাংশের পরিবর্তে স্টক লভ্যাংশ দিয়ে থাকে। এক্ষেত্রে প্রতিষ্ঠান নিট মুনাফা শেয়ারহোল্ডারদের মধ্যে শেয়ার হিসেবে আনুপাতিক হারে বণ্টন করে। আবার, ভবিষ্যৎ আর্থিক বিপর্যয় মোকাবিলায়ও এ তহবিল ব্যবহার করা হয়। উদ্দীপকের 'বক' কোম্পানির শেয়ার বিক্রির ক্ষেত্রে পুরাতন শেয়ার মালিক জনাব ঝন্টুকে অগ্রাধিকার দিয়ে থাকে। পরবর্তীতে, অবণ্টিত মুনাফার ক্ষেত্রেও মুনাফা বণ্টন না করে শেয়ার বণ্টন করে। অর্থাৎ, কোম্পানিটি প্রথমে রাইট শেয়ার এবং পরবর্তী সময়ে বোনাস শেয়ার বা স্টক লভ্যাংশ ইস্যু করে। কোম্পানি অনেক সময় লাভজনক খাতে বিনিয়োগের উদ্দেশ্যে নিট মুনাফা শেয়ারহোল্ডারদের মাঝে বিনিয়োগ না করে অবণ্টিত মুনাফা আকারে রেখে দেয়। এটি দিয়ে সঞ্চিতি তহবিলও গঠন করে যাতে করে ভবিষ্যৎ অর্থনৈতিক বিপর্যয় মোকাবিলা করা যায়। সেক্ষেত্রে প্রতিষ্ঠান তার বর্তমান শেয়ার মালিকদের মাঝে আনুপাতিক হারে স্টক লভ্যাংশ বা বোনাস শেয়ার দিয়ে থাকে। ফলে শেয়ারের সংখ্যা বৃদ্ধি পায়। প্রতিষ্ঠানের অভ্যন্তরীণ অর্থসংস্থানের উৎস হিসেবেও অবণ্টিত মুনাফা গুরুত্বপূর্ণ ভূমিকা পালন করে। তাই বলা যায়, অবণ্টিত মুনাফার জন্য উদ্দীপকের কোম্পানির স্টক লভ্যাংশ দেওয়া যৌক্তিক হয়েছে।"
        }
      ]
    },
    {
      "number": "4",
      "uddipok": "জনাব সাবিত সাহেব ৬ বছর পর ১,৬০,০০০ টাকা পাওয়ার আশায় কিছু টাকা ব্যাংকে জমা রাখতে চান। D ব্যাংক থেকে ৯% অর্ধ-বার্ষিক চক্রবৃদ্ধি লাভে এবং C ব্যাংক ৮.৫০% মাসিক চক্রবৃদ্ধি লাভের প্রস্তাব দিয়েছে।",
      "tag": "JB 24",
      "sub_questions": [
        {
          "label": "ক",
          "question": "EAR-এর পূর্ণরূপ কী?",
          "explanation": "EAR-এর পূর্ণরূপ হচ্ছে Effective Annual Rate।"
        },
        {
          "label": "খ",
          "question": "অর্থের সময়মূল্যের মূল কারণ কী? ব্যাখ্যা করো।",
          "explanation": "অর্থের সময়মূল্যের মূল কারণ হলো সুদের হার। সুদ্রে হারের কারণেই মূলত অর্থের ভবিষ্যৎ মূল্য ও বর্তমান মূল্যের মধ্যে পার্থক্য পরিলক্ষিত হয়। যদি সুদের হার ১০% হয়, তাহলে ১ রছর পরের ১০০ টাকার বর্তমান মূল্য হবে ৯০.৯১ টাকা। কিন্তু সুদের হার ২০% হলে ওই একই ১০০ টাকার বর্তমান মূল্য হবে ৮৩.৩৩ টাকা। সুতরাং, সুদের হারই অর্থের সময়মূল্যের মূল কারণ।"
        },
        {
          "label": "গ",
          "question": "'D' ব্যাংকে কত টাকা জমা রাখতে হবে?",
          "explanation": "'D' ব্যাংকে জমাকৃত টাকার পরিমাণ নির্ণয়: দেওয়া আছে, ভবিষ্যৎ মূল্য, FV = ১,৬০,০০০ টাকা মেয়াদ, n = ৬ বছর সুদের হার, i = ৯% বা, ০.০৯ বছরে চক্রবৃদ্ধির সংখ্যা, m = ২ বার [ অর্ধ-বার্ষিক চক্রবৃদ্ধি] আমরা জানি,  বর্তমান মূল্য,  P V = F V ( ১ + i m ) n × m = ১ , ৬০ , ০০০ ( ১ + 0. ০৯ 2 ) ৬ × 2 = ১ , ৬০ , ০০০ ১ . ৬৯৫৮৮ = ৯৪ , ৩৪৬ . ২৯৮ টাকা  \\begin{aligned} \\text { বর্তমান মূল্য, } \\mathrm{PV} & =\\frac{\\mathrm{FV}}{\\left(১+\\frac{\\mathrm{i}}{\\mathrm{m}}\\right)^{\\mathrm{n} \\times \\mathrm{m}}}=\\frac{১, ৬ ০, ০ ০ ০}{\\left(১+\\frac{0 . ০ ৯}{2}\\right)^{৬ \\times 2}} \\\\ & =\\frac{১, ৬ ০, ০ ০ ০}{১. ৬ ৯ ৫ ৮ ৮}=৯ ৪, ৩ ৪ ৬ . ২ ৯ ৮ \\text { টাকা }\\end{aligned}   বর্তমান   মূল্য ,  PV ​ = ( ১ + m i ​ ) n × m FV ​ = ( ১ + 2 0. ০৯ ​ ) ৬ × 2 ১ , ৬০ , ০০০ ​ = ১ . ৬৯৫৮৮ ১ , ৬০ , ০০০ ​ = ৯৪ , ৩৪৬ . ২৯৮   টাকা   ​ ∴ জনাব সাবিতকে 'D' ব্যাংকে ৯৪,৩৪৬.২৯৮ টাকা জমা রাখতে হবে। উত্তর: ৯৪,৩৪৬.২৯৮ টাকা।"
        },
        {
          "label": "ঘ",
          "question": "'D' ও 'C' ব্যাংকের মধ্যে কোনটি লাভজনক? যুক্তি দাও।",
          "explanation": "'C' ব্যাংকে জমাকৃত টাকার পরিমাণ নির্ণয়: দেওয়া আছে, ভবিষ্যৎ মূল্য, FV = ১,৬০,০০০ টাকা মেয়াদ, n = ৬ বছর সুদের হার,i = ৮.৫০% বা ০.০৮৫ বছরে চক্রবৃদ্ধির সংখ্যা, m = ১২ বার[ মাসিক চক্রবৃদ্ধি] আমরা জানি,  বর্তমান মূল্য,  P V = F V ( ১ + i m ) n × m = ১ , ৬০ , ০০০ ( ১ + ০ . ০৮৫ ১ ) ৬ × ১২ = ১ , ৬০ , ০০০ ১ . ৬৬২৩ = ৯৬ , ২৫২ . ১৮ টাকা  \\begin{aligned} \\text { বর্তমান মূল্য, } \\mathrm{PV} & =\\frac{\\mathrm{FV}}{\\left(১+\\frac{\\mathrm{i}}{\\mathrm{m}}\\right)^{\\mathrm{n} \\times \\mathrm{m}}}=\\frac{১, ৬ ০, ০ ০ ০}{\\left(১+\\frac{০ . ০ ৮ ৫}{১}\\right)^{৬ \\times ১২}} \\\\ & =\\frac{১, ৬ ০, ০ ০ ০}{১. ৬ ৬ ২ ৩}=৯ ৬, ২ ৫ ২ . ১ ৮ \\text { টাকা }\\end{aligned}   বর্তমান   মূল্য ,  PV ​ = ( ১ + m i ​ ) n × m FV ​ = ( ১ + ১ ০ . ০৮৫ ​ ) ৬ × ১২ ১ , ৬০ , ০০০ ​ = ১ . ৬৬২৩ ১ , ৬০ , ০০০ ​ = ৯৬ , ২৫২ . ১৮   টাকা   ​ অতএব, ৬ বছর পর ১,৬০,০০০ টাকা পেতে 'C' ব্যাংকে জমা রাখতে হবে ৯৬,২৫২.১৮ টাকা। অপরদিকে, 'D' ব্যাংকে রাখতে হবে ৯৪,৩৪৬.২৯৮ টাকা ['গ' নং থেকে পাওয়া]। অর্থাৎ, কাঙ্ক্ষিত পরিমাণ টাকা পেতে 'D' ব‍্যাংকে (৯৬,২৫২.১৮ - ৯৪,৩৪৬.২৯৮) = ১,৯০৫.৮৮২ টাকা কম জমা রাখতে হবে। তাই বলা যায়, উদ্দীপকে উল্লিখিত দুইটি ব্যাংকের মধ্যে 'D'ব্যাংক লাভজনক।"
        }
      ]
    },
    {
      "number": "5",
      "uddipok": "নিচের ছকে ২০১৮ সাল থেকে ২০২২ সাল পর্যন্ত শামুক ও ঝিনুক প্রকল্পের আয় দেওয়া হলো- বছর শামুক (আয় %) ঝিনুক (আয় %) ২০১৮ ২৫% ৩০% ২০১৯ ২০% ২৫% ২০২০ ২০% –৩০% ২০২১ ১৫% ২০% ২০২২ ২৫% ১৫%",
      "tag": "JB 24",
      "sub_questions": [
        {
          "label": "ক",
          "question": "অনিশ্চয়তা থেকে কীসের সৃষ্টি হয়?",
          "explanation": "অনিশ্চয়তা থেকে ঝুঁকির সৃষ্টি হয়।"
        },
        {
          "label": "খ",
          "question": "ঝুঁকিবহুল আয় বলতে কী বোঝ?",
          "explanation": "যেসব আয়ের সাথে ঝুঁকি জড়িত সেসব আয়কে ঝুঁকিবহুল আয় বলে। প্রত্যাশিত আয় থেকে প্রকৃত আয়ের মধ্যে ব্যবধান হওয়ার আশঙ্কাই হচ্ছে ঝুঁকি। সাধারণত আয়ের একটি অংশ ঝুঁকিমুক্ত আর অপর অংশটি ঝুঁকিযুক্ত হয়। ঝুঁকিমুক্ত আয়ের পর অতিরিক্ত ঝুঁকি নেওয়ার ফলে ঝুঁকি প্রিমিয়াম পাওয়া যায়, যা শুধু ঝুঁকিবহুল বিনিয়োগের ক্ষেত্রেই প্রযোজ্য।"
        },
        {
          "label": "গ",
          "question": "শামুক প্রকল্পের আদর্শ বিচ্যুতি নির্ণয় করো।",
          "explanation": "শামুক প্রকল্পের আদর্শ বিচ্যুতি নির্ণয়: আমরা জানি, আদর্শ বিচ্যুতি = ∑ (  আয় হার - গড় হার)  2 n − ১ =\\sqrt{\\frac{\\sum\\left(\\text { আয় হার - গড় হার) }{ }^{2}\\right.}{n-১}} = n − ১ ∑ (   আয়   হার  -  গড়   হার )  2 ​ ​ এখানে, Σ ( \\Sigma\\left(\\right. Σ ( আয় হার - গড় হার) 2 = { }^{2}= 2 = অতীতে অর্জিত আয় হার থেকে গড় আয় হারের পার্থক্যের বর্গের সমষ্টি n = বছরের সংখ্যা = ৫ ∴ \\therefore ∴ আদর্শ বিচ্যুতি =  ১৭.৫০  = ৪ . ১৮ =\\sqrt{\\text { ১৭.৫০ }}=৪.১৮% \\% =   ১৭ . ৫০   ​ = ৪ . ১৮ (প্রায়)। ∴ \\therefore ∴ শামুক প্রকল্পের আদর্শ বিচ্যুতি ৪.১৮%। উত্তর: ৪.১৮% (প্রায়)।"
        },
        {
          "label": "ঘ",
          "question": "শামুক ও ঝিনুক প্রকল্পের মধ্যে কোনটি গ্রহণ করা উচিত? আদর্শ বিচ্যুতির ভিত্তিতে উপস্থাপন করো।",
          "explanation": "শামুক ও ঝিনুক প্রকল্পের মধ্যে কোনটি গ্রহণ করা উচিত তা জানার জন্য ঝিনুক প্রকল্পেরও আদর্শ বিচ্যুতি নির্ণয় করতে হবে। আমরা জানি, আদর্শ বিচ্যুতি = ∑ (  আয় হার - গড় হার)  ) 2 n − ১ =\\sqrt{\\frac{\\sum(\\text { আয় হার - গড় হার) })^{2}}{n-১}} = n − ১ ∑ (   আয়   হার  -  গড়   হার )  ) 2 ​ ​ এখানে, Σ \\Sigma Σ (আয় হার - গড় হার) 2 = { }^{2}= 2 = অতীতে অর্জিত আয় হার থেকে গড় আয় হারের পার্থক্যের বর্গের সমষ্টি n = বছরের সংখ্যা = ৫ ∴ \\therefore ∴ আদর্শ বিচ্যুতি =  ৩৯২.৫০  = =\\sqrt{\\text { ৩৯২.৫০ }}= =   ৩৯২ . ৫০   ​ = ১৯.৮১% (প্রায়)। উদ্দীপকে শামুক প্রকল্পের আদর্শ বিচ্যুতি ৪.১৮% ['গ' থেকে পাওয়া]। অন্যদিকে, ঝিনুক প্রকল্পের আদর্শ বিচ্যুতি ১৯.৮১%। আমরা জানি, আদর্শ বিচ্যুতির ছোট মান্ কম ঝুঁকি নির্দেশ করে। আর বড় মান বেশি ঝুঁকি নির্দেশ করে। উদ্দীপকে শামুক প্রকল্পের আদর্শ বিচ্যুতি কম। তাই বলা যায়, একজন বিনিয়োগকারীর উদ্দীপঁকের শামুক প্রকল্পটি গ্রহণ করা উচিত।"
        }
      ]
    },
    {
      "number": "6",
      "uddipok": "চাঁদ ও তারা প্রকল্পের বিনিয়োগ যথাক্রমে ৮০,০০০ টাকা ও ১,০০,০০০ টাকা। আগামী ৫ বছরে এদের সম্ভাব্য আয় নিম্নরূপ: বছর চাঁদ প্রকল্প (আয়) তারা প্রকল্প (আয়) ২০১১ ৪০,০০০ ৪০,০০০ ২০১২ ৩০,০০০ ৩৫,০০০ ২০১৩ ২৫,০০০ ২০,০০০ ২০১৪ ২০,০০০ ৩০,০০০ ২০১৫ ২০,০০০ ৩৫,০০০",
      "tag": "JB 24",
      "sub_questions": [
        {
          "label": "ক",
          "question": "ব্যবসায় প্রতিষ্ঠানের সাফল্য কীসের ওপর নির্ভর করে?",
          "explanation": "ব্যবসায় প্রতিষ্ঠানের সাফল্য নির্ভর করে দীর্ঘমেয়াদি বিনিয়োগ সিদ্ধান্তের ওপর।"
        },
        {
          "label": "খ",
          "question": "\"মূলধন বাজেটিং সর্বদা ঝুঁক্তিযুক্ত সিদ্ধান্ত”- ব্যাখ্যা করো।",
          "explanation": "মূলধন বাজেটিং-এর অধিকাংশ সিদ্ধান্ত ভবিষ্যতের ওপর নির্ভর করে বলে এটিকে সর্বদা ঝুঁকিযুক্ত সিদ্ধান্ত বলা হয়। একটি স্থায়ী সম্পত্তি যেমন: কৌনো মেশিনে বিনিয়োগ করা উচিত কি না তা কিছু বিষয়ের ওপর নির্ভর করে। ঐ মেশিনটিতে উৎপাদিত পণ্য ভবিষ্যতে কত টাকা করে এবং কী পরিমাণে বিক্রি হবে, পণ্যটির উৎপাদন ব্যয় কত হবে ইত্যাদি। ভবিষ্যতের এসব তথ্য-উপাত্ত অনুমান নির্ভর হয়, যা বাস্তবসম্মত নাও হতে পারে। এজন্য মূলধন বাজেটিং সর্বদা ঝুঁকিপূর্ণ সিদ্ধান্ত।"
        },
        {
          "label": "গ",
          "question": "চাঁদ প্রকল্পের পে-ব্যাক নির্ণয় করো।",
          "explanation": "চাঁদ প্রকল্পের পে-ব্যাক সময় নির্ণয়: বছর বার্ষিক নগদ প্রবাহ ক্রমযোগিত নগদ প্রবাহ ০ –৮০,০০০ –৮০,০০০ ২০১১ ৪০,০০০ –৪০,০০০ ২০১২ ৩০,০০০ –১০,০০০ ২০১৩ ২৫,০০০ ১৫,০০০ ২০১৪ ২০,০০০ ৩৫,০০০ ২০১৫ ২০,০০০ ৫৫,০০০ ∴ \\therefore ∴ পে-ব্যাক সময় = ২ বছর + ১০,০০০/২৫,০০০ বছর = ২.৪০ বছর উত্তর: ২.৪০ বছর।"
        },
        {
          "label": "ঘ",
          "question": "চাঁদ ও তারা প্রকল্পের মধ্যে কোনটি বাদ দেওয়া উচিত? পে-ব্যাক-এর ভিত্তিতে সিদ্ধান্ত দাও।",
          "explanation": "চাঁদ ও তারা উভয় প্রকল্পের পে-ব্যাক সময় নির্ণয় করে বর্জনীয় প্রকল্প নির্বাচন করতে হবে। তারা প্রকল্পের পে-ব্যাক সময় নির্ণয়: বছর বার্ষিক নগদ প্রবাহ ক্রমযোগিত নগদ প্রবাহ ০ –১,০০,০০০ –১,০০,০০০ ২০১১ ৪০,০০০ –৬০,০০০ ২০১২ ৩৫,০০০ –২৫,০০০ ২০১৩ ২০,০০০ –৫,০০০ ২০১৪ ৩০,০০০ ২৫,০০০ ২০১৫ ৩৫,০০০ ৬০,০০০ ∴ \\therefore ∴ পে-ব্যাক সময় = = = ৩ বছর + ৫ , ০০০ ৩০ , ০০০ = +\\frac{৫, ০ ০ ০}{৩ ০, ০ ০ ০}= + ৩০ , ০০০ ৫ , ০০০ ​ = ৩.১৭ বছর। আমরা জানি, যে প্রকল্পের পে-ব্যাক সময় যত কম হয়, সে প্রকল্প তত বেশি গ্রহণযোগ্য। এখানে চাঁদ প্রকল্পে পে-ব্যাক সময় ২.৪০ বছর ['গ' নং থেকে]। অন্যদিকে, তারা প্রকল্পের পে-ব্যাক সময় ৩.১৭ বছর। অর্থাৎ, চাঁদ প্রকল্পের পে-ব্যাক সময় কম হওয়ায় এই প্রকল্পে বিনিয়োগ করা লাভজনক হবে। তাই বলা যায়, চাঁদ ও তারা প্রকল্পের মধ্যে তারা প্রকল্পটি বাদ দেওয়া উচিত।"
        }
      ]
    },
    {
      "number": "7",
      "uddipok": "জনাব ননী জাহান সামাজিক বিরূপ অবস্থার কথা চিন্তা করে তার গহনা ও মূল্যবান দলিলপত্র নিয়ে একটি আর্থিক প্রতিষ্ঠানের পরামর্শ গ্রহণ করেন। তিনি জমি ক্রয়ের জন্য নগদ অর্থ নিয়ে ঢাকা যাওয়ার পথে হারিয়ে ফেলেন। উক্ত ব্যাংকে অনলাইন ব্যাংকিং কার্যক্রমও চালু আছে।",
      "tag": "JB 24",
      "sub_questions": [
        {
          "label": "ক",
          "question": "বাণিজ্যিক ব্যাংকের মূল উদ্দেশ্য কী?",
          "explanation": "বাণিজ্যিক ব্যাংকের মূল উদ্দেশ্য মুনাফা অর্জন।"
        },
        {
          "label": "খ",
          "question": "সংরক্ষিত তহবিল বলতে কী বোঝ? ব্যাখ্যা করো।",
          "explanation": "সংরক্ষিত তহবিল হলো কোম্পানির লাভের যে অংশ শেয়ারহোল্ডারদের মধ্যে লভ্যাংশ হিসেবে বিতরণ না করে ভবিষ্যতে ব্যবহারের জন্য আলাদা করে রাখা হয়। এটি একটি কোম্পানির আর্থিক ভিত্তি শক্তিশালী করার এবং ভবিষ্যতের বিভিন্ন প্রয়োজন মেটানোর জন্য একটি গুরুত্বপূর্ণ উৎস।"
        },
        {
          "label": "গ",
          "question": "জনাব ননী জাহান আর্থিক প্রতিষ্ঠানের পরামর্শ অনুসারে কোন পদক্ষেপ গ্রহণ করেন? ব্যাখ্যা করো।",
          "explanation": "জনাব ননী জাহান আর্থিক প্রতিষ্ঠানের পরামর্শ অনুসারে ব্যাংকের লকার সেবা গ্রহণ করেন,। বাণিজ্যিক ব্যাংক আমানত সংগ্রহ ও ঋণদান ছাড়াও নানাবিধ সেবা প্রদান করে। ব্যাংকগুলো সার্ভিস চার্জের বিনিময়ে জনগণের মূল্যবান দলিলপত্র, গহনা ইত্যাদি জমা রাখে। ব্যাংকের এ সেবাটি লকার সার্ভিস নামে পরিচিত এর মাধ্যমে গ্রাহক তার মূল্যবান সম্পত্তির নিরাপত্তা নিশ্চিত করতে পারে। উদ্দীপকে জনাব ননী জাহান সামাজিক বিরূপ অবস্থা নিয়ে চিন্তিত। তাই তিনি তার গহনা ও মূল্যবান দলিলপত্র নিয়ে একটি আর্থিক প্রতিষ্ঠানের পরামর্শ গ্রহণ করেন। এখানে জনাব ননী জাহানের মূল উদ্দেশ্য তার গহনাসমূহ ও দলিলপত্র নিরাপদে সংরক্ষণ করা। এর জন্য আধুনিক ব্যাংক ব্যবস্থায় লকার সেবার ব্যবস্থা রয়েছে। যার মাধ্যমে তিনি তার গহনাসমূহ ও দলিলপত্র নিরাপদে সংরক্ষণ করতে পারবেন। তাই নিরাপদে মূল্যবান সম্পত্তি সংরক্ষণের জন্য জনাব ননী জাহানের আর্থিক প্রতিষ্ঠান থেকে লকার সেবা গ্রহণ করা উচিত।"
        },
        {
          "label": "ঘ",
          "question": "উদ্দীপকে উল্লিখিত দুর্ঘটনা এড়াতে আর্থিক প্রতিষ্ঠানটি কী ভূমিকা রাখতে পারে? তোমার মতামত দাও।",
          "explanation": "জনাব ননী জাহানের দুর্ঘটনাটি এড়াতে নিরাপদ অর্থ স্থানান্তরের মাধ্যমে আর্থিক প্রতিষ্ঠানটি ভূমিকা রাখতে পারে। নিরাপদ লেনদেনের ক্ষেত্রে ব্যাংকের অবদান অনস্বীকার্য। ব্যাংক বিনিময় মাধ্যমের সাহায্যে দেশের বাইরে ও ভিতরে নিরাপদে অর্থ স্থানান্তর করে। ব্যাংক বিনিময়ের মাধ্যম হিসেবে চেক, পে-অর্ডার, বিনিময় বিল, প্রত্যয়পত্র, ডেবিট কার্ড, ক্রেডিট কার্ড ইত্যাদি ব্যবহার করে। এগুলো নগদ অর্থ বহনের ঝুঁকি হ্রাস করে। উদ্দীপকে জনাব ননী জাহান তার গহনা ও মূল্যবান দলিলপত্র সংরক্ষণের জন্য ব্যাংকের পরামর্শ গ্রহণ করেন। পরবর্তীতে তিনি জমি ক্রয়ের জন্য নগদ অর্থ নিয়ে ঢাকা যাচ্ছিলেন। ঢাকা যাওয়ার পথে তিনি অর্থ হারিয়ে ফেলেন। উল্লেখ্য ব্যাংকটি গ্রাহকদের অনলাইন ব্যাংকিং সেবাও প্রদান করে থাকে। ব্যাংক বিভিন্ন ধরনের বিনিময় মাধ্যম সৃষ্টি করে লেনদেন নিষ্পত্তি করে। • উদ্দীপকের জনাব ননী জাহান বিনিময়ের মাধ্যম ব্যবহার করে নিরাপদে অর্থের লেনদেন করতে পারেন। এক্ষেত্রে তার হিসাবের বিপরীতে চেক, পে-অর্ডার বা ব্যাংক ড্রাফট, ডেবিট কার্ড,ক্রেডিট কার্ড ইত্যাদি ব্যবহার করতে পারেন। ফলে তাকে বিশাল অঙ্কের নগদ অর্থ বহনের ঝুঁকিও মোকাবিলা করতে হবে না; বরং নির্দিষ্ট কোনো বিল স্থানান্তরের মাধ্যমেই লেনদেন করতে পারবেন। তাই বলা যায়, আর্থিক প্রতিষ্ঠানটি এভাবেই নিরাপদে অর্থ স্থানান্তরের ব্যবস্থা করে জনাব ননী জাহানকে দুর্ঘটনা এড়াতে সাহায্য করবে।"
        }
      ]
    },
    {
      "number": "8",
      "uddipok": "এসিসি প্রতিষ্ঠান হিমেলের কাছ থেকে ৭% সুদে ২,০০,০০০ টাকা গ্রহণ করে ১০% সুদে ১,০০,০০০ টাকা প্রদান করে। একই সাথে রপ্তানিকারককে অগ্রিম অর্থ প্রদানেরও ব্যবস্থা করে।",
      "tag": "JB 24",
      "sub_questions": [
        {
          "label": "ক",
          "question": "মূল্যের পরিমাপক কোনটি?",
          "explanation": "মূল্যের পরিমাপক হলো মুদ্রা।"
        },
        {
          "label": "খ",
          "question": "'দ্রব্যের বিনিময়ে দ্রব্য' প্রথাটি ব্যাখ্যা করো।",
          "explanation": "'দ্রব্যের বিনিময়ে দ্রব্য' কথাটির মাধ্যমে বিনিময় প্রথাকে বোঝানো হয়েছে। মানব সৃষ্টি ও সভ্যতার বিবর্তনের সাথে মানুষের প্রয়োজন, কর্মকাণ্ড এবং সামাজিক বন্ধনের পরিধি প্রসার লাভ করে। পণ্য বিনিময়ের সময়কালে মানুষ পরস্পরের মধ্যে তার প্রয়োজনের অতিরিক্ত দ্রব্যাদি বিনিময়ের মাধ্যমে নিজেদের চাহিদা নির্বাহ করতো। তাই 'দ্রব্যের বিনিময়ে দ্রব্য' এ প্রথাটিই বিনিময় প্রথা হিসেবে পরিচিত।"
        },
        {
          "label": "গ",
          "question": "এসিসি প্রতিষ্ঠানটি কোন ধরনের? ব্যাখ্যা করো।",
          "explanation": "উদ্দীপকে এসিসি প্রতিষ্ঠানটি হলো বাণিজ্যিক ব্যাংক। মুনাফা অর্জনের উদ্দেশ্যে প্রতিষ্ঠিত ও পরিচালিত ব্যাংক হলো বাণিজ্যিক ব্যাংক। এ ব্যাংক গ্রাহকদের সঞ্চিত অর্থ বিভিন্ন হিসাবের (চলতি, স্থায়ী ও সঞ্চয়ী) মাধ্যমে জমা রাখে। ব্যাংকটি বিভিন্ন খাতে এ অর্থ ঋণ দেয়। এছাড়াও গ্রাহকদের বিভিন্ন ব্যাংকিং সেবা দেওয়া বাণিজ্যিক ব্যাংকের কাজ। উদ্দীপকে এসিসি প্রতিষ্ঠান হিমেলের কাছ থেকে ৭% সুদে ২,০০,০০০ টাকা গ্রহণ করে। আবার, ১০% সুদে ১,০০,০০০ টাকা প্রদান করে। ব্যাংকটি রপ্তানিকারককে অগ্রিম অর্থ প্রদানেরও ব্যবস্থা করে। অর্থাৎ, এসিসি প্রতিষ্ঠান আমান্ত সংগ্রহ ও ঋণ প্রদানের মাধ্যমে মুনাফা অর্জনের চেষ্টা করে। এটি মূলত বাণিজ্যিক ব্যাংকের মূল বৈশিষ্ট্য। এছাড়া বাণিজ্যিক ব্যাংক প্রত্যয়পত্রের মাধ্যমে রপ্তানিকারককে অগ্রিম অর্থ প্রদানের ব্যবস্থা করে। তাই বলা যায়, এসিসি প্রতিষ্ঠান বৈশিষ্ট্যগত বিচারে একটি বাণিজ্যিক ব্যাংক।"
        },
        {
          "label": "ঘ",
          "question": "উক্ত প্রতিষ্ঠানের অগ্রিম অর্থ প্রদানের ভূমিকা মূল্যায়ন করো।",
          "explanation": "উদ্দীপকের এসিসি প্রতিষ্ঠান প্রত্যয়পত্র ইস্যুর বিপরীতে রপ্তানিকারককে অগ্রিম অর্থ প্রদান করে। প্রত্যয়পত্রের মাধ্যমে ব্যাংক আমদানিকারকের পক্ষে রপ্তানিকারকের অনুকূলে আমদানি করা প্রণ্যের মূল্য পরিশোধের নিশ্চয়তা দেয়। এতে রপ্তানিকারকের টাকা প্রাপ্তির অনিশ্চয়তার বিষয়টি দূর হয়। আবার আমদানিকারকের সঠিক পণ্য প্রাপ্তির বিষয়টিও নিশ্চিত ইয়। উদ্দীপকে এসিসি প্রতিষ্ঠান হিমেলের কাছ থেকে ৭% সুদে অর্থ সংগ্রহ করে। সংগৃহীত অর্থ ১০% সুদে বিনিয়োগ করে। প্রতিষ্ঠানটি রপ্তানিকারককে অগ্রিম অর্থ প্রদানেরও ব্যবস্থা করে। সাধারণত বাণিজ্যিক ব্যাংক প্রত্যয়পত্রের মাধ্যমে রপ্তানিকারককে এ সুবিধা প্রদান করে থাকে। আন্তর্জাতিক বাণিজ্যে আমদানিকারক ও রপ্তানিকারকের মধ্যে দূরত্ব, মুদ্রার ভিন্নতাসহ বিভিন্ন বাধার সৃষ্টি হয়। এক্ষেত্রে বৈদেশিক বাণিজ্যে জটিলতা তৈরি হয়। এসব সমস্যা দূর করতে বাণিজ্যিক ব্যাংক মূল্য পরিশোধের নিশ্চয়তা দিয়ে প্রত্যয়পত্র ইস্যু করে। বাণিজ্যিক ব্যাংক ক্ষেত্রবিশেষ রপ্তানিকারককে অগ্রিম অর্থ প্রদানের ব্যবস্থাও করে থাকে। সেক্ষেত্রে বাণিজ্যিক ব্যাংক প্রত্যয়পত্রের বাট্টাকৃত মূল্য রপ্তানিকারককে পরিশোধ করে। এটি উদ্দীপকের এসিসি প্রতিষ্ঠানও করেছে। তাই বলা যায়, আন্তর্জাতিক বাণিজ্যে উদ্দীপকের এসিসি প্রতিষ্ঠানের অগ্রিম অর্থ প্রদান যৌক্তিক।"
        }
      ]
    },
    {
      "number": "9",
      "uddipok": "সৈকত সাহেব যেখানে চাকরি করেন ওই প্রতিষ্ঠান নোট ও মুদ্রা প্রচলন করে। আবার, উক্ত প্রতিষ্ঠানের আইন অনুযায়ী সর্বনিম্ন ২ জন ও সর্বোচ্চ ১৩ জন পরিচালকের সমন্বয়ে 'B' ব্যাংক প্রতিষ্ঠিত হয়।",
      "tag": "JB 24",
      "sub_questions": [
        {
          "label": "ক",
          "question": "কোন মেশিন থেকে নগদ টাকা তোলা যায়?",
          "explanation": "এটিএম (ATM) মেশিন থেকে নগদ টাকা তোলা যায়।"
        },
        {
          "label": "খ",
          "question": "\"তারল্য নীতিটি\"- ব্যাখ্যা করো।",
          "explanation": "গ্রাহকের চেকের অর্থ চাওয়ামাত্র পরিশোধের জন্য কাম্য পরিমাণ তরল সম্পত্তি সংরক্ষণকে ব্যাংকের তারল্য নীতি বলা হয়। এ নীতির আলোকে ব্যাংক এমন পরিমাণ অর্থ সংরক্ষণ করে যাতে গ্রাহকদের উত্থাপিত চেক ফেরত যাওয়ার সম্ভাবনা না থাকে। অন্যদিকে, তারল্য সংরক্ষণের ফলে ব্যাংকের ঋণদান সামর্থ্য য়েন হ্রাস না পায় সেদিকে খেয়াল রাখতে হয়।"
        },
        {
          "label": "গ",
          "question": "সৈকত সাহেব কোন প্রতিষ্ঠানে চাকরি করেন? ব্যাখ্যা করো।",
          "explanation": "দ্দীপকে সৈকত সাহেব কেন্দ্রীয় ব্যাংকে চাকরি করেন। সরকারি মালিকানায় প্রতিষ্ঠিত ও পরিচালিত ব্যাংক হলো কেন্দ্রীয় ব্যাংক। নোট ও মুদ্রা প্রচলনের একক অধিকার ভোগ করে এ ব্যাংক। জনকল্যাণই এ ব্যাংকের মূল উদ্দেশ্য। উদ্দীপকে সৈকত সাহেব একটি প্রতিষ্ঠানে চাকরি করেন। ওই প্রতিষ্ঠান নোট ও মুদ্রা প্রচলন করে। বাজারে চাহিদা অনুযায়ী নোট ও মুদ্রা প্রচলন করা কেন্দ্রীয় ব্যাংকের একটি প্রধান কাজ। দেশে কেন্দ্রীয় ব্যাংকই নোট ও মুদ্রা প্রচলনের একচ্ছত্র অধিকার ভোগ করে। তবে বাণিজ্যিক ব্যাংক পরোক্ষভাবে নোট ও মুদ্রা প্রচলন করে। তাই বলা যায়, উদ্দীপকের সৈকত সাহেব কেন্দ্রীয় ব্যাংকে চাকরি করেন।"
        },
        {
          "label": "ঘ",
          "question": "উদ্দীপকে 'B' ব্যাংক প্রতিষ্ঠায় সৈকত সাহেবের ব্যাংকের ভূমিকা সম্পর্কে তোমার মতামত বিশ্লেষণ করো।",
          "explanation": "উদ্দীপকে 'B' ব্যাংকের মতো প্রাইভেট ব্যাংক প্রতিষ্ঠায় সৈকত সাহেবের কেন্দ্রীয় ব্যাংকের ভূমিকা অনেক। কেন্দ্রীয় ব্যাংক সরকারি মালিকানায় প্রতিষ্ঠিত ও পরিচালিত হয়। এ ব্যাংক দেশের ব্যাংক ব্যবস্থা ও মুদ্রা বাজারের নিয়ন্ত্রক। অন্যদিকে, সর্বনিম্ন ২ জন ও সর্বোচ্চ ১৩ জন পরিচালক নিয়ে প্রাইভেট ব্যাংক গঠিত হয়। উদ্দীপকে সৈকত সাহেবের প্রতিষ্ঠান নোট ও মুদ্রা প্রচলন করে। অর্থাৎ, এটি একটি কেন্দ্রীয় ব্যাংক। ব্যাংকটি 'B' ব্যাংক প্রতিষ্ঠার অনুমতি দেয়। 'B' ব্যাংকে সর্বনিম্ন ২ জন এবং সর্বোচ্চ ১৩ জন পরিচালক রয়েছে। অর্থাৎ, ব্যাংকটি হলো প্রাইভেট ব্যাংক। দেশের অর্থনীতির প্রয়োজনে ও অর্থনীতিকে সঠিকভাবে পরিচালনা করার জন্য কেন্দ্রীয় ব্যাংকটি দেশের পুরো ব্যাংক ব্যবস্থাকে নিয়ন্ত্রণ করে। অন্যান্য ব্যাংকগুলোর জন্য এ ব্যাংক পরিচালনা সংক্রান্ত নীতিমালা তৈরি করে। এছাড়া দেশের মধ্যে একটি শক্তিশালী ব্যাংকিং ব্যবস্থা গড়ে তোলার উদ্দেশ্যে এ ব্যাংক সাহায্য করে। আবার, নতুন ব্যাংক ও শাখা খোলার অনুমতি প্রদান করে। একইভাবে উদ্দীপকের কেন্দ্রীয় ব্যাংক 'B' ব্যাংক প্রতিষ্ঠার অনুমতি দেয়। অন্যান্য ব্যাংকের মতো 'B' ব্যাংকও কেন্দ্রীয় ব্যাংক থেকে প্রয়োজনীয় পরামর্শ, নির্দেশনা ও সহযোগিতা পাবে। যা 'B' ব্যাংককে সুষ্ঠু ব্যাংকিং কার্যাবলি সম্পাদনে সহায়তা করবে। তাই বলা যায়, উদ্দীপকের 'B' ব্যাংক প্রতিষ্ঠায় কেন্দ্রীয় ব্যাংকের ভূমিকা অপরিসীম।"
        }
      ]
    },
    {
      "number": "10",
      "uddipok": "জনাব নীল একজন সফল ব্যবসায়ী। ব্যবসায়ের আয় বৃদ্ধির জন্য ৫০,০০০ টাকা ২ বছরের জন্য 'A' ব্যাংকে জমা রাখলেন।",
      "tag": "JB 24",
      "sub_questions": [
        {
          "label": "ক",
          "question": "এটিএম-এর পূর্ণরূপ কী?",
          "explanation": "এটিএম বা ATM-এর পূর্ণরূপ হলো 'Automated Teller Machine'।"
        },
        {
          "label": "খ",
          "question": "\"মোবাইল ব্যাংকিং” বলতে কী বোঝ?",
          "explanation": "মোবাইল ব্যাংকিং বলতে মোবাইলের মাধ্যমে সহজে ব্যাংকিং কাজ সম্পাদন করাকে বোঝায়। এর মাধ্যমে গ্রাহক ব্যাংকে না গিয়ে মোবাইলের মাধ্যমে লেনদেন সম্পন্ন করে। গ্রাহকের পরিচয় নিশ্চিত হয়ে এ ধরনের সেবা দেওয়া হয় বর্তমানে বিকাশ, রকেট, ইত্যাদি মোৱাইল ব্যাংকিং-এর উদাহরণ।"
        },
        {
          "label": "গ",
          "question": "জনাব নীল তার জন্য কোন হিসাব গ্রহণ করলেন? ব্যাখ্যা করো।",
          "explanation": "জনাব নীল তার জন্য স্থায়ী হিসাব গ্রহণ করলেন। এ হিসাবে নির্দিষ্ট সময়ের জন্য টাকা জমা রাখা হয়। উক্ত সময়ের আগে অর্থ উত্তোলন করা যায় না। তবে এ হিসাবের গ্রাহককে ব্যাংক উচ্চ হারেসুদ দেয়। উদ্দীপকে জনাব নীল একজন সফল ব্যবসায়ী। তিনি ব্যবসায়ের আয় বাড়াতে চান। তাই ব্যবসায়ের ৫০,০০০ টাকা ২ বছরের জন্য 'A' ব্যাংকে জমা রাখেন। এক্ষেত্রে, তিনি নির্দিষ্ট সময় তথা ২ বছরের জন্য টাকা জমা রাখেন। এর ফলে তিনি অধিক সুদ তথা আয় অর্জন করতে পারবেন। তাই বৈশিষ্ট্যের আলোকে বলা যায়, জনাব নীল স্থায়ী হিসাবে টাকা জমা করেন।"
        },
        {
          "label": "ঘ",
          "question": "'A' ব্যাংকে টাকা জমা রাখার যৌক্তিকতা বিশ্লেষণ করো।",
          "explanation": "ব্যবসায়ী হিসেবে জনাব নীলের 'A' ব্যাংকের স্থায়ী হিসাবে টাকা জমা রাখা অযৌক্তিক একজন ব্যবসায়ীর জন্য চলতি হিসাব উত্তম। এর মাধ্যমে তিনি ইচ্ছামতো টাকা জমা ও উত্তোলন করতে পারেন। স্থায়ী হিসাবে নির্দিষ্ট মেয়াদের আগে টাকা উত্তোলন করা যায় না। বিশেষ প্রয়োজনে উত্তোলন করা যায়, তবে এক্ষেত্রে কোনো সুদ পাওয়া যায় না। উদ্দীপকে জনাব নীল একজন সফল ব্যবসায়ী। তিনি ব্যবসায়ের আয় বাড়াতে চান। তাই ব্যবসায়ের ৫০,০০০ টাকা 'A' ব্যাংকের স্থায়ী হিসাবে জমা রাখেন। এই জমার মেয়াদ ২ বছর। একজন ব্যবসায়ীর যেকোনো সময় নগদ টাকার দরকার হতে পারে। ব্যাংকের স্থায়ী হিসাবে টাকা জমা রাখলে তাৎক্ষণিকভাবে টাকা নাও তুলতে পারেন। উদ্দীপকে জনাব নীল স্থায়ী হিসাবে টাকা জমা রাখেন। ফলে হঠাৎ কম দামে ব্যবসায়ের কাঁচামাল পাওয়া গেলে তিনি তা কিনতে ব্যর্থ হবেন। তিনি ব্যবসায়ের আয় বাড়ানোর জন্য নতুন পোর্টফোলিওতে বিনিয়োগ করতে পারতেন। তাই বলা যায়, জনাব নীলের স্থায়ী হিসাবে টাকা জমা রাখার সিদ্ধান্তটি যৌক্তিক ছিল না।"
        }
      ]
    },
    {
      "number": "11",
      "uddipok": "আদনান সাহেব একজন চাকরিজীবী। তিনি ছেলে আসিফকে চেক দিয়ে ২০,০০০ টাকা উত্তোলনের জন্য পাঠান। উক্ত ব্যাংক আসিফকে চাহিবামাত্র চেকে উল্লিখিত টাকা প্রদান করে।",
      "tag": "JB 24",
      "sub_questions": [
        {
          "label": "ক",
          "question": "ব্যবসায়ের মূলমন্ত্র কী?",
          "explanation": "ব্যাংক ও গ্রাহকের আস্থা ও বিশ্বাসই ব্যাংকিং ব্যবসায়ের মূলমন্ত্র।"
        },
        {
          "label": "খ",
          "question": "দাগকাটা চেক বলতে কী বোঝ?",
          "explanation": "বাহক বা হুকুম চেকের বাম কোণের উপরিভাগে আড়াআড়িভাবে সমান্তরাল দুটি রেখা টানা হলে তাকে দাগকাটা চেক বলে। দাগকাটা চেক সবচেয়ে নিরাপদ একটি চেক। এই চেকের অর্থ নির্দিষ্ট প্রাপকের ব্যাংক হিসাবের মাধ্যমে প্রদান করা হয়। এরূপ চেকের অর্থ নগদে পরিশোধ করা হয় না। ফলে এ ধরনের চেক চুরি বা হারিয়ে গেলেও অন্য কেউ অর্থ উত্তোলন করতে পারে না।"
        },
        {
          "label": "গ",
          "question": "আদনান সাহেবের চেকটির ধরন ব্যাখ্যা করো।",
          "explanation": "আদনান সাহেবের চেকটি একটি বাহক চেক। যে চেকের অর্থ যেকোনো ব্যক্তি বা বাহক ব্যাংক থেকে সংগ্রহ করতে পারে তাকে বাহক চেক বলে। যেকোনো ব্যক্তি এ ধরনের চেক বহন করে ব্যাংকে উপস্থাপন করলে ব্যাংক তাকে চেকের অর্থ পরিশোধে বাধ্য থাকবে। এ চেকে প্রাপকের নামের শেষে 'অথবা বাহককে' শব্দদ্বয় লেখা থাকে। উদ্দীপকে আদনান সাহেব একজন চাকরিজীবী। তিনি ছেলে আসিফকে চেক দিয়ে ২০,০০০ টাকা উত্তোলনের জন্য পাঠান। উক্ত ব্যাংক আসিফকে উল্লিখিত টাকা চাহিবামাত্র প্রদান করে।। ব্যাংক শুধুমাত্র বাহক. চেক উপস্থাপন করা মাত্র চেকের বাহককে নগদে পরিশোধ করে। আদনান সাহেবের চেকটির বাহক তার ছেলে। সে চেকটি উপস্থাপন করা মাত্রই ব্যাংক তাকে অর্থ পরিশোধ করে। তাই বলা যায়, আদনান সাহেবের দেওয়া চেকটি একটি বাহক চেক ছিল।"
        },
        {
          "label": "ঘ",
          "question": "উদ্দীপকে ব্যাংকের সাথে আদনানের সম্পর্কের যৌস্তিকতা মূল্যায়ন করো।",
          "explanation": "আদনান সাহেবের সাথে ব্যাংকের ব্যাংকার-গ্রাহক সম্পর্ক বিদ্যমান। ব্যাংকিং ব্যবসায়ে লিপ্ত ব্যস্তিকে ব্যাংকার বলা হয়। আবার যিনি ব্যাংকের হিসাবের মাধ্যমে ঐ ব্যাংকে যুক্ত থাকে তাকে গ্রাহক বলা হয়। হিসাব খোলার মাধ্যমে ব্যাংক ও গ্রাহকের মধ্যে চুক্তিবদ্ধ সম্পর্কতৈরি হয়। ফলে উভয় পক্ষেরই কিছু দায়িত্ব ও কর্তব্য থাকে। উদ্দীপকের আদনান সাহেব একজন চাকরিজীবী। তিনি ব্যাংকের মাধ্যমে আর্থিক লেনদেন করে থাকেন। তিনি ছেলে আসিফকে ২০,০০০ টাকার বাহক চেক দিয়ে অর্থ উত্তোলন করেন। অর্থাৎ, তিনি ব্যাংকের একজন গ্রাহক। ব্যাংকে হিসাব খোলার মাধ্যমে ব্যাংক ও আদনান সাহেবের মধ্যে একটি আইনগত সম্পর্কের সৃষ্টি হয়েছে। এতে করে দুই পক্ষেরই কিছু অধিকার ও দায়িত্ব সৃষ্টি হয়। এই চুক্তির কারণেই ব্যাংক আদনান সাহেবের জমাকৃত টাকা চাওয়ামাত্র ফেরত দিতে বাধ্য। ব্যাংক ও গ্রাহকের মধ্যে ডেটর-ক্রেডিটর সম্পর্ক বিদ্যমান। তাই তিনি যখন ব্যাংকে টাকা জমা দেন তখন ব্যাংক ডেটর ও তার হিসাব ক্রেডিটর হয়। একইভাবে তিনি যখন অর্থ উত্তোলন বা ঋণ গ্রহণ করেন তখন বিপরীত সম্পর্ক বিরাজ করে। উভয়পক্ষ তাদের সম্পর্কগুলো থেকে সৃষ্ট দায়িত্ব ও কর্তব্য সঠিকভাবে পার্লন করলে ব্যাংক ও আদনান সাহেবের মধ্যে আস্থা ও বিশ্বাসের সুসম্পর্ক বজায় থাকবে।"
        }
      ]
    }
  ]
}