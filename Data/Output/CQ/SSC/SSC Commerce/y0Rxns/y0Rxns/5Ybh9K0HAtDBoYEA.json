{
  "title": "বরিশাল বোর্ড ২০২১",
  "subtitle": "ফিন্যান্স ও ব্যাংকিং (11)",
  "questions": [
    {
      "number": "1",
      "uddipok": "জনাব ময়েজ আবুধাবীর একটি অভিজাত হোটেলে চাকরি করেন। পরিবারের সদস্যদের জন্য নিয়মিত টাকা পাঠান। অপরদিকে, তার বন্ধু জনাব রবিন প্রতি বছর তার ব্যবসায়ের জন্য জাপান থেকে ভারী যন্ত্রপাতি ক্রয় করেন।",
      "tag": "BB 21",
      "sub_questions": [
        {
          "label": "ক",
          "question": "একটি সফল বিনিয়োগ কোনটি বৃদ্ধিতে প্রত্যক্ষ ভূমিকা রাখে?",
          "explanation": "একটি সফল বিনিয়োগ প্রত্যক্ষভাবে জাতীয় আয় বাড়াতে সহায়তা করে।"
        },
        {
          "label": "খ",
          "question": "অর্থায়ন সিদ্ধান্ত বলতে কী বোঝায়?",
          "explanation": "কোম্পানির প্রয়োজনীয় মূলধন তহবিল সংগ্রহ করার সিদ্ধান্তকেই অর্থায়নের বা আয় সিদ্ধান্ত বলে। ব্যবসায়ের প্রয়োজনে মালিককে বিভিন্ন উৎস থেকে বিভিন্ন মেয়াদভিত্তিক ভিন্ন ভিন্ন (যেমন: স্থায়ী মূলধন ও চলতি মূলধন) মূলধন সংগ্রহ করতে হয়। প্রয়োজন অনুযায়ী তহবিল সংগ্রহের জন্য মালিক আর্থিক ব্যবস্থাপনার কৌশল (মূলধন ব্যবস্থাপনা, ঋণ ব্যবস্থাপনা) অবলম্বন করে মূলধন ও ঋণের মধ্যে ভারসাম্য রক্ষা করে অর্থায়ন সিদ্ধান্ত গ্রহণ করে।"
        },
        {
          "label": "গ",
          "question": "জনাব রবিনের ব্যবসায়ের জন্য যন্ত্রপাতি ক্রয় আর্থিক ব্যবস্থাপকদের কোন ধরনের কাজকে নির্দেশ করে? ব্যাখ্যা করো।",
          "explanation": "নিম্নের অনুরূপঃ উদ্দীপকে জনাব কিরণের ব্যবসায়ের জন্য যন্ত্রপাতি ক্রয় আর্থিক ব্যবস্থাপকদের ব্যয় বা বিনিয়োগ সিদ্ধান্তকে নির্দেশ করে। ব্যয় সিদ্ধান্ত বলতে মূলত তহবিল বিনিয়োগ প্রক্রিয়াকে বোঝায়। এর মাধ্যমে ব্যয় বা বিনিয়োগের খাত নির্ধারণ করা হয়। উক্ত খাত লাভজনক হলে বিনিয়োগ করা হয়। একটি প্রতিষ্ঠানের বিনিয়োগ সিদ্ধান্তের অন্তর্ভুক্ত হলো মেশিন ক্রয়, ব্যবসায় সম্প্রসারণ ইত্যাদি। উদ্দীপকে জনাব কিরণ প্রতি বছর তার ব্যবসায়ের জন্য জাপান থেকে ভারী যন্ত্রপাতি কিনেন। এক্ষেত্রে তার প্রতিষ্ঠানের সংগৃহীত তহবিল তিনি যন্ত্রপাতি ক্রয়ে বিনিয়োগ করেন। আর এ তহবিল বিনিয়োগের কাজটি একজন আর্থিক ব্যবস্থাপকের কাছে ব্যয় বা বিনিয়োগ সিদ্ধান্ত। তাই বলা যায়, জনাব কিরণের ব্যবসায়ের জন্য যন্ত্রপাতি ক্রয় আর্থিক ব্যবস্থাপকের দৃষ্টিকোণ থেকে একটি বিনিয়োগ সিদ্ধান্ত।"
        },
        {
          "label": "ঘ",
          "question": "\"জনাব ময়েজের মতো কর্মচারীরা বাণিজ্য ঘাটতি পূরণে ভূমিকা রাখে\"-বিশ্লেষণ করো।",
          "explanation": "নিম্নের অনুরূপঃ জনাব রাজুর মতো কর্মচারীরা বাণিজ্য ঘাটতি পূরণে ভমিকা রাখে। বাণিজ্য ঘাটতি বলতে রপ্তানি আয় অপেক্ষা আমদানি ব্যয় বেশি হওয়াকে বোঝায়। এ ঘাটতি পূরণে রেমিটেন্স (প্রবাসীদের পাঠানো অর্থ) বিশেষ ভূমিকা রাখে। উদ্দীপকে জনাব রাজু একজন প্রবাসী। তিনি কাতারে থাকেন। সেখানে একটি তেল কোম্পানিতে তিনি চাকরি করেন। পরিবারের সদস্যদের জন্য তিনি নিয়মিত টাকা পাঠান। জনাব রাজু একজন প্রবাসী বাংলাদেশি। সাধারণত রাজুর মতো প্রবাসীরা তাদের অর্জিত অর্থ দেশে পরিবারের কাছে পাঠায়। এই টাকা দেশের জন্য রেমিটেন্স হিসেবে বিবেচিত হয়। প্রবাসীদের প্রেরিত রেমিটেন্স দেশের বাণিজ্যের উদ্বৃত্তকে (ব্যয় থেকে আয় বেশি হওয়া) বাড়িয়ে দেয়। এতে বাণিজ্য ঘাটতি কমে। এছাড়া, জনাব রাজুর প্রেরিত রেমিটেন্স বৈদেশিক মুদ্রার রিজার্ভ বাড়ায়। সুতরাং, 'জনাব রাজুর মতো কর্মচারীরা বাণিজ্য ঘাটতি পূরণে ভূমিকা রাখে'-উক্তিটি যথার্থ।"
        }
      ]
    },
    {
      "number": "2",
      "uddipok": "মুদি ব্যবসায়ী জনাব আলম গ্রামের ধনাঢ্য ব্যক্তি জনাব ফরিদের কাছ থেকে সাপ্তাহিক ১% চক্রবৃদ্ধি সুদে কিছু টাকা ধার নেয়। অন্যদিকে, জনাব রফিক ৮ বছর পর ৩ লক্ষ টাকা পাবার আশায় কিছু টাকা ব্যাংকে রাখতে চান। 'ক' ব্যাংক বছরে ১০% হারে সুদ প্রদানের প্রস্তাব দিয়েছে। পক্ষান্তরে 'খ' ব্যাংক ত্রৈমাসিক চক্রবৃদ্ধিতে ৮% সুদ প্রদানের প্রস্তাব দিয়েছে",
      "tag": "BB 21",
      "sub_questions": [
        {
          "label": "ক",
          "question": "চক্রবৃদ্ধিকরণ কী?",
          "explanation": "প্রতি বছর সুদাসলের ওপর সুদ ধার্য করে ভবিষ্যৎ মূল্য নির্ণয় করার প্রক্রিয়াই চক্রবৃদ্ধিকরণ।"
        },
        {
          "label": "খ",
          "question": "মুনাফা অর্জনে মূলধন বাজেটিং গুরুত্বপূর্ণ ভূমিকা পালন করে কেন? ব্যাখ্যা করো।",
          "explanation": "ব্যবসায় প্রতিষ্ঠান পরিচালনার মূল উদ্দেশ্য মুনাফা অর্জন। ব্যবসায়ীরা দীর্ঘমেয়াদি বিনিয়োগে মূলধন বাজেটিং-এর মাধ্যমে সম্পত্তিতে বিনিয়োগ করে। এর মাধ্যমে মুনাফা অর্জনের চাকা সচল থাকে। তাই মুনাফা অর্জনে মূলধন বাজেটিংয়ের গুরুত্ব অপরিসীম।"
        },
        {
          "label": "গ",
          "question": "জনাব আলমের ঋণ গ্রহণের ক্ষেত্রে প্রকৃত সুদের হার নির্ণয় করো।",
          "explanation": "জনাব আলমের ঋণের প্রকৃত সুদের হার নির্ণয়: দেওয়া আছে, সাপ্তাহিক সুদের হার, r = ১% বা ০.০১ বার্ষিক সুদের হার, i = (০.০১ × ৫২) = ০.৫২ চক্রবৃদ্ধির সংখ্যা, m = ৫২ [ সাপ্তাহিক চক্রবৃদ্ধি] আমরা জানি,  প্রকৃত সুদের হার, EAR  = ( ১ + i m ) m − ১ = ( ১ + 0. ৫২ ৫২ ) ৫ 2 − ১ = ( ১ . ০১ ) ৫২ − ১ \\begin{aligned} \\text { প্রকৃত সুদের হার, EAR } & =\\left(১+\\frac{i}{m}\\right)^{m}-১=\\left(১+\\frac{0 . ৫ ২}{৫ ২}\\right)^{৫ 2}-১ \\\\ & =(১ . ০ ১)^{৫২}-১\\end{aligned}   প্রকৃত   সুদের   হার , EAR  ​ = ( ১ + m i ​ ) m − ১ = ( ১ + ৫২ 0. ৫২ ​ ) ৫ 2 − ১ = ( ১ . ০১ ) ৫২ − ১ ​ = ১.৬৭৭৬৮-১ = ০.৬৭৭৬৮ = ৬৭.৭৭% ∴ জনাব আলমের সাপ্তাহিক হারে কার্যকরী সুদের হার ৬৭.৭৭%(প্রায়)। উত্তর: ৬৭.৭৭%।"
        },
        {
          "label": "ঘ",
          "question": "বর্তমান মূল্য নির্ণয় করে জনাব রফিকের জন্য কোন প্রস্তাবটি গ্রহণ করা উচিত বলে তুমি মনে করো? মতামত দাও।",
          "explanation": "'ক' ব্যাংকের বর্তমান মূল্য নির্ণয়: দেওয়া আছে, ভবিষ্যৎ মূল্য, FV = ৩,০০,০০০ টাকা সুদের হার, i = ১০% বা ০.১০ সময়, n = ৮ বছর আমরা জানি, বর্তমান মূল্য, P V = F V ( ১ + i ) n = ৩ , ০০ , ০০০ ( ১ + ০ . ১০ ) ৮ = ৩ , ০০ , ০০০ ২ . ১৪৩৫৮৮ \\mathrm{PV}=\\frac{\\mathrm{FV}}{(১+\\mathrm{i})^{\\mathrm{n}}}=\\frac{৩, ০ ০, ০ ০ ০}{(১+০ . ১ ০)^{৮}}=\\frac{৩, ০ ০, ০ ০ ০}{২ . ১ ৪ ৩ ৫ ৮ ৮} PV = ( ১ + i ) n FV ​ = ( ১ + ০ . ১০ ) ৮ ৩ , ০০ , ০০০ ​ = ২ . ১৪৩৫৮৮ ৩ , ০০ , ০০০ ​ = ১,৩৯,৯৫২.২৭ টাকা ∴ 'ক' ব্যাংকে বর্তমানে ১,৩৯,৯৫২.২৭ টাকা রেখে ৮ বছর পর জনাব রফিক ৩ লক্ষ টাকা পেতে পারেন। 'খ' ব্যাংকের বর্তমান মূল্য নির্ণয়: দেওয়া আছে, ভবিষ্যৎ মূল্য, FV = ৩,০০,০০০ টাকা সুদের হার, i = ৮% বা ০.০৮ সময়, n = ৮ বছর চক্রবৃদ্ধির সংখ্যা, m = ৪ বার [ত্রৈমাসিক চক্রবৃদ্ধি] আমরা জানি,  বর্তমান মূল্য, PV  = F V ( ১ + i   m ) n x m = ৩ , ০০ , ০০০ ( ১ + ০ . ০৮ 8 ) ৮ × 8 = ৩ , ০০ , ০০০ ( ১ . ০২ ) ৩ 2 = ৩ , ০০ , ০০০ ১ . ৮৮ 8 ৫ 8 ০ \\begin{aligned} \\text { বর্তমান মূল্য, PV } & =\\frac{\\mathrm{FV}}{\\left(১+\\frac{i}{\\mathrm{~m}}\\right)^{\\mathrm{nxm}}}=\\frac{৩, ০ ০, ০ ০ ০}{\\left(১+\\frac{০ . ০ ৮}{8}\\right)^{৮ \\times 8}} \\\\ & =\\frac{৩, ০ ০, ০ ০ ০}{(১ . ০ ২)^{৩ 2}}=\\frac{৩, ০ ০, ০ ০ ০}{১ . ৮ ৮ 8 ৫ 8 ০} \\end{aligned}   বর্তমান   মূল্য , PV  ​ = ( ১ +   m i ​ ) nxm FV ​ = ( ১ + 8 ০ . ০৮ ​ ) ৮ × 8 ৩ , ০০ , ০০০ ​ = ( ১ . ০২ ) ৩ 2 ৩ , ০০ , ০০০ ​ = ১ . ৮৮ 8 ৫ 8 ০ ৩ , ০০ , ০০০ ​ ​ = ১,৫৯,১৮৯.৯৯ টাকা এখানে, উদ্দীপকে জনাব রফিক ৮ বছর পর ৩ লক্ষ টাকা পেতে চান। 'ক' ব্যাংকে বর্তমানে ১,৩৯,৯৫২.২৭ টাকা জমা রেখে ৮ বছর পর তিনি ৩ লক্ষ টাকা পেতে পারেন। আবার, 'খ' ব্যাংকে বর্তমানে ১,৫৯,১৮৯.৯৯ টাকা রেখে তিনি ৮ বছর পর সমান টাকা পাবেন। অর্থাৎ 'ক' ব্যাংকে বর্তমানে (১,৫৯,১৮৯.৯৯ – ১,৩৯,৯৫২.২৭) = ১৯,২৩৭.৭২ টাকা কম রেখে তিনি ৮ বছর পর 'খ' ব্যাংকের ন্যায় ৩ লক্ষ টাকাই পাবেন। তাই বলা যায়, জনাব রফিকের জন্য 'ক' ব্যাংকের প্রস্তাবটি গ্রহণ করা যৌক্তিক হবে।"
        }
      ]
    },
    {
      "number": "3",
      "uddipok": "জনাব রহমান চাকরি শেষে এককালীন টাকা বিনিয়োগ করার জন্য 'পদ্মা' ও 'মহানন্দা' নামে দুটি কোম্পানিকে নির্বাচন করে তাদের আর্থিক বিবরণী বিশ্লেষণ করতে গিয়ে নিম্নোক্ত চিত্র দেখাতে পেলেন-",
      "tag": "BB 21",
      "sub_questions": [
        {
          "label": "ক",
          "question": "",
          "explanation": "আদর্শ বিচ্যুতির সূত্রটি হলো—  আদর্শ বিচ্যুতি  = ∑ (  আয় হার - গড় হার)  ) 2 n − ১ \\text { আদর্শ বিচ্যুতি }=\\sqrt{\\frac{\\sum(\\text { আয় হার - গড় হার) })^{2}}{n-১}}   আদর্শ   বিচ্যুতি   = n − ১ ∑ (   আয়   হার  -  গড়   হার )  ) 2 ​ ​"
        },
        {
          "label": "খ",
          "question": "",
          "explanation": "দায় পরিশোধের অক্ষমতা থেকে আর্থিক ঝুঁকির সৃষ্টি হয়। বহিস্থ উৎস থেকে গৃহীত ঋণের সুদ আসলসহ সময় মতো পরিশোধ করতে না পারার সম্ভাবনাকে আর্থিক ঝুঁকি বলে। ঋণ নেওয়ার ফলে প্রতিষ্ঠানে দায়ের সৃষ্টি হয়। ঋণকৃত অর্থ নিদিষ্ট সময় পর সুদ আসলসহ ফেরত দিতে হয়। কোনো কারণে প্রতিষ্ঠান এ দায় পরিশোধে অক্ষম হলে আর্থিক ঝুঁকির সৃষ্টি হয়।"
        },
        {
          "label": "গ",
          "question": "",
          "explanation": "নিম্নের অনুরূপঃ উদ্দীপকে 'পি' কোম্পানিতে বিনিয়োগকারীদের জন্য সুদ হারের ঝুঁকি রয়েছে। সুদের হারের পরিবর্তনের কারণে বিনিয়োগকৃত সম্পদের মূল্য কমার আশঙ্কাকেই সুদ হারের ঝুঁকি বলা হয়। বিনিয়োগের বিপরীতে বিনিয়োগকারীরা সুদ পায়। বাজারে সুদের হারের পরিবর্তনের সাথে সাথে তাদের বিনিয়োগের মূল্য ওঠা-নামা করে। সুদের হার বাড়লে বিনিয়োগের বাজারমূল্য কমে, আবার সুদের হার কমলে বিনিয়োগের বাজারমূল্য বাড়ে। বিনিয়োগকারী বন্ড, ডিবেঞ্চার ইত্যাদি কিনলে সুদের হারের ঝুঁকি মোকাবিলা করতে হয়। উদ্দীপকে 'পি' কোম্পানির আয়ের হার ২০১৫ সাল থেকে ২০১৯ সাল পর্যন্ত উত্থান-পতনের মধ্য দিয়ে গেছে। 'পি' কোম্পানি বিনিয়োগকারীদের জন্য একটি অধিক ঝুঁকিবহুল বিনিয়োগ বিবেচিত হবে। এক্ষেত্রে 'পি' কোম্পানির বিনিয়োগকারীরা সুদ হারের ঝুঁকির সম্মুখীন হয়েছেন। কারণ, ২০১৫ সালে সুদের হার বেড়ে যাওয়ায় বিনিযোগের বাজারমূল্য কমে গিয়েছিল। পক্ষান্তরে, ২০১৬ তে সুদের হার কমে যাওয়ায় বিনিয়োগের বাজার মূল্য বেড়েছিল। সুদের হারের কমা-বাড়ার কারণেই কোনো বছর বিনিয়োগকারীরা মুনাফা করেছে, আবার কোনো বছর ক্ষতিগ্রস্ত হয়েছে। সুতরাং, 'পি' কোম্পানির বিনিয়োগকারীরা সুদ হারের ঝুঁকির কারণেই আয়ে কোনো স্থিতিশীলতা পায়নি।"
        },
        {
          "label": "ঘ",
          "question": "",
          "explanation": "নিম্নের অনুরূপঃ উদ্দীপকে জনাব আফজালের 'এম' কোম্পানিতে বিনিয়োগ লাভজনক ও সম্ভাবনাময়। মুনাফার প্রত্যাশায় কোনো খাতে অর্থ ব্যয় করাই হলো বিনিয়োগ। একজন অভিজ্ঞ বিনিয়োগকারী একাধিক প্রকল্প মূল্যায়নের পর বিনিয়োগ সিদ্ধান্ত নিয়ে থাকে। সাধারণত যে প্রকল্পে সম্ভাব্য আয়ের উত্থান-পতন নেই, সে প্রকল্পে বিনিয়োগ লাভজনক হিসেবে বিবেচিত হয়। উদ্দীপকে জনাব আফজাল অবসরপ্রাপ্ত একজন চাকরিজীবী। তিনি এককালীন টাকা বিনিয়োগ করার জন্য 'পি' ও 'এম' নামে দুটি কোম্পানিকে নির্বাচন করেন। বিনিয়োগ থেকে আয়ের চিত্র উদ্দীপকে উপস্থাপন করা হয়েছে। এতে 'পি' কোম্পানির লাভের হারে ২০১৫ সাল থেকে ২০১৯ সাল পর্যন্ত উত্থান-পতন থাকলেও, 'এম' কোম্পানির আয়ের হার ঊর্ধ্বমুখী। 'এম' কোম্পানির লাভের হার ধারাবাহিকভাবে বাড়ছে। সাধারণত যে প্রকল্পে আয়ের উত্থান-পতন নেই, সেই প্রকল্পে ঝুঁকিও নেই। অন্যদিকে, যে প্রকল্পে আয়ের উত্থান-পতন বেশি, সে প্রকল্পের ঝুঁকিও বেশি। 'এম' কোম্পানিতে লাভের স্থিতিশীলতা রয়েছে। লাভের উত্থান আছে, তবে পতন নেই। কোনো বছর মুনাফা হয়েছে, আবার কোনো বছর ক্ষতি হয়েছে এই ধরনের অবস্থা 'এম' কোম্পানির চিত্রে দেখা যাচ্ছে না, যা 'পি' কোম্পানির চিত্রে দৃশ্যমান। তাই বলা যায়, জনাব আফজালের জন্য 'এম' কোম্পানিতে বিনিয়োগ লাভজনক হওয়ার পাশাপাশি যৌক্তিক সিদ্ধান্ত হবে।"
        }
      ]
    },
    {
      "number": "4",
      "uddipok": "'সান' এন্টারপ্রাইজ ৩ বছর মেয়াদি 'গোল্ডেন ফিউচার' নামে একটি প্রকল্পে ২৪ লক্ষ টাকা বিনিয়োগ করল। আগামী ৩ বছরে প্রাক্কলিত বিক্রয় যথাক্রমে ২ লক্ষ ৫০ হাজার, ৭ লক্ষ এবং ৯ লক্ষ টাকা। আরো অনুমান করা হয় যে, প্রতি বছর বিক্রয়ের ৪০% চলতি খরচ হবে। স্থায়ী খরচ হবে প্রতি বছর ১ লক্ষ টাকা। প্রাক্কলিত বার্ষিক অবচয় ৯৫,০০০ টাকা। সর্বশেষ ৩০% কর অনুমান করা হয়। অন্যদিকে, 'মুন' প্রকল্পের বিগত তিন বছরের নগদ প্রবাহ ৭০ হাজার টাকা, ৫০ হাজার টাকা, ১৪ হাজার টাকা। স্টার প্রকল্পের বিনিয়োগকৃত টাকা ২.২৫ বছরে ফেরত আসবে।",
      "tag": "BB 21",
      "sub_questions": [
        {
          "label": "ক",
          "question": "নগদ আন্তঃপ্রবাহ কী?",
          "explanation": "কোনো দীর্ঘমেয়াদি বিনিয়োগ প্রকল্পের ক্ষেত্রে মেয়াদকাল পর্যন্ত প্রতিবছর যে পরিমাণ মুনাফা অর্জনের সম্ভাবনা থাকে, তাকে নগদ আন্তঃপ্রবাহ বলা হয়।"
        },
        {
          "label": "খ",
          "question": "বাট্টার হার কেন প্রয়োজন হয়? ব্যাখ্যা করো।",
          "explanation": "ভবিষ্যৎ মূল্য থেকে বর্তমান মূল্য নির্ধারণে যে হার ব্যবহার করা হয় তাকে বাট্টার হার বলে। বাট্টার হার দিয়ে বোঝানো হয় কোন হারে ভবিষ্যৎ মূল্যকে কমালে তা বর্তমান অর্থের সমান হবে। সাধারণত অর্থের উপযোগকে সমন্বয় করার জন্য বাট্টার হার ব্যবহার করা হয়। ভবিষ্যৎ মূল্যে অর্থের উপযোগ সমন্বয় করা থাকে বলে তা বাট্টার হারের মাধ্যমে সহজেই বর্তমান মূল্যে নির্ধারণ করা যায়। সাধারণত ব্যাংক হারকে বাট্টার হার হিসেবে বিবেচনা করা হয়।"
        },
        {
          "label": "গ",
          "question": "",
          "explanation": ""
        },
        {
          "label": "ঘ",
          "question": "",
          "explanation": ""
        }
      ]
    },
    {
      "number": "5",
      "uddipok": "জনাব মাজেদ 'মায়ের দোয়া' নামে একটি আবাসিক হোটেলের মালিক। তিনি পথকলি নামে একটা সংগঠনে প্রায়ই অর্থ সাহায্য করেন। সেখানে অনেক এতিম শিশুদের থাকা, খাওয়া, শিক্ষা ইত্যাদির ব্যবস্থা করা হয়।",
      "tag": "BB 21",
      "sub_questions": [
        {
          "label": "ক",
          "question": "",
          "explanation": "IDB-এর পূর্ণরূপ হলো Islamic Development Bank."
        },
        {
          "label": "খ",
          "question": "",
          "explanation": "ব্যবসায় প্রতিষ্ঠান এবং বিনিয়োগকারীদের প্রত্যাশিত ব্যবসায়ের পরিচালনা খরচ পরিশোধের অক্ষমতাকেই এবং প্রাপ্ত ফলাফলের মধ্যে বিচ্যুতি থাকার আশঙ্কাকে ব্যবসায় ঝুঁকি বলে। ব্যবসায় পরিচালনা করতে গেলে কিছু চলতি ব্যয় নির্বাহ করতে হয়। যেমন: শ্রমিকের বেতন, অফিস ভাড়া, কাঁচামাল ক্রয় ইত্যাদি। ব্যবসায় প্রতিষ্ঠানের পণ্যের চাহিদা বাজারে কমে গেলে ও বিক্রি কমে যাওয়ার কারণে প্রতিষ্ঠানটি এসব ব্যয় পরিশোধ করতে ব্যর্থ হলে ব্যবসায়িক ঝুঁকির উদ্ভব হয়।"
        },
        {
          "label": "গ",
          "question": "",
          "explanation": "পথকলি সংগঠনটি একটি অব্যবসায়ী প্রতিষ্ঠান হওয়ায় এটি অনুদানের মাধ্যমে অর্থায়ন করে। অব্যবসায়ী প্রতিষ্ঠান দরিদ্র ও বঞ্চিত মানুষের সেবায় কাজ করে। এ ধরনের প্রতিষ্ঠান অমুনাফাভিত্তিক হয়। সাধারণত সমাজের বিত্তশালী ব্যক্তিরা এসব প্রতিষ্ঠানে অনুদান দেন। এছাড়া সাধারণ জনগণও তাদের প্রয়োজনের অতিরিক্ত অর্থ দিয়ে এসব প্রতিষ্ঠানকে সাহায্য করে। উদ্দীপকে পথকলি সংগঠনটি অনেক এতিম শিশুদের থাকা, খাওয়া, শিক্ষা ইত্যাদির ব্যবস্থা করে। এটি মূলত একটি এতিমখানা। এটি একটি অব্যবসায়ী ও অমুনাফাভিত্তিক প্রতিষ্ঠান। সমাজের বঞ্চিত ও এতিম বাচ্চাদের উন্নয়নে প্রতিষ্ঠানটি কাজ করে। এক্ষেত্রে প্রতিষ্ঠানটির অর্থসংস্থানের উৎস হলো সমাজের ধনী ও গণ্যমান্য ব্যক্তি। এদের কাছ থেকে অনুদান নিয়ে প্রতিষ্ঠান পরিচালনায় ব্যবহার করা হয়। তাই বলা যায়, পথকলি সংগঠনের অর্থায়নের ধরন হলো অব্যবসায়ী প্রতিষ্ঠানের অর্থসংস্থান বা অনুদান।"
        },
        {
          "label": "ঘ",
          "question": "",
          "explanation": "উদ্দীপকে 'পথকলি' সংগঠনটির অর্থায়ন প্রক্রিয়া অব্যবসায়ী প্রতিষ্ঠানের অর্থসংস্থান ও 'মায়ের দোয়া' প্রতিষ্ঠানের অর্থায়ন প্রক্রিয়া ব্যবসায় অর্থায়ন হওয়ায় প্রতিষ্ঠান দুটির অর্থায়নের মূল উদ্দেশ্য এক নয়। সমাজের কিছু প্রতিষ্ঠান বা সংস্থা দরিদ্র ও বঞ্চিত মানুষের সেবায় নিয়োজিত। এদেরকে অব্যবসায়ী প্রতিষ্ঠান বলা হয়। অন্যদিকে, ব্যবসায় প্রতিষ্ঠান তহবিল সংগ্রহ ও বিনিয়োগের জন্য যে অর্থায়ন প্রক্রিয়া ব্যবহার করে তা হলো ব্যবসায় অর্থায়ন। এ অর্থায়নের মূল উদ্দেশ্য মুনাফা অর্জন। উদ্দীপকে জনাব মাজেদ মায়ের দোয়া নামে একটি আবাসিক হোটেলের মালিক। তিনি 'পথকলি' নামে একটি সংগঠনে প্রায়ই অর্থ সাহায্য করেন। এই সংগঠনটি মূলত এতিম শিশুদের থাকা, খাওয়া, শিক্ষা ইত্যাদির ব্যবস্থা করে। 'মায়ের দোয়া' প্রতিষ্ঠানটি একটি ব্যবসায় প্রতিষ্ঠান। এর উদ্দেশ্য হলো মুনাফা অর্জন করা। এক্ষেত্রে জনাব মাজেদ মুনাফা পাওয়ার জন্য প্রথমে তহবিল সংগ্রহ করে পরবর্তীতে তা 'মায়ের দোয়া' নামের প্রতিষ্ঠানে বিনিয়োগ করেছেন। ব্যবসায় অর্থায়নের মাধ্যমে উক্ত প্রতিষ্ঠানটি মুনাফা করছে। অন্যদিকে, 'পথকলি' সংগঠনটি একটি অব্যবসায়ী প্রতিষ্ঠান। এর অর্থায়নের মূল উৎস হচ্ছে অনুদান। অব্যবসায়ী প্রতিষ্ঠানের অর্থের উৎস চিহ্নিতকরণ এবং উদ্দেশ্য অর্জনে এর যথার্থ ব্যবহার নিশ্চিত করাই অব্যবসায়ী প্রতিষ্ঠানের অর্থায়নের মূল উদ্দেশ্য। সুতরাং, 'পথকলি' ও 'মায়ের দোয়া' প্রতিষ্ঠান দু'টির অর্থায়নের মূল উদ্দেশ্য ভিন্ন।"
        }
      ]
    },
    {
      "number": "6",
      "uddipok": "জনাব সামি তার ৫ কোটি টাকা 'ক' ও 'খ' নামে দুটি প্রকল্পে বিনিয়োগের চিন্তাভাবনা করছেন। 'ক' প্রকল্পের ৩ বছরের বিক্রয়ের পরিমাণ যথাক্রমে ৫০ লক্ষ, ১.৫ কোটি ও ২ কোটি টাকা। চলতি খরচ বিক্রয়ের ৩৫% এবং কর হার ৩০%। আর 'খ' প্রকল্পের গড় মুনাফা ১২.৪০ লক্ষ টাকা। অন্যদিকে, তার সামনে 'গ' নামে অন্য একটি প্রকল্পে বিনিয়োগের সুযোগ আসে, যা থেকে ৩ বছরে নগদ প্রবাহ যথাক্রমে (-৭.৫) লক্ষ, ৯৩.০৮ লক্ষ, ৪০.১০ লক্ষ।",
      "tag": "BB 21",
      "sub_questions": [
        {
          "label": "ক",
          "question": "কোনটি অর্থায়নের সাফল্যের চাবিকাঠি?",
          "explanation": "মূলধন বাজেটিং অর্থায়নের সাফল্যের চাবিকাঠি।"
        },
        {
          "label": "খ",
          "question": "বিনিয়োগকারীর তারল্য ঝুঁকির ধারণাটি ব্যাখ্যা করো।",
          "explanation": "বিনিয়োগকারী সহজে ও যুক্তিসঙ্গত মূল্যে বিনিয়োগ (সিকিউরিটিজসমূহ) বিক্রয় করতে না পারার ঝুঁকিকে তারল্য ঝুঁকি বলে। বিনিয়োগকারীর অর্থ শেয়ার, বন্ড বা ডিবেঞ্চারে বিনিয়োগের পর যেকোনো সময় তা নগদায়নের প্রয়োজন হয়। প্রয়োজনের সময় বিনিয়োগকারী যদি কাঙ্ক্ষিত মূল্যে তার বিনিয়োগ বিক্রয় বা নগদায়ন করতে না পারে, তবে সে তারল্য ঝুঁকির সম্মুখীন হয়। তারল্য ঝুঁকি সাধারণত যে বাজারে বিনিয়োগ ক্রয়-বিক্রয় করা হয়, বাজারের আকার ও কাঠামোর ওপর নির্ভর করে।"
        },
        {
          "label": "গ",
          "question": "'গ' প্রকল্পের পে-ব্যাক সময় নির্ণয় করো।",
          "explanation": "'গ' প্রকল্পের পে-ব্যাক সময় নির্ণয়: গণনা শেষে দেখা যাচ্ছে, 'গ' প্রকল্পের মেয়াদ শেষ হয়ে গেলেও প্রাথমিক বিনিয়োগের ৫ কোটি টাকা ফেরত আসবে না। ৩ বছর পর ৩৬৭.৩২ লক্ষ টাকা ফেরত পাওয়া বাকি থাকবে। সুতরাং, 'গ' প্রকল্পের পে-ব্যাক সময় ০।"
        },
        {
          "label": "ঘ",
          "question": "গড় মুনাফার হার নির্ণয়পূর্বক জনাব সামির কোন প্রকল্পে বিনিয়োগ লাভজনক হবে? বিশ্লেষণ করো।",
          "explanation": "জনাব সামির জন্য কোন প্রকল্পে বিনিয়োগ লাভজনক তা নির্ধারণের জন্য 'ক' প্রকল্প ও 'খ' প্রকল্পের গড় মুনাফার হার নির্ণয় করতে হবে। 'ক' প্রকল্পের গড় মুনাফার হার নির্ণয়: এখানে, 'খ' প্রকল্পের গড় মুনাফার হার নির্ণয়: গড় মুনাফার হার = ১২ . ৪০ ২৫০ × ১০০ = ৪ . ৯৬ % =\\frac{১ ২ . ৪ ০}{২ ৫ ০} \\times ১ ০ ০=৪ . ৯ ৬ \\% = ২৫০ ১২ . ৪০ ​ × ১০০ = ৪ . ৯৬ % গণনা শেষে দেখা যাচ্ছে, 'ক' প্রকল্পের গড় মুনাফার হার -২২.৪০% এবং 'খ' প্রকল্পের গড় মুনাফার হার ৪.৯৬%। এখানে 'ক' প্রকল্পের মুনাফার হার 'খ' প্রকল্পের চেয়ে বেশি। তাই জনাব সামির 'ক' প্রকল্পে বিনিয়োগ করা লাভজনক হবে।"
        }
      ]
    },
    {
      "number": "7",
      "uddipok": "স্বনামধন্য ব্যাংক 'গোলাপ ব্যাংক লি.' গ্রাহকদের প্রয়োজন অনুসারে ইলেকট্রনিক ব্যাংকিং-এর নতুন নতুন পণ্যের মাধ্যমে যুগোপযোগী সেবা প্রদান করছে। সম্প্রতি ব্যাংকটি তাদের আমানতকৃত টাকার প্রায় অধিকাংশই বিভিন্ন ব্যবসায় প্রতিষ্ঠানকে ঋণ দিয়েছে। এ কারণে বর্তমানে ব্যাংকটি গ্রাহকদের চাহিদামতো অর্থ প্রদান করতে পারছে না।",
      "tag": "BB 21",
      "sub_questions": [
        {
          "label": "ক",
          "question": "",
          "explanation": "মেয়াদি আমানতের সুদের হার প্রায় ১২% থেকে ১৩% হয়।"
        },
        {
          "label": "খ",
          "question": "স্কুল থেকেই সঞ্চয়ে উৎসাহ দেওয়া কোন ব্যাংকের উদ্দেশ্য? ব্যাখ্যা করো।",
          "explanation": "স্কুল থেকেই সঞ্চয়ে উৎসাহ দেওয়া স্কুল ব্যাংকের উদ্দেশ্য। এ ব্যাংকিং ব্যবস্থায় স্কুলের শিক্ষার্থীদের সঞ্চয়ের জন্য সঞ্চয় বাক্স বা ব্যাগ সরবরাহ করা হয়। শিক্ষার্থীরা এতে টাকা-পয়সা জমা করে থাকে। উন্নত দেশগুলোতে স্কুল ব্যাংক ব্যাপক জনপ্রিয়তা অর্জন করেছে। বাংলাদেশে ১৯৬০ সালে এ ব্যাংক প্রতিষ্ঠিত হলেও বেশিদিন স্থায়ী হয়নি।"
        },
        {
          "label": "গ",
          "question": "কোন নীতি লঙ্ঘনের ফলে \"গোলাপ ব্যাংক লি.\" গ্রাহকদের চাহিদামতো অর্থ পরিশোধে ব্যর্থ হচ্ছে? ব্যাখ্যা করো।",
          "explanation": "তারল্যের নীতি লঙ্ঘনের ফলে 'গোলাপ ব্যাংক লি.' গ্রাহকদের চাহিদামতো অর্থ পরিশোধে ব্যর্থ হচ্ছে। গ্রাহকের চেকের অর্থ ব্যাংক কর্তৃক পরিশোধের সামর্থ্য ধরে রাখার জন্য পর্যাপ্ত তরল অর্থ সংরক্ষণ করার নীতিকেই তারল্যের নীতি বলা হয়। অধিক তারল্য রাখলে ব্যাংকের মুনাফা কমে যাবে। আবার, কম তারল্য থাকলে তারল্য সংকটও হবে। তাই ব্যাংককে তারল্যের ক্ষেত্রে সামঞ্জস্যতা বজায় রাখতে হয়। স্বনামধন্য ব্যাংক 'গোলাপ ব্যাংক লি.' গ্রাহকদের চাহিদামতো ইলেকট্রনিক ব্যাংকিং-এর নতুন নতুন পণ্যের মাধ্যমে যুগোপযোগী সেবা প্রদান করছে। সম্প্রতি ব্যাংকটি তাদের আমানতকৃত টাকার প্রায় অধিকাংশই বিভিন্ন ব্যবসায় প্রতিষ্ঠানকে ঋণ দিয়েছে। এ কারণে বর্তমানে ব্যাংকটি গ্রাহকদের চাহিদামতো অর্থ প্রদান করতে পারছে না। অর্থাৎ, ব্যাংকটি পর্যাপ্ত পরিমাণ তারল্য সংরক্ষণ না করে অধিক মুনাফার আশায় অধিক অর্থ ঋণ দিয়েছে। ফলে ব্যাংকটি তারল্য সংকটে পড়েছে। তাই বলা যায়, তারল্যের নীতি লঙ্ঘনের ফলে 'গোলাপ ব্যাংক লি.' গ্রাহকদের চাহিদামতো অর্থ পরিশোধে সংকটে পড়েছে।"
        },
        {
          "label": "ঘ",
          "question": "\"গোলাপ ব্যাংকের মতো ব্যাংকগুলোর উদ্দীপকে উল্লিখিত সেবার কারণেই গ্রাহকদের জীবনযাত্রার মান উন্নত ও সহজ হয়েছে\"-মূল্যায়ন করো।",
          "explanation": "গোলাপ ব্যাংক-এর মতো ব্যাংকগুলোর ইলেকট্রনিক ব্যাংকিং সেবার কারণেই গ্রাহকদের জীবনযাত্রার মান উন্নত ও সহজ হয়েছে। ইলেকট্রনিক ব্যাংকিং-এর যুগান্তকারী আবিষ্কার হলো ডেবিট কার্ড, ক্রেডিট কার্ড, এটিএম মেশিন, মোবাইল ব্যাংকিং, ইন্টারনেট ব্যাংকিং। এসব বহুমুখী ব্যাংকিং সেবা গ্রাহকদের ব্যাংকিং কার্যক্রমকে সহজ ও নিরাপদ করেছে। উদ্দীপকে গোলাপ ব্যাংক একটি স্বনামধন্য ব্যাংক। এই ব্যাংকিং গ্রাহকদের প্রয়োজন অনুসারে ইলেকট্রনিক ব্যাংকিং সেবা প্রদান করছে। ইলেকট্রনিক ব্যাংকিং-এর মাধ্যমে নতুন নতুন পণ্য ও সেবা সৃষ্টি করছে। উদ্দীপকে গোলাপ ব্যাংক-এর প্রদত্ত নতুন একটি সেবা হলো ক্রেডিট কার্ড। এ কার্ড ব্যবহার করে একটি নির্দিষ্ট সময় পর্যন্ত গ্রাহক নগদ টাকা ছাড়াই পণ্য ক্রয় করতে পারে। ব্যাংকের আরেকটি উল্লেখযোগ্য সেবা হলো এটিএম মেশিন। এর সাহায্যে গ্রাহকরা ব্যাংকে উপস্থিত না হয়েও নগদ অর্থ ওঠাতে পারে। তাছাড়া মোবাইল ব্যাংকিং ও ইন্টারনেট ব্যাংকিং সেবা ব্যাংকিং কাজকে আরও সহজ, নিরাপদ ও গতিশীল করেছে। ফলে গ্রাহকদের জীবনযাত্রার মান উন্নত ও সহজ হচ্ছে। তাই বলা যায়, গ্রাহকদের জীবনযাত্রার মান উন্নত ও সহজীকরণে গোলাপ ব্যাংক-এর মতো ব্যাংকগুলোর উল্লিখিত ইলেকট্রনিক ব্যাংকিং সেবার ভূমিকা অনস্বীকার্য।"
        }
      ]
    },
    {
      "number": "8",
      "uddipok": "জনাব শিহাব 'গড়াই' ব্যাংকে লেনদেন করেন। ব্যাংকটি জনগণের কাছে পড়ে থাকা অলস অর্থ গচ্ছিত রাখে এবং প্রয়োজনে ব্যবসায়ীদের ঋণ দেয়। অন্যদিকে, তার বন্ধু জনাব ইমন 'কাজল' ব্যাংক থেকে ঋণ নিয়েছেন। ব্যাংকটি নিম্নোক্ত সেবাগুলো সংযোজন করেছে: i. গ্রাহকদের ব্যবসায়ে মূলধন বাবদ অর্থ সরবরাহ করা। ii. ভাড়ার বিনিময়ে নির্দিষ্ট সময়ের জন্য কারবারে আসবাবপত্র ব্যবহারের সুবিধা প্রদান।",
      "tag": "BB 21",
      "sub_questions": [
        {
          "label": "ক",
          "question": "দক্ষ ব্যবস্থাপনার পূর্বশর্ত কী?",
          "explanation": "দক্ষ ব্যবস্থাপনার পূর্বশর্ত হলো ব্যাংকের ওপর গ্রাহকদের আস্থা।"
        },
        {
          "label": "খ",
          "question": "ব্যাংক কীভাবে সরকারের আর্থিক উন্নয়নে অংশগ্রহণ করে? ব্যাখ্যা করো।",
          "explanation": "বিনিয়োগ ও শিল্পায়নের মাধ্যমে ব্যাংক সরকারের আর্থিক উন্নয়নে অংশগ্রহণ করে। ব্যাংক যেকোনো ব্যবসায়ে ঋণ দেওয়ার আগে উক্ত ব্যবসায়ের গুরুত্ব বিবেচনা করে। সরকার নিয়মিতভাবে তার অগ্রাধিকারের খাতগুলো দেশ ও জাতির সামনে তুলে ধরে। ব্যাংক সেই অগ্রাধিকারযুক্ত খাতে অর্থায়ন করে সরকারের সার্বিক অর্থনৈতিক উন্নয়নে অংশগ্রহণ করে।"
        },
        {
          "label": "গ",
          "question": "গড়াই ব্যাংকটি কোন ধরনের ব্যাংক? বর্ণনা করো।",
          "explanation": "উদ্দীপকের গড়াই ব্যাংক হলো বাণিজ্যিক ব্যাংক। মুনাফা অর্জনের উদ্দেশ্যে যে প্রতিষ্ঠান অর্থ ও অর্থের মূল্যে পরিমাপযোগ্য সেবা প্রদান করে থাকে তাকে বাণিজ্যিক ব্যাংক বলা হয়। এ ব্যাংক গ্রাহকদের অর্থ আমানত হিসেবে গ্রহণ করে। আবার সেই অর্থ গ্রাহকদের ঋণ দেয়। উদ্দীপকে জনাব শিহাব 'গড়াই' ব্যাংকে লেনদেন করে। ব্যাংকটি জনগণের কাছে পড়ে থাকা অলস অর্থ গচ্ছিত রাখে। ব্যাংক জনগণের অলস অর্থ আমানত হিসেবে গ্রহণ করে এবং বিনিময়ে সুদ দেয়। তাছাড়া ব্যাংকটি গ্রাহকদেরকে প্রয়োজনে ঋণ দিয়ে থাকে। এক্ষেত্রে, ব্যাংকটি ব্যবসায়ীদের সুদের বিনিময়ে ঋণ দিয়ে থাকে। সতরাং, ব্যাংকের কার্যক্রম থেকে এটি স্পষ্ট যে, গড়াই ব্যাংকটি হলো বাণিজ্যিক ব্যাংক।"
        },
        {
          "label": "ঘ",
          "question": "\"কাজল ব্যাংকের সংযোজিত সেবার কারণেই অন্যান্য বাণিজ্যিক ব্যাংকের সাথে এর অসামঞ্জস্য রয়েছে\"-উক্তিটির পক্ষে যুক্তি দাও।",
          "explanation": "কাজল ব্যাংক সংযোজিত সেবার কারণেই ব্যাংকটি ধর্মীয় ব্যাংকে রূপান্তরিত হওয়ায় অন্যান্য বাণিজ্যিক ব্যাংকের সাথে এর অসামঞ্জস্য রয়েছে। ধর্মীয় অনুশাসন প্রয়োগকল্পে যে ব্যাংকগুলো প্রতিষ্ঠিত হয় তাদের ধর্মীয় ব্যাংক বলা হয়। অন্যান্য বাণিজ্যিক ব্যাংকের সাথে সেবা প্রদানের সামঞ্জস্য থাকলেও বাংলাদেশে প্রবর্তিত ইসলামি ব্যাংকিং ব্যবস্থায় আমানত গ্রহণ ও ঋণ প্রদানের বিভিন্ন পণ্য ও সেবা দেখতে পাওয়া যায়। যেমন: মুদারাবা, মুসারাকা, মুরাবাহা, ইজারা ইত্যাদি। উদ্দীপকে জনাব শিহাবের বন্ধু জনাব ইমন কাজল ব্যাংক থেকে ঋণ নিয়েছেন। ব্যাংকটি গ্রাহকদের ব্যবসায়ে মূলধন বাবদ অর্থ সরবরাহ করে। পাশাপাশি ব্যাংকটি ভাড়ার বিনিময়ে নির্দিষ্ট সময়ের জন্য ব্যবসায়ে আসবাবপত্র ব্যবহারের সুবিধা দেয়। উদ্দীপকে 'কাজল ব্যাংকের' ব্যবসায়ে মূলধন বাবদ অর্থ সরবরাহকে ইসলামি ব্যাংকিং-এর আওতাভুক্ত মুদারাবা সেবা বলা যায়। এই সেবার অংশ হিসেবে ব্যাংক গ্রাহকদের ব্যবসায়িক প্রয়োজনে মূলধন যোগান দেয় এবং ব্যবসায়ের শরিক হিসেবে তার মূলধন ব্যবস্থাপনা করে। অন্যদিকে, কাজল ব্যাংক-এর ভাড়ার বিনিময়ে আসবাবপত্র ব্যবহারের সুবিধাটি হলো ইজারা সেবা। এই সেবার ক্ষেত্রে ব্যাংক ক্রেতার পক্ষ হয়ে গ্রাহকের অনুরোধে বিভিন্ন পণ্য ক্রয় করে। এরপর নির্দিষ্ট সময়ের জন্য ক্রেতার কাছে হস্তান্তর করে। বিনিময়ে ব্যাংকটি গ্রাহকের কাছ থেকে ভাড়া গ্রহণ করে। অর্থাৎ, কাজল ব্যাংকটি ইসলামি ব্যাংকিং ব্যবস্থায় কার্যক্রম পরিচালনা করে। তাই বলা যায়, কাজল ব্যাংক-এর সংযোজিত ইসলামি ব্যাংকিং সেবার কারণেই অন্যান্য বাণিজ্যিক ব্যাংকের সাথে এর অসামঞ্জস্য রয়েছে।"
        }
      ]
    },
    {
      "number": "9",
      "uddipok": "সুপ্রতিষ্ঠিত বরেন্দ্র ব্যাংক লি. জনগণের কাছ থেকে বিভিন্ন হিসাবের মাধ্যমে অর্থ সংগ্রহ করে ব্যাংকিং কার্যক্রম পরিচালনা করে। সম্প্রতি ব্যাংকটি ব্যবসায়ী জনাব সাদিকুলকে ৫ লক্ষ টাকা ঋণ মঞ্জুর করে। জনাব সাদিকুল একটি হিসাব খোলেন এবং সেই হিসাবের মাধ্যমে ঋণের অর্থ উত্তোলন করেন। অপরদিকে, লন্ডন প্রবাসী জনাব রাশিক ঢাকা থেকে তার ফ্লাট বাড়ির ভাড়া সংগ্রহ করা নিয়ে চিন্তিত হলে তার ব্যাংকার বন্ধু তাকে ভাড়া আদায়ের ব্যাপারে নিশ্চয়তা দেন এবং জানান এটি ব্যাংকের একটি কাজ।",
      "tag": "BB 21",
      "sub_questions": [
        {
          "label": "ক",
          "question": "কোন ব্যাংক নোট ও মুদ্রা প্রচলন করে?",
          "explanation": "কেন্দ্রীয় ব্যাংক নোট ও মুদ্রা প্রচলন করে।"
        },
        {
          "label": "খ",
          "question": "বাণিজ্যিক ব্যাংক কীভাবে ব্যবসায়ীদের আমদানি-রপ্তানি বাণিজ্যে সহায়তা করে? ব্যাখ্যা করো।",
          "explanation": "বৈদেশিক মুদ্রাকে দেশি মুদ্রা এবং দেশি মুদ্রাকে বৈদেশিক মুদ্রায় রূপান্তরের মাধ্যমে বাণিজ্যিক ব্যাংক ব্যবসায়ীদের আমদানি-রপ্তানি বাণিজ্যে সহায়তা করে। দেশি মুদ্রা থেকে বৈদেশিক মুদ্রা এবং বৈদেশিক মুদ্রা থেকে দেশি মুদ্রায় রূপান্তর করা বাণিজ্যিক ব্যাংকের অন্যতম কাজ। আবার প্রত্যয়পত্রের মাধ্যমে ব্যাংক বৈদেশিক বাণিজ্যে রপ্তানিকারককে আমদানিকারকের পক্ষে অগ্রিম অর্থ প্রদানের ব্যবস্থা করে। আমদানি-রপ্তানি সংক্রান্ত কাজ সম্পাদন ও উপদেশ প্রদান করা ব্যাংকের প্রতিনিধিত্বমূলক কাজ। উল্লিখিত কাজগুলো সম্পাদনের মাধ্যমে বাণিজ্যিক ব্যাংক ব্যবসায়ীদের আমদানি-রপ্তানি বাণিজ্যে সহায়তা করে।"
        },
        {
          "label": "গ",
          "question": "বরেন্দ্র ব্যাংক লি. তহবিল সংগ্রহের ক্ষেত্রে কোন উৎস ব্যবহার করে? ব্যাখ্যা করো।",
          "explanation": "বরেন্দ্র ব্যাংক লি. তহবিল সংগ্রহের ক্ষেত্রে যে উৎস ব্যবহার করে তা হলো আমানত। বাণিজ্যিক ব্যাংকের তহবিলের একটি গুরুত্বপূর্ণ উৎস হচ্ছে আমানত। ব্যাংক গ্রাহকদের কাছ থেকে বিভিন্ন মেয়াদে আমানত গ্রহণ করে থাকে। এই অর্থ ঋণ বা বিনিয়োগ হিসেবে ব্যবসায়ে খাটিয়ে ব্যাংক মুনাফা অর্জন করে। উদ্দীপকে বরেন্দ্র ব্যাংক লি. একটি সুপ্রতিষ্ঠিত ব্যাংক। ব্যাংকটি জনগণের কাছ থেকে বিভিন্ন হিসাবের মাধ্যমে অর্থ সংগ্রহ করে। সেই অর্থ দিয়ে ব্যাংকটি ব্যাংকিং কার্যক্রম পরিচালনা করে। অর্থাৎ, ব্যাংকটি গ্রাহকদের কাছ থেকে সুদের বিনিময়ে বিভিন্ন মেয়াদে যেমন: চলতি, সঞ্চয়ী বা স্থায়ী হিসাবের মাধ্যমে আমানত নেয়। এই আমানতকৃত অর্থই ব্যাংকের তহবিলের উৎস। তাই বলা যায়, বরেন্দ্র ব্যাংক লি. তহবিল সংগ্রহের ক্ষেত্রে আমানত উৎসটি ব্যবহার করে।"
        },
        {
          "label": "ঘ",
          "question": "ব্যাংকের জনাব রাশিককে বাড়িভাড়া সংগ্রহে সহায়তা প্রদানের যৌক্তিকতা মূল্যায়ন করো।",
          "explanation": "জনাব রাশিককে বাড়ি ভাড়া সংগ্রহে সহায়তা প্রদানের মাধ্যমে ব্যাংকের প্রতিনিধিত্বমূলক কার্যাবলি সম্পাদন যৌক্তিক হয়েছে। বাণিজ্যিক ব্যাংক মক্কেলের পক্ষে বিভিন্ন প্রতিনিধিত্বমূলক (Agency Service) লেনদেন করে থাকে। যেমন: চেক বা বিলের অর্থ আদায় বা পরিশোধ ইত্যাদি। এসব কাজের জন্য ব্যাংক কমিশন আদায় করে, যা তাদের আয়ের উৎস হিসেবে কাজ করে। উদ্দীপকে জনাব রাশিক লন্ডন প্রবাসী। ঢাকায় তার একটি ফ্লাট রয়েছে, যা তিনি ভাড়া দিয়েছেন। বর্তমানে তিনি ঐ ফ্ল্যাটের ভাড়া সংগ্রহ নিয়ে চিন্তিত। এক্ষেত্রে, তার ব্যাংকার বন্ধু তাকে ভাড়া আদায়ের ব্যাপারে নিশ্চয়তা দেন এবং জানান এটি ব্যাংকের একটি কাজ। আমানত সংগ্রহ ও ঋণ প্রদানের পাশাপাশি ব্যাংক গ্রাহকের পক্ষে বিভিন্ন প্রতিনিধিত্বমূলক কার্যাবলি সম্পাদন করে। গ্রাহকের পক্ষে তার বাড়ির ভাড়া আদায়ও ব্যাংকের প্রতিনিধিত্বমূলক কাজের অন্তর্ভুক্ত। এই সেবা প্রদানের জন্য ব্যাংক জনাব রাশিকের কাছ থেকে কমিশন আদায় করবে। এই কমিশন ব্যাংকের আয়ের একটি উৎস। তাই বলা যায়, জনাব রাশিককে বাড়ি ভাড়া সংগ্রহে ব্যাংকের সহায়তা প্রদান যথার্থ হয়েছে।"
        }
      ]
    },
    {
      "number": "10",
      "uddipok": "জনাব আলেয়া একটি বুটিক শপের মালিক। তিনি ৫০,০০০ টাকার একটি কম্পিউটার ক্রয় করে 'রূপা' ব্যাংকের একটি চেকে মূল্য পরিশোধ করেন। এছাড়াও জনাব আলেয়া রূপা ব্যাংকের ৬ লক্ষ টাকার ঋণপত্র ক্রয় করেছেন।",
      "tag": "BB 21",
      "sub_questions": [
        {
          "label": "ক",
          "question": "জাতীয় ব্যাংক কী?",
          "explanation": "একটি দেশের সীমানায় থেকে ব্যাংকিং ব্যবসায় পরিচালনা করলে তাকে জাতীয় ব্যাংক (National Bank) বলা হয়।"
        },
        {
          "label": "খ",
          "question": "ব্যাংকিং কার্যক্রমে আর্থিক সচ্ছলতার প্রয়োজন হয় কেন? ব্যাখ্যা করো।",
          "explanation": "ব্যাংকিং কাজ সুষ্ঠুভাবে পরিচালনা করার জন্য আর্থিক সচ্ছলতার প্রয়োজন। ব্যাংকের আর্থিক সচ্ছলতা বলতে চাওয়ামাত্র আমানত পরিশোধের জন্য ব্যাংকের কাছে পর্যাপ্ত পরিমাণ অর্থ আছে কিনা তা বোঝায়। ব্যাংক আর্থিকভাবে সচ্ছল না হলে দেশের আইন বলে দেউলিয়া ঘোষিত হতে পারে। আবার গ্রাহকদের আস্থা অর্জন করাও কঠিন হয়ে পড়ে। তাই ব্যাংকিং কাজ পরিচালনা করার জন্য ব্যাংকের আর্থিক সচ্ছলতা থাকা অত্যন্ত জরুরি।"
        },
        {
          "label": "গ",
          "question": "জনাব আলেয়ার ঋণপত্র ক্রয় রূপা ব্যাংকের কোন উৎসকে নির্দেশ করে? ব্যাখ্যা করো।",
          "explanation": "জনাব আলেয়ারের ঋণপত্র ক্রয় রূপা ব্যাংক-এর বাহ্যিক উৎসকে নির্দেশ করে। বাণিজ্যিক ব্যাংক তার ব্যাংকিং কাজ সুষ্ঠুভাবে পরিচালনার জন্য বিভিন্ন উৎস থেকে ঋণ সংগ্রহ করে। এর কিছু বহিস্থ উৎস আর কিছু অভ্যন্তরীণ উৎস। পরিশোধিত মূলধন ও সংরক্ষিত তহবিল হলো অভ্যন্তরীণ উৎস। অন্যদিকে, আমানত ও ধার গ্রহণ হলো বহিস্থ উৎস। উদ্দীপকে জনাব আলেয়া একটি বুটিক শপের মালিক। তিনি রূপা ব্যাংক থেকে ৬ লক্ষ টাকার ঋণপত্র ক্রয় করেছেন। রূপা ব্যাংক-এর মতো বাণিজ্যিক ব্যাংক তহবিল সংগ্রহের ক্ষেত্রে কেন্দ্রীয় ব্যাংক বা অন্যান্য বাণিজ্যিক ব্যাংক থেকে ঋণ নিতে পারে। আবার সিকিউরিটিজ বা ঋণপত্র বিক্রি করেও মুদ্রা বাজার থেকে তহবিল সংগ্রহ করে। এগুলো রূপা ব্যাংক-এর অর্থ সংগ্রহের বাহ্যিক উৎস। ঋণপত্র বিক্রয়ের মাধ্যমে রূপা ব্যাংক জনাব আলেয়ার কাছ থেকে ঋণ গ্রহণ করছে। তাই বলা যায়, জনাব আলেয়ার ঋণপত্র ক্রয় রূপা ব্যাংক-এর বহিস্থ উৎসকে নির্দেশ করে।"
        },
        {
          "label": "ঘ",
          "question": "\"রূপা ব্যাংকের জনাব আলেয়াকে প্রদত্ত সুবিধা সরকারের নোট প্রচলনের কাজকে সহজ করে দেয়\"-তুমি কি এর সাথে একমত? যুক্তি দাও।",
          "explanation": "উদ্দীপকে রূপা ব্যাংক-এর জনাব আলেয়াকে প্রদত্ত চেকের সুবিধা বিনিময়ের মাধ্যম সৃষ্টি করে, যা সরকারের নোট প্রচলন কাজকে সহজ করে দেয়। মুদ্রা ও নোট হলো বিনিময়ের সর্বজনস্বীকৃত মাধ্যম। তবে ব্যাংক আরও কিছু বিনিময়ের মাধ্যম সৃষ্টি করে। যেমন: চেক, বিনিময় বিল, প্রত্যয়পত্র, ব্যাংক ড্রাফট, পে-অর্ডার, ডেবিট কার্ড, ক্রেডিট কার্ড ইত্যাদি। গ্রাহক আর্থিক লেনদেন ও দেনা-পাওনা নিষ্পত্তির ক্ষেত্রে ব্যাংক সৃষ্ট এসব বিনিময়ের মাধ্যম ব্যবহার করে। উদ্দীপকে আলেয়া একজন ব্যবসায়ী। তার বুটিক শপ আছে। ব্যবসায়িক লেনদেনের জন্য তার রূপা ব্যাংক-এ একটি ব্যাংক হিসাব রয়েছে। সম্প্রতি ব্যবসায়িক প্রয়োজনে তার একটি কম্পিউটার ক্রয়ের প্রয়োজন পড়ে। তিনি ৫০,০০০ টাকা মূল্যের একটি কম্পিউটার ক্রয় করেন। রূপা ব্যাংক-এর একটি চেকের মাধ্যমে তিনি কম্পিউটারের মূল্য পরিশোধ করেন। উদ্দীপকে জনাব আলেয়া কম্পিউটার ক্রয়ের ক্ষেত্রে নগদেও মূল্য পরিশোধ করতে পারতেন। তবে নগদে লেনদেন অনেক বেশি ঝুঁকিপূর্ণ। এক্ষেত্রে চেকের ব্যবহার অনেক বেশি নিরাপদ। রূপা ব্যাংক-এর এমন বিনিময়ের মাধ্যম সৃষ্টির ফলে নোট ও মুদ্রার ব্যবহারের ওপর চাপ কম পড়বে। মূলত নোট ও মুদ্রার প্রচলন করে থাকে সরকারের পক্ষে কেন্দ্রীয় ব্যাংক। রূপা ব্যাংক চেকের মাধ্যমে বিনিময়ের বিকল্প মাধ্যম সৃষ্টি করেছে। তাই বলা যায়, উদ্দীপকে রূপা ব্যাংক-এর জনাব আলেয়াকে প্রদত্ত চেকের সুবিধা সরকারের নোট প্রচলন কাজকে সহজ করে দেয়।"
        }
      ]
    },
    {
      "number": "11",
      "uddipok": "নন্দি গ্রামের দরিদ্র বাসিন্দারা জামানত ছাড়া ঋণ পেত না। কিন্তু 'ক' ব্যাংক জামানতবিহীন ঋণ সেবা প্রদান করে তাদেরকে ব্যাংকিং কার্যক্রমের আওতায় নিয়ে আসে। অপরদিকে, জাপানের টোকো কোম্পানি বাংলাদেশের ব্যবসায়ী সুমনকে কম্পিউটার যন্ত্রপাতি সরবরাহ করতে চাইলে 'খ' ব্যাংক টোকো কোম্পানিকে অর্থ পরিশোধের নিশ্চয়তা দেয়।",
      "tag": "BB 21",
      "sub_questions": [
        {
          "label": "ক",
          "question": "কোন মৌলিক উদ্দেশ্যে বাণিজ্যিক ব্যাংক প্রতিষ্ঠিত হয়?",
          "explanation": "মুনাফা অর্জনের মৌলিক উদ্দেশ্যে বাণিজ্যিক ব্যাংক প্রতিষ্ঠিত হয়।"
        },
        {
          "label": "খ",
          "question": "ব্যাংকিং-এর নিরাপত্তা নীতি কী? ব্যাখ্যা করো।",
          "explanation": "গ্রাহকের অর্থের নিরাপত্তা নিশ্চিত করাই হলো নিরাপত্তার নীতি। ব্যাংক ব্যবসায়ের একটি গুরুত্বপূর্ণ নীতি হলো গ্রাহকের অর্থ ও ঋণ হিসেবে প্রদত্ত অর্থের নিরাপত্তা বিধান। নিরাপত্তা নিশ্চিত করার জন্য ব্যাংককে ঋণদানের সময় ঋণগ্রহীতার আর্থিক সচ্ছলতা ও সততা বিচার করা উচিত। প্রয়োজনে পর্যাপ্ত জামানত গ্রহণ করতে হবে। এটিই ব্যাংকের নিরাপত্তার নীতি।"
        },
        {
          "label": "গ",
          "question": "মালিকানাভিত্তিক শ্রেণিকরণের ভিত্তিতে 'ক' ব্যাংকটি কোন ধরনের ব্যাংক? ব্যাখ্যা করো।",
          "explanation": "মালিকানার শ্রেণিকরণের ভিত্তিতে 'ক' ব্যাংকটি বিশেষায়িত বা এনজিও ব্যাংক। গতানুগতিক ব্যাংক জামানত ব্যতীত ঋণ দিতে পারত না বলে বাংলাদেশের প্রত্যন্ত অঞ্চলের দরিদ্র জনগণ ব্যাংকিং সেবা বা ঋণ পেতে পারত না। বিশেষায়িত বা এনজিও ব্যাংক এ সমস্যা দূরীকরণে মাইক্রো ক্রেডিট বা জামানতবিহীন ঋণ সৃষ্টি করে। উদ্দীপকে নন্দি গ্রামের দরিদ্র বাসিন্দারা জামানত ছাড়া ঋণ পেত না। কিন্তু 'ক' ব্যাংক জামানতবিহীন ঋণ সেবা প্রদান করে। এর ফলে গ্রামবাসীরা ব্যাংকিং কার্যক্রমের আওতায় আসে। সাধারণত বিভিন্ন বেসরকারি উন্নয়ন সংস্থা তাদের কাজের পাশাপাশি ব্যাংকিং কার্যক্রম পরিচালনার জন্য ব্যাংক গঠন করে। এই ধরনের ব্যাংকগুলোই হলো এনজিও ব্যাংক। এদের মূল লক্ষ্য জামানতবিহীন ঋণ প্রদানের মাধ্যমে গ্রামের দরিদ্র জনগোষ্ঠীকে ব্যাংকিং কার্যক্রমের আওতায় নিয়ে আসা। তাই বলা যায়, মালিকানাভিত্তিক শ্রেণিকরণের ভিভিতে 'ক' ব্যাংকটি হলো বিশেষায়িত বা এনজিও ব্যাংক।"
        },
        {
          "label": "ঘ",
          "question": "টোকো কোম্পানির যন্ত্রপাতি সরবরাহে 'খ' ব্যাংকটির সম্পাদিত কাজটির যৌক্তিকতা মূল্যায়ন করো।",
          "explanation": "টোকো কোম্পানির যন্ত্রপাতি সরবরাহে 'খ' ব্যাংকটির প্রত্যয়পত্র ইস্যুর কাজটি যৌক্তিক। প্রত্যয়পত্রের মাধ্যমে ব্যাংক বৈদেশিক বাণিজ্যে আমদানিকারকের পক্ষে রপ্তানিকারককে অগ্রিম অর্থ প্রদানের ব্যবস্থা করে। ফলে আমদানিকারক ও রপ্তানিকারকের মধ্যে আর্থিক ও ব্যবসায়িক সম্পর্ক স্থাপিত হয়। দুই পক্ষের স্বার্থ সংরক্ষণে প্রত্যয়পত্র ইস্যুর মাধ্যমে ব্যাংক গুরুত্বপূর্ণ ভূমিকা পালন করে। উদ্দীপকে টোকো কোম্পানি জাপানের একটি প্রতিষ্ঠান। বাংলাদেশের ব্যবসায়ী সুমনের কম্পিউটারের যন্ত্রপাতির প্রয়োজন। তিনি টোকো কোম্পানি থেকে যন্ত্রপাতি কেনার সিদ্ধান্ত নেন। এক্ষেত্রে 'খ' ব্যাংক টোকো কোম্পানিকে অর্থ পরিশোধের নিশ্চয়তা দেয়। উদ্দীপকে টোকো কোম্পানি সুমনকে কম্পিউটার যন্ত্রপাতি সরবরাহের পর অর্থ প্রাপ্তির ব্যাপারে অনিশ্চয়তায় ভুগতে পারে। প্রতিষ্ঠানটির এই অনিশ্চয়তা দূর করেছে 'খ' ব্যাংক। 'খ' ব্যাংক সুমনের পক্ষে কোম্পানিটিকে অর্থ পরিশোধের নিশ্চয়তা দেয়। এর ফলে টোকো কোম্পানি ও সুমনের মধ্যে আর্থিক ও ব্যবসায়িক সম্পর্ক স্থাপিত হয়। এটি প্রত্যয়পত্র ইস্যু ছাড়া সম্ভব ছিলো না। তাই বলা যায়, টোকো কোম্পানির যন্ত্রপাতি সরবরাহে 'খ' ব্যাংকটির প্রত্যয়পত্র ইস্যুর মাধ্যমে অর্থ পরিশোধের নিশ্চয়তা প্রদানের কাজটি যথার্থ হয়েছে।"
        }
      ]
    }
  ]
}