{
  "title": "ঢাকা রেসিডেনসিয়াল কলেজ ২০২৪",
  "subtitle": "ফিন্যান্স ও ব্যাংকিং (11)",
  "questions": [
    {
      "number": "1",
      "uddipok": "জিসান কোম্পানি লি. জনগণের নিকট শেয়ার বিক্রি করে ৫ কোটি টাকা সংগ্রহ করে। কোম্পানিটি উক্ত অর্থ দিয়ে শীতবস্ত্র উৎপাদন করে। এতে অনেক লোকের কর্মসংস্থান সৃষ্টি হয়। কিছুদিন পর প্রতিষ্ঠানটি মুনাফার অংশ দিয়ে কাঁচামাল ক্রয় করে শীতবস্ত্রের পাশাপাশি জুতা, ব্যাগ ও ঘড়ি তৈরি শুরু করে। ফলে প্রতিষ্ঠানটির আর্থিক অবস্থা দ্রুত সম্প্রসারিত হচ্ছে।",
      "tag": "DRMC 25",
      "sub_questions": [
        {
          "label": "ক",
          "question": "আয় সিদ্ধান্ত কী?",
          "explanation": "তহবিল সংগ্রহের প্রক্রিয়াকে আয় সিদ্ধান্ত বলে।"
        },
        {
          "label": "খ",
          "question": "বাংলাদেশের অধিকাংশ ক্ষুদ্র উদ্যোক্তারা দীর্ঘমেয়াদি অর্থায়ন পরিকল্পনা গ্রহণ করতে পারে না কেন? ব্যাখ্যা করো।",
          "explanation": "বাংলাদেশের অধিকাংশ ক্ষুদ্র উদ্যোক্তারা স্বল্পশিক্ষিত বলে দীর্ঘমেয়াদি অর্থায়ন পরিকল্পনা গ্রহণ করতে পারে না। অর্থায়ন বিষয়ক জ্ঞান থাকলে একজন উদ্যোক্তা সহজেই প্রয়োজনীয় অর্থ সংগ্রহ করতে পারে। এছাড়াও সঠিক বিনিয়োগের মাধ্যমে ব্যবসায় পরিচালনা করে মুনাফা অর্জন সম্ভব হয়। কিন্তু আমাদের দেশের বেশিরভাগ ক্ষুদ্র প্রতিষ্ঠানের উদ্যোক্তারা স্বল্পশিক্ষিত। তাই তারা অর্থায়ন বিষয়ক জ্ঞানের অভাবে দীর্ঘমেয়াদি অর্থায়ন পরিকল্পনা গ্রহণ করতে পারে না।"
        },
        {
          "label": "গ",
          "question": "উদ্দীপকের প্রতিষ্ঠানটির অর্থায়ন কোন শ্রেণির? ব্যাখ্যা করো।",
          "explanation": "উদ্দীপকের প্রতিষ্ঠানটির অর্থায়ন হলো ব্যবসায় অর্থায়ন। ব্যবসায় প্রতিষ্ঠান তহবিল সংগ্রহ ও বিনিয়োগের জন্য এ ধরনের অর্থায়ন প্রক্রিয়া ব্যবহার করে। ব্যবসায় অর্থায়নের মূল উদ্দেশ্য মুনাফা অর্জন করা। ব্যবসায় প্রতিষ্ঠাকালে ও ব্যবসায় কার্যক্রম সুষ্ঠুভাবে পরিচালনা করার উদ্দেশ্যে এ অর্থায়ন করা হয়। উদ্দীপকে জিসান কোম্পানি লি. জনগণের কাছে শেয়ার বিক্রয় করে ৫ কোটি টাকা মূলধন সংগ্রহ করে। কোম্পানি উক্ত অর্থ দিয়ে শীতবস্ত্র উৎপাদন করে। এতে অনেক লোকের কর্মসংস্থান সৃষ্টি হয়। এখানে প্রতিষ্ঠানটি মুনাফা অর্জনের উদ্দেশ্যে তহবিল সংগ্রহ করে। সংগৃহীত তহবিল শীতবস্ত্র উৎপাদনে ব্যয় করে। আর ব্যবসায় অর্থায়ন মুনাফা অর্জনের উদ্দেশ্যে তহবিল সংগ্রহ ও বিনিয়োগ করে। এছাড়াও ব্যবসায়ের পরিধি বৃদ্ধির সাথে সাথে নতুন কর্মসংস্থানেরও সুযোগ তৈরি হয়। তাই বলাযায়, উদ্দীপকে ব্যবসায় অর্থায়নের কথা বলা হয়েছে।"
        },
        {
          "label": "ঘ",
          "question": "জিসান কোম্পানি লি.-এর সম্প্রসারণের ক্ষেত্রে অর্থায়নের নীতির তাৎপর্য মূল্যায়ন করো।",
          "explanation": "উদ্দীপকে জিসান কোম্পানি লি:-এর সম্প্রসারণে অর্থায়নের বৈচিত্র্যায়ন ও ঝুঁকি বণ্টন নীতির তাৎপর্য রয়েছে। এ নীতি অনুযায়ী কোনো বিনিয়োগকারী সমুদয় অর্থ একটি খাতে বিনিয়োগ করে না। বরং একাধিক খাতে বিনিয়োগ করে বিনিয়োগ বৈচিত্র্যপূর্ণ করা হয়। এ নীতির মূল উদ্দেশ্য ঝুঁকি বণ্টন করা। উদ্দীপকে জিসান কোম্পানি লি. প্রথমে শুধু শীতবস্ত্র উৎপাদন করে কিছুদিন পর প্রতিষ্ঠানটি মুনাফার অংশ দিয়ে শীতবস্ত্রের পাশাপাশি জুতা, ব্যাগ ও ঘড়ি তৈরি শুরু করে। ফলে প্রতিষ্ঠানটির আর্থিক অবস্থা দ্রুত সম্প্রসারিত হচ্ছে। বৈচিত্র্যায়ন ও ঝুঁকি বণ্টন নীতি অনুযায়ী একাধিক পণ্যে বিনিয়োগ করা হয়। উদ্দীপকের জিসান কোম্পানি লি. একাধিক খাতে বিনিয়োগ করে ঝুঁকি বণ্টন ও হ্রাস করেছে। কারণ শুধু শীতবস্ত্র উৎপাদন করলে শীত মৌসুম ছাড়া অন্য মৌসুমে বিক্রয় কমে যেত। ফলে কাঙ্ক্ষিত মুনাফা অর্জন করা সম্ভব হতো না। কিন্তু বৈচিত্র্যায়নের ফলে একটি পণ্যের মুনাফা না হলে তা অন্য পণ্যের মুনাফা দ্বারা পুষিয়ে নিতে পারবে। ফলে প্রতিষ্ঠানটির জন্য প্রত্যাশিত মুনাফা ও সাফল্য অর্জন সহজ হয়েছে তাই বলা যায়, উদ্দীপকের প্রতিষ্ঠানটির ব্যবসায় সম্প্রসারণে ব্যবসায় অর্থায়নের বৈচিত্র্যায়ন ও ঝুঁকি রণ্টন নীতির তাৎপর্য রয়েছে।"
        }
      ]
    },
    {
      "number": "2",
      "uddipok": "A ও B লেখাপড়া শেষ করে চাকরি না পেয়ে শেয়ার ব্যবসায় শুরু করেন তারা একটি বড় কোম্পানির দুই ধরনের শেয়ারহোল্ডার। জনাব A কোম্পানির পরিচালনায় অংশ নিতে পারেন এবং তার ভোটাধিকার আছে। অপরদিকে জনাব B ঐ কোম্পানিতে লভ্যাংশ প্রাপ্তির ক্ষেত্রে সুবিধা পায়।",
      "tag": "DRMC 25",
      "sub_questions": [
        {
          "label": "ক",
          "question": "রাইট শেয়ার কী?",
          "explanation": "নতুন শেয়ার বিক্রি করার ক্ষেত্রে পুরাতন শেয়ার মালিকগণকেঅগ্রাধিকার দেওয়া হলে তাকে রাইট শেয়ার বলে।"
        },
        {
          "label": "খ",
          "question": "বন্ডে বিনিয়োগকারীদের একটি সুবিধা বর্ণনা করো।",
          "explanation": "সুদের হার নির্দিষ্ট থাকা বন্ডে বিনিয়োগকারীদের একটি সুবিধা। বন্ডে সুদের হার নির্দিষ্ট থাকে বিধায় বন্ডে বিনিয়োগকারীদের আয়ও নির্দিষ্ট হয়। ফলে তাদের আয়ে অনিশ্চয়তা কম। তবে কোনো কোনো সময় সুদের হার পরিবর্তন হতে পারে।"
        },
        {
          "label": "গ",
          "question": "জনাব B কোন ধরনের শেয়ারের মালিক? ব্যাখ্যা করো।",
          "explanation": "উদ্দীপকে জনাব B অগ্রাধিকার শেয়ারের মালিক। এ ধরনের শেয়ারের ক্ষেত্রে কোম্পানি নির্দিষ্ট হারে লভ্যাংশ দেয়। ফলে এ ধরনের বিনিয়োগ থেকে প্রাপ্ত আয় ঝুঁকিমুক্ত। অগ্রাধিকার শেয়ার মালিকরাকোম্পানি পরিচালনায় বা ভোট দেওয়ায় অংশ নিতে পারেন না। তবে লভ্যাংশপাওয়ার ক্ষেত্রে সাধারণ শেয়ার মালিকদের চেয়ে অগ্রাধিকার পান। উদ্দীপকে জনাব A ও B লেখাপড়া শেষ করে শেয়ার ব্যবসায় শুরুকরেন। তারা একটি বড় কোম্পানির দুই ধরনের শেয়ারহোল্ডার। জনাবB কোম্পানিতে লভ্যাংশ পাওয়ার ক্ষেত্রে সুবিধা পান। তিনি সাধারণ শেয়ার মালিকদের আগে লভ্যাংশ পাবে। এক্ষেত্রে তার লভ্যাংশ নির্দিষ্ট ও ঝুঁকিমুক্ত। তবে তিনি কোম্পানি পরিচালনায় অংশগ্রহণ ও ভোট দিতে পারবেন না। তাই বলা যায়, বৈশিষ্ট্য বিবেচনায় জনাব B-এর শেয়ারের ধরনটি হলো অগ্রাধিকার শেয়ার।"
        },
        {
          "label": "ঘ",
          "question": "জনাব A ও B-এর বিনিয়োগের মধ্যে কোন শেয়ারের বিনিয়োগটি উত্তম তুলনামূলক বিশ্লেষণ করো।",
          "explanation": "উদ্দীপকে জনাব A ও B-এর বিনিয়োগের মধ্যে জনাব B-এর সাধারণ শেয়ারে বিনিয়োগটি উত্তম বলে আমি মনে করি। সাধারণ শেয়ার মালিকগণ অধিকার, দায়িত্ব ও কর্তব্যের দিক বিবেচনায় বেশি সুবিধা ও মর্যাদা ভোঁগ করেন। এ শেয়ারের লাভের হার নির্দিষ্ট থাকে না। অন্যদিকে, অগ্রাধিকার শেয়ার মালিকগণ নির্দিষ্ট হারে লভ্যাংশ পান। তবে কোম্পানির পুরোপুরি মালিকানা বা ভোটাধিকার পান না। উদ্দীপকে জনাব A ও B একটি বড় কোম্পানির দুই ধরনের শেয়ারহোল্ডার। জনাব A কোম্পানির পরিচালনায় অংশ নিতে পারেন এবং ভোটাধিকার পান। অন্যদিকে, জনাব B লভ্যাংশ প্রাপ্তির ক্ষেত্রে সুবিধা পান। তাই জনাব A-এর শেয়ারটি হলো সাধারণ শেয়ার এবং জনাব B-এর শেয়ার হলো অগ্রাধিকার শেয়ার। উদ্দীপকে জনাব A-এর শেয়ার থেকে প্রাপ্ত আয় নির্দিষ্ট নয়। ফলে কোম্পানি বেশি আয় করলে তার আয়ও বাড়বে। অন্যদিকে, প্রতিষ্ঠানের মুনাফা বেশি হলেও জনাব B-এর অগ্রাধিকার শেয়ার থেকে আয় নির্দিষ্ট। তার কোনো ভোটাধিকার নেই। আবার কোম্পানি পরিচালনায়ও তিনি অংশগ্রহণ করতে পারবেন না। কিন্তু জনাব A কোম্পানি পরিচালনায় অংশ নিতে পারবেন। আবার তার ভোটাধিকারও থাকবে। ফলে তার সামাজিক মর্যাদা বাড়বে। তাই বলা যায়, জনাব A ও B-এর বিনিয়োগের মধ্যে জনাব A-এর বিনিয়োগটি উত্তম।"
        }
      ]
    },
    {
      "number": "3",
      "uddipok": "জনাব ইমরান একজন চাকরিজীবী। তিনি ভবিষ্যতের কথা বিবেচনা করে তার সঞ্চিত ৬,০০,০০০ টাকা ৫ বছরের জন্য যমুনা ব্যাংকে জমা রাখেন। নির্দিষ্ট সময় শেষে ব্যাংক তাকে ৮,৫০,০০০ টাকা পরিশোধ করবে বলে আশস্ত করেন। অন্যদিকে, তার বন্ধু তাকে ৬ লক্ষ টাকা মেঘনা ব্যাংকে জমা রাখতে বললেন, যেখানে একই সময়ের ব্যবধানে ব্যাংক তাকে ১২ লক্ষ টাকা ফেরত দিবে।",
      "tag": "DRMC 25",
      "sub_questions": [
        {
          "label": "ক",
          "question": "সুযোগ ব্যয় কী?",
          "explanation": "কোনো একটি প্রকল্পে বিনিয়োগের ফলে অন্য কোনো বিনিয়োগযোগ্য প্রকল্পের আয়ের সুযোগ হারানোকে সুযোগ ব্যয় বলে।"
        },
        {
          "label": "খ",
          "question": "প্রকৃত সুদের হার কী? ব্যাখ্যা করো।",
          "explanation": "ঋণদাতা প্রকৃতপক্ষে ঋণগ্রহীতার কাছ থেকে যে হারে ঋণের ওপর সুদ আদায় করে তা হলো প্রকৃত সুদের হার। ঋণদাতা ও ঋণগ্রহীতার মাঝে চুক্তিবদ্ধ সুদের হার হলো নামিক সুদের হার। বছরে একবার চক্রবৃদ্ধি ঘটলে নামিক সুদের হার ও প্রকৃত সুদের হার সমান হয়। অন্যদিকে, একাধিকবার চক্রবৃদ্ধি ঘটলে ঋণগ্রহীতাকে নামিক সুদের হারের চেয়ে বেশি হারে সুদ দিতে হয়। এটি প্রকৃত সুদের হার নামে পরিচিত।"
        },
        {
          "label": "গ",
          "question": "উদ্দীপকের ভিত্তিতে জনাব ইমরানের যমুনা ব্যাংকে বিনিয়োগের সুদের হার নির্ণয় করা।",
          "explanation": "যমুনা ব্যাংকে বিনিয়োগের সুদের হার নির্ণয়: দেওয়া আছে, বর্তমান মূল্য, PV = ৬,০০,০০০ টাকা ভবিষ্যৎ মূল্য, FV = ৮,৫০,০০০ টাকা মেয়াদ, n = ৫ বছর আমরা জানি, ভবিষ্যৎ মূল্য, F V = P V ( ১ + i ) n FV=PV(১+i)^n F V = P V ( ১ + i ) n  বা, ৮,৫০,০০০  =  ৬,০০,০০০  ( ১ + i ) ৫  বা,  ৮ , ৫০ , ০০০ ৬ , ০০ , ০০০ = ( ১ + i ) ৫  বা, ১.৪১৬৭  = ( ১ + i ) ৫  বা,  ১ . ৪১৬৭ ৫ = ১ + i  [উভয়পক্ষকে ৫(রুট) করে]   বা, ১.০৭২১৫ - ১ = i   বা, ০.০৭২১৫ = i  ∴ i = ৭ . ২২ % \\begin{array}{l} \\text { বা, ৮,৫০,০০০ }=\\text { ৬,০০,০০০ }(১+\\mathrm{i})^{৫} \\\\ \\text { বা, } \\frac{৮, ৫ ০, ০ ০ ০}{৬, ০ ০, ০ ০ ০}=(১+\\mathrm{i})^{৫} \\\\ \\text { বা, ১.৪১৬৭ }=(১+\\mathrm{i})^{৫} \\\\ \\text { বা, } \\sqrt[৫]{১ . ৪ ১ ৬ ৭}=১+\\mathrm{i} \\text { [উভয়পক্ষকে ৫(রুট) করে] } \\\\ \\text { বা, ১.০৭২১৫ - ১ = i } \\\\ \\text { বা, ০.০৭২১৫ = i } \\\\ \\therefore \\mathrm{i}=৭ . ২ ২ \\% \\end{array}   বা ,  ৮ , ৫০ , ০০০   =   ৬ , ০০ , ০০০   ( ১ + i ) ৫   বা ,  ৬ , ০০ , ০০০ ৮ , ৫০ , ০০০ ​ = ( ১ + i ) ৫   বা ,  ১ . ৪১৬৭   = ( ১ + i ) ৫   বা ,  ৫ ১ . ৪১৬৭ ​ = ১ + i  [ উভয়পক্ষকে   ৫ ( রুট )  করে ]    বা ,  ১ . ০৭২১৫  -  ১  = i    বা ,  ০ . ০৭২১৫  = i  ∴ i = ৭ . ২২ % ​ ∴ উদ্দীপকের জনাব ইমরানের যমুনা ব্যাংকে বিনিয়োগের সুদের হার ৭.২২%। উত্তর: ৭.২২%।"
        },
        {
          "label": "ঘ",
          "question": "উদ্দীপকের আলোকে দুটি ব্যাংকের মধ্যে কোন ব্যাংকে টাকা জমা রাখা যুক্তিযুক্ত হবে বলে তুমি মনে করো? মতামত দাও।",
          "explanation": "উদ্দীপকের জনাব ইমরানের জন্য উপযুক্ত ব্যাংকটি জানতে উভয় ব্যাংকের সুদের হারের সাথে তুলনা করতে হবে। মেঘনা ব্যাংকে টাকা জমা রাখলে এর সুদের হার নির্ণয়: এখানে, মেঘনা ব্যাংকে ৬ লক্ষ টাকা জমা রাখলে ৫ বছর পর ১২ লক্ষ টাকা পাওয়া যাবে, অর্থাৎ টাকা দ্বিগুণ হবে। এক্ষেত্রে রুল-৭২ এর মাধ্যমে সুদের হার জানা যাবে। দেওয়া আছে, মেয়াদ, n = ৫ বছর আমরা জানি, রুল-৭২ অনুযায়ী, সুদের হার, n = ৭২ n = ৭২ ৫ = ১৪ . ৪০ % n=\\frac{৭ ২}{n}=\\frac{৭ ২}{৫}=১৪.৪০ \\% n = n ৭২ ​ = ৫ ৭২ ​ = ১৪ . ৪০ % অতএব, মেঘনা ব্যাংকের সুদের হার ১৪.৪০% এবং যমুনা ব্যাংকের সুদের হার ৭.২২% ['গ' থেকে পাওয়া]। টাকা জমা রাখার ক্ষেত্রে যে ব্যাংক যত বেশি সুদ দেয়, সে ব্যাংক ততো বেশি লাভজনক। এখানে মেঘনা ব্যাংক, যমুনা ব্যাংকের থেকে (১৪.৪০ – ৭.২২) = ৭.১৮% বেশি সুদ দিবে। তাই বলা যায়, উদ্দীপকে জনাব ইমরানের জন্য মেঘনা ব্যাংকে টাকা জমা রাখা যুক্তিযুক্ত হবে"
        }
      ]
    },
    {
      "number": "4",
      "uddipok": "জনাব বাপ্পি পদ্মা ও মেঘনা নামক ২টি প্রকল্পে অর্থ বিনিয়োগ করেন। প্রকল্প ২ টি হতে গত ৫ বছরে আয়ের হার নিম্নরূপ: বছর ২০১৮ ২০১৯ ২০২০ ২০২১ ২০২২ পণ্য রপ্তানি ১৩% ১৬% -১১% ২০% ১৫% সেবা রপ্তানি ১৯% -১২% ৮% ১২% ১০%",
      "tag": "DRMC 25",
      "sub_questions": [
        {
          "label": "ক",
          "question": "তারল্য ঝুঁকি কী?",
          "explanation": "বিনিয়োগকৃত সিকিউরিটিসমূহ দ্রুত নগদ অর্থে রূপান্তর করতে যে ঝুঁকির সৃষ্টি হয় তাকে তারল্য ঝুঁকি বুলে।"
        },
        {
          "label": "খ",
          "question": "বাজার ঝুঁকি অপরিহারযোগ্য- ব্যাখ্যা করো।",
          "explanation": "বাজার ঝুঁকিকে বিভিন্ন কৌশল অবলম্বনের মাধ্যমে পরিহার বা' কমানো যায় না বলে এটিকে অপরিহারযোগ্য ঝুঁকি বলে। এ ঝুঁকির ওপর বিনিয়োগকারী কিংবা প্রতিষ্ঠানের কোনো নিয়ন্ত্রণ থাকে না। রাজনৈতিক অস্থিরতা, অর্থনৈতিক অবস্থা এবং সরকারের নীতি পরিবর্তন প্রভৃতির ফলে এ ঝুঁকি তৈরি হয়।"
        },
        {
          "label": "গ",
          "question": "উদ্দীপকের আলোকে পদ্মা প্রকল্পের আদর্শ বিচ্যুতি নির্ণয় করো।",
          "explanation": "উদ্দীপকের 'পদ্মা' প্রকল্পের আদর্শ বিচ্যুতি নির্ণয়: আমরা জানি, আদর্শ, বিচ্যুতি = ∑ (  আয় হার - গড় হার)  2 n − ১ =\\sqrt{\\frac{\\sum\\left(\\text { আয় হার - গড় হার) }{ }^{2}\\right.}{n-১}} = n − ১ ∑ (   আয়   হার  -  গড়   হার )  2 ​ ​ এখানে, Σ \\Sigma Σ (আয় হার - গড় হার) 2 = { }^{2}= 2 = অতীতে অর্জিত আয় হার থেকে গড় আয় হারের পার্থক্যের বর্গের সমষ্টি n = বছরের সংখ্যা = ৫ ∴  আদর্শ বিচ্যুতি  =  ১৬৮.২০  =  ১২.৯৭% (প্রায়)   সুতরাং, ‘পদ্মা’ প্রকল্পের আদর্শ বিচ্যুতি ১২.৯৭% (প্রায়)।   উত্তর: ১২.৯৭% (প্রায়)।  \\begin{array}{l}\\therefore \\text { আদর্শ বিচ্যুতি }=\\sqrt{\\text { ১৬৮.২০ }}=\\text { ১২.৯৭\\% (প্রায়) } \\\\ \\text { সুতরাং, ‘পদ্মা’ প্রকল্পের আদর্শ বিচ্যুতি ১২.৯৭\\% (প্রায়)। } \\\\ \\text { উত্তর: ১২.৯৭\\% (প্রায়)। }\\end{array} ∴   আদর্শ   বিচ্যুতি   =   ১৬৮ . ২০   ​ =   ১২ . ৯৭ % ( প্রায় )    সুতরাং , ‘ পদ্মা ’  প্রকল্পের   আদর্শ   বিচ্যুতি   ১২ . ৯৭ % ( প্রায় ) ।     উত্তর :  ১২ . ৯৭ % ( প্রায় ) ।   ​"
        },
        {
          "label": "ঘ",
          "question": "উদ্দীপকে উল্লিখিত আদর্শ বিচ্যুতির বিবেচনায় জনাব বাপ্পির জন্য কোন প্রকল্পটি যৌক্তিক? তোমার মতামত দাও।",
          "explanation": "জনাব বাপ্পির যৌক্তিক বিনিয়োগ সিদ্ধান্তের জন্য উভয় প্রকল্পের আদর্শ বিচ্যুতি জানা প্রয়োজন। 'মেঘনা' প্রকল্পের আদর্শ বিচ্যুতি নির্ণয়:  আমরা জানি, আদর্শ বিচ্যুতি  = Σ (  আয় হার - গড় হার)  2 n − ১  এখানে,  Σ  (আয় হার - গড় হার)   গড় আয় হারের পার্থক্যের বর্গের সমষ্টি  n =  বছরের সংখ্যা  = ৫ \\begin{array}{l}\\text { আমরা জানি, আদর্শ বিচ্যুতি }=\\sqrt{\\frac{\\Sigma\\left(\\text { আয় হার - গড় হার) }{ }^{2}\\right.}{\\mathrm{n}-১}} \\\\ \\text { এখানে, } \\Sigma \\text { (আয় হার - গড় হার) } \\\\ \\text { গড় আয় হারের পার্থক্যের বর্গের সমষ্টি } \\\\ \\mathrm{n}=\\text { বছরের সংখ্যা }=৫\\end{array}   আমরা   জানি ,  আদর্শ   বিচ্যুতি   = n − ১ Σ (   আয়   হার  -  গড়   হার )  2 ​ ​   এখানে ,  Σ  ( আয়   হার  -  গড়   হার )    গড়   আয়   হারের   পার্থক্যের   বর্গের   সমষ্টি   n =   বছরের   সংখ্যা   = ৫ ​ ∴ \\therefore ∴ আদর্শ বিচ্যুতি =  ১৮৪.৩০  = =\\sqrt{\\text { ১৮৪.৩০ }}= =   ১৮৪ . ৩০   ​ = ১৩.৫৮% (প্রায়) উদ্দীপকে জনাব বাপ্পির 'মেঘনা' প্রকল্পের আদর্শ বিচ্যুতি ১৩.৫৮% (প্রায়)। অন্যদিকে, 'পদ্মা' প্রকল্পের আদর্শ বিচ্যুতি ১২.৯৭% (প্রায়) ['গ’ নং হতে প্রাপ্ত]। আদর্শ বিচ্যুতির বড় মান বেশি ঝুঁকি নির্দেশ করে। আর ছোট মান কম ঝুঁকি নির্দেশ করে। এক্ষেত্রে, 'মেঘনা' প্রকল্পেরর আদর্শ বিচ্যুতির মান বড়। অর্থাৎ, 'মেঘনা' প্রকল্প বেশি ঝুঁকিপূর্ণ। সুতরাং, আদর্শ বিচ্যুতি বিবেচনায়জনাব বাপ্পির 'পদ্মা' প্রকল্পে বিনিয়োগ করা যৌক্তিক।"
        }
      ]
    },
    {
      "number": "5",
      "uddipok": "জনাব ওমর তার ব্যবসায় সম্প্রসারণের লক্ষ্যে ২০,০০,০০০ টাকা বিনিয়োগ করেন, যার আয়ুষ্কাল ৫ বছর 'এবং ভগ্নাবশেষ মূল্য আনুমানিক ৩,০০,০০০ টাকা। আগামী পাঁচ বছর অবচয় ও করপূর্ব নিট মুনাফা পাওয়া যাবে যথাক্রমে ৪,০০,০০০ টাকা, ৫,০০,০০০ টাকা, ৭,০০,০০০ টাকা, ৫,০০,০০০ টাকা এবং ৬,০০,০০০ টাকা। প্রতিষ্ঠানটির করের হার ৩০% এবং বাটার হার ১০%।",
      "tag": "DRMC 25",
      "sub_questions": [
        {
          "label": "ক",
          "question": "পে-ব্যাক সময় কী?",
          "explanation": "কোনো প্রকল্পে বিনিয়োগকৃত টাকা যে সময়ে ফেরত আসে তাকে পে-ব্যাক সময় বলে।"
        },
        {
          "label": "খ",
          "question": "\"মূলধন বাজেটিং প্রতিষ্ঠানের মুনাফা অর্জন ক্ষমতা বৃদ্ধি করে\"-ব্যাখ্যা করো।",
          "explanation": "মূলধন বাজেটিং দীর্ঘমেয়াদি লাভজনক প্রকল্পে বিনিয়োগ করে প্রতিষ্ঠানের মুনাফা বৃদ্ধি করে। প্রতিষ্ঠানের দীর্ঘমেয়াদি বিনিয়োগের সাথে মূলধন' বাজেটিং জড়িত। মূলধন বাজেটিং বিনিয়োগের সম্ভাব্য নগদ আন্তঃপ্রবাহ থেকে বেশি হলে বিনিয়োগ লাভজনক হয়। আর মূলধন বাজেটিং প্রক্রিয়া লাভজনক খাত নির্বাচন ও বিনিয়োগ সিদ্ধান্ত গ্রহণে সহায়তা করে। ফলে প্রতিষ্ঠানের মুনাফা অর্জন ত্বরান্বিত হয়।"
        },
        {
          "label": "গ",
          "question": "উদ্দীপকে বর্ণিত প্রকল্পের গড় মুনাফার হার (ARR) নির্ণয় করো।",
          "explanation": "উদ্দীপকে বর্ণিত প্রকল্পে গড় মুনাফার হার (ARR) নির্ণয়:  অবচয়  =  প্রাথমিক বিনিয়োগ - ভগ্নাবশেষ মূল্য   মেয়াদ  =  ২০,০০,০০০০-৩,০০,০০০ টাকা  = ৩ , ৪০ , ০০০ টাকা  ৫ \\begin{aligned} \\text { অবচয় } & =\\frac{\\text { প্রাথমিক বিনিয়োগ - ভগ্নাবশেষ মূল্য }}{\\text { মেয়াদ }} \\\\ & =\\frac{\\text { ২০,০০,০০০০-৩,০০,০০০ টাকা }=৩, ৪ ০, ০ ০ ০ \\text { টাকা }}{৫}\\end{aligned}   অবচয়   ​ =   মেয়াদ     প্রাথমিক   বিনিয়োগ  -  ভগ্নাবশেষ   মূল্য   ​ = ৫   ২০ , ০০ , ০০০০ - ৩ , ০০ , ০০০   টাকা   = ৩ , ৪০ , ০০০   টাকা   ​ ​ ∴উদ্দীপকের প্রকল্পটির গড় মুনাফার হার ১২.১৭%। উত্তর: ১২.১৭%।"
        },
        {
          "label": "ঘ",
          "question": "পে-ব্যাক সময়ের ভিত্তিতে জনাব বিনিয়োগ সিদ্ধান্ত মূল্যায়ন করো।",
          "explanation": "পে-ব্যাক সময় নির্ণয় করে জনাব ওমরের বিনিয়োগ সিদ্ধান্ত মূল্যায়ন: এখানে, প্রকল্পের মেয়াদ ৫ বছর এবং পে-ব্যাক সময় ৪.১৫ বছর অর্থাৎ, প্রকল্পে বিনিয়োগকৃত অর্থ মেয়াদপূর্তির পূর্বেই' ফেরত আসবে। আর একক প্রকল্পের ক্ষেত্রে প্রকল্পের পে-ব্যাক সময় প্রকল্পের মেয়াদ অপেক্ষা কম হলে প্রকল্পটি লাভজনক হয়। তাই বলা যায়, পে-ব্যাক সময় অনুযায়ী জনাব ওমরের বিনিয়োগ সিদ্ধান্ত সঠিক হয়েছে।"
        }
      ]
    },
    {
      "number": "6",
      "uddipok": "'মাহি ট্রেডার্স-এর পরিশোধিত মূলধন ১০ কোটি টাকা। যার মধ্যে সাধারণ শেয়ার ৪০%, অগ্রাধিকার ৪৫% এবং অবশিষ্ট ঋণ মূলধন। ৬% অগ্রাধিকার শেয়ার এবং ঋণকৃত মূলধনের সুদের হার ১০%। সাধারণ শেয়ার ও অগ্রাধিকার শেয়ারের বাজার মূল্য যথাক্রমে ৩০০ টাকা ও ২৫০ টাকা। কোম্পানি এ বছর শেয়ার প্রতি ১৫ টাকা লভ্যাংশ ঘোষণা করে এবং অতীতে লভ্যাংশের বৃদ্ধির হার ছিল ৫%, কর হার ২৫%।",
      "tag": "DRMC 25",
      "sub_questions": [
        {
          "label": "ক",
          "question": "কাম্য ঋণনীতি কী?",
          "explanation": "যে মূলধন কাঠামোতে মূলধন ব্যয় সর্বনিম্ন হয় তাকে কাম্য ঋণনীতি বলে।"
        },
        {
          "label": "খ",
          "question": "মূলধন ব্যয় নির্ণয় গুরুত্বপূর্ণ কেন? ব্যাখ্যা করো।",
          "explanation": "প্রতিষ্ঠানকে তার বিনিয়োগ থেকে সর্বনিম্ন, কত হারে আয় করতে হবে তা মূলধন ব্যয় নির্দেশ করে বলে এটি নির্ণয় গুরুত্বপূর্ণ। কোনো বিনিয়োগ প্রকল্প থেকে মূলধন ব্যয়ের চাইতে বেশি হারে আয় করতে পারলে প্রকল্পটি লাভজনক হয়। তাই মূলধন ব্যয় ব্যতীত বিনিয়োগ প্রকল্প মূল্যায়ন সম্ভব নয়। আবার মূলধনের যেসব উৎসের ব্যয় সর্বনিম্ন ঐ উৎসগুলো থেকে মূলধন সংগ্রহ করা হয়। কারণ কম মূলধন ব্যয় বিনিয়োগের মুনাফাকে বাড়ায়। এজন্যই মূলধন ব্যয় জানা জরুরি। তাই বিনিয়োগ প্রকল্প মূল্যায়ন ও ঋণনীতি বাস্তবায়নে মূলধন ব্যয় নির্ণয় গুরুত্বপূর্ণ।"
        },
        {
          "label": "গ",
          "question": "মাহি ট্রেডার্সের সাধারণ শেয়ার মূলধন ব্যয় নির্ণয় করো।",
          "explanation": ""
        },
        {
          "label": "ঘ",
          "question": "মাহি ট্রেডার্সের গড় মূলধন ব্যয় নির্ণয় করো।",
          "explanation": ""
        }
      ]
    },
    {
      "number": "7",
      "uddipok": "একটি দেশের অর্থনৈতিক উন্নয়নে ব্যাংক অত্যন্ত গুরুত্বপূর্ণ ভূমিকা পালন করে থাকে। 'বেঙ্গল ব্যাংক' দেশের বিভিন্ন জেলা ও উপজেলায় শাখা স্থাপনের মাধ্যমে জনগণের আমানত সংগ্রহ, ঋণ প্রদানসহ অন্যান্য ব্যাংকিং কার্যক্রম সম্পন্ন করে। পরবর্তীতে তাদের কার্যক্রম দেশের বাইরেও বিস্তৃত করে। অপরদিকে, 'সুরমা ব্যাংক' শুধু সিলেট সদরে অবস্থিত একমাত্র অফিসের মাধ্যমে ব্যাংকিং কার্যক্রম পরিচালনা করে।",
      "tag": "DRMC 25",
      "sub_questions": [
        {
          "label": "ক",
          "question": "ব্যাংকিং কী?",
          "explanation": "ব্যাংক তার উদ্দেশ্য অর্জনের জন্য যেসব কাজ করে তাকে ব্যাংকিং বলা হয়।"
        },
        {
          "label": "খ",
          "question": "ব্যাংকের তারল্যের নীতি কী? ব্যাখ্যা করো।",
          "explanation": "চাওয়ামাত্র আমানতকারীর অর্থ ফেরত দেওয়ার জন্য পর্যাপ্ত পরিমাণ নগদ অর্থ সংরক্ষণের নীতিকে ব্যাংকের তারল্য নীতি বলে। গ্রাহকের আমানত বাণিজ্যিক ব্যাংকের তহবিলের মূল উৎস। এই আমানত থেকে ব্যাংক তার গ্রাহকদের ঋণ দেয়। তবে ব্যাংক অবশ্যই একটি নির্দিষ্ট পরিমাণ অর্থ তহবিলে জমা রাখে। যাতে করে ব্যাংক গ্রাহকের আমানতকৃত অর্থ সময়মতো ফেরত দিতে পারে।"
        },
        {
          "label": "গ",
          "question": "উদ্দীপকের আলোকে কাঠামোর ভিত্তিতে 'বেঙ্গল ব্যাংক' কোন ধরনের ব্যাংক? ব্যাখ্যা করো।",
          "explanation": "উদ্দীপকের 'বেঙ্গল ব্যাংক' কাঠামোর ভিত্তিতে একটি শাখা ব্যাংক। শাখা ব্যাংক একটি প্রধান অফিসের অধীনে দেশ-বিদেশে শাখা স্থাপন করে ব্যাংকিং কার্যাবলি সম্পাদন করে। প্রধান অফিসের নির্দেশনা অনুযায়ী এ ব্যাংক পরিচালিত হয়। এ ব্যাংকের অনেক শাখা থাকায় আর্থিক লেনদেন সহজ হয়। এ ব্যাংক সহজেই অনলাইন ব্যাংকিং সেবা প্রদান করতে পারে। উদ্দীপকে বেঙ্গল ব্যাংকের দেশের বিভিন্ন জেলা ও উপজেলায় শাখা রয়েছে। এ ব্যাংক শাখা স্থাপনের মাধ্যমে জনগণের আমানত সংগ্রহ, ঋণ প্রদানসহ অন্যান্য ব্যাংকিং কার্যক্রম সম্পন্ন করে। পরবর্তীতে তাদের কার্যক্রম দেশের বাইরেও বিস্তৃত করে। সাধারণত শাখা ব্যাংকের শাখা দেশ-বিদেশে বিস্তৃত থাকে। যার মাধ্যমে গ্রাহকরা যেকোনো শাখায় হিসাব খুলে যেকোনো শাখা হতে ব্যাংকিং সেবা গ্রহণ করতে পারে। উদ্দীপকের 'বেঙ্গলব্যাংক' এর সেবাও দেশে ও বিদেশে বিস্তৃত। এ ব্যাংকের মাধ্যমেই গ্রাহকরা ই-ব্যাংকিং সেবা গ্রহণ করতে পারে। তাই বলা যায়, উদ্দীপকের বেঙ্গল ব্যাংক সংগঠন কাঠামোর ভিত্তিতে একটি শাখা ব্যাংক!"
        },
        {
          "label": "ঘ",
          "question": "উদ্দীপকের আলোকে \"সুরমা ব্যাংক থেকে বেঙ্গল ব্যাংক দেশের অর্থনীতিতে অধিক ভূমিকা পালন করে”- তুমি কি একমত? উত্তরের সপক্ষে যুক্তি দাও।",
          "explanation": "উদ্দীপকে 'বেঙ্গল ব্যাংক' শাখা ব্যাংক হওয়ায় 'সুরমা ব্যাংক' থেকে এটি দেশের অর্থনীতিতে অধিক ভূমিকা পালন করে। শাখা ব্যাংকিং ব্যবস্থায় ব্যাংকের বিভিন্ন শাখা থাকার কারণে আর্থিক লেনদেন সহজ হয় এবং দীর্ঘমেয়াদি ঋণের সুবিধাও পাওয়া যায়। অন্যদিকে, একক ব্যাংকের কাজ একটি নির্দিষ্ট এলাকায় সীমাবদ্ধ থাকে। একটি শাখার মাধ্যমেই গ্রাহককে প্রয়োজনীয় সেবা গ্রহণ করতে হয়। উদ্দীপকের 'বেঙ্গল ব্যাংক' দেশের বিভিন্ন জেলা ও উপজেলায় শাখা স্থাপনের মাধ্যমে ব্যাংকিং কার্যক্রম সম্পন্ন করে। তাছাড়া এ ব্যাংকের কার্যক্রম বিদেশেও বিস্তৃত হচ্ছে। অন্যদিকে, 'সুরমা ব্যাংক' শুধু সিলেট সদরে একটি মাত্র অফিসের মাধ্যমে ব্যাংকিং কার্যক্রম পরিচালনা করে। সংগঠন কাঠামো ভিত্তিতে 'বেঙ্গল ব্যাংক' শাখা ব্যাংক এবং 'সুরমা ব্যাংক' হলো একক ব্যাংক। দেশের অর্থনীতিতে অবদান রাখার ক্ষেত্রে সুরমা.ব্যাংকের তুলনায় বেঙ্গল ব্যাংকের ভূমিকা বেশি। 'বেঙ্গাল ব্যাংক' দেশের বিভিন্ন স্থানে শাখা স্থাপনের মাধ্যমে গ্রাহকদের সহজে লেনদেন করার সুযোগ করে দেয়। এতে ব্যবসায়ের প্রসার ঘটে। আবার, 'বেঙ্গাল ব্যাংক' বিদেশে শাখা স্থাপনের মাধ্যমে রেমিট্যান্স সংগ্রহ এবং বৈদেশিক বাণিজ্য সম্প্রসারণেও ভূমিকা রাখে। এসবের কোনোটিই একক ব্যাংক তথা সুরমা ব্যাংকের মাধ্যমে করা সম্ভব হয় না। এ ব্যাংকের কাজ শুধু একটি নির্দিষ্ট এলাকায় সীমাবদ্ধ। তাই বলা যায়, অর্থনৈতিক উন্নয়নে' শাখা ব্যাংক তথা বেঙ্গল ব্যাংকই অধিক অবদান রাখছে।"
        }
      ]
    },
    {
      "number": "8",
      "uddipok": "বাংলাদেশ কৃষিনির্ভর হলেও শিল্পে অগ্রসর হচ্ছে। সরকিছুতেই প্রযুক্তির ছোঁয়া লেগেছে। মানুষের মাথাপিছু আয় বেড়েছে। দেশ ইতোমধ্যে মধ্যম আয়ের দেশে পরিণত হতে যাচ্ছে। বৈদেশিক বিনিয়োগ বেড়েছে। কৃষকদের সহজ শর্তে ঋণ দেয়ার জন্য আলাদা ব্যাংক ব্যবস্থা গড়ে উঠেছে। সরকার বৃহদায়তন শিল্পের উন্নয়নের কথা ভাবছে।",
      "tag": "DRMC 25",
      "sub_questions": [
        {
          "label": "ক",
          "question": "বিশেষায়িত ব্যাংক কী?",
          "explanation": "যেসব ব্যাংক গ্রাহকদের প্রয়োজন ও অর্থনীতির বিশেষ কোনো দিক নিয়ে ব্যাংকিং কাজ পরিচালনা করে তাকে বিশেষায়িত ব্যাংক বলে।"
        },
        {
          "label": "খ",
          "question": "ব্যাংকের সচ্ছলতার নীতি কী? ব্যাখ্যা করো।",
          "explanation": "সচ্ছলতা বলতে দায় পরিশোধের সামর্থ্যকে বোঝায়। ব্যাংকিং কাজ সুষ্ঠুভাবে পরিচালনার জন্য আর্থিক সচ্ছলতার প্রয়োজন। আর্থিক সচ্ছলতার অভাবে ব্যাংক দেউলিয়া হতে পারে। আমাদের দেশে প্রতিটি তালিকাভুক্ত ব্যাংককে ৪০০ কোটি টাকার পরিশোধিত মূলধন ও সংরক্ষিত তহবিল কেন্দ্রীয় ব্যাংকে জমা রাখতে হয়। ব্যাংক মূলত সচ্ছলতার নীতি অনুযায়ী এসকল কাজ করে থাকে।"
        },
        {
          "label": "গ",
          "question": "উদ্দীপকে কৃষি উন্নয়নের জন্য যে ব্যাংক ব্যবস্থার কথা বলা হয়েছে তার কার্যাবলি আলোচনা করো।",
          "explanation": "উদ্দীপকে কৃষি উন্নয়নের জন্য কৃষি ব্যাংক ব্যবস্থার কথা বলা হয়েছে। কৃষিক্ষেত্রে উন্নয়নের জন্য সরকার কর্তৃক প্রতিষ্ঠিত ব্যাংককে কৃষি ব্যাংক বলা হয়। এটি একটি বিশেষায়িত আর্থিক প্রতিষ্ঠান। এ ব্যাংক কৃষকদের সহজ শর্তে ঋণ দেয়। নির্দিষ্ট কিছু স্কিমে ঋণদানে এ ব্যাংক কোনো জামানত রাখে না। ফলে আমাদের দেশের কৃষি উন্নয়নে কৃষি ব্যাংক প্রত্যক্ষভাবে সহায়তা প্রদান করে এবং কৃষি উন্নয়ন নিশ্চিত করে। উদ্দীপকে বাংলাদেশ কৃষিনির্ভর দেশ। এদেশের সরকার কৃষি উন্নয়নের জন্য আলাদা ব্যাংক ব্যবস্থা প্রতিষ্ঠা করে। এ ব্যাংক কৃষকদের সহজ শর্তে ঋণ দেয়। সাধারণত, গ্রামের মানুষ কৃষিকাজসহ ব্যবসায়ী কার্যক্রম পরিচালনায় কৃষি ব্যাংকের সাহায্য পায়। তারা এ ব্যাংক থেকে ঋণ নিয়ে উপকৃত হয়। এ ব্যাংক কেবল কৃষি উন্নয়নে কাজ করে। এ ব্যাংক কৃষকদের কৃষি যন্ত্রপাতি কেনা, সার, কীটনাশক ইত্যাদি যোগাড় করার জন্য প্রয়োজনীয় মূলধনের ব্যবস্থা করে।"
        },
        {
          "label": "ঘ",
          "question": "বৃহদায়তন শিল্পের উন্নয়নে কোন ব্যাংক ব্যবহার প্রয়োজন আছে বলে তুমি মনে করো? তোমার উত্তরের সপক্ষে যুক্তি দাও।",
          "explanation": "বৃহদায়তন শিল্পের উন্নয়নে শিল্প ব্যাংক ব্যবস্থার প্রয়োজন বলে আমি মনে করি। শিল্প ব্যাংক একটি বিশেষায়িত ব্যাংক। একটি দেশের শিল্প উন্নয়নের লক্ষ্যে এ ব্যাংক প্রতিষ্ঠিত ও পরিচালিত হয়। যন্ত্রপাতি সংগ্রহ, ভূমি ক্রয়, কারখানা নির্মাণ ইত্যাদির জন্য এ ব্যাংক ঋণ প্রদান করে থাকে তাছাড়া এ ব্যাংক ঋণ দিয়ে নতুন উদ্যোক্তা তৈরি ও প্রতিষ্ঠিত উদ্যোক্তাদের ব্যবসা সম্প্রাসরণে ভূমিকা রাখে। উদ্দীপকে বাংলাদেশ শিল্পে অগ্রস্র হচ্ছে। সবকিছুতেই প্রযুক্তির ছোঁয়া লেগেছে। মানুষের মাথাপিছু আয় বেড়েছে। দেশ ইতোমধ্যে মধ্যম আয়ের দেশে পরিণত হতে যাচ্ছে। বৈদেশিক বিনিয়োগের পরিমাণও বেড়েছে। -এক্ষেত্রে, দেশে শিল্পোন্নয়নের জন্য আলাদা ব্যাংক ব্যবস্থা প্রতিষ্ঠিত হলে দেশের অগ্রগতি ও অর্থনৈতিক সমৃদ্ধি অর্জন সম্ভব হবে। এ কারণে সরকার বৃহদায়তন শিল্প উন্নয়নে শিল্প ব্যাংক ব্যবস্থা চালু করতে পারে। শিল্পায়ন ছাড়া একটি দেশের অর্থনৈতিক উন্নয়ন চিন্তা করা যায় না। শিল্প ব্যাংক দেশের শিল্পক্ষেত্রে স্বয়ংসম্পূর্ণতা অর্জনের জন্য বিভিন্ন মেয়াদি ঋণপ্রদান করে। এছাড়া, এ র‍্যাংক শিল্পোন্নয়নের জন্য বিভিন্নমুখী সেবা প্রদান করে। উদ্দীপকে বাংলাদেশ মধ্যম আয়ের দেশে উন্নীত হয়েছে। দেশের অগ্রগতির জন্য শিল্পায়নের বিকল্প নেই। সরকার শিল্পের উন্নয়নের জন্য শিল্প ব্যাংক ব্যবস্থা চালু করলে, দেশের 'শিল্পের প্রসার হবে এবং দেশের অর্থনৈতিক অবস্থার উন্নতি হবে। বস্তুত, শিল্পের উন্নয়নে শিল্প ব্যাংকের গুরুত্ব অপরিসীম।"
        }
      ]
    },
    {
      "number": "9",
      "uddipok": "\"গোমতি ব্যাংক লি.\" একটি বাণিজ্যিক ব্যাংক। সম্প্রতি ব্যাংকটি বিভিন্ন কারণে গ্রাহকদের চাহিদামাফিক যথাসময়ে অর্থ পরিশোধ করতে পারছিল না। ব্যাংকটি আধুনিক ব্যাংকিং কৌশলও সঠিকভাবে প্রয়োগ করতে পারছিল না। প্রতিযোগিতায় টিকতে ব্যাংকটি ৫০ ভাগ শেয়ার \"ইছামতি ব্যাংক লি.” কে হস্তান্তরের সিদ্ধান্ত গ্রহণ করেছে যাতে ব্যাংকটি আধুনিক ব্যাংকে রূপান্তরিত হতে পারে।",
      "tag": "DRMC 25",
      "sub_questions": [
        {
          "label": "ক",
          "question": "বাণিজ্যিক ব্যাংকের তহবিলের মূল উৎস কোনটি?",
          "explanation": "ব্যাংক তহবিলের প্রধান উৎস হলো পরিশোধিত মূলধন।"
        },
        {
          "label": "খ",
          "question": "ব্যাংককে ব্যবসায়ের জীবনীশক্তি বলা হয় কেন? ব্যাখ্যা করো।",
          "explanation": "ব্যবসায়ের প্রয়োজনীয় মূলধন সরবরাহ করে বলে ব্যাংককে ব্যবসায়ের জীবনীশক্তি বলা হয়। ব্যবসায় প্রতিষ্ঠান পরিচালনা করতে অর্থের প্রয়োজন। ব্যবসায় প্রতিষ্ঠানগুলো আর্থিক সংকটে ব্যাংক থেকে স্বল্প, মধ্য ও দীর্ঘমেয়াদে ঋণ নিতে পারে। তাছাড়া ব্যবসায়ের জন্য পণ্য আমদানি-রপ্তানি করতেও ব্যাংকের সাহায্য প্রয়োজন হয়।"
        },
        {
          "label": "গ",
          "question": "গ্রাহকদের যথাসময়ে অর্থ দিতে না পারায় “গোমতি ব্যাংক লি.”-এর ব্যাংকের কোন নীতি লংঘিত হয়েছে?",
          "explanation": "গ্রাহকদের যথাসময়ে অর্থ দিতে না পারায় \"গোমতি ব্যাংক লি.\"- এর ব্যাংকের তারল্য নীতি লঙ্ঘিত হয়েছে। চাওয়ামাত্র গ্রাহকের টাকা নগদে পরিশোধ করার ক্ষমতাই হলো তারল্য ব্যাংকসমূহকে নির্দিষ্ট পরিমাণ অর্থ সংরক্ষণ করতে হয়। এক্ষেত্রে, ব্যাংক তারল্য নীতি অনুসরণ করে। গ্রাহকের আস্থা অর্জনের জন্য ব্যাংকসমূহকে নির্দিষ্ট পরিমাণ অর্থ সংরক্ষণ করে রাখতে হয়। উদ্দীপকের \"গোমতি ব্যাংক লি.” একটি বাণিজ্যিক ব্যাংক। ব্যাংকটি বিভিন্ন কারণে গ্রাহকদের চাহিদামাফিক অর্থ পরিশোধ করতে পারছিল না। অর্থাৎ, ব্যাংকটির তারল্য সংকট ছিল। যার কারণে ব্যাংকটি যথাসময়ে গ্রাহকদের অর্থ পরিশোধে ব্যর্থ হচ্ছিল। তারল্য নীতি অনুযায়ী \"গোমতি ব্যাংক লি.\"-এর পর্যাপ্ত নগদ টাকা সংরক্ষণ করা উচিত ছিল। এ নীতি অনুসরণে ব্যাংকসমূহের তারল্য সংকট দেখা দেয় না। গ্রাহকদের অর্থের চাহিদা পূরণে সমস্যা হয় না। ফলে গ্রাহক সন্তুষ্টি বজায় থাকে এবং ব্যাংকের সুনাম অক্ষুন্ন থাকে। অতএব, “গোমতি ব্যাংক লি.” তারল্য নীতিটি ভঙ্গ করেছে।"
        },
        {
          "label": "ঘ",
          "question": "“ইছামতি ব্যাংক লি.\"-কে শেয়ার হস্তান্তর “গোমতি ব্যাংক লি.”- এর ব্যাংকের জন্য কতটুকু যৌক্তিক? মতামত দাও।",
          "explanation": "\"ইছামতি ব্যাংক লি.\"-কে শেয়ার হস্তান্তর করে \"গোমতি ব্যাংক লি.”-এর গ্রুপ ব্যাংকিং-এ প্রবেশ করার সিদ্ধান্তটি যৌক্তিক হয়েছে। গ্রুপ ব্যাংকিং পদ্ধতিতে দুর্বল ও ক্ষুদ্র ব্যাংক বড় বা প্রতিষ্ঠিত ব্যাংকের অধীনে কাজ করে। এক্ষেত্রে বড় বা হোল্ডিং ব্যাংকটি ক্ষুদ্র বা দুর্বল ব্যাংকসমূহের শেয়ার ক্রয় করে উক্ত ব্যাংকগুলোর মালিকানা লাভ করে। দুর্বল ব্যাংকগুলো হোল্ডিং ব্যাংকগুলো অধীনে থেকে অধিক ব্যাংকিং সুবিধা প্রদান করতে পারে। উদ্দীপকে \"গোমতি ব্যাংক লি.” একটি বাণিজ্যিক ব্যাংক। সম্প্রতি বিভিন্ন কারণে গ্রাহকদের চাহিদামাফিক যথাসময়ে অর্থ পরিশোধ করতে পারছিল না। ব্যাংকটি আধুনিক ব্যাংকিং কৌশলও সঠিকভাবে প্রয়োগ করতে পারছিল না। ফলে ব্যাংকটি দিন দিন দুর্বল ব্যাংকে পরিণত হচ্ছিল। পরবর্তীতে, প্রতিযোগিতায় টিকে থাকতে ব্যাংকটি ৫০ ভাগ শেয়ার \"ইছামতি ব্যাংক লি.\"-কে হস্তান্তর করার সিদ্ধান্ত গ্রহণ করেছে। \"গোমতি ব্যাংক লি.”-এর ৫০ ভাগ শেয়ার \"ইছামতি ব্যাংক লি.” কে হস্তান্তরের মধ্য দিয়ে গ্রুপ ব্যাংকিং ব্যবস্থায় প্রবেশ করেছে। এর ফলে “গোমতি ব্যাংক লি.” প্রতিযোগিতামূলক ব্যবসায়ে টিকে থাকতে সক্ষম হবে। ব্যাংকটির তারল্য সংকট নিরসনে \"ইছামতি ব্যাংক লি.”-এর সহযোগিতা পাবে। ফলে যথাসময়ে গ্রাহকদের অর্থের চাহিদা পূরণ করে তাদের আস্থা অর্জন করতে পারবে। পাশাপাশি ব্যাংকটি আধুনিক ব্যাংকিং কৌশল প্রয়োগের ক্ষেত্রে \"ইচ্ছামতি ব্যাংক লি.\"-এর সহায়তা পাবে। সর্বোপরি, ব্যাংকটি দুর্বল অবস্থা থেকে উত্তরণ করতে সক্ষম হবে। তাই বলা যায়, শেয়ার হস্তান্তরের সিদ্ধান্তটি “গোমতি ব্যাংক লি.”-এর জন্য অত্যন্ত যৌক্তিক।"
        }
      ]
    },
    {
      "number": "10",
      "uddipok": "মি. আবিদ রহমান একজন যুক্তরাষ্ট্র প্রবাসী। তিনি ব্যাংকের মাধ্যমে দেশে টাকা পাঠাতে চান। জনাব শফিক একজন চাল ব্যবসায়ী। তিনি প্রতিদিন ১-২ লক্ষ টাকা পর্যন্ত লেনদেন করে থাকেন। ব্যাংকে করা তার একটি ব্যাংক হিসাব থেকে তিনি কার্য চলাকালে যতবার ইচ্ছে অর্থ উত্তোলন করেন।",
      "tag": "DRMC 25",
      "sub_questions": [
        {
          "label": "ক",
          "question": "গারনিশি আদেশ কী?",
          "explanation": "গারনিশি অর্ডার হলো আদালত কর্তৃক ব্যাংকের ওপর নির্দিষ্ট কোনো গ্রাহকের হিসাব বন্ধ করে দেওয়ার আদেশ।"
        },
        {
          "label": "খ",
          "question": "KYC বলতে কী বোঝায়? ব্যাখ্যা করো।",
          "explanation": "KYC (Know Your Customer) হলো একটি প্রক্রিয়া যা ব্যাংক গ্রাহকদের পরিচয় নিশ্চিত করতে ব্যবহার করে। KYC-এর উদ্দেশ্য হলো গ্রাহকদের অবৈধ কার্যক্রম রোধ করা। ব্যাংক বা আর্থিক প্রতিষ্ঠানে হিসাব খুলতে এ ফর্ম পূরণ করতে হয়। এর মাধ্যমে গ্রাহকের ঠিকানা, স্বাক্ষর ও অন্যান্য সংশ্লিষ্ট তথ্য সংগ্রহ করা হয়। অবৈধ লেনদেন নিয়ন্ত্রণে KYC ফর্ম পূরণ করা বাধ্যতামূলক।"
        },
        {
          "label": "গ",
          "question": "উদ্দীপকের আলোকে জনাব আবিদের জন্য কোন ধরনের হিসাব উপযুক্ত? যুক্তি দাও।",
          "explanation": "উদ্দীপকের মি.আবিদের জন্য সঞ্চয়ী হিসাব উপযুক্ত। সঞ্চয়ী হিসাবের মাধ্যমে প্রতিদিন যতবার খুশি টাকা জমা রাখা যায়। তবে নিয়মানুযায়ী উত্তোলন করতে হয়। এ হিসাবে স্বল্প হারে সুদ দেওয়া হয় সাধারণত, নির্দিষ্ট আয়ের জনগণ সঞ্চয়ের উদ্দেশ্য এ হিসাব,খুলে থাকে। উদ্দীপকের মি. আবিদ একজন যুক্তরাষ্ট্র প্রবাসী। তিনি ব্যাংকের মাধ্যমে দেশে টাকা পাঠাতে চান। এ হিসাবের জনগণ তাদের উদ্বৃত্ত অর্থ সঞ্চয় হিসাবে জমা রাখেন। বিদেশ থেকে টাকা পাঠানোর জন্য এ হিসাব উত্তম। কেননা এ হিসাবে জমাকৃত অর্থের উপর মুনাফা পাওয়া যায় তাই বলা যায়, জনাব আবিদের হিসাবটি সঞ্চয়ী হিসাব।"
        },
        {
          "label": "ঘ",
          "question": "মি. শফিক কোন ধরনের হিসাব পরিচালনা করছেন? উদ্দীপকের আলোকে বর্ণনা করো।",
          "explanation": "জনাব শফিক চলতি হিসাব পরিচালনা করছেন। চলতি হিসাবের গ্রাহকরা প্রতিদিন ইচ্ছামতো অসীম লেনদেন করতে পারেন। এ হিসাবে গ্রাহকগণ কোনো সুদ পান না। তবে প্রয়োজনে জমাকৃত টাকার থেকে বেশি উত্তোলন করতে পারেন। তাই এ হিসাবটি ব্যবসায়ী গ্রাহকদের কাজে বেশ জনপ্রিয়। উদ্দীপকের জনাব শফিক একজন চাল ব্যবসায়ী। তিনি প্রতিদিন ১-২ লক্ষ টাকা পর্যন্ত লেনদেন করে থাকেন। ব্যাংক হিসাব থেকে তিনি কার্য চলাকালে যতবার ইচ্ছা অর্থ উত্তোলন করেন। এ হিসাব থেকে তিনি ঋণ সুবিধাও পাবেন। যতবার ইচ্ছা টাকা উত্তোলনের সুবিধা শুধুমাত্র চলতি হিসাবে পাওয়া যায়। চলতি হিসাব খোলার মাধ্যমে জনাব শফিক সহজে ও ঝুঁকি ছাড়া লেনদেন করতে পারবেন। তিনি জমাতিরিক্ত অর্থ উত্তোলন করতে পারবেন। যার ফলে জরুরি প্রয়োজনে তার অর্থের ঘাটতি হবে না। ব্যবসায়িক প্রয়োজনে তিনি বিভিন্ন' আর্থিক পরামর্শও পেয়ে থাকবেন চলতি হিসাবের গ্রাহকরা এসব সুবিধা পান। তাই বলা যায়, জনাব শফিক চলতি হিসাব পরিচালনা করছেন।"
        }
      ]
    },
    {
      "number": "11",
      "uddipok": "মি.রাতুল দুর্গাপূজা উপলক্ষ্যে 'A' ব্যাংক-থেকে কিছু নতুন টাকার নোট তুলে আনলে তার পঞ্চম শ্রেণি পড়ুয়া মেয়ে প্রত্যেকটি নোটের উপর 'B' ব্যাংকের নাম লেখা কেন তা জানতে চায়। তিনি তার মেয়ের প্রশ্নের জবাবে বলেন, 'B' ব্যাংক হচ্ছে দেশের' নোট ও মুদ্রা প্রচলনের ক্ষমতাপ্রাপ্ত একমাত্র প্রতিষ্ঠান। তাছাড়া এই ব্যাংক তার অধীনস্থ 'A' ব্যাংকের মতো অন্যান্য ব্যাংকসমূহের ঋণ নিয়ন্ত্রণসহ অন্যান্য ব্যাংকিং কার্যাবলিতে সহায়তা করে থাকে।",
      "tag": "DRMC 25",
      "sub_questions": [
        {
          "label": "ক",
          "question": "কোন ব্যাংক আন্তর্জাতিক পর্যায়ে সরকারের প্রতিনিধি হিসেবে কাজ করে?",
          "explanation": "কেন্দ্রীয়ব্যাংক আন্তর্জাতিক পর্যায়ে সরকারের প্রতিনিধি হিসেবে কাজ করে।"
        },
        {
          "label": "খ",
          "question": "বাণিজ্যিক ব্যাংক কেন্দ্রীয় ব্যাংকে রিজার্ভ হিসেবে কী জমা রাখে? ব্যাখ্যা করো।",
          "explanation": "বাণিজ্যিক ব্যাংক মোট আমানতের একটি নির্দিষ্ট অংশ বাধ্যতামূলকভাবে কেন্দ্রীয় ব্যাংকে রিজার্ভ হিসেবে জমা রাখে। বিধিবদ্ধ রিজার্ভ হলো বাণিজ্যিক ব্যাংকের তালিকাভুক্তির অন্যতম প্রধান শর্ত। বিধিবদ্ধ রিজার্ভ ব্যতীত কোনো ব্যাংক কেন্দ্রীয় ব্যাংকের তালিকাভুক্ত হতে পারবে না। তালিকাভুক্তির শর্ত হিসেবে বাণিজ্যিক ব্যাংক তার আমানতের একটি নির্দিষ্ট অংশ বাধ্যতামূলকভাবে কেন্দ্রীয় ব্যাংকের নিকট জমা রাখে। বাধ্যতামূলকভাবে জমা রাখা এ তহবিলকেই বিধিবদ্ধ রিজার্ভ বলে।"
        },
        {
          "label": "গ",
          "question": "উদ্দীপকের 'A' ব্যাংক কোন ধরনের ব্যাংক? বর্ণনা করো।",
          "explanation": "উদ্দীপকের 'A' ব্যাংকটি হলো বাণিজ্যিকব্যাংক। যে ব্যাংক মুনাফা অর্জনের উদ্দেশ্যে কেন্দ্রীয় ব্যাংকের তালিকাভুক্ত হয়ে ব্যাংকিং কাজ পরিচালনা করে তাকে বাণিজ্যিকব্যাংক বলে। বাণিজ্যিক ব্যাংক নোট ও মুদ্রা ইস্যুতে কেন্দ্রীয় ব্যাংককে সহায়তা করে। দেশের ঋণ সরবরাহ কাম্যস্তরে রাখতে বাণিজ্যিক ব্যাংক কেন্দ্রীয় ব্যাংকের নির্দেশনা মেনে চলে। উদ্দীপকের মি. রাতুল দূর্গাপূজা উপলক্ষ্যে 'A' ব্যাংক থেকে কিছু নতুন টাকার নোট তুলে আনেন। তার মেয়ে প্রতিটি নোটের ওপর 'B' ব্যাংকের নাম লেখা কেন তা জানতে চায়। মি. রাতুল জানান 'B' ব্যাংক হচ্ছে দেশের নোট ও মুদ্রা ইস্যুর ক্ষমতা পাওয়া একটি প্রতিষ্ঠান। অর্থাৎ, 'B' ব্যাংকটি হলো দেশের কেন্দ্রীয় ব্যাংক। এই ব্যাংকটি তার তালিকাভুক্ত 'A' ব্যাংকের মতো ব্যাংকগুলোকে ঋণ নিয়ন্ত্রণসহ অন্যান্য ব্যাংকিং কাজ সম্পাদনে সহায়তা করে। বাণিজ্যিক ব্যাংকগুলো কেবল কেন্দ্রীয় ব্যাংকের তালিকাভুক্ত থাকে। সুতরাং, 'A' ব্যাংকটি কেন্দ্রীয় ব্যাংকের তালিকাভুক্ত হওয়ায় এটি একটি বাণিজ্যিক ব্যাংক।"
        },
        {
          "label": "ঘ",
          "question": "'B' ব্যাংক তার অধীনস্থ 'A' ব্যাংকসমূহের ঋণ নিয়ন্ত্রণের মাধ্যমে মূল্যস্তর স্থিতিশীল রাখতে গুরুত্বপূর্ণ ভূমিকা পালন করে- মূল্যায়ন করো।",
          "explanation": "উদ্দীপকের 'B' ব্যাংক তার অধীনস্থ 'A' ব্যাংকগুলোর ঋণ নিয়ন্ত্রণের মাধ্যমে মূল্যস্তর স্থিতিশীল রাখে। ঋণের পরিমাণ কাম্যমাত্রায় বজায় রাখাকে ঋণ নিয়ন্ত্রণ বলে। কেন্দ্রীয় ব্যাংক ঋণ নিয়ন্ত্রণে বিভিন্ন নীতি (যেমন: ব্যাংক হার নীতি, খোলাবাজার নীতি, জমার হার পরিবর্তন নীতি ইত্যাদি) প্রয়োগ করে। বাণিজ্যিক ব্যাংক ঋণ নিয়ন্ত্রণে কেন্দ্রীয় ব্যাংকের নির্দেশনা মেনে চলে। উদ্দীপকে 'B' ব্যাংক দেশের নোট ও মুদ্রা প্রচলনের ক্ষমতাপ্রাপ্ত প্রতিষ্ঠান। অর্থাৎ, 'B' ব্যাংক হলো কেন্দ্রীয় ব্যাংক'। তাছাড়া এই ব্যাংক 'A' ব্যাংক তথা বাণিজ্যিক ব্যংকের ঋণ নিয়ন্ত্রণে সাহায্য করে। এছাড়াও অন্যান্য ব্যাংকিং কার্যাবলিতে সহায়তা করে। কেন্দ্রীয় ব্যাংক মুদ্রাবাজারের অভিভাবক। ব্যাংকটি ঋণের যোগান ও সরবরাহের মধ্যে ভারসাম্য বজায় রাখতে ঋণ নিয়ন্ত্রণ করে। বাজারে ঋণের পরিমাণ বেশি থাকলে কেন্দ্রীয় ব্যাংক জমার হার ও ব্যাংক হার বাড়িয়ে দেয়। ফলে বাজারে ঋণের পরিমাণ কমে যায়। আর বিপরীত পরিস্থিতিতে কেন্দ্রীয় ব্যাংক এই হার হ্রাস করে। এর মাধ্যমে অর্থনীতিতে মূল্যস্তর স্থিতিশীল হয়। উদ্দীপকের 'B' ব্যাংকটিও একই প্রক্রিয়ায় 'A' ব্যাংকের মতো ব্যাংকগুলোর ঋণ নিয়ন্ত্রণ করে। তাই বলা যায়, মূল্যস্তর স্থিতিশীল রাখতে 'B' ব্যাংকের ভূমিকা গুরুত্বপূর্ণ।"
        }
      ]
    }
  ]
}