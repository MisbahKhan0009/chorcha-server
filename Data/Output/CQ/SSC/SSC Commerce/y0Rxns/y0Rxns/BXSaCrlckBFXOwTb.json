{
  "title": "চট্টগ্রাম বোর্ড ২০২২",
  "subtitle": "ফিন্যান্স ও ব্যাংকিং (11)",
  "questions": [
    {
      "number": "1",
      "uddipok": "মেধাবী হওয়া সত্ত্বেও কাজল আর্থিক অসচ্ছলতার কারণে বেশি লেখাপড়া করতে পারেনি। অনেক কষ্ট স্বীকার করে নবগ্রাম বাজারে একটি মুদি দোকান দেয়। দিন দিন ব্যবসায় উন্নতি হওয়ায় সে ব্যবসায়টিকে আরও সম্প্রসারণ করার চিন্তা করছে।",
      "tag": "CTG.B 22",
      "sub_questions": [
        {
          "label": "ক",
          "question": "পারিবারিক অর্থায়ন কী?",
          "explanation": "পরিবারের জন্য পরিকল্পনামাফিক অর্থের উৎস নির্ধারণ ও তার ব্যবহারকে পারিবারিক অর্থায়ন বলে।"
        },
        {
          "label": "খ",
          "question": "\"বিভিন্ন প্রতিষ্ঠানের ক্ষেত্রে অর্থায়ন প্রক্রিয়া ভিন্ন\"- ব্যাখ্যা করো।",
          "explanation": "একমালিকানা ও অংশীদারি প্রতিষ্ঠানের অর্থায়নের প্রক্রিয়া এক হলেও যৌথ মূলধনি প্রতিষ্ঠানের ক্ষেত্রে অর্থায়ন প্রক্রিয়া ভিন্ন। বাংলাদেশে সবচেয়ে জনপ্রিয় হলো একমালিকানা বা অংশীদারি ব্যবসায় প্রতিষ্ঠান। এ ধরনের ব্যবসায় প্রতিষ্ঠানে তহবিল সংগ্রহের উৎস মালিকের নিজস্ব তহবিল, আত্মীয়স্বজন থেকে গৃহীত ঋণ, মহাজন থেকে ঋণ গ্রহণ। অন্যদিকে, যৌথ মূলধনি কোম্পানির অর্থায়ন প্রক্রিয়া এদের চেয়ে ভিন্ন ধরনের। এ ধরনের কোম্পানি গঠনে সরকারি অনুমোদন নিতে হয় অনুমোদন পেলে একটি কোম্পানি শেয়ার হিসেবে সেগুলো বিক্রি করে অর্থায়ন করে। তাই যৌথ মূলধনি কোম্পানির অর্থায়নের এ প্রক্রিয়াটি একমালিকানা ও অংশীদারি ব্যবসায় থেকে আলাদা।"
        },
        {
          "label": "গ",
          "question": "কাজলের ব্যবসায় হিসেবে মুদি দোকান বেছে নেওয়ার কারণ ব্যাখ্যা করো।",
          "explanation": "মুদি দোকান একমালিকানা সংগঠন হওয়ায় কাজল এটিকে ব্যবসায় হিসেবে বেছে নিয়েছেন এ ধরনের ব্যবসায় সংগঠন একজন ব্যক্তির মালিকানায় পরিচালিত হয়। একমালিকানা ব্যবসায়ে মালিক নিজেই তহবিলের ব্যবস্থা করেন। স্বল্প পুঁজি বিনিয়োগ করে এ ধরনের ব্যবসায় গড়ে তোলা যায়। উদ্দীপকে কাজল একজন মেধাবী শিক্ষার্থী। তবে আর্থিক অসচ্ছলতার কারণে বেশি লেখাপড়া করতে পারেনি। অনেক কষ্ট করে সে একটি মুদি দোকান দেয়। দিন দিন ব্যবসায়ে তার উন্নতি হচ্ছে। কাজল মূলত নিজস্ব স্বল্প মূলধন বিনিয়োগ করে তার মুদি দোকানটি প্রতিষ্ঠা করেছেন। তার প্রতিষ্ঠানের লাভ-লোকসান তিনি একাই ভোগ করেন। অর্থাৎ, কাজল মুদি দোকানের মাধ্যমে একমালিকানা ব্যবসায় করছেন। আর তার জন্য এ ধরনের ব্যবসায় করাই উপযোগী। কারণ তার অসচ্ছলতায়ও তার পক্ষে এ ধরনের প্রতিষ্ঠানের পুঁজি যোগান দেওয়া সম্ভব। তাই বলা যায়, একমালিকানা ব্যবসায় স্বল্প পুঁজির ব্যবসায় হওয়ায় কাজল মুদি দোকান বেছে নিয়েছেন।"
        },
        {
          "label": "ঘ",
          "question": "ব্যবসায় সম্প্রসারণে কাজল কীভাবে তার প্রয়োজনীয় অর্থের যোগান দিতে পারে? ব্যাখ্যা করো।",
          "explanation": "কাজল তার ব্যবসায় সম্প্রসারণে একমালিকানা ব্যবসায়ের অর্থায়নের উৎস ব্যবহার করে প্রয়োজনীয় অর্থ যোগান দিতে পারে। বাংলাদেশের সবচেয়ে জনপ্রিয় ব্যবসায় প্রতিষ্ঠান হলো একমালিকানা ব্যবসায়। সাধারণত হোটেল, রেস্টুরেন্ট, মুদি দোকান, সেলুন ইত্যাদি একমালিকানা 'ব্যবসায় প্রতিষ্ঠান। এ প্রতিষ্ঠান তহবিল সংগ্রহের উৎস হিসেবে নিজস্ব মূলধন, বিক্রয় থেকে অর্জিত মুনাফা, আত্মীয়স্বজন থেকে ঋণ গ্রহণ করে। এছাড়াও ব্যাংক ঋণ, গ্রামীণ মহাজন থেকে সুদের ভিত্তিতে ঋণ ইত্যাদি ব্যবহার করে। উদ্দীপকে উল্লেখ্য, মেধাবী হওয়া সত্ত্বেও কাজল আর্থিক অসচ্ছলতার কারণে বেশি লেখাপড়া করতে পারেনি। অনেক কষ্ট করে নবগ্রাম বাজারে একটি মুদি দোকান দেয়। দিন দিন তার ব্যবসায়ের উন্নতি হচ্ছে। সে ব্যবসায়টিকে আরও সম্প্রসারণ করার চিন্তা করছে। কাজল মূলত গ্রামীণ 'বাজারে একমালিকানা ব্যবসায় প্রতিষ্ঠা করেছে। বর্তমানে তার ব্যবসায় সম্প্রসারণে অর্থায়ন প্রয়োজন। এক্ষেত্রে তিনি তার ব্যবসায়ের মুনাফাকে পুনঃবিনিয়োগ করতে পারেন। এছাড়া নিজস্ব সঞ্চয়কৃত অর্থও ব্যবহার করতে পারেন। তার আত্মীয়স্বজন থেকে তিনি এক্ষেত্রে ধারও গ্রহণ করতে পারেন। আর প্রাতিষ্ঠানিক কোনো উৎস থেকে যদি তিনি ঋণগ্রহণ করতে চান তবে ব্যাংক ঋণ নিতে পারেন। এসব উৎস ছাড়াও তিনি তার গ্রামের মহাজন শ্রেণি থেকে সুদের বিপরীতে ঋণও গ্রহণ করতে পারেন। তবে বিপরীতে তাকে উচ্চসুদ দিতে হতে পারে। তাই বলা যায়, কাজল সম্ভাব্য এসব উৎস থেকে তার ব্যবসায় সম্প্রসারণে অর্থায়ন করতে পারেন।"
        }
      ]
    },
    {
      "number": "2",
      "uddipok": "'স্নিগ্ধ' সাবান কোম্পানি সুগন্ধি সাবান উৎপাদন করে বাজারে প্রতিনিধির মাধ্যমে বিক্রি করে। এতে লাভ বা ক্ষতি কোম্পানির মালিক একাই ভোগ করে। অন্যদিকে, 'মুগ্ধ' সাবান কোম্পানি সুগন্ধি সাবানের পাশাপাশি ডিটারজেন্ট পাউডার, শ্যাম্পু উৎপাদন করে বাজারে বিক্রি করে। এই প্রতিষ্ঠানের লাভ বা ক্ষতি সকল মালিকদের মধ্যে বণ্টন করে নেয়।",
      "tag": "CTG.B 22",
      "sub_questions": [
        {
          "label": "ক",
          "question": "আয় সিদ্ধান্ত কী?",
          "explanation": "তহবিল সংগ্রহ ও এর ব্যবহারসংক্রান্ত প্রক্রিয়াকে আয় সিদ্ধান্ত বলে।"
        },
        {
          "label": "খ",
          "question": "ব্যবসায় বাণিজ্যে WTO-এর ভূমিকা ব্যাখ্যা করো।",
          "explanation": "বিশ্ব বাণিজ্য সংস্থা (WTO) আন্তর্জাতিক বাণিজ্যের নিয়মকানুন তৈরি ও বাস্তবায়নে একটি গুরুত্বপূর্ণ ভূমিকা পালন করে। এটি সদস্য দেশগুলোর মধ্যে বাণিজ্য উদারীকরণে সহায়তা করে, বাণিজ্য বিরোধ নিষ্পত্তি করে এবং উন্নয়নশীল দেশগুলোর বাণিজ্য ক্ষমতা বৃদ্ধিতে সহায়তা করে।"
        },
        {
          "label": "গ",
          "question": "'স্নিগ্ধ' কোম্পানির অর্থের সংস্থান কোন শ্রেণির? ব্যাখ্যা করো।",
          "explanation": "উদ্দীপকে 'স্নিগ্ধ' কোম্পানির অর্থের সংস্থান শ্রেণি অনুযায়ী ব্যবসায় অর্থায়ন। মুনাফা অর্জনের উদ্দেশ্যে গঠিত প্রতিষ্ঠানের জন্য এ ধরনের অর্থায়ন করা হয়। ব্যবসায় প্রতিষ্ঠান তার তহবিল সংগ্রহ ও বিনিয়োগের জন্য এ ধরনের অর্থায়ন প্রক্রিয়া ব্যবহার করে। অর্থায়নের সবচেয়ে গুরুত্বপূর্ণ ধরন হচ্ছে ব্যবসায় অর্থায়ন। উদ্দীপকে উল্লেখ্য, 'স্নিগ্ধ' সাবান কোম্পানি সুগন্ধি সাবান উৎপাদন করে বাজারে প্রতিনিধির মাধ্যমে বিক্রি করে। অর্থাৎ, মুনাফা অর্জনের উদ্দেশ্যে 'স্নিগ্ধ' সাবান কোম্পানি ব্যবসায় প্রতিষ্ঠা করেছে। আর মুনাফা অর্জনের উদ্দেশ্যে গঠিত প্রতিষ্ঠানের জন্য ব্যবসায় অর্থায়ন করা হয়। এ ধরনের প্রতিষ্ঠান লাভ-ক্ষতির ঝুঁকি নিয়ে ব্যবসায় পরিচালনা করে। মূলত 'স্নিগ্ধ' কোম্পানি তার তহবিল সংগ্রহ ও বিনিয়োগের জন্য এ ধরনের অর্থায়ন প্রক্রিয়া ব্যবহার করেছে। সুতরাং বলা যায়, স্নিগ্ধ কোম্পানির অর্থায়নটি ব্যবসায় অর্থায়ন ছিল।"
        },
        {
          "label": "ঘ",
          "question": "দুটি কোম্পানির মধ্যে কোনটিতে ঝুঁকি কম বলে তুমি মনে করো? উদ্দীপকের আলোকে মতামত দাও।",
          "explanation": "উদ্দীপকে দুটি কোম্পানির মধ্যে ব্যবসায়ে বৈচিত্র্যায়নের নীতি বিবেচনায় 'মুগ্ধ' সাবান কোম্পানির ঝুঁকি কম। অর্থায়নের অন্যতম নীতি হলো বৈচিত্র্যায়ন ও ঝুঁকি বণ্টনের নীতি। এ নীতি অনুযায়ী সকল অর্থ একটি খাতে বিনিয়োগ না করে একাধিক খাতে বিনিয়োগ করা হয়। এ নীতি অনুসরণ করে ব্যবসায়ে ঝুঁকির পরিমাণ কমানো যায়। উদ্দীপকে 'স্নিগ্ধ' কোম্পানি কেবল সুগন্ধি সাবানের ব্যবসায় করে। প্রতিষ্ঠানটির মুনাফা/ক্ষতির দাবিদার মালিক একাই। অর্থাৎ, ব্যবসায়ের সব ঝুঁকি মালিককে একাই বহন করতে হয়। এটি একটি একমালিকানা ব্যবসায়। অপরদিকে, 'মুগ্ধ' কোম্পানির মালিকের সংখ্যা একাধিক। তাই লাভ বা লোকসান হলে তা সকল মালিকদের মধ্যে বণ্টিত হয়। এটি একটি অংশীদারি ব্যবসায়। এছাড়া প্রতিষ্ঠানটি সুগন্ধি সাবানের পাশাপাশি, ডিটারজেন্ট' পাউডার,শ্যাম্পু উৎপাদন করে বাজারে বিক্রি করে। উদ্দীপকে 'স্নিগ্ধ' কোম্পানির তুলনায় 'মুগ্ধ' কোম্পানির ঝুঁকির মাত্রা কম। কারণ 'স্নিগ্ধ' কোম্পানি পণ্য বৈচিত্র্যায়নের নীতি অনুসরণ করেনি। এ কোম্পানির পণ্য শুধু একটি। কোনো কারণে এ পণ্যের চাহিদা কমে গেলে প্রতিষ্ঠানটি ক্ষতিগ্রস্ত হবে। অন্যদিকে, 'মুগ্ধ' কোম্পানির পণ্য বৈচিত্র্যপূর্ণ। এক্ষেত্রে একটি পণ্যের বিক্রির পরিমাণ কমে গেলে অন্যান্য পণ্যের বিক্রি দিয়ে প্রতিষ্ঠানটির ক্ষতি পুষিয়ে নেওয়া যাবে। তাই বলা যায়, 'মুগ্ধ' কোম্পানিটি 'স্নিগ্ধ' কোম্পানির তুলনায় কম ঝুঁকিপূর্ণ।"
        }
      ]
    },
    {
      "number": "3",
      "uddipok": "রনজয় বাবু চাকরি শেষে অবসরের ১০,০০,০০০ টাকা ১০ বছরের জন্য একটি বাণিজ্যিক ব্যাংকে জমা রাখতে চাইলেন। ব্যাংক উনাকে ৮% হারে সুদ দিতে রাজি হয়। রনজয় উনার বন্ধুর পরামর্শে ব্যাংকে টাকা না রেখে ৮ বছর দ্বিগুণ অর্থ পাওয়ার আশায় শহরে একটি জমি কিনলেন।",
      "tag": "CTG.B 22",
      "sub_questions": [
        {
          "label": "ক",
          "question": "PV-এর সূত্রটি লেখো।",
          "explanation": "PV-এর সূত্রটি হলো- বর্তমান মূল্য, ( P V ) =  ভবিষ্যৎ মূল্য  ( ১ +  সুদের হার)  মেয়াদ (\\mathrm{PV})=\\frac{\\text { ভবিষ্যৎ মূল্য }}{(১+\\text { সুদের হার) }^{মেয়াদ}} ( PV ) = ( ১ +   সুদের   হার )  মেয়াদ   ভবিষ্যৎ   মূল্য   ​"
        },
        {
          "label": "খ",
          "question": "অর্থের সময়মূল্যের মূল কারণটি ব্যাখ্যা করো।",
          "explanation": "অর্থের সময়মূল্যের মূল কারণ হলো বিনিয়োজিত অর্থের সুদের হার। সুদের হারের কারণেই মূলত অর্থের ভবিষ্যৎ মূল্য ও বর্তমান মূল্যের মধ্যে পার্থক্য পরিলক্ষিত হয়। যদি সুদের হার ১০% হয় তাহলে ১ বছর পরের ১০০ টাকার বর্তমান মূল্য হবে ৯০.৯১ টাকা। কিন্তু সুদের হার ২০% হলে ঐ একই ১০০ টাকার বর্তমান মূল্য হবে ৮৩.৩৩ টাকা। সুতরাং সুদের হারই অর্থের সময়মূল্যের মূল কারণ।"
        },
        {
          "label": "গ",
          "question": "রনজয় বাবু ব্যাংকে টাকা জমা রাখলে কত টাকা পেতেন? নির্ণয় করো।",
          "explanation": "রনজয় বাবু ব্যাংকে টাকা জমা রাখলে টাকার পরিমাণ হতো- দেওয়া আছে, বর্তমান মূল্য, PV = ১০,০০,০০০ টাকা, মেয়াদ, n = ১০ বছর সুদের হার, i = ৮% বা, ০.০৮ আমরা জানি, ভবিষ্যৎ মূল্য, FV = PV (১ + i) n = { }^{\\mathrm{n}}= n = ১০;০০,০০০ (১ + ৩.০৮) ১০ ^{১০} ১০ = ১০,০০,০০০ × ২.১৫৮৯২৫ = ২১,৫৮,৯২৫ টাকা (প্রায়) ∴ রনজয় বাবু ব্যাংকে টাকা জমা রাখলে ২১,৫৮,৯২৫ টাকা পেতেন। উত্তর: ২১,৫৮,৯২৫ টাকা।"
        },
        {
          "label": "ঘ",
          "question": "রনজয় বাবুর বিনিয়োগের সিদ্ধান্তটির সঠিকতা উদ্দীপকের আলোকে যাচাই করো।",
          "explanation": "রনজয় বাবুর বিনিয়োগের সিদ্ধান্তটির সঠিকতা যাচাই করতে হলে উভয় বিকল্পের ভবিষ্যৎ মূল্য জানা প্রয়োজন। জমি কিনলে ৮ বছর পর ভবিষ্যৎ মূল্য হবে (১০,০০,০০০ × ২) = ২০,০০,০০০ টাকা অন্যদিকে, ৮ বছর পর ব্যাংক থেকে প্রাপ্ত অর্থের পরিমাণ হবে- ভবিষ্যৎ মূল্য, FV = PV ( ১ + i ) n = ১০ , ০০ , ০০০ ( ১ + ০ . ০৮ ) ৮ (১+\\mathrm{i})^{\\mathrm{n}}=১ ০, ০ ০, ০ ০ ০(১+০ . ০ ৮)^{৮} ( ১ + i ) n = ১০ , ০০ , ০০০ ( ১ + ০ . ০৮ ) ৮ = ১০,০০,০০০ ×,১.৮৫০৯৩০ = ১৮,৫০,৯৩০ টাকা অতএব, রজনয় বাবু জমি কিনলে ৮ বছর পর ২০,০০,০০০ টাকা পাবেন এবং ব্যাংকে বিনিয়োগ করলে ৮ বছর পর ১৮,৫০,৯৩০ টাকা পাবেন। অর্থাৎ জমি কিনলে রনজয় বাবু (২০,০০,০০০ – ১৮,৫০,৯৩০) = ১,৪৯,০৭০ টাকা বেশি পাবেন। তাই ব্যাংকে টাকা জমা না রেখে জমিতে বিনিয়োগ করার সিদ্ধান্ত নেওয়া রনজয় বাবুর জন্য যৌক্তিক হয়েছে।"
        }
      ]
    },
    {
      "number": "4",
      "uddipok": "মি. রতন ৭ বছর পর ১৫ লক্ষ টাকা পাওয়ার আশায় বর্তমানে কিছু টাকা ব্যাংকে জমা রাখতে চান। 'কালনী' ব্যাংক লি. উনাকে ৮% হারে সুদ প্রদানের প্রস্তাব দেয়। অন্যদিকে, 'রূপসা' ব্যাংক লি. মাসিক ৭.৫% চক্রবৃদ্ধি হারে সুদ প্রদানের প্রস্তাব দেয়।",
      "tag": "CTG.B 22",
      "sub_questions": [
        {
          "label": "ক",
          "question": "সুদ হারের ঝুঁকি কী?",
          "explanation": "সুদের হারের পরিবর্তনের কারণে বিনিয়োগকৃত সম্পদের মূল্য কমার আশঙ্কাকেই সুদ হারের ঝুঁকি বলে।"
        },
        {
          "label": "খ",
          "question": "সুযোগ ব্যয় কী? ব্যাখ্যা করো।",
          "explanation": "সম্পদ সীমিত হওয়ার কারণে একটি দ্রব্য বেশি উৎপাদন এর জন্য অন্য একটি দ্রব্য উৎপাদন ছেড়ে দেওয়াকে অর্থনীতিতে সুযোগ ব্যয় (opportunity cost) বলে। কোন নির্দিষ্ট পরিমান দ্রব্য উৎপাদন এর বিপরীতে যে পরিমান দ্রব্য ছাড় দিতে হয়, তাই হচ্ছে উৎপাদিত দ্রব্যের সুযোগ ব্যয় বা খরচ। অর্থনীতিবিদরা কাঙ্খিত কিছু পেতে কী ত্যাগ করতে হবে তা নির্দেশ করার জন্য সুযোগ ব্যয় বা খরচ শব্দটি ব্যবহার করেন।"
        },
        {
          "label": "গ",
          "question": "মি. রতনকে বর্তমানে কালনী ব্যাংকে কত টাকা জমা দিতে হবে? নির্ণয় করো।",
          "explanation": "মন্তব্য: মি. রতন যদি রূপসা ব্যাংকে টাকা জমা রাখে তবে বর্তমানে তাকে ৮,৮৮,৭৮৪.০৮ টাকা জমা রাখতে হবে। অন্যদিকে, কালনী ব্যাংকে যদি জমা রাখে তবে বর্তমানে ৮,৭৫,২৩৫.৭৩ টাকা [গ থেকে পাওয়া] জমা রাখতে হবে। অর্থাৎ, কালনী ব্যাংকে (৮,৮৮,৭৮৪.০৮ - ৮,৭৫,২৩৫.৭৩) = ১৩,৫৪৮.৩৫ টাকা কম জমা রেখেও রূপসা ব্যাংকের ন্যায় সমান টাকা পাওয়া যাবে। তাই বলা যায়, মি. রতনের জন্য কালনী ব্যাংকে টাকা জমা রাখা লাভজনক হবে।"
        },
        {
          "label": "ঘ",
          "question": "মি. রতনের জন্য কোন ব্যাংকে টাকা জমা রাখা লাভজনক হবে? গাণিতিক বিশ্লেষণে যুক্তি দাও।",
          "explanation": "মন্তব্য: মি. রতন যদি রূপসা ব্যাংকে টাকা জমা রাখে তবে বর্তমানে তাকে ৮,৮৮,৭৮৪.০৮ টাকা জমা রাখতে হবে। অন্যদিকে, কালনী ব্যাংকে যদি জমা রাখে তবে বর্তমানে ৮,৭৫,২৩৫.৭৩ টাকা [গ থেকে পাওয়া] জমা রাখতে হবে। অর্থাৎ, কালনী ব্যাংকে (৮,৮৮,৭৮৪.০৮ - ৮,৭৫,২৩৫.৭৩) = ১৩,৫৪৮.৩৫ টাকা কম জমা রেখেও রূপসা ব্যাংকের ন্যায় সমান টাকা পাওয়া যাবে। তাই বলা যায়, মি. রতনের জন্য কালনী ব্যাংকে টাকা জমা রাখা লাভজনক হবে।"
        }
      ]
    },
    {
      "number": "5",
      "uddipok": "নিউ রাজন এন্টারপ্রাইজ ৫ বছর মেয়াদি দুটি প্রকল্পের কাজ শুরু করেছে। উভয় প্রকল্পের প্রাথমিক বিনিয়োগ ১,৫০,০০০ টাকা। নিচে কর পরবর্তী নিট মুনাফা দেওয়া হলো-",
      "tag": "CTG.B 22",
      "sub_questions": [
        {
          "label": "ক",
          "question": "পে-ব্যাক সময় কী?",
          "explanation": "বিনিয়োগকৃত অর্থ ফেরত আসার সময়কে পে-ব্যাক সময় বলে।"
        },
        {
          "label": "খ",
          "question": "নগদ প্রবাহ প্রাক্কলন বলতে কী বোঝায়?",
          "explanation": "নগদ প্রবাহ প্রাক্কলন বলতে অনুমানের ওপর ভিত্তি করে,প্রতিষ্ঠানের নগদ আন্তঃপ্রবাহ ও বহিঃপ্রবাহ নির্ধারণ করাকে বোঝায়। নগদ প্রবাহ প্রাক্কলন হলো মূলধন বাজেটিং প্রক্রিয়া প্রয়োগের প্রথম ধাপ। এক্ষেত্রে একটি প্রতিষ্ঠানে কী পরিমান অর্থের আগমন হরে, খরচ হবে তা নির্ধারণ করা হয়। মূলত বিক্রয় অনুমান, চলতি খরচ বা স্থায়ী খরচ পূর্বানুমানের ওপর ভিত্তি করে এইনগদ প্রবাহ প্রাক্কলন করা হয়।"
        },
        {
          "label": "গ",
          "question": "জ্যোতি প্রকল্পের গড় মুনাফার হার নির্ণয় করো।",
          "explanation": "জ্যোতি প্রকল্পের গড় মুনাফার হার নির্ণয়: দেওয়া আছে, প্রাথমিক বিনিয়োগ = ১,৫০,০০০ টাকা আমরা জানি, গড় মুনাফার হার =  গড় নিট মুনাফা   গড় বিনিয়োগ  × =\\frac{\\text { গড় নিট মুনাফা }}{\\text { গড় বিনিয়োগ }} \\times =   গড়   বিনিয়োগ     গড়   নিট   মুনাফা   ​ × ১০০ ∴ \\therefore ∴ গড় নিট মুনাফা = ১৫ , ০০০ + ২৫ , ০০০ + ৩৫ , ০০০ + ৪৫ , ০০০ + ৫৫ , ০০০ ৫ = ১ , ৭৫ , ০০০ ৫ = ৩৫ , ০০০ টাকা   গড় বিনিয়োগ  = ১ , ৫০ , ০০০ + ০  ২  = 9 ৫ , ০০০ টাকা  ∴  গড় মুনাফার হার  = ৩৫ , ০০০ ৭৫ , ০০ . ০ = 8 ৬ . ৬৭ % (  প্রায়  ) \\begin{array}{l} =\\frac{১৫, ০০০+২ ৫, ০০০+৩ ৫, ০০০+৪ ৫, ০০০+৫ ৫, ০০০}{৫} \\\\ =\\frac{১, ৭ ৫, ০ ০ ০}{৫}=৩ ৫, ০ ০ ০ \\text { টাকা } \\\\ \\text { গড় বিনিয়োগ }=\\frac{১, ৫ ০, ০ ০ ০+০}{\\text { ২ }}=9 ৫, ০ ০ ০ \\text { টাকা } \\\\ \\begin{array}{c} \\therefore \\text { গড় মুনাফার হার }=\\frac{৩ ৫, ০ ০ ০}{৭ ৫, ০ ০ . ০} \\\\ =8 ৬ . ৬ ৭ \\%(\\text { প্রায় }) \\end{array} \\end{array} = ৫ ১৫ , ০০০ + ২৫ , ০০০ + ৩৫ , ০০০ + ৪৫ , ০০০ + ৫৫ , ০০০ ​ = ৫ ১ , ৭৫ , ০০০ ​ = ৩৫ , ০০০   টাকা     গড়   বিনিয়োগ   =   ২   ১ , ৫০ , ০০০ + ০ ​ = 9 ৫ , ০০০   টাকা   ∴   গড়   মুনাফার   হার   = ৭৫ , ০০ . ০ ৩৫ , ০০০ ​ = 8 ৬ . ৬৭ % (   প্রায়   ) ​ ​ ∴ জ্যোতি প্রকল্পের গড় মুনাফার হার ৪৬.৬৭% (প্রায়)। উত্তর: ৪৬.৬৭% (প্রায়)।"
        },
        {
          "label": "ঘ",
          "question": "নিউ রাজন এন্টারপ্রাইজকে কোন প্রকল্পটি গ্রহণের জন্য তুমি পরামর্শ দিবে? যুক্তিসহ লেখো।",
          "explanation": "নিউ রাজন এন্টারপ্রাইজকে প্রকল্প গ্রহণের পরামর্শ দেওয়ার জন্য উভয় প্রকল্পের গড় মুনাফার হার নির্ণয় করা প্রয়োজন। প্রভা প্রকল্পের গড় মুনাফার হার নির্ণয়: দেওয়া আছে, প্রাথমিক বিনিয়োগ = ১,৫০,০০০ টাকা আমরা জানি, গড় মুনাফার হার =  গড় নিট মুনাফা   গড় বিনিয়োগ  × =\\frac{\\text { গড় নিট মুনাফা }}{\\text { গড় বিনিয়োগ }} \\times =   গড়   বিনিয়োগ     গড়   নিট   মুনাফা   ​ × ১০০ ∴  গড় নিট মুনাফা  = ৫ , ৫০০ + ২৫ , ৫০০ + ৪০ , ০০০ + ৫০ , ০০০ ৫ = ১ , ৪৬ , ০০০ ৫ = 2 ৯ , 200  টাকা  \\begin{aligned} \\therefore \\text { গড় নিট মুনাফা } & =\\frac{৫, ৫ ০ ০+২ ৫, ৫ ০ ০+৪ ০, ০ ০ ০+৫ ০, ০ ০ ০}{৫} \\\\ & =\\frac{১, ৪ ৬, ০ ০ ০}{৫}=2 ৯, 200 \\text { টাকা } \\end{aligned} ∴   গড়   নিট   মুনাফা   ​ = ৫ ৫ , ৫০০ + ২৫ , ৫০০ + ৪০ , ০০০ + ৫০ , ০০০ ​ = ৫ ১ , ৪৬ , ০০০ ​ = 2 ৯ , 200   টাকা   ​ গড় বিনিয়োগ = ১ , ৫০ , ০০০ + ০ ২ = ৭৫ , ০০০ =\\frac{১, ৫ ০, ০ ০ ০+০}{২}=৭ ৫, ০ ০ ০ = ২ ১ , ৫০ , ০০০ + ০ ​ = ৭৫ , ০০০ টাকা ∴ \\therefore ∴ গড় মুনাফার হার =  ২৯,২০০   ৭৫,০০০  × =\\frac{\\text { ২৯,২০০ }}{\\text { ৭৫,০০০ }} \\times =   ৭৫ , ০০০     ২৯ , ২০০   ​ × ১০০ = = = ০.৩৮৯৩ × \\times × ১০০ = = = ৩৮.৯৩% প্রভা প্রকল্পের গড় মুনাফার হার ৩৮.৯৩%। অন্যদিকে, জ্যোতি প্রকল্পের গড় মুনাফার হার ৪৬.৬৭% [গ নং থেকে পাওয়া]। অর্থাৎ, জ্যোতি প্রকল্পের বিনিয়োগ থেকে প্রভা প্রকল্পের তুলনায় (৪৬.৬৭% – ৩৮.৯৩%) = ৭.৭৪% বেশি মুনাফা পাওয়া যাবে। আর গড় মুনাফার হারের সিদ্ধান্ত নীতি অনুযায়ী যে প্রকল্পের গড় মুনাফার হার যত বেশি সে প্রকল্প তত বেশি গ্রহণযোগ্য। সুতরাং বলা যায়, নিউ রাজন এন্টারপ্রাইজের উচিত জ্যোতি প্রকল্পটি গ্রহণ করা।"
        }
      ]
    },
    {
      "number": "6",
      "uddipok": "রাবু ট্রেডার্স-এর হাতে দুইটি প্রকল্পের সুযোগ আছে:",
      "tag": "CTG.B 22",
      "sub_questions": [
        {
          "label": "ক",
          "question": "গড় মুনাফার হার কী?",
          "explanation": "প্রতিষ্ঠানের প্রত্যাশিত নিট মুনাফাকে বিবেচনায় নিয়ে বিনিয়োগ সিদ্ধান্তকে গড় মুনাফার হার বুলে।"
        },
        {
          "label": "খ",
          "question": "বন্ড ক্রয়ে কোন ঝুঁকি বিদ্যমান? ব্যাখ্যা করো।",
          "explanation": "বন্ড ক্রয়ে সুদ হারের ঝুঁকি এবং তারল্য ঝুঁকি বিদ্যমান। বন্ডের মূল্য কমে গেলে সুদ হারের ঝুঁকি সৃষ্টি হয়। অন্যদিকে, বিনিয়োগকারী প্রত্যাশিত মূল্যে বাজারে বন্ড বিক্রি করতে না পারলে তারল্য ঝুঁকির সৃষ্টি হয়। বন্ডে বিনিয়োগকারীদের এ ঝুঁকিগুলো মোকাবেলা করতে হয়।"
        },
        {
          "label": "গ",
          "question": "রাবু ট্রেডার্সের কান্তা প্রকল্পের পে-ব্যাক সময় নির্ণয় করো।",
          "explanation": "মন্তব্য: রাবু ট্রেডার্সের শান্তা প্রকল্পের পে-ব্যাক সময় ৩.১১৭৬ বছর। অপরদিকে, শান্তা প্রকল্পের পে-ব্যাক সময় ৩.০৯৫ বছর [গ নং থেকে পাওয়া]। বিনিয়োগ সিদ্ধান্তের ক্ষেত্রে অপেক্ষাকৃত কম পে-ব্যাক সময়কে গ্রহণ করা হয়। সুতরাং,দীর্ঘমেয়াদে বিনিয়োগের জন্য রাবু ট্রেডার্সের শান্তা প্রকল্পটি গ্রহণ করা উচিত।"
        },
        {
          "label": "ঘ",
          "question": "দীর্ঘমেয়াদি বিনিয়োগের জন্য রাবু ট্রেডার্সের কোন প্রকল্পটি গ্রহণ করা উচিত? গাণিতিক বিশ্লেষণে মতামত দাও।",
          "explanation": "মন্তব্য: রাবু ট্রেডার্সের শান্তা প্রকল্পের পে-ব্যাক সময় ৩.১১৭৬ বছর। অপরদিকে, শান্তা প্রকল্পের পে-ব্যাক সময় ৩.০৯৫ বছর [গ নং থেকে পাওয়া]। বিনিয়োগ সিদ্ধান্তের ক্ষেত্রে অপেক্ষাকৃত কম পে-ব্যাক সময়কে গ্রহণ করা হয়। সুতরাং,দীর্ঘমেয়াদে বিনিয়োগের জন্য রাবু ট্রেডার্সের শান্তা প্রকল্পটি গ্রহণ করা উচিত।"
        }
      ]
    },
    {
      "number": "7",
      "uddipok": "'ক' ব্যাংকের সম্মতিতে 'খ' ব্যাংক তাদের ব্যাংকিং কার্যক্রম শুরু করে। সম্প্রতি 'খ' ব্যাংক গ্রাহকদের আমানতের প্রায় ৮০% অন্যত্র বিনিয়োগ করে। এতে প্রচুর মুনাফা অর্জন করতে পারলেও আমানতকারীর দাবিকৃত টাকা ফেরত দিতে বেশ সমস্যায় পড়তে হচ্ছে। এমতাবস্থায় 'ক' ব্যাংক একটি নীতি মেনে চলার পরামর্শ দেয়।",
      "tag": "CTG.B 22",
      "sub_questions": [
        {
          "label": "ক",
          "question": "বন্ধকী ব্যাংক কী?",
          "explanation": "ভূমি বন্ধক রেখে কৃষি বা শিল্পের প্রয়োজনে দীর্ঘমেয়াদে যে ব্যাংক ঋণ প্রদান করে, তাকে বন্ধকী ব্যাংক বলে।"
        },
        {
          "label": "খ",
          "question": "ব্যাংকে বহুমুখী সেবা থাকতে হয় কেন? ব্যাখ্যা করো।",
          "explanation": "হিসাব খোলার ক্ষেত্রে যে ব্যাংক বহুমুখী সেবা প্রদান করে সে ব্যাংকই অধিক উপযোগী হওয়ায় ব্যাংকে বহুমুখী সেবা থাকতে হয়। ব্যাংকের বহুমুখী সেবাগুলো হলো- আমানত গ্রহণ, ঋণদান, ঋণ আমানত সৃষ্টি, বিনিময় মাধ্যম সৃষ্টি। এছাড়াও রয়েছেবিল বাট্টাকরণ, ইলেকট্রনিকব্যাংকিং সেবা, বৈদেশিক বাণিজ্যে সহায়তা ইত্যাদি। ব্যাংকে হিসাব খোলার ক্ষেত্রে গ্রাহক ব্যাংকের এ সকল বহুমুখী সেবাসম্পর্কেনিশ্চিত হয়ে হিসাবখুলে থাকে।"
        },
        {
          "label": "গ",
          "question": "কার্যভিত্তিক শ্রেণিতে 'ক' ব্যাংকের ধরন ব্যাখ্যা করো।",
          "explanation": "কার্যভিত্তিক শ্রেণি অনুযায়ী 'ক' ব্যাংকটি দেশের কেন্দ্রীয় ব্যাংক। এ ব্যাংক দেশের সব ব্যাংকের মুরব্বি, পরিচালক ও নিয়ন্ত্রক। গোটা ব্যাংকিং ব্যবস্থার প্রাণকেন্দ্র। দেশের বাণিজ্যিক ব্যাংকগুলো কেন্দ্রীয় ব্যাংকের অনুমোদন নিয়ে গড়ে ওঠে। মুদ্রাবাজারকে সুসংগঠিত আকারে পরিচালিত করার উদ্দেশ্যেই কেন্দ্রীয় ব্যাংক কাজ করে। উদ্দীপকে 'ক' ব্যাংকের সম্মতিতে 'খ' ব্যাংক তাদের ব্যাংকিং কার্যক্রম শুরু করে। এক্ষেত্রে 'খ' ব্যাংক প্রতিষ্ঠার অনুমোদনকারী হলো 'ক' ব্যাংক। অর্থাৎ, 'ক' ব্যাংক দেশের কেন্দ্রীয় ব্যাংক। অন্যদিকে, 'খ' ব্যাংক 'ক' ব্যাংকের তালিকাভুক্ত একটি বাণিজ্যিক ব্যাংক। প্রতিটি দেশেই একটি কেন্দ্রীয় ব্যাংক থাকে। এ ব্যাংক মুদ্রাবাজারের অভিভাবক ও মুদ্রার পূর্ণ নিয়ন্ত্রক হিসেবে কাজ করে থাকে। দেশের বাণিজ্যিক ব্যাংকগুলোকে অনুমতি দান ও তালিকাভুক্তকরণের মাধ্যমে এ ব্যাংক মুদ্রাবাজার নিয়ন্ত্রণের চেষ্টা চালায়। উদ্দীপকে 'ক' ব্যাংকটিও 'খ'ব্যাংককে অনুমতিদানের মাধ্যমে কেন্দ্রীয় ব্যাংকের কাজ সম্পাদন করেছে। তাই বলা যায়, কার্যভিত্তিক শ্রেণি অনুযায়ী 'ক' ব্যাংকটি দেশের কেন্দ্রীয় ব্যাংক।"
        },
        {
          "label": "ঘ",
          "question": "'ক' ব্যাংকের পরামর্শকৃত নীতিটি মেনে চলার যৌক্তিকতা উদ্দীপকের আলোকে বিশ্লেষণ করো।",
          "explanation": "উদ্দীপকে 'ক'ব্যাংকের পরামর্শকৃত তারল্য নীতি 'খ' ব্যাংকের জন্য অনুসরণ করা যৌক্তিক বলে আমি মনে করি। তারল্য নীতি হলো ব্যাংকিং ব্যবসায়ের অন্যতম একটি মূলনীতি। এ নীতি অনুযায়ী বাণিজ্যিক ব্যাংককে সব সময় নির্দিষ্ট পরিমাণ তারল্য বা নগদ অর্থ সংরক্ষণ করতে হয়। এতে আমানতকারীদের চেকের অর্থ চাহিবামাত্র পরিশোধ করা সম্ভব হয়। উদ্দীপকে 'ক' ব্যাংকের সম্মতিতে 'খ' ব্যাংক তাদের ব্যাংকিং কার্যক্রম শুরু করে। এক্ষেত্রে 'ক' ব্যাংক দেশের কেন্দ্রীয় ব্যাংক এবং 'খ' ব্যাংক বাণিজ্যিক ব্যাংক। সম্প্রতি 'খ' ব্যাংক গ্রাহকদের আমানতের প্রায় ৮০% অন্যত্র বিনিয়োগ করে। এতে ব্যাংকটি প্রচুর মুনাফা অর্জন করতে পেরেছে। তবে, আমানতকারীদের দাবিকৃত টাকা ফেরত দিতে বেশ সমস্যায় পড়তে হচ্ছে। এ অবস্থায় কেন্দ্রীয় ব্যাংক হিসেবে 'ক' ব্যাংক একটি নীতি মেনে চলার পরামর্শ দিয়েছে। 'ক' ব্যাংক কেন্দ্রীয় ব্যাংক হিসেবে তারল্য নীতি মেনে চলার নির্দেশনা দিয়েছে। 'খ' ব্যাংক মূলত আমানতকারীদের চেকের অর্থ পরিশোধে ব্যর্থ হচ্ছে। কারণ ব্যাংকটি পর্যাপ্ত তারল্য সংরক্ষণ না করে অধিক হারে বিনিয়োগ করেছে। ফলে চেকের অর্থ পরিশোধ করার মতো পর্যাপ্ত নগদ অর্থ ব্যাংকটির কাছে নেই। তবে 'খ'ব্যাংকটি 'ক' ব্যাংকের পরামর্শ অনুযায়ী তারল্য নীতি অনুসরণ করলে ভবিষ্যতে এ ধরনের পরিস্থিতির সম্মুখীন হরে না। তাই বলা যায়, 'ক' ব্যাংকের পরামর্শকৃত নীতিটি মেনে চলা 'খ' ব্যাংকের জন্য -যৌস্তিক।"
        }
      ]
    },
    {
      "number": "8",
      "uddipok": "'রজনী' ব্যাংক একাধিক শাখার মাধ্যমে সারাদেশে ব্যাংকিং সেবা দিয়ে আসছে। খুব অল্প সময়ে ব্যাংকটি গ্রাহক সন্তুষ্টি অর্জন করে। সম্প্রতি ব্যবসায়ী মিসেস সেলিনা তার মূল্যবান কিছু গহনা ও ব্যবসায়িক চুক্তিনামার দলিল উক্ত ব্যাংকে জমা রাখেন। পরবর্তীতে তিনি উক্ত ব্যাংক থেকে প্রয়োজনীয় ঋণ সংগ্রহ করেন।",
      "tag": "CTG.B 22",
      "sub_questions": [
        {
          "label": "ক",
          "question": "পরিশোধিত মূলধন কী?",
          "explanation": "ব্যাংকের মূলধনের প্রাথমিক ও প্রধান উৎস হচ্ছে পরিশোধিত মূলধন।"
        },
        {
          "label": "খ",
          "question": "তালিকাভুক্ত ব্যাংকে হিসাব খোলার গুরুত্ব ব্যাখ্যা করো।",
          "explanation": "নিরাপত্তার দিক বিচেনায় তালিকাভুক্ত ব্যাংকে হিসাব খোলা গুরুত্বপূর্ণ। এরপ তালিকাভুক্তির জন্য সদস্য ব্যাংকগুলোর কেন্দ্রীয় ব্যাংক নির্দেশিত শর্তাবলি পূরণ ও তা অনুসরণ করতে হয়। এদেরকে কেন্দ্রীয় ব্যাংকে হিসাব খুলতে হয় ও আমানতের একটি অংশ বাধ্যতামূলকভাবে এখানে জমা রাখতে হয়। ফলে গ্রাহকদের অর্থের নিরাপত্তা নিশ্চিত হয়। আবার তালিকাভুক্ত ব্যাংকগুলো কেন্দ্রীয় ব্যাংকের তত্ত্বাবধানে থাকে বলে এ ব্যাংকে হিসাব খোলার গুরুত্ব সর্বাধিক।"
        },
        {
          "label": "গ",
          "question": "কাঠামোভিত্তিক শ্রেণি অনুযায়ী 'রজনী' ব্যাংকের ধরন ব্যাখ্যা করো।",
          "explanation": "উদ্দীপকে কাঠামোভিত্তিক শ্রেণি অনুযায়ী রজনী ব্যাংক একটি শাখা ব্যাংক। শাখা ব্যাংক একটি প্রধান কার্যালয়ের অধীনে দেশে-বিদেশে শাখা স্থাপনের মাধ্যমে ব্যাংকিং কার্যক্রম পরিচালনা করে। এ ব্যাংক দেশের অভ্যন্তরে ও পৃথিবীর বিভিন্ন দেশে ব্যাংকিং কার্যক্রম ছড়িয়ে দেয় বলে একে বৃহদায়তন ব্যাংকও বলা হয়। উদ্দীপকে রজনী ব্যাংক একাধিক শাখার মাধ্যমে সারাদেশে ব্যাংকিং সেবা দিয়ে আসছে। অর্থাৎ, দেশের যেকোনো স্থান থেকে ব্যাংকটির শাখার মাধ্যমে এর গ্রাহকরা লেনদেন করার সুযোগ পায়। অর্থাৎ, ব্যাংকটি একটি শাখা ব্যাংক। এ ব্যাংকের প্রধান বৈশিষ্ট্য হলো একই ব্যাংকের অনেকগুলো, শাখা অফিস থাকে। এ ধরনের ব্যাংক প্রধান কার্যালয়ের মাধ্যমে শাখাগুলো পরিচালনা করে ব্যাংকিং করে থাকে। উদ্দীপকের রজনী র‍্যাংকের ব্যাংকিং কাঠামোও শাখা ব্যাংকের সাদৃশ্যপূর্ণ। তাই বলা যায়, রজনী ব্যাংক একটি শাখা ব্যাংক।"
        },
        {
          "label": "ঘ",
          "question": "\"রজনী\" ব্যাংক মিসেস, সেলিনার মতো গ্রাহকদের নিরাপত্তা ও জীবনমান সহজ করে দেয়”- উদ্দীপকের আলোকে উক্তিটির যথার্থতা মূল্যায়ন করো।",
          "explanation": "উদীপকে 'রজনী' ব্যাংক মিসেস সেলিনার মতো গ্রাহকদের নিরাপত্তা ও জীবনমান সহজ করে দেয়'- উক্তিটি যথার্থ। ব্যাংক গ্রাহকদের জমাকৃত অর্থ আমানত হিসেবে জমা রাখে। আমানতকৃত অর্থের নিরাপত্তা নিশ্চিত করার দায়িত্ব ব্যাংকের। এছাড়া গ্রাহকদের জীবনযাত্রার মান উন্নয়নের জন্য ব্যাংক নতুন নতুন সেবা ও পণ্য সৃষ্টি করে। যেমন: ক্রেডিট কার্ড, মোবাইল ব্যাংকিং, ইন্টারনেট ব্যাংকিং। উদ্দীপকে উল্লেখ্য, রজনী ব্যাংক একটি বাণিজ্যিক ব্যাংক। ব্যাংকটি মিসেস সেলিনার মূল্যবান কিছু গহনা ও ব্যবসায়িক চুক্তিনামার দলিল নিরাপদে সংরক্ষণ করে। পরবর্তীতে মিসেস. সেলিনা উক্ত ব্যাংক থেকে প্রয়োজনীয় ঋণ সংগ্রহ করেন। গ্রাহকগণ তাদের সঞ্চয়কৃত অর্থ নিরাপদে জমা রাখতে চান। তাই গ্রাহক ব্যাংক হিসাব খুলে তাতে অর্থ ও সম্পদ জমা রাখেন। ব্যাংক এ অর্থ ও সম্পদের সর্বোচ্চ নিরাপত্তা দেয়। এতে মিসেস. সেলিনার মতো গ্রাহকগণ নিরাপদ বোধ করেন। এছাড়া ব্যাংকের নতুন নতুন সেবা ও পণ্য গ্রাহকদের জীবনযাত্রার মানোন্নয়নে সহায়তা করে। এটিএম মেশিনের প্রচলনের ফলে মানুষ খুব সহজে যেকোনো সময় নগদ টাকা তুলতে পারছে। ক্রেডিট কার্ড দিয়ে নির্দিষ্ট সময় পর্যন্ত মানুষ টাকা ছাড়াই কেনাকাটা করতে পারছে। এছাড়া মোবাইল ব্যাংকিং ও ইন্টারনেট ব্যাংকিংয়ের মাধ্যমে ব্যাংকিং সেবাকে সহজ করা হয়েছে। রজনী ব্যাংকও এ ধরনের বহুমুখী সেবা দিয়ে মিসেস সেলিনার মতো গ্রাহকদের জীবনযাত্রার মান উন্নত করছে। সুতরাং বলা যায়, 'রজনী ব্যাংক মিসেস. সেলিনার মতো গ্রাহকদের নিরাপত্তা নিশ্চিত করে ও জীবনমান সহজ করেদেয়'- বক্তব্যটি সঠিক।"
        }
      ]
    },
    {
      "number": "9",
      "uddipok": "'শাপলা' ব্যাংক গ্রাহকদের আমানত গ্রহণের পাশাপাশি কর্মসংস্থান সৃষ্টি ও জীবনযাত্রার মান উন্নয়নে নানাবিধ কার্যক্রম সম্পাদন করে। সম্প্রতি করোনা ভাইরাসের প্রাদুর্ভাবের কারণে উক্ত ব্যাংকের মুনাফা হ্রাস.পায়। এমতাবস্থায় সুনাম ধরে রাখতে উক্ত ব্যাংক একটি বিশেষ তহবিল ব্যবহার করে শেয়ারহোল্ডারদের লভ্যাংশ প্রদান করে।",
      "tag": "CTG.B 22",
      "sub_questions": [
        {
          "label": "ক",
          "question": "কৃষি ব্যাংক কী?",
          "explanation": "কৃষকদের বিভিন্ন মেয়াদের ঋণ প্রদানসহ অন্যান্য সুযোগ-সুবিধা প্রদানের লক্ষ্যে যে ব্যাংক কাজ করে তাকে কৃষি ব্যাংক বলে।"
        },
        {
          "label": "খ",
          "question": "\"চেকবিনিময় মাধ্যম সৃষ্টিতে সহায়ক” -ব্যাখ্যা করো।",
          "explanation": "অর্থের বিকল্প হওয়ায় চেক বিনিময়ের মাধ্যম হিসেবে কাজ করে। চেক হচ্ছে একটি হস্তান্তরযোগ্য বিনিময় বিল। অর্থের বিকল্প হিসেবে এটি ব্যবহার করা হয়। চেকের মাধ্যমে পণ্য বা সেবা কেনা যায়। এর মাধ্যমে অর্থের নিরাপত্তা নিশ্চিত করা হয়। সুতরাং, বিনিময়ের মাধ্যম হিসেবে ব্যাংক চেকের বহুল ব্যবহার রয়েছে।"
        },
        {
          "label": "গ",
          "question": "কার্যভিত্তিক অনুযায়ী 'শাপলা' ব্যাংকের ধরন ব্যাখ্যা করো।",
          "explanation": "কার্যাবলির ভিত্তিতে 'শাপলা' ব্যাংক একটি বাণিজ্যিক ব্যাংক। এ ব্যাংক মুনাফা অর্জনের উদ্দেশ্যে জনগণের সঞ্চিত অর্থ আমানত হিসাবে সংগ্রহ করে। আমানত থেকে ঋণদান এ ব্যাংকের প্রধান কাজ। এছাড়া দেশের অর্থনীতিতে ঋণ সরবরাহের কারণে পরোক্ষভাবে কর্মসংস্থানের যোগান দেয় বাণিজ্যিক ব্যাংক। উদ্দীপকে 'শাপলা' ব্যাংক গ্রাহকদের আমানত গ্রহণ করে থাকে। পাশাপাশি ব্যাংকটি কর্মসংস্থান সৃষ্টি করে। এছাড়া জীবনযাত্রার মান উন্নয়নে ব্যাংকটি নানাবিধ কার্যক্রম সম্পাদন করে। 'শাপলা'ব্যাংক মূলত সংগৃহীত আমানত ঋণ হিসেবে প্রদান করে অর্থনীতিতে ব্যবসা-বাণিজ্যের প্রসার ঘটায়। এর ফলে নতুন নতুন কর্মক্ষেত্রের সুযোগ তৈরি হয়। অর্থাৎ, ব্যাংকটি কর্মসংস্থান সৃষ্টি করছে। আর আমানত গ্রহণ, ঋণদান, কর্মসংস্থান সৃষ্টি ইত্যাদি বাণিজ্যিক ব্যাংকের কাজ। তাই 'শাপলা' ব্যাংকের কাজের ধরন বিবেচনায় বলা যায়, ব্যাংকটি একটি বাণিজ্যিক ব্যাংক।"
        },
        {
          "label": "ঘ",
          "question": "\"শাপলা\" ব্যাংকের ব্যবহৃত তহবিলটি অন্যান্য প্রতিষ্ঠানেও থাকাটা অপরিহার্য\"-উদ্দীপকের আলোকে উক্তিটি মূল্যায়ন করো।",
          "explanation": "\"শাপলা ব্যাংকের ব্যবহৃত তহবিলটি অন্যান্য প্রতিষ্ঠানেও থাকাটা অপরিহার্য”- লভ্যাংশ সমতাকরণ তুহবিলের আলোকে বক্তব্যটি যথার্থ। কোম্পানির শেয়ারহোল্ডাররা কোম্পানি থেকে সাধারণত নিয়মিতভাবে লভ্যাংশ পেয়ে থাকে। এই লভ্যাংশ প্রদানের সাথে কোম্পানির সুনাম জড়িত। কোনো 'বছর মুনাফার পরিমাণ কম হলে সে বছর লভ্যাংশ ঘোষণা করা সম্ভব হয় না। কিন্তু এ অবস্থা ব্যবসায়ের সুনামকে ক্ষুণ্ণ করতে পারে। তাই অনেক ব্যবসায় প্রতিষ্ঠান যে বছর মুনাফা বেশি হয়, সে বছর নিট মুনাফার একটি অংশ লভ্যাংশ সমতাকরণ তহবিলে সরিয়ে রাখে। যা পরবর্তীতে যখন মুনাফা অপ্রতুল হয় তখন ব্যবহার করা যায়। উদ্দীপকে উল্লেখ্য, 'শাপলা' ব্যাংক একটি বাণিজ্যিক ব্যাংক। সম্প্রতি করোনা ভাইরাসের প্রাদুর্ভাবের কারণে উক্ত ব্যাংকের মুনাফা কমে গেছে। এ অবস্থায় সুনাম ধরে রাখতে উক্ত ব্যাংক একটি বিশেষ তহবিল ব্যবহার করে শেয়ারহোল্ডারদের লভ্যাংশ প্রদান করে। 'শাপলা' ব্যাংক মূলত লভ্যাংশ সমতাকরণ তহবিল থেকে শেয়ারহোন্ডারদের লভ্যাংশ দিয়েছে। কারণ প্রতিষ্ঠান মূলত লভ্যাংশ সমতাকরণ তহবিল এ উদ্দেশ্যে গঠন করে। এই তহবিল গঠনের মূল উদ্দেশ্য হলো নির্দিষ্ট হারে প্রতিবছর নিয়মিতভাবে লভ্যাংশ দেওয়া। এতে প্রতিষ্ঠানের সুনাম বজায় থাকে। শেয়ারহোল্ডারগণ প্রতিষ্ঠানের প্রতি সন্তুষ্ট থাকে সর্বোপরি বাজারে উক্ত প্রতিষ্ঠানের ভাবমূর্তি বজায় থাকে। উদ্দীপকের 'শাপলা' ব্যাংক যা অনুসরণ করতে সক্ষম হয়েছে। আর 'শাপলা' ব্যাংকের মতো প্রতিষ্ঠানগুলোরও এ ধরনের তহবিল গঠনের প্রয়োজনীয়তা রয়েছে। তাই বলা যায়, \"শাপলা' ব্যাংকের ব্যবহৃত তহবিলটি অন্যান্য প্রতিষ্ঠানেও থাকাটা অপরিহার্য”- বক্তব্যটি সঠিক"
        }
      ]
    },
    {
      "number": "10",
      "uddipok": "স্টার ব্যাংক তার গ্রাহকদের সুনামের সহিত ব্যাংকিং সেবা দিয়ে আসছে। ব্যাংকটি দেশের ভিতরে ও বাহিরে বাণিজ্যেও সেরা দেয়। তবে সম্প্রতি একটি প্রতিষ্ঠানকে বিশাল অঙ্কের ঋণ প্রদান করে, কিন্তু ঋণের টাকা আদায় করতে পারছে না।",
      "tag": "CTG.B 22",
      "sub_questions": [
        {
          "label": "ক",
          "question": "বাণিজ্যিক ব্যাংক কী?",
          "explanation": "মুনাফা অর্জনের উদ্দেশ্যে যে প্রতিষ্ঠান অর্থ ও অর্থের মূল্যে পরিমাপযোগ্য সেবা লেনদেন করে থাকে তাকে বাণিজ্যিক ব্যাংক বলে।"
        },
        {
          "label": "খ",
          "question": "ঋণ প্রদানে ব্যাংকের আমানত গ্রহণ কেন প্রয়োজন? ব্যাখ্যা করো।",
          "explanation": "ব্যাংক ঋণের ব্যবসায়ী হওয়ায় ঋণ প্রদানে ব্যাংকের আমানত গ্রহণ প্রয়োজন হয়। বাণিজ্যিক ব্যাংকগুলো আমানত গ্রহণের মাধ্যমে ঋণ গ্রহণ করে। আবার উক্ত আমানত বিনিয়োগের মাধ্যমে ঋণ প্রদান করে।অর্থাৎ, ব্যাংক ঋণ গ্রহণ করে ঋণ প্রদান করে। অন্যভাবে বলতে গেলে, ব্যাংক আমানত সংগ্রহ করে ঋণ দেয়। তাই ঋণ প্রদানে ব্যাংকের আমানত গ্রহণ করা প্রয়োজন।"
        },
        {
          "label": "গ",
          "question": "স্টার ব্যাংক আমদানি-রপ্তানি বাণিজ্যে কীভাবে সেবা প্রদান করে? বর্ণনা দাও।",
          "explanation": "লেনদেনসংক্রান্ত অনিশ্চয়তার বাধা দূর করার মাধ্যমে উদ্দীপকের স্টার ব্যাংক আন্তর্জাতিক বাণিজ্যে (আমদানি-রপ্তানিতে) যথেষ্ট ভূমিকা রাখে। আন্তর্জাতিক বাণিজ্যে সহায়তা করা বাণিজ্যিক ব্যাংকের একটি অন্যতম কাজ। বাণিজ্যিক ব্যাংক প্রত্যয়পত্র ইস্যু, বৈদেশিক বিনিময়, মূল্য পরিশোধ বা আদায়ের মাধ্যমে এরূপ সহায়তা প্রদান করে। স্টার ব্যাংক সুনামের সাথে গ্রাহক সেৱা দিচ্ছে। ব্যাংকটি দেশের অভ্যন্তরে ও বাহিরেও ব্যবসায়-বাণিজ্যে সেবা দেয়। এক্ষেত্রে মূলত আন্তর্জাতিক বাণিজ্যের ক্ষেত্রে বাণিজ্যিক ব্যাংকের ভূমিকাকে স্পষ্ট করা হয়েছে। বৈদেশিক বাণিজ্যে বাণিজ্যিক ব্যাংক সহায়তা করে বলে ব্যবসায়ীরা নিশ্চিন্তে লেনদেন করতে পারে। কারণ, বৈদেশিক বাণিজ্যে সাধারণত আমদানিকারক ও রপ্তানিকারক কেউ পূর্বপরিচিত হয় না। এক্ষেত্রে, ব্যাংক কর্তৃক ইস্যুকৃত প্রত্যয়পত্রই রপ্তানিকারকের মূল্য পেতে নিশ্চয়তা দেয়। আবার, ব্যবসায়ীর প্রতিনিধি হিসেবে বৈদেশিক লেনদেন সম্পাদনেও এ ব্যাংক সহায়তা করে। এছাড়া, আমদানি-রপ্তানি বাড়ানোর জন্য এ ব্যাংক বিদেশে দলিলপত্র স্থানান্তর, বাজার সম্প্রসারণ, তথ্য সরবরাহ ইত্যাদি কাজ পরিচালনা করে। তাই বলা যায়, স্টার ব্যাংকও আমদানি-রপ্তানি বাণিজ্যে উক্ত সেবা প্রদান করে আন্তর্জাতিক বাণিজ্য সহজতর করে।"
        },
        {
          "label": "ঘ",
          "question": "কোন নীতি ভঙ্গ করায় স্টার ব্যাংকের ঋণের টাকা আটকে গেছে? উদ্দীপকের আলোকে বিশ্লেষণ করো।",
          "explanation": "উদ্দীপকে বিনিয়োগ নীতি ভঙ্গ করায় স্টার ব্যাংকের ঋণের টাকা আটকে গেছে। বিনিয়োগের শর্তসমূহে যে নীতি অনুসরণ করা হয় তাই বিনিয়োগের নীতি। বিনিয়োগের শর্ত হিসেবে-বিনিয়োগের আকার, মেয়াদ, সুদের হার ইত্যাদি বিচেনা করা হয়। সুষ্ঠু বিনিয়োগ নীতির ওপর ব্যাংকের সফলতা অনেকাংশে নির্ভর করে। উদ্দীপকে স্টার ব্যাংক একটি বাণিজ্যিক ব্যাংক। ব্যাংকটি সুনামের সাথে গ্রাহক সেবা দিচ্ছে। এছাড়াও এর গ্রাহকদের বৈদেশিক লেনদেনেও ব্যাংকটি গুরুত্বপূর্ণ ভূমিকা পালন করে। তবে সম্প্রতি একটি প্রতিষ্ঠানকে বিশাল অঙ্কের ঋণ প্রদান করে। কিন্তু ঋণের টাকা আদায় করতে পারছে না। স্টার ব্যাংকের প্রদত্ত ঋণটি মূলত সমস্যাগ্রস্ত ঋণে পরিণত হয়েছে। এক্ষেত্রে ব্যাংকটি ঋণ মঞ্জুরের সময় ব্যাংকিং ব্যবসায়ের বিনিয়োগ নীতি যথাযথভাবে অনুসরণ করেনি। কারণ বিনিয়োগ-নীতির শর্ত অনুযায়ী বিনিয়োগের আকার একটি প্রধান বিষয়। আর স্টার ব্যাংক ঋণ মঞ্জুরের ক্ষেত্রে \"এ:বিষয়টিকেই উপেক্ষা করেছে। তারা একটি খাতেই বড় অঙ্কের ঋণ দিয়েছে। ফলে উক্ত ঋণগ্রহীতা ঋণ পরিশোধে ব্যর্থ হওয়ায় স্টার ব্যাংকের ঋণের টাকা আটকে গেছে। তাই বলা যায়, বিনিয়োগ নীতি ভঙ্গ করায় স্টার ব্যাংক সমস্যায় পড়েছে।"
        }
      ]
    },
    {
      "number": "11",
      "uddipok": "রনি মিয়া একজন ব্যবসায়ী। ব্যবসায়িক প্রয়োজনে প্রায়ই ব্যাংকে টাকা জমা দেওয়া ও উত্তোলন করার প্রয়োজন হয়। তাই তিনি ব্যাংকে একটি হিসাব খুলেন। পরবর্তীতে ব্যাংক রনি মিয়াকে একটি ডেবিট কার্ড দিতে চাইলে তিনি অন্য একটি কার্ড গ্রহণ করেন যার মাধ্যমে বাকিতে লেনদেন সম্পন্ন করতে পারেন।",
      "tag": "CTG.B 22",
      "sub_questions": [
        {
          "label": "ক",
          "question": "স্থায়ী হিসাব কী?",
          "explanation": "একটি নির্দিষ্ট সময় বা মেয়াদের জন্য যে হিসাব খোলা হয় তাকে স্থায়ী হিসাব বলে।"
        },
        {
          "label": "খ",
          "question": "এসএমএস ব্যাংকিং কী সুবিধা প্রদান করে? ব্যাখ্যা করো।",
          "explanation": "মোবাইল এস.এম.এসের মাধ্যমে বিভিন্ন ব্যাংকিং সেবা দেওয়াকে এস.এম.এস ব্যাংকিং বলা হয়। এ ব্যবস্থায় গ্রাহক নির্দিষ্ট কোডের মাধ্যমে এস.এম.এস করে তার হিসাবের ব্যালেন্স জানতে পারে। যা নতুন চেক কাটতে বা আর্থিক সিদ্ধান্ত নিতে সাহায্য করে। এছাড়াও সর্বশেষ হিসাব থেকে কী লেনদেন হয়েছে তার তথ্যও সীমিত পরিসরে জানা যায়। এস.এম.এস পাঠিয়ে বিল পরিশোধ ও অন্য কোনো হিসাবে টাকা পাঠানোর নির্দেশও দেওয়া যায়।"
        },
        {
          "label": "গ",
          "question": "রনি মিয়া ব্যাংকে কোন ধরনের হিসাব খুলেছেন? ব্যাখ্যা করো।",
          "explanation": "উদ্দীপকে রনি মিয়া ব্যাংকে চলতি হিসাব খুলেছেন। এ হিসাবে প্রতিদিন ইচ্ছেমতো টাকা জমা রাখা যায় এবং উত্তোলন করা যায়। এছাড়া হিসাবে জমার অতিরিক্ত উত্তোলনের সুযোগ পাওয়া যায়। সাধারণত ব্যবসায়ীরা এ ধরনের হিসাব খুলে থাকেন। উদ্দীপকে রনি মিয়া একজন ব্যবসায়ী। ব্যবসায়িক প্রয়োজনে প্রায়ই তার ব্যাংকে টাকা জমা রাখা ও উত্তোলনের প্রয়োজন হয়। এক্ষেত্রে চলতি হিসাব খোলার মাধ্যমে রনি মিয়া দৈনিক যতবার প্রয়োজন ততবার তার ব্যাংক হিসাবে টাকা জমা রাখতে পারবেন। আবার যখন ইচ্ছা টাকা উঠাতে পারবেন। ফলে সহজে এবং নিরাপদে তিনি ব্যবসায়িক লেনদেন করতে পারবেন। এছাড়া এ হিসাবে জমাতিরিক্ত উত্তোলনের সুযোগ থাকায় তিনি স্বল্পমেয়াদি ঋণ সুবিধাও পাবেন। তাই বলা যায়, রনি মিয়া তার প্রয়োজন অনুযায়ী ব্যাংকে একটি চলতি হিসাব খুলেছেন।"
        },
        {
          "label": "ঘ",
          "question": "রনি মিয়ার অন্য একটি কার্ড গ্রহণ করার যৌস্তিকতা উদ্দীপকের আলোকে বিশ্লেষণ করো।",
          "explanation": "বাকিতে লেনদেন করতে উদ্দীপকের রনি মিয়ার ক্রেডিট কার্ডটি যথার্থ বলে আমি মনে করি। এটি ব্যাংক প্রদত্ত একটি ইলেকট্রনিক প্লাস্টিক কার্ড। এর মাধ্যমে গ্রাহক নগদ টাকা ছাড়া লেনদেন করতে পারেন। ব্যাংক হিসাবে টাকা না থাকলেও ক্রেডিট কার্ড ব্যবহার করা যায়। ব্যাংক এই কার্ডের বিপরীতে নির্দিষ্ট পরিমাণ পর্যন্ত ঋণ দেয়। পরবর্তীতে সুদসহ পরিশোধ করতে হয়। উদ্দীপকে রনি মিয়া এককজন ব্যবসায়ী। তিনি ব্যাংকে একটি চলতি হিসাব খোলেন। ব্যাংক এ হিসাবের বিপরীতে তাকে একটি ডেবিট কার্ড ইস্যু করতে চায়। কিন্তু তিনি অন্য একটি কার্ড গ্রহণ করেন। যার মাধ্যমে তিনি বাকিতে লেনদেন করতে পারেন। রনি মিয়া মূলত ব্যাংক থেকে ক্রেডিট কার্ড গ্রহণ করেছেন। ক্রেডিট কার্ড ব্যাংক প্রদত্ত গ্রাহকের জন্য একটি ব্যক্তিগত ঋণ। ব্যাংক হিসাবে টাকা না থাকা সত্ত্বেও এ কার্ড দিয়ে বাকিতে কেনাকাটা ও লেনদেন করা যায়। এ কার্ডটি থেকে গ্রাহক জমাতিরিক্ত উত্তোলনের সুযোগ পায়। অন্যদিকে, ব্যাংক হিসাবে টাকা থাকা সাপেক্ষে ডেবিট কার্ড ব্যবহার করা যায়। অর্থাৎ, উদ্দীপকে রনি মিয়া ডেবিট কার্ডের সীমাবদ্ধতা ও ক্রেডিট কার্ডের সুবিধা বিবেচনা করে ক্রেডিট কার্ড গ্রহণ করেছেন। তাই বলা যায়, রনি মিয়ার জন্য ব্যাংকের ক্রেডিট কার্ড গ্রহণ যৌক্তিক সিদ্ধান্ত।"
        }
      ]
    }
  ]
}