{
  "title": "ঢাকা বোর্ড ২০২২",
  "subtitle": "ফিন্যান্স ও ব্যাংকিং (11)",
  "questions": [
    {
      "number": "1",
      "uddipok": "মি. মাজেদ একজন ক্ষুদ্র ব্যবসায়ী। তিনি নতুন বাড়ি নির্মাণের জন্য আত্মীয়-স্বজনের কাছ থেকে ধার নেন এবং ব্যাংক থেকে ৭ বছর মেয়াদে ২০ লক্ষ টাকা ৫.৫০% হার সুদে ঋণ নেন। ঋণের উদ্বৃত্তের অর্ধেক অর্থ নিজস্ব পোলট্রি খামারে বিনিয়োগ করেন।",
      "tag": "DB 22",
      "sub_questions": [
        {
          "label": "ক",
          "question": "PPP-এর পূর্ণরূপ কী?",
          "explanation": "PPP-এর পূর্ণরূপ হলো- 'Public Private Partnership'"
        },
        {
          "label": "খ",
          "question": "তারল্য ও মুনাফার মধ্যে ভারসাম্যরক্ষাকারী নীতিটি ব্যাখ্যা করো।",
          "explanation": "তারল্য ও মুনাফার মধ্যে উপযুক্ত ভারসাম্য বজায় রাখার নীতি হলো তারল্য বনাম মুনাফার নীতি। الا কোনো ব্যবসায়ী বেশি পরিমাণে নগদ অর্থ সংরক্ষণ করলে প্রতিষ্ঠানের, আয় কমে যায়। আবার কম পরিমাণ নগদ অর্থ সংরক্ষণ করে বেশি বিনিয়োগ করলে ব্যবসায়ের খরচ নির্বাহে নগদের ঘাটতি হয়। তাই ব্যবসায়ে তারল্য ও মুনাফার মধ্যে ভারসাম্য বজায় রেখে আর্থিক ব্যবস্থাপনা করতে হয়। তারল্য বনাম মুনাফা নীতি নগদ অর্থ ও মুনাফার মধ্যে সমন্বয়কারী হিসেবে কাজ করে।"
        },
        {
          "label": "গ",
          "question": "মি. মাজেদ কোন ধরনের অর্থায়ন করেছেন? ব্যাখ্যা করো।",
          "explanation": "উদ্দীপকে মি. মাজেদ পারিবারিক অর্থায়ন করেছেন। পারিবারিক অর্থায়ন বলতে পরিকল্পনামাফিক তহবিলের উৎস নির্ধারণ ও তার সুষ্ঠু ব্যবহার নিশ্চিত করাকে বোঝায়। পরিবারের স্থায়ী সম্পদ অর্জনে এ ধরনের অর্থায়ন করা হয়। এক্ষেত্রে নিয়মিত আয়ের সাথে সঙ্গতি রেখে নিয়মিত ব্যয়সমূহ নির্ধারণ করা হয়। উদ্দীপকে মি. মাজেদ একজন ক্ষুদ্র ব্যবসায়ী। তিনি নতুন বাড়ি নির্মাণের জন্য আত্মীয়-স্বজনের কাছ থেকে অর্থ ধার নেন। এছাড়াও তিনি ব্যাংক থেকে ৭ বছর মেয়াদে ২০ লক্ষ টাকা ৫.৫০% সুদে ঋণ নেন। এক্ষেত্রে তিনি পরিবারের জন্য পরিকল্পনামাফিক তহবিলের উৎস নির্ধারণ ও তার ব্যবহার নিশ্চিত করেছেন। এ বৈশিষ্ট্যসমূহ পারিবারিক অর্থায়নের সাথে সাদৃশ্যপূর্ণ। তাই বলা যায়, উদ্দীপকের মি.মাজেদ নতুন বাড়ি নির্মাণের জন্য পারিবারিক অর্থায়ন করেছেন।"
        },
        {
          "label": "ঘ",
          "question": "মি. মাজেদের উদ্বৃত্ত অর্থের বিনিয়োগ নীতি বিশ্লেষণ করো।",
          "explanation": "উদ্দীপকে মি. মাজেদের উদ্বৃত্ত অর্থের বিনিয়োগটি অর্থায়নের উপযুক্ততার নীতির অন্তর্গত। এ নীতি অনুযায়ী স্বল্পমেয়াদি তহবিল থেকে চলতি মূলধন সংগ্রহ করা হয়। অন্যদিকে, স্থায়ী মূলধন দীর্ঘমেয়াদি তহবিল থেকে সংগৃহীত হয়। উদ্দীপকে মি. মাজেদ একজন ক্ষুদ্র ব্যবসায়ী। তিনি নতুন বাড়ি নির্মাণের জন্য আত্মীয়-স্বজন থেকে অর্থ ধার নেন। এছাড়া ব্যাংক থেকেও ৭ বছর মেয়াদে ২০ লক্ষ টাকা ৫.৫০% সুদ হারে ঋণ নেন। ঋণের উদ্বৃত্তের অর্ধেক টাকা নিজস্ব পোলট্রি খামারে বিনিয়োগ করেন। উদ্দীপকের মি. মাজেদ দীর্ঘমেয়াদে ঋণ নিয়েছেন। ঋণের উদ্বৃত্ত টাকা তিনি পোলট্রি খামারে বিনিয়োগের মাধ্যমে দীর্ঘমেয়াদি বিনিয়োগে যান। অর্থাৎ তিনি দীর্ঘমেয়াদি অর্থায়নের অর্থ দিয়ে দীর্ঘমেয়াদে বিনিয়োগ করেছেন। এরূপ সিদ্ধান্ত অর্থায়নের উপযুক্ততার নীতির বৈশিষ্ট্যের সাথে মিলে যায়। তাই বলা যায়, উদ্দীপকের মি. মাজেদের উদ্বৃত্ত অর্থের বিনিয়োগের সিদ্ধান্তটি অর্থায়নের উপযুক্ততার নীতির আলোকে গ্রহণ করেছিলেন।"
        }
      ]
    },
    {
      "number": "2",
      "uddipok": "সৌদি আরবে কর্মরত তানজিল তার উপার্জিত অর্থ সরকারি ব্যবস্থাপনায় দেশে প্রেরণ করেন। ৫ বছর পুর দেশে ফিরে প্রেরিত' অর্থ দ্বারা একটি ধান মাড়াই মেশিন ক্রয় করে ব্যবসায় শুরু করেন।",
      "tag": "DB 22",
      "sub_questions": [
        {
          "label": "ক",
          "question": "সরকারি অর্থায়নের মূল লুক্ষ্য কী?",
          "explanation": "সরকারি অর্থায়নের মূল লক্ষ্য হলো সমাজকল্যাণ।"
        },
        {
          "label": "খ",
          "question": "ব্যবসায়ের ঝুঁকি বণ্টন হয় কোন নীতিতে? ব্যাখ্যা করো।",
          "explanation": "ব্যবসায়ের ঝুঁকি বণ্টন হয় বৈচিত্র্যায়ন ও ঝুঁকি বণ্টন নীতিতে তহবিল বিনিয়োগের ক্ষেত্রে ব্যবসায়ের পণ্য বা সেবা বৈচিত্র্যপূর্ণ হলে ব্যবসায়ের ঝুঁকি বণ্টিত হয় ও হ্রাস পায়। একজন ব্যবসায়ী এক ধরনের পণ্যের ব্যবসায় করলে মুনাফা অর্জন ঝুঁকিপূর্ণ হয়ে যায়। ব্যবসায়ের পণ্য যদি বৈচিত্র্যপূর্ণ হয় তাহলে ঝুঁকি বণ্টিত হয়ে যায়।"
        },
        {
          "label": "গ",
          "question": "তানজিলের অর্থায়ন কোন ধরনের? ব্যাখ্যা করো।",
          "explanation": "উদ্দীপকে তহবিলের অর্থায়ন ব্যবসায় অর্থায়নের অন্তর্ভুক্ত। ব্যবসায় প্রতিষ্ঠান তহবিল সংগ্রহ ও বিনিয়োগের জন্য ব্যবসায় অর্থায়ন প্রক্রিয়া ব্যবহার করে। ব্যবসায়ের সবচেয়ে গুরুত্বপূর্ণ ধরন হলো ব্যবসায় অর্থায়ন। প্রতিষ্ঠান গঠনকালে বা পরবর্তীতে ব্যবসায় কার্যক্রম সুষ্ঠুভাবে পরিচালনা করার জন্য এ অর্থায়ন করা হয়। উদ্দীপকে সৌদি আরবে কর্মরত তানজিল তার উপার্জিত অর্থ সরকারি ব্যবস্থাপনায় দেশে প্রেরণ করেন। ৫ বছর পর দেশে ফিরে প্রেরিত অর্থ দ্বারা একটি ধান মাড়াই মেশিন কিনেন। এটি দিয়ে তিনি ব্যবসায় আরম্ভ করেন। এখানে তানজিল তার ব্যবসায়ের জন্য অর্থায়ন করেছেন। সাধারণত ব্যবসায় অর্থায়নে অর্থ সংগ্রহের ক্ষেত্রে নিজস্ব মূলধন ও ঋণ উৎস হিসেবে বিবেচিত হয়। তাই বলা যায়, উদ্দীপকের তানজিল নিজস্ব উদ্যোগে ব্যবসায় অর্থায়ন করেছেন।"
        },
        {
          "label": "ঘ",
          "question": "তানজিলের পাঠানো অর্থ বাংলাদেশের প্রেক্ষাপটে আয় ও প্রবৃদ্ধিতে কী ভূমিকা রাখবে? মতামত দাও।",
          "explanation": "তানজিলের পাঠানো অর্থ বা রেমিট্যান্স দেশের আয় বা প্রবৃদ্ধি অর্জনের পাশাপাশি অর্থনৈতিক উন্নয়নে ভূমিকা রাখবে। বিদেশ থেকে অর্জিত অর্থ বৈধ উপায়ে দেশে পাঠানোকে রেমিট্যান্স বলা হয়। বাংলাদেশের মতো উন্নয়নশীল দেশের উন্নয়নের প্রধান নিয়ামর্ক হলো পুঁজি, যা গঠনে রেমিট্যান্স গুরুত্বপূর্ণ ভূমিকা রাখে। এর মাধ্যমে দেশের অর্থনৈতিক ভারসাম্য নিশ্চিত হয়। রেমিট্যান্স দেশের আন্তর্জাতিক বাণিজ্য থেকে সৃষ্ট ঘাটতি পূরণেও বিশেষ ভূমিকা পালন করে। সৌদি আরবে কর্মরত তানজিল তার উপার্জিত অর্থ সরকারি ব্যবস্থাপনায় দেশে পাঠান। ৫ বছর পরে তিনি সৌদি আরব থেকে দেশে ফিরে আসেন। দেশে ফিরে তার পাঠানো অর্থ বা রেমিট্যান্স'দিয়ে তিনি ধান মাড়াই-এর মেশিন কিনেন। উক্ত মেশিন দিয়ে তিনি ব্যবসায় শুরু করেন। বাংলাদেশের মানুষের চাহিদা ব্যাপক। আর এ চাহিদা পুরণে বিভিন্ন পণ্যসামগ্রী আমদানি করতে হয়। এতে বিপুল পরিমাণ অর্থ বিদেশে চলে যায়। ফলে দেশের আয়-ব্যয়ের ভারসাম্যে ব্যাঘাত ঘটে। এতে বাণিজ্য ঘাটতি দেখা দেয়। তাই এ ঘাটতি পূরণে বৈদেশিক আয় বা রেমিট্যান্স কার্যকর ভূমিকা রাখে। বৈদেশিক আয় দেশের সঞ্চয় ও মূলধন গঠনে সহায়তা করে। দেশে নতুন ব্যবস্থায় শিল্প প্রতিষ্ঠান গড়ে ওঠে। ফলে দেশের বেকার জনসাধারণের কর্মসংস্থানের সুযোগ তৈরি হয়। এছাড়া জাতীয় আয় ও জনগণের মাথাপিছু আয়ও বেড়ে যায়, যা দেশের অর্থনৈতিক উন্নয়নকে ত্বরান্বিত করে। তাই বলা যায়, বাংলাদেশের প্রেক্ষাপটে তানজিলের পাঠানো অর্থের ভূমিকা অপরিসীম।"
        }
      ]
    },
    {
      "number": "3",
      "uddipok": "জনাব শহীদ ৫ বছর পর ৫০,০০০ টাকা পাওয়ার আশায় বর্তমানে কিছু টাকা ব্যাংকে জমা রাখতে চান। 'M' ব্যাংক বার্ষিক ১০% হারে সুদ প্রদানের প্রস্তাব দিয়েছে এবং 'W' ব্যাংক ৯% হারে মাসিক চক্রবৃদ্ধি সুদের প্রস্তাব দিয়েছে।",
      "tag": "DB 22",
      "sub_questions": [
        {
          "label": "ক",
          "question": "রুল-৭২ কী?",
          "explanation": "বার্ষিক চক্রবৃদ্ধিতে নির্দিষ্ট পরিমাণ অর্থ কত সময়ে বা কত সুদের হারে দ্বিগুণ হবে তা নির্ণয় করতে রুল-৭২ ব্যবহার করা হয়।"
        },
        {
          "label": "খ",
          "question": "কী কারণে একটি প্রতিষ্ঠান দেউলিয়া হয়? ব্যাখ্যা করো।",
          "explanation": "আর্থিক ঝুঁকির কারণে একটি আর্থিক প্রতিষ্ঠান দেউলিয়া হয়। প্রতিষ্ঠানের ঋণ মূলধনের সুদ এবং আসল পরিশোধ করতে ব্যর্থ হওয়ার আশঙ্কাই হলো আর্থিক ঝুঁকি। ঋণ নেওয়ার মাধ্যমে আর্থিক ঝুঁকির সৃষ্টি হয়। ঋণকৃত মূলধন ব্যবহার করে প্রতিষ্ঠান শেয়ারহোন্ডারদের আয় বাড়াতে পারে। তবে ঋণের সুদ ও আসল পরিশোধ করতে না পারলে আর্থিক ঝুঁকিতে পড়ার আশঙ্কা থাকে। ফলে প্রতিষ্ঠান দেউলিয়া হয়ে যেতে পারে।"
        },
        {
          "label": "গ",
          "question": "'M' ব্যাংকে জনাব শহীদ কত টাকা জমা রাখবেন? নির্ণয় করো।",
          "explanation": "মন্তব্য: ৫ বছর পর ৫০,০০০ টাকা পেতে উদ্দীপকের জনাব শহীদকে W ব্যাংকে জমা রাখতে হবে ৩১,৯৩৫ টাকা। অপরদিকে, একই পরিমাণ টাকা পেতে M ব্যাংকে রাখতে হবে ৩১,০৪৬.০৭ টাকা। অর্থাৎ, জনাব শহীদ M ব্যাংকে কম পরিমাণ টাকা জমা রেখে কাঙ্ক্ষিত টাকা পাবেন। তাই বলা যায়, উদ্দীপকের জনাব শহীদের জন্য M ব্যাংকে টাকা জমা রাখা লাভজনক হবে।"
        },
        {
          "label": "ঘ",
          "question": "জনাব শহীদের কোন ব্যাংকে টাকা রাখা লাভজনক? বিশ্লেষণ করো।",
          "explanation": "মন্তব্য: ৫ বছর পর ৫০,০০০ টাকা পেতে উদ্দীপকের জনাব শহীদকে W ব্যাংকে জমা রাখতে হবে ৩১,৯৩৫ টাকা। অপরদিকে, একই পরিমাণ টাকা পেতে M ব্যাংকে রাখতে হবে ৩১,০৪৬.০৭ টাকা। অর্থাৎ, জনাব শহীদ M ব্যাংকে কম পরিমাণ টাকা জমা রেখে কাঙ্ক্ষিত টাকা পাবেন। তাই বলা যায়, উদ্দীপকের জনাব শহীদের জন্য M ব্যাংকে টাকা জমা রাখা লাভজনক হবে।"
        }
      ]
    },
    {
      "number": "4",
      "uddipok": "জনাব সাব্বির জবা ও বেলী দুইটি প্রকল্পে তার মূলধন বিনিয়োগ করেছেন। মূলধনের অপর্যাপ্ততার কারণে তিনি একটি প্রকল্প বন্ধ করে দিতে চান। প্রকল্প দুইটির বিগত ৫ বছরের আয় হারের বিবরণ নিম্নরূপ: প্রকল্পের নাম ২০১৭ সাল ২০১৮ সাল ২০১৯ সাল ২০২০ সাল ২০২১ সাল জবা ১২% ১৩% ৬% ১০% ১৯% বেলি ১৪% ১২% ১০% ৮% ১১%",
      "tag": "DB 22",
      "sub_questions": [
        {
          "label": "ক",
          "question": "দায় পরিশোধের অক্ষমতা থেকে কোন ঝুঁকির সৃষ্টি হয়?",
          "explanation": "দায় পরিশোধের অক্ষমতা থেকে আর্থিক ঝুঁকির সৃষ্টি হয়।"
        },
        {
          "label": "খ",
          "question": "সুদ হারের ঝুঁকি বলতে কী বোঝায়? ব্যাখ্যা করো।",
          "explanation": "সুদের হারের পরিবর্তনের কারণে বিনিয়োগকৃত সম্পদের মূল্য কমার আশঙ্কাকেই সুদ হারের ঝুঁকি বলে। সুদের হারের ঝুঁকির ক্ষেত্রে সাধারণত সুদের হার বাড়লে বন্ড বা ডিবেঞ্চারের মূল্য কমে যায়। ফলে বিনিয়োগকারীরা ক্ষতিগ্রস্ত হন। আবার সুদের হার কমলে এসব বিনিয়োগের বাজারমূল্য বাড়ে। এতে বিনিয়োগকারী লাভবান হন। সুদের হারের এ পরিবর্তনের কারণে বিনিয়োগের বাজারমূল্য ওঠা-নামা করে।"
        },
        {
          "label": "গ",
          "question": "জবা প্রকল্পের আদর্শ বিচ্যুতি নির্ণয় করো।",
          "explanation": "সিদ্ধান্ত: উদ্দীপকেজনাব সাব্বিরেরবিনিয়োগকৃত বেলী প্রকল্পের আদর্শ বিচ্যুতি ২.২৪%। অপরদিকে, জবা প্রকল্পের আদর্শ বিচ্যুতি ২.৭৪% [গ থেকে পাওয়া]। আদর্শ বিচ্যুতি যত কম হবে, ঝুঁকিও তত কম নির্দেশ করবে। উদ্দীপকের দুইটি প্রকল্পের মধ্যে বেলী প্রকল্পের আদর্শ বিচ্যুতির মান কম। তাই বলা যায়, উদ্দীপকের জনাব সাব্বিরের জবা প্রকল্প বন্ধ করে দেওয়া উচিত।"
        },
        {
          "label": "ঘ",
          "question": "জনাব সাব্বিরের কোন প্রকল্পটি বন্ধ করে দেওয়া উচিত? গাণিতিকভাবে বিশ্লেষণ করো।",
          "explanation": "সিদ্ধান্ত: উদ্দীপকেজনাব সাব্বিরেরবিনিয়োগকৃত বেলী প্রকল্পের আদর্শ বিচ্যুতি ২.২৪%। অপরদিকে, জবা প্রকল্পের আদর্শ বিচ্যুতি ২.৭৪% [গ থেকে পাওয়া]। আদর্শ বিচ্যুতি যত কম হবে, ঝুঁকিও তত কম নির্দেশ করবে। উদ্দীপকের দুইটি প্রকল্পের মধ্যে বেলী প্রকল্পের আদর্শ বিচ্যুতির মান কম। তাই বলা যায়, উদ্দীপকের জনাব সাব্বিরের জবা প্রকল্প বন্ধ করে দেওয়া উচিত।"
        }
      ]
    },
    {
      "number": "5",
      "uddipok": "জনাব নাজমুন নাহার ১,০০,০০০ টাকা বিনিয়োগ করার চিন্তা করছেন। এক্ষেত্রে X ও Y দুইটি প্রকল্প থেকে আগামী ৫ বছরের নগদ আন্তঃপ্রবাহ নিম্নরূপ পাওয়া যাবে: বছর X প্রকল্প Y প্রকল্প ২০১৬ ১৫,০০০ ২০,০০০ ২০১৭ ২০,০০০ ২৫,০০০ ২০১৮ ২৫,০০০ ৩০,০০০ ২০১৯ ৩০,০০০ ৩৫,০০০ ২০২০ ৩৫,০০০ ৪০,০০০",
      "tag": "DB 22",
      "sub_questions": [
        {
          "label": "ক",
          "question": "মূলধন বাজেটিং কী?",
          "explanation": "মূলধন বাজেটিং হলো প্রতিষ্ঠানের দীর্ঘমেয়াদি বিনিয়োগ সিদ্ধান্তের সাথে জড়িত একটি প্রক্রিয়া।"
        },
        {
          "label": "খ",
          "question": "পণ্য বৈচিত্র্যায়ন কী? ব্যাখ্যা করো।",
          "explanation": "একই ব্যবসায়ে বিভিন্ন প্রকার পণ্য সমাহার ঘটিয়ে ঝুঁকি কমানোর ব্যবস্থাকে বলা হয় পণ্য বৈচিত্র্যায়ন। ব্যবসায়ের ভবিষ্যৎ সর্বদাই অনিশ্চিত থাকে। ব্যবসায়ে বৈচিত্র্যকরন নিশ্চিত করতে পারলে ঝুঁকি কমে। কেননা একটি পণ্য থেকে ক্ষতি হলে অন্য পণ্যের মুনাফা দিয়ে তা পুষিয়ে নেওয়া সম্ভব হয়। তাই ঝুঁকি বণ্টনের মাধ্যমে সফলতা নিশ্চিত করতে পণ্য বৈচিত্রায়নের প্রয়োজন।"
        },
        {
          "label": "গ",
          "question": "'X' প্রকল্পের পে-ব্যাক সময় নির্ণয় করো।",
          "explanation": "মন্তব্য: Y প্রকল্পের পে-ব্যাক সময় ৩.৭১ বছর এবং X প্রকল্পের পে-ব্যাক সময় ৪.২৯ বছর [গ নং থেকে পাওয়া]। যে প্রকল্পের পে-ব্যাক সময় যত কম, সে প্রকল্প তত বেশি গ্রহণযোগ্য। উদ্দীপকে দুইটি প্রকল্পের মধ্যে Y প্রকল্পের পে-ব্যাক সময় কম। তাই বলা যায়, জনাব নাজমুন নাহারের জন্য Y প্রকল্পটি অধিক লাভজনক।"
        },
        {
          "label": "ঘ",
          "question": "'X' ও 'Y' প্রকল্পের মধ্যে কোনটি লাভজনক? পে-ব্যাক সময় পদ্ধতির আলোকে তোমার মতামত দাও।",
          "explanation": "মন্তব্য: Y প্রকল্পের পে-ব্যাক সময় ৩.৭১ বছর এবং X প্রকল্পের পে-ব্যাক সময় ৪.২৯ বছর [গ নং থেকে পাওয়া]। যে প্রকল্পের পে-ব্যাক সময় যত কম, সে প্রকল্প তত বেশি গ্রহণযোগ্য। উদ্দীপকে দুইটি প্রকল্পের মধ্যে Y প্রকল্পের পে-ব্যাক সময় কম। তাই বলা যায়, জনাব নাজমুন নাহারের জন্য Y প্রকল্পটি অধিক লাভজনক।"
        }
      ]
    },
    {
      "number": "6",
      "uddipok": "জনাব ইসহাক A ও B নামে দুটি প্রকল্পের যেকোনো একটিতে ১,০০,০০০ টাকা বিনিয়োগ করতে চান। A প্রকল্পের ৪ বছরের প্রাক্কলিত করযোগ্য মুনাফা যথাক্রমে ১৬,০০০ টাকা, ১৮,০০০ টাকা, ১৪,০০০ টাকা ও ১২,০০০ টাকা। কর হার ১০%, বার্ষিক অবচয় ১০,০০০ টাকা। B প্রকল্পের পে-ব্যাক সময় ২.৩ বছর।",
      "tag": "DB 22",
      "sub_questions": [
        {
          "label": "ক",
          "question": "ব্যবসায়ের ব্যর্থতার দায় কাকে নিতে হয়?",
          "explanation": "ব্যবসায়ের দায়ভার নিতে হয় প্রতিষ্ঠানের অর্থ ব্যবস্থাপককে।"
        },
        {
          "label": "খ",
          "question": "মূলধন ব্যয় নির্ণয় গুরুত্বপূর্ণ কেন? ব্যাখ্যা করো।",
          "explanation": "প্রতিষ্ঠানকে বিনিয়োগ থেকে সর্বনিম্ন কত হারে আয় করতে হবে তা মূলধন ব্যয় নির্দেশ করে বলে এটি নির্ণয় গুরুত্বপূর্ণ। কোনো বিনিয়োগ প্রকল্প থেকে মূলধন ব্যয়ের চাইতে বেশি হারে আয় করতে পারলে প্রকল্পটি লাভজনক হয়। তাই মূলধন ব্যয় ব্যতীত বিনিয়োগ প্রকল্প মূল্যায়ন সম্ভব নয়। আবার মূলধনের যেসব উৎসের ব্যয় সর্বনিম্ন ঐ উৎসগুলো থেকে মূলধন সংগ্রহ করা হয়। কারণ কম মূলধন ব্যয় বিনিয়োগের মুনাফাকে বাড়ায়। তাই বিনিয়োগ প্রকল্প মূল্যায়ন ও ঋণনীতি বাস্তবায়নে মূলধন ব্যয় নির্ণয় গুরুত্বপূর্ণ।"
        },
        {
          "label": "গ",
          "question": "A প্রকল্পের গড় মুনাফার হার নির্ণয় করো।",
          "explanation": "Aপ্রকল্পের গড় মুনাফার হার নির্ণয়: বিবরণ বছর-১ বছর-২ বছর-৩ বছর-৪ করযোগ্য মুনাফা/ক্ষতি ১৬,০০০ ১৮,০০০ ১৪,০০০ ১২,০০০ কর (১০%) (১,৬০০) (১,৮০০) (১,৪০০) (১,২০০) নিট মুনাফা ১৪,৪০০ ১৬,২০০ ১২,৬০০ ১০,৮০০"
        },
        {
          "label": "ঘ",
          "question": "জনাব ইসহাকের প্রকল্প দুটির মধ্যে কোনটি বাদ দেওয়া উচিত? পে-ব্যাক সময় এর আলোকে মতামত দাও।",
          "explanation": "জনাব ইসহাকের যে প্রকল্পটি বাদ দিতে হবে তা জানতে উভয় প্রকল্পের পে-ব্যাক সময় নির্ণয় করতে হবে। A প্রকল্পের পে-ব্যাক সময় নির্ণয়: অতএব, মেয়াদকাল শেষেও A প্রকল্পে বিনিয়োগকৃত টাকা ফেরত আসবে না। অন্যদিকে, B প্রকল্পে বিনিয়োগকৃত টাকা ২.৩ বছরেই (উদ্দীপকে দেওয়া আছে) ফেরত আসবে। তাই বলা যায়, উদ্দীপকে জনাব ইসহাকের A প্রকল্পটি বাদ দেওয়া উচিত।"
        }
      ]
    },
    {
      "number": "7",
      "uddipok": "মি. বরুন ৩০ লক্ষ টাকা গৃহ নির্মাণ ঋণের জন্য 'GT ব্যাংকের' নিকট আবেদন করেন। এজন্য ব্যাংকটি তার সক্ষমতা ও জমি বন্ধক সংক্রান্ত কাজ সম্পাদন করে। 'GT ব্যাংক' ২০০৫ সালে বৈধ কার্যক্রম সম্পাদনের মাধ্যমে চালু হয়।",
      "tag": "DB 22",
      "sub_questions": [
        {
          "label": "ক",
          "question": "ব্যাংক ব্যবসায়ে সফলতার পূর্বশর্ত কোনটি?",
          "explanation": "ব্যাংক ব্যবসায়ে সফলতার পূর্বশর্ত হলো ব্যাংকের ওপর গ্রাহকদের আস্থা।"
        },
        {
          "label": "খ",
          "question": "ব্যাংকের তারল্য নীতিটি ব্যাখ্যা করো।",
          "explanation": "চাওয়ামাত্র আমানতকারীর অর্থ ফেরত দেওয়ার জন্য পর্যাপ্ত পরিমাণ নগদ অর্থ সংরক্ষণের নীতিকে ব্যাংকের তারল্য নীতি বলে। গ্রাহকের আমানত বাণিজ্যিক ব্যাংকের তহবিলের মূল উৎস। এই আমানত থেকে ব্যাংক তার গ্রাহকদের ঋণ দেয়। তবে ব্যাংক অবশ্যই একটি নির্দিষ্ট পরিমাণ অর্থ তহবিলে জমা রাখে। যাতে করে ব্যাংক গ্রাহকের আমানতকৃত অর্থ সময়মতো ফেরত দিতে পারে।"
        },
        {
          "label": "গ",
          "question": "উদ্দীপকের ব্যাংকটি প্রতিষ্ঠায় কোন প্রতিষ্ঠানের অনুমতির দরকার হয়েছিল? ব্যাখ্যা করো।",
          "explanation": "উদ্দীপকের ব্যাংকটি প্রতিষ্ঠায় কেন্দ্রীয় ব্যাংকের অনুমতির দরকার হয়েছিল। বাংলাদেশে বাণিজ্যিক ব্যাংক প্রতিষ্ঠার ক্ষেত্রে কেন্দ্রীয় ব্যাংক হিসেবে বাংলাদেশ ব্যাংকের অনুমোদন নিতে হয়। কেন্দ্রীয় ব্যাংকের অনুমোদিত ব্যাংকগুলোকে তালিকাভুক্ত ব্যাংক বলা হয়। অন্যদিকে, কেন্দ্রীয় ব্যাংকের অনুমোদনহীন ব্যাংকগুলো সমবায় বা অন্যকোনো নামে পরিচালিত হতে পারে। তবে অনুমোদনহীন ব্যাংকিং কার্যক্রম বেআইনি ব্যাংকিং ব্যবস্থা হিসেবে চিহ্নিত হয়। উদ্দীপকে মি. বরুন ৩০ লক্ষ টাকা গৃহ নির্মাণ ঋণের জন্য 'GT ব্যাংকের' নিকট আবেদন করেন। 'GT ব্যাংক' ২০০৫ সালে বৈধ কার্যক্রম সম্পাদনের মাধ্যমে চালু হয়। কোনো ব্যাংককে বৈধ ব্যাংকিং কার্যক্রম পরিচালনা করার জন্য কেন্দ্রীয় ব্যাংকের অনুমতি গ্রহণ করতে হয়। বাংলাদেশের বিদ্যমান সকল তালিকাভুক্ত বাণিজ্যিক ব্যাংকই কেন্দ্রীয় ব্যাংকের অনুমোদন নিয়ে পরিচালিত হচ্ছে। তাই বলা যায়, উদ্দীপকের 'GT ব্যাংক' প্রতিষ্ঠায় কেন্দ্রীয় ব্যাংকের অনুমতি দরকার হয়েছিল।"
        },
        {
          "label": "ঘ",
          "question": "মি. বরুনকে ঋণদান কার্যক্রমটি উদ্দীপকের ব্যাংকটির জন্য যুক্তিসংগত কি না বিশ্লেষণ করো।",
          "explanation": "নিরাপত্তার নীতি অনুযায়ী মি. বরুনকে ঋণদান কার্যক্রমটি উদ্দীপকের ব্যাংকটির জন্য যুক্তিসংগত। এ নীতি অনুযায়ী ব্যাংক গ্রহাকের জমাকৃত অর্থের নিরাপত্তা নিশ্চিত করে'। নিরাপত্তার স্বার্থে ব্যাংক ঋণদানের সময় ঋণগ্রহীতার আর্থিক সচ্ছলতা ও সততা বিচার করে। ব্যাংক পর্যাপ্ত পরিমাণ জামানত গ্রহণ করেই গ্রাহককে ঋণ মঞ্জুর করে। উদ্দীপকে গৃহ নির্মাণের জন্য মি. বরুনের ৩০ লক্ষ টাকা প্রয়োজন। তাই ৩০ লক্ষ টাকা ঋণের জন্য তিনি 'GT ব্যাংকের' নিকট আবেদন করেন। ব্যাংক তার সক্ষমতা ও জমি বন্ধক সংক্রান্ত কাজ সম্পাদন করে। ব্যাংকটি ২০০৫ সালে বৈধ কার্যক্রম সম্পাদনের মাধ্যমে চালু হয়। তালিকাভুক্ত বাণিজ্যিক ব্যাংক গ্রাহকের জমাকৃত অর্থ নিয়ে ব্যবসায় করে। তাই ব্যাংক গ্রাহকের, জমাকৃত অর্থের নিরাপত্তার জন্য প্রয়োজনীয় ব্যবস্থা করে। নিরাপত্তার জন্য উদ্দীপকে 'GT ব্যাংক' ঋণদানের পূর্বে মি. বরুনের সক্ষমতা যাচাই করে। মি বরুন ঋণ পরিশোধে সক্ষম হলে ব্যাংকের ঋণখেলাপি হওয়ার ঝুঁকি থাকবে না। আবার, ব্যাংকটি ঋণ প্রদানের পূর্বে জমি বন্ধক রাখে। কোনো কারণে মি. বরুন অর্থ পরিশোধে ব্যর্থ হলে ব্যাংকটি জমি বিক্রয় করে অর্থ সংগ্রহ করতে পারবে। অর্থাৎ, 'GT ব্যাংক' গ্রাহকের অর্থের নিরাপত্তার জন্যই উক্ত কার্যক্রম সম্পাদন করে। তাই বলা যায়, উদ্দীপকের মি. বরুনকে ঋণদানের কার্যক্রমটি নিরাপত্তার নীতি অনুযায়ী যৌক্তিক।"
        }
      ]
    },
    {
      "number": "8",
      "uddipok": "নিচে দুটি ব্যাংকের তথ্যচিত্র দেওয়া হলো- ব্যাংক প্রচলনকৃত উপাদান পদ্মা নোট, স্মারক মুদ্রা মধুমতি চেক, ব্যাংক ড্রাফট, ডেবিট কার্ড, ক্রেডিট কার্ড",
      "tag": "DB 22",
      "sub_questions": [
        {
          "label": "ক",
          "question": "ভূমি বন্ধক রেখে যে ব্যাংক কৃষি বা শিল্পের জন্য ঋণ দেয় তাকে কী ব্যাংক বলে?",
          "explanation": "ভূমি বন্ধক রেখে কৃষি বা শিল্পের প্রয়োজনে যে ব্যাংক দীর্ঘমেয়াদে ঋণ দেয় তাকে বন্ধকী ব্যাংক বলা হয়।"
        },
        {
          "label": "খ",
          "question": "বিনিময় বিল বাট্টাকরণ কী? ব্যাখ্যা করো।",
          "explanation": "মেয়াদ শেষ হওয়ার আগে বিল জমা রেখে ব্যাংক কর্তৃক গ্রাহককে অর্থায়ন করাকে বিনিময় বিল বাট্টাকরণ বলা হয়। বাকিতে কেনা পণ্যের মূল্য পরিশোধকল্পে ক্রেতা যে লিখিত অঙ্গীকার করে তা বিক্রেতার কাছে প্রাপ্য বিল। এ বিলের নির্দিষ্ট মেয়াদ থাকে। বিক্রেতা মেয়াদ শেষে ক্রেতাকে বিল দেখিয়ে তার পাওনা আদায় করে। কিন্তু মেয়াদ শেষ হওয়ার আগে বিক্রেতার টাকার প্রয়োজন হলে সে বিলটি ব্যাংকের কাছে বিক্রি করে দিতে পারেন। এক্ষেত্রে ব্যাংক বিলের লিখিত মূল্যের চেয়ে কম মূল্যে বিলটি কিনে। এটি বিনিময় বিলের বাট্টাকরণ বা ভাঙানো নামে পরিচিত।"
        },
        {
          "label": "গ",
          "question": "পদ্মা ব্যাংক কোন ধরনের আর্থিক প্রতিষ্ঠান? ব্যাখ্যা করো।",
          "explanation": "উদ্দীপকের পদ্মা ব্যাংকটি হলো কেন্দ্রীয় ব্যাংক। সরকারি মালিকানায় প্রতিষ্ঠিত ও পরিচালিত ব্যাংককে কেন্দ্রীয় ব্যাংক বলা হয়। জনকল্যাণ এ ব্যাংকের মূল উদ্দেশ্য। এ ব্যাংক দেশের মুদ্রাবাজার নিয়ন্ত্রণ করে এবং প্রয়োজন অনুসারে নোট ও মুদ্রা ইস্যু করে। উদ্দীপকের পদ্মা ব্যাংকের প্রচলনকৃত উপাদান নোট ও স্মারক মুদ্রা। কোনো দেশের নোট ও স্মারক মুদ্রা প্রচলনের একক অধিকার সে দেশের কেন্দ্রীয় ব্যাংকের থাকে। কেন্দ্রীয় ব্যাংক প্রচলিত নোটকে বলা হয় ব্যাংক নোট। বর্তমানে প্রচলিত ব্যাংক নোটগুলো হলো ১০, ২০, ৫০, ১০০, ২০০, ৫০০ এবং ১,০০০ টাকা। দেশের আর্থিক অবস্থা বিবেচনা করে কেন্দ্রীয় ব্যাংক সাধারণত মুদ্রা ইস্যু করে থাকে। সুতরাং বৈশিষ্ট্যগত দিক বিবেচনা করে বলা যায়, উদ্দীপকের পদ্মা ব্যাংকটি একটি কেন্দ্রীয় ব্যাংক।"
        },
        {
          "label": "ঘ",
          "question": "ব্যবসায়ী হিসেবে কোন প্রতিষ্ঠানের সাথে তোমার প্রত্যক্ষ যোগাযোগ থাকবে? বিশ্লেষণ করো।",
          "explanation": "ব্যবসায়ী হিসেবে মধুমতি ব্যাংকের (বাণিজ্যিক ব্যাংক) সাথে আমার প্রত্যক্ষ যোগাযোগ থাকবে। বাণিজ্যিক ব্যাংক মুনাফা অর্জনের উদ্দেশ্যে কেন্দ্রীয় ব্যাংকের তালিকাভুক্ত হয়ে ব্যাংকিং কাজ পরিচালনা করে। এ ব্যাংক বিনিময়ের মাধ্যমে তৈরি ও অর্থ স্থানান্তরে কেন্দ্রীয় ব্যাংককে সাহায্য করে। উদ্দীপকের 'পদ্মা ব্যাংক' নোট ও স্মারক মুদ্রা ইস্যু করে। এ কাজগুলো কেন্দ্রীয় ব্যাংকের কাজ। এছাড়াও কেন্দ্রীয় ব্যাংক তালিকাভুক্ত ব্যাংকগুলোকে নিয়ন্ত্রণ করে। অপরদিকে, 'মধুমতি ব্যাংক' চেক, ব্যাংক ড্রাফট, ডেবিট কার্ড, ক্রেডিট কার্ড ইত্যাদি ইস্যু করে। লেনদেনের জন্য এগুলো ইস্যু করা বাণিজ্যিক ব্যাংকের কাজ। এখানে উদ্দীপকের পদ্মা ব্যাংকটি কেন্দ্রীয় এবং মধুমতি ব্যাংকটি বাণিজ্যিক ব্যাংক। কেন্দ্রীয় ব্যাংকের কাজ দেশের অর্থবাজার নিয়ন্ত্রণ করা এবং বাণিজ্যিক ব্যাংকগুলোকে তালিকাভুক্ত করে নিয়ন্ত্রণ করা। অপরদিকে, বাণিজ্যিক ব্যাংক জনগণের কাছ থেকে তাদের সঞ্চয় সংগ্রহ করে, ঋণ দেয় এবং এর মাধ্যমে মুনাফা অর্জন করে। একজন ব্যবসায়ী হিসেবে লেনদেনসংক্রান্ত যাবতীয় ব্যাংকিং সুবিধা গ্রহণের জন্য বাণিজ্যিক ব্যাংকে যেতে হবে। তাই বলা যায়, বাণিজ্যিক ব্যাংক হওয়াতে মধুমতি ব্যাংকের সাথে একজন ব্যবসায়ী হিসেবে আমার প্রত্যক্ষ যোগাযোগ থাকবে।"
        }
      ]
    },
    {
      "number": "9",
      "uddipok": "মি. এনায়েত একজন বিখ্যাত ব্যবসায়ী। সম্প্রতি তিনি ইতালির নতুন আমদানিকারকদের নিকট হতে পণ্য বিক্রয়ের প্রস্তাব পেয়েছেন। তিনি সিদ্ধান্তহীনতায় আছেন, কারণ ক্রেতা একদম নতুন। এ অবস্থায় 'R' ব্যাংকের নিশ্চয়তা পেয়ে তিনি রাজি হয়ে গেলেন। পরবর্তীতে উৎপাদন বৃদ্ধির জন্য 'R' ব্যাংক প্রয়োজনীয় সহায়তা প্রদান করে।",
      "tag": "DB 22",
      "sub_questions": [
        {
          "label": "ক",
          "question": "পরিশোধিত মূলধন কী?",
          "explanation": "কোম্পানি প্রতিষ্ঠায় অনুমোদিত মূলধনের যে অংশ শেয়ারহোল্ডাররা পরিশোধ করে তাকে পরিশোধিত মূলধন বলে।"
        },
        {
          "label": "খ",
          "question": "ব্যাংকিং ব্যবসায়ের মূলভিত্তি কী? ব্যাখ্যা করো।",
          "explanation": "ব্যাংক ও গ্রাহকের আস্থা ও বিশ্বাসই হলো ব্যাংকিংব্যবসায়ের মূলভিত্তি। আস্থা ও বিশ্বাসের সম্পর্ক মূলত সততা, নিষ্ঠা ও বিশ্বাসের ওপর নির্ভর করে তৈরি হয়। এর ভিত্তিতে ব্যাংক ঋণ দেয়, তেমনি গ্রাহকও তাদের আমানত ব্যাংকে জমা রাখে। এই সম্পর্কের অবনতি হলে ব্যবসায়েরও অবনতি ঘটে। তাই এই সম্পর্ককে ব্যাংকিং ব্যবসায়ের মূলভিত্তি বা মূলমন্ত্র বলা হয়।"
        },
        {
          "label": "গ",
          "question": "এনায়েতের কাজের সম্মতির কারণ ব্যাখ্যা করো।",
          "explanation": "আমদানি-রপ্তানি বাণিজ্য সহজ করার মাধ্যমে দেশের অর্থনৈতিক ব্যবস্থার উন্নয়নে উদ্দীপকের 'R' ব্যাংকের ভূমিকা অনস্বীকার্য। বাণিজ্যিক ব্যাংকের অন্যতম কাজ আন্তর্জাতিক বাণিজ্যে সহায়তা করা। এ ব্যাংক প্রত্যয়পত্র ইস্যু, বৈদেশিক বিনিময়, মূল্য পরিশোধ বা আদায়ের মাধ্যমে এরূপ সহায়তা করে। আমদানি রপ্তানিসংক্রান্ত কার্য সম্পাদন ও উপদেশ প্রদান করাও বাণিজ্যিক ব্যাংকের প্রতিনিধিত্বমূলক কাজ। উদ্দীপকে মি, এনায়েত একজন বিখ্যাত ব্যবসায়ী। সম্প্রতি তিনি ইতালির নতুন আমদানিকারকদের কাছ থেকে পণ্য বিক্রয়ের প্রস্তাব পেয়েছেন। তিনি সিদ্ধান্তহীনতায় আছেন, কারণ ক্রেতা একদম নতুন। এক্ষেত্রে তার অর্থ প্রাপ্তিতে অনিশ্চয়তা রয়েছে। তার এ সমস্যা 'R' ব্যাংকের প্রত্যয়পত্র ইস্যুর সাহায্যে সমাধান হয়। উদ্দীপকে 'R' ব্যাংক মি. এনায়েতের পক্ষে প্রত্যয়পত্র ইস্যু করবে। ঠিক তেমনি আরো নানাভাবে এ ব্যাংক আমদানি-রপ্তানিতে সহায়তা করে। 'R' ব্যাংক প্রত্যয়নপত্রের মাধ্যমে রপ্তানিকারককে অর্থ প্রাপ্তির নিশ্চয়তা দেয়। আবার, ব্যবসায়ীদের প্রতিনিধি হিসেবে বৈদেশিক লেনদেন সম্পাদনে সহায়তা করে 'R' ব্যাংকের মতো বাণিজ্যিক ব্যাংক। এছাড়াও আমদানি-রপ্তানি বাড়ানোর জন্য দলিলপত্র স্থানান্তর, তথ্য সংগ্রহ ও যাচাই, লেনদেন নিষ্পত্তিকরণ ইত্যাদি কাজ করে। তাই বলা যায়, আমদানি রপ্তানি বাণিজ্যসহ অর্থনৈতিক ক্ষেত্রে 'R' ব্যাংকের মতো বাণিজ্যিক ব্যাংকগুলোর ভূমিকা গুরুত্বপূর্ণ।"
        },
        {
          "label": "ঘ",
          "question": "উদ্দীপকে 'R' ব্যাংকের ভূমিকা বিশ্লেষণ করো।",
          "explanation": "আমদানি-রপ্তানি বাণিজ্য সহজ করার মাধ্যমে দেশের অর্থনৈতিক ব্যবস্থার উন্নয়নে উদ্দীপকের 'R' ব্যাংকের ভূমিকা অনস্বীকার্য। বাণিজ্যিক ব্যাংকের অন্যতম কাজ আন্তর্জাতিক বাণিজ্যে সহায়তা করা। এ ব্যাংক প্রত্যয়পত্র ইস্যু, বৈদেশিক বিনিময়, মূল্য পরিশোধ বা আদায়ের মাধ্যমে এরূপ সহায়তা করে। আমদানি রপ্তানিসংক্রান্ত কার্য সম্পাদন ও উপদেশ প্রদান করাও বাণিজ্যিক ব্যাংকের প্রতিনিধিত্বমূলক কাজ। উদ্দীপকে মি, এনায়েত একজন বিখ্যাত ব্যবসায়ী। সম্প্রতি তিনি ইতালির নতুন আমদানিকারকদের কাছ থেকে পণ্য বিক্রয়ের প্রস্তাব পেয়েছেন। তিনি সিদ্ধান্তহীনতায় আছেন, কারণ ক্রেতা একদম নতুন। এক্ষেত্রে তার অর্থ প্রাপ্তিতে অনিশ্চয়তা রয়েছে। তার এ সমস্যা 'R' ব্যাংকের প্রত্যয়পত্র ইস্যুর সাহায্যে সমাধান হয়। উদ্দীপকে 'R' ব্যাংক মি. এনায়েতের পক্ষে প্রত্যয়পত্র ইস্যু করবে। ঠিক তেমনি আরো নানাভাবে এ ব্যাংক আমদানি-রপ্তানিতে সহায়তা করে। 'R' ব্যাংক প্রত্যয়নপত্রের মাধ্যমে রপ্তানিকারককে অর্থ প্রাপ্তির নিশ্চয়তা দেয়। আবার, ব্যবসায়ীদের প্রতিনিধি হিসেবে বৈদেশিক লেনদেন সম্পাদনে সহায়তা করে 'R' ব্যাংকের মতো বাণিজ্যিক ব্যাংক। এছাড়াও আমদানি-রপ্তানি বাড়ানোর জন্য দলিলপত্র স্থানান্তর, তথ্য সংগ্রহ ও যাচাই, লেনদেন নিষ্পত্তিকরণ ইত্যাদি কাজ করে। তাই বলা যায়, আমদানি রপ্তানি বাণিজ্যসহ অর্থনৈতিক ক্ষেত্রে 'R' ব্যাংকের মতো বাণিজ্যিক ব্যাংকগুলোর ভূমিকা গুরুত্বপূর্ণ।"
        }
      ]
    },
    {
      "number": "10",
      "uddipok": "জনাব মাদল একজন ব্যবসায়ী। তার 'কীর্তনখোলা' ব্যাংকে একটি হিসাব রয়েছে। সেই হিসাব থেকে যতবার ইচ্ছা টাকা তুলতে পারেন। তিনি সিলেট গিয়ে পান ক্রয় করে সাথে চেক না থাকার কারণে সহজে টাকা পরিশোধ করতে পারেননি। পরবর্তীতে ঐ ব্যাংকের একটি কার্ড গ্রহণ করেন।",
      "tag": "DB 22",
      "sub_questions": [
        {
          "label": "ক",
          "question": "ব্যাংকে হিসাব খোলার মাধ্যমে জনগণের মধ্যে কী সৃষ্টি হয়?",
          "explanation": "ব্যাংকে হিসাব খোলার মাধ্যমে জনগণের মধ্যে সঞ্চয়ের প্রবণতা সৃষ্টি হয়।"
        },
        {
          "label": "খ",
          "question": "কোন ধরনের হিসাব খুলে বিমা সুবিধা পাওয়া যায়? ব্যাখ্যা করো।",
          "explanation": "বিমা সঞ্চয়ী হিসাব খুলে বিমার সুবিধা পাওয়া যায়। একটি নির্দিষ্ট পরিমাণ অর্থ আমানতকারীদের এ হিসাবে জমা রাখতে হয়। উক্ত জমা টাকার ওপর প্রাপ্ত সুদের কিছু অংশ প্রিমিয়াম বাবদ দেওয়ার পর আমানতকারীর নামে মোট অঙ্কে বিমা করা হয়। এভাবে গ্রাহক উক্ত বিমার সুবিধা ভোগ করে।"
        },
        {
          "label": "গ",
          "question": "কীর্তনখোলা ব্যাংকে জনাব মাদল-এর কোন ধরনের হিসাব রয়েছে? ব্যাখ্যা করো।",
          "explanation": "উদ্দীপকের ডেবিট কার্ড মাদলের মতো ব্যবসায়ীর কাজকে সহজ করতে পারে। ইলেকট্রনিক ব্যাংকিং-এর একটি অন্যতম সেবা হলো ডেবিট কার্ড। এটি ব্যবহার করে এটিএম বুথ থেকে অর্থ উত্তোলন করা যায়। আবার পণ্য কেনাকাটার জন্যও ব্যবহার করা যায়। ফলে গ্রাহকের নগদ অর্থ বহনের ঝুঁকি থাকে না। উদ্দীপকে জনাব মাদল একজন ব্যবসায়ী। তার 'কীর্তনখোলা' ব্যাংকে একটি হিসাব রয়েছে। সেই হিসাব থেকে তিনি যতবার ইচ্ছা টাকা তুলতে পারেন। তিনি সিলেট গিয়ে পান ক্রয় করে সাথে চেক না থাকায় মূল্য পরিশোধ করতে পারেননি। পরবর্তীতে তিনি ব্যাংক থেকে একটি কার্ড গ্রহণ করেন। অর্থাৎ তিনি 'কীর্তনখোলা' ব্যাংকের ডেবিট কার্ড সংগ্রহ করেন। ডেবিট কার্ড ব্যবহারের মাধ্যমে গ্রাহক সহজে টাকা উত্তোলন করতে পারেন। এর জন্য ব্যাংকে যেতে হয় না। এছাড়াও দিন-রাত ২৪ ঘণ্টাই টাকা উত্তোলনের সুযোগ থাকে। টাকা উত্তোলনের জন্য সাথে চেক বহন করতে হয় না। কেনাকাটার ক্ষেত্রেও নগদ অর্থের পরিবর্তে এই কার্ডের মাধ্যমে মূল্য পরিশোধ করা হয়। এসব সুবিধার প্রেক্ষিতে বলা যায়, মাদলের মতো ব্যবসায়ীর কাজকে এই কার্ড অনেকটাই সহজ করতে পারে।"
        },
        {
          "label": "ঘ",
          "question": "উদ্দীপকের কার্ড মাদলের মতো ব্যবসায়ীর কাজকে সহজ করতে পারে- উত্তরের সপক্ষে-তোমার মতামত দাও।",
          "explanation": "উদ্দীপকের ডেবিট কার্ড মাদলের মতো ব্যবসায়ীর কাজকে সহজ করতে পারে। ইলেকট্রনিক ব্যাংকিং-এর একটি অন্যতম সেবা হলো ডেবিট কার্ড। এটি ব্যবহার করে এটিএম বুথ থেকে অর্থ উত্তোলন করা যায়। আবার পণ্য কেনাকাটার জন্যও ব্যবহার করা যায়। ফলে গ্রাহকের নগদ অর্থ বহনের ঝুঁকি থাকে না। উদ্দীপকে জনাব মাদল একজন ব্যবসায়ী। তার 'কীর্তনখোলা' ব্যাংকে একটি হিসাব রয়েছে। সেই হিসাব থেকে তিনি যতবার ইচ্ছা টাকা তুলতে পারেন। তিনি সিলেট গিয়ে পান ক্রয় করে সাথে চেক না থাকায় মূল্য পরিশোধ করতে পারেননি। পরবর্তীতে তিনি ব্যাংক থেকে একটি কার্ড গ্রহণ করেন। অর্থাৎ তিনি 'কীর্তনখোলা' ব্যাংকের ডেবিট কার্ড সংগ্রহ করেন। ডেবিট কার্ড ব্যবহারের মাধ্যমে গ্রাহক সহজে টাকা উত্তোলন করতে পারেন। এর জন্য ব্যাংকে যেতে হয় না। এছাড়াও দিন-রাত ২৪ ঘণ্টাই টাকা উত্তোলনের সুযোগ থাকে। টাকা উত্তোলনের জন্য সাথে চেক বহন করতে হয় না। কেনাকাটার ক্ষেত্রেও নগদ অর্থের পরিবর্তে এই কার্ডের মাধ্যমে মূল্য পরিশোধ করা হয়। এসব সুবিধার প্রেক্ষিতে বলা যায়, মাদলের মতো ব্যবসায়ীর কাজকে এই কার্ড অনেকটাই সহজ করতে পারে।"
        }
      ]
    },
    {
      "number": "11",
      "uddipok": "ব্যবসায়ী জহির সাহেবের মেঘনা ব্যাংকে একটি হিসার্ব রয়েছে। একদিন মাঝ রাতে তার বাবা হঠাৎ অসুস্থ হয়ে যাওয়ায় হাসপাতালে ভর্তি করতে হলো। ঐ রাতে তার ব্যাংক হিসাবে পর্যাপ্ত টাকা না থাকলেও ব্যাংকের বিশেষ সেবার মাধ্যমে টাকা সংগ্রহ করে বাবার চিকিৎসা সম্পন্ন করেন।",
      "tag": "DB 22",
      "sub_questions": [
        {
          "label": "ক",
          "question": "ব্যাংক হিসাব খোলার মাধ্যমে জনগণের মধ্যে কোন প্রবণতা সৃষ্টি হয়?",
          "explanation": "ব্যাংকে হিসাব খোলার মাধ্যমে জনগণের মধ্যে সঞ্চয়ের প্রবণতা সৃষ্টি হয়।"
        },
        {
          "label": "খ",
          "question": "ব্যবসায়ীদের দৈনন্দিন লেনদেনের জন্য কোন হিসাব উপযুক্ত? ব্যাখ্যা করো।",
          "explanation": "একজন ব্যবসায়ীর জন্য চলতি হিসাব খোলা উত্তম। যে হিসাবের মাধ্যমে ব্যাংক গ্রাহককে যতবার ইচ্ছা অর্থ জমাদান ও উত্তোলনের সুযোগ দেয়, তাকে চলতি হিসাব বলে। একজন ব্যবসায়ীকে প্রতিনিয়ত বিভিন্ন ধরনের অর্থসংক্রান্ত লেনদেন করতে হয়। এজন্য তার নগদ ঋণ, জমাতিরিক্ত ঋণ ছাড়াও রিভিন্ন ধরনের ব্যাংকিং সহায়তার প্রয়োজন পড়ে। অন্য কোনো ব্যাংক হিসাবে তা পাওয়া যায় না। তাই ব্যবসায়ীরা চলতি হিসাব খুলে থাকেন।"
        },
        {
          "label": "গ",
          "question": "'মেঘনা' ব্যাংক কোন সেবার মাধ্যমে জনাব জহির সাহেবকে সহায়তা করেন? ব্যাখ্যা করো।",
          "explanation": "জনাব জহির সাহেব ব্যাংকের ক্রেডিট কার্ড সেবার মাধ্যমে বাবার চিকিৎসা সম্পন্ন করেন। এটি এক ধরনের ইলেকট্রনিক প্লাস্টিক কার্ড। এর মাধ্যমে ব্যাংক হিসাবে টাকা না থাকলেও গ্রাহক অর্থ উত্তোলন করতে পারে। ব্যাংকে হিসাব না থাকলেও এ কার্ডের সুবিধা পাওয়া যায়। 'উদ্দীপকের জনাব জহির সাহেবের ব্যাংকে একটি হিসাব আছে। একদিন মাঝ রাতে তার বারা অসুস্থ হয়ে পড়েন। ঐ মুহূর্তে তার কাছে নগদ অর্থ ও ব্যাংক হিসাবে পর্যাপ্ত টাকা কোনোটিই ছিল না। তবে তিনিব্যাংকের বিশেষ সেবার মাধ্যমে টাকা সংগ্রহ করেন। এভাবে বাবার চিকিৎসা করান। ক্রেডিট কার্ড ব্যবহার করে ব্যাংক হিসাবের জমাতিরিক্ত অর্থ ব্যবহার করা যায়। জনাব জহির সাহেব এ কার্ড দিয়েই ব্যাংক হিসাবের উদ্বৃত্তের অতিরিক্ত অর্থ সংগ্রহ করতে পেরেছেন। তাই বলা যায়, জনাব জহির সাহেব্রের ব্যাংকের বিশেষ সেবাটি মূলত ক্রেডিট কার্ড ছিল।"
        },
        {
          "label": "ঘ",
          "question": "জনাব জহির সাহেবের ক্ষেত্রে ব্যাংক আমানতের গুরুত্ব বিশ্লেষণ করো।",
          "explanation": "সেবা, নিরাপত্তা ও ঋণ সুবিধা বিবেচনায় জনাব জহির সাহেবের কাছে ব্যাংকের আমানত গুরুত্বপূর্ণ ভূমিকা পালন করে বলে আমি মনে করি। ব্যাংকিং ব্যবসায় তহবিলের মূল উৎস হলো আমানত। এই আমানত একই সাথে গ্রাহক, ব্যাংক ও অর্থনীতির দৃষ্টিকোণ থেকে গুরুত্বপূর্ণ ভূমিকা পালন করে থাকে। তবে প্রতিটি দৃষ্টিকোণ থেকেই ব্যাংক আমানতের উদ্দেশ্য ও গুরুত্ব ভিন্ন রকমের। উদ্দীপকের জনাব জহির সাহেবের ব্যাংকে একটি হিসাব আছে। একদিন তিনি তার অসুস্থ বাবাকে হাসপাতালে ভর্তি করান। ব্যাংক হিসাবে পর্যাপ্ত টাকা না থাকা সত্ত্বেও তিনি টাকা সংগ্রহে সক্ষম হন। এক্ষেত্রে তিনি ব্যাংকের বিশেষ সেবা গ্রহণ করেন।' জনাব জহির সাহেবের ব্যাংকে হিসাব থাকায় তিনি ব্যাংকে ঝুঁকিহীন বিনিয়োগের সুযোগ পাবেন। উক্ত ব্যাংকের প্রদত্ত ইলেকট্রনিক ব্যাংকিংসুবিধাসহ অন্যান্য সেবাসমূহ তিনি ভোগ করতে পারবেন। যার ফলে তার, জীবনযাত্রার মান উন্নত হবে। আর্থিক লেনদেন করা তার জন্য সহজ ও নিরাপদ হবে। তাই বলা যায়, জনাব জহির সাহেবের ক্ষেত্রে ব্যাংক আমানত খুব গুরুত্বপূর্ণ ভূমিকা রাখে।"
        }
      ]
    }
  ]
}