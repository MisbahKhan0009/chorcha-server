{
  "title": "রাজশাহী বোর্ড ২০২৪",
  "subtitle": "ফিন্যান্স ও ব্যাংকিং (11)",
  "questions": [
    {
      "number": "1",
      "uddipok": "স্বপ্ন কোং লি. একটি ঢেউটিন প্রস্তুতকারী প্রতিষ্ঠান। জনগণের নিকট শেয়ার বিক্রি করে ২২,০০,০০০ টাকা মূলধন নিয়ে প্রতিষ্ঠানটি তার কার্যক্রম শুরু করে। ভবিষ্যতে ঢেউটিনের বিক্রয় হ্রাস পাওয়ার আশঙ্কা আছে বিধায় প্রতিষ্ঠানটি ঢেউটিনের পাশাপাশি রড, সিমেন্ট ও হার্ডওয়্যার সামগ্রী তৈরিতে বিনিয়োগের সিদ্ধান্ত গ্রহণ করে।",
      "tag": "RB 24",
      "sub_questions": [
        {
          "label": "ক",
          "question": "অর্থায়ন কী নিয়ে কাজ করে?",
          "explanation": "অর্থায়ন তহবিল ব্যবস্থাপনা নিয়ে কাজ করে।"
        },
        {
          "label": "খ",
          "question": "ব্যয় সিদ্ধান্ত বলতে কী বোঝায়?",
          "explanation": "ব্যয় সিদ্ধান্ত বলতে প্রতিষ্ঠানের সংগৃহীত তহবিল কোন খাতে ব্যয় করা হবে সে সংক্রান্ত সিদ্ধান্ত গ্রহণ করাকে বোঝায়। ব্যয় সিদ্ধান্তের অপর নাম বিনিয়োগ সিদ্ধান্ত। প্রতিষ্ঠানের স্থায়ী ব্যয় নির্বাহ ব্যয় সিদ্ধান্ত বা বিনিয়োগ সিদ্ধান্তের অন্তর্ভুক্ত। যেমন: মেশিন ও আসবাবপত্র ক্রয়, কারখানা নির্মাণ খরচ ইত্যাদি। উদাহরণস্বরূপ একটি মুদি দোকানের জন্য রেফ্রিজারেটর ক্রয়সংক্রান্ত সিদ্ধান্ত হলো একটি ব্যয় সিদ্ধান্ত।"
        },
        {
          "label": "গ",
          "question": "স্বপ্ন কোং লি. এর অর্থায়ন কোন শ্রেণির? ব্যাখ্যা করো।",
          "explanation": "বপ্ন কোং লি.-এর অর্থায়ন হলো ব্যবসায় অর্থায়ন। ব্যবসায় প্রতিষ্ঠান তহবিল সংগ্রহ ও বিনিয়োগের জন্য এ ধরনের অর্থায়ন প্রক্রিয়া ব্যবহার করে। ব্যবসায় অর্থায়নের মূল উদ্দেশ্য মুনাফা অর্জন। ব্যবসায় প্রতিষ্ঠাকালে ও ব্যবসায় কার্যক্রম সুষ্ঠুভাবে পরিচালনা করার উদ্দেশ্যে এ অর্থায়ন করা হয়। 3 স্বপ্ন কোং লি. একটি ঢেউটিন প্রস্তুতকারী প্রতিষ্ঠান। জনগণের কাছে শেয়ার বিক্রি করে ২২,০০,০০০ টাকা মূলধন নিয়ে প্রতিষ্ঠানটি তার কার্যক্রম শুরু করে। প্রতিষ্ঠানটি ঢেউটিনের পাশাপাশি রড, সিমেন্ট হার্ডওয়্যারসামগ্রীতেও বিনিয়োগ করে। এখানে প্রতিষ্ঠানটি মুনাফা অর্জনের উদ্দেশ্যে তহবিল সংগ্রহ করে। সংগৃহীত তহবিল ঢেউটিন ও অন্যান্য পণ্য উৎপাদনে ব্যয় করে। আর ব্যবসায় অর্থায়ন মুনাফা অর্জনের উদ্দেশ্যে তহবিল সংগ্রহ ও বিনিয়োগ করে। তাই বলা যায়, উদ্দীপকের স্বপ্ন কোং লি. ব্যবসায় অর্থায়ন করেছে।"
        },
        {
          "label": "ঘ",
          "question": "স্বপ্ন কোং লি. এর গৃহীত সিদ্ধান্তটির যৌক্তিকতা অর্থায়নের নীতির আলোকে বিশ্লেষণ করো",
          "explanation": "উদ্দীপকে স্বপ্ন কোং লি.-এর গৃহীত সিদ্ধান্ত ব্যবসায়ের বৈচিত্র্যায়ন ও ঝুঁকি বণ্টন নীতি অনুযায়ী যৌক্তিক। এ নীতি অনুযায়ী কোনো বিনিয়োগকারী সমুদয় অর্থ একটি খাতে বিনিয়োগ করে না। বরং একাধিক খাতে বিনিয়োগ করে বিনিয়োগ বৈচিত্র্যপূর্ণ করা হয়। এ নীতির মূল উদ্দেশ্য ঝুঁকি বণ্টন করা। উদ্দীপকে স্বপ্ন কোং লি. প্রথমে শুধু ঢেউটিনের ব্যবসায় করে। ভবিষ্যতে ঢেউটিনের বিক্রয় হ্রাস পাওয়ার আশঙ্কা রয়েছে। তাই প্রতিষ্ঠানটি ঢেউটিনের পাশাপাশি রড, সিমেন্ট ও হার্ডওয়্যার সামগ্রী তৈরিতে বিনিয়োগ করে। বৈচিত্র্যায়ন ও ঝুঁকি বণ্টন নীতি অনুযায়ী একাধিক পণ্যে বিনিয়োগ করা হয়। উদ্দীপকের স্বপ্ন কোং লি. একাধিক খাতে বিনিয়োগ করার সিদ্ধান্ত গ্রহণ করে। ফলে প্রতিষ্ঠানটির বিনিয়োগের ঝুঁকি বণ্টন হবে এবং হ্রাস পাবে। কোনো কারণে একটি পণ্যের মুনাফা না হলে তা অন্য পণ্যের মুনাফা দ্বারা পুষিয়ে নিতে পারবে। ফলে প্রতিষ্ঠানটির জন্য প্রত্যাশিত মুনাফা ও সাফল্য অর্জন সহজ হবে। তাই বলা যায়, উদ্দীপকের প্রতিষ্ঠানটির গৃহীত সিদ্ধান্ত ব্যবসায়ের বৈচিত্র্যায়ন ও ঝুঁকি বণ্টন নীতি অনুযায়ী যৌক্তিক।"
        }
      ]
    },
    {
      "number": "2",
      "uddipok": "জনাব আমিন একজন ওষুধ ব্যবসায়ী। নিজ জেলা শহরে তার আরও কিছু দোকান আছে। তিনি অধিকাংশ সময় কোনো অর্থের প্রয়োজন হলে ব্যবসায়ের লাভ থেকে অর্থায়ন করেন। কিন্তু অতিরিক্ত অর্থের প্রয়োজন হলে ব্যাংক ঋণ নেন।",
      "tag": "RB 24",
      "sub_questions": [
        {
          "label": "ক",
          "question": "বাণিজ্যিক পত্র বিক্রয়ে জামানত হিসেবে কাজ করে কোনটি?",
          "explanation": "বাণিজ্যিকপত্র বিক্রয়ে প্রতিষ্ঠানের সুনাম জামানত হিসেবে কাজ করে।"
        },
        {
          "label": "খ",
          "question": "প্রাপ্য বিল বাট্টাকরণ বলতে কী বোঝায়?",
          "explanation": "প্রাপ্য বিলকে উল্লিখিত মূল্যের চেয়ে কম মূল্যে বাণিজ্যিক ব্যাংকে ভাঙিয়ে অর্থ সংগ্রহ করাই হলো প্রাপ্য বিল' বাট্টাকরণ। বাকিতে পণ্য ক্রয় করা হলে ক্রয়কারী প্রতিষ্ঠান বিক্রেতাকে একটি দলিল দিয়ে থাকে। উক্ত দলিলে নির্দিষ্ট মেয়াদ শেষে নির্দিষ্ট পরিমাণ অর্থ পরিশোধ করার প্রতিশ্রুতি থাকে। এই দলিলকে বিনিময় বিল বলা হয়। বিক্রেতার কাছে এই বিলটি একটি প্রাপ্য বিল। মেয়াদপূর্তির পূর্বে 'যেকোনো ব্যাংকের কাছে প্রাপ্য বিল বাট্টা করে নগদ অর্থ সংগ্রহ করা যায়। এই প্রক্রিয়াকে প্রাপ্য বিল বাট্টাকরণ বলা হয়।"
        },
        {
          "label": "গ",
          "question": "জনাব আমিনের অধিকাংশ সময়ের অর্থায়নের 'উৎস কোন তহবিল নির্দেশ করে? ব্যাখ্যা করো।",
          "explanation": "জনাব আমিনের অধিকাংশ সময়ের অর্থায়নের উৎস 'অভ্যন্তরীণ তহবিল' নির্দেশ করে। ব্যবসায়ের মালিক তার নিজস্ব মূলধন, সঞ্চিত মুনাফা বা 'অব্যবহৃত মুনাফার মাধ্যমে যে অর্থ ব্যবসায়ে বিনিয়োগ করে তাকে অভ্যন্তরীণ তহবিল বলে। এ তহবিলের উৎস মালিকানাভিত্তিক ও মুনাফাভিত্তিক, এই দুই ধরনের হয়। ভিন্ন ধরনের ব্যবসায় সংগন যেমন: একমালিকানা, অংশীদারি ও যৌথমূলধনি প্রতিষ্ঠানের অভ্যন্তরীণ তহবিলের প্রকৃতিও ভিন্ন হয়। জনাব আমিন একজন ওষুধ ব্যবসায়ী। নিজ জেলা শহরে তার আরও কিছু দোকান আছে। এ ধরনের একমালিকানা ব্যবসায়ের ক্ষেত্রে তহবিলের উৎস হলো: নিজস্ব মূলধন, ব্যবসায়ের মুনাফা, আত্মীয়-স্বজন থেকে গৃহীত ঋণ ইত্যাদি। জনাব আমিন অধিকাংশ সময় ব্যবসায়ের প্রয়োজনীয় অর্থ ব্যবসায়ের লাভ থেকে সরবরাহ করেন। এ ধরনের অথ ব্যবসায়ের সঞ্চিত তহবিল বা বিধিবদ্ধ সঞ্চিতি থেকে অর্থায়ন করা হয়। এটি মুনাফাভিত্তিক অভ্যন্তরীণ উৎসকে নির্দেশ করে। তাই বলা যায়, জনাব আমিন অধিকাংশ সময় অভ্যন্তরীণ তহবিল থেকে অর্থায়ন করেন।"
        },
        {
          "label": "ঘ",
          "question": "জনাব আমিনের অর্থায়নের দ্বিতীয় উৎসটি অর্থায়নের উৎস হিসেবে কেন জুনপ্রিয়? তোমার মতামত দাও।",
          "explanation": "জনাব আমিনের অর্থায়নের দ্বিতীয় উৎস- ব্যাংক ঋণের ক্ষেত্রে 'কর সুবিধা' ও 'তহবিলের সহজলভ্যতা' সুবিধা থাকায় এটি বেশ জনপ্রিয়। ব্যাংক বিভিন্ন ব্যক্তি বা প্রতিষ্ঠানের আর্থিক সংকট নিরসনে যে ধার দিয়েথাকে তাকে ব্যাংক ঋণ বলা হয়। এটি অর্থায়নের বহিস্থ তহবিলের উৎস। ব্যাংক জামানতের, বিপরীতে স্বল্প ও মধ্যমেয়াদি ঋণ দিয়ে থাকে। প্রতিষ্ঠান তার বিনিয়োগের ধরন বিবেচনা করে ব্যাংক ঋণের মাধ্যমে অর্থায়ন করে। উদ্দীপকে জনাব আমিনের নিজ জেলা শহরে আরও কিছু দোকান আছে। অধিকাংশ সময় তিনি ব্যবসায়ের লাভ থেকেই অর্থায়ন করে থাকেন। তবে বড় অঙ্কের অর্থের প্রয়োজন হলে তিনি ব্যাংক থেকে ঋণ নেন। অর্থাৎ, তিনি চলতি মূলধন অভ্যন্তরীণ উৎস থেকে এবং স্থায়ী মূলধন বাহ্যিক উৎস থেকে সংগ্রহ করেন। ব্যবসায়ে অনেক সময় বড় বিনিয়োগের প্রয়োজন দেখা দেয়। ছোট প্রতিষ্ঠানগুলোর পক্ষে অভ্যন্তরীণ উৎস থেকে এ অর্থের যোগান দেওয়া সম্ভব হয় না। ফলে বহিস্থ অর্থসংস্থানই প্রধান উৎস হিসেবে কাজ করে। ব্যাংক ও বিভিন্ন আর্থিক প্রতিষ্ঠান নির্দিষ্ট সুদ, নির্দিষ্ট মেয়াদে এই তহবিল সরবরাহ করে থাকে। বাহ্যিক উৎসের আরেকটি বৈশিষ্ট্য হলো কর সুরিধা। ঋণের বিপরীতে দেওয়া সুদ কর বাদযোগ্য খরচ হিসেবে বিবেচিত হয়। যৌথমূলধনি কোম্পানির ক্ষেত্রে ঋণের কর সুবিধা বেশ কার্যকর। জনাব আমিনের একমালিকানা ব্যবসায় হওয়ায় তিনি এই সুবিধাটি পাবেন না। তবে ব্যাংক ঋণের মাধ্যমে বেশি অর্থেরপ্রয়োজন পূরণ করতে পারবেন। সুতরাং, এসব কারণে ব্যাংক ঋণ অর্থায়নের বাহ্যিক উৎস হিসেবে বেশ জনপ্রিয়।"
        }
      ]
    },
    {
      "number": "3",
      "uddipok": "আরেফিন সাহেব একটি ব্যাংক হতে যান্মাসিক ৫% হার সুদে ৮ বছরের জন্য ৫,০০,০০০ টাকা সংগ্রহ করেন। অপরদিকে, তার বন্ধু মামুন 'দোয়েল ব্যাংক'-এ ৪,০০,০০০ টাকা ৮ বছরের জন্য ৯.৫০% মাসিক চক্রবৃদ্ধিতে রাখতে চান। এমতাবস্থায় তার রাবা- পরামর্শ দিলেন যে, উক্ত টাকায় পুকুর কিনলে একই সময়ে তার মূল্য দ্বিগুণ হবে। এছাড়া পুকুর থেকে মাছ চাষ করে উক্ত সময়ে তার আরও ১ লক্ষ টাকা আয় হবে।",
      "tag": "RB 24",
      "sub_questions": [
        {
          "label": "ক",
          "question": "অর্থের সময়মূল্য কী?",
          "explanation": "ময়ের সাথে সাথে অর্থের মূল্য পরিবর্তন হওয়াকে অর্থের সময়মূল্য বলে।"
        },
        {
          "label": "খ",
          "question": "দীর্ঘমেয়াদি বিনিয়োগের আধুনিক পদ্ধতি কোনটি? ব্যাখ্যা করো।",
          "explanation": "দীর্ঘমেয়াদি অর্থায়নের আধুনিক পদ্ধতি হলো লিজিং। লিজিং বলতে কোনো স্থায়ী সম্পত্তি না কিনে দীর্ঘমেয়াদের জন্য ভাড়া নেওয়াকে বোঝায়। এর মাধ্যমে ভাড়া প্রদানকারী প্রতিষ্ঠান সম্পত্তি ব্যবহারের অনুমতি দেয়। ছোট ও নতুন প্রতিষ্ঠান এ প্রক্রিয়ায় দীর্ঘমেয়াদি অর্থায়ন করে থাকে।"
        },
        {
          "label": "গ",
          "question": "আরেফিন সাহেবের গৃহীত ঋণের প্রকৃত সুদের হার নির্ণয় করো।",
          "explanation": "আরেফিন সাহেবের গৃহীত ঋণের প্রকৃত সুদের হার নির্ণয়: দেওয়া আছে, ষাণ্মাসিক সুদের হার,r = ৫% বা, ০.০৫ বার্ষিক সুদের হার, i = ০.০৫ × ২ = ০.১০ বছরে চক্রবৃদ্ধির সংখ্যা, m = ২ বার [ যান্মাসিক চক্রবৃদ্ধি] আমরা জানি, প্রকৃত সুদের হার, E A R = [ ( ১ + i m ) m − ১ ] × ১০০ = [ ( ১ + ০ . ১০ 2 ) 2 − ১ ] × ১০০ = ( ১ . ১০২৫ − ১ ) × ১০০ = ০ . ১০২৫ × ১০০ = ১০ . ২৫ % \\begin{array}{l}\\mathrm{EAR}=\\left[\\left(১+\\frac{i}{m}\\right)^{m}-১\\right] \\times ১০ ০=\\left[\\left(১+\\frac{০ . ১ ০}{2}\\right)^{2}-১\\right] \\times ১ ০ ০ \\\\ =(১ . ১ ০ ২ ৫-১) \\times ১ ০ ০=০ . ১ ০ ২ ৫ \\times ১ ০ ০=১ ০ . ২ ৫ \\%\\end{array} EAR = [ ( ১ + m i ​ ) m − ১ ] × ১০০ = [ ( ১ + 2 ০ . ১০ ​ ) 2 − ১ ] × ১০০ = ( ১ . ১০২৫ − ১ ) × ১০০ = ০ . ১০২৫ × ১০০ = ১০ . ২৫ % ​ ∴ আরেফিন সাহেবের গৃহীত ঋণের প্রকৃত সুদের হার ১০.২৫%। উত্তর: ১০.২৫%।"
        },
        {
          "label": "ঘ",
          "question": "'দোয়েল ব্যাংক' হতে মামুন কত টাকা পাবে তা নির্ণয়পূর্বক বাবার পরামর্শ গ্রহণ সঠিক হবে কি না তা মূল্যায়ন করো।",
          "explanation": "'দোয়েল ব্যাংক' থেকে প্রাপ্ত টাকার পরিমাণ নির্ণয়: দেওয়া আছে, বর্তমান মূল্য, PV = ৪,০০,০০০ টাকা সুদের হার, i = ৯.৫০% বা, ০.০৯৫ মেয়াদ, n = ৮ বছর বছরের চক্রবৃদ্ধির সংখ্যা, m = ১২ বার [ মাসিক চক্রবৃদ্ধি] আমরা জানি, ভবিষ্যৎ মূল্য, F V = P V ( ১ + i m ) n × m = ৪ , ০০ , ০০০ ( ১ + 0.0 ৯৫ ১২ ) ৮ × 2 \\mathrm{FV}=\\mathrm{PV}\\left(১+\\frac{\\mathrm{i}}{\\mathrm{m}}\\right)^{\\mathrm{n} \\times \\mathrm{m}}=৪,০০,০০০\\left(১+\\frac{0.0 ৯ ৫}{^{১২}}\\right)^{৮ \\times 2} FV = PV ( ১ + m i ​ ) n × m = ৪ , ০০ , ০০০ ( ১ + ১২ 0.0 ৯৫ ​ ) ৮ × 2 = 8,০০,০০০ × ২.১৩১৮৮৬৯ = ৮,৫২,৭৫৪.৭৬ টাকা অতএব, 'দোয়েল ব্যাংক' থেকে মামুন মেয়াদ শেষে ৮,৫২,৭৫৪,৭৬ টাকা পাবেন। অন্যদিকে, মামুন তার বাবার পরামর্শ শুনলে একই মেয়াদ শেষে পাবেন {(৪,০০,০০০ × ২) + ১,০০,০০০} = ৯,০০,০০০ টাকা। অর্থাৎ, উদ্দীপকের মামুন তার বাবার পরামর্শ মোতাবেক বিনিয়োগ করলে মেয়াদ শেষে (৯,০০,০০০ – ৮,৫২,৭৫৪.৭৬) = ৪৭,২৪৫.২৪ টাকা বেশি পাবেন। তাই বলা যায়, উদ্দীপকের মামুনের জন্য তার বাবার পরামর্শ গ্রহণ করা সঠিক হবে।"
        }
      ]
    },
    {
      "number": "4",
      "uddipok": "জনাব আদনান ৫ বছর পর ১২,০০,০০০ টাকা পাওয়ার আশায় বর্তমানে কিছু টাকা ব্যাংকে জমা রাখতে চান। 'সপ্তর্ষী ব্যাংক' তাকে বার্ষিক ১০% হারে সুদ প্রদানের প্রস্তাব দিয়েছে। অপরদিকে, 'ধরণী ব্যাংক' ৯.৫০% হারে মাসিক চক্রবৃদ্ধির প্রস্তাব দিয়েছে।",
      "tag": "RB 24",
      "sub_questions": [
        {
          "label": "ক",
          "question": "কর-সমন্বয়কৃত ঋণ মূলধনের সূত্রটি লেখো।",
          "explanation": "কর সমন্বয়কৃত ঋণ মূলধন ব্যয় = করপূর্ব ঋণ মূলধন ব্যয় (১ – কর হার) × ১০০।"
        },
        {
          "label": "খ",
          "question": "বিলম্বিত শেয়ার বলতে কী বোঝায়?",
          "explanation": "যে শেয়ারের লভ্যাংশ সবার পরে আনুপাতিক হারে প্রদান করা হয় তাই বিলম্বিত শেয়ার। কোম্পানি অবসায়নের ক্ষেত্রে এ শেয়ারহোল্ডারদের দাবি সকলের পরে মিটানো হয়। সাধারণত কোম্পানির প্রবর্তকগণ এ ধরনের শেয়ার ক্রয় করে থাকেন। তাই এ ধরনের শেয়ারকে প্রবর্তকের শেয়ার বলেও অভিহিত করা হয়।"
        },
        {
          "label": "গ",
          "question": "৫ বছর পর ১২,০০,০০০ টাকা পেতে হলে জনাব আদনানকে ধরণী ব্যাংকে কত টাকা জমা রাখতে হবে? নির্ণয় করো।",
          "explanation": "৫ বছর পর ১২,০০,০০০ টাকা পেতে হলে জনাব আদনানের ধরণী ব্যাংকে জমাকৃতত্ব টাকার পরিমাণ নির্ণয়: দেওয়া আছে, ভবিষ্যৎ মূল্য, FV = ১২,০০,০০০ টাকা মেয়াদ, n = ৫ বছর সুদের হার, i = ৯.৫০% বা, ০.০৯৫ বছরে চক্রবৃদ্ধির সংখ্যা,m= ১২ বার [ মাসিক চক্রবৃদ্ধি] আমরা জানি,  বর্তমান মূল্য, PV  =  FV  ( ১ + i m ) n × m = ১২ , ০০ , ০০০ ( ১ + 0. ০৯৫ ১২ ) ( e × ১ 2 = ১২ , ০০ , ০০০ ১ . ৬০৫০০৯৫ = ৭ , ৪৭ , ৬৫৯ . ১২৬ টাকা  \\begin{aligned} \\text { বর্তমান মূল্য, PV } & =\\frac{\\text { FV }}{\\left(১+\\frac{i}{m}\\right)^{n \\times m}}=\\frac{১২, ০ ০, ০ ০ ০}{\\left(১+\\frac{0 . ০ ৯ ৫}{১২}\\right)^{(e \\times ১ 2}} \\\\ & =\\frac{১২, ০ ০, ০ ০ ০}{১. ৬ ০ ৫ ০ ০ ৯ ৫}=৭, ৪ ৭, ৬ ৫ ৯ . ১ ২ ৬ \\text { টাকা }\\end{aligned}   বর্তমান   মূল্য , PV  ​ = ( ১ + m i ​ ) n × m  FV  ​ = ( ১ + ১২ 0. ০৯৫ ​ ) ( e × ১ 2 ১২ , ০০ , ০০০ ​ = ১ . ৬০৫০০৯৫ ১২ , ০০ , ০০০ ​ = ৭ , ৪৭ , ৬৫৯ . ১২৬   টাকা   ​ ∴ ৫ বছর পর ১২,০০,০০০ টাকা পেতে হলে জনাব আদনানকে ধরণী ব্যাংকে বর্তমানে ৭,৪৭,৬৫৯.১২৬ টাকা জমা রাখতে হবে। উত্তর: ৭,৪৭,৬৫৯.১২৬ টাকা।"
        },
        {
          "label": "ঘ",
          "question": "কোন ব্যাংকে টাকা জমা রাখা জনাব আদনানের জন্য অধিক লাভজনক হবে বলে তুমি মনে করো? গাণিতিকভাবে মতামত দাও।",
          "explanation": "৫ বছর পর ১২,০০,০০০ টাকা পেতে হলে জনাব আদনানকে সপ্তর্ষী ব্যাংকে জমা রাখতে হবে- দেওয়া আছে, ভবিষ্যৎ মূল্য, FV = ১২,০০,০০০ টাকা সুদের হার, i = ১০% বা, ০.১০ মেয়াদ, n = ৫ বছর আমরা জানি, ৫ বছর পর ১২,০০,০০০ টাকা পেতে সপ্তষী ব্যাংকে জমা রাখতে হবে ৭,৪৫,১০৫.৫৮৭৭ টাকা। অপরদিকে, একই পরিমাণ টাকা পেতে ধরণী ব্যাংকে রাখতে হবে ৭,৪৭,৬৫৯.১২৬ টাকা ['গ' থেকে পাওয়া]। অর্থাৎ, সপ্তর্ষী ব্যাংকে বর্তমানে (৭,৪৭,৬৫৯.১২৬ – ৭,৪৫,১০৫.৫৮৭৭) = ২,৫৫৩.৫৩৮ টাকা কম জমা রেখেও একই পরিমাণ অর্থ পাওয়া যাবে। তাই বলা যায়, সপ্তর্ষী ব্যাংকে টাকা জমা রাখা জনাব আদনানের জন্য অধিক লাভজনক হবে।"
        }
      ]
    },
    {
      "number": "5",
      "uddipok": "জনাব অঞ্জন \"শিখা লিমিটেড” এবং \"রূপকথা লিমিটেড” নামক দুটি প্রতিষ্ঠানের প্রত্যেকটিতে ১০ লক্ষ টাকা করে বিনিয়োগ করেন। নগদ অর্থের প্রয়োজনে ঝুঁকি বিবেচনা করে তিনি একটি প্রতিষ্ঠানের শেয়ার বিক্রয় করতে ইচ্ছুক। কিন্তু যুক্তিসংগত মূল্যে তা বিক্রয় করতে পারছেন না। \"রূপকথা লিমিটেড\"-এর শেয়ারের গড় আয় ১০% এবং আদর্শ বিচ্যুতি ৩.৭৮%। অপরপক্ষে, “শিখা লিমিটেড\"-এর বিগত ৫ বছরের আয় হার নিম্নরূপ: নাম বছর-১ বছর-২ বছর-৩ বছর-৪ বছর-৫ শিখা লিমিটেড ১২% ১৫% ১০% ৭ % ৬%",
      "tag": "RB 24",
      "sub_questions": [
        {
          "label": "ক",
          "question": "আদর্শ বিচ্যুতি কোন ধরনের পদ্ধতি?",
          "explanation": "আদর্শ বিচ্যুতি একটি পরিসংখ্যানিক পদ্ধতি।"
        },
        {
          "label": "খ",
          "question": "ট্রেজারি বন্ড থেকে প্রাপ্ত আয় ঝুঁকিমুক্ত কেন? ব্যাখ্যা করো।",
          "explanation": "সুদের হার নির্দিষ্ট থাকার কারণে ট্রেজারি বিল, বন্ড ইত্যাদি থেকে প্রাপ্ত আয়কে ঝুঁকিমুক্ত আয় বলা হয়। দেশের সরকার কর্তৃক ইস্যুকৃত ট্রেজারি বিল ও ট্রেজারি বন্ড থেকে প্রাপ্ত আয় ঝুঁকিমুক্ত আয় হিসেবে গণ্য হয়। সরকার কর্তৃক ইস্যু হয় বলে এসব বিনিয়োগে আয় নিশ্চিত। এসব ঝুঁকিমুক্ত বিনিয়োগ থেকে প্রাপ্ত আয় নির্দিষ্ট থাকে। অর্থাৎ, নির্দিষ্ট হারে আয় দেওয়া হয় বলে প্রত্যাশিত আয় ও প্রকৃত আয় সমান হয়।"
        },
        {
          "label": "গ",
          "question": "জনাব অঞ্জন কোন ধরনের ঝুঁকির সম্মুখীন হয়েছেন? বর্ণনা করো।",
          "explanation": "জনাব অঞ্জন তারল্য ঝুঁকির সম্মুখীন হয়েছেন। বিনিয়োগকৃত সিকিউরিটিসমূহ দ্রুত নগদ অর্থে রূপান্তর করতে না পারাই হলো তারল্য ঝুঁকি। এক্ষেত্রে বিনিয়োগকারী সহজে ও যুক্তিংগত মূল্যে শেয়ার বা বন্ড বিক্রয় করতে পারে না। এ ঝুঁকি বাজারের আকার ও কাঠামো অনুযায়ী ভিন্ন হয়। একমালিকানা ও অংশীদারি ব্যবসায়ে তারল্য ঝুঁকির পরিমাণ অপেক্ষাকৃত বেশি হয়। উদ্দীপকে জনাব অঞ্জন শিখা লিমিটেড ও রূপকথা লিমিটেড নামক দুইটি প্রতিষ্ঠানের শেয়ারে ১০ লক্ষ টাকা বিনিয়োগ করেন। বর্তমানে তার নগদ অর্থের প্রয়োজন। কিন্তু তিনি বিনিয়োগকৃত টাকা যুক্তিসংগত মূল্যে নগদে রূপান্তর করতে পারছেন না। অর্থাৎ, তিনি মূলধন বাজারের শেয়ারকে যুক্তিসংগত মূল্যে - নগদ অর্থে বা তারল্যে রূপান্তর করতে পারছেন না। আর যুক্তিসংগর্ত মূল্যে শেয়ার বিক্রি করতে না পারার ফলে সৃষ্ট ঝুঁকিটি হলো তারল্য ঝুঁকি। তাই বলা যায়,জনাব অঞ্জন শেয়ারে বিনিয়োগের ক্ষেত্রে তারল্য ঝুঁকিতে পড়েছেন।"
        },
        {
          "label": "ঘ",
          "question": "জনাব অঞ্জন কোন কোম্পানির শেয়ার বিক্রয় করতে চাচ্ছেন? যুক্তি দাও।",
          "explanation": "জনাব অঞ্জন কোন কোম্পানির শেয়ার বিক্রি করতে চাচ্ছেন তা নির্ধারণ করতে হলে উভয় কোম্পানির ঝুঁকির পরিমাণ নির্ণয় করতে হবে। শিখা লিমিটেডের ঝুঁকির পরিমাণ নির্ণয়: আদর্শ বিচ্যুতি = Σ (  আয় হার - গড় হার)²  n − ১ =\\sqrt{\\frac{\\Sigma(\\text { আয় হার - গড় হার)² }}{n-১}} = n − ১ Σ (   আয়   হার  -  গড়   হার )²  ​ ​ এখানে, Σ ( \\Sigma\\left(\\right. Σ ( আয় হার - গড় হার) 2 = { }^{2}= 2 = অতীতে অর্জিত আয় হার থেকে গড় আয় হারের পার্থক্যের বর্গের সমষ্টি n= বছরের সংখ্যা = ৫ সুতরাং, শিখা লিমিটেডের ঝুঁকির পরিমাণ ৩.৬৭%। অন্যদিকে, রূপকথা লিমিটেডের ঝুঁকির পরিমাণ ৩.৭৮% [উদ্দীপকে দেওয়া আছে]। কিন্তু উভয় প্রকল্পের গড় আয় সমান অর্থাৎ, ১০%। যে প্রকল্পের ঝুঁকি যত বেশি, সে প্রকল্প কম গ্রহণযোগ্য। তাই বলা যায়, জনাব অঞ্জন ঝুঁকি বিবেচনা করে রূপকথা লিমিটেডের শেয়ার বিক্রি করতে চাচ্ছেন।"
        }
      ]
    },
    {
      "number": "6",
      "uddipok": "জনাব বিপুলের 'চাঁদ' ও 'তারা' নামের দুটি প্রকল্পে বিনিয়োগের সুযোগ আছে। প্রতিটি প্রকল্পের প্রাথমিক ব্যয় ১,০০,০০০ টাকা। 'চাঁদ' প্রকল্প হতে ৪ বছরে বিক্রয়ের পরিমাণ যথাক্রমে ৪০,০০০ টাকা, ৫০,০০০ টাকা, ৮০,০০০ টাকা ও ৫৫,০০০ টাকা এবং চলতি খরচ বিক্রয়ের ২০%। প্রতি বছর স্থায়ী খরচ ১০,০০০ টাকা, অবচয় ৫,০০০ টাকা এবং করহার ৩০%। 'তারা' প্রকল্প থেকে বিনিয়োগকৃত অর্থ তিনি ৩ বছরে ফেরত পাবেন।",
      "tag": "RB 24",
      "sub_questions": [
        {
          "label": "ক",
          "question": "মূলধন বাজেটিং প্রক্রিয়ায় বাট্টা হার হিসেবে কী ব্যবহার করা হয়?",
          "explanation": "মূলধন বাজেটিং প্রক্রিয়ায় মূলধন খরচকে বাট্টার হার হিসেবে ব্যবহার করা হয়।"
        },
        {
          "label": "খ",
          "question": "রাইট শেয়ার কী? ব্যাখ্যা করো।",
          "explanation": "শেয়ার বিক্রয় করার ক্ষেত্রে পুরাতন শেয়ারমালিকগণ ঐ শেয়ার ক্রয়ে অগ্রাধিকার পেয়ে থাকে, তাকে রাইট শেয়ার বলে। রাইট শেয়ার এক ধরনের অধিকারমূলক শেয়ার। কোম্পানি যখন তার মূলধন বাড়াতে চায় তখন এ ধরনের শেয়ার ইস্যু করে। এই ধরনের শেয়ার সবাই কিনতে পারে না। যেসব শেয়ারহোল্ডার পূর্বে ঐ কোম্পানির শেয়ার কিনে তারাই এই শেয়ার কিনতে পারে।"
        },
        {
          "label": "গ",
          "question": "চাঁদ প্রকল্পের গড় মুনাফার হার নির্ণয় করো।",
          "explanation": "চাঁদ প্রকল্পের গড় মুনাফার হার নির্ণয়: ∴ চাঁদ প্রকল্পের গড় মুনাফার হার ৪২% উত্তর: ৪২%।"
        },
        {
          "label": "ঘ",
          "question": "জনাব বিপুলের জন্য কোন প্রকল্পটি অধিক গ্রহণযোগ্য? পে- ব্যাক সময়ের ভিত্তিতে মতামত দাও।",
          "explanation": "জনাব বিপুলের জন্য গ্রহণযোগ্য প্রকল্প নির্বাচন করতে হলে উভয় প্রকল্পের পে-ব্যাক সময় নির্ণয় করতে হবে। চাঁদ প্রকল্পের পে-ব্যাক সময় নির্ণয়; আমরা জানি, যে প্রকল্পের পে-ব্যাক সময় যত কম, ঐ প্রকল্প তত বেশি গ্রহণযোগ্য। এখানে চাঁদ প্রকল্পের পে-ব্যাক সময় ৩.৮৪ বছর। অন্যদিকে, 'তারা' প্রকল্পের পে-ব্যাক সময় ৩ বছর [উদ্দীপকে দেওয়া আছে]। অর্থাৎ, 'তারা' প্রকল্পের পে-ব্যাক সময় 'চাঁদ' প্রকল্প অপেক্ষা কম। তাই জনাব বিপুলের জন্য 'তারা' প্রকল্প অধিক গ্রহণযোগ্য।"
        }
      ]
    },
    {
      "number": "7",
      "uddipok": "'পদ্ম ব্যাংক'-এর অনুমতি নিয়ে 'গোলাপ ব্যাংক' সুনামের সাথে গ্রাহক সো দিয়ে আসছিল। সম্প্রতি উক্ত ব্যাংকের কয়েকজন গ্রাহক চেক উপস্থাপন করে নির্দিষ্ট সময়ে অর্থ উত্তোলন করতে পারেনি। ফলে গ্রাহক অসন্তুষ্টি দেখা দেয়। এমতাবস্থায় 'পদ্ম ব্যাংক' উক্ত ব্যাংককে ব্যাংকিং ব্যবসায়ের একটি নীতি মেনে চলার পরামর্শ দেয়।",
      "tag": "RB 24",
      "sub_questions": [
        {
          "label": "ক",
          "question": "ব্যাংকের সকল আইনসঙ্গত কার্যাবলি কী হিসেবে পরিচিত?",
          "explanation": "যাংকের সকল আইনসঙ্গত কার্যাবলি ব্যাংকিং হিসেবে পরিচিত।"
        },
        {
          "label": "খ",
          "question": "মুদ্রার ইতিহাস বিচিত্র কেন? ব্যাখ্যা করো।",
          "explanation": "বিনিময়ের মাধ্যম হিসেবে বিভিন্ন সময় বিভিন্ন ধরনের মুদ্রার.. প্রচলনের কারণে মুদ্রার ইতিহাস খুবই বিচিত্র মুদ্রা হিসেবে বিভিন্ন সময় কড়ি, হাতির দাঁত, হাঙরের দাঁত, পাথরের ঝিনুক, পোড়ামাটি, তামা, রূপা ও সোনার ব্যবহার লক্ষ কা যায়। জনসংখ্যা বৃদ্ধি ও ধাতব মুদ্রার ব্যবহার বৃদ্ধির সাথে সাথে ধাতব পদার্থের সরবরাহে ঘাটতি দেখা দেয়। ঊনবিংশ শতাব্দীতে কাগজি মুদ্রার প্রচলন শুরু হয়। তাই বলা যায়, মুদ্রার ইতিহাস বিচিত্র।"
        },
        {
          "label": "গ",
          "question": "উদ্দীপকে 'পদ্ম' কোন ধরনের ব্যাংক? বর্ণনা করো।",
          "explanation": "উদ্দীপকে পদ্ম ব্যাংক হলো কেন্দ্রীয় ব্যাংক। কেন্দ্রীয় ব্যাংক হলো দেশের প্রধান ব্যাংক। এ ব্যাংক দেশের মুদ্রাবাজার ও ব্যাংকিং ব্যবস্থা পরিচালনা ও নিয়ন্ত্রণ করে। দেশের সকল বাণিজ্যিক ব্যাংককে কেন্দ্রীয় ব্যাংক থেকে অনুমতি নিয়ে ব্যবসায় শুরু করতে হয়। তাছাড়া এ ব্যাংক অন্যান্য সকল ব্যাংককেবিভিন্ন বিষয়ে পরামর্শ দেয়। উদ্দীপকে পদ্ম ব্যাংক গোলাপ ব্যাংককে ব্যবসায় পরিচালনার অনুমতি দেয়। মূলত বাণিজ্যিক ব্যাংক 'গঠনের সময় কেন্দ্রীয় ব্যাংকের অনুমতি নিতে হয়। কারণ কেন্দ্রীয় ব্যাংক নতুন ব্যাংক প্রতিষ্ঠার অনুমতি ও তালিকাভুক্তির কাজ করে থাকে। সম্প্রতি কয়েকজন গ্রাহক গোলাপ ব্যাংকে চেক উপস্থাপন করে টাকা তুলতে ব্যর্থ হয়। এই অবস্থায় পদ্ম ব্যাংক উক্ত ব্যাংককে ব্যাংকিং ব্যবসায়ের একটি নীতি মেনে চলার পরামর্শ দেয়। এখানে পদ্ম ব্যাংক গোলাপ ব্যাংকের ব্যাংকার হিসেবে কাজ করছে। আর কোনো দেশে কেন্দ্রীয় ব্যাংকই অন্যান্য ব্যাংকের ব্যাংকার হিসেবে কাজ করে। তাই বলা যায়, উদ্দীপকের পদ্ম ব্যাংক হলো একটি কেন্দ্রীয় ব্যাংক।"
        },
        {
          "label": "ঘ",
          "question": "'পদ্ম ব্যাংক' কর্তৃক প্রদানকৃত নীতিটি 'গোলাপ ব্যাংকের' সুনাম বৃদ্ধিতে সহায়ক – উদ্দীপকের আলোকে উক্তিটির সত্যতা যাচাই করো।",
          "explanation": "পদ্ম ব্যাংক কর্তৃক তারল্য নীতি মেনে চলার পরামর্শটি গোলাপ ব্যাংকের সুনাম বৃদ্ধিতে সহায়ক হবে। এ নীতি অনুযায়ী ব্যাংক পর্যাপ্ত নগদ অর্থ বা তারল্য সংরক্ষণ করে। প্রয়োজনের তুলনায় বেশি অর্থ ধরে রাখলে ব্যাংকের মুনাফা কমে যায়। আবার, কম নগদ অর্থ সংরক্ষণ করলে আমানতকারীকে চাওয়ামাত্র অর্থ পরিশোধ করা যায় না। উদ্দীপকে গোলাপ ব্যাংক সুনামের সাথে গ্রাহক সেবা দিয়ে আসছিল। সম্প্রতি কয়েকজন গ্রাহক টাকা উত্তোলনের জন্য ব্যাংকে চেক উপস্থাপন করেন। কিন্তু প্রতিষ্ঠানটি তাদেরকে নির্দিষ্ট সময়ে টাকা পরিশোধ করতে ব্যর্থ হয়। তাই পদ্ম ব্যাংক কেন্দ্রীয় ব্যাংক হিসেবে প্রতিষ্ঠানটিকে ব্যাংকিং ব্যবসায়ের একটি নীতি মেনে চলার পরামর্শ দেয়। এক্ষেত্রে, পদ্ম ব্যাংক মূলত তারল্যনীতি মেনে চলার নির্দেশনা দেয়। যেকোনো ব্যাংকের কাম্য পরিমাণ নগদ অর্থ সংরক্ষণ করা উচিত। উদ্দীপকে গোলাপ ব্যাংক কাম্য পরিমাণ নগদ অর্থ সংরক্ষণ করেনি। ফলে নির্দিষ্ট সময়ে গ্রাহকের অর্থ পরিশোধে ব্যর্থ হয়। বর্তমানে প্রতিষ্ঠানটি তারল্য নীতি মেনে কাম্য পরিমাণ নগদ অর্থ সংরক্ষণ করলে ভবিষ্যতে এ সমস্যা সৃষ্টি হবে না। গ্রাহক সন্তুষ্ট থাকবে পাশাপাশি ব্যবসায়ের সুনাম বাড়বে। তাই বলা যায়, পদ্ম ব্যাংক কর্তৃক পরামর্শকৃত তারল্যনীতি মেনে চলা গোলাপ ব্যাংকের সুনাম বৃদ্ধিতে সহায়ক হবে।"
        }
      ]
    },
    {
      "number": "8",
      "uddipok": "ঢাকায় বসবাসকারী মিসেস কানিজ ফাতেমার 'মানহা ব্যাংকে' একটি হিসাব রয়েছে যা থেকে তিনি সপ্তাহে দুইবারের বেশি টাকা তুলতে পারেন না। বাংলাদেশের সকল জেলায় উক্ত ব্যাংকের শাখা রয়েছে তবে কোনো কার্ডের ব্যবস্থা নেই। সম্প্রতি তিনি রাজশাহীতে বেড়াতে যান। সেখানে বেশ সস্তায় কিছু সিল্ক শাড়ি তার পছন্দ হয়। তার কাছে নগদ টাকা না থাকলেও ব্যাংকের একটি সেবার মাধ্যমে তিনি শাড়িগুলো কিনতে সমর্থ হন।",
      "tag": "RB 24",
      "sub_questions": [
        {
          "label": "ক",
          "question": "আর্থিক সচ্ছলতার অভাবে ব্যাংক কী হতে পারে?",
          "explanation": "আর্থিক সচ্ছলতার অভাবে ব্যাংক দেউলিয়া হতে পারে।"
        },
        {
          "label": "খ",
          "question": "বর্তমানে কাগজি মুদ্রা ব্যাপক প্রসারের কারণ ব্যাখ্যা করো।",
          "explanation": "কাগজি মুদ্রার সহজলভ্যতা ও সহজে বহনযোগ্য হওয়ায় বর্তমানে ব্যাপক প্রসার লাভ করেছে ব্যবহার, স্থানান্তর, বহন ও অন্যান্য অসুবিধার কারণে ধাতব মুদ্রার ব্যবহার বেশি দিন স্থায়িত্ব লাভ করতে পারেনি। পৃথিবীর জনসংখ্যা বৃদ্ধির পাশাপাশি ধাতব মুদ্রার ব্যবহারও বাড়ে। ফলে ধাতব পদার্থের সরবরাহে ঘাটতি দেখা দেয়। তাই ঊনবিংশ শতাব্দীতে কাগজি মুদ্রার প্রচলন শুরু হয় এবং পরবর্তীতে ব্যাপক প্রসার লাভ করে।"
        },
        {
          "label": "গ",
          "question": "'মানহা ব্যাংক'-এ মিসেস কানিজ ফাতেমার কোন ধরনের হিসাব রয়েছে? ব্যাখ্যা করো।",
          "explanation": "উদ্দীপকে মিসেস কানিজ ফাতেমার 'মানহা ব্যাংকে' সঞ্চয়ী হিসাব রয়েছে। এ হিসাবের মাধ্যমে ইচ্ছামতো টাকা জমা রাখা যায়। কিন্তু সপ্তাহে দুইবারের বেশি টাকা উত্তোলন করা যায় না। নির্দিষ্ট আয়ের জনগণ সঞ্চয়ের উদ্দেশ্যে এ হিসাব খুলে থাকে। এ হিসাব থেকে স্বল্প হারে সুদ পাওয়া যায়। উদ্দীপকে মিসেস কানিজ ফাতেমা ঢাকায় থাকেন। মানহা ব্যাংকে তার একটি হিসাব রয়েছে। তবে তিনি উক্ত হিসাব থেকে সপ্তাহে দুইবারের বেশি টাকা তুলতে পারেন না। এক্ষেত্রে, তার ব্যাংক হিসাবের সাথে সঞ্চয়ী হিসাবের বৈশিষ্ট্য মিলে যায়। তাই বলা যায়, উদ্দীপকে মিসেস কানিজ ফাতেমা সঞ্চয়ী হিসাবের একজন গ্রাহক।"
        },
        {
          "label": "ঘ",
          "question": "উদ্দীপকে ব্যাংকের প্রদত্ত সেবাটি দৈনন্দিন জীবনের কাজকে সহজ করে দিয়েছে-তুমি কি উক্তিটির সাথে একমত? উত্তরের সপক্ষে যুক্তি দাও।",
          "explanation": "উদ্দীপকে ব্যাংকের প্রদত্ত এনি ব্রাঞ্চ ব্যাংকিং সেবাটি দৈনন্দিন জীবনের কাজকে সহজ করে দিয়েছে- উক্তিটির সাথে আমি একমত। এনি ব্রাঞ্চ ব্যাংকিং সেবা একটি ইলেকট্রনিক ব্যাংকিং সেবা। এর মাধ্যমে ব্যাংকের একটি শাখায় হিসাব'খুলে দেশের যেকোনো শাখায় লেনদেন করা যায়। বর্তমানে এ সেবার কল্যাণে ব্যবসায়ীসহ সকল শ্রেণীর মানুষ উপকৃত হচ্ছে। উদ্দীপকে মিসেস কানিজ ফাতেমা ঢাকার বাসিন্দা। মানহা ব্যাংকের ঢাকা শাখায় তার একটি হিসাব আছে। সম্প্রতি তিনি রাজশাহী বেড়াতে যান। সেখানে বেশ সস্তায় তার পছন্দের কিছু শাড়ী পান। তার কাছে নগদ টাকা ছিল না। উক্ত ব্যাংকের একটি সেবার মাধ্যমে তিনি শাড়িগুলো কিনতে সমর্থ হন। বাংলাদেশের সকল জেলায় মানহা ব্যাংকের শাখা রয়েছে। প্রতিষ্ঠানটির সকল শাখা ইন্টারনেটের মাধ্যমে একটি অন্যটির সাথে সংযুক্ত। ফলে মিসেস কানিজ ফাতেমার ব্যাংকটির ঢাকা শাখায় হিসাব থাকলেও তিনি এর রাজশাহী শাখা থেকে চেকের মাধ্যমে অর্থ উত্তোলন করতে পারেন। এ ধরনের এনি ব্রাঞ্চ ব্যাংকিং সেবার কারণে গ্রাহকের নগদ টাকা বহন করতে হয় না। দেশের যেকোনো শাখা থেকে চেকের মাধ্যমে অর্থ উত্তোলন করা যায়। এভাবে উদ্দীপকে ব্যাংকের এনি ব্রাঞ্চ ব্যাংকিং সেবা গ্রাহকের দৈনন্দিন জীবনকে সহজ করেছে।"
        }
      ]
    },
    {
      "number": "9",
      "uddipok": "জনাব অভির \"শোভন ব্যাংক\"-এ একটি হিসাব আছে। সার্বক্ষণিক সেবা প্রাপ্তির জন্য ব্যাংক তাকে একটি ইলেকট্রনিক কার্ড সরবরাহ করে। ছেলের বিশ্ববিদ্যালয়ে সেশন চার্জ বাবদ ৫,০০০ টাকার প্রয়োজন হলে তিনি ইলেকট্রনিক যন্ত্র হতে উক্ত টাকা উত্তোলন করে দেন। অপরদিকে, তার স্ত্রী তমার 'উক্ত ব্যাংকে হিসাব না থাকলেও ব্যাংক তাকেও ইলেকট্রনিক কার্ড ইস্যু করে। পরবর্তীতে পারিবারিক অনুষ্ঠানের কেনাকাটার বিল দু'জনই নগদ টাকা ছাড়া পরিশোধ করেন।",
      "tag": "RB 24",
      "sub_questions": [
        {
          "label": "ক",
          "question": "অর্থনৈতিক উন্নয়নের সাথে সাথে কীসের সুযোগ হয়?",
          "explanation": "অর্থনৈতিক উন্নয়নের সাথে সাথে কর্মসংস্থানের সুযোগ হয়।"
        },
        {
          "label": "খ",
          "question": "কোন ধরনের হিসাব খুলে বিমার সুবিধা পাওয়া যাবে? ব্যাখ্যা করো।",
          "explanation": "বিমা সঞ্চয়ী হিসাব থেকে জীবন বিমার সুবিধা পাওয়া যাবে। এ হিসাবের ক্ষেত্রে আমানতকারীদেরকে একটি নির্দিষ্ট পরিমাণ অর্থ জমা রাখতে হয়। উক্ত জমার ওপর প্রাপ্ত সুদ থেকে প্রিমিয়াম বাদ দেওয়া হয়। তারপর অবশিষ্ট টাকার ওপর আমানতকারীর নামে বিমা করা হয়। ফলে গ্রাহক একই সাথে সঞ্চয়ী হিসাব ও জীবন বিমার সুবিধা পায়।"
        },
        {
          "label": "গ",
          "question": "জনাব অভি কোথা থেকে অর্থ উত্তোলন করেন? বর্ণনা করো।",
          "explanation": "জনাব অভি এটিএম থেকে অর্থ উত্তোলন করেন। এটিএম (Automated Teller Machine) একটি ইলেকট্রনিক যন্ত্র। এর মাধ্যমে গ্রাহক দিন-রাত ২৪ ঘণ্টা যেকোনো সময় টাকা উত্তোলন করতে পারেন। এছাড়া এর মাধ্যমে হিসাবের বিবরণী জানা যায়। অর্থ উত্তোলনের জন্য গ্রাহক ডেবিট বা ক্রেডিট কার্ড ব্যবহার করেন উদ্দীপকের জনাব অভি শোভন ব্যাংকের একজন গ্রাহক। সার্বক্ষণিক সেবা পাওয়ার জন্য ব্যাংক তাকে একটি ইলেকট্রনিক কার্ড দেয়। তার ছেলের বিশ্ববিদ্যালয়ে সেশন চার্জ বাবদ ৫,০০০ টাকা দরকার হয়। তিনি একটি ইলেকট্রনিক যন্ত্র থেকে উক্ত টাকা উত্তোলন করেন। এক্ষেত্রে, জনাব অভি উক্ত যন্ত্র থেকে টাকা তুলতে ইলেকট্রনিক কার্ডটি ব্যবহার করেন। সাধারণত ইলেকট্রনিক কার্ড যেমন: ডেবিট বা ক্রেডিট কার্ড দিয়ে এটিএম থেকে টাকা উত্তোলন করা যায়। তাই বলা যায়, জনাব অভি অর্থ উত্তোলনের জন্য এটিএম ব্যবহার করেন।"
        },
        {
          "label": "ঘ",
          "question": "জনাব অভি ও স্ত্রী তমার \"শোভন ব্যাংক” কর্তৃক প্রদত্ত কার্ড দুইটির তুলনামূলক আলোচনা করো।",
          "explanation": "শোভন ব্যাংক কর্তৃক জনাব অভিকে দেওয়া ডেবিট কার্ড ও তার স্ত্রীকে দেওয়া ক্রেডিট কার্ডের মধ্যে পার্থক্য রয়েছে। ডেবিট কার্ড ও ক্রেডিট কার্ড উভয়ই ইলেকট্রনিক প্লাস্টিক কার্ড। তবে ব্যাংক হিসাবে টাকা থাকা সাপেক্ষে এ কার্ড ব্যবহার করা যায়। অন্যদিকে, ক্রেডিট কার্ডের মাধ্যমে ব্যাংক হিসাবে টাকা না থাকলেও লেনদেন করা যায়। এক্ষেত্রে ব্যাংক হিসাব থাকার বাধ্যবাধকতা নেই। উদ্দীপকে জনাব অভি ও তার স্ত্রী তমা শোভন ব্যাংকের গ্রাহক। প্রতিষ্ঠানটি তাদের উভয়কে ইলেকট্রনিক কার্ড ইস্যু করে। জনাব অভির উক্ত ব্যাংকে হিসাব রয়েছে। কিন্তু তার স্ত্রী তমার কোনো ব্যাংক হিসাব নেই। তারা উভয়ই পারিবারিক অনুষ্ঠানের কেনাকাটার বিল উক্ত কার্ডের মাধ্যমে পরিশোধ করেন। এক্ষেত্রে নগদ টাকার দরকার হয়নি। ব্যাংকে হিসাব থাকলে একজন ব্যক্তি ডেবিট বা ক্রেডিট কার্ড ব্যবহার করতে পারেন। কিন্তু ক্রেডিট কার্ড ব্যবহারের জন্য ব্যাংকে হিসাব থাকার প্রয়োজনীয়তা নেই। জনাব অভির ডেবিট কার্ড এবং তার স্ত্রী তমার ক্রেডিট কার্ডের মধ্যে মিল রয়েছে। দুটি কার্ডই ব্যাংক প্রদত্ত ইলেকট্রনিক প্লাস্টিক কার্ড। তবে এদের মধ্যে পার্থক্য বিদ্যমান। জনাব অভি তার হিসাবে টাকা না থাকলে লেনদেন করতে ব্যর্থ হবেন। অন্যদিকে, তার স্ত্রী তমা উক্ত কার্ড দিয়ে বাকিতে মালামাল কিনতে পারবেন। ক্রেডিট কার্ড একধরনের ব্যক্তিগত ঋণ। এরূপ কার্ডের অর্থ নির্দিষ্ট সময়ে সুদসহ আসল টাকা পরিশোধ করতে হবে। সুতরাং, 'দুটি কার্ড একই মনে হলেও বৈশিষ্ট্যগত দিক থেকে এদের মধ্যে পার্থক্য আছে।"
        }
      ]
    },
    {
      "number": "10",
      "uddipok": "জনাব ফয়সাল একজন আমদানিকারক। তিনি তার এলাকার \"মহানন্দা ব্যাংক”-এর সহায়তায় সহজেই ব্যবসায়িক কার্য পরিচালনা করেন দেশের বিভিন্ন অঞ্চলে এ ব্যাংকের শাখা রয়েছে যেখানে প্রচুর লোক কর্মরত। ব্যাংকটি জনাব ফয়সালের মতো ব্যবসায়ীদের প্রতিনিধি হিসেবে বিভিন্ন সহায়তা প্রদান করে।",
      "tag": "RB 24",
      "sub_questions": [
        {
          "label": "ক",
          "question": "কোন ব্যাংক আন্তর্জাতিক পর্যায়ে সরকারের প্রতিনিধি হিসেবে কাজ করে?",
          "explanation": "কেন্দ্রীয় ব্যাংক আন্তর্জাতিক পর্যায়ে সরকারের প্রতিনিধি হিসেবে কাজ করে।"
        },
        {
          "label": "খ",
          "question": "কেন্দ্রীয় ব্যাংক কীসের মাধ্যমে বাণিজ্যিক ব্যাংকগুলোর লেনদেন নিষ্পত্তি করে? ব্যাখ্যা করো।",
          "explanation": "কেন্দ্রীয় ব্যাংক নিকাশ ঘরের মাধ্যমে বাণিজ্যিক ব্যাংকগুলোর লেনদেন নিষ্পত্তি করে। বাণিজ্যিক ব্যাংকসমূহের মধ্যকার আন্তঃব্যাংকিং দেনা-পাওনা নিষ্পত্তির স্থান হলো নিকাশ ঘর। কেন্দ্রীয় ব্যাংক নিকাশ ঘরের দায়িত্ব পালন করে। এর মাধ্যমে বাণিজ্যিক ব্যাংকগুলোর মধ্যে যে লেনদেন সংঘটিত হয়, প্রতিদিন কার্যদিবসে সেগুলোর নিষ্পত্তি করা হয়।"
        },
        {
          "label": "গ",
          "question": "কার্যভিত্তিক শ্রেণিকরণ অনুযায়ী মহানন্দা ব্যাংক কোন ধরনের? ব্যাখ্যা করো।",
          "explanation": "কার্যভিত্তিক শ্রেণিকরণ অনুযায়ী 'মহানন্দা' ব্যাংক হলো বাণিজ্যিক ব্যাংক। মুনাফা অর্জনের উদ্দেশ্যে যে প্রতিষ্ঠান অর্থ ও অর্থের মূল্যে পরিমাপযোগ্য সেবা লেনদেন করে থাকে, তাকে বাণিজ্যিক ব্যাংক বলা হয়। সাধারণভাবে ব্যাংক বলতে আমরা বাণিজ্যিক ব্যাংককেই বুঝি। এ ব্যাংক মুনাফা অর্জনের উদ্দেশ্যে প্রতিষ্ঠিত। গ্রাহকের অর্থ জমা রাখা ও ঋণ দেওয়া এ ব্যাংকের প্রধান কাজ। এছাড়া আধুনিক যুগে অর্থনৈতিক উন্নয়ন বাণিজ্যিক ব্যাংক ব্যবস্থা ছাড়া কল্পনাই করা যায় না। উদ্দীপকে জনাব ফয়সাল একজন আমদানিকারক। তিনি তার এলাকার 'মহানন্দা' ব্যাংকের সহায়তায় সহজেই ব্যবসায়িক কার্য পরিচালনা করেন। এখানে 'মহানন্দা' ব্যাংক জনাব ফয়সালকে পণ্য আমদানিসহ অন্যান্য ব্যবসায়িক কার্য পরিচালনা করতে সহায়তা করছে। এছাড়া দেশের বিভিন্ন অঞ্চলে এ ব্যাংকের শাখা রয়েছে। যেখানে দেশের বিভিন্ন ব্যবসায়ীরা সুবধিা নিতে পারে। তাই বলা যায়, কার্যাবলি বিবেচনায় 'মহানন্দা' ব্যাংক হলো একটি বাণিজ্যিক ব্যাংক।"
        },
        {
          "label": "ঘ",
          "question": "আমদানিকারক হিসেবে জনাব ফয়সালকে মহানন্দা ব্যাংকের প্রদত্ত সহায়তাটি মূল্যায়ন করো।",
          "explanation": "আমদানিকারক হিসেবে জনাব ফয়সালকে 'মহানন্দা' ব্যাংকের প্রদত্ত সহায়তাটি হলো প্রত্যয়পত্র ইস্যু করা। প্রত্যয়পত্রের মাধ্যমে ব্যাংক আমদানিকারকের পক্ষে রপ্তানিকারকের অনুকূলে আমদানি করা পণ্যের মূল্য পরিশোধের নিশ্চয়তা দেয়। এতে রপ্তানিকারকের অর্থ প্রাপ্তির অনিশ্চয়তার বিষয়টি দূর হয়। আবার, আমদানিকারকের সঠিক পণ্য প্রাপ্তির বিয়ষটিও নিশ্চিত হয়। অর্থাৎ, এক্ষেত্রে ব্যাংক আমদানিকারকের প্রতিনিধি হিসেবে কাজ করে। উদ্দীপকে জনাব ফয়সাল একজন আমদানিকারক। তিনি তার এলাকার 'মহানন্দা' ব্যাংকের সহায়তায় সহজেই ব্যবসায়িক কার্য পরিচাল্লা করেন। মূলত 'মহানন্দা' ব্যাংক জনাব ফয়সালকে প্রত্যয়পত্র ইস্যুর মাধ্যমে পণ্য আমদানিতে সহায়তা করে। প্রত্যয়পত্র ইস্যুর মাধ্যমে 'মহানন্দা' ব্যাংক জনাব ফয়সালের রপ্তানিকারককে অর্থ প্রাপ্তির নিশ্চয়তা দেয়। আন্তর্জাতিক বাণিজ্যে আমদানিকারক ও রপ্তানিকারকের মধ্যে দূরত্ব, মুদ্রার ভিন্নতাসহ বিভিন্ন বাধার সৃষ্টি হয়। এক্ষেত্রে বৈদেশিক বাণিজ্যে জটিলতা তৈরি হয়। এই জটিলতা নিরসনেন প্রত্যয়পত্র গুরুত্বপূর্ণ ভূমিকা পালন করে। অতএব, 'মহানন্দা' ব্যাংক প্রত্যয়পত্র ইস্য করে জনাব ফয়সালকে সহায়তা করে।"
        }
      ]
    },
    {
      "number": "11",
      "uddipok": "জনাব ওয়াহিদ একজন পাইকারি কাপড় বিক্রেতা। তিনি কুমারখালীর পরমা বস্ত্রালয়ের নিকট থেকে বেডশিটের মূল্য বাবদ ১ লক্ষ ও ৩ লক্ষ টাকার দুইটি চেক পান। চেক দুইটির টাকা উত্তোলন করতে ব্যাংকে গেলে ১ম চেকটির টাকা ব্যাংক নগদে প্রদান করে কিন্তু ২য় চেকটির টাকা নগদে প্রদান না করে তার ব্যাংক হিসাবে জমা দিতে বলে।",
      "tag": "RB 24",
      "sub_questions": [
        {
          "label": "ক",
          "question": "ব্যাংক কীভাবে মক্কেলের প্রাপ্য সুদ তার হিসাবে জমা করে?",
          "explanation": "ব্যাংক মক্কেলের প্রাপ্য সুদ স্বয়ংক্রিয়ভাবে মক্কেলের হিসাবে জমা করে।"
        },
        {
          "label": "খ",
          "question": "তালিকাভুক্ত ব্যাংক অধিক নিরাপদ কেন? ব্যাখ্যা করো।",
          "explanation": "তালিকাভুক্ত ব্যাংকগুলো কেন্দ্রীয় ব্যাংকের তত্ত্বাবধানে থাকায় এ ব্যাংকে হিসাব খোলা অধিক নিরাপদ। কেন্দ্রীয় ব্যাংকের তালিকাভুক্ত হতে হলে কোনো ব্যাংকের ন্যূনতম আর্থিক সামর্থ্য থাকতে হয়। এর প্রতিটা কাজে কেন্দ্রীয় ব্যাংকের নির্দেশনা মেনে চলার প্রয়োজন পড়ে। এ ব্যাংক কোনো সমস্যায় পড়লে কেন্দ্রীয় ব্যাংক পাশে থাকে। আমানতকারীদের স্বার্থ রক্ষায় কেন্দ্রীয় ব্যাংক সবসময় নজর রাখে। তাই তালিকাভুক্ত ব্যাংকে লেনদেন অধিক নিরাপদ।"
        },
        {
          "label": "গ",
          "question": "জনাব ওয়াহিদের প্রাপ্ত ১ম চেকটি কোন ধরনের? ব্যাখ্যা করো।",
          "explanation": "জনাব ওয়াহিদের প্রাপ্ত প্রথম চেকটি একটি বাহক চেক। বাহক চেকের ক্ষেত্রে কোনো ব্যক্তি বা বাহক ব্যাংকে উক্ত চেকটি উপস্থাপনের মাধ্যমে এর অর্থ সংগ্রহ করতে পারেন। এ চেকে প্রাপকের নামের শেষে 'অথবা রাহককে' শব্দদ্বয় লেখা থাকে। লেনদেনের ক্ষেত্রে এ চেক তেমন নিরাপদ নয়। উদ্দীপকে জনাব ওয়াহিদ একজন পাইকারি কাপড় বিক্রেতা। তিনি কুমারখালীর পরমা বস্ত্রালয়ের কাছ থেকে যথাক্রমে ১ লক্ষ ও ৩ লক্ষ টাকার দুটি চেক পেয়েছেন। প্রথম চেকটির অর্থ তিনি নগদে ব্যাংক থেকে উত্তোলন করেন। সাধারণত বাহক চেক ব্যাংকে উপস্থাপন করা মাত্রই ব্যাংক নগদ অর্থ পরিশোধে বাধ্য থাকে। তাই এরূপ চেকের অর্থ যেকোনো ব্যক্তি বা বাহক চাহিবামাত্র যেকোনো সময় ব্যাংক থেকে উত্তোলন করতে পারেন। সুতরাং, জনাব ওয়াহিদের প্রাপ্ত প্রথম চেকটি বাহক চেকের অন্তর্ভুক্ত।"
        },
        {
          "label": "ঘ",
          "question": "ব্যবসায়িক লেনদেনে ১ম চেকটির তুলনায় ২য় চেকটি অধিক নিরাপদ-উক্তিটির সত্যতা বিশ্লেষণ করো।",
          "explanation": "ব্যবসায়িক লেনদেনে প্রথম চেক তথা বাহক চেকটির তুলনায় দ্বিতীয় চেক তথা দাগকাটা চেকটি অধিক নিরাপদ। যে চেকের অর্থ চাহিবামাত্র ব্যাংক এর বাহককে প্রদান করে তাকে বাহক চেক বলে। অপরদিকে, যে চেকের অর্থ ব্যাংক হিসাবের মাধ্যমে সংগ্রহ করতে হয় তাকে দাগকাটা চেক বলে। দাগকাটা চেক অন্যান্য চেক অপেক্ষা অধিক নিরাপদ। উদ্দীপকের পাইকারি কাপড় বিক্রেতা জনাব ওয়াহিদ পরমা বস্ত্রালয়ের নিকট থেকে ১ লক্ষ ও ৩ লক্ষ টাকার দুটি চেক পেয়েছেন। প্রথম চেকটির অর্থ তিনি নগদে ব্যাংক থেকে উত্তোলন করেন। অর্থাৎ, প্রথম চেকটি হলো বাহক চেক। তবে দ্বিতীয় চেকের অর্থ তাকে ব্যাংক হিসাবের মাধ্যমে সংগ্রহ করতে হবে। অর্থাৎ, দ্বিতীয় চেকটি হলো একটি দাগকাটা চেক। বাহক চেকের অর্থ যে কেউ উত্তোলন করতে পারে। এ ধরনের চেক চুরি হয়ে গেলে প্রাপক চিন্তায় পড়ে যায়। এ চেক কম নিরাপদ। অন্যদিকে, দাগকাটা চেকের অর্থ কেবল প্রাপকের ব্যাংক হিসাবে জমা হয়। ব্যাংক হিসাব ব্যতীত এরূপ চেকের অর্থ সরাসরি উত্তোলন করা যায় না। তাই চেকটি চুরি হলে বা হারিয়ে গেলেও এক্ষেত্রে জালিয়াতির আশঙ্কা থাকে না। সুতরাং, ব্যবসায়িক লেনদেনে ১ম চেকটির (বাহক চেক) তুলনায় ২য় চেকটি (দাগকাটা চেক) অধিক নিরাপদ উক্তিটি সঠিক হয়েছে।"
        }
      ]
    }
  ]
}