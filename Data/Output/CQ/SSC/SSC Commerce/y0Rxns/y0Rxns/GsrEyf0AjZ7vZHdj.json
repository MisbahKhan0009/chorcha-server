{
  "title": "ভিকারুননিসা নূন কলেজ ২০২৪",
  "subtitle": "ফিন্যান্স ও ব্যাংকিং (11)",
  "questions": [
    {
      "number": "1",
      "uddipok": "জনাব আহসান একজন বই বিক্রেতা। তিনি স্কুল-কলেজের ছাত্রছাত্রীদের জন্য শুধু পাঠ্যবই বিক্রি করেন না, পাশাপাশি জনপ্রিয় লেখকদের গল্প, উপন্যাসও বিক্রি করেন। এর সাথে তিনি মনিহারি সামগ্রীও বিক্রি করেন। তিনি মনে করেন, শুধু পাঠ্যবই বিক্রয় ঝুঁকিবহুল। তিনি তার এই ব্যবসায়ের জন্য স্বল্পমেয়াদি ঋণ গ্রহণ করেন।",
      "tag": "VSNC 24",
      "sub_questions": [
        {
          "label": "ক",
          "question": "কখন উৎপাদন কৌশল জটিলতর হয়?",
          "explanation": "সপ্তদশ শতাব্দীর শিল্প বিপ্লবের পর থেকে উৎপাদন কৌশল জটিলতর হয়।"
        },
        {
          "label": "খ",
          "question": "'অর্থায়ন প্রক্রিয়া ব্যবসায়ের মূল চালিকাশক্তি'- ব্যাখ্যা করো!",
          "explanation": "ব্যবসায়ের মূল চালিকাশক্তি হলো অর্থায়ন প্রক্রিয়া বর্তমান প্রতিযোগিতামূলক বাজারে একজন ব্যবসায়ীকে সুষ্ঠু পরিকল্পনার মাধ্যমে অর্থের সঠিক ব্যবহার করতে হয়। এক্ষেত্রে একজন ব্যবসায়ী উৎপাদন বা বিক্রয় খরচ কম করার চেষ্টা করেন। এর ফলে ব্যবসায় প্রতিষ্ঠানটি কাঙ্ক্ষিত মুনাফা অর্জন করতে পারে। আর এভাবে অর্থায়নের ক্ষেত্রে সুষ্ঠু পরিকল্পনা প্রণয়নের মাধ্যমে ব্যবসায়ে অর্থের প্রবাহকে সঠিকভাবে নিয়ন্ত্রণ করা যায়।"
        },
        {
          "label": "গ",
          "question": "জনাব আহসান কোন নীতি অনুযায়ী পাঠ্যবই-এর পাশাপাশি অন্য বই ও মনিহারি সামগ্রী বিক্রয় করেন? ব্যাখ্যা করো।",
          "explanation": "জনাব আহসান অর্থায়নের বৈচিত্র্যায়ন ও ঝুঁকি বণ্টন নীতি অনুযায়ী পাঠ্যবইয়ের পাশাপাশি অন্য বই ও মনিহারি সামগ্রী বিক্রয় করেন। এই নীতির মূল কথা হলো একাধিক পঁণ্যের সমাহার করে ঝুঁকি হ্রাস করা। অর্থাৎ, সকল অর্থ একটি নির্দিষ্ট খাতে বিনিয়োগ না. করে একাধিক খাতে বিনিয়োগ করা। এই নীতির মাধ্যমে ব্যবসায়ে ঝুঁকি বণ্টন করে প্রত্যাশিত মুনাফা অর্জন করা যায়। উদ্দীপকে জনাব আহসান একজন বই বিক্রেতা। তিনি স্কুল-কলেজের ছাত্র-ছাত্রীদের জন্য পাঠ্যবই বিক্রয় করেন। এছাড়াও জনপ্রিয় লেখকদের গল্প, উপন্যাসের বইও বিক্রয় করেন। তার দোকানে মনিহারি সামগ্রীও পাওয়া যায়। এখানে জনাব আহসান একাধিক পণ্য নিয়ে ব্যবসায় করেন। জনাব আহসান একটি পণ্য নিয়ে ব্যবসায় করলে ক্ষতি হওয়ার `আশঙ্কা থাকতো। কিন্তু বৈচিত্র্যপূর্ণ পণ্যের কারণে একটি পণ্যের মুনাফা দিয়ে অন্য পণ্যের ক্ষতি কাটিয়ে ওঠা সম্ভব। এর ফলে ব্যবসায়ের ঝুঁকি বণ্টিত হবে এবং হ্রাস পাবে। এভাবে বিভিন্ন পণ্যের সমাবেশ ঘটালে ব্যবসায়ের মুনাফা অর্জনের সম্ভাবনা বৃদ্ধি পাবে। তাই বলা যায়, জনাব আহসান ব্যবসায়ের বৈচিত্র্যায়ন ও ঝুঁকি বণ্টন নীতি মেনে চলেছেন।"
        },
        {
          "label": "ঘ",
          "question": "বই ক্রয় করার জন্য স্বল্পমেয়াদি ঋণ গ্রহণ করা কোন নীতি অনুযায়ী যৌক্তিক? ব্যাখ্যা করো।",
          "explanation": "উপযুক্ততার নীতি অনুযায়ী বই ক্রয় করার জন্য গৃহীত স্বল্পমেয়াদি ঋণের ব্যবস্থা জনাব আহসানের জন্য যথার্থ হয়েছে বলে আমি মনে করি। এ নীতি অনুযায়ী স্বল্পমেয়াদি তহবিল দ্বারা চলতি মূলধনের ব্যবস্থা করা হয়। আবার, দীর্ঘমেয়াদি তহবিল দিয়ে স্থায়ী মূলধন সরবরাহ করা হয়। ব্যবসায়ের নিয়মিত পণ্য কেনা, শ্রমিকের মজুরি ও ভাড়া প্রদানের জন্য চলতি মূলধন প্রয়োজন হয়। ব্যাংক থেকে স্বল্পমেয়াদি ঋণ নিয়ে এ ধরনের মূলধনের ব্যবস্থা করা যায়। উদ্দীপকে জনাব আহসান বই বিক্রয় করেন। তিনি স্কুল-কলেজের বইয়ের পাশাপাশি গল্প ও উপন্যাসের বই বিক্রয় করেন। এছাড়াও তিনি মনিহারি সামগ্রীও বিক্রয় করেন। তিনি তার ব্যবসায়ের কার্যক্রম পরিচালনার জন্য স্বল্পমেয়াদি ঋণ গ্রহণ করেন। সাধারণত ব্যবসায়ের দৈনন্দিন খরচ নির্বাহের জন্য চলতি মূলধনের প্রয়োজন হয়। জনাব আহসানের ব্যবসায়িক পণ্য হলো বিভিন্ন বই ও মনিহারি সামগ্রী। ব্যবসায়িক কার্যক্রম পরিচালনা করার জন্য অর্থের প্রয়োজন হলে তিনি স্বল্পমেয়াদি ঋণ গ্রহণ করেন। অর্থাৎ, চলতি খরচ নির্বাহের জন্য তিনি স্বল্পমেয়াদি ঋণের উৎস ব্যবহার করেন। এ ঋণের বিপরীতে তাকে কোনো জামানত প্রদান করতে হবে না। ব্যবসায়ের পণ্য বিক্রয়লব্ধ আয় দ্বারা সহজেই তিনি এ ঋণ পরিশোধ করতে পারবেন। এছাড়াও অর্থায়নের অন্যান্য স্বল্পমেয়াদি বিকল্প উৎসের তুলনায় এ উৎসের খরচ তুলনামূলকভাবে কম। তাই বলা যায়, চলতি মূলধনের প্রয়োজনে জনাব আহসানের স্বল্পমেয়াদি ঋণ নেওয়া যৌক্তিক সিদ্ধান্ত হয়েছে।"
        }
      ]
    },
    {
      "number": "2",
      "uddipok": "জনাব কাওসার একজন ফল ব্যবসায়ী। ঢাকার কারওয়ান বাজারে তার দোকান রয়েছে। অধিকাংশ সময় তিনি নিজস্ব মূলধন ব্যবহার করেন কখনো মূলধনের ঘাটতি দেখা দিলে তিনি তার একজন নিয়মিত ক্রেতা জনাব X এর কাছ থেকে ভবিষ্যতে 'পণ্য সরবরাহের শর্তে টাকা নেন। এতে তার মূলধনজনিত সমস্যার সাময়িক সমাধান হয়।",
      "tag": "VSNC 24",
      "sub_questions": [
        {
          "label": "ক",
          "question": "স্বল্পমেয়াদি অর্থায়নের প্রধান উৎস কী?",
          "explanation": "স্বল্পমেয়াদি অর্থায়নের প্রধান উৎস হলো জামানতবিহীন ব্যাংক ঋণ।"
        },
        {
          "label": "খ",
          "question": "অবণ্টিত মুনাফা কী? ব্যাখ্যা করো।",
          "explanation": "নিট মুনাফার যে অংশ শেয়ারহোল্ডারদের মধ্যে বণ্টন না করে কারবারে বিনিয়োগ করা হয় তাকে অবণ্টিত মুনাফা বলে। ভবিষ্যৎ ব্যবসায় সম্প্রসারণ করার জন্য এ মুনাফা একটি তহবিলে আলাদা করে রাখলে তা সঞ্চিতি তহবিল সৃষ্টি করে। আবার ভবিষ্যতের কোনো আর্থিক বিপর্যয় মোকাবিলার জন্যও এ তহবিল ব্যবহার করা হয়ে থাকে।"
        },
        {
          "label": "গ",
          "question": "জনাব কাওসার মূলধন সংগ্রহের জন্য অধিকাংশ সময় অর্থায়নের কোন উৎস ব্যবহার করেন? ব্যাখ্যা করো।",
          "explanation": "জনাব কাওসার মূলধন সংগ্রহের জন্য অধিকাংশ সময় অর্থায়নের অভ্যন্তরীণ তহবিল ব্যবহার করেন। মালিকের মূলধন, সঞ্জিত মুনাফা এবং প্রতিষ্ঠানের ক্ষেত্রে শেয়ার বিক্রির মাধ্যমে যে অর্থ সংগৃহীত হয় তা হলো অভ্যন্তরীণ তহবিল। বিভিন্ন ধরনের ব্যবসায় সংগঠন যেমন: একমালিকানা, অংশীদারি ও যৌথ মূলধনি প্রতিষ্ঠানের ক্ষেত্রে অভ্যন্তরীণ তহবিলের প্রকৃতিও ভিন্ন হয়। একমালিকানা ব্যবসায়ে মালিকের নিজস্ব তহবিল, ভূমি, শ্রম ইত্যাদি মূলধন হিসেবে কাজ করে। উদ্দীপকে জনাব কাওসার একজন ফল ব্যবসায়ী। ঢাকার কারওয়ান বাজারে তার দোকান রয়েছে। তিনি একক মালিকানায় তার দোকানটি প্রতিষ্ঠা করেন বলে এটি একটি একমালিকানা ব্যবসায়। এ ধরনের ব্যবসায়ের ক্ষেত্রে তহবিল সংগ্রহের প্রধান উৎস হলো মালিকের নিজস্ব মূলধন। এছাড়াও ব্যবসায়ের মুনাফা, আত্মীয়-স্বজন থেকে গৃহীত ঋণ এ ধরনের ব্যবসায়ে অর্থ সংগ্রহের অন্যতম উৎস। তবে উদ্দীপকে জনাব কাওসার অধিকাংশ সময় তার নিজস্ব তহবিল থেকে ব্যবসায়ে অর্থসংস্থান করেন। অর্থায়নে মালিকের নিজস্ব মূলধন অভ্যন্তরীণ তহবিলের অন্তর্গত। সুতরাং, জনাব কাওসার অধিকাংশ সময় তার নিজস্ব' তহবিল হতে অর্থসংস্থান করায় তা অভ্যন্তরীণ তহবিল হিসেবে বিবেচিত।"
        },
        {
          "label": "ঘ",
          "question": "জনাব কাওসারের ব্যবসায় সচল রাখতে জনাব X-এর মতো ক্রেতাদের ভূমিকা মূল্যায়ন করো।",
          "explanation": "উদ্দীপকে জনাব কাওসারের ব্যবসায় সচল রাখতে জনার X-এর মতো ক্রেতাদের কাছ থেকে অগ্রিম অর্থ নেওয়ার ভূমিকা অপরিসীম। ক্রেতাদের কাছ থেকে অগ্রিম অর্থ নেওয়া স্বল্পমেয়াদি অর্থায়নের অপ্রাতিষ্ঠানিক উৎস। প্রতিষ্ঠানের সাথে নিয়মিত লেনদেনকারী বিশ্বস্ত ক্রেতাগণ অনেক সময় ভবিষ্যৎ ক্রয়ের মোট মূল্যের সম্পূর্ণ অংশ বা কিছু অংশ অগ্রিম হিসেবে প্রদান করেন। ফলে বিক্রেতা সাময়িক সময়ের জন্য অর্থসংস্থান করতে পারেন। উদ্দীপকে জনাব কাওসার একজন ফল ব্যবসায়ী। তিনি অধিকাংশ সময় ব্যবসায়ে নিজস্ব মূলধন ব্যবহার করে থাকেন। তার ব্যবসায়ে মূলধনের ঘাটতি দেখা দিলে তিনি তার একজন নিয়মিত ক্রেতা জনাব X-এর নিকট থেকে ভবিষ্যতে পণ্য সরবরাহের শর্তে টাকা নেন। জনাব কাওসারের ব্যবসায়ে মূলধন সংকটে জনাব X-এর মতো ক্রেতারা সহযোগিতা করতে পারেন। জনাব X একজন নিয়মিত লেনদেনকারী বিশ্বস্ত ক্রেতা। তিনি জনাব কাওসারের আর্থিক সংকটকালে তাকে নগদ অর্থ দেন। এক্ষেত্রে ভবিষ্যতে পণ্য সরবরাহের শর্তে জনাব X অগ্রিম হিসেবে এ অর্থ দেন। এ অগ্রিম প্রাপ্ত অর্থ দিয়ে জনাব কাওসার তার ব্যবসায়ের চলতি মূলধনের চাহিদা মেটাতে পারবেন। অর্থাৎ, ব্যবসায়ের দৈনন্দিন কার্যক্রমে এ অর্থ ব্যবহার করে জনাব কাওসার তার ব্যবসায়ে গতিশীলতা আনতে পারবেন। তাই জনাব কাওসারের ব্যবসায় সচল রাখতে জনাব X-এর মতো ক্রেতাদের ভূমিকা অত্যন্ত গুরুত্ব বহন করে।"
        }
      ]
    },
    {
      "number": "3",
      "uddipok": "জনাব সাইফুল ৫,০০,০০০ টাকা ৭ বছরের জন্য ব্যাংকে জমা রাখতে চান। X ব্যাংক তাকে ১৩% হারে বার্ষিক চক্রবৃদ্ধিতে সুদ প্রদানের প্রস্তাব দিয়েছে। অপরদিকে, Y ব্যাংক তাকে ১২% ত্রৈমাসিক চক্রবৃদ্ধিতে সুদ প্রদানের প্রস্তাব দিয়েছে।",
      "tag": "VSNC 24",
      "sub_questions": [
        {
          "label": "ক",
          "question": "EAR-এর পূর্ণরূপ কী?",
          "explanation": "EAR-এরপূর্ণরূপ হচ্ছে Effective Annual Rate বা প্রকৃত বার্ষিক সুদের হার।"
        },
        {
          "label": "খ",
          "question": "অর্থের সময়মূল্যের মূল কারণ কী? ব্যাখ্যা করো।",
          "explanation": "অর্থের সময়মূল্যের মূল কারণ হলো বিনিয়োজিত অর্থের সুদের হার।। সুদের হারের কারণেই মূলত অর্থের ভবিষ্যৎ মূল্য ও বর্তমান মূল্যের মধ্যে পার্থক্য পরিলক্ষিত হয়। যদি সুদের হার ১০% হয় তাহলে ১ বছর পরের ১০০ টাকার বর্তমান মূল্য হবে ৯০.৯১ টাকা। কিন্তু সুদের হার ২০% হলে ঐ একই ১০০ টাকার বর্তমান মূল্য হবে ৮৩.৩৩ টাকা। সুতরাং সুদের হারই অর্থের সময়মূল্যের মূল কারণ।"
        },
        {
          "label": "গ",
          "question": "X ব্যাংকে টাকা জমা রাখলে জনাব সাইফুল ৭ বছর পর কত টাকা পাবেন?",
          "explanation": "'X' 'ব্যাংকে জমাকৃত টাকার ভবিষ্যৎ মূল্য নির্ণয়: দেওয়া আছে, বর্তমান মূল্য, PV = ৫,০০,০০০ টাকা মেয়াদকাল, n = ৭ বছর সুদের হার, i = ১৩% বা ০.১৩ আমরা জানি, ভবিষ্যৎ মূল্য, FV = PV (১ + i) n = ৫ , ০০ , ০০০ ( ১ + ০ . ১৩ ) ৭ { }^{n}=৫, ০ ০, ০ ০ ০(১+০ . ১ ৩)^{৭} n = ৫ , ০০ , ০০০ ( ১ + ০ . ১৩ ) ৭ = ৫,০০,০০০ × ২.৩৫২৬০৫৪৮ = ১১,৭৬,৩০২.৭৪ টাকা। ∴ 'X' ব্যাংকে টাকা জমা রাখলে জনাব সাইফুল ৭ বছর পর ১১,৭৬,৩০২.৭৪ টাকা পাবেন। উত্তর: ১১,৭৬,৩০২.৭৪ টাকা।"
        },
        {
          "label": "ঘ",
          "question": "জনাব সাইফুলের জন্য কোন ব্যাংকে টাকা জমা রাখা অধিক লাভজনক? যুক্তি দাও।",
          "explanation": "জনাব সাইফুলের জন্য লাভজনক ব্যাংক নির্বাচনের ক্ষেত্রে উভয় ব্যাংকে জমাকৃত অর্থের ভবিষ্যৎ মূল্য নির্ণয় করতে হবে। 'Y' ব্যাংকে জমাকৃত অর্থের ভবিষ্যৎ মূল্য নির্ণয়: দেওয়া আছে, বর্তমান মূল্য, PV = ৫,০০,০০০ টাকা মেয়াদ, n = ৭ বছর সুদের হার, i = ১২% বা ০.১২ বছরে চক্রবৃদ্ধির সংখ্যা, m = ৪ বার [ ত্রৈমাসিক চক্রবৃদ্ধি] আমরা জানি, ভবিষ্যৎ মূল্য, F V = P V ( ১ + i m ) n × m = ৫ , ০০ , ০০০ ( ১ + ০ . ১২ 8 ) ৭ × ৪ F V=P V\\left(১+\\frac{i}{m}\\right)^{n \\times m}=৫, ০০,০০০\\left(১+\\frac{০ . ১ ২}{8}\\right)^{৭ \\times ৪} F V = P V ( ১ + m i ​ ) n × m = ৫ , ০০ , ০০০ ( ১ + 8 ০ . ১২ ​ ) ৭ × ৪ = ৫,০০,০০০ × ২.২৮৭৯২৭৬৭৬ = ১১,৪৩,৯৬৩.৮৪ টাকা। 'Y' ব্যাংকে টাকা জমা রাখলে ভবিষ্যৎ মূল্য হবে ১১,৪৩,৯৬৩.৮৪ টাকা। অপরদিকে, 'X' ব্যাংকে টাকা রাখলে ভবিষ্যৎ মূল্য হবে ১১,৭৬,৩০২.৭৪ টাকা [গ থেকে পাওয়া]। অর্থাৎ, 'X' ব্যাংকে টাকা জমা রাখলে ভবিষ্যৎ মূল্য (১১,৭৬,৩০২.৭৪ – ১১,৪৩,৯৬৩.৮৪) = ৩২,৩৩৮.৯০ টাকা বেশি হবে। তাই বলা যায়, জনাব সাইফুলের জন্য 'X' ব্যাংকে টাকা জমা রাখা অধিক লাভজনক।"
        }
      ]
    },
    {
      "number": "4",
      "uddipok": "জনাব আজিজ একজন স্কুল শিক্ষক। একদিন বিদ্যালয়ে পাঠদান করার সময় তাঁর একজন শিক্ষার্থী শেয়ারের বিভিন্ন ধরন সম্পর্কে প্রশ্ন করলে তিনি 'ক' ও 'খ' নামক নিম্নলিখিত দুই ধরনের শেয়ার সম্পর্কে আলোচনা করলেন- শেয়ার 'ক': এই ধরনের শেয়ারে বিনিয়োগ থেকে নির্দিষ্ট হারে লভ্যাংশ পাওয়া যায়। শেয়ার 'খ': এই ধরনের শেয়ারে বিনিয়োগ থেকে প্রচুর আয়ের সম্ভাবনা থাকলেও, এটি একিট ঝুঁকিপূর্ণ বিনিয়োগ।",
      "tag": "VSNC 24",
      "sub_questions": [
        {
          "label": "ক",
          "question": "বাংলাদেশে কয়টি স্টক এক্সচেঞ্জ রয়েছে?",
          "explanation": "বাংলাদেশে ২টি স্টক এক্সচেঞ্জ রয়েছে।"
        },
        {
          "label": "খ",
          "question": "শেয়ারের রূপান্তরযোগ্যতা বলতে কী বোঝায়?",
          "explanation": "একটি নির্দিষ্ট সময় পর বিনিয়োগকে সাধারণ শেয়ারে রূপান্তর করাকে শেয়ারের রূপান্তরযোগ্যতা বলে। কোম্পানি অনেক সময় বিনিয়োগকারীদের কাছে রূপান্তরযোগ্য বন্ড বা শেয়ার বিক্রি করে থাকে। নির্দিষ্ট শর্ত পূরণ করে এসব বিনিয়োগকারী তাদের বিনিয়োগকে সাধারণ শেয়ারে রূপান্তর করার সুযোগ পায়। অগ্রাধিকার শেয়ারকে রূপান্তরযোগ্য শেয়ার বলা হয়। নির্দিষ্ট সময় পর এই শেয়ারকে সাধারণ শেয়ারে রূপান্তর করা যায়।"
        },
        {
          "label": "গ",
          "question": "উদ্দীপকের 'ক' নামক শেয়ারটি কোন ধরনের? বর্ণনা করো।",
          "explanation": "উদ্দীপকের 'ক' নামক শেয়ারটি একটি অগ্রাধিকার শেয়ার। যে শেয়ারে বিনিয়োগ করে এর মালিকগণ নির্দিষ্ট হারে লভ্যাংশ পায় তাকে অগ্রাধিকার শেয়ার বলা হয়। এই ধরনের বিনিয়োগ থেকে প্রাপ্ত আয় ঝুঁকিমুক্ত। উদ্দীপকের জনাব আজিজ একজন স্কুল শিক্ষক। একদিন বিদ্যালয়ে পাঠদানের সময় একজন শিক্ষার্থী শেয়ারের বিভিন্ন ধরন সম্পর্কেজানতে চাইল। জনাব আজিজ 'ক' ও 'খ' নামক শেয়ার সম্পর্কে আলোচনা করলেন। এক্ষেত্রে শেয়ার 'ক'-এর বৈশিষ্ট্য হলো বিনিয়োগ করা অর্থের বিপরীতে নির্দিষ্ট হারে লভ্যাংশ পাওয়া যায়। আর এরূপ নির্দিষ্ট হারে লভ্যাংশ পাওয়া যায় শুধু অগ্রাধিকার শেয়ার থেকে। তাই বলা যায়, 'ক' নামক শেয়ারটি একটি অগ্রাধিকার শেয়ার।"
        },
        {
          "label": "ঘ",
          "question": "উদ্দীপকের 'খ' নামক শেয়ারে বিনিয়োগ অধিক ঝুঁকিপূর্ণতুমি কি এ বাক্যের সাথে একমত? যুক্তি দাও।",
          "explanation": "উদ্দীপকের 'খ' নামক শেয়ারটি সাধারণ শেয়ার হওয়ায় এতে বিনিয়োগ অধিক ঝুঁকিপূর্ণ বলে আমি মনে করি یশেয়ারের মালিকগণ কোম্পানি পরিচালনায় অংশ নিতে পারে। এর বিনিয়োগকারীরা লভ্যাংশ পাওয়ার ক্ষেত্রে সবার শেষে সুযোগ পায়। তবে সাধারণ শেয়ারের আয়ের হার নির্দিষ্ট নয়। উদ্দীপকে উল্লেখ্য শেয়ার 'খ'-এর বিনিয়োগ থেকে প্রচুর আয়ের সম্ভাবনা রয়েছে। তবে বিনিয়োগকারীদের জন্য এটি একটি ঝুঁকিপূর্ণ বিনিয়োগ। অর্থাৎ বৈশিষ্ট্য বিচারে শেয়ার 'খ' একটি সাধারণ শেয়ার। সাধারণ শেয়ার ইস্যুকারী কোম্পানি সবসময় শেয়ার মালিকদের লভ্যাংশ দিতে বাধ্য থাকে না। পর্যাপ্ত মুনাফা করতে না পারলে কোম্পানি শেয়ার মালিকদের কোনো লভ্যাংশ দেয় না। আবার কোম্পানির অবসায়নকালে সম্পত্তি বিক্রির অর্থ থেকে সবার শেষে এই বিনিয়োগকারীরা বিনিয়োগকৃত অর্থ ফেরত পায়। এক্ষেত্রে পাওনাদারদের অর্থ পরিশোধের পর পর্যাপ্ত অর্থ না থাকলে সাধারণ শেয়ার মালিকরা কোনো অর্থ ফেরত পায় না। বলা যায়, সাধারণ শেয়ারে বিনিয়োগ অপেক্ষাকৃত বেশি ঝুঁকিপূর্ণ।"
        }
      ]
    },
    {
      "number": "5",
      "uddipok": "জনাব নাইম সেজান জুস কোম্পানি নামে একটি প্রকল্পে বিনিয়োগ করেন। বিনিয়োগ থেকে তার গত ৫ বছরের প্রাপ্ত আয়ের হার যথাক্রমে ১৫%, ১০%, -৫%, ২৩% এবং ২৭%। তিনি এই প্রকল্পটি যাচাইয়ের জন্য আদর্শ বিচ্যুতি নির্ণয় করবেন।",
      "tag": "VSNC 24",
      "sub_questions": [
        {
          "label": "ক",
          "question": "ঝুঁকি কাকে বলে?",
          "explanation": "প্রকৃত ফলাফল প্রত্যাশিত ফলাফল থেকে ভিন্ন হওয়ার আশঙ্কাকেই ঝুঁকি বলে।"
        },
        {
          "label": "খ",
          "question": "বন্ডে বিনিয়োগকারীদের কোন ঝুঁকি মোকাবিলা করতে হয়? ব্যাখ্যা করো।",
          "explanation": "বন্ডে বিনিয়োগকারীদের সাধারণত সুদ হারের ঝুঁকি বহন করতে হয়। যে চুক্তিপত্রের মাধ্যমে কোম্পানি বিনিয়োগকারীদের থেকে ঋণ মূলধন সংস্থান করে সেটিকে বন্ড বলা হয়। এ বন্ডের বিপরীতে বিনিয়োগকারীরা সুদ পায়। বাজারে সুদের হারের পরিবর্তনের সাথে সাথে তাদের বিনিয়োগের মূল্য ওঠা-নামা করে। সুদের হার বাড়লে বন্ডের বাজারমূল্য কমে, আবার সুদের হার কমলে বন্ডের বাজারমূল্য বাড়ে।"
        },
        {
          "label": "গ",
          "question": "জনাব নাইম আদর্শ বিচ্যুতি কীভাবে নির্ণয় করবেন?",
          "explanation": "জনাব নাইম পরিসংখ্যানিক পদ্ধতি ব্যবহার করে আদর্শ বিচ্যুতি নির্ণয় করবেন। আদর্শ বিচ্যুতি ব্যবহার করে অতীতে অর্জিত আয়ের বিচ্যুতি থেকে ঝুঁকি পরিমাপ করা হয়। আবার, ভবিষ্যতে প্রত্যাশিত আয়ের ঝুঁকিও পরিমাপ করা হয়। প্রত্যাশিত আয় এবং প্রকৃত আয়ের বিচ্যুতি থেকেঝুঁকির সৃষ্টি হয়।বিচ্যুতি বেশি হলে ঝুঁকি বেশি হয়। অন্যদিকে, বিচ্যুতি কম হলে ঝুঁকি কম হয়। উদ্দীপকে জনাব নাইম সেজান কোম্পানিতে বিনিয়োগ করেন। বিনিয়োগ থেকে প্রাপ্ত আয় ছিল যথাক্রমে ১৫%, ১০%, –৫%, ২৩% ও ২৭%। প্রকল্পটি যাচাইয়ের জন্য জনাব নাইম আদর্শ বিচ্যুতি নির্ণয় করতে চান। ব্যবসায় প্রতিষ্ঠান সফলভাবে পরিচালনার জন্য ঝুঁকি পরিমাপ করা অত্যাবশ্যকীয়। আদর্শ বিচ্যুতির মাধ্যমে তা নির্ণয় করা হয়। প্রতিষ্ঠানের অতীত আয় অথবা প্রত্যাশিত আয়ের গড় নির্ণয় করা হয়। গড় আয়ের সাথে প্রকৃত/প্রত্যাশিত আয়ের ব্যবধানই হলো বিচ্যুতি। ব্যবধানের বর্গ করে তার যোগফল নির্ণয় করা হয়। ব্যবধানের বর্গের যোগফলকে বর্গমূল করার মাধ্যমে আদর্শ বিচ্যুতি অর্থাৎ, ঝুঁকির পরিমাণ জানা যায়। সুতরাং, উপরিউক্ত পদ্ধতির মাধ্যমে জনাব নাইম আদর্শ বিচ্যুতি নির্ণয় করবেন।"
        },
        {
          "label": "ঘ",
          "question": "প্রকল্পটি জনাব নাইমের জন্য গ্রহণ করা যুক্তিসংগত হবে? তোমার মতামত ব্যক্ত করো।",
          "explanation": "প্রকল্পটির গ্রহণযোগ্যতা নির্ণয়ের জন্য জনাব নাইমের আদর্শ বিচ্যুতি নির্ণয় করা প্রয়োজন সেজান জুস কোম্পানির আদর্শ বিচ্যুতি নির্ণয়: আমরা জানি, আদর্শ বিচ্যুতি = ∑ (  আয় হার - গড় হার)  ) 2 n − ১ =\\sqrt{\\frac{\\sum(\\text { আয় হার - গড় হার) })^{2}}{n-১}} = n − ১ ∑ (   আয়   হার  -  গড়   হার )  ) 2 ​ ​ এখানে, Σ \\Sigma Σ (আয় হার - গড় হার) 2 = { }^{2}= 2 = অতীতে অর্জিত আয় হার থেকে গড় আয় হারের পার্থক্যের বর্গের সমষ্টি n = বছরের সংখ্যা ∴ \\therefore ∴ আদর্শ বিচ্যুতি = ১৫৭ = ১২ . ৫৩ % =\\sqrt{১ ৫ ৭}=১ ২ . ৫ ৩ \\% = ১৫৭ ​ = ১২ . ৫৩ % (প্রায়) জনাব নাইমের আদর্শ বিচ্যুতি ১২.৫৩% (প্রায়) এবং আয়ের হার ১৪%। তিনি সেজান জুস কোম্পানিতে বিনিয়োগের ফলে ১৪% আয় করেন। এজন্য তাকে ১২.৫৩% ঝুঁকি গ্রহণ করতে হয়েছে। যেটি আয়ের হারের থেকে কম। ঝুঁকির পরিমাণের চেয়ে গড় প্রাপ্ত আয় বেশি বলে জনাব নাইমের জন্য সেজান জুস কোম্পানির প্রকল্পটি গ্রহণ করা যুক্তিসংগত হবে।"
        }
      ]
    },
    {
      "number": "6",
      "uddipok": "বিপু ট্রেডিং ৬,০০,০০০ টাকার ছাপাসংক্রান্ত মেশিনারিজ জাপান থেকে আমদানি করে। মেশিনগুলো ৫ বছর মেয়াদি এবং এদের বার্ষিক অবচয় ১,২০,০০০ টাকা। আগামী ৫ বছর মেশিনগুলো থেকে প্রাপ্য নিট মুনাফা নিম্নরূপ: বছর ১ম ২য় ৩য় ৪র্থ ৫ম নিট মুনাফা ৬০,০০০ ৭০,০০০ ৭৫,০০০ ৮৫,০০০ ৯০,০০০",
      "tag": "VSNC 24",
      "sub_questions": [
        {
          "label": "ক",
          "question": "মূলধন বাজেটিং কী?",
          "explanation": "মূলধন বাজেটিং হলো প্রতিষ্ঠানের দীর্ঘমেয়াদি বিনিয়োগ সিদ্ধান্তের সাথে জড়িত একটি প্রক্রিয়া।"
        },
        {
          "label": "খ",
          "question": "বাট্টার হার নির্ধারণের প্রয়োজনীয়তা উল্লেখ করো।",
          "explanation": "ভবিষ্যৎ মূল্য থেকে বর্তমান মূল্য নির্ধারণে যে হার ব্যবহার করা হয় তাকে বাট্টার হার বলে। বাট্টার হার দিয়ে বোঝানো হয় কোন হারে ভবিষ্যৎ মূল্যকে কমালে তা বর্তমান অর্থের সমান হবে। সাধারণত অর্থের উপযোগকে সমন্বয় করার জন্য বাট্টার হার ব্যবহার করা হয়। ভবিষ্যৎ মূল্যে অর্থের উপযোগ সমন্বয় করা থাকে বলে তা বাট্টার হারের মাধ্যমে সহজেই বর্তমান মূল্যে নির্ধারণ করা যায়। সাধারণত ব্যাংক হারকে বাট্টার হার হিসেবে বিবেচনা করা হয়।"
        },
        {
          "label": "গ",
          "question": "বিপু ট্রেডিং-এর গড় মুনাফার হার নির্ণয় করো।",
          "explanation": "বিপু ট্রেডিং-এর গড় মুনাফার হার নির্ণয়:  গড় নিট মুনাফা  =  মোট বার্ষিক নিট মুনাফা   বছর  =  ৬০,০০০  + ৭০ , ০০০ + ৭৫ , ০০০ + ৮৫ , ০০০ + ৯০ , ০০০ ৫ =  ৭৬,০০০ টাকা  \\begin{aligned} \\text { গড় নিট মুনাফা }=\\frac{\\text { মোট বার্ষিক নিট মুনাফা }}{\\text { বছর }} \\\\ \\\\ \\quad=\\frac{\\text { ৬০,০০০ }+৭০,০০০+৭ ৫, ০০০+৮ ৫, ০০০+৯ ০, ০০০}{৫} \\\\ \\quad=\\text { ৭৬,০০০ টাকা }\\end{aligned}   গড়   নিট   মুনাফা   =   বছর     মোট   বার্ষিক   নিট   মুনাফা   ​ = ৫   ৬০ , ০০০   + ৭০ , ০০০ + ৭৫ , ০০০ + ৮৫ , ০০০ + ৯০ , ০০০ ​ =   ৭৬ , ০০০   টাকা   ​  গড় বিনিয়োগ  =  প্রাথমিক বিনিয়োগ + ভগ্নাবশেষ মুল্য  2 = ৬ , ০০ , ০০০ + ০ 2 = ৩ , ০০ , ০০০ টাকা  \\begin{aligned} \\text { গড় বিনিয়োগ } & =\\frac{\\text { প্রাথমিক বিনিয়োগ + ভগ্নাবশেষ মুল্য }}{2} \\\\ & =\\frac{৬, ০ ০, ০ ০ ০+০}{2}=৩, ০ ০, ০ ০ ০ \\text { টাকা } \\end{aligned}   গড়   বিনিয়োগ   ​ = 2   প্রাথমিক   বিনিয়োগ  +  ভগ্নাবশেষ   মুল্য   ​ = 2 ৬ , ০০ , ০০০ + ০ ​ = ৩ , ০০ , ০০০   টাকা   ​ আমরা জানি,  গড় মুনাফার হার  =  গড় নিট মুনাফা   গড় বিনিয়োগ  ×  ১০০  =  ৭৬,০০০   ৩,০০,০০০  ×  ১০০  =  ২৫.৩৩%  \\begin{aligned} \\text { গড় মুনাফার হার }=\\frac{\\text { গড় নিট মুনাফা }}{\\text { গড় বিনিয়োগ }} \\times \\text { ১০০ } & =\\frac{\\text { ৭৬,০০০ }}{\\text { ৩,০০,০০০ }} \\times \\text { ১০০ } \\\\ & =\\text { ২৫.৩৩\\% } \\end{aligned}   গড়   মুনাফার   হার   =   গড়   বিনিয়োগ     গড়   নিট   মুনাফা   ​ ×   ১০০   ​ =   ৩ , ০০ , ০০০     ৭৬ , ০০০   ​ ×   ১০০   =   ২৫ . ৩৩ %  ​ ∴ \\therefore ∴ বিপু ট্রেডিং-এর গড় মুনাফার হার ২৫.৩৩%। উত্তর: ২৫.৩৩%।"
        },
        {
          "label": "ঘ",
          "question": "বিপু টেডি-এর পে-ব্যাক সময় নির্ণয় করে তা গ্রহণযোগ্য কি না মতমত দাও।",
          "explanation": "বিপু ট্রেডিং-এর পে-ব্যাক সময় নির্ণয়পূর্বক প্রকল্পের গ্রহণযোগ্যতা যাচাইকরণ- একক প্রকল্পের ক্ষেত্রে, পে-ব্যাক সময় প্রকল্পের মেয়াদ অপেক্ষা কম হলে, প্রকল্প লাভজনক হয়। এখানে বিপু ট্রেডিং-এর প্রকল্পের মেয়াদ ৫ বছর এবং প্রকল্পের পে-ব্যাক সময় ৩.১৭ বছর। অর্থাৎ, প্রকল্পে বিনিয়োগকৃত অর্থ প্রকল্পের মেয়াদপূর্তির পূর্বেই ফেরত আসবে। তাই বিপু ট্রেডিং-এর প্রকল্পটি গ্রহণ করা উচিত।"
        }
      ]
    },
    {
      "number": "7",
      "uddipok": "জনাব রাফিক অনেক বছর ধরে সফলতার সাথে ব্যবসায় করে আসছেন। তাই তিনি সবসময় সংশয়ে থাকেন। তিনি তার বাড়ি ও ব্যবসায়ের যাবতীয় দলিলপত্র, স্বর্ণালংকার, মূল্যবান জিনিসপত্র ট্রাস্ট ব্যাংকে জমা রেখেছেন। তাছাড়া এ ব্যাংক রাফিকের প্রতিনিধি হিসেবে কাজ করে অনেক সহায়তা প্রদান করে থাকে।",
      "tag": "VSNC 24",
      "sub_questions": [
        {
          "label": "ক",
          "question": "তারল্য কী?",
          "explanation": "গ্রাহকের অর্থ চাহিবামাত্র বাণিজ্যিক ব্যাংক কর্তৃক পরিশোধের সামর্থ্যকে ব্যাংকের তারল্য বলা হয়।"
        },
        {
          "label": "খ",
          "question": "বাণিজ্যিক ব্যাংক কীভাবে ঋণ আমানত সৃষ্টি করে? বুঝিয়ে লিখো।",
          "explanation": "ঋণের অর্থ গ্রাহকের হিসাবে স্থানান্তরের মাধ্যমে বাণিজ্যিক ব্যাংক ঋণ আমানত সৃষ্টি করে। ব্যাংক যখন কোনো ব্যক্তি বা প্রতিষ্ঠানকে ঋণ দেয়, তখন সরাসরি নগদ অর্থ ঋণ হিসেবে না দিয়ে ঋণগ্রহীতাকে তার নিজের নামে একটি আমানত হিসাব খুলতে বলে। পরবর্তীতে এই হিসাবেই, ঋণের অর্থ স্থানান্তর করে। চেকের মাধ্যমে এই হিসাব থেকে ঋণগ্রহীতা অর্থ উত্তোলন করতে পারে। এভাবেই প্রদত্ত ঋণ থেকে আমানতের সৃষ্টি হয়।"
        },
        {
          "label": "গ",
          "question": "প্রতিনিধি হিসেবে ব্যাংক কীভাবে জনাব রাফিককে সহায়তা করে থাকে? ব্যাখ্যা করো।",
          "explanation": "প্রতিনিধি হিসেবে ট্রাস্ট ব্যাংক চুক্তিতে অংশগ্রহণ, বিনিময় বিলে সই ইত্যাদির মাধ্যমে জনাব রাফিককে সহায়তা করে থাকে। বাণিজ্যিক ব্যাংক গ্রাহকের পক্ষ হয়ে যেসব কাজ করে তাকে প্রতিনিধিত্বমূলক কাজ বলা হয়। যেমন: বাসা ভাড়া সংগ্রহ, ব্যবসায়িক চুক্তিতে অংশগ্রহণ, বিনিময় বিলে স্বাক্ষর প্রদান ইত্যাদি। এ ধরনের কাজের জন্য ব্যাংক নির্দিষ্ট সার্ভিস চার্জ আদায় করে। যা ব্যাংকের আয়ের উৎস। উদ্দীপকে জনাব রাফিক একজন ব্যবসায়ী। তিনি দীর্ঘদিন ধরে সফলতার সাথে ব্যবসায় করে আসছেন। তিনি বাড়ি ও ব্যবসায়ের মূল্যবান জিনিসপত্র, স্বর্ণালঙ্কার, দলিলপত্র ট্রাস্ট ব্যাংকে জমা রাখেন। ট্রাস্ট ব্যাংক জনাব রাফিকের প্রতিনিধি হিসেবে অনেক কাজ করে থাকে। ব্যাংক গ্রাহকের পক্ষে বাড়িভাড়া আদায়, চেক বা বিলের অর্থ আদায় ও পরিশোধ, কিস্তি পরিশোধ, অর্থ স্থানান্তরসহ অনেক কাজ করে দেয়। জনাব রাফিকের অনেক ব্যবসায়িক চুক্তি, বিলে স্বাক্ষর, বিলের অর্থ আদায় ইত্যাদি কাজট্রাস্ট ব্যাংক সম্পন্ন করে দেয়। তাই বলা যায়, বিভিন্ন প্রতিনিধিত্বমূলক কাজের মাধ্যমে ট্রাস্ট ব্যাংক জনাব রাফিককে সহায়তা করে।"
        },
        {
          "label": "ঘ",
          "question": "জনাব রাফিকের দলিলপত্রসহ মূল্যবান জিনিসপত্র ট্রাস্ট ব্যাংকে জমা দেওয়ার যৌক্তিকতা মূল্যায়ন করো।",
          "explanation": "জনাব রাফিক তার মূল্যবান দলিলপত্রাদি ট্রাস্ট ব্যাংকে জমা রাখেন যা সম্পদের নিরাপত্তা বিবেচনায় যৌক্তিক ব্যাংকের প্রধান কাজ হলো গ্রাহকের অর্থের নিরাপত্তা দেওয়া। এছাড়াও গ্রাহক তার মূল্যবান সম্পদের দলিলপত্র, অলংকারাদি নিরাপত্তার জন্য ব্যাংকে জমা রাখতে পারে। এক্ষেত্রেব্যাংককে নির্দিষ্ট চার্জ দিতে হয়। উদ্দীপকে জনাব রাফিক ট্রাস্ট ব্যাংকের মাধ্যমে লেনদেন করেন। তিনি তার ব্যবসায়ের মূল্যবান দলিল ও কাগজপত্রাদি ব্যাংকের লকারে জমা রাখেন। এছাড়া জনাব রাফিক ব্যস্ত থাকায় ব্যাংক অনেক প্রতিনিধিত্বমূলক কাজ করে দেয়। উদ্দীপকের জনাব রাফিক তার ব্যবসায়ের মূল্যবান দলিল ও কাগজপত্র নিয়ে সচেতন। তাই তিনি তার প্রয়োজনীয় মূল্যবান জিনিস ব্যাংকের লকারে রাখেন। এতে উক্ত সম্পদের দলিল হারানোর বা নষ্ট হওয়ার ভয় থাকে না। তাই-বলা যায়,নিরাপত্তা বিচারে উদ্দীপকের জনাব রাফিকের দলিলপত্রাদি ও মূল্যবান জিনিস ট্রাস্ট ব্যাংকে জমা দেওয়া অবশ্যই যৌস্তিক।"
        }
      ]
    },
    {
      "number": "8",
      "uddipok": "মি. শিপন একজন দক্ষ-ব্যবসায়ী। তিনি সাধারণত নগদে পণ্য কেনাবেচা করেন। ব্যবসায়ের আয়তন বেড়ে যাওয়ায় সম্প্রতি পণ্য ক্রয়-বিক্রয় করতে গিয়ে তাকে বড় অঙ্কের টাকা বহন করতে হয়। এতে তিনি নিরাপত্তাহীনতায়ভোগেন। তাই তিনি ব্যাংকে একটি হিসাব খোলার কথা ভাবছেন।",
      "tag": "VSNC 24",
      "sub_questions": [
        {
          "label": "ক",
          "question": "ব্যাংকের কোন হিসাবে সুদ প্রদান করা হয় না?",
          "explanation": "ব্যাংকের চলতি হিসাবে কোনো সুদ প্রদান করা হয় না।"
        },
        {
          "label": "খ",
          "question": "কোন ধরনের হিসাব খুলে বিমার সুবিধা পাওয়া যাবে? ব্যাখ্যা করো।",
          "explanation": "একটি বিমা সঞ্চয়ী হিসাব খুলে বিমার সুবিধা পাওয়া যায়। এই হিসাবে, গ্রাহক একটি নির্দিষ্ট পরিমাণ অর্থ জমা রাখেন এবং সেই জমার উপর সুদ পান। জমার উপর প্রাপ্ত সুদের একটি অংশ প্রিমিয়াম হিসেবে কেটে নিয়ে গ্রাহকের নামে একটি জীবন বীমা করা হয়। ফলে, গ্রাহক একদিকে যেমন সঞ্চয়ের সুবিধা পান, তেমনি অন্যদিকে জীবন বীমার সুবিধাও ভোগ করেন।"
        },
        {
          "label": "গ",
          "question": "মি.শিপনের জন্য কোন ধরনের ব্যাংক হিসাব খোলা উপযোগী হবে? বর্ণনা করো।",
          "explanation": "মি. শিপনের জন্য চলতি হিসাব খোলা উপযোগী হবে। এ হিসাবের মাধ্যমে প্রতিদিন ইচ্ছামতো টাকা জমা রাখা যায়। এমনকি চাওয়ামাত্র টাকা উত্তোলন করা যায়। এ হিসাবের গ্রাহককে ব্যাংক জমাতিরিক্ত উত্তোলনের সুযোগ দেয়। সাধারণত ব্যবসায়ীদের জন্য এ হিসাব উপযোগী। উদ্দীপকে মি. শিপন একজন ব্যবসায়ী। তিনি নগদে পণ্য কেনাবেচা করেন। পণ্য কেনাবেচা করতে গিয়ে তাকে বড় অঙ্কের টাকা বহন করতে হয়। এতে তিনি নিরাপত্তাহীনতায় ভোগেন। ব্যবসায়ী হিসেবে তার নিয়মিত অর্থ জমা করা ও উত্তোলনের প্রয়োজন হবে। এছাড়া, জমাতিরিক্ত অর্থ উত্তোলনেরও প্রয়োজন হতে পারে। ব্যবসায়ীরা এসব সুবিধা চলতি হিসাবের মাধ্যমে পায়। তাই বলা যায়,মি. শিপনের চলতি হিসাব খোলা উচিত।"
        },
        {
          "label": "ঘ",
          "question": "মি. শিপন সাহেবের ব্যাংকে হিসাব খোলার যৌক্তিকতা বিশ্লেষণ করো।",
          "explanation": "উদ্দীপকের মি. শিপনের অর্থের নিরাপত্তা ও ঝুঁকিহীন সহজ ব্যবসায়িক লেনদেনের জন্য ব্যাংক হিসাব গুরুত্বপূর্ণ। ব্যাংক হিসাবের উদ্দেশ্য ও গুরুত্ব গ্রাহকের প্রেক্ষাপটে এক ধরনের। আবার, ব্যাংকের প্রেক্ষাপটে ভিন্ন ধরনের হয়। গ্রাহকরা সাধারণত অর্থের নিরাপত্তা, ঋণ সুবিধা, ঝুঁকিহীন বিনিয়োগ ইত্যাদির প্রয়োজনে ব্যাংক হিসাব খোলে। ব্যবসায়ীরা সাধারণত দ্রুত অর্থ স্থানান্তর, নিরাপত্তা ও ব্যাংক জমাতিরিক্ত সুবিধার জন্য ব্যাংক হিসাব খোলে। উদ্দীপকের মি, শিপন একজন ব্যবসায়ী। তিনি নগদে লেনদেন করেন। সম্প্রতি তার ব্যবসায়ের আয়তন বেড়েছে। তাই তাকে বড় অঙ্কের টাকা বহন করতে হয়। এতে তিনি নিরাপত্তাহীনতায় ভোগেন। সেজন্য তিনি ব্যাংক হিসাব খোলার কথা ভাবছেন। উদ্দীপকের জনাব শিপন ব্যাংক হিসাব খোলার মাধ্যমে সহজে ও ঝুঁকি ছাড়া লেনদেন করতে পারবেন। তিনি জমাতিরিক্ত অর্থ উত্তোলন করতে পারবেন। ফলে জরুরি প্রয়োজন তার অর্থের ঘাটতি হবে না। তাছাড়া তিনি ব্যাংক হতে নানা পরামর্শ পেতে পারেন। এসর সুবিধা ব্যাংক হিসাব না খুললে পাওয়া সম্ভব না। তাই বলা যায়, মি. শিপনের ব্যাংক হিসাব খোলা সম্পূর্ণ যৌক্তিক।"
        }
      ]
    },
    {
      "number": "9",
      "uddipok": "মানব জাতির সভ্যতার বিবর্তনের সাথে সাথে বিভিন্ন সময়ে বিভিন্ন আকার ও প্রাকৃতিক মুদ্রা ব্যবহৃত হতো। এসব মুদ্রার একটি আদর্শ মান ছিল।",
      "tag": "VSNC 24",
      "sub_questions": [
        {
          "label": "ক",
          "question": "ব্যাংকিং কাকে বলে?",
          "explanation": "ব্যাংক তার উদ্দেশ্য অর্জনের জন্য যেসব কাজ করে তাকে ব্যাংকিং বলা হয়।"
        },
        {
          "label": "খ",
          "question": "বিনিময় প্রথা বলতে কী বোঝ? ব্যাখ্যা করো।",
          "explanation": "দ্রব্যের পরিবর্তে দ্রব্যের আদান-প্রদানকে বিনিময় প্রথা বলা হয়। মানব সৃষ্টি ও সভ্যতার বিবর্তনের সাথে মানুষের প্রয়োজন, কর্মকাণ্ড এবং সামাজিক বন্ধনের পরিধি প্রসার লাভ করে। পণ্য বিনিময় সময়ে মানুষ পরস্পরের মধ্যে তার প্রয়োজনের অতিরিক্ত দ্রব্যাদি বিনিময়ের মাধ্যমে নিজেদের চাহিদা মেটাতো। তাই \"দ্রব্যের বিনিময়ে দ্রব্য\" এ প্রথাটিই বিনিময় প্রথা হিসেবে পরিচিত।"
        },
        {
          "label": "গ",
          "question": "মুদ্রার ব্যবহার কীভাবে দ্রব্য বিনিময়কে সহজ ও সাবলীল করেছে? ব্যাখ্যা করো।",
          "explanation": "মুদ্রা দ্রব্যের মূল্যের পরিমাপক হিসেবে কাজ করায় দ্রব্য বিনিময় সহজ ও সাবলীল হয়েছে। মুদ্রা হলো একটি বিনিময়ের মাধ্যম যা সবার কাছে গ্রহণীয়। এটি দ্রব্যের মূল্যের পরিমাপক ও সঞ্চয়ের বাহন হিসেবে কাজ করে। মুদ্রা প্রচলনের পর থেকে লেনদেন অনেক সহজ হয়েছে। উদ্দীপকে উল্লিখিত মানব জাতির সভ্যতার বিবর্তনের সাথে সাথে বিভিন্ন সময়ে বিভিন্ন আকার ও প্রাকৃতিক মুদ্রা ব্যবহৃত হতো। এসব মুদ্রার একটি আদর্শ মান ছিল। প্রাচীনকালে মানুষ নিজেদের মাঝে দ্রব্য বিনিময় করে তাদের ঘাটতি পূরণ করতো। পরবর্তী সময়ে ঝিনুক, পাথর, কড়ি ইত্যাদি বিনিময়ের মাধ্যম হিসেবে ব্যবহৃত হতো। এরপর স্বর্ণ, রৌপ্য ও ধাতব পদার্থ বিনিময়ের মাধ্যম হিসেবে ব্যবহার করা হয়। বিনিময় প্রথায় ঝিনুক, পাথর, কড়ি ইত্যাদি দ্রব্যের সঠিক মূল্য পরিমাপ করতে পারে না। ফলে দ্রব্য বিনিময় কষ্টকর ছিল। শুধু মুদ্রার ব্যবহারের মাধ্যমেই দ্রব্যের সঠিক মূল্য পরিমাপ করা যায়। ফলে দ্রব্য বিনিময় সহজ ও সাবলীল হয়েছে।"
        },
        {
          "label": "ঘ",
          "question": "\"মুদ্রার ইতিহাস খুবই বৈচিত্র্যময়\"— উদ্দীপকের আলোকে উক্তিটি ব্যাখ্যা করো।",
          "explanation": "\"মুদ্রার ইতিহাস খুবই বিচিত্র”– উক্তিটি যথার্থ। প্রাচীনকালে মানুষের মাঝে বিনিময় প্রথা প্রচলিত ছিল। দ্রব্য বিনিময় প্রথার সীমাবদ্ধতাগুলো দূর করতে মুদ্রার আবির্ভাব হয়। কারণ মুদ্রা এমন একটি বিনিময় মাধ্যম যা সবার নিকট গ্রহণীয়, মূল্যের পরিমাপক ও সঞ্চয়ের বাহন। কালের বিবর্তনে বিভিন্ন ধরনের মুদ্রার ব্যবহার লক্ষ করা যায়। উদ্দীপকে উল্লেখ আছে যে, মানব জাতির সভ্যতার বিবর্তনের সাথে সাথে বিভিন্ন সময়ে বিভিন্ন প্রাকৃতিক মুদ্রা ব্যবহৃত হতো।। এসব মুদ্রা বিনিময়ের মাধ্যম হিসেবে ব্যবহৃত হতো। এসবমুদ্রার একটি আদর্শ মান ছিল। এতেবিনিময় কাজ সহজ হতো। মুদ্রার ইতিহাস থেকে আমরা জানতে পারি যে, বিনিময় মাধ্যম হিসেবে বিভিন্ন সময় কড়ি, হাঙ্গরের দাঁত, হাতির দাঁত, পাথর, ঝিনুক,পোড়া মাটি, তামা, রূপা ও সোনার ব্যবহার লক্ষ করা যায়। ব্যবহার, স্থানান্তর ও অন্যান্য অসুবিধার কারণে ধাতব মুদ্রার ব্যবহার বেশিদিন স্থায়ী হয়নি। জনসংখ্যা বৃদ্ধি এবং ধাতব মুদ্রা ব্যবহারের নানামুখী অসুবিধার কারণে ঊনবিংশ শতাব্দীতে কাগজি মুদ্রার প্রচলন শুরু হয়। বর্তমানে কাগজি মুদ্রা ব্যাপক প্রসার লাভ করেছে। উপরিউক্ত আলোচনা থেকে বলা যায় যে, মুদ্রার ইতিহাস খুবই বিচিত্র।"
        }
      ]
    },
    {
      "number": "10",
      "uddipok": "জনাব সৈকত তার পৈতৃক বাড়ির দলিল ইষ্টার্ণ ব্যাংকের নিকট জমা রেখে ৬০ লক্ষ টাকা ঋণ নিয়ে মুন গার্মেন্টস নামক ফ্যাক্টরি চালু করেন। এদের মধ্যে সৃষ্ট এক ধরনের সম্পর্কের ফলে ব্যবসায় বাণিজ্যের জগতে যে চলমান অবস্থা সৃষ্টি হয় তা খুবই গুরুত্বপূর্ণ।",
      "tag": "VSNC 24",
      "sub_questions": [
        {
          "label": "ক",
          "question": "গারনিশি অর্ডার জারি করে কে?",
          "explanation": "আদালত গারনিশি অর্ডার জারি করে।"
        },
        {
          "label": "খ",
          "question": "সঞ্চয়ী ও চলতি হিসাবের পার্থক্য কী?",
          "explanation": "সঞ্চয়ী ও চলতি হিসাব খোলার উদ্দেশ্য ভিন্ন হওয়ায় এদের মধ্যে পার্থক্য রয়েছে। প্রথমত, সঞ্চয়ী হিসাবে ইচ্ছামতো টাকা জমা দেওয়া যায়। সপ্তাহে দুইবারের বেশি উত্তোলন করা যায় না। কিন্তু চলতি হিসাবে যতবার খুশি টাকা জমা দেওয়া যায় ও উত্তোলন করা যায়। দ্বিতীয়ত, সঞ্চয়ী হিসাবে ব্যাংক খুব কম পরিমাণ সুদ দেয়। অন্যদিকে, চলতি হিসাবে ব্যাংক কোনো সুদ দেয় না।"
        },
        {
          "label": "গ",
          "question": "ইষ্টার্ণ ব্যাংক জনাব সৈকতকে কোন ধরনের ঋণ প্রদান করেছে? বর্ণনা করো।",
          "explanation": "ইষ্টার্ন ব্যাংক জনাব সৈকতকে বন্ধকী ঋণ প্রদান করেছে। সাধারণত কোনো ব্যক্তি বা প্রতিষ্ঠান মূল্যবান যন্ত্রপাতি, দালানকোঠা নির্মাণ, জমি ক্রয় ইত্যাদি ব্যয় নির্বাহের জন্য দীর্ঘ সময়ের জন্য ঋণ নেয়। এক্ষেত্রে ব্যাংক জামানতের বিপরীতে ঋণ দিয়ে থাকে। এর ফলে প্রদত্ত ঋণের নিরাপত্তা নিশ্চিত হয়। উদ্দীপকে, জনাব সৈকত তার পৈতৃক বাড়ির দলিল ইস্টার্ণ ব্যাংকের নিকট জমা রাখে এবং ৬০ লক্ষ টাকা ঋণ নেন। পরবর্তীতে তিনি মুন গার্মেন্টস নামক ফ্যাক্টরি চালু করেন। এক্ষেত্রে জনাব সৈকত ঋণ নেওয়ার ক্ষেত্রে বাড়ির দলিল জামানত হিসেবে জমা রাখেন। ব্যাংক জামানতের বিপরীতে জনাব সৈকতকে ঋণ প্রদান করেছে। এরূপ জামানতের বিপরীতে ঋণ প্রদান করা বন্ধকী ঋণের বৈশিষ্ট্যের অনুরূপ তাই বলা যায়, জনাব সৈকত বন্ধকী ঋণ গ্রহণ করেছে।"
        },
        {
          "label": "ঘ",
          "question": "ইষ্টার্ণ ব্যাংক ও জনাব সৈকতের সম্পর্কের ধরনটি বিশ্লেষণ করো।",
          "explanation": "উদ্দীপকে জনাব সৈকতের সাথে ইস্টার্ণ ব্যাংকের ডেটর-ক্রেডিটর সম্পর্ক তৈরি হয়েছে। ব্যাংক ও তার গ্রাহকের মধ্যে ডেটর ও ক্রেডিটর সম্পর্ক বিদ্যমান গ্রাহক ব্যাংকে টাকা জমা রাখলে ব্যাংক ডেটর এবং গ্রাহক ক্রেডিটর হয়। অন্যদিকে, গ্রাহক ব্যাংক থেকে ঋণ নিলে ব্যাংক ক্রেডিটর এবং গ্রাহক ডেটর হয়। উদ্দীপকে জনাব সৈকত তার পৈতৃক বাড়ির দলিল ইস্টার্ণ ব্যাংকের নিকট জমা রেখে ৬০ লক্ষ টাকা ঋণ নেন। এই ঋণের টাকা দিয়ে মুন গার্মেন্টস নামে ফ্যাক্টরি চালু করেন। এদের মধ্যে সৃষ্ট সম্পর্কের ফলে ব্যবসায় বাণিজ্যের সম্প্রসারণ ঘটবে। ব্যাংকে আমানত রাখা অথবা ব্যাংক থেকে ঋণ গ্রহণের মাধ্যমে ব্যাংক ও গ্রাহকের মধ্যে ডেটার-ক্রেডিটর সম্পর্কে সৃষ্টি হয়। উদ্দীপকে জনাব সৈকত ঋণ নেওয়ার ফলে ব্যাংক জনাব সৈকতের হিসাবকে ডেবিট করেছে। তাই তিনি একজন ডেটর। অন্যদিকে, ব্যাংক নিজের হিসাবকে ক্রেডিট করেছে। তাই ব্যাংক এখানে ক্রেডিটর। তাই বলা যায়, জনাব সৈকত এবং ইস্টার্ণ ব্যাংকের মধ্যে ডেটর-ক্লেডিটর সম্পর্ক বিদ্যমান।"
        }
      ]
    },
    {
      "number": "11",
      "uddipok": "",
      "tag": "VSNC 24",
      "sub_questions": [
        {
          "label": "ক",
          "question": "নিকাশ ঘর কী?",
          "explanation": "যে স্থানে কেন্দ্রীয় ব্যাংক বাণিজ্যিক ব্যাংকসমূহের আন্তঃলেনদেন নিষ্পত্তি করে তাকে নিকাশ ঘর বলা হয়।"
        },
        {
          "label": "খ",
          "question": "ঋণ নিয়ন্ত্রণ বলতে কী বোঝায়? ব্যাখ্যা করো।",
          "explanation": "ঋণের পরিমাণকে কাম্যমাত্রায় বজায় রাখাকে ঋণ নিয়ন্ত্রণ বলা হয়। কেন্দ্রীয় ব্যাংকের অন্যতম প্রধান কাজ হলো ঋণ নিয়ন্ত্রণ করে দেশের অর্থনৈতিক উন্নয়নকে গতিশীল করা। এ ব্যাংক অর্থবাজারকে স্থিতিশীল রাখার জন্য যে কৌশল অবলম্বন করে তাকে ঋণ নিয়ন্ত্রণ বলা হয়। ব্যাংক হার নীতি, খোলাবাজার নীতি, জমার হার পরিবর্তন নীতি ইত্যাদির মাধ্যমে এ ব্যাংক বাণিজ্যিক ব্যাংকসমূহের ঋণ নিয়ন্ত্রণ করে।"
        },
        {
          "label": "গ",
          "question": "উদ্দীপকের কোন ব্যাংকটিকে জনগণের ব্যাংক বলা হয়? বর্ণনা করো।",
          "explanation": "উদ্দীপকের 'খ' ব্যাংকটি কেন্দ্রীয় ব্যাংক হওয়ায় তাকে জনগণের ব্যাংক বলা হয়। কেন্দ্রীয় ব্যাংক সরকারের মালিকানায় প্রতিষ্ঠিত, পরিচালিত ও নিয়ন্ত্রিত। এটি মুদ্রা প্রচলন, অর্থ সরবরাহ ও ঋণ নিয়ন্ত্রণ করে থাকে। তালিকাভুক্ত ব্যাংকসমূহের অভিভাবক, নিয়ন্ত্রক ও ঋণের শেষ আশ্রয়স্থল হিসেবে কাজ করে। এভাবে সরকারকে বিভিন্ন উন্নয়নমূলক কাজে সাহায্যের মাধ্যমে দেশের অর্থনৈতিক উন্নয়নে গুরুত্বপূর্ণ ভূমিকা রাখে। উদ্দীপকের 'খ' ব্যাংক ঋণ নিয়ন্ত্রণ এবং মুদ্রা প্রচলন করে থাকে। যা কেন্দ্রীয় ব্যাংকের প্রধান কাজগুলোর মধ্যে অন্যতম। এই ব্যাংকের প্রধান উদ্দেশ্য হলো জনকল্যাণ। অর্থাৎ, এই ব্যাংক জনস্বার্থে মুদ্রা প্রচলন এবং ঋণ নিয়ন্ত্রণের মাধ্যমে দেশের অর্থনৈতিক স্থিতিশীলতা বজায় রাখে। জনগণের বা আমানতকারীর স্বার্থ রক্ষার্থে এই ব্যাংক অযৌক্তিক ঋণ প্রদানে বাণিজ্যিক ব্যাংকসমূহকে বাঁধা দেয়। অতএব, উদ্দীপকের 'স্ব' ব্যাংককে জনগণের ব্যাংক বলা যায়।"
        },
        {
          "label": "ঘ",
          "question": "উদ্দীপকের \"ক” ব্যাংক এবং “খ” ব্যাংকের ধরন যুক্তিসহ বিশ্লেষণ করো।",
          "explanation": "উদ্দীপকের 'ক' ব্যাংকটির ধরন বাণিজ্যিক ব্যাংক এবং 'খ' ব্যাংকটির ধরন কেন্দ্রীয় ব‍্যাংক। মুনাফা অর্জনের উদ্দেশ্যে আমানত সংগ্রহ ও ঋণ প্রদানসহ অন্যান্য ব্যাংকিং সুবিধা প্রদানকারীকে বাণিজ্যিক ব্যাংক বলে। এ ব্যাংক বিনিময়ের মাধ্যম সৃষ্টি ও ঋণ আমানত সৃষ্টি করে থাকে। অন্যদিকে, মুদ্রা প্রচলন, অর্থ সরবরাহ, ঋণ নিয়ন্ত্রণ ইত্যাদি দায়িত্ব কেন্দ্রীয় ব্যাংক পালন করে থাকে। এটির উদ্দেশ্যে জনকল্যাণ। উদ্দীপকের 'ক' ব্যাংক বিনিময় মাধ্যম ও ঋণ আমানত সৃষ্টি করে থাকে। অন্যদিকে, 'খ' ব্যাংক ঋণ নিয়ন্ত্রণ ও মুদ্রা প্রচলন করে থাকে। এই কাজগুলোর সাথে যথাক্রমে বাণিজ্যিক ব্যাংক \"ক\" এবং কেন্দ্রীয় ব্যাংক \"খ\"-এর কার্যাবলির সাথে মিল আছে। উদ্দীপকের 'ক' ব্যাংক বাণিজ্যিক ব্যাংক হওয়ায় বিনিময় মাধ্যম সৃষ্টি করে আর্থিক লেনদেনকে সহজ ও নিরাপদ করে তুলে। আবার ঋণ আমানত সৃষ্টি করে ঋণদান ক্ষমতা বৃদ্ধি করে থাকে। বাণিজ্যিক ব্যাংক হওয়ায় তাকে কেন্দ্রীয় ব্যাংকের তালিকাভুক্ত হতে হয়। অন্যদিকে, 'খ' ব্যাংক ঋণ নিয়ন্ত্রণ ও মুদ্রা প্রচলনের মাধ্যমে মুদ্রা বাজারকে নিয়ন্ত্রণ করে। বাণিজ্যিক ব্যাংকসমূহকে তদারকি করে। এভাবেই 'ক' ব্যাংক বাণিজ্যিক ব্যাংকের এবং 'খ' ব্যাংক কেন্দ্রীয় ব্যাংকের ভূমিকা পালন করে।"
        }
      ]
    }
  ]
}