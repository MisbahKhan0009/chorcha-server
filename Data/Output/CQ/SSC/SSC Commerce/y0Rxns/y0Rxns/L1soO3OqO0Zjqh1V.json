{
  "title": "মনিপুর উচ্চ বিদ্যালয়, ঢাকা ২০২৪",
  "subtitle": "ফিন্যান্স ও ব্যাংকিং (11)",
  "questions": [
    {
      "number": "1",
      "uddipok": "টাঙ্গাইলে জনাব মাসুমের একটি ফটোকপির দোকান আছে। কিছুদিন পর তিনি ফটোকপির পাশাপাশি মোবাইল রিচার্জের ব্যবসায় শুরু করেন। অধিক আয়ের আশায় তিনি ব্যাংক থেকে ৬ বছর মেয়াদি ঋণ নিয়ে কম্পিউটার ক্রয় করে কম্পোজ এবং প্রিন্টিং চালু করার সিদ্ধান্ত নেন।",
      "tag": "MHSD 24",
      "sub_questions": [
        {
          "label": "ক",
          "question": "আয় সিদ্ধান্তের অপর নাম কী?",
          "explanation": "আয় সিদ্ধান্তের অপর নাম অর্থায়ন সিদ্ধান্ত।"
        },
        {
          "label": "খ",
          "question": "অব্যবসায়ী প্রতিষ্ঠানের অর্থায়ন ব্যাখ্যা করো।",
          "explanation": "যেসব প্রতিষ্ঠানের মূল উদ্দেশ্য মুনাফা অর্জন নয় বরং জনকল্যাণ সেসব প্রতিষ্ঠানের অর্থায়নকে অব্যবসায়ী প্রতিষ্ঠানের অর্থায়ন বলা হয়। অব্যবসায়ী প্রতিষ্ঠানে অর্থায়নের ক্ষেত্রে প্রথমে অর্থায়নের উৎস চিহ্নিত করা হয়। এরপর বিভিন্ন অনুদানের মাধ্যমে অর্থ সংগ্রহ করা হয় সংগৃহীত অর্থ দরিদ্র ও সুবিধাবঞ্চিত মানুষের সেবায় ব্যয় করা হয়।"
        },
        {
          "label": "গ",
          "question": "জনাব মাসুমের কম্পিউটার ক্রয়ের জন্য গৃহীত ঋণ অর্থায়নের কোন নীতির অন্তর্গত? বর্ণনা করো।",
          "explanation": "জনাব মাসুমের কম্পিউটার ক্রয়ের জন্য গৃহীত ঋণ অর্থায়নের উপযুক্ততার নীতির অন্তর্গত। এ নীতি অনুযায়ী স্বল্পমেয়াদি তহবিল থেকে সংগ্রহ করা হয় চলতি মূলধন। তবে স্থায়ী মূলধন দীর্ঘমেয়াদি তহবিল থেকে সংগৃহীত হয় উদ্দীপকে জনাব মাসুমের একটি ফটোকপির দোকান আছে। তিনি কম্পিউটার ক্রয়ের জন্য ব্যাংক থেকে ঋণ নেন। তার ব্যবসায়ের জন্য কম্পিউটার কেনা এক ধরনের স্থায়ী খরচ। ঋণটির মেয়াদ ছিল ৬ বছর। ৫ বছরের বেশি সময়ের জন্য ঋণ হলো দীর্ঘমেয়াদি। এক্ষেত্রে জনাব মাসুম, ঋণের অর্থ স্থায়ী খরচের জন্য ব্যবহার করেছেন। এখানে দীর্ঘমেয়াদি তহবিলের মাধ্যমে স্থায়ী মূলধনের সংস্থান করা হয়েছে। তাই বলা যায়, জনাব মাসুম অর্থায়নের উপযুক্ততার নীতি অনুসরণ করেছেন।"
        },
        {
          "label": "ঘ",
          "question": "একই সাথে একাধিক পণ্যের ব্যবসায় জনাব মাসুমের ঝুঁকি হ্রাসে সহায়তা করবে-মতামত দাও।",
          "explanation": "একইসাথে একাধিক পণ্যের ব্যবসায়ের মাধ্যমে পণ্য বৈচিত্র্য এনে জনাব মাসুমের ঝুঁকি কমাবে বলে আমি মনে করি। এ নীতি অনুযায়ী ব্যবসায়ের পণ্যের বৈচিত্র্য আনা হয়। এক ধরনের পণ্য নিয়ে ব্যবসায় করে সাফল্য অর্জন করা কঠিন। তাই একাধিক ও বৈচিত্র্যপূর্ণ পণ্যের সমাহারে ব্যবসায় সাজানো হয়। এর উদ্দেশ্য হলো ঝুঁকি বণ্টন করে বেশি মুনায়া অর্জন করা। উদ্দীপকে জনাব মাসুম একটি ফটোকপির দোকান পরিচালনা করেন। তিনি ফটোকপির পাশাপাশি মোবাইল রিচার্জের ব্যবসায় করেন। বেশি লাভের আশায় তিনি ব্যাংক থেকে দীর্ঘমেয়াদি ঋণ নিয়ে কম্পিউটার ক্রয় করে কম্পোজ এবং প্রিন্টিং ব্যবসায় চালুর সিদ্ধান্ত নেন। উদ্দীপকে জনাব মাসুমের ব্যবসায়ে বৈচিত্র্যায়ণ ও ঝুঁকি বণ্টন নীতি অনুসরণ করলে ঝুঁকি কমবে। কারণ, একটি পণ্য নিয়ে ব্যবসায় করা ঝুঁকিপূর্ণ। সারাবছর একটি পণ্যের চাহিদা সমান থাকে না। এক্ষেত্রে, মুনাফার পরিমাণ কম-বেশি হয়। তবে একাধিক পণ্যের ব্যবসায় করলে বছরজুড়ে কোনো না কোনো পণ্যের চাহিদা থাকে। ফলে ব্যবসায়ের ঝুঁকি কমে। এটি ব্যবসায়ের বৈচিত্র্যায়ণ ও ঝুঁকি বণ্টনের মূল বিষয়। সুতরাং, একই সাথে একাধিক পণ্যের ব্যবসায় জনাব মাসুমের ঝুঁকি হ্রাসে সহায়তা করবে।"
        }
      ]
    },
    {
      "number": "2",
      "uddipok": "৮ বছর পর ২,০০,০০০ টাকা পাওয়ার আশায় মি. হোসেন কিছু টাকা ব্যাংকে জমা রাখতে চান। এক্সিম ব্যাংক বার্ষিক ৮.৫% হার সুদ এবং ন্যাশনাল ব্যাংক ৯% ত্রৈ-মাসিক চক্রবৃদ্ধি সুদ প্রদানের প্রস্তাব দিয়েছে।",
      "tag": "MHSD 24",
      "sub_questions": [
        {
          "label": "ক",
          "question": "অর্থায়নের বেশিরভাগ সিদ্ধান্তের মূলে কোন ধারণাটি জড়িত?",
          "explanation": "অর্থায়নের সিদ্ধান্তের সাথে অর্থের সময়মূল্যের ধারণাটি জড়িত।"
        },
        {
          "label": "খ",
          "question": "সুযোগ ব্যয় ধারণাটি ব্যাখ্যা করো।",
          "explanation": "একটি দ্রব্যের অতিরিক্ত একক উৎপাদনের জন্য অপর দ্রব্যের উৎপাদন যতটুকু ছেড়ে দিতে হয়, সেই ছেড়ে দেওয়া পরিমাণই হলো সুযোগ ব্যয় (Opportunity Cost) | সুযোগ ব্যয়কে দু'টি উৎপন্ন দ্রব্যের 'পারস্পরিক বিনিময়' বা 'ট্রেড অফ' (trade off) বলে। ধরা যাক, কোনো ব্যক্তি ইউরোপ ভ্রমণের ইচ্ছা বাদ দিয়ে মোটরগাড়ি ক্রয় করলেন। এখানে মোটরগাড়ি ক্রয়ের জন্য ত্যাগকৃত পছন্দই হলো সেই মটরগাড়ি ক্রয়ের সুযোগ ব্যয়। অর্থাৎ একটি ইচ্ছা পূর্ণ করতে গিয়ে পরবর্তী সর্বোত্তম যে পছন্দটি ত্যাগ করতে হয়, সেই ত্যাগকৃত পছন্দ হলো সুযোগ ব্যয়।"
        },
        {
          "label": "গ",
          "question": "ন্যাশনাল ব্যাংকের প্রস্তাব মতে বর্তমানে কত টাকা জমা দিতে হবে?",
          "explanation": "ন্যাশনাল ব্যাংকের প্রস্তাব মতে বর্তমান মূল্য নির্ণয়: দেওয়া আছে, ভবিষ্যৎ মূল্য, FV = ২,০০,০০০ টাকা সুদের হার, i = ৯% বা, ০.০৯ মেয়াদ, n = ৮ বছর বছরে চক্রবৃদ্ধির সংখ্যা, m = ৪ বার [ ত্রৈমাসিক চক্রবৃদ্ধি] আমরা জানি, বর্তমান মূল্য, P V = F V ( ১ + i m ) n × m = ২ , ০০ , ০০০ ( ১ + 0. ০৯ 8 ) ৮ × 8 = ২ , ০০ , ০০০ ২ . ০৩৮১০৩০২৬ = ৯৮ , ১৩০ . ৪৭ টাকা  \\begin{aligned} P V & =\\frac{F V}{\\left(১+\\frac{i}{m}\\right)^{n \\times m}}=\\frac{২, ০ ০, ০ ০ ০}{\\left(১+\\frac{0 . ০ ৯}{8}\\right)^{৮ \\times 8}} \\\\ & =\\frac{২, ০ ০, ০ ০ ০}{২ . ০ ৩ ৮ ১ ০ ৩ ০ ২ ৬}=৯ ৮, ১ ৩ ০ . ৪ ৭ \\text { টাকা } \\end{aligned} P V ​ = ( ১ + m i ​ ) n × m F V ​ = ( ১ + 8 0. ০৯ ​ ) ৮ × 8 ২ , ০০ , ০০০ ​ = ২ . ০৩৮১০৩০২৬ ২ , ০০ , ০০০ ​ = ৯৮ , ১৩০ . ৪৭   টাকা   ​ ∴ ন্যাশনাল ব্যাংকের প্রস্তাব মতে বর্তমানে ৯৮,১৩০.৪৭ টাকা জমা দিতে হবে। উত্তর: ৯৮,১৩০.৪৭ টাকা।"
        },
        {
          "label": "ঘ",
          "question": "মি. হোসেনের জন্য কোন ব্যাংকের প্রস্তাব গ্রহণযোগ্য হবে বলে তুমি মনে করো? যুক্তি সহকারে দেখাও।",
          "explanation": "এক্সিম ব্যাংকের বর্তমান মূল্য নির্ণয়: দেওয়া আছে, ভবিষ্যৎ মূল্য, FV = ২,০০,০০০ টাকা সুদের হার, i = ৮.৫০% বা, ০.০৮৫ মেয়াদ, n = ৮ বছর আমরা জানি, বর্তমান মূল্য, P V = F V ( ১ + i ) n = ২ , ০০ , ০০০ ( ১ + ০ . ০৮৫ ) ৮ = ২ , ০০ , ০০০ ১ . ৯২০৬০৪৩৩৮ P V=\\frac{F V}{(১+i)^{n}}=\\frac{২, ০ ০, ০ ০ ০}{(১+০ . ০ ৮ ৫)^{৮}}=\\frac{২, ০ ০, ০ ০ ০}{১ . ৯ ২ ০ ৬ ০ ৪ ৩ ৩ ৮} P V = ( ১ + i ) n F V ​ = ( ১ + ০ . ০৮৫ ) ৮ ২ , ০০ , ০০০ ​ = ১ . ৯২০৬০৪৩৩৮ ২ , ০০ , ০০০ ​ = ১,০৪,১৩৩.৮৯ টাকা ∴ মি. হোসেন ৮ বছর পর ২,০০,০০০ টাকা পেতে বর্তমানে এক্সিম ব্যাংকে ১,০৪,১৩৩.৮৯ টাকা জমা রাখতে হবে। অপরদিকে, ন্যাশনাল ব্যাংকে ৯৮,১৩০.৪৭ টাকা জমা রেখে তিনি. কাঙ্ক্ষিত অর্থ পেতে পারেন ['গ' থেকে প্রাপ্ত]। অর্থাৎ, ন্যাশনাল ব্যাংকে (১,০৪,১৩৩.৮৯ – ৯৮,১৩০.৪৭) = ৬,০০৩.৪২ টাকা কম জমা রেখেও তিনি তার কাঙ্ক্ষিত অর্থ পেতে পারেন। তাই বলা যায়, মি. হোসেনের জন্য ন্যাশনাল ব্যাংকের প্রস্তাব গ্রহণযোগ্য হবে।"
        }
      ]
    },
    {
      "number": "3",
      "uddipok": "বিএম ট্রেডিং ৫ লক্ষ টাকার যন্ত্রপাতি বিদেশ থেকে আমদানি করে। যন্ত্রপাতিগুলোর আয়ুষ্কাল ৫ বছর এবং বার্ষিক অবচয় ১ লক্ষ টাকা। আগামী ৫ বছর মেশিনগুলো থেকে প্রাপ্য নিট মুনাফা নিম্নরূপ: বছর ১ম ২য় ৩য় ৪র্থ ৫ম নিট মুনাফা ৫০,০০০ ৭০,০০০ ৮০,০০০ ৮৫,০০০ ৯০,০০০",
      "tag": "MHSD 24",
      "sub_questions": [
        {
          "label": "ক",
          "question": "নগদ প্রবাহ কী?",
          "explanation": "কোম্পানিতে নগদ টাকার আগমন ও নির্গমনকে নগদ প্রবাহ বলে।"
        },
        {
          "label": "খ",
          "question": "মূলধন বাজেটিং কিসের ওপর নির্ভর করে? ব্যাখ্যা করো।",
          "explanation": "মূলধন বাজেটিং-এ কোনো প্রকল্পের আয়-ব্যয় কত হবে তা অনুমানের ওপর ভিত্তি করে প্রাক্কলন করা হয় বলে মূলধন বাজেটিং-কে অনুমান নির্ভর বলা হয়। এক্ষেত্রে একটি প্রকল্পের আয় কত হবে, চলতি ব্যয় কত হবে তা অনুমান করা হয়। এ অনুমান সব সময় বাস্তব বা সঠিক নাও হতে পারে। তাই বলা হয় মূলধন বাজেটিং অনুমান নির্ভর।"
        },
        {
          "label": "গ",
          "question": "বিএম ট্রেডিং-এর গড় মুনাফার হার নির্ণয় করো।",
          "explanation": "বিএম ট্রেডিং-এর গড় মুনাফার হার নির্ণয়: দেওয়া আছে, ∴ বিএম ট্রেডিং-এর গড় মুনাফার হার ৩০%। উত্তর: ৩০%।"
        },
        {
          "label": "ঘ",
          "question": "বিএম ট্রেডিং-এর বিনিয়োগ যৌক্তিক কি না তা পে-ব্যাক সময় নির্ণয়ের মাধ্যমে সিদ্ধান্ত দাও।",
          "explanation": "বিএম ট্রেডিং-এর পে-ব্যাক সময় নির্ণয়: নগদ প্রবাহ নির্ণয়: উপরের ছক থেকে লক্ষণীয় যে প্রথম তিন বছরে বিনিয়োগকৃত টাকাপুরোটা ফেরত আসে। ফলে, প্রকল্পের পে-ব্যাক সময় ৩ বছর। অন্যদিকে,বিএম ট্রেডিং-এর বিনিয়োগযোগ্য মেশিনের আয়ুষ্কাল ৫ বছর। পে-ব্যাকসময় মূলত বিনিয়োগ করা টাকা কত সময়ে ফেরত আসবে তা নির্দেশকরে। এক্ষেত্রে দেখা যাচ্ছে বিএম ট্রেডিং উক্ত মেশিনে বিনিয়োগ করলে এর আয়ুষ্কাল শেষ হবার আগেই এতে বিনিয়োগ করা টাকা ফেরত আসবে। অর্থাৎ, বিএম ট্রেডিং-এর বিনিয়োগটি যৌক্তিক হবে।"
        }
      ]
    },
    {
      "number": "4",
      "uddipok": "পদ্মা গ্রুপ-এর দুটি প্রকল্পের ৫ বছরেরআয়ের শতকরা হার নিচে দেওয়া হলো- প্রকল্পের নাম ২০১৮ ২০১৯ ২০২০ ২০২১ ২০২২ গোলাপ ১২% ১৫% -৯% ১৭% ২০% টগর ১৭% -১৩% ১৮% ১৯% ১৪%",
      "tag": "MHSD 24",
      "sub_questions": [
        {
          "label": "ক",
          "question": "দায় পরিশোধের অক্ষমতা থেকে কোন ঝুঁকি সৃষ্টি হয়?",
          "explanation": "দায় পরিশোধের অক্ষমতা থেকে আর্থিক ঝুঁকির সৃষ্টি হয়।"
        },
        {
          "label": "খ",
          "question": "তারল্য ঝুঁকি কী? ব্যাখ্যা করো।",
          "explanation": "একজন বিনিয়োগকারী যদি তার প্রত্যাশিত মূল্যে বাজারে শেয়ার, বন্ড। বা ডিবেঞ্চার বিক্রি করতে না পারে তখন তারল্য ঝুঁকির সৃষ্টি হয়। বিনিয়োগকারী শেয়ার, বন্ড বা ডিবেঞ্চারে বিনিয়োগের পর নগদ অর্থের প্রয়োজন অনুভব করতে পারেন। কিন্তু কোনো কারণে যদি বিনিয়োগকারী সহজে এবং উপযুক্ত মূল্যে এ বিনিয়োগকৃত অর্থ নগদে রূপান্তর করতে না পারে তখন তারল্য ঝুঁকির সৃষ্টি হয়। এ ধরনের ঝুঁকি আর্থিক বাজারের আকার ও কাঠামোর ওপর নির্ভর করে।"
        },
        {
          "label": "গ",
          "question": "গোলাপ প্রকল্পের আদর্শ বিচ্যুতি নির্ণয় করো।",
          "explanation": "'গোলাপ' প্রকল্পের আদর্শ বিচ্যুতি নির্ণয়: আমরা জানি, আদর্শ বিচ্যুতি = ∑ (  আয় হার - গড় হার)  2 n − ১ =\\sqrt{\\frac{\\sum\\left(\\text { আয় হার - গড় হার) }{ }^{2}\\right.}{n-১}} = n − ১ ∑ (   আয়   হার  -  গড়   হার )  2 ​ ​ এখানে, Σ ( \\Sigma\\left(\\right. Σ ( আয় হার - গড় হার) 2 = { }^{2}= 2 = অতীতে অর্জিত আয় হার থেকে গড় আয় হারের পার্থক্যের বর্গের সমষ্টি n = বছরের সংখ্যা = ৫ ∴ \\therefore ∴ আদর্শ বিচ্যুতি =  ১৩৩.৫০  = =\\sqrt{\\text { ১৩৩.৫০ }}= =   ১৩৩ . ৫০   ​ = ১১.৫৫% (প্রায়) সুতরাং, 'গোলাপ' প্রকল্পের আদর্শ বিচ্যুতি ১১.৫৫% (প্রায়)। উত্তর: ১১.৫৫% (প্রায়)।"
        },
        {
          "label": "ঘ",
          "question": "পদ্মা গ্রুপ-এর কোন প্রকল্পে বিনিয়োগ বন্ধ করে দেওয়া উচিত বলে তুমি মনে করো?",
          "explanation": "পদ্মা গ্রুপ-এর কোন প্রকল্পে বিনিয়োগ বন্ধ করা উচিত তা জনার জন্য উভয় প্রকল্পের আদর্শ বিচ্যুতি নির্ণয় করা প্রয়োজন। 'টগর' প্রকল্পের আদর্শ বিচ্যুতি নির্ণয়:  আমরা জানি, আদর্শ বিচ্যুতি  = ∑ (  আয় হার - গড় হার)  2 n − ১  এখানে,  Σ  (আয় হার - গড় হার)  2 =  অতীতে অর্জিত আয় হার থেকে   গড় আয় হারের পার্থক্যের বর্গের সমষ্টি  n =  বছরের সংখ্যা  = ৫ \\begin{array}{l}\\text { আমরা জানি, আদর্শ বিচ্যুতি }=\\sqrt{\\frac{\\sum\\left(\\text { আয় হার - গড় হার) }{ }^{2}\\right.}{n-১}} \\\\ \\text { এখানে, } \\Sigma \\text { (আয় হার - গড় হার) }{ }^{2}=\\text { অতীতে অর্জিত আয় হার থেকে } \\\\ \\text { গড় আয় হারের পার্থক্যের বর্গের সমষ্টি } \\\\ \\mathrm{n}=\\text { বছরের সংখ্যা }=৫\\end{array}   আমরা   জানি ,  আদর্শ   বিচ্যুতি   = n − ১ ∑ (   আয়   হার  -  গড়   হার )  2 ​ ​   এখানে ,  Σ  ( আয়   হার  -  গড়   হার )  2 =   অতীতে   অর্জিত   আয়   হার   থেকে     গড়   আয়   হারের   পার্থক্যের   বর্গের   সমষ্টি   n =   বছরের   সংখ্যা   = ৫ ​ ∴ \\therefore ∴ আদর্শ বিচ্যুতি =  ১৮৩.৫০  = =\\sqrt{\\text { ১৮৩.৫০ }}= =   ১৮৩ . ৫০   ​ = ১৩.৫৫% (প্রায়) উদ্দীপকে, পদ্মা গ্রুপ-এর বিনিয়োগকৃত 'টগর' প্রকল্পের আদর্শ বিচ্যুতি ১৩.৫৫% (প্রায়)। অন্যদিকে, 'গোলাপ' প্রকল্পের আদর্শ বিচ্যুতি ১১.৫৫% (প্রায়) ['গ' নং হতে প্রাপ্ত]। আদর্শ বিচ্যুতির বড় মান বেশি ঝুঁকি নির্দেশ করে। আর ছোট মান কম ঝুঁকি নির্দেশ করে। এক্ষেত্রে, 'টগর' প্রকল্পের আদর্শ বিচ্যুতি 'গোলাপ' প্রকল্পের তুলনায় বেশি। অর্থাৎ, 'টগর' প্রকল্প বেশি ঝুঁকিপূর্ণ। সুতরাং, পদ্মা গ্রুপ-এর 'টগর' প্রকল্পে বিনিয়োগ বন্ধ করে দেওয়া উচিত।"
        }
      ]
    },
    {
      "number": "5",
      "uddipok": "মি. মনিরুল একজন ব্যবসায়ী। মূলধনের ঘাটতি পূরণের জন্য. তিনি ক্রেতাদের থেকে অগ্রিম অর্থ গ্রহণ করেন। এতে তার মূলধনের ঘাটতি পূরণ না হওয়ায় তিনি ব্যাংক হতে ১০% সুদে ঋণ গ্রহণের সিদ্ধান্ত নেন।",
      "tag": "MHSD 24",
      "sub_questions": [
        {
          "label": "ক",
          "question": "অর্থায়নের উৎসকে মূলত কয়ভাগে ভাগ করা যায়?",
          "explanation": "অর্থায়নের উৎসকে মূলত দুই ভাগে ভাগ করা যায়।"
        },
        {
          "label": "খ",
          "question": "তহবিল সংগ্রহের বাহ্যিক উৎসগুলো বেশ জনপ্রিয় কেন?",
          "explanation": "তহবিল সংগ্রহের জন্য বাহ্যিক উৎসগুলো অভ্যন্তরীণ উৎসের চেয়ে বেশি লাভজনক হওয়ায় এটি জনপ্রিয় বাহ্যিক উৎসসমূহ যেমন: ব্যাংক থেকে ঋণ নেওয়া মাধ্যমে ব্যবসায় দীর্ঘমেয়াদি অর্থসংস্থান করে। এ উৎসটি জনপ্রিয় হওয়ার দুইটি কারণ আছে। প্রথমত, এ উৎসের সুদ পরিশোধের পরে মুনাফার ওপর কর ধার্য করা হয় বলে কর কম দিতে হয়। আর ছোট ছোট ব্যবসায়ের মূলধনের প্রয়োজন অনেক সময় অভ্যন্তরীণ অর্থায়নের তুলনায় বেশি হয়। সেক্ষেত্রে বহিস্থ তহবিলই প্রধান উৎস হিসেবে কাজ করে।"
        },
        {
          "label": "গ",
          "question": "ক্রেতাদের নিকট হতে অগ্রিম গ্রহণ অর্থায়নের কোন উৎসের অন্তর্গত? ব্যাখ্যা করো।",
          "explanation": "মি. মনিরুলের ক্রেতাদের নিকট হতে অগ্রিম গ্রহণ অর্থায়নের বহিস্থ তহবিলের অপ্রাতিষ্ঠানিক উৎসের অন্তর্গত প্রতিষ্ঠানের সাথে নিয়মিত লেনদেনকারী বিশ্বস্ত ক্রেতাগণ অনেক সময় ভবিষ্যৎ ক্রয়ের মোট মূল্য বা কিছু অংশ অগ্রিম হিসেবে দেন। এর ফলে বিক্রেতা সাময়িক সময়ের জন্য অর্থসংস্থান করতে পারেন। এ ধরনের অর্থ প্রতিষ্ঠানের বাহির থেকে সংগ্রহ হওয়ায় এটি বহিস্থ তহবিল নামে পরিচিত উদ্দীপকে মি. মনিরুল একজন ব্যবসায়ী। মূলধনের ঘাটতি পূরণের জন্য তিনি ক্রেতাদের থেকে অগ্রিম অর্থ গ্রহণ করেন। এক্ষেত্রে মি. মনিরুল স্বল্প সময়ের জন্য এ টাকা দিয়ে মূলধনের ঘাটতি পূরণ করেন। অর্থাৎ, এটি অর্থায়নের একটি স্বল্পমেয়াদি উৎস। আর উক্ত তহবিলটি প্রতিষ্ঠানের বাহির থেকে সংগ্রহ করা হয়েছে। সুতরাং, মি. মনিরুলের সংগৃহীত তহবিলটি অর্থায়নের বহিস্থ তহবিলের অন্তর্গত"
        },
        {
          "label": "ঘ",
          "question": "মি. মনিরুলের ব্যাংক হতে ঋণ গ্রহণের সিদ্ধান্ত যৌক্তিক কি না তা বিশ্লেষণ করো।",
          "explanation": "স্বল্পমেয়াদি উৎসের মাধ্যমে ঘাটতি পূরণ না হওয়ায় দীর্ঘমেয়াদি বহিস্থ তহবিল অর্থাৎ, ব্যাংক হতে ঋণ গ্রহণের সিদ্ধান্ত মি. মনিরুলের জন্য যৌক্তিক। দীর্ঘমেয়াদি অর্থায়ন সাধারণত ৫ বছর থেকে বেশি সময়ের জন্য করা হয়। এ ধরনের অর্থায়ন মূলত অধিক পরিমাণ মূলধন সংস্থানের ক্ষেত্রে ব্যবহার করা হয়। ঋণ, ঋণপত্র, লিজিং ইত্যাদি পদ্ধতি ব্যবহার করে দীর্ঘমেয়াদি অর্থায়ন করা সম্ভব উদ্দীপকে মি. মনিরুল একজন ব্যবসায়ী। মূলধনের ঘাটতি পূরণের জন্য তিনি ক্রেতাদের থেকে অগ্রিম অর্থ গ্রহণ করেন। তবে এতেও তার মূলধনের সমস্যা লাঘব হয় না। তাই তিনি ১০% সুদে ব্যাংক থেকে ঋণ গ্রহণের সিদ্ধান্ত নেন। ক্রেতাদের থেকে অগ্রিম গ্রহণ বহিস্থ উৎসের স্বল্পমেয়াদি মাধ্যম। উক্ত উৎস থেকে বেশি পরিমাণ অর্থ সংস্থান করা যায় না। অন্যদিকে, মি. মনিরুলের প্রয়োজন অধিক মূলধন। তাই অগ্রিম গ্রহণের মাধ্যমে অর্থায়ন পর্যাপ্ত হচ্ছে না। শুধু দীর্ঘমেয়াদি উৎস থেকে অধিক পরিমাণ মূলধন সংগ্রহ সম্ভব। তাই বলা যায়, মি. মনিরুলের ক্ষেত্রে প্রতিষ্ঠানের মূলধন ঘাটতি পূরণ করতে ব্যাংক থেকে ঋণ গ্রহণ করা যৌক্তিক।"
        }
      ]
    },
    {
      "number": "6",
      "uddipok": "মান্নান সাহেব টেলিভিশনে সরকারের অর্থমন্ত্রী কর্তৃক প্রদত্ত বাজেটের বক্তৃতা অত্যন্ত মনোযোগ সহকারে শুনলেন। তিনি উপলব্ধিকরলেন যে, শুধু রাষ্ট্রীয় জীবনে নয়, আমাদের পারিবারিক জীবনেও বাজেট গুরুত্বপূর্ণ ভূমিকা রাখে।",
      "tag": "MHSD 24",
      "sub_questions": [
        {
          "label": "ক",
          "question": "অর্থায়নের সবচেয়ে গুরুত্বপূর্ণ ধরন কোনটি?",
          "explanation": "অর্থায়নের সবচেয়ে গুরুত্বপূর্ণ ধরন হলো ব্যবসায় অর্থায়ন।"
        },
        {
          "label": "খ",
          "question": "তারল্য বনাম মুনাফা নীতিটি ব্যাখ্যা করো।",
          "explanation": "তারল্য ও মুনাফানীতি বলতে বোঝায়, ব্যবসায়ের প্রতিটি আর্থিক সিদ্ধান্ত এমনভাবে গ্রহণ করা উচিত যাতে তারল্য ও মুনাফা উভয়ই বজায় থাকে। তারল্য বলতে চলতি সম্পদ হতে চলতি দায় পরিশোধের ক্ষমতাকে বোঝায়। তারল্য ও মুনাফার মধ্যে বিপরীতমুখী সম্পর্ক বিদ্যমান। তারল্যকে প্রাধান্য দিলে মুনাফা কমে যায় আবার মুনাফাকে প্রাধান্য দিলে তারল্য কমে যায়। তাই তারল্য ও মুনাফা নীতির মাধ্যমে তারল্য ও বিনিয়োগের মধ্যে ভারসাম্য বজায় রেখে আর্থিক ব্যবস্থাপনা করা হয়। অর্থাৎ তারল্য ও মুনাফানীতি একটি সমন্বিত নীতি যা তারল্য ও মুনাফার মধ্যে উপযুক্ত সমন্বয় সাধন করে।"
        },
        {
          "label": "গ",
          "question": "মান্নান সাহেবের উপলব্বির আলোকে পারিবারিক অর্থায়নের গুরুত্ব বর্ণনা করো।",
          "explanation": "উদ্দীপকে মান্নান সাহেবের পারিবারিক বাজেট তৈরির উপলব্বির মূলে রয়েছে পারিবারিক অর্থায়ন। পারিবারিক অর্থায়নে প্রথমে পরিবারের আয়ের উৎস নির্ধারণ করা হয়। পরবর্তীতে সে অনুযায়ী যথাযথ খাতে ব্যয় করা হয়। এ অর্থায়নের প্রধান উদ্দেশ্য হলো পরিবারের সদস্যদের সর্বাঙ্গীন মঙ্গল নিশ্চিত করা। উদ্দীপকে মান্নান সাহেব টেলিভিশনে সরকারের বাজেট অধিবেশন দেখেন। তিনি অধিবেশনটি মনোযোগ দিয়ে শুনে ও চিন্তা করে পারিবারিক জীবনেও এর তাৎপর্য উপলব্ধি করেন। আর পারিবারিক বাজেট তৈরি করতে হলে তার পারিবারিক অর্থায়ন প্রয়োজন। এক্ষেত্রে তিনি পরিবারের আয়ের উৎস ও ব্যয়ের খাত সম্পর্কে নিশ্চিত হবেন। ফলে উক্ত টাকা কোন কোন খাতে বা কীভাবে ব্যয় করলে পরিবার সর্বোচ্চ লাভবান হবে সে সম্পর্কে ধারণা পাবেন। এছাড়া পরিবারের প্রয়োজনীয় অসংখ্য ব্যয়ের মধ্যে আয়ের সাথে মিল রেখে অগ্রাধিকারের ভিত্তিতে ব্যয়গুলো তিনি পূরণ করতে পারবেন। উক্ত বিষয়গুলোকে বিবেচনা করে বলা যায়, পারিবারিক জীবনে মান্নান সাহেবের পারিবারিক অর্থায়নের গুরুত্ব অপরিসীম।"
        },
        {
          "label": "ঘ",
          "question": "পারিবারিক অর্থায়ন ও সরকারি অর্থায়নের মধ্যে কি কোনো ভিন্নতা আছে? যদি থাকে তোমার উত্তরের সপক্ষে যুক্তি দাও।",
          "explanation": "উদ্দীপকের সরকারি ও পারিবারিক অর্থায়নের মধ্যে পার্থক্য রয়েছে। সরকারি অর্থায়ন অলাভজনক হয়। এ অর্থায়নে ব্যয়ের উৎসগুলো আগে নির্ধারণ করা হয়। পরবর্তী সময়ে সে অনুযায়ী আয়ের খাত শনাক্ত করা হয়। অন্যদিকে, পারিবারিক অর্থায়ন বলতে পরিবারের জন্য পরিকল্পনা অনুযায়ী আয়ের উৎস নির্ধারণ ও তার ব্যবহারকে বোঝায় উদ্দীপকে মান্নান সাহেব টেলিভিশনে সরকারের বাজেট অধিবেশন মনোযোগ সহকারে দেখেন। পরবর্তী সময়ে তিনি চিন্তা করে দেখলেন শুধু রাষ্ট্রের কাজে নয় পারিবারিক জীবনেও বাজেটের প্রয়োজন রয়েছে। উদ্দীপকে সরকারি অর্থায়ন ও পারিবারিক অর্থায়নের কথা বলা হয়েছে। এদের মধ্যে বেশ কিছু পার্থক্য রয়েছে। সরকারি অর্থায়নে ব্যয়ের খাত নির্ধারণ করে আয়ের উৎস চিহ্নিত করা হয়। তবে পারিবারিক অর্থায়নে আয়ের উৎস নির্ধারণ করে ব্যয়ের খাত নিশ্চিত করা হয়। রাস্তাঘাট, সেতু ও সামাজিক অবকাঠামো নির্মাণে সরকারি অর্থায়ন করা হয়। টিভি, ফ্রিজ, গাড়ি ইত্যাদি কেনার জন্য পারিবারিক অর্থায়ন করা হয়। সরকারি অর্থায়নের মূল লক্ষ্য সমাজকল্যাণ। অন্যদিকে, পারিবারিক অর্থায়নের মূল লক্ষ্য হলো পরিবারের সদস্যদের কল্যাণসাধন। তাই বলা যায়, উদ্দীপকে মান্নান সাহেব সরকারি বাজেট দেখে পারিবারিক বাজেট তৈরিতে অনুপ্রাণিত হলেও উভয় অর্থায়ন প্রক্রিয়ায় উপরিউক্ত পার্থক্যগুলো রয়েছে।"
        }
      ]
    },
    {
      "number": "7",
      "uddipok": "আরেফীন সাহেব একটি ব্যাংকের কর্মকর্তা এবং ঐ ব্যাংকটি মুদ্রা ও ঋণের একচ্ছত্র নিয়ন্ত্রক। স্বাধীনতার পর থেকেই এ ব্যাংক দেশের স্বনির্ভরতা অর্জনে সরকারের সহায়ক শক্তি হিসেবে কাজ করে যাচ্ছে।",
      "tag": "MHSD 24",
      "sub_questions": [
        {
          "label": "ক",
          "question": "বাংলাদেশ ব্যাংকের প্রধান নির্বাহী কে?",
          "explanation": "কেন্দ্রীয় ব্যাংকের প্রধান নির্বাহী হলো গভর্নর।"
        },
        {
          "label": "খ",
          "question": "কেন্দ্রীয় ব্যাংক কোনটি স্থিতিশীল রাখে? ব্যাখ্যা করো",
          "explanation": "কেন্দ্রীয় ব্যাংক মূল্যস্তর স্থিতিশীল রাখে। দেশের ব্যাংকিং ব্যবস্থায় অভিভাবক হিসেবে কেন্দ্রীয় ব্যাংক মুদ্রা ইস্যু করে। আবার মুদ্রার সরবরাহ বাড়িয়ে বা কমিয়ে কেন্দ্রীয় ব্যাংক দ্রব্যের মূল্যস্তর স্থিতিশীল রাখে মুদ্রার সরবরাহ বাড়িয়ে দেওয়ার মাধ্যমে কেন্দ্রীয় ব্যাংক এর ক্রয়ক্ষমতা কমিয়ে মূল্যস্তর বাড়িয়ে দিতে পারে। আবার সরবরাহ কমিয়ে দিয়ে কেন্দ্রীয় ব্যাংক এর ক্রয়ক্ষমতা বাড়িয়ে মূল্যস্তর কমিয়ে।"
        },
        {
          "label": "গ",
          "question": "আরেফীন সাহেবের ব্যাংকটিকে মুদ্রা ও ঋণের একচ্ছত্র নিয়ন্ত্রক বলা হয়েছে কেন? ব্যাখ্যা করো।",
          "explanation": "আরেফীন সাহেবের ব্যাংকটি কেন্দ্রীয় ব্যাংক হওয়ায় একে মুদ্রা ও ঋণের একচ্ছত্র নিয়ন্ত্রক বলা হয়। কেন্দ্রীয় ব্যাংক হলো মুদ্রা বাজারের অভিভাবক। একে দেশের প্রধান ব্যাংক বলা হয়। প্রধান ব্যাংক হিসেবে এটি মুদ্রার মান নিয়ন্ত্রণ, নোট ও মুদ্রা প্রচলন থেকে শুরু করে সমগ্র অর্থবাজার নিয়ন্ত্রণ করে। ফলে দেশের অর্থনীতি স্থিতিশীল থাকে। উদ্দীপকে আরেফীন সাহেব একটি ব্যাংকের কর্মকর্তা। এ ব্যাংক দেশের মুদ্রা ও ঋণের একচ্ছত্র নিয়ন্ত্রক। স্বাধীনতার পর থেকেই এটি দেশের স্বনির্ভরতা অর্জনে সরকারের সহায়ক শক্তি হিসেবে কাজ করছে। মূলত একটি দেশের 'কেন্দ্রীয় 'ব্যাংক, ঐ দেশের মুদ্রা ও ঋণের সরবরাহ নিয়ন্ত্রণ করে। এভাবে ঋণ সরবরাহ নিয়ন্ত্রণের মাধ্যমে কেন্দ্রীয় ব্যাংক দেশের অর্থনীতি স্থিতিশীল রাখতে চেষ্টা করে। তাই বলা যায়, আরেফীন সাহেবের ব্যাংকটি দেশের কেন্দ্রীয় ব্যাংক হওয়ায় এটি মুদ্রা ও ঋণের একচ্ছত্র নিয়ন্ত্রক হিসেবে পরিচিত।"
        },
        {
          "label": "ঘ",
          "question": "আরেফীন সাহেবের ব্যাংকটিকে সরকারের সহায়ক শক্তি বলার কারণগুলো উল্লেখ করো।",
          "explanation": "কেন্দ্রীয় ব্যাংক সরকারের পক্ষে তহবিল সংরক্ষণ, লেনদেন সম্পাদন, তথ্য সংরক্ষণ, প্রতিনিধিত্বমূলক কাজ করে বলে আরেফীন ব্যাংকটিকে সরকারের সহায়ক শক্তি বলা হয়েছে। কেন্দ্রীয় ব্যাংক সরকারের মালিকানায় প্রতিষ্ঠিত ও নিয়ন্ত্রিত। এটি সরকারের পক্ষে অর্থ লেনদেন করে হিসাব রাখে এবং প্রয়োজনে সরকারকে ঋণ দেয়। এছাড়া অভ্যন্তরীণ ও আন্তর্জাতিক পর্যায়ে বিভিন্ন কর্মকাণ্ড পরিচালনায় এ ব্যাংক সরকারের প্রতিনিধি হিসেবেও কাজ করে। উদ্দীপকে ব্যাংক দেশটির মুদ্রা ও ঋণের একচ্ছত্র নিয়ন্ত্রক। স্বাধীনতার পর থেকেই এটি সরকারের সহায়ক শক্তি হিসেবে কাজ করে। ব্যাংকটি দেশের স্বনির্ভরতা অর্জনের জন্য কাজ করে যাচ্ছে উদ্দীপকের আরেফীন সাহেবের ব্যাংকটি একটি কেন্দ্রীয় ব্যাংক। এ ব্যাংকটিকে সরকারের ব্যাংক বলা হয়। কারণ এটি দেশের সরকারের পক্ষে নানা ধরনের কাজ করে। আবার এ ব্যাংক সরকারের ঋণের অন্যতম উৎস। এর মাধ্যমে সরকার অর্থ ও তহবিল সংরক্ষণ করে। যার ফলে সরকারের অভ্যন্তরীণ ও আন্তর্জাতিক লেনদেন সম্পাদন করে। সরকারের বিভিন্ন অর্থনৈতিক নীতি ও পরিকল্পনা প্রণয়নেও কেন্দ্রীয় ব্যাংক উপদেষ্টা হিসেবে কাজ করে। উপরে উল্লিখিত কারণগুলো বিবেচনায় আরেফীন সাহেবের ব্যাংকটিকে সরকারের সহায়ক শক্তি বলা সম্পূর্ণ যৌক্তিক হয়েছে।"
        }
      ]
    },
    {
      "number": "8",
      "uddipok": "ফারুক সাহেব আমদানি-রপ্তানি ব্যবসার সাথে জড়িত। পণ্য আমদানির ক্ষেত্রে যমুনা ব্যাংক তার পক্ষে অর্থ প্রদানের নিশ্চয়তা স্বরূপ বিশেষ পত্র ইস্যু করে। অপরদিকে, ঐ একই ব্যাংক তার বিল আদায় ও পরিশোধের মাধ্যমেও আয় করে থাকে।",
      "tag": "MHSD 24",
      "sub_questions": [
        {
          "label": "ক",
          "question": "বাণিজ্যিক ব্যাংক কাকে বলে?",
          "explanation": "মুনাফা অর্জনের উদ্দেশ্যে যে প্রতিষ্ঠান অর্থ ও অর্থের মূল্যে পরিমাপযোগ্য সেবা লেনদেন করে থাকে তাকে বাণিজ্যিক ব্যাংক বলে।"
        },
        {
          "label": "খ",
          "question": "ব্যাংক কীভাবে ঋণ আমানত সৃষ্টি করে থাকে তা ব্যাখ্যা করো।",
          "explanation": "ব্যাংক প্রদত্ত ঋণ থেকে নতুন আমানতের সৃষ্টি করে। ব্যাংক মঞ্জুরকৃত ঋণের অর্থ সরাসরি নগদে না দিয়ে আমানত হিসাবের মাধ্যমে দেয়। এক্ষেত্রে ব্যাংক উক্ত হিসাবে ঋণের অর্থ ক্রেডিট করে, যা ঋণগ্রহীতা চেকের মাধ্যমে উত্তোলন করে। আর এভাবেই প্রদত্ত ঋণ ব্যাংকের জন্য নতুন আমানতের সৃষ্টি করে।"
        },
        {
          "label": "গ",
          "question": "উদ্দীপকের বিশেষ পত্র ইস্যুর মাধ্যমে ব্যাংক কোন ধরনের কাজ করেছে? বর্ণনা করো।",
          "explanation": "যমুনা ব্যাংক বিশেষ পত্র অর্থাৎ, প্রত্যয়পত্র ইস্যুর মাধ্যমে প্রতিনিধিত্বমূলক কাজ করেছে। প্রত্যয়পত্র হলো বাণিজ্যিক ব্যাংকের একটি আর্থিক নিশ্চয়তাপত্র। এর মাধ্যমে ব্যাংক আমদানিকারকের পক্ষে রপ্তানিকারকের অনুকূলে রপ্তানিকৃত পণ্যের মূল্য পরিশোধে নিশ্চয়তা দেয়। এতে রপ্তানিকারকের টাকা প্রাপ্তির অনিশ্চয়তার বিষয়টি দূর হয়। প্রত্যয়পত্র পেলে রপ্তানিকারক আমদানিকারককে পণ্য পাঠায়। উদ্দীপকে জনাব ফারুক সাহেব আমদানি-রপ্তানি ব্যবসায়ের সাথে জড়িত। তিনি বিদেশ থেকে পণ্য আমদানি করেন। পণ্য আমদানির ক্ষেত্রে যমুনা ব্যাংক তার পক্ষে অর্থ প্রদানের নিশ্চয়তা দেয়। ব্যাংকটিপণ্য আমদানির নিশ্চয়তাস্বরূপ প্রত্যয়পত্র ইস্যু করে থাকে। প্রত্যয়পত্রের মাধ্যমে দেশীয় ব্যাংক বিদেশ থেকে পণ্য আমদানিতে দেশীয় প্রতিষ্ঠানকে সাহায্য করে। তাই বলা যায়, প্রত্যয়পত্র ইস্যুর মাধ্যমে যমুনা ব্যাংক বৈদেশিক বাণিজ্যে প্রতিনিধি হিসেবে দায়িত্ব পালন করে।"
        },
        {
          "label": "ঘ",
          "question": "“বিল আদায় ও পরিশোধের মাধ্যমে ব্যাংকের আয় বৃদ্ধি পায়\"- উক্তিটির যথার্থতা মূল্যায়ন করো।",
          "explanation": "বাণিজ্যিক ব্যাংকের আয়ের অন্যতম উৎস হলো গ্রাহককে প্রতিনিধিত্বমূলক সেবার বিনিময়ে অর্থ আদায়। বাণিজ্যিক ব্যাংকের মূল উদ্দেশ্য হলো মুনাফা অর্জন। এই লক্ষ্যে ব্যাংক মূলধন গঠন করে আমানত সংগ্রহের পাশাপাশি প্রয়োজনে ঋণ প্রদান করে। বিভিন্ন সেবা প্রদানের মাধ্যমে বাণিজ্যিক ব্যাংক আয় বৃদ্ধি করতে পারে। উদ্দীপকে ফারুক সাহেব আমদানি-রপ্তানি ব্যবসায়ের সাথে জড়িত। তিনিবিদেশ থেকে পণ্য আমদানি করেন। এজন্য ব্যাংকটি বিল আদায় ও পরিশোধের মাধ্যমে আয় করে থাকে। প্রত্যয়পত্র ইস্যুর মাধ্যমে তার পণ্য আমদানির নিশ্চয়তা দেয়। বাণিজ্যিক ব্যাংকের আয়ের অন্যতম উৎস হচ্ছে বিল আদায় ও পরিশোধ। 'এর বাইরে বিনিয়োগ, লকার ভাড়া, প্রতিনিধিত্ব, ঋণের সুদ ইত্যাদির মাধ্যমে ব্যাংক আয় করে। এক্ষেত্রে যমুনা ব্যাংক ফারুক সাহেবের পক্ষে প্রত্যয়পত্র ইস্যুর মাধ্যমে প্রতিনিধি হিসেবে কাজ করে। এই কাজের বিনিময়ে ব্যাংক ফারুক সাহেবের কাছ থেকে কমিশন পাবে। এই কমিশন আদায়ই ব্যাংকের জন্য আয়ের একটি অন্যতম উৎস। আবার, ফারুক সাহেবের বিলের অর্থ আদায় ও পরিশোধের মাধ্যমেও ব্যাংক কমিশন লাভ করে। তাই বলা যায়, বিলের অর্থ পরিশোধই ব্যাংকের আয় বৃদ্ধিতে সাহায্য করে।"
        }
      ]
    },
    {
      "number": "9",
      "uddipok": "প্রাচীনকালে মানুষের চাহিদা ছিল খুব সীমিত। তখন মানুষ একটি দ্রব্য দিয়ে আরেকটি দ্রব্য গ্রহণ করত। পরবর্তীতে উক্ত প্রথার বিভিন্ন সমস্যার কারণে মুদ্রার আবির্ভাব হয়। মুদ্রা প্রচলনের পরপরই ব্যাংক ব্যবস্থার প্রয়োজনীয়তা দেখা দেয়।",
      "tag": "MHSD 24",
      "sub_questions": [
        {
          "label": "ক",
          "question": "মুদ্রা কী?",
          "explanation": "মুদ্রা একটি বিনিময় মাধ্যম, যা সবার কাছে গ্রহণীয়, মূল্যের পরিমাপকও সঞ্চয়ের বাহন হিসেবে কাজ করে।"
        },
        {
          "label": "খ",
          "question": "মুদ্রাকে সঞ্চয়ের ভান্ডার বলা হয় কেন?",
          "explanation": "মুদ্রার মাধ্যমে সঞ্চয় করা যায় বিধায় মুদ্রাকে সঞ্চয়ের ভান্ডার বলা হয়। মুদ্রা সঞ্চয়ের বাহন হিসেবে কাজ করে। ভবিষ্যতের জন্য মুদ্রার মাধ্যমে সহজেই সঞ্চয় করা যায়। মুদ্রার অস্তিত্ব ছাড়া সঞ্চয়ের কাজটি জটিল হয়ে যেত। কারণ কোনো পণ্যের মাধ্যমে সঞ্চয় করা অসম্ভব। তাই মুদ্রাকে সঞ্চয়ের ভান্ডার বলা হয়।"
        },
        {
          "label": "গ",
          "question": "উদ্দীপকে উল্লিখিত প্রথাটির সমস্যাগুলো-ব্যাখ্যা করো।",
          "explanation": "উদ্দীপকে উল্লেখিত প্রথাটি হলো বিনিময় প্রথা। বিনিময় প্রথা বলতে 'দ্রব্যের বিনিময়ে দ্রব্য' পদ্ধতিতে লেনদেন করাকে বোঝায়। প্রাচীনকালে মানুষ এভাবে লেনদেন করত। তবে এই প্রথার কিছু অসুবিধার কারণে তা বিলুপ্ত হয়ে যায়। উদ্দীপকে প্রাচীনকালের বিনিময় প্রথা সম্পর্কে উল্লেখ করা হয়েছে। তখন মানুষের চাহিদা ছিল খুব সীমিত। তখন মানুষের চাহিদা ছিল খুব সীমিত। তখন মানুষ একটি দ্রব্য নিয়ে আরেকটি দ্রব্য গ্রহণ করত। এটি বিনিময় প্রথা হিসেবে পরিচিত। তবে ভিন্ন ভিন্ন দ্রব্যের মধ্যে সমতা না থাকায় সব প্রয়োজন মিটতো না। সমতা বলতে মূল্যের পরিমাপ করা সংক্রান্ত সমস্যাকে বোঝানো হয়েছে। এটি এই প্রথার প্রধান সমস্যা। যেমন: এক কেজি চালের বিনিময়ে ঠিক কতটুকু কাপড় বিনিময়যোগ্য তা নির্ধারণ করা জটিল ছিল। এছাড়াও বিনিময় প্রথায় অভাবের অমিল, পরিবহনে অসুবিধা ইত্যাদির সীমাবদ্ধতা ছিল। আর এসব কারণেই এই প্রথাটি বিলুপ্ত হয়ে যায়।"
        },
        {
          "label": "ঘ",
          "question": "মুদ্রাকে ব্যাংক ব্যবস্থার জননী বলা হয় কেন? যুক্তিসহকারে লেখো।",
          "explanation": "মুদ্রাকে ঘিরেই ব্যাংকিং ব্যবস্থা গড়ে ওঠায় মুদ্রাকে ব্যাংক ব্যবস্থার জননী বলা হয়। মুদ্রা প্রচলন হওয়ার পর ব্যাংকিং ব্যবস্থার প্রয়োজনীয়তা দেখা দেয়। মুদ্রা সঠিকভাবে ব্যবস্থাপনা করার জন্য ব্যাংকিং ব্যবস্থা চালু হয়। মুদ্রাকে কেন্দ্র করে ব্যাংক মূলত ব্যাংকিং কাজ পরিচালনা করে। উদ্দীপকে উল্লেখ্য বিনিময় প্রথার বিভিন্ন সমস্যার কারণে উক্ত প্রথা বিলুপ্ত হয়। এর পরেই মুদ্রার আবির্ভাব হয়। মুদ্রা প্রচলনের পরপরই ব্যাংক ব্যবস্থার প্রয়োজনীয়তা দেখা দেয়। এক্ষেত্রে মুদ্রা ও ব্যাংকের অবিচ্ছেদ্য সম্পর্কবিদ্যমান। মুদ্রা ব্যাংকিং ব্যবসায়ের জন্য অপরিহার্য। কারণ মানুষ তাদের সঞ্চয় করা টাকা মুদ্রা হিসেবে ব্যাংকে জমা রাখে। ব্যাংক সেই টাকা ঋণ হিসেবে বিনিয়োগ করে। আর এই সম্পূর্ণ প্রক্রিয়া সংঘটিত হয় মুদ্রাকে কেন্দ্র করে। মুদ্রা ছাড়া ব্যাংকিং ব্যবস্থা অচল। উপরিউক্ত কারণে মুদ্রাকে ব্যাংক ব্যবস্থার জননী বলা হয়।"
        }
      ]
    },
    {
      "number": "10",
      "uddipok": "মি. বরুন ৩০ লক্ষ টাকা গৃহ নির্মাণ ঋণের জন্য 'GT ব্যাংকের' নিকট আবেদন করেন। এজন্য ব্যাংকটি তার সক্ষমতা ও জমি বন্ধক সংক্রান্ত কাজ সম্পাদন করে। 'GT ব্যাংক' ২০০৫ সালে বৈধ কার্যক্রম সম্পাদনের মাধ্যমে চালু হয়।",
      "tag": "MHSD 24",
      "sub_questions": [
        {
          "label": "ক",
          "question": "ব্যাংক ব্যবসায়ে সফলতার পূর্বশর্ত কোনটি?",
          "explanation": "ব্যাংক ব্যবসায়ে সফলতার পূর্বশর্ত হলো ব্যাংকের ওপর গ্রাহকদের আস্থা।"
        },
        {
          "label": "খ",
          "question": "ব্যাংকের তারল্য নীতিটি ব্যাখ্যা করো।",
          "explanation": "ব্যাংকের তারল্য নীতি হলো একটি কৌশল, যার মাধ্যমে ব্যাংক তারল্য (নগদ অর্থ) এবং মুনাফার মধ্যে ভারসাম্য রক্ষা করে। ব্যাংককে একদিকে যেমন গ্রাহকের চাহিদা অনুযায়ী নগদ টাকা প্রদানের জন্য যথেষ্ট তারল্য বজায় রাখতে হয়, তেমনি অন্যদিকে মুনাফা অর্জনের জন্য সেই তারল্যের একটি অংশ ঋণ ও বিনিয়োগে ব্যবহার করতে হয়। এই দুই বিপরীতধর্মী লক্ষ্যের মধ্যে ভারসাম্য রক্ষার কৌশলকেই ব্যাংকের তারল্য নীতি বলা হয়।"
        },
        {
          "label": "গ",
          "question": "উদ্দীপকের ব্যাংকটি প্রতিষ্ঠায় কোন প্রতিষ্ঠানের অনুমতির দরকার হয়েছিল? ব্যাখ্যা করো।",
          "explanation": "উদ্দীপকের ব্যাংকটি প্রতিষ্ঠায় কেন্দ্রীয় ব্যাংকের অনুমতির দরকার হয়েছিল বাংলাদেশে বাণিজ্যিক ব্যাংক প্রতিষ্ঠার ক্ষেত্রে কেন্দ্রীয় ব্যাংক হিসেবে বাংলাদেশ ব্যাংকের অনুমোদন নিতে হয়। কেন্দ্রীয় ব্যাংকের অনুমোদিত ব্যাংকগুলোকে তালিকাভুক্ত ব্যাংক বলা হয়। অন্যদিকে, কেন্দ্রীয় ব্যাংকের অনুমোদনহীন ব্যাংকগুলো সমবায় বা অন্যকোনো নামে পরিচালিত হতে পারে। তবে অনুমোদনহীন ব্যাংকিং কার্যক্রম বেআইনি ব্যাংকিং ব্যবস্থা হিসেবে চিহ্নিত হয়। উদ্দীপকে মি. বরুন ৩০ লক্ষ টাকা গৃহ নির্মাণ ঋণের জন্য 'GT ব্যাংকের' নিকট আবেদন করেন। 'GT ব্যাংক' ২০০৫ সালে বৈধ কার্যক্রম সম্পাদনের মাধ্যমে চালু হয়। কোনো ব্যাংককে বৈধ ব্যাংকিং কার্যক্রম পরিচালনা করার জন্য কেন্দ্রীয় ব্যাংকের অনুমতি গ্রহণ করতে হয়। বাংলাদেশের বিদ্যমান সকল তালিকাভুক্ত বাণিজ্যিক ব্যাংকই কেন্দ্রীয় ব্যাংকের অনুমোদন নিয়ে পরিচালিত হচ্ছে। তাই বলা যায়, উদ্দীপকের 'GT ব্যাংক' প্রতিষ্ঠায় কেন্দ্রীয় ব্যাংকের অনুমতি দরকার হয়েছিল।"
        },
        {
          "label": "ঘ",
          "question": "মি. বরুনকে ঋণদান কার্যক্রমটি উদ্দীপকের ব্যাংকটির যুক্তিসংগত কি না বিশ্লেষণ করো।",
          "explanation": "নিরাপত্তার নীতি অনুযায়ী মি. বরুনকে ঋণদান কার্যক্রমটি উদ্দীপকের ব্যাংকটির জন্য যুক্তিসংগত। এ নীতি অনুযায়ী ব্যাংক গ্রহাকের জমাকৃত অর্থের নিরাপত্তা নিশ্চিত করে'। নিরাপত্তার স্বার্থে ব্যাংক ঋণদানের সময় ঋণগ্রহীতার আর্থিক সচ্ছলতা ও সততা বিচার কঁরে। ব্যাংক পর্যাপ্ত পরিমাণ জামানত গ্রহণ করেই গ্রাহককে ঋণ মঞ্জুর করে উদ্দীপকে গৃহ নির্মাণের জন্য মি. বরুনের ৩০ লক্ষ টাকা প্রয়োজন। তাই ৩০ লক্ষ টাকা ঋণের জন্য তিনি 'GT ব্যাংকের' নিকট আবেদন করেন। ব্যাংক তার সক্ষমতা ও জমি বন্ধক সংক্রান্ত কাজ সম্পাদন করে। ব্যাংকটি ২০০৫ সালে বৈধ কার্যক্রম সম্পাদনের মাধ্যমে চালু হয়। তালিকাভুক্ত বাণিজ্যিক ব্যাংক গ্রাহকের জমাকৃত অর্থ নিয়ে ব্যবসায় করে। তাই ব্যাংক গ্রাহকের জমাকৃত অর্থের নিরাপত্তার জন্য প্রয়োজনীয় ব্যবস্থা করে। নিরাপত্তার জন্য উদ্দীপকে 'GT ব্যাংক' ঋণদানের পূর্বে মি. বরুনের সক্ষমতা যাচাই করে। মি বরুন ঋণ পরিশোধে সক্ষম হলে ব্যাংকের ঋণখেলাপি হওয়ার ঝুঁকি থাকবে না। আবার, ব্যাংকটি ঋণ প্রদানের পূর্বে জমি বন্ধক রাখে। কোনো কারণে মি. বরুন অর্থ পরিশোধে ব্যর্থ হলে ব্যাংকটি জমি বিক্রয় করে অর্থ সংগ্রহ করতে পারবে। অর্থাৎ, 'GT ব্যাংক' গ্রাহকের অর্থের নিরাপত্তার জন্যই উক্ত কার্যক্রম সম্পাদন করে। তাই বলা যায়, উদ্দীপকের মি. বরুনকে ঋণদানের কার্যক্রমটি নিরাপত্তার নীতি অনুযায়ী যৌক্তিক।"
        }
      ]
    },
    {
      "number": "11",
      "uddipok": "'মহুয়া ব্যাংক' জনগণের কাছ থেকে অর্থ আমানত হিসেবে গ্রহণ করে এবং সে. আমানত অন্যান্য ব্যক্তি বা ব্যবসায় প্রতিষ্ঠানকে ঋণ প্রদান করে। বর্তমানে একজন ব্যক্তি ৫ লক্ষ টাকা ঋণের জন্য আবেদন করেন। তিনি ঋণ পরিশোধে সক্ষম হলেও তার সরবরাহকৃত তথ্যাদি ব্যাংক কর্মকর্তার নিকট সন্দেহজনক মনে হয়।",
      "tag": "MHSD 24",
      "sub_questions": [
        {
          "label": "ক",
          "question": "",
          "explanation": "নোট ও মুদ্রা প্রচলন করে কেন্দ্রীয় ব্যাংক।"
        },
        {
          "label": "খ",
          "question": "স্কুল ব্যাংক ধারণাটি ব্যাখ্যা করো।",
          "explanation": "স্কুল পর্যায়ের ছাত্রছাত্রীদেরকে সঞ্চয়ে উদ্বুদ্ধ করার জন্য ব্যাংক যে বিশেষ হিসাবের সুযোগ দেয় তাকে স্কুল ব্যাংকিং বলে। স্কুল ব্যাংকিং-এর ক্ষেত্রে স্কুলে ব্যাংকের শাখা খোলা হয়। শিক্ষার্থীরা উক্ত শাখায় স্কুল সঞ্চয়ী হিসাব খুলে তাদের সঞ্চিত অর্থ জমা রাখতে পারে। এর মাধ্যমে ছাত্রছাত্রীদেরকে মিতব্যয়ী ও সঞ্চয়ী হবার শিক্ষা দেওয়া হয়।"
        },
        {
          "label": "গ",
          "question": "'মহুয়া ব‍্যাংক' কোন ধরনের ব্যাংক তা বর্ণনা করো।",
          "explanation": "'মহুয়া ব্যাংক' একটি বাণিজ্যিক ব্যাংক। মুনাফা অর্জনের উদ্দেশ্যেই সাধারণত বাণিজ্যিক ব্যাংক পরিচালিত হয়। এই ব্যাংক কম সুদের বিনিময়ে জনগণের সঞ্চিত অর্থ আমানত হিসেবে সংগ্রহ করে। আর এই অর্থকে বেশি সুদে অন্য পক্ষকে ঋণ হিসেবে দিয়ে থাকে। এই দুই সুদের পার্থক্যই হলো বাণিজ্যিক ব্যাংকের আয়ের প্রধান উৎস। উদ্দীপকের 'মহুয়া' ব্যাংক জনগণের কাছ থেকে আমানত সংগ্রহ করে। পরবর্তীতে এই আমানত অন্যান্য ব্যক্তি বা প্রতিষ্ঠানকে ঋণ হিসেবে দিয়ে থাকে। 'মহুয়া' ব্যাংকটি এই প্রক্রিয়ায় জনগণকে অল্প পরিমাণে সুদ দেয়। তবে ঋণকৃত পক্ষ থেকে বেশি সুদ সংগ্রহ করে। আমানতি সুদের হার ও ঋণের সুদের হারের পার্থক্যই হলো 'মহুয়া' ব্যাংকের মুনাফা। আর মুনাফা অর্জনের উদ্দেশ্যেই 'মহুয়া'ব্যাংকটি ব্যবসায় পরিচালনা করে। তাই বলা যায়, 'মহুয়া' ব্যাংকটি বৈশিষ্ট্য বিবেচনায় একটি ব্যাণিজ্যিক ব্যাংক।"
        },
        {
          "label": "ঘ",
          "question": "উদ্দীপকের ব্যক্তিকে ঋণ প্রদানের ক্ষেত্রে ব্যাংকিং ব্যবসায়ের কোন নীতিটি বিবেচনা করা উচিত তা যুক্তিসহকারে লেখো।",
          "explanation": "উদ্দীপকে উল্লিখিত ব্যক্তিকে প্রদানের ক্ষেত্রে ব্যাংক ব্যবসায়ের নিরাপত্তার নীতিটি বিবেচনা করা উচিত বলে আমি মনে করি। ঋণের অর্থের নিরাপত্তা নিশ্চিত করার জন্য ব্যাংক ঋণ দেওয়ার পূর্বে আবেদনকারীর আর্থিক অবস্থা যাচাই করে। বাণিজ্যিক ব্যাংক নিরাপত্তার নীতি অনুসরণ করে এই কাজ করে থাকে। এ নীতি অনুযায়ী, ব্যাংক প্রদত্ত ঋণের বিপরীতে পর্যাপ্ত পরিমাণ জামানত সংরক্ষণ করে। উদ্দীপকের 'মহুয়া' ব্যাংক একটি বাণিজ্যিক ব্যাংক। বর্তমানে একজন ব্যক্তি পাঁচ লক্ষ টাকা ঋণের জন্য 'মহুয়া' ব্যাংকের কাছে। আবেদন করেন। তিনি ঋণের টাকা পরিশোধ করতে সক্ষম। তবে তার সরবরাহ করা তথ্যগুলো ব্যাংক কর্মকর্তার কাছে সন্দেহজনক মনে হয়। 'মহুয়া' ব্যাংকের কর্মকর্তাকে উক্ত পরিস্থিতিতে ঋণের অর্থের সর্বোচ্চ নিরাপত্তা নিশ্চিত করতে হবে। এই ঋণের অর্থ মূলত ব্যাংকের আমানতকারীদের সংরক্ষিত অর্থ। আর বাণিজ্যিক ব্যাংক আমানতকারীদের অর্থের নিরাপত্তা নিশ্চিত করতে চুক্তিবদ্ধ। তাই বলা যায়, আমানতকারীর অর্থের সর্বোচ্চ নিরাপত্তা দিতে 'মহুয়া' ব্যাংকের কর্মকর্তাকে নিরাপত্তার নীতি বিবেচনা করা উচিত।"
        }
      ]
    }
  ]
}