{
  "title": "কুমিল্লা বোর্ড ২০২১",
  "subtitle": "ফিন্যান্স ও ব্যাংকিং (11)",
  "questions": [
    {
      "number": "1",
      "uddipok": "জনাব 'X' একজন ব্যবসায়ী। তার ব্যবসায়ের সফলতার জন্য তাকে বিভিন্ন ধরনের খরচ, কাঁচামাল ক্রয়, মজুরি প্রদান ইত্যাদি নিয়মিতভাবে সম্পাদন করতে হয়। তিনি ব্যবসায় সম্প্রসারণ ও স্থায়ী সম্পদ ক্রয়ের জন্য বড় আকারের ঋণ গ্রহণ করার চিন্তা করছেন।",
      "tag": "CB 21",
      "sub_questions": [
        {
          "label": "ক",
          "question": "IDB-এর পূর্ণরূপ কী?",
          "explanation": "IDB-এর পূর্ণরূপ হলো Islamic Development Bank।"
        },
        {
          "label": "খ",
          "question": "সরকারের অর্থ ব্যবস্থাপনা বলতে কী বোঝায়?",
          "explanation": "সরকারের অর্থ ব্যবস্থাপনা বলতে কোন কোন খাতে কী পরিমাণ ব্যয় হবে এবং সেই অর্থ কোন কোন উৎস থেকে সংগ্রহ করা হবে তা নির্ধারণ করাকে বোঝায়। প্রতিটি সরকারের নিজস্ব অর্থায়ন পরিকল্পনা আছে। সরকার প্রথমে ব্যয়ের খাত ও পরিমাণ নির্ধারণ করে। পরবর্তীতে বিভিন্ন উৎস থেকে প্রয়োজনীয় তহবিল সংগ্রহ করে। আয়কর, মূল্য সংযোজন কর, শুল্ক ইত্যাদি সরকারের তহবিলের উৎস। উক্ত অর্থ দেশের বিভিন্ন উন্নয়নমূলক খাত; যেমন: রাস্তাঘাট, সেতু, সরকারি প্রতিষ্ঠান, আইনশৃঙ্খলা ও প্রতিরক্ষা ইত্যাদিতে ব্যয় করা হয়।"
        },
        {
          "label": "গ",
          "question": "জনাব 'X'-এর অর্থায়ন নীতিটি ব্যাখ্যা করো।",
          "explanation": "উদ্দীপকে জনাব 'X'-এর অর্থায়ন নীতিটি হলো উপযুক্ততার নীতি। এ নীতি অনুযায়ী স্বল্পমেয়াদি তহবিল থেকে চলতি মূলধন সংগ্রহ করা হয়। তবে স্থায়ী মূলধন সংগৃহীত হয় দীর্ঘমেয়াদি তহবিল থেকে। এর ফলে মূলধন ব্যয় কম হয়। জনাব 'X' তার ব্যবসায়ের বিভিন্ন ধরনের খরচ, যেমন: কাঁচামাল ক্রয়, মজুরি প্রদানের জন্য চলতি মূলধন সরবরাহ করেছিলেন, যা স্বল্পমেয়াদি অর্থায়নের অন্তর্গত। ১ বছরের কম সময়ের জন্য অর্থায়নকে স্বল্পমেয়াদি অর্থায়ন বলা হয়। জনাব 'X' ব্যবসায় সম্প্রসারণ ও স্থায়ী সম্পদ ক্রয়ের জন্য যে ঋণগ্রহণের চিন্তা করছেন সেটি দীর্ঘমেয়াদি অর্থায়ন। ৫ বছরের বেশি সময়ের জন্য ঋণ নিলে সেটি দীর্ঘমেয়াদি অর্থায়ন হিসেবে বিবেচিত হয়। সুতরাং, জনাব 'X'-এর ব্যবসায়ে অর্থায়নের উপযুক্ততার নীতি পরিলক্ষিত হয়।"
        },
        {
          "label": "ঘ",
          "question": "জনাব 'X'-এর ঋণ গ্রহণ করার চিন্তা আর্থিক ব্যবস্থাপকের কার্যাবলির কোন ধরনের সিদ্ধান্ত? তোমার মতামত দাও।",
          "explanation": "উদ্দীপকে জনাব 'X'-এর ঋণগ্রহণ করার চিন্তা আর্থিক ব্যবস্থাপকের কার্যাবলির আয় বা অর্থায়ন সিদ্ধান্ত। আয় সিদ্ধান্ত বলতে তহবিল সংগ্রহের প্রক্রিয়াকে বোঝানো হয়। এর আওতায় তহবিল সংগ্রহের একাধিক উৎস নির্বাচন এবং এসব উৎসের সুবিধা-অসুবিধা বিশ্লেষণ করে অর্থায়নসংক্রান্ত পরিকল্পনা গ্রহণ করা হয়। জনাব 'X' একজন ব্যবসায়ী। তিনি ব্যবসায়ের সফলতার জন্য চলতি ব্যয়গুলো নিয়মিতভাবে করেন। তিনি ব্যবসায় সম্প্রসারণ ও স্থায়ী সম্পদ ক্রয়ের জন্য দীর্ঘমেয়াদি ঋণগ্রহণের চিন্তা করছেন। জনাব 'X'-এর ব্যবসায়ের জন্য ঋণগ্রহণ করার চিন্তা আয় বা অর্থায়ন সিদ্ধান্ত। সঠিক আয় সিদ্ধান্তের ওপর ব্যবসায়ের লাভ-লোকসান নির্ভর করে। উদ্দীপকে জনাব 'X' নিজে অর্থের উৎস নির্ধারণ ও অর্থ সংগ্রহ করেন। তিনি ব্যবসায়ের চলতি ও স্থায়ী ব্যয় মেটানোর জন্য এসব উৎসগুলো নির্ধারণ করে থাকেন। এক্ষেত্রে জনাব 'X' প্রতিষ্ঠানের প্রয়োজনীয় অর্থ সংগ্রহে উপযোগী ও সর্বনিম্ন ব্যয় সম্পন্ন আয়ের উৎস খুঁজে বের করেন। তাই বলা যায়, জনাব 'X' অর্থ ব্যবস্থাপনায় আয় বা অর্থায়ন সিদ্ধান্ত গ্রহণ করেছেন।"
        }
      ]
    },
    {
      "number": "2",
      "uddipok": "ইমনের পরিবারের আয় যথেষ্ট না হওয়ায় বড় ভাই ও বন্ধু-বান্ধব-এর কাছ থেকে ঋণ নিয়ে ঘাটতি পূরণ করে। দুবাই কর্মরত প্রবাসী মামুন তার উপার্জিত অর্থ সরকারি ব্যবস্থাপনায় দেশে প্রেরণ করে।",
      "tag": "CB 21",
      "sub_questions": [
        {
          "label": "ক",
          "question": "অর্থায়ন কী নিয়ে কাজ করে?",
          "explanation": "অর্থায়ন তহবিল ব্যবস্থাপনা নিয়ে কাজ করে।"
        },
        {
          "label": "খ",
          "question": "কারবারের ঝুঁকি বণ্টন হয় কোন নীতিতে? ব্যাখ্যা করো।",
          "explanation": "ব্যবসায়ের ঝুঁকি বণ্টন হয় বৈচিত্র্যায়ন ও ঝুঁকি বণ্টন নীতিতে। তহবিল বিনিয়োগের ক্ষেত্রে ব্যবসায়ের পণ্য বা সেবা বৈচিত্র্যপূর্ণ হলে ব্যবসায়ের ঝুঁকি বণ্টিত হয় ও হ্রাস পায়। একজন ব্যবসায়ী শুধু এক ধরনের পণ্যের ব্যবসায় করলে ব্যবসায়ের মুনাফা অর্জন বেশ ঝুঁকিপূর্ণ হয়ে যায়। ব্যবসায়ের পণ্য যদি বৈচিত্র্যপূর্ণ হয় তাহলে ঝুঁকি বণ্টিত হয়ে যায়।"
        },
        {
          "label": "গ",
          "question": "উদ্দীপকে ঋণ নেওয়া কোন ধরনের অর্থায়ন? ব্যাখ্যা করো।",
          "explanation": "উদ্দীপকে ইমনের ঋণ নেওয়া পারিবারিক অর্থায়ন। পারিবারিক অর্থায়ন বলতে পরিবারের জন্য পরিকল্পনামাফিক উৎস নির্ধারণ ও তার ব্যবহারকে বোঝায়। পরিবারের আয় পর্যাপ্ত না হলে বন্ধু-বান্ধব, আত্মীয়-স্বজনের কাছ থেকে টাকা ঋণ নেওয়াই পারিবারিক অর্থায়নের উৎস। এ অর্থায়নের মূল উদ্দেশ্য কীভাবে ব্যয় করলে পরিবারের সদস্যদের সর্বাঙ্গীণ মঙ্গল হয় তা নির্ধারণ করা। ইমনের পরিবারের আয় যথেষ্ট না হওয়ায় তাকে পারিবারিক অর্থায়নের উৎস থেকে ঘাটতি পূরণ করতে হচ্ছে। এ ধরনের অর্থায়নে বন্ধু-বান্ধব, আত্মীয়-স্বজন, পরিচিত ব্যক্তি থেকে ঋণ নিয়ে অর্থ সংগ্রহ করা হয়। পারিবারিক অর্থায়নে নিয়মিত আয়ের সাথে সঙ্গতি রেখে নিয়মিত ব্যয়সমূহ নির্ধারণ করা হয়। তাই বলা যায়, উদ্দীপকের ইমন পারিবারিক অর্থায়নের উৎস থেকে ঋণ নিয়ে অর্থ সংগ্রহ করেছে।"
        },
        {
          "label": "ঘ",
          "question": "মামুনের পাঠানো অর্থ বাংলাদেশের প্রেক্ষাপটে কী ভূমিকা রাখবে? মতামত দাও।",
          "explanation": "বাংলাদেশের প্রেক্ষাপটে মামুনের পাঠানো অর্থ বা রেমিটেন্স দেশের আয় ও প্রবৃদ্ধি অর্জনের পাশাপাশি অর্থনৈতিক উন্নয়নে ভূমিকা রাখছে। বাংলাদেশের মতো উন্নয়নশীল দেশের উন্নয়নের প্রধান নিয়ামক হলো পুঁজি। এর মাধ্যমে দেশের অর্থনীতির ভারসাম্য নিশ্চিত হয়। রেমিটেন্স দেশের আন্তর্জাতিক বাণিজ্য থেকে সৃষ্ট ঘাটতি পূরণে বিশেষ ভূমিকা পালন করে। উদ্দীপকে মামুন দুবাই কর্মরত একজন বাংলাদেশি প্রবাসী। তিনি তার আয়কৃত অর্থ বৈধ উপায়ে বাংলাদেশে পাঠান। মামুনের পাঠানো অর্থ বৈদেশিক আয় বলে গণ্য হবে। বিদেশে বসবাসরত মামুনের মতো প্রবাসীদের পাঠানো অর্থকে বলা হয় রেমিটেন্স। বাংলাদেশে মূলত আমদানিনির্ভর দেশ। এতে বিপুল পরিমাণ অর্থ বিদেশে চলে যায়। ফলে দেশের আয়-ব্যয়ের ভারসাম্য নষ্ট হয়ে বাণিজ্য ঘাটতি দেখা দেয়। তাই এ ঘাটতি পূরণে বৈদেশিক আয় কার্যকর ভূমিকা রাখে। বৈদেশিক আয় দেশের সঞ্চয় ও মূলধন গঠনে সহায়তা করে। দেশে নতুন ব্যবসায় ও শিল্প প্রতিষ্ঠান গড়ে ওঠে। ফলে দেশের বেকার জনসাধারণের কর্মসংস্থানের সুযোগ তৈরি হয়। এছাড়া, জনগণের জাতীয় ও মাথাপিছু আয়ও বেড়ে যায়, যা দেশের অর্থনৈতিক উন্নয়নকে ত্বরান্বিত করে। তাই বলা যায়, বাংলাদেশের প্রেক্ষাপটে মামুনের পাঠানো অর্থের ভূমিকা অপরিসীম।"
        }
      ]
    },
    {
      "number": "3",
      "uddipok": "জনাব কামাল ৫ বছর পর ৫০,০০০ টাকা পেতে চায়। এজন্য 'বোর্ড ব্যাংক' বার্ষিক ৯% হারে এবং 'শিক্ষক ব্যাংক' মাসিক চক্রবৃদ্ধিতে ৮% হারে সুদ প্রদানের প্রস্তাব দিয়েছে।",
      "tag": "CB 21",
      "sub_questions": [
        {
          "label": "ক",
          "question": "PV-এর পূর্ণরূপ কী?",
          "explanation": "PV-এর পূর্ণরূপ হলো Present Value."
        },
        {
          "label": "খ",
          "question": "সুযোগ ব্যয় বলতে কী বোঝায়?",
          "explanation": "কোনো একটি প্রকল্পে অর্থ বিনিয়োগ করার ফলে অন্য কোনো প্রকল্পে অর্থ বিনিয়োগের সুযোগ ত্যাগ করাকেই সুযোগ ব্যয় বলে। প্রত্যেকটি প্রকল্পেরই সুযোগ ব্যয় থাকে। কেননা, বিনিয়োগকারীকে একটি প্রকল্পে বিনিয়োগ করতে হলে অপর একটি প্রকল্পে বিনিয়োগ হতে প্রাপ্ত মুনাফার সুযোগ ত্যাগ করতে হয়। অর্থের সময়মূল্যের সূত্র প্রয়োগ করে সুযোগ ব্যয়ের পরিমাণ নির্ণয় করা যায়।"
        },
        {
          "label": "গ",
          "question": "বর্তমানে জনাব কামাল 'বোর্ড ব্যাংকে' কত টাকা জমা রাখবেন? নির্ণয় করো।",
          "explanation": "৫ বছর পর ৫০,০০০ টাকা পেতে জনাব কামালকে বর্তমানে 'বোর্ড ব্যাংকে' জমা রাখতে হবে- দেওয়া আছে, ভবিষ্যৎ মূল্য, FV = ৫০,০০০ টাকা সুদের হার, i = ৯% বা ০.০৯ সময়, n = ৫ বছর আমরা জানি, বর্তমান মূল্য, P V = F V ( ১ + i ) n = ৫০ , ০০০ ( ১ + ০ . ০৯ ) ৫ = ৫০ , ০০০ ১ . ৫৩৮৬২৪ \\mathrm{PV}=\\frac{\\mathrm{FV}}{(১+\\mathrm{i})^{\\mathrm{n}}}=\\frac{৫ ০, ০ ০ ০}{(১+০ . ০ ৯)^{৫}}=\\frac{৫ ০, ০ ০ ০}{১ . ৫ ৩ ৮ ৬ ২ ৪} PV = ( ১ + i ) n FV ​ = ( ১ + ০ . ০৯ ) ৫ ৫০ , ০০০ ​ = ১ . ৫৩৮৬২৪ ৫০ , ০০০ ​ = ৩২,৪৯৬.৫৭ টাকা (প্রায়) ∴ 'বোর্ড ব্যাংকে' জনাব কামাল ৫ বছরের জন্য ৩২,৪৯৬.৫৭ টাকা (প্রায়) রাখবেন। উত্তর: ৩২,৪৯৬.৫৭ টাকা (প্রায়)।"
        },
        {
          "label": "ঘ",
          "question": "কোন ব্যাংকে বিনিয়োগ লাভজনক? নির্ণয় করো।",
          "explanation": "জনাব কামালের জন্য লাভজনক বিনিয়োগ সিদ্ধান্ত নির্ণয়: 'শিক্ষক ব্যাংক'-এর বর্তমান মূল্য নির্ণয়: দেওয়া আছে ভবিষ্যৎ মূল্য, FV = ৫০,০০০ টাকা সুদের হার, i = ৮% বা ০.০৮ সময়, n = ৫ বছর চক্রবৃদ্ধির সংখ্যা, m = ১২ বার [ মাসিক চক্রবৃদ্ধি] আমরা জানি,  বর্তমান মূল্য,  P V = F V ( ১ + i   m ) n × m = ৫০ , ০০০ ( ১ + 0. ০৮ ১২ ) ৫ × ১ 2 = ৫০ , ০০০ ১ . ৪৮৯৮৪৬ =  ৩৩,৫৬০.৫২ টাকা (প্রায়)  \\begin{aligned} \\text { বর্তমান মূল্য, } \\mathrm{PV} & =\\frac{\\mathrm{FV}}{\\left(১+\\frac{\\mathrm{i}}{\\mathrm{~m}}\\right)^{\\mathrm{n} \\times \\mathrm{m}}}=\\frac{৫ ০, ০ ০ ০}{\\left(১+\\frac{0 . ০ ৮}{১ ২}\\right)^{৫ \\times ১ 2}} \\\\ & =\\frac{৫ ০, ০ ০ ০}{১ . ৪ ৮ ৯ ৮ ৪ ৬}=\\text { ৩৩,৫৬০.৫২ টাকা (প্রায়) } \\end{aligned}   বর্তমান   মূল্য ,  PV ​ = ( ১ +   m i ​ ) n × m FV ​ = ( ১ + ১২ 0. ০৮ ​ ) ৫ × ১ 2 ৫০ , ০০০ ​ = ১ . ৪৮৯৮৪৬ ৫০ , ০০০ ​ =   ৩৩ , ৫৬০ . ৫২   টাকা  ( প্রায় )  ​ অতএব, জনাব কামাল শিক্ষক ব্যাংকে বিনিয়োগ করলে তাকে ৩৩,৫৬০.৫২ টাকা (প্রায়) বর্তমানে জমা করতে হবে। অন্যদিকে, বোর্ড ব্যাংকে জমা করতে হবে ৩২,৪৯৬.৫৭ টাকা (প্রায়) [গ থেকে পাওয়া]। অতএব, জনাব কামাল শিক্ষক ব্যাংকে বিনিয়োগ করলে তাকে (৩৩,৫৬০.৫২ – ৩২,৪৯৬.৫৭) = ১,০৬৩.৯৫ টাকা বেশি জমা করতে হবে। তাই বলা যায়, জনাব কামালের জন্য বোর্ড ব্যাংকে বিনিয়োগ করা লাভজনক হবে।"
        }
      ]
    },
    {
      "number": "4",
      "uddipok": "জনাব সিথি 'X ব্যাংকে' ৫০,০০০ টাকা ১০% হারে ৭ (সাত) বছরের জন্য জমা রাখলেন এবং 'Y ব্যাংকে' ৭ বছরের জন্য ৫০,০০০ টাকা ৯.৫% হারে জমা রাখলেন।",
      "tag": "CB 21",
      "sub_questions": [
        {
          "label": "ক",
          "question": "অর্থের সময়মূল্য কী?",
          "explanation": "সময়ের সাথে সাথে অর্থের মূল্য পরিবর্তন হওয়াকে অর্থের সময়মূল্য বলে।"
        },
        {
          "label": "খ",
          "question": "চক্রবৃদ্ধিকরণ পদ্ধতিটি ব্যাখ্যা করো।",
          "explanation": "বিগত বছরের সুদাসলকে বর্তমান বছরের আসল ধরে তার ওপর বর্তমান বছরের সুদ ধার্য করার প্রক্রিয়াকে চক্রবৃদ্ধিকরণ পদ্ধতি বলে। এ পদ্ধতিতে প্রতি বছর সুদাসলের ওপর সুদ নির্ধারণ করে ভবিষ্যৎ মূল্য নির্ণয় করা হয়। সুদাসলের ওপর যে সুদ পাওয়া যায় তাকে চক্রবৃদ্ধি সুদ বলা হয়।"
        },
        {
          "label": "গ",
          "question": "\"X ব্যাংক\" থেকে কত টাকা পাওয়া যাবে? নির্ণয় করো।",
          "explanation": "X' ব্যাংকে জমাকৃত অর্থের ভবিষ্যৎ মূল্য নির্ণয়: দেওয়া আছে, বর্তমান মূল্য, PV = ৫০,০০০ টাকা সুদের হার, i = ১০% = ০.১০ সময়, n = ৭ বছর আমরা জানি  ভবিষ্যৎ মূল্য, FV  = P V ( ১ + i ) n = ( ৫০ , ০০০ × ( ১ + ০ . ১০ ) ৭ \\begin{aligned} \\text { ভবিষ্যৎ মূল্য, FV } & =\\mathrm{PV}(১+\\mathrm{i})^{\\mathrm{n}} \\\\ & =\\left(৫ ০, ০ ০ ০ \\times(১+০ . ১ ০)^{৭}\\right.\\end{aligned}   ভবিষ্যৎ   মূল্য , FV  ​ = PV ( ১ + i ) n = ( ৫০ , ০০০ × ( ১ + ০ . ১০ ) ৭ ​ = ৫০,০০০ × ১.৯৪৮৭১৭= ৯৭,৪৩৫.৮৫ টাকা (প্রায়) ∴ জনাব সিথি ৭ বছর পর 'X ব্যাংক' থেকে ৯৭,৪৩৫.৮৫ টাকা (প্রায়) পাবেন। উত্তর: ৯৭,৪৩৫.৮৫ টাকা (প্রায়)।"
        },
        {
          "label": "ঘ",
          "question": "জনাব সিথির কোন ব্যাংকে টাকা জমা রাখা যুক্তিযুক্ত? মতামত দাও।",
          "explanation": "জনাব সিথির জন্য যে ব্যাংকে টাকা জমা রাখা যুক্তিযুক্ত হবে তা জানতে হলে 'Y' ব্যাংকের ভবিষ্যৎ মূল্য নির্ণয় করতে হবে: দেওয়া আছে, বর্তমান মূল্য, PV = ৫০,০০০ টাকা সুদের হার, i = ৯.৫০% বা ০.০৯৫ সময়, n = ৭ বছর আমরা জানি, ভবিষ্যৎ মূল্য, FV = PV(১ + i) n { }^{n} n = ৫০ , ০০০ × ( ১ + ০ . ০৯৫ ) ৭ =৫ ০, ০ ০ ০ \\times(১+০ . ০ ৯ ৫)^{৭} = ৫০ , ০০০ × ( ১ + ০ . ০৯৫ ) ৭ = ৫০,০০০ × ১.৮৮৭৫৫২ = ৯৪,৩৭৭.৬০ টাকা (প্রায়) অতএব, জনাব সিথি ৭ বছর পর 'Y ব্যাংক' থেকে ৯৪,৩৭৭.৬০ টাকা (প্রায়) পাবেন। অপরদিকে, 'X ব্যাংক' থেকে পাবেন ৯৭,৪৩৫.৮৫ টাকা (প্রায়) [গ নং থেকে প্রাপ্ত]। এক্ষেত্রে X ব্যাংকে টাকা জমা রাখলে Y ব্যাংকের তুলনায় (৯৭,৪৩৫.৮৫ – ৯৪,৩৭৭.৬০) = ৩,০৫৮.২৫ টাকা বেশি পাবেন। সুতরাং, জনাব সিথির জন্য 'X ব্যাংকে' টাকা জমা রাখা যুক্তিযুক্ত।"
        }
      ]
    },
    {
      "number": "5",
      "uddipok": "'P প্রকল্প' এবং 'Q প্রকল্পের' ২০০৫ সাল থেকে ২০১০ সাল পর্যন্ত ছয় বছরের আয়ের শতকরা হার দেওয়া হলো-",
      "tag": "CB 21",
      "sub_questions": [
        {
          "label": "ক",
          "question": "",
          "explanation": "প্রতিষ্ঠানের মূলধন কাঠামোতে ঋণ মূলধন ব্যবহারের ফলে ঋণের সুদ এবং আসল পরিশোধ করতে ব্যর্থ হওয়ার আশঙ্কাকে আর্থিক ঝুঁকি বলে।"
        },
        {
          "label": "খ",
          "question": "ঝুঁকিবহুল আয় কী? ব্যাখ্যা করো।",
          "explanation": "যেসব আয়ের সাথে ঝুঁকি জড়িত সেসব আয়কে ঝুঁকিবহুল আয় বলে। প্রত্যাশিত আয় থেকে প্রকৃত আয়ের মধ্যে ব্যবধান হবার সম্ভাবনাই হচ্ছে ঝুঁকি। সাধারণত আয়ের একটি অংশ ঝুঁকিমুক্ত আর অপর অংশটি ঝুঁকিযুক্ত হয়। ঝুঁকিমুক্ত আয়ের পর অতিরিক্ত ঝুঁকি নেওয়ার ফলে ঝুঁকি প্রিমিয়াম পাওয়া যায়, যা শুধু ঝুঁকিবহুল বিনিয়োগের ক্ষেত্রেই প্রযোজ্য।"
        },
        {
          "label": "গ",
          "question": "",
          "explanation": "'প্রকল্প P'-এর আদর্শ বিচ্যুতি নির্ণয়: ∴ \\therefore ∴ আদর্শ বিচ্যুতি = ২০ = ৪ . ৪৭ % =\\sqrt{২০}=৪.৪৭\\% = ২০ ​ = ৪ . ৪৭ % । ∴ \\therefore ∴ প্রকল্প P-এর আদর্শ বিচ্যুতি ৪.৪৭%। উত্তর: ৪.৪৭%।"
        },
        {
          "label": "ঘ",
          "question": "'P প্রকল্প' ও 'Q প্রকল্প'-এর মধ্যে কোনটি লাভজনক? মতামত দাও।",
          "explanation": ""
        }
      ]
    },
    {
      "number": "6",
      "uddipok": "জনাব শিমুল ৭৫,০০০ টাকা বিনিয়োগ করার চিন্তা করছেন। এক্ষেত্রে 'M' ও 'N' দুটি প্রকল্প থেকে আগামী ৫ বছরের নগদ আন্তঃপ্রবাহ নিম্নরূপ পাওয়া যাবে:",
      "tag": "CB 21",
      "sub_questions": [
        {
          "label": "ক",
          "question": "ব্যবসায় প্রতিষ্ঠানের মুনাফা অর্জন কিসের ওপর নির্ভর করে?",
          "explanation": "ব্যবসায় প্রতিষ্ঠানের মুনাফা অর্জন মূলধন বাজেটিং সিদ্ধান্তের ওপর নির্ভর করে।"
        },
        {
          "label": "খ",
          "question": "বাট্টা হার প্রয়োজন কেন? ব্যাখ্যা করো।",
          "explanation": "মূলধন বাজেটিং-এ ভবিষ্যতের নগদ প্রবাহকে বর্তমান মূল্যে রূপান্তর করার জন্য বাট্টা হার নির্ধারণ করা হয়। মূলধন বাজেটিং-এর মাধ্যমে সঠিক বিনিয়োগ সিদ্ধান্ত নিতে হলে ভবিষ্যৎ নগদ প্রবাহগুলোর বর্তমান মূল্য নির্ণয় করতে হয়। এ কারণে বাট্টার হারের প্রয়োজন হয়। সাধারণত প্রতিষ্ঠানের মূলধন খরচকে মূলধন বাজেটিং প্রক্রিয়ার বাট্টা হার হিসেবে ব্যবহার করা হয়।"
        },
        {
          "label": "গ",
          "question": "'M' প্রকল্পের পে-ব্যাক নির্ণয় করো।",
          "explanation": "M প্রকল্পের পে-ব্যাক সময় নির্ণয়: এখানে, M প্রকল্পটির আয়ুষ্কালের মধ্যে এর বিনিয়োগকৃত অর্থ ফেরত আসবে না। সুতরাং, পে-ব্যাক পদ্ধতিতে প্রকল্পটি গ্রহণযোগ্য নয়।"
        },
        {
          "label": "ঘ",
          "question": "\"M প্রকল্প\" ও \"N প্রকল্পের\" মধ্যে কোনটি গ্রহণযোগ্য? মতামত দাও।",
          "explanation": "'M প্রকল্প' ও 'N প্রকল্পের' মধ্যে গ্রহণযোগ্য প্রকল্পটি নির্ধারণের জন্য উভয় প্রকল্পের পে-ব্যাক সময় নির্ণয় করতে হবে। 'N প্রকল্পের' পে-ব্যাক সময় নির্ণয়: ∴ \\therefore ∴ পে-ব্যাক সময় = ( ৩ + ১০ , ০০০ ১০ , ০০০ ) = ৪ =\\left(৩+\\frac{১ ০, ০ ০ ০}{১ ০, ০ ০ ০}\\right)=৪ = ( ৩ + ১০ , ০০০ ১০ , ০০০ ​ ) = ৪ বছর"
        }
      ]
    },
    {
      "number": "7",
      "uddipok": "জনাব মাহমুদ যে ব্যাংকে চাকরি করেন ঐ ব্যাংক মুদ্রা প্রচলন করে এবং মুদ্রা বাজার নিয়ন্ত্রণ করে। পক্ষান্তরে \"Y ব্যাংক\" গ্রাহকদের ২৪ ঘণ্টা ব্যাংকিং সেবা প্রদান করে।",
      "tag": "CB 21",
      "sub_questions": [
        {
          "label": "ক",
          "question": "ব্যাংক ব্যবসায়ের সফলতার পূর্বশর্ত কোনটি?",
          "explanation": "ব্যাংকিং ব্যবসায়ে সফলতার পূর্বশর্ত হলো ব্যাংকের ওপর গ্রাহকদের আস্থা।"
        },
        {
          "label": "খ",
          "question": "",
          "explanation": "প্রতি বছর মুনাফার যে অংশ শেয়ারহোল্ডার বা মালিকগণের মধ্যে বণ্টন না করে ভবিষ্যতের জন্য সঞ্চয় করে রাখা হয় তাকে সংরক্ষিত তহবিল বলা হয়। বাণিজ্যিক ব্যাংকের তহবিল সংগ্রহের একটি অন্যতম উৎস হলো সংরক্ষিত তহবিল। এ তহবিল ব্যবসায় সম্প্রসারণে মূলধন হিসেবে ব্যবহৃত হতে পারে।"
        },
        {
          "label": "গ",
          "question": "জনাব মাহমুদ এর কর্মরত ব্যাংকটি কোন ধরনের ব্যাংক? ব্যাখ্যা করো।",
          "explanation": "নিম্নের অনুরূপঃ উদ্দীপকে জনাব মান্নানের কর্মরত ব্যাংকটি দেশের কেন্দ্রীয় ব্যাংক। কেন্দ্রীয় ব্যাংক হলো দেশের প্রধান ব্যাংক। জনকল্যাণ এ ব্যাংকের মূল উদ্দেশ্য। এ ব্যাংক দেশের মুদ্রাবাজার ও ব্যাংকিং ব্যবস্থা সুসংগঠিত, পরিচালনা ও নিয়ন্ত্রণ করে। উদ্দীপকে জনাব মান্নান একটি ব্যাংকে চাকরি করেন। ব্যাংকটি মুদ্রা প্রচলন করে। পাশাপাশি মুদ্রাবাজার নিয়ন্ত্রণ করে। দেশের নোট ও মুদ্রা প্রচলনের ক্ষমতাপ্রাপ্ত একমাত্র প্রতিষ্ঠান কেন্দ্রীয় ব্যাংক। এ ব্যাংক মুদ্রাবাজারের অভিভাবক এবং মুদ্রার পূর্ণ নিয়ন্ত্রক হিসেবে কাজ করে। এছাড়া বাজারের অর্থ সরবরাহের হ্রাস-বৃদ্ধি করে কেন্দ্রীয় ব্যাংক মুদ্রার মান তথা ক্রয়ক্ষমতা সংরক্ষণ করে থাকে। বৈশিষ্ট্যগত বিচারে জনাব মান্নানের ব্যাংকটি দেশের কেন্দ্রীয় ব্যাংক। তাই বলা যায়, জনাব মান্নান দেশের কেন্দ্রীয় ব্যাংককে কর্মরত আছেন।"
        },
        {
          "label": "ঘ",
          "question": "'Y' ব্যাংকের প্রদত্ত সেবা ব্যাংক গ্রাহকদের প্রেক্ষাপটে কোন ধরনের উদ্দেশ্য? বিশ্লেষণ করো।",
          "explanation": "নিম্নের অনুরূপঃ উদ্দীপকে 'Y' ব্যাংকের প্রদত্ত সেবা ব্যাংক গ্রাহকদের প্রেক্ষাপটে জীবনযাত্রার মানোন্নয়ন ও সহজীকরণ উদ্দেশ্যকে নিশ্চিত করে। ব্যাংকের সাথে সংশ্লিষ্ট বিভিন্ন গোত্রের প্রেক্ষাপটে ব্যাংকের উদ্দেশ্য ভিন্ন ধরনের হয়। এর মধ্যে ব্যাংক গ্রাহকদের প্রেক্ষাপটে ব্যাংকের কিছু উদ্দেশ্য রয়েছে। আমানতকারীদেরকে তার সুবিধামতো আমানত সৃষ্টিতে সাহায্য করা ব্যাংকের একটি মৌলিক উদ্দেশ্য। এছাড়া গ্রাহকের অর্থ ও মূল্যবান সামগ্রীর নিরাপত্তা, অর্থসংক্রান্ত উপদেষ্টা ও পরামর্শদাতা হিসেবেও ব্যাংক গ্রাহকের জন্য কাজ করে। উদ্দীপকে উল্লেখ্য 'V' ব্যাংক গ্রাহকদের ২৪ ঘণ্টা ব্যাংকিং সেবা প্রদান করে। এক্ষেত্রে '' ব্যাংকের উদ্দেশ্য হচ্ছে গ্রাহকদের জীবনযাত্রার মানোন্নয়ন ও পাশাপাশি সহজবোধ্য করা। গ্রাহকদের জীবনযাত্রার মানোন্নয়নে ব্যাংক বিভিন্ন ধরনের নতুন নতুন সেবা ও পণ্য তৈরি করে। যেমন: ডেবিট কার্ড ও ক্রেডিট কার্ড দিয়ে একটি নির্দিষ্ট সময় পর্যন্ত গ্রাহক নগদ টাকা বহন করা ছাড়াই পণ্য কিনতে পারে। এটিএম মেশিন থেকে নগদ টাকাও তোলা যায়। বর্তমানে দেশের সব বড় শহরের বিভিন্ন এলাকায় ২৪ ঘণ্টা বিভিন্ন ধরনের ব্যাংকিং সেবা ব্যবস্থা চালু আছে। তাছাড়া মোবাইল ব্যাংকিং ও ইন্টারনেট ব্যাংকিং-এর মাধ্যমে ব্যাংকিং সেবা সহজ করা হয়েছে। ফলে গ্রাহকদের জীবনযাত্রার মান উন্নত এবং সহজ হয়েছে। সুতরাং, 'Y' ব্যাংক গ্রাহকদের প্রেক্ষাপটে ব্যাংকের উদ্দেশ্যাবলি নিশ্চিত করেছে।"
        }
      ]
    },
    {
      "number": "8",
      "uddipok": "\"পল্লবী ব্যাংক\" কৃষকদের বিভিন্ন মেয়াদে ঋণ প্রদানসহ বিভিন্ন সুযোগ-সুবিধা দিয়ে থাকে। পক্ষান্তরে \"রূপসী ব্যাংক\" আমানতের সব টাকা ব্যাংকে তরল অবস্থায় রেখে দেয়। আমানতকারী টাকা তুলতে চাইলে তাদের নগদ টাকা দিতে হবে।",
      "tag": "CB 21",
      "sub_questions": [
        {
          "label": "ক",
          "question": "ব্যাংক কীভাবে আমানত সৃষ্টি করে?",
          "explanation": "ব্যাংক গ্রাহকদের ক্ষুদ্র ক্ষুদ্র সঞ্চয় সংগ্রহ করে আমানতের সৃষ্টি করে।"
        },
        {
          "label": "খ",
          "question": "'শাখা ব্যাংকিং' বলতে কী বোঝায়?",
          "explanation": "শাখা ব্যাংকিং বলতে একটি প্রধান কার্যালয়ের নিয়ন্ত্রণে দেশের অভ্যন্তরে এবং দেশের বাহিরে এক বা একাধিক শাখা স্থাপনের মাধ্যমে ব্যাংকিং কার্যাবলি সম্পাদন করাকে বোঝায়। শাখা ব্যাংকের কোনো আলাদা সত্তা থাকে না। একটি প্রধান অফিসের প্রতিনিধি হিসেবে শাখা ব্যাংকগুলো তাদের কার্যাবলি সম্পাদন করে।"
        },
        {
          "label": "গ",
          "question": "'পল্লবী ব্যাংক' কোন ধরনের ব্যাংক? ব্যাখ্যা করো।",
          "explanation": "উদ্দীপকের পল্লবী ব্যাংকটি হলো কৃষি ব্যাংক। কৃষিক্ষেত্রে উন্নয়নের জন্য সরকার কর্তৃক প্রতিষ্ঠিত ব্যাংককে কৃষি ব্যাংক বলা হয়। এটি একটি বিশেষায়িত আর্থিক প্রতিষ্ঠান। এ ব্যাংক কৃষকদের সহজ শর্তে ঋণ দেয়। নির্দিষ্ট কিছু স্কিমে ঋণ প্রদানে এ ব্যাংক কোনো জামানত রাখে না। ফলে দেশের কৃষি উন্নয়ন অনেকাংশে কৃষি ব্যাংকের দক্ষতার ওপর নির্ভর করে। উদ্দীপকের 'পল্লবী ব্যাংক' কৃষকদের বিভিন্ন মেয়াদে ঋণ দিয়ে থাকে। এছাড়া বিভিন্ন সুযোগ-সুবিধাও প্রদান করে। উক্ত সুযোগ-সুবিধা হিসেবে কৃষকদের জামানতবিহীন ঋণ দিয়ে থাকে। এ ঋণের স্কিমগুলোতে সুদ প্রায় নেই বললেই চলে। কৃষি ব্যাংক কৃষকদের স্বল্পসুদে ঋণ প্রদানের পাশাপাশি বিভিন্ন সময়ে কৃষকদের কৃষি যন্ত্রপাতি, উন্নত বীজ, কীটনাশক দিয়ে থাকে। মূলত কৃষি কাজের উন্নয়নে কাজ করে কৃষি ব্যাংক। বৈশিষ্ট্যগত বিচারে উদ্দীপকে পল্লবী ব্যাংক একটি কৃষি ব্যাংক।"
        },
        {
          "label": "ঘ",
          "question": "'রূপসী ব্যাংক'-এর কাজ যথার্থ কিনা? মতামত দাও।",
          "explanation": "'রূপসী ব্যাংক'-এর কাজ তারল্য নীতি ও মুনাফার নীতি আলোকে যথার্থ হয়নি। গ্রাহকদের চেকের অর্থ চাহিবামাত্র পরিশোধের সামর্থ্য ধরে রাখার জন্য পর্যাপ্ত পরিমাণ তরল সম্পত্তি সংরক্ষণের কৌশলকে বাণিজ্যিক ব্যাংকের তারল্য নীতি বলা হয়। তারল্য অবস্থা সংরক্ষণপূর্বক অতিরিক্ত তহবিল নিরাপদ ও লাভজনক খাতে ঋণ প্রদান বা বিনিয়োগ করে অধিক মুনাফা অর্জন করতে পারার নীতিকে মুনাফা অর্জনের নীতি বলা হয়। উদ্দীপকে 'রূপসী ব্যাংক' গ্রাহকদের কাছ থেকে অর্থ সংগ্রহ করে অর্থ তরল অবস্থায় জমা রেখে দেয়। রূপসী ব্যাংক জমাকৃত অর্থ অন্য কোনো খাতে বিনিয়োগ করে না। উদ্দীপকে 'রূপসী ব্যাংক' মুনাফা অর্জনের উদ্দেশ্যে প্রতিষ্ঠিত। এই ব্যাংককে তার জমাকৃত উদ্বৃত্ত অর্থ বিনিয়োগের মাধ্যমে মুনাফা অর্জন করতে হবে। কিন্তু রূপসী ব্যাংক গ্রাহকের জমাকৃত অর্থ তরল হিসেবে জমা রেখেছে। ফলে ব্যাংকের মুনাফা অর্জন সম্ভব হচ্ছে না। তারল্য সংরক্ষণের পাশাপাশি মুনাফা অর্জন বাণিজ্যিক ব্যাংকের সবচেয়ে গুরুত্বপূর্ণ কাজ। তাই বলা যায়, তারল্য ও মুনাফার নীতি অনুযায়ী রূপসী ব্যাংকের কাজ যথার্থ হয়নি।"
        }
      ]
    },
    {
      "number": "9",
      "uddipok": "তাহসিন ৯ম শ্রেণির ছাত্র। সে মায়ের পরামর্শে মাটির ব্যাংকে সঞ্চয়ে উদ্বুদ্ধ হয়। তাহসিনের বাবা তার বন্ধু-বান্ধব ও অন্যান্যদের ব্যবহার্য পণ্য বাকিতে ক্রয়ের সুবিধা প্রদানের জন্য 'সুরমা' নামে একটি ব্যাংক প্রতিষ্ঠা করেন।",
      "tag": "CB 21",
      "sub_questions": [
        {
          "label": "ক",
          "question": "মেয়াদি আমানত সর্বনিম্ন কত সময় ব্যাপী হতে পারে?",
          "explanation": "মেয়াদি আমানত সর্বনিম্ন ১ (এক) মাসব্যাপী হতে পারে।"
        },
        {
          "label": "খ",
          "question": "'কর্মসংস্থান' বলতে কী বোঝায়?",
          "explanation": "কর্মসংস্থান বলতে অর্থ উপার্জনের উদ্দেশ্যে কোনো বৈধ কাজে নিয়োজিত হয়ে জীবিকা নির্বাহ করাকে বোঝায়। দেশের বেকারত্ব দূরীকরণের জন্য সরকারি ও বেসরকারি উপায়ে বৈধ কাজের সৃষ্টি করাকে কর্মসংস্থান বলা হয়। যেকোনো দেশের বেকারত্ন দূরীকরণের জন্য সেই দেশে অধিকহারে কর্মসংস্থান সৃষ্টি করা অত্যন্ত জরুরি। দেশের সরকারি ও বেসরকারি প্রতিষ্ঠানগুলো অধিকাংশ কর্মসংস্থানের ব্যবস্থা করে থাকে।"
        },
        {
          "label": "গ",
          "question": "তাহসিন কোন ধরনের ব্যাংকে সঞ্চয় করবে? ব্যাখ্যা করো।",
          "explanation": "তাহসিন স্কুল ব্যাংকে সঞ্চয় করবে। স্কুল-কলেজের ছাত্র-ছাত্রীদের কাছ থেকে সঞ্চয় সংগ্রহ করার উদ্দেশ্যে যে ব্যাংক প্রতিষ্ঠা করা হয় তাকে স্কুল ব্যাংক বলে। ছাত্র-ছাত্রীরা তাদের হাত খরচের টাকার একটি অংশ বাঁচিয়ে এ ব্যাংকে অর্থ জমা করে। উদ্দীপকে তাহসিন মায়ের পরামর্শে মাটির ব্যাংকে টাকা জমা রাখতে চায়। তাহসিন মাটির ব্যাংকে অর্থ জমা না করে ব্যাংকে সঞ্চয় করলে বেশি লাভবান হবে। স্কুল-কলেজের ছাত্র-ছাত্রীদের জন্য স্কুল ব্যাংক রয়েছে। এ ব্যাংকে অর্থ জমা রাখা শিক্ষার্থীদের জন্য বেশি উপযোগী। স্কুল ব্যাংকে অর্থ রাখলে সঞ্চিত অর্থের ওপর মুনাফা পাওয়া যায়। ফলে মোট সঞ্চয় বৃদ্ধি পায়। পাশাপাশি প্রয়োজন মতো এ অর্থ ব্যবহার করা যায়। তাই বলা যায়, তাহসিনের জন্য স্কুল ব্যাংকে সঞ্চয় করা উপযোগী হবে।"
        },
        {
          "label": "ঘ",
          "question": "'সুরমা' ব্যাংক কোন ধরনের ব্যাংক? বিশ্লেষণ করো।",
          "explanation": "উদ্দীপকে সুরমা ব্যাংক একটি ভোক্তা ব্যাংক। ভোক্তাদের বাকিতে পণ্য ক্রয়ের সুবিধা প্রদানের জন্য যে ব্যাংক গঠিত ও পরিচালিত হয় তাকে ভোক্তা ব্যাংক বলা হয়। এ ব্যাংক তার মক্কেলকে একটি কার্ড সরবরাহ করে, যার নাম Credit Card। এর মাধ্যমে ভোক্তা বাকিতে বাজার থেকে পণ্য কিনতে পারে। উদ্দীপকে তাহসিনের বাবা 'সুরমা' নামে একটি ব্যাংক প্রতিষ্ঠা করেন। এ ব্যাংকের মাধ্যমে তাহসিনের বাবা তার বন্ধু-বান্ধব ও অন্যদের ব্যবহার্য পণ্য বাকিতে ক্রয়ের সুবিধা প্রদান করেন। তাহসিনের বাবার গঠিত ব্যাংকটি হলো ভোক্তা ব্যাংক। ভোক্তাদের বাকিতে পণ্য ক্রয়ের সুবিধা প্রদানের জন্যই এ ব্যাংক গঠিত ও পরিচালিত হয়। ব্যাংক তার গ্রাহককে বাকিতে ক্রয়ের জন্য Credit Card সরবরাহ করে। এ কার্ডের সাহায্যে ভোক্তা বাকিতে পণ্য ক্রয় করতে পারে। তাহসিনের বাবার ব্যাংকও এর গ্রাহকদের একই সুবিধা দিয়ে থাকে। তাই বলা যায়, উদ্দীপকে তাহসিনের বাবার গঠিত 'সুরমা' ব্যাংকটি হলো ভোক্তা ব্যাংক।"
        }
      ]
    },
    {
      "number": "10",
      "uddipok": "জনাব আসিফ পার্শ্ববর্তী একটি রাষ্ট্রে ১,০০০ মেট্রিক টন চাল রপ্তানি করেন। ঐ রাষ্ট্রের পক্ষ থেকে বন্ধু ব্যাংকের সাহায্যে আসিফকে একটি পত্রের মাধ্যমে অর্থ প্রদানের ব্যবস্থা করে। উক্ত ব্যাংক এলাকার জনগণের কাছ থেকে অর্থ সংগ্রহ করে এবং ঋণ বিতরণ করে।",
      "tag": "CB 21",
      "sub_questions": [
        {
          "label": "ক",
          "question": "ব্যাংকের পরিশোধিত মূলধন কী?",
          "explanation": "ব্যাংক প্রতিষ্ঠায় অনুমোদিত মূলধনের যে অংশ শেয়ারহোল্ডাররা পরিশোধ করে তাকে পরিশোধিত মূলধন বলা হয়।"
        },
        {
          "label": "খ",
          "question": "চেইন ব্যাংকিং বলতে কী বোঝায়?",
          "explanation": "সমজাতীয় ব্যাংক নিজেদের স্বাধীন সত্তা বজায় রেখে সমঝোতা ও সহযোগিতার ভিত্তিতে বিশেষ উদ্দেশ্য সাধনের জন্য যৌথভাবে ব্যাংকিং কাজ পরিচালনা করাকে চেইন ব্যাংক বলা হয়। চেইন ব্যাংকের মূল উদ্দেশ্য পারস্পরিক উন্নতিসাধন। মার্কিন যুক্তরাষ্ট্রে ১৯২০ সালের আগ পর্যন্ত এ জাতীয় ব্যাংক প্রচলিত ছিল। দ্বিতীয় বিশ্বযুদ্ধের পর এ ধরনের ব্যাংক ব্যবস্থা বিলুপ্ত হয়।"
        },
        {
          "label": "গ",
          "question": "জনাব আসিফকে অর্থ প্রদানের মাধ্যমটি ব্যাখ্যা করো।",
          "explanation": "আসিফকে প্রত্যয়পত্রের মাধ্যমে অর্থ প্রদান করা হয়েছে। আমদানিকারকের পক্ষে এবং রপ্তানিকারকের অনুকূলে ব্যাংক আমদানিকৃত পণ্যের মূল্য পরিশোধে যে নিশ্চয়তাপত্র প্রদান করে তাকে প্রত্যয়পত্র বলা হয়। এ পত্রের মাধ্যমে ব্যাংক রপ্তানিকারকের মূল্য পরিশোধের নিশ্চয়তা দেয়। উদ্দীপকে জনাব আসিফ পার্শ্ববর্তী রাষ্ট্রে চাল রপ্তানি করেন। আমদানিকারক তার দেশের বন্দু ব্যাংক-এর সাহায্যে প্রত্যয়পত্রের মাধ্যমে জনাব আসিফকে অর্থ পরিশোধের নিশ্চয়তা দেয়। মূলত এক্ষেত্রে বন্ধু ব্যাংক জনাব আসিফকে এ মর্মে অঙ্গীকার দেয় যে, উক্ত রপ্তানির মূল্য পরিশোধে ব্যাংকটি দায়বদ্ধ। ফলে জনাব আসিফের রপ্তানি মূল্য পাওয়া নিয়ে অনিশ্চয়তা দূর হয়েছে। এক্ষেত্রে, প্রত্যয়পত্র উক্ত কাজটিকে সহজ করেছে। তাই বলা যায়, উক্ত লেনদেনে জনাব আসিফকে অর্থ প্রদানের মাধ্যমটি হলে প্রত্যয়পত্র।"
        },
        {
          "label": "ঘ",
          "question": "উদ্দীপকে বন্ধু ব্যাংকের প্রধান আয় কার্যক্রম বিশ্লেষণ করো।",
          "explanation": "উদ্দীপকের বন্ধু ব্যাংক-এর প্রধান আয় কার্যক্রম হলো মঞ্জুরকৃত ঋণের সুদ। বাণিজ্যিক ব্যাংক মুনাফা অর্জনের উদ্দেশ্যে পরিচালিত হয়। আর এ মুনাফার প্রধান উৎস হলো মঞ্জুর করা ঋণের বিপরীতে প্রাপ্ত সুদ। উদ্দীপকে জনাব আসিফ একজন চাল রপ্তানিকারক। আমদানিকারক তার দেশের বন্ধু ব্যাংক-এর মাধ্যমে প্রত্যয়পত্র ইস্যু করে এ বৈদেশিক বাণিজ্য সম্পাদন করে। ব্যাংকটি জনগণের কাছ থেকে অর্থ সংগ্রহ করে। পাশাপাশি সংগৃহীত অর্থ থেকে ঋণ দেয়। বন্ধু ব্যাংকটি মূলত একটি বাণিজ্যিক ব্যাংক। এর মূল কার্যক্রম হলো আমানত গ্রহণ ও ঋণ প্রদান। ঋণ প্রদানের বিপরীতে ব্যাংকটি উচ্চ হারে সুদ আদায় করে। আর একটি বাণিজ্যিক ব্যাংকের আয়ের প্রধান উৎসই হলো প্রদত্ত ঋণের গৃহীত সুদ। উদ্দীপকে আমদানিকারকের পক্ষে প্রত্যয়পত্র ইস্যু করেও বন্ধু ব্যাংকটি কমিশন লাভ করে। তবে এটি তার আয়ের প্রধান উৎস নয়। অর্থাৎ, বন্ধু ব্যাংকটি আমানত গ্রহণ করে এর বিপরীতে যে সুদ দেয় তার চেয়ে অধিক সুদ আদায় করে ঋণ প্রদান করে। আর এই দুই সুদের পার্থক্যই হলো এ ব্যাংকটির মুনাফা। মূলত এ কাজটিই বাণিজ্যিক ব্যাংক হিসেবে বন্ধু ব্যাংক-এর মূল কাজ। সুতরাং বলা যায়, বন্ধু ব্যাংক-এর আয়ের প্রধান উৎস হচ্ছে প্রদত্ত ঋণের সুদ।"
        }
      ]
    },
    {
      "number": "11",
      "uddipok": "'সততা ব্যাংক' মুনাফার অংশ মালিকদের মধ্যে বণ্টন না করে ভবিষ্যতের জন্য সঞ্চয় করে। আবার, \"B ব্যাংক\"-এর মতো কী ধরনের কার্যক্রম পরিচালনা করে? বিশ্লেষণ করো।",
      "tag": "CB 21",
      "sub_questions": [
        {
          "label": "ক",
          "question": "ব্যাংকের সেবা কত প্রকার?",
          "explanation": "ব্যাংকের সেবা দুই প্রকার। যথা: প্রধান কার্যাবলি, বিশেষ ও অন্যান্য কার্যাবলি।"
        },
        {
          "label": "খ",
          "question": "নোট ইস্যু বলতে কী বোঝায়?",
          "explanation": "বাজারে অর্থের চাহিদা অনুযায়ী কেন্দ্রীয় ব্যাংক কর্তৃক ইস্যুকৃত নোট ও মুদ্রা প্রচলন ব্যবস্থাকে নোট ইস্যু বলা হয়। কেন্দ্রীয় ব্যাংকের প্রধান উদ্দেশ্য নোট ও মুদ্রার প্রচলন। বিনিয়োগের মাধ্যম হিসেবে নোট গুরুত্বপূর্ণ ভূমিকা পালন করে। এটি ইস্যু করার অধিকার কেবল কেন্দ্রীয় ব্যাংকেরই রয়েছে। তবে বাণিজ্যিক ব্যাংক পরোক্ষভাবে এটি প্রচলনে সহায়তা করে।"
        },
        {
          "label": "গ",
          "question": "",
          "explanation": "উদ্দীপকের সততা ব্যাংক-এর সঞ্জয় হলো সঞ্চিতি তহবিল। অবণ্টিত মুনাফার একটি অংশ সঞ্চিতি তহবিলে আলাদা করে রাখা হয়। ভবিষ্যতে আর্থিক বিপর্যয় মোকাবিলার জন্য এ তহবিল সৃষ্টি করা হয়। এটি ব্যবসায়ের অভ্যন্তরীণ তহবিলের একটি মুনাফাভিত্তিক উৎস। উদ্দীপকে 'সততা ব্যাংক' মুনাফার অংশ মালিকদের মধ্যে বণ্টন করে না। ব্যাংকটি মুনাফার অংশ ভবিষ্যতের জন্য সংরক্ষণ করে। এ সংরক্ষিত অর্থ দিয়ে গঠন করা হয় সঞ্চিতি তহবিল। এ তহবিলের অর্থ ভবিষ্যতে প্রতিষ্ঠানের কোন আর্থিক সংকট মোকাবিলায় সাহায্য করবে। আর এটি ব্যবসায়ের অভ্যন্তরীণ উৎস হিসেবে বিবেচিত হবে। সুতরাং, মুনাফা সংরক্ষণ করে সততা ব্যাংক মূলত সঞ্চিতি তহবিলের সৃষ্টি করেছে।"
        },
        {
          "label": "ঘ",
          "question": "\"সততা ব্যাংক\" \"B ব্যাংক\"-এর মতো কী ধরনের কার্যক্রম পরিচালনা করে? বিশ্লেষণ করো।",
          "explanation": "'সততা ব্যাংক' 'B ব্যাংক' এর মতো নোট ইস্যুর কার্যক্রম হিসেবে বিনিময়ের মাধ্যম পরিচালনা করে। বাণিজ্যিক ব্যাংক সরাসরি মুদ্রা প্রচলন করে না। এ ব্যাংক পরোক্ষভাবে মুদ্রা প্রচলনে সহায়তা করে। এটি বিনিময়ের মাধ্যম হিসেবে চেক, বিনিময় বিল, পে-অর্ডার, ব্যাংক ড্রাফট, প্রত্যয়পত্র ইত্যাদি ইস্যু করে। উদ্দীপকে সততা ব্যাংক মুনাফার অংশ মালিকদের মধ্যে বণ্টন না করে সঞ্চিতি তহবিলের সৃষ্টি করে। অন্যদিকে, 'B ব্যাংক' ২০০ টাকা মূল্যমানের নোট প্রচলন করে। সততা ব্যাংক ও ব্যাংক এর মতো নোট ইস্যু করতে না পারলেও পরোক্ষভাবে সহায়তা করে। সততা ব্যাংক চেক ইস্যুর মাধ্যমে বিনিময়ের মাধ্যম হিসেবে কাজ করে। চেক প্রদান নগদ অর্থ প্রদানের সমতুল্য। যার ফলে সততা ব্যাংক B ব্যাংকের মতো বিনিময়ের মাধ্যমকে ত্বরান্বিত করে। বিনিময় বিল, পে-অর্ডার, ব্যাংক ড্রাফট্, প্রত্যয়পত্র লেনদেনের ক্ষেত্রে বিনিময় মাধ্যম হিসেবে কাজ করে। সুতরাং, বিনিময়ের মাধ্যম সৃষ্টি করে সততা ব্যাংক 'B ব্যাংক'-এর মতো নোট ইস্যুর কার্যক্রম পরিচালনা করে।"
        }
      ]
    }
  ]
}