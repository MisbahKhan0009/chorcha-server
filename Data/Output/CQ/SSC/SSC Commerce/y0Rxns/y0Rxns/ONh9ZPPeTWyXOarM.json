{
  "title": "ময়মনসিংহ বোর্ড ২০২২",
  "subtitle": "ফিন্যান্স ও ব্যাংকিং (11)",
  "questions": [
    {
      "number": "1",
      "uddipok": "জনাব আলী একজন ব্যবসায়ী। তার ব্যবসায়ের সকল কার্য পরিচালনার পর তিনি দেখতে পান কিছু টাকা অলসভাবে পড়ে আছে। এ টাকা তিনি পরবর্তীতে ব্যাংকে রাখেন।",
      "tag": "MB 22",
      "sub_questions": [
        {
          "label": "ক",
          "question": "PPP-এর পূর্ণরূপ কী?",
          "explanation": "PPP-এর পূর্ণরূপ হলো- 'Public Private Partnership'."
        },
        {
          "label": "খ",
          "question": "সরকারি অর্থায়ন কী? ব্যাখ্যা করো।",
          "explanation": "সরকারি অর্থায়ন বলতে কোন কোন খাতে কী পরিমাণ ব্যয় হবে এবং সেই অর্থ কোন কোন উৎস থেকে সংগ্রহ করা হবে তা নির্ধারণ করাকে বোঝায়। প্রতিটি সরকারের নিজস্ব অর্থায়ন পরিকল্পনা আছে। সরকার প্রথমে ব্যয়ের খাত ও পরিমাণ নির্ধারণ করে। পরবর্তীতে বিভিন্ন উৎস থেকে প্রয়োজনীয় তহবিল সংগ্রহ করে। আয়কর, মূল্য সংযোজন কর, শুল্ক ইত্যাদি সরকারের তহবিলের উৎস। উক্ত অর্থ দেশের বিভিন্ন উন্নয়নমূলক খাত; যেমন: রাস্তাঘাট, সেতু, সরকারি প্রতিষ্ঠান, আইনশৃঙ্খলা ও প্রতিরক্ষা ইত্যাদি খাতে ব্যয় করা হয়।"
        },
        {
          "label": "গ",
          "question": "জনাব আলী অর্থায়নের কোন নীতি গ্রহণ করেছেন? ব্যাখ্যা করো।",
          "explanation": "জনাব আলী অর্থায়নের তারল্য ও মুনাফার নীতি গ্রহণ করেছেন। এ নীতি অনুযায়ী নগদ অর্থ বেশি বা কম সংরক্ষণ করা হয় না। কারণ নগদ অর্থ বেশি সংরক্ষণ করলে প্রতিষ্ঠানের আয় কমে যায়। আবার, নগদ অর্থ কম সংরক্ষণ করলে দৈনন্দিন খরচ পরিশোধে নগদ অর্থের ঘাটতি দেখা দেয়। তাই প্রতিষ্ঠান কাম্য পরিমাণ নগদ অর্থ সংরক্ষণ করে। উদ্দীপকে জনাব আলী একজন ব্যবসায়ী। তার ব্যবসায়িক কার্যপরিচালনা করার পর তিনি দেখতে পান কিছু টাকা অলসভাবে পড়ে আছে। এ টাকা পরবর্তীতে তিনি ব্যাংকে রাখেন। তারল্য ও মুনাফা নীতি অনুযায়ী ব্যাংক নগদ অর্থ সংরক্ষণ করে। এটি দিয়ে দৈনন্দিন কাজ পরিচালনা করা হয়। আর উদ্বৃত্ত অর্থ ব্যাংকে জমা বা অন্য কোনো খাতে বিনিয়োগ করে প্রতিষ্ঠান মুনাফা পেয়ে থাকে। উদ্দীপকের জনাব আলীও একই কাজ করেছেন। তাই বলা যায়, উদ্দীপকের জনাব আলী অর্থায়নের তারল্য ও মুনাফার নীতি অনুসরণ করেছেন।"
        },
        {
          "label": "ঘ",
          "question": "জনাব আলী অন্য কোন নীতি গ্রহণ করতে পারতেন বলে তুমি মনে করো? মতামত দাও।",
          "explanation": "জনাব আলী ব্যবসায় বৈচিত্র্যায়ন ও ঝুঁকি বণ্টনের নীতি গ্রহণ করতে পারতেন বলে আমি মনে করি। এ নীতি অনুযায়ী ব্যবসায়ের পণ্য বা সেবা যতদূর সম্ভব বৈচিত্র্যপূর্ণ করা হয়। সব অর্থ একই খাতে বিনিয়োগ না করে একাধিক খাতে বিনিয়োগ করা হয়। ফলে ব্যবসায়ের সার্বিক ঝুঁকি বণ্টিত হয় এবং হ্রাস পায়। তাই বিনিয়োগকারী বিভিন্ন ধরনের প্রকল্পে বিনিয়োগ করে। উদ্দীপকে জনাব আলী ব্যবসায় করেন। ব্যবসায়িক কার্যপরিচালনা করার জন্য তিনি নগদ অর্থ সংরক্ষণ করেন। কার্যপরিচালনা করার পর তার হাতে কিছু টাকা অলসভাবে পড়ে আছে। অর্থাৎ তিনি প্রয়োজনের অধিক নগদ অর্থ সংরক্ষণ করেছেন। এ টাকা তিনি পরবর্তীতে ব্যাংকে জমা রাখেন। উদ্দীপকের ব্যবসায়ী জনাব আলী ব্যবসায়ে তারল্য ও মুনাফার নীতি অনুসরণ করেছেন। তবে তিনি ব্যবসায় বৈচিত্র্যায়ন ও ঝুঁকি বণ্টনের নীতি অনুসরণ করতে পারতেন। এ নীতি অনুযায়ী তিনি ব্যাংকে টাকা জমা. না রেখে তার ব্যবসায়ের নতুন পণ্য বা সেবা চালু করতে পারতেন। ফলে তার পণ্য বা সেবার বৈচিত্র্যায়ন হতো। ব্যবসায়ের সার্বিক ঝুঁকি বণ্টন হতো এবং হ্রাসও পেতো। কোনো পণ্য বা সেবার ক্ষতি অন্য কোনো পণ্য বা সেবার লাভ দ্বারা পুষিয়ে নিতে পারতেন। কিন্তু ব্যাংকে 'টাকা জমা রাখলে এসব সুবিধা পাওয়া যাবে না। তাই জনাব আলী তারল্য ও মুনাফার নীতির পরিবর্তে ব্যৱসায়ের বৈচিত্র্যায়ন ও ঝুঁকি বণ্টনের নীতি গ্রহণ করতে পারতেন।"
        }
      ]
    },
    {
      "number": "2",
      "uddipok": "জনাব আশিক এ বছর তার জমিতে তরমুজ চাষ করতে চায়। তিনি মহাজন থেকে মাসিক ১% হারে চক্রবৃদ্ধি সুদে ঋণ গ্রহণ করলেন। মহাজন তাকে বললো এতে বার্ষিক সুদ হবে ১২%।",
      "tag": "MB 22",
      "sub_questions": [
        {
          "label": "ক",
          "question": "চক্রবৃদ্ধিতে ভবিষ্যৎ মূল্য নির্ণয়ের সূত্রটি লেখো।",
          "explanation": "চক্রবৃদ্ধিতে ভবিষ্যৎ মূল্য নির্ণয়ের সূত্র হলো: F V = P V ( ১ + i ) n \\mathrm{FV}=\\mathrm{PV}(১+\\mathrm{i})^{\\mathrm{n}} FV = PV ( ১ + i ) n"
        },
        {
          "label": "খ",
          "question": "বাট্টাকরণ প্রক্রিয়া কী? ব্যাখ্যা করো।",
          "explanation": "ভবিষ্যতে মূল্য থেকে বর্তমান মূল্য নির্ণয়ের প্রক্রিয়াকে বাট্টাকরণ বলে। বর্তমানে পাওয়া আর ভবিষ্যতে পাওয়া একই পরিমাণ অর্থ সমান মূল্য বহন করে না। এক্ষেত্রে ভবিষ্যৎ মূল্যের চাইতে বর্তমান মূল্য বেশি মূল্যবান। এজন্য ভবিষ্যতে যে অর্থ পাওয়া যাবে তা বর্তমান মূল্যে রূপান্তর করে আর্থিক সিদ্ধান্ত নিতে হয়। আর বাট্টাকরণ প্রক্রিয়ায় ভবিষ্যৎ মূল্য থেকে বর্তমান মূল্য নির্ণয় করা হয়।"
        },
        {
          "label": "গ",
          "question": "জনাব আশিক-এর ঋণের প্রকৃত সুদ কত বের করো।",
          "explanation": "জনাব আশিকের ঋণের প্রকৃত সুদের পরিমাণ নির্ণয়: দেওয়া আছে, মাসিক সুদের হার, r = ১% বা, ০.০১ 24 বার্ষিক সুদের হার, i = ১২% বা, ০.১২ চক্রবৃদ্ধির সংখ্যা, m = ১২ বার [. মাসিক চক্রবৃদ্ধি] আমরা জানি, ∴ জনাব আশিকের ঋণের প্রকৃত সুদের হার ১২.৬৮%। উত্তর: ১২.৬৮%।"
        },
        {
          "label": "ঘ",
          "question": "জনাব আশিক সাপ্তাহিক ১% হারে ঋণ নিলে প্রকৃত সুদের হারে কীরূপ পরিবর্তন ঘটবে? যুক্তি দেখাও।",
          "explanation": "জনাব আশিক সাপ্তাহিক ১% হারে ঋণ নিলে প্রকৃত সুদের হার হবে-দেওয়া আছে, সাপ্তাহিক সুদের হার, r = ১% বা, ০.০১ বার্ষিক সুদের হার, i = ৫২% বা, ০.৫২ চক্রবৃদ্ধির সংখ্যা, m = ৫২ বার [সাপ্তাহিক চক্রবৃদ্ধি] আমরা জানি, প্রকৃত সুদের হার ৬৭.৭৭%। ∴ এখানে, মাসিক ১% হার সুদে ঋণ গ্রহণ করলে জনাব আশিকের প্রকৃত সুদের হার হয় ১২.৬৮% [গ থেকে পাওয়া]। অন্যদিকে, সাপ্তাহিক ১% হার সুদে ঋণ গ্রহণ করলে প্রকৃত সুদের হার হয় ৬৭.৭৭%। অতএব, জনাব আশিক ১% সাপ্তাহিক সুদে ঋণ নিলে প্রকৃত সুদের হার (৬৭.৭৭ - ১২.৬৮)% = ৫৫.০৯% বৃদ্ধি পাবে।"
        }
      ]
    },
    {
      "number": "3",
      "uddipok": "মেধাবী ছাত্রী আবৃতা ফিউচার স্কুলে সকলের সুনজরে থাকে। বাংলাদেশ ক্যান্সার ফাউন্ডেশন কর্তৃক আয়োজিত লটারি প্রতিযোগিতায় সে ২০,০০,০০০ টাকা বিজয়ী হয়। কর্তৃপক্ষ আবৃতাকে অর্থ দেওয়ার দুটি প্রক্রিয়া বর্ণনা করে। (i) বর্তমানে ২০,০০,০০০ টাকা একত্রে গ্রহণ। (ii) ১০ বছর পর বার্ষিক ১২% চক্রবৃদ্ধিতে মুনাফাসহ গ্রহণ।",
      "tag": "MB 22",
      "sub_questions": [
        {
          "label": "ক",
          "question": "চক্রবৃদ্ধি সুদ কী?",
          "explanation": "সুদাসলের ওপর নির্দিষ্ট হারে সুদ ধার্য করা হলে প্রাপ্ত সুদকে চক্রবৃদ্ধি সুদ বলে।"
        },
        {
          "label": "খ",
          "question": "সুযোগ ব্যয় কী? ব্যাখ্যা করো।",
          "explanation": "সম্পদ সীমিত হওয়ার কারণে একটি দ্রব্য বেশি উৎপাদন এর জন্য অন্য একটি দ্রব্য উৎপাদন ছেড়ে দেওয়াকে অর্থনীতিতে সুযোগ ব্যয় (opportunity cost) বলে। কোন নির্দিষ্ট পরিমান দ্রব্য উৎপাদন এর বিপরীতে যে পরিমান দ্রব্য ছাড় দিতে হয়, তাই হচ্ছে উৎপাদিত দ্রব্যের সুযোগ ব্যয় বা খরচ। অর্থনীতিবিদরা কাঙ্খিত কিছু পেতে কী ত্যাগ করতে হবে তা নির্দেশ করার জন্য সুযোগ ব্যয় বা খরচ শব্দটি ব্যবহার করেন।"
        },
        {
          "label": "গ",
          "question": "আবৃতা উক্ত অর্থ স্বাধীনতা ব্যাংকে ১০ বছরের জন্য মাসিক ১০% চক্রবৃদ্ধিতে জমা রাখলে ব্যাংক তাকে কত টাকা দিবে?",
          "explanation": "স্বাধীনতা ব্যাংক থেকে মাসিক ১০% চক্রবৃদ্ধি সুদে ১০ বছর পরে আবৃতার প্রাপ্ত অর্থের পরিমাণ হবে- দেওয়া আছে, বর্তমান মূল্য, PV = ২০,০০,০০০ টাকা সুদের হার, i = ১০% বা, ০.১০ মেয়াদ, n = ১০ বছর চক্রবৃদ্ধির সংখ্যা, m = ১২ বার [.: মাসিক চক্রবৃদ্ধি] আমরা জানি, = ২০,০০,০০০ × ২.৭০৭০৪ = ৫৪,১৪,০৮০ টাকা। ∴ আবৃতা ২০,০০,০০০ টাকা স্বাধীনতা ব্যাংকে জমা রাখলে ব্যাংক তাকে ৫৪,১৪,০৮০ টাকা দিবে। উত্তর: ৫৪,১৪,০৮০ টাকা।"
        },
        {
          "label": "ঘ",
          "question": "আবৃতা (ii) নং শর্ত ও স্বাধীনতা ব্যাংক-এর মধ্যে কোনটি গ্রহণ করবে? মতামত দাও।",
          "explanation": "আবৃতার গ্রহণযোগ্য প্রস্তাব নির্ণয়ের জন্য উভয় প্রস্তাবের ভবিষ্যৎ মূল্য নির্ণয় করতে হবে। (ii) নং প্রস্তাবের ভবিষ্যৎ মূল্য নির্ণয়: দেওয়া আছে, বর্তমান মূল্য, PV = ২০,০০,০০০ টাকা সুদের হার, i = ১২% বা, ০.১২ মেয়াদ, n = ১০ বছর আমরা জানি, ভবিষ্যৎ মূল্য, FV = PV (১+i) n ^n n = ২০,০০,০০০ (১+০.১২) ১০ ^{১০} ১০ = ২০,০০,০০০ × ৩.১০৫৮৫ = ৬২,১১,৭০০ টাকা। ∴ (ii) প্রস্তাবের ভবিষ্যৎ মূল্য ৬২,১১,৭০০ টাকা। উদ্দীপকে আবৃতা তার বর্তমান প্রাপ্ত ২০,০০,০০০ টাকা স্বাধীনতা ব্যাংকে জমা রাখলে, ১০ বছর পর ৫৪,১৪,০৮০ টাকা [গ নং থেকে পাওয়া] পাবে। অন্যদিকে, (ii) প্রস্তাব থেকে ১০ বছর পর ৬২,১১,৭০০ টাকা পাবে। অর্থাৎ,আবৃতা (ii) নং প্রস্তাব গ্রহণ করলে (৬২,১১,৭০০ - ৫৪,১৪,০৮০) = ৭,৯৭,৬২০ টাকা বেশি পাবে। তাই তার উচিত হবে (ii)নং প্রস্তাবটি গ্রহণ করা।"
        }
      ]
    },
    {
      "number": "4",
      "uddipok": "জনাব অঙ্কুর 'X' এবং 'Y' দুটি প্রকল্পে তার মূলধন বিনিয়োগ করেছেন। কিন্তু মূলধন অপর্যাপ্ততার কারণে তিনি ১টি প্রকল্প বন্ধ করে দিতে চান।প্রকল্প দুটির বিগত ৬ বছরের আয়ের বিবরণ নিম্নরূপ: বছর ২০১৬ ২০১৭ ২০১৮ ২০১৯ ২০২০ ২০২১ 'X' ১৪% ১৩% ১৫% ১৪% ১৬% ১০% 'Y' ১২% ১৭% ১৬% ১৪% ৭% ১১%",
      "tag": "MB 22",
      "sub_questions": [
        {
          "label": "ক",
          "question": "আর্থিক ঝুঁকি কী?",
          "explanation": "প্রতিষ্ঠানের ঋণ মূলধনের সুদ এবং আসল পরিশোধ করতে ব্যর্থহওয়ার আশঙ্কাকে আর্থিক ঝুঁকি বলে।"
        },
        {
          "label": "খ",
          "question": "আদর্শ বিচ্যুতি বলতে কী বোঝায়? ব্যাখ্যা করো।",
          "explanation": "আদর্শ বিচ্যুতি হচ্ছেঝুঁকি পরিমাপের একটি পরিসংখ্যানিক পদ্ধতি। ঝুঁকি পরিমাপের একটি পরিসংখ্যানিক পদ্ধতি হলো আদর্শ বিচ্যুতি। আদর্শবিচ্যুতির বড় মান বেশি ঝুঁকি এবং আদর্শ বিচ্যুতির ছোট মান কম ঝুঁকিনির্দেশ করে। আদর্শ বিচ্যুতি নির্ণয়ে বিভিন্ন প্রকল্পের মধ্যে সমান আয়ে কম ঝুঁকি বেশি গ্রহণযোগ্য। আর সমান ঝুঁকিতে বেশি লাভ বেশি গ্রহণযোগ্য।"
        },
        {
          "label": "গ",
          "question": "'X' প্রকল্পের আদর্শ বিচ্যুতি নির্ণয় করা।",
          "explanation": "সিদ্ধান্ত: এখানে, 'X' প্রকল্পের আদর্শ বিচ্যুতি ২.৭৩৩% এবং গড় আয় ১৪.৩৩% [গ থেকে পাওয়া]। অন্যদিকে, 'Y' প্রকল্পের আদর্শ বিচ্যুতি৩.৬৫৬% এবং গড় আয় ১৩.৩৬৭%। প্রকল্পে 'X'-এর গড় আয় বেশি,আবার ঝুঁকির পরিমাণও কম। জনাব অঙ্করের উচিত 'x' প্রকল্প রেখেদেওয়া। তাই বলা যায়, আদর্শ বিচ্যুতির মানদণ্ডে জনাব অঙ্কুরের প্রকল্প'Y' বন্ধ করে দেওয়া উচিত।"
        },
        {
          "label": "ঘ",
          "question": "আদর্শ বিচ্যুতির মানদণ্ডে জনাব অঙ্কুরের কোন প্রকল্পটি বন্ধ করে দেওয়া উচিত তা উল্লেখ করো।",
          "explanation": "সিদ্ধান্ত: এখানে, 'X' প্রকল্পের আদর্শ বিচ্যুতি ২.৭৩৩% এবং গড় আয় ১৪.৩৩% [গ থেকে পাওয়া]। অন্যদিকে, 'Y' প্রকল্পের আদর্শ বিচ্যুতি৩.৬৫৬% এবং গড় আয় ১৩.৩৬৭%। প্রকল্পে 'X'-এর গড় আয় বেশি,আবার ঝুঁকির পরিমাণও কম। জনাব অঙ্করের উচিত 'x' প্রকল্প রেখেদেওয়া। তাই বলা যায়, আদর্শ বিচ্যুতির মানদণ্ডে জনাব অঙ্কুরের প্রকল্প'Y' বন্ধ করে দেওয়া উচিত।"
        }
      ]
    },
    {
      "number": "5",
      "uddipok": "ঝুমা এন্ড ব্রাদার্স ৪ বছর মেয়াদি ১৬,০০,০০০ টাকা বিনিয়োগ করল। আগামী ৪ বছরের প্রাক্কলিত বিক্রয় যথাক্রমে ৬ লক্ষ, ৭ লক্ষ, ৮ লক্ষ ও ৯ লক্ষ টাকা। আরও অনুমান করা হয় যে, প্রতি বছর বিক্রয়ের ৪০% চলতি খরচ হবে। প্রাক্কলিত বার্ষিক অবচয় ১,০০,০০০ টাকা। সর্বশেষে ৩০% হারে কর অনুমান করা হয়। তার অন্য একটি প্রকল্প তপন এন্ড ব্রাদার্স-এর গড় মুনাফার হার ২৫%।",
      "tag": "MB 22",
      "sub_questions": [
        {
          "label": "ক",
          "question": "মূলধন বাজেটিং কী?",
          "explanation": "মূলধন বাজেটিং হলো প্রতিষ্ঠানের দীর্ঘমেয়াদি বিনিয়োগ সিদ্ধান্তের সাথে জড়িত একটি প্রক্রিয়া।"
        },
        {
          "label": "খ",
          "question": "মূলধন বাজেটিং অনুমান নির্ভর কেন? ব্যাখ্যা করো।",
          "explanation": "কোনো প্রকল্পের আয়-ব্যয় কত হবে তা অনুমানের ওপর ভিত্তি করে প্রাক্কলন করা হয় বলে মূলধন বাজেটিংকে অনুমান নির্ভর বলা হয়। একটি স্থায়ী সম্পত্তি যেমন: কারখানার জন্য একটি মেশিন ক্রয় করা উচিত হবে কিনা তা নির্ভর করে ঐ মেশিন থেকে উৎপাদিত পণ্যের ভবিষ্যৎ মূল্য, পণ্যের পরিমাণ, পণ্যের উৎপাদন খরচ ইত্যাদির ওপর। ভবিষ্যতের এই তথ্য-উপাত্ত অনুমানের ভিত্তিতে যাচাই করা হয়, যা বাস্তবসম্মত নাও হতে পারে।"
        },
        {
          "label": "গ",
          "question": "ঝুমা এন্ড ব্রাদার্স-এর দীর্ঘমেয়াদি প্রকল্পের নিট মুনাফা নির্ণয় করো।",
          "explanation": "মন্তব্য: উদ্দীপকে দেওয়া আছে, তপন এন্ড ব্রাদার্সের গড় মুনাফার হার ২৫%। উল্লেখ্য, গড় মুনাফার হার যত বেশি হয় তত ভালো। উদ্দীপকের তপন এন্ড ব্রাদার্সের গড় মুনাফার হার, ঝুমা' এন্ড ব্রাদার্সের গড় মুনাফার হার অপেক্ষা কম। তাই গড় মুনাফার হার পদ্ধতি বিবেচনায় ঝুমা এন্ড ব্রাদার্স প্রকল্পটি বেশি গ্রহণযোগ্য।"
        },
        {
          "label": "ঘ",
          "question": "গড় মুনাফার হার ভিত্তিতে কোন প্রকল্পটি বেশি গ্রহণযোগ্য? মতামত দাও।",
          "explanation": "মন্তব্য: উদ্দীপকে দেওয়া আছে, তপন এন্ড ব্রাদার্সের গড় মুনাফার হার ২৫%। উল্লেখ্য, গড় মুনাফার হার যত বেশি হয় তত ভালো। উদ্দীপকের তপন এন্ড ব্রাদার্সের গড় মুনাফার হার, ঝুমা' এন্ড ব্রাদার্সের গড় মুনাফার হার অপেক্ষা কম। তাই গড় মুনাফার হার পদ্ধতি বিবেচনায় ঝুমা এন্ড ব্রাদার্স প্রকল্পটি বেশি গ্রহণযোগ্য।"
        }
      ]
    },
    {
      "number": "6",
      "uddipok": "মি. চয়ন 'পদ্মা'প্রকল্পে ১,০০,০০০ টাকা বিনিয়োগের চিন্তা করছেন, যা থেকে আগামী ৫ বছরের নগদ প্রবাহ যথাক্রমে ১৮,০০০ টাকা, ২৪,০০০ টাকা, ২৮,০০০ টাকা, ২০,০০০ টাকা এবং ১৭,০০০ টাকা। কিন্তু মেঘনা প্রকল্পের পে-ব্যাক সময় ৩ বছর যা তাকে বিনিয়োগ সিদ্ধান্তহীনতায় ভোগাচ্ছে।",
      "tag": "MB 22",
      "sub_questions": [
        {
          "label": "ক",
          "question": "বাট্টার হার কী?",
          "explanation": "নগদ প্রবাহ নির্ধারণ করার পর সেগুলোকে নগদ মূল্যে রূপান্তর করার জন্য যে হার প্রয়োজন তাকে বাট্টার হার বলে।"
        },
        {
          "label": "খ",
          "question": "পে-ব্যাক সময় পদ্ধতি বলতে কী বোঝায়? ব্যাখ্যা করো",
          "explanation": "প্রকল্পে বিনিয়োগকৃত টাকা কত দিনে ফেরত আসবে তা নির্ণয় করার জন্য যে পদ্ধতি ব্যবহৃত হয় তাকে পে-ব্যাক পদ্ধতি বলে। ব্যবসায়ের আন্তঃপ্রবাহগুলো সমান হলে বিনিয়োগকৃত টাকাকে বার্ষিক নগদ প্রবাহ দিয়ে ভাগ করে পে-ব্যাক সময় নির্ণয় করা যায়। বিনিয়োগ সিদ্ধান্ত গ্রহণের এটি একটি জনপ্রিয় পদ্ধতি।"
        },
        {
          "label": "গ",
          "question": "'পদ্মা' প্রকল্পটির পে-ব্যাক সময় নির্ণয় করো।",
          "explanation": "মি. চয়ন-এর গ্রহণযোগ্য প্রকল্পটি নির্ণয় করার জন্য উভয় প্রকল্পের পে-ব্যাক সময় বিবেচনা করে সিদ্ধান্ত নিতে হবে। 'গ' নং থেকে পাই, 'পদ্মা' প্রকল্পের পে-ব্যাক সময় ৪.৫৯ বছর উদ্দীপকে দেওয়া আছে, 'মেঘনা' প্রকল্পের পে-ব্যাক সময় ৩ বছর। উল্লেখ্য, পে-ব্যাক সময় পদ্ধতিতে যে প্রকল্পের পে-ব্যাক সময় যত কম, সে প্রকল্পটি তত গ্রহণযোগ্য হিসেবে বিবেচিত হয়। আবার, যে প্রকল্পের পে-ব্যাক সময় যত বেশি, সে প্রকল্প তত বেশি অগ্রহণযোগ্য হিসেবে বিবেচিত হয়। এখানে 'মেঘনা' প্রকল্পের পে-ব্যাক সময় ৩ বছর। পদ্মা প্রকল্পের পে ব্যাক সময় ৪.৫৯ বছর। যেহেতু 'মেঘনা' প্রকল্পের পে-ব্যাক সময় কম, তাই 'মেঘনা' প্রকল্প বেশি গ্রহণযোগ্য হবে। তাই বলা যায়, মি. চয়নএর 'মেঘনা' প্রকল্প গ্রহণ করা যুক্তিযুক্ত হবে।"
        },
        {
          "label": "ঘ",
          "question": "মি. চয়ন-এর কোন প্রকল্পটি গ্রহণ করা যুক্তিযুক্ত হবে? মূল্যায়ন করো।",
          "explanation": "মি. চয়ন-এর গ্রহণযোগ্য প্রকল্পটি নির্ণয় করার জন্য উভয় প্রকল্পের পে-ব্যাক সময় বিবেচনা করে সিদ্ধান্ত নিতে হবে। 'গ' নং থেকে পাই, 'পদ্মা' প্রকল্পের পে-ব্যাক সময় ৪.৫৯ বছর উদ্দীপকে দেওয়া আছে, 'মেঘনা' প্রকল্পের পে-ব্যাক সময় ৩ বছর। উল্লেখ্য, পে-ব্যাক সময় পদ্ধতিতে যে প্রকল্পের পে-ব্যাক সময় যত কম, সে প্রকল্পটি তত গ্রহণযোগ্য হিসেবে বিবেচিত হয়। আবার, যে প্রকল্পের পে-ব্যাক সময় যত বেশি, সে প্রকল্প তত বেশি অগ্রহণযোগ্য হিসেবে বিবেচিত হয়। এখানে 'মেঘনা' প্রকল্পের পে-ব্যাক সময় ৩ বছর। পদ্মা প্রকল্পের পে ব্যাক সময় ৪.৫৯ বছর। যেহেতু 'মেঘনা' প্রকল্পের পে-ব্যাক সময় কম, তাই 'মেঘনা' প্রকল্প বেশি গ্রহণযোগ্য হবে। তাই বলা যায়, মি. চয়নএর 'মেঘনা' প্রকল্প গ্রহণ করা যুক্তিযুক্ত হবে।"
        }
      ]
    },
    {
      "number": "7",
      "uddipok": "ইভান সাহেব ব্যবসায়ের প্রয়োজনে প্রায়শই 'B' ব্যাংক হতে ঋণগ্রহণ করেন। বর্তমানে ইভান সাহেব নিজের দেশ পাড়ি দিয়ে বিদেশেও পণ্য রপ্তানি করছেন। তাই তাকে দেশ-বিদেশে বিভিন্ন সময়ে ব্যাংকের মাধ্যমে লেনদেন করতে হয়। ব্যাংকটির উন্নত ব্যবস্থা থাকায় ইভানের আর্থিক লেনদেন সম্পাদন অনেক সহজ হয়ে উঠেছে।",
      "tag": "MB 22",
      "sub_questions": [
        {
          "label": "ক",
          "question": "ব্যাংকের প্রধান উদ্দেশ্য কী?",
          "explanation": "ব্যাংকের প্রধান উদ্দেশ্য হলো মুনাফা অর্জন করা।"
        },
        {
          "label": "খ",
          "question": "ব্যাংকের সচ্ছলতার নীতি বলতে কী বোঝায়? ব্যাখ্যা করো।",
          "explanation": "সচ্ছলতা বলতে দায় পরিশোধের সামর্থ্যকে বোঝায় ব্যাংকিং কাজ সুষ্ঠুভাবে পরিচালনার জন্য আর্থিক সচ্ছলতার প্রয়োজন। আর্থিক সচ্ছলতার অভাবে ব্যাংক দেউলিয়া হতে পারে। আমাদের দেশে প্রতিটি তালিকাভুক্ত ব্যাংককে ৪০০ কোটি টাকার পরিশোধিত মূলধন ও সংরক্ষিত তহবিল কেন্দ্রীয় ব্যাংকে জমা রাখতে হয়। ব্যাংক মূলত সচ্ছলতার নীতি অনুযায়ী এসকল কাজ করে থাকে।"
        },
        {
          "label": "গ",
          "question": "ইভান সাহেব কোন ধরনের ব্যাংকের মাধ্যমে লেনদেন সম্পাদন করেছেন? বর্ণনা করো।",
          "explanation": "ইভান সাহেব বাণিজ্যিক ব্যাংকের মাধ্যমে লেনদেন সম্পাদন করেছেন। এ ব্যাংক মুনাফা অর্জনের উদ্দেশ্যে জনগণের সঞ্চিত অর্থ আমানত হিসেবে গ্রহণ করে। আমানতকৃত অর্থ বিভিন্ন শর্তে সুদের বিনিময়ে ঋণ হিসেবে প্রদান করে। বৈদেশিক বাণিজ্যে প্রত্যয়পত্রও ইস্যু করে। এছাড়াও অর্থ বা অর্থের মূল্যে পরিমাপযোগ্য বিভিন্ন সেবা প্রদান করে। উদ্দীপকের ইভান সাহেব ব্যবসায়ের প্রয়োজনে 'B' ব্যাংক থেকে ঋণ গ্রহণ করেন। বর্তমানে ইভান সাহেব বিদেশেও পণ্য রপ্তানি করছেন। তাই তাকে দেশ-বিদেশে বিভিন্ন সময়ে ব্যাংকের মাধ্যমে লেনদেন করতে হয়। ব্যাংকটির মাধ্যমে সহজেই তিনি উক্ত লেনদেন সম্পাদন করতে পারেন। বাণিজ্যিক ব্যাংক গ্রাহকদের বিভিন্ন মেয়াদে (স্বল্প, মধ্য, দীর্ঘ) ঋণ প্রদান করে। আবার, বৈদেশিক ব্যবসায়ে প্রত্যয়পত্র ইস্যু করে আমদানি-রপ্তানি কাজে সহায়তা করে। উপরিউক্ত বৈশিষ্ট্য বিবেচনায় বলা যায়, ইভান সাহেব তার যাবতীয় লেনদেন বাণিজ্যিক ব্যাংকের মাধ্যমে সম্পাদন করেন।"
        },
        {
          "label": "ঘ",
          "question": "'B' ব্যাংকটির ব্যাংক গ্রাহক প্রেক্ষাপটে উদ্দেশ্য মূল্যায়ন করো।",
          "explanation": "আমানত, নিরাপত্তা, উপদেষ্টা, প্রতিনিধি, অর্থ স্থানান্তর, জীবনযাত্রার মানোন্নয়ন ইত্যাদি কাজের মাধ্যমে ব্যাংক গ্রাহকদের প্রেক্ষাপটে উদ্দেশ্য সম্পাদন করে। বাণিজ্যিক ব্যাংকের প্রধান উদ্দেশ্য মুনাফা অর্জন করা। ব্যাংকের উদ্দেশ্য মালিকপক্ষ, সরকার ও গ্রাহকের প্রেক্ষাপটে বিভিন্ন ধরনের হয়। প্রতিটি পক্ষের প্রতিই ব্যাংকের স্বতন্ত্র উদ্দেশ্যাবলি রয়েছে। ব্যাংক সবপক্ষের দায়িত্ব পালন করেই মুনাফা অর্জন করে থাকে। উদ্দীপকে ইভান সাহেব 'B' ব্যাংকের একজন গ্রাহক। তিনি প্রয়োজনে প্রায়শই ঋণগ্রহণ করেন। বর্তমানে তিনি বিদেশেও পণ্য রপ্তানি করছেন। তাই তাকে বিদেশের বিভিন্ন ব্যাংকের সাথেও লেনদেন করতে হয়। ব্যাংকটির উন্নত ব্যবস্থা থাকায় ইভান সাহেব সহজেই আর্থিক লেনদেন সম্পাদন করতে পারছেন। উদ্দীপকের 'B' ব্যাংক ইভান সাহেবকে ঋণ প্রদান করে গ্রাহকের প্রতি উদ্দেশ্য পালন করেছে। গ্রাহকদের প্রেক্ষাপটে ব্যাংক বিভিন্ন হিসাবের মাধ্যমে আমানত সংগ্রহ করে। ব্যাংক বিনিয়োগের পূর্বে প্রকল্পের ঝুঁকি যাচাই করে ঋণ প্রদান করে। এতে গ্রাহকের জমাকৃত অর্থের সর্বোচ্চ নিরাপত্তা নিশ্চিত হয়। ব্যাংক বিভিন্ন সময়ে গ্রাহকের উপদেষ্টা ও পরামর্শদাতা হিসেবেও কাজ করে। আবার, গ্রাহকের প্রতিনিধি বা অছি হিসেবে বিভিন্ন বিল আদায় করে। গ্রাহকের পক্ষ হয়ে নিরাপদে অর্থ স্থানান্তর করে থাকে। সর্বোপরি গ্রাহকের জীবনযাত্রার মানোন্নয়নে ব্যাংক কাজ করে। এভাবেই উদ্দীপকের 'B' ব্যাংকের মতো ব্যাংকগুলো গ্রাহকের প্রেক্ষাপটে বিভিন্ন উদ্দেশ্য পালন করে থাকে।"
        }
      ]
    },
    {
      "number": "8",
      "uddipok": "স্কুল শিক্ষিকা ডলি বেগমের বাড়ির কাছের একটি বাড়িতে দুর্বৃত্তদের আক্রমণ হয়। মূল্যবান সামগ্রী নিয়ে যায়। এ অবস্থার কথা চিন্তা করে তার গহনাসমূহ ও মূল্যবান দলিলপত্র নিয়ে একটি আর্থিক প্রতিষ্ঠানে পরামর্শ গ্রহণের জন্য যান। পরবর্তীতে তিনি জমি ক্রয়ের জন্য নগদ অর্থ নিয়ে সাভার যাওয়ার পথে ছিনতাইয়ের শিকার হন।",
      "tag": "MB 22",
      "sub_questions": [
        {
          "label": "ক",
          "question": "L.C. কী?",
          "explanation": "যে পত্রের মাধ্যমে ব্যাংক আমদানিকারকের পক্ষে এবং রপ্তানিকারকের অনুকূলে অর্থ পরিশোধের নিশ্চয়তা দেয় তাকে LC বা প্রত্যয়পত্র বলে।"
        },
        {
          "label": "খ",
          "question": "ব্যাংকের তারল্য নীতিটি ব্যাখ্যা করো।",
          "explanation": "বাণিজ্যিক ব্যাংকের তারল্য নীতি বলতে নির্দিষ্ট পরিমাণ নগদ অর্থ বা তরল সম্পদ সংরক্ষণকে বোঝায়। গ্রাহকের আমানত বাণিজ্যিক ব্যাংকের তহবিলের মূল উৎস। এ আমানত থেকে ব্যাংক বিভিন্ন ব্যক্তি বা প্রতিষ্ঠানকে ঋণ দেয়। তবে ঋণদানের ক্ষেত্রে ব্যাংককে অবশ্যই একটি নির্দিষ্ট পরিমাণ অর্থ আমানত হিসেবে জমা রাখতে হবে যাতে ব্যাংকটি তার গ্রাহকের অর্থ চাওয়ামাত্র ফেরতদানে সক্ষম হয়। এই নির্দিষ্ট পরিমাণ অর্থ ব্যাংক তহবিলে জমা রাখাকে ব্যাংকের তারল্য নীতি বলা হয়।"
        },
        {
          "label": "গ",
          "question": "ডলি বেগমকে আর্থিক প্রতিষ্ঠানটি কী পরামর্শ দেয়? ব্যাখ্যা করো।",
          "explanation": "ডলি বেগমকে আর্থিক প্রতিষ্ঠানটি ব্যাংকেরলকার সেবা গ্রহণের পরামর্শ দেয়। বাণিজ্যিক ব্যাংক আমানত সংগ্রহ ও ঋণদান ছাড়াও নানাবিধ সেবা প্রদান করে। ব্যাংকগুলো সার্ভিস চার্জের বিনিময়ে জনগণের মূল্যবান দলিলপত্র, গহনা ইত্যাদি জমা রাখে। ব্যাংকের এ সেবাটি লকার সার্ভিস নামে পরিচিত। এর মাধ্যমে গ্রাহক তার মূল্যবান সম্পত্তির নিরাপত্তা নিশ্চিত করতে পারে। উদ্দীপকে স্কুল শিক্ষিকা ডলি বেগমের বাড়ির কাছের একটি বাড়িতে দুর্বৃত্তদের আক্রমণ হয়। মূল্যবান সামগ্রী ডাকাতি করে নিয়ে যায়। এ অবস্থার কথা চিন্তা করে তার গহনাসমূহ ও মূল্যবান দলিলপত্র নিয়ে একটি ব্যাংকের পরামর্শ গ্রহণ করতে যান। এখানে ডলি বেগমের মূল উদ্দেশ্য তার গহনাসমূহ ও দলিলপত্র নিরাপদে সংরক্ষণ করা। এর জন্য আধুনিক ব্যাংক ব্যবস্থায় লকার সেবার ব্যবস্থা রয়েছে। যার মাধ্যমে ডলি বেগম তার গহনাসমূহ ও দলিলপত্র নিরাপদে সংরক্ষণ করতে পারবেন। তবে তাকে এ সেবা পেতে নির্দিষ্ট হারে সার্ভিস ফি প্রদান করতে হবে। তাই নিরাপদে মূল্যবান সম্পত্তি সংরক্ষণের জন্য ডলি বেগমের আর্থিক প্রতিষ্ঠান থেকে লকার সেবা গ্রহণ করা উচিত।"
        },
        {
          "label": "ঘ",
          "question": "ডলি বেগমকে দুর্ঘটনাটি এড়াতে আর্থিক প্রতিষ্ঠান কী ভূমিকা রাখতে পারে? আলোচনা করো।",
          "explanation": "ডলি বেগমের দুর্ঘটনাটি এড়াতে নিরাপদ অর্থ স্থানান্তরের মাধ্যমে আর্থিক প্রতিষ্ঠানটি ভূমিকা রাখতে পারে। নিরাপদ লেনদেনের ক্ষেত্রে ব্যাংকের অবদান অনস্বীকার্য। ব্যাংক বিনিময় মাধ্যমের সাহায্যে দেশের বাইরে ও ভিতরে নিরাপদে অর্থ স্থানান্তর করে। ব্যাংক বিনিময়ের মাধ্যম হিসেবে চেক, পে-অর্ডার, বিনিময় বিল, প্রত্যয়পত্র, ডেবিট কার্ড, ক্রেডিট কার্ড ইত্যাদি ব্যবহার করে। এগুলো নগদ অর্থ বহনের ঝুঁকি হ্রাস করে। উদ্দীপকে ডলি বেগম একজন স্কুল শিক্ষিকা। দুর্বৃত্তরা তার পাশের বাড়িতে আক্রমণ করে মূল্যবান সামগ্রী নিয়ে যায়। এ অবস্থায় তিনি চিন্তিত হয়ে পড়েন। তার গহনাসমূহ ও মূল্যবান দলিলপত্র নিরাপদে সংরক্ষণের জন্য একটি আর্থিক প্রতিষ্ঠানের পরামর্শ গ্রহণ করেন। পরবর্তীতে তিনি জমি ক্রয়ের জন্য নগদ অর্থ নিয়ে সাভার যাচ্ছিলেন। সাভার যাওয়ার পথে ডলি বেগম ছিনতাইয়ের শিকার হন। ব্যাংক নিরাপদে অর্থ স্থানান্তরে সহায়তা করে। এক্ষেত্রে ব্যাংক বিভিন্ন ধরনের বিনিময় মাধ্যম সৃষ্টি করে লেনদেন নিষ্পত্তি করে। উদ্দীপকের ডলি বেগমও বিনিময়ের মাধ্যম ব্যবহার করে নিরাপদে অর্থের লেনদেন করতে পারেন। এক্ষেত্রে তিনি নগদ অর্থ তার ব্যাংক হিসাবে জমা করবেন। তার হিসাবের বিপরীতে চেক, পে-অর্ডার বা ব্যাংক ড্রাফট ব্যবহার করতে পারেন। এ মাধ্যমগুলো অর্থ শুধু উল্লিখিত ব্যাংক অথবা নির্দিষ্ট ব্যক্তিকে পরিশোধ করবে। ফলে ডলি বেগমকে বিশাল অঙ্কের নগদ অর্থ বহনের ঝুঁকিও মোকাবিলা করতে হবে না; বরং নির্দিষ্ট কোনো বিল স্থানান্তরের মাধ্যমেই লেনদেন করতে পারবেন। তাই বলা যায়, আর্থিক প্রতিষ্ঠানটি এভাবেই নিরাপদে অর্থ স্থানান্তরের ব্যবস্থা করবে। ফলে ডলি বেগমকে দুর্ঘটনা এড়াতে সাহায্য করবে।"
        }
      ]
    },
    {
      "number": "9",
      "uddipok": "'শাপলা ব্যাংক' মি: এম খান-এর নিকট থেকে ১০ লক্ষ টাকা জমা রাখে। আবার মেসার্স এস ট্রেডার্সকে ১০% মুনাফায় ৫ লক্ষ টাকা চুক্তির মাধ্যমে প্রদান করে।",
      "tag": "MB 22",
      "sub_questions": [
        {
          "label": "ক",
          "question": "বাণিজ্যিক ব্যাংকের আয়ের প্রধান উৎস কী?",
          "explanation": "ণিজ্যিক ব্যাংকের আয়ের প্রধান উৎস হলো ঋণের সুদ।"
        },
        {
          "label": "খ",
          "question": "ব্যাংক কীভাবে ঋণ আমানত সৃষ্টি করে? ব্যাখ্যা করো।",
          "explanation": "ঋণের অর্থ গ্রাহকের হিসাবে স্থানান্তরের মাধ্যমে বাণিজ্যিক ব্যাংক ঋণ আমানত সৃষ্টি করে। ব্যাংক যখন কোনো ব্যক্তি বা প্রতিষ্ঠানকে ঋণ দেয়, তখন সরাসরি নগদ অর্থ ঋণ হিসেবে না দিয়ে ঋণগ্রহীতাকে তার নিজের নামে একটি আমানত হিসাব খুলতে বলে। পরবর্তীতে এই হিসাবেই, ঋণের অর্থ স্থানান্তর করে। চেকের মাধ্যমে এই হিসাব থেকে ঋণগ্রহীতা অর্থ উত্তোলন করতে পারে। এভাবেই প্রদত্ত ঋণ থেকে আমানতের সৃষ্টি হয়।"
        },
        {
          "label": "গ",
          "question": "'শাপলা ব্যাংক'-এর কাজ উদ্দীপকের আলোকে চিহ্নিত করো ও ব্যাখ্যা করো।",
          "explanation": "উদ্দীপকের শাপলা ব্যাংকের কাজ হলো আমানত গ্রহণ ও ঋণ প্রদান। ব্যাংক বিভিন্ন হিসাবের (চলতি, সঞ্চয়ী ও স্থায়ী) মাধ্যমে বিভিন্ন মেয়াদে (স্বল্প, মধ্য ও দীর্ঘ) গ্রাহকদের কাছ থেকে আমানত গ্রহণ করে। সংগৃহীত আমানতের বিপরীতে ব্যাংক নির্দিষ্ট হারে সুদ প্রদান করে। ব্যাংক সংগৃহীত আমানত বিভিন্ন মেয়াদে গ্রাহকদের ঋণ হিসেবে প্রদান করে। আর ব্যাংক প্রদত্ত ঋণের বিপরীতে বিভিন্ন হারে সুদ আদায় করে। উদ্দীপকে 'শাপলা ব্যাংক'মি. এম খানের কাছ থেকে ১০ লক্ষ টাকা জমা রাখে। অন্যদিকে, ব্যাংকটি মেসার্স এস ট্রেডার্সকে ১০% মুনাফায় ৫ লক্ষ টাকা চুক্তির মাধ্যমে প্রদান করে। উদ্দীপকে মি. এম খান শাপলা ব্যাংকের জন্য একজন আমানতকারী। এ ধরনের আমানতকারীর কাছ থেকে ব্যাংক বিভিন্ন মেয়াদে তহবিল সংগ্রহ করে। আবার, মেসার্স এস ট্রেডার্স শাপলা ব্যাংকের ঋণগ্রহীতা। এমন ঋণগ্রহীতাদের ব্যাংকটি বিভিন্ন মেয়াদে ও শর্তে ঋণ মঞ্জুর করে থাকে। অর্থাৎ, ব্যাংকটি মি. এম খানের সাথে আমানতসংগ্রহের কাজ ও মেসার্স এস ট্রেডার্সের সাথে ঋণ মঞ্জুরের কাজ করেছে। তাই বলা যায়, উদ্দীপকের (শাপলা. ব্যাংক) মূলত আমানত সংগ্ৰহ ও ঋণ মঞ্জুরের কাজ করে থাকে।"
        },
        {
          "label": "ঘ",
          "question": "শাপলা ব্যাংকের কাজটি কিব্যাংকের আয়ের উৎস সৃষ্টি করে? মতামত দাও।",
          "explanation": "উদ্দীপকের 'শাপলা ব্যাংক' প্রদত্ত ঋণের বিপরীতে ঋণের সুদ আদায় করে ব্যাংকের আয়ের উৎস সৃষ্টি করে। ব্যাংক হলো একটি আর্থিক মধ্যস্থতাকারী প্রতিষ্ঠান। মুনাফা অর্জনের উদ্দেশ্যেই এটি পরিচালিত।হয়। ব্যাংক জনগণের অর্থ কম সুদে আমানত হিসেবে গ্রহণ করে। জমাকৃত অর্থ ব্যাংক বেশি সুদে গ্রাহকদের ঋণ দেয়। এই দুই সুদের পার্থক্যই হলো ব্যাংকের মুনাফা। উদ্দীপকে 'শাপলা ব্যাংক' মি. এম খানের কাছে থেকে ১০ লক্ষ টাকা সংগ্রহ করে, যা তার আমানতের অংশ। ব্যাংকটি মেসার্স এস ট্রেডার্সকে ১০% মুনাফায় ৫ লক্ষ টাকা চুক্তির মাধ্যমে ঋণ হিসেবে প্রদান করে। ব্যাংকের এই কাজটিকে বলা হয় ঋণ প্রদান। আমানত গ্রহণ ও ঋণদান ব্যাংকের প্রধান কার্যাবলি। একইসাথে ব্যাংকের আয়ের গুরুত্বপূর্ণ উৎস হিসেবেও পরিচিত। বাণিজ্যিক ব্যাংকের আয়ের প্রধান উৎস হলো ঋণের সুদ। ব্যাংকগুলোর মোট আয়ের শতকরা ৮০ ভাগের বেশি আসে এই খাত থেকে। ব্যাংকগুলো সাধারণত ব্যবসায় প্রতিষ্ঠান ও ভোক্তাদের ঋণ দেয়। এই ঋণের বিপরীতে সুদ আদায় করে যা তার আয়ের প্রধান উৎস। উদ্দীপকে 'শাপলা ব্যাংক'- মি. এম খানের আমানতের বিপরীতে সুদ প্রদান করবে, যা তার খরচের উৎস। আবার, মেসার্স এস ট্রেডার্স থেকে প্রদত্ত ঋণের বিপরীতে ১০% হারে সুদ আদায় করবে, যা তার আয়ের প্রধান উৎস। মি. এম খানের আমানতের ওপর প্রদত্ত সুদ মেসার্স এস ট্রেডার্স হতে প্রাপ্ত সুদ অপেক্ষা কম। এটি শাপলা ব্যাংকের মুনাফা বলে বিবেচিত হবে। তাই বলা যায়, এভাবেই 'শাপলা ব্যাংক' আয়ের উৎস সৃষ্টি করবে।"
        }
      ]
    },
    {
      "number": "10",
      "uddipok": "ব্যবসায়ী জহির সাহেবের মেঘনা ব্যাংকে একটি হিসাব রয়েছে। একদিন মাঝ রাতে তার বাবা হঠাৎ অসুস্থ হয়ে যাওয়ায় হাসপাতালে ভর্তি করতে হলো। ঐ রাতে তার ব্যাংক হিসাবে পর্যাপ্ত টাকা না থাকলেও ব্যাংকের বিশেষ সেবার মাধ্যমে টাকা সংগ্রহ করে বাবার চিকিৎসা সম্পন্ন করেন।",
      "tag": "MB 22",
      "sub_questions": [
        {
          "label": "ক",
          "question": "ব্যাংক হিসাব খোলার মাধ্যমে জনগণের মধ্যে কোন প্রবণতা সৃষ্টি হয়?",
          "explanation": "ব্যাংকে হিসাব খোলার মাধ্যমে জনগণের মধ্যে সঞ্চয়ের প্রবণতা সৃষ্টি হয়।"
        },
        {
          "label": "খ",
          "question": "ব্যবসায়ীদের দৈনন্দিন লেনদেনের জন্য কোন হিসাব উপযুক্ত? ব্যাখ্যা করো।",
          "explanation": "একজন ব্যবসায়ীর জন্য চলতি হিসাব খোলা উত্তম যে হিসাবের মাধ্যমে ব্যাংক গ্রাহককে যতবার ইচ্ছা অর্থ জমাদান ও উত্তোলনের সুযোগ দেয়, তাকে চলতি হিসাব বলে। একজন ব্যবসায়ীকে প্রতিনিয়ত বিভিন্ন ধরনের অর্থসংক্রান্ত লেনদেন করতে হয়। এজন্য তার নগদ ঋণ, জমাতিরিক্ত ঋণ ছাড়াও বিভিন্ন ধরনের ব্যাংকিং সহায়তার প্রয়োজন পড়ে। অন্য কোনো ব্যাংক হিসাবে তা পাওয়া যায় না। তাই ব্যবসায়ীরা চলতি হিসাব খুলে থাকেন।"
        },
        {
          "label": "গ",
          "question": "'মেঘনা' ব্যাংক কোন সেবার মাধ্যমে জনাব জহির সাহেবকে সহায়তা করেন? ব্যাখ্যা করো।",
          "explanation": "জনাব জহির সাহেব ব্যাংকের ক্রেডিট কার্ড সেবার মাধ্যমে বাবার চিকিৎসা সম্পন্ন করেন। এটি এক ধরনের ইলেকট্রনিক প্লাস্টিক কার্ড। এর মাধ্যমে ব্যাংক হিসাবে টাকা না থাকলেও গ্রাহক অর্থ উত্তোলন করতে পারে। ব্যাংকে হিসাব না থাকলেও এ কার্ডের সুবিধা পাওয়া যায়। উদ্দীপকের জনাব জহির সাহেবের ব্যাংকে একটি হিসাব আছে। একদিন মাঝ রাতে তার বাবা অসুস্থ হয়ে পড়েন। ঐ মুহূর্তে তার কাছে নগদ অর্থ ও ব্যাংক হিসাবে পর্যাপ্ত টাকা কোনোটিই ছিল না। তবে তিনি ব্যাংকের বিশেষ সেবার মাধ্যমে টাকা সংগ্রহ করেন। এভাবে বাবার চিকিৎসা করান। ক্রেডিট কার্ড ব্যবহার করে ব্যাংক হিসাবের জমাতিরিক্ত অর্থ ব্যবহার করা যায়। জনাব জহির সাহেব এ কার্ড দিয়েই ব্যাংক হিসাবের উদ্বৃত্তের অতিরিক্ত অর্থ সংগ্রহ করতে পেরেছেন। তাই বলা যায়, জনাব জহির সাহেবের ব্যাংকের বিশেষ সেবাটি মূলত ক্রেডিট কার্ড ছিল।"
        },
        {
          "label": "ঘ",
          "question": "জনাব জহির সাহেবের ক্ষেত্রে ব্যাংক আমানতের গুরুত্ব বিশ্লেষণ করো।",
          "explanation": "সেবা, নিরাপত্তা ও ঋণ সুবিধা বিবেচনায় জনাব জহির সাহেবের কাছে ব্যাংকের আমানত গুরুত্বপূর্ণ ভূমিকা পালন করে বলে আমি মনে করি। ব্যাংকিং ব্যবসায় তহবিলের মূল উৎস হলো আমানত। এই আমানত একই সাথে গ্রাহক, ব্যাংক ও অর্থনীতির দৃষ্টিকোণ থেকে গুরুত্বপূর্ণ ভূমিকা পালন করে থাকে। তবে প্রতিটি দৃষ্টিকোণ থেকেই ব্যাংক আমানতের উদ্দেশ্য ও গুরুত্ব ভিন্ন রকমের। উদ্দীপকের জনাব জহির সাহেবের ব্যাংকে একটি হিসাব আছে। একদিন তিনি তার অসুস্থ বাবাকে হাসপাতালে ভর্তি করান। ব্যাংক হিসাবে পর্যাপ্ত টাকা না থাকা সত্ত্বেও তিনি টাকা সংগ্রহে সক্ষম হন। এক্ষেত্রে তিনি ব্যাংকের বিশেষ সেবা গ্রহণ করেন।' জনাব জহির সাহেবের ব্যাংকে হিসাব থাকায় তিনি ব্যাংকে ঝুঁকিহীন বিনিয়োগের সুযোগ পাবেন। উক্ত ব্যাংকের প্রদত্ত ইলেকট্রনিক ব্যাংকিং সুবিধাসহ অন্যান্য সেবাসমূহ তিনি ভোগ করতে পারবেন। যার ফলে তার, জীবনযাত্রার মান উন্নত হবে। আর্থিক লেনদেন করা তার জন্য সহজ ও নিরাপদ হবে। তাই বলা যায়, জনাব জহির সাহেবের ক্ষেত্রে ব্যাংক আমানত খুব গুরুত্বপূর্ণ ভূমিকা রাখে।"
        }
      ]
    },
    {
      "number": "11",
      "uddipok": "অর্ণা নবম শ্রেণির ছাত্রী। অষ্টম শ্রেণিতে সে বৃত্তি পায়। তার বাবা প্রতিদিন টিফিন ও যাতায়াতের জন্য ৫০ টাকা দেন। অর্ণা সব টাকা খরচ করেনা। সে চায় বৃত্তি ও হাত খরচের টাকা থেকে সঞ্চয় করতে।-সে নিরুটস্থ ব্যাংকের স্থানীয় শাখায় যোগাযোগ করে। ব্যাংক ম্যানেজার তাকে একটি নির্দিষ্ট হিসাব 'খোলার পরামর্শ দেয়। অর্ণার বাবাকেও ঐ ব্যাংকটি ব্যবসায়িক কাজের জন্য ৫ লক্ষ টাকা প্রদান করে।",
      "tag": "MB 22",
      "sub_questions": [
        {
          "label": "ক",
          "question": "এসএমএস ব্যাংকিং কী?",
          "explanation": "মোবাইল এসএমএস-এর মাধ্যমে ব্যাংকিং সেবা দেওয়াকে এসএমএস ব্যাংকিং বলে।"
        },
        {
          "label": "খ",
          "question": "বাণিজ্যিক ব্যাংকের তহবিলের প্রধান উৎস কী? ব্যাখ্যা করো।",
          "explanation": "বাণিজ্যিক ব্যাংকের তহবিলের প্রধান উৎস পরিশোধিত মূলধন। বাণিজ্যিক ব্যাংক তার শেয়ার বিক্রয় করে যে মূলধন সংগ্রহ করে তাকে পরিশোধিত মূলধন বলে। এটি ব্যাংকের তহবিল গঠনের প্রাথমিক ও সর্বাপেক্ষা গুরুত্বপূর্ণ উৎস। একমালিকানা ও অংশীদারি ব্যবসায়ের 'মালিকগণ মূলধন সরবরাহ করে। যৌথ মূলধনী প্রতিষ্ঠানের ক্ষেত্রে শেয়ার বিক্রয় করে এ মূলধন সংগ্রহ করা হয়।"
        },
        {
          "label": "গ",
          "question": "ব্যাংক ম্যানেজার অর্ণাকে কোন হিসাব খোলার পরামর্শ দিল? বর্ণনা করো।",
          "explanation": "ব্যাংক ম্যানেজার অর্ণাকে স্কুল সঞ্চয়ী হিসাব খোলার পরামর্শদিলেন। স্কুল ও কলেজের শিক্ষার্থীদের সঞ্চয়ের প্রবণতা তৈরি করার জন্য এ ধরনের হিসাব খোলা হয়। শিক্ষার্থীরা তাদের খরচের উদ্বৃত্ত টাকা এ হিসাবে জমা রাখতে পারে। প্রয়োজনে জমাকৃত টাকা উত্তোলন করতে পারে। এ হিসাব খোলার জন্য কোনো খরচ লাগে না। উদ্দীপকে অর্ণা নবম শ্রেণির ছাত্রী। সে অষ্টম শ্রেণিতে বৃত্তি পায়। তার বাবা তাকে টিফিন ও যাতায়াত খরচ বাবদ প্রতিদিন ৫০ টাকা দেন। অর্ণা সব টাকা খরচ করে না। সে বৃত্তি ও হাত খরচের টাকা থেকে সঞ্চয় করতে চায়। তাই নিকটস্থ ব্যাংকের শাখায় যোগাযোগ করে। ব্যাংক ম্যানেজার তাকে একটি নির্দিষ্ট হিসাব খোলার পরামর্শ দেয়। স্কুল-কলেজের শিক্ষার্থীরা সঞ্চয়ের উদ্দেশ্যে ব্যাংকে স্কুল সঞ্চয়ী হিসাব খুলতে পারে। অর্ণা যেহেতু নবম শ্রেণির ছাত্রী, তার জন্যও স্কুল সঞ্চয়ী হিসাব উপযুক্ত হবে। তাছাড়াও তার বয়স সঞ্চয়ী হিসাব খোলার জন্য উপযুক্ত নয়। তাই বলা যায়, ব্যাংক ম্যানেজারের পরামর্শ অনুযায়ী স্কুল সঞ্চয়ী হিসাব খোলা উদ্দীপকের অর্ণার জন্য উপযুক্ত হবে।"
        },
        {
          "label": "ঘ",
          "question": "\"অর্ণার কাজটি পরোক্ষভাবে তার বাবাকেই সাহায্য করার ক্ষেত্র।\" মতামত দাও।",
          "explanation": "অর্ণার জমাকৃত আমানত ব্যাংকের মূলধন গঠন করে পরোক্ষভাবে তার বাবাকে ঋণ প্রদানে সহায়তা করে। ব্যাংকের তহবিলের গুরুত্বপূর্ণ উৎস হচ্ছে আমানত। ব্যাংক বিভিন্ন মেয়াদে বিভিন্ন হিসাবের মাধ্যমে আমানত সংগ্রহ করে। সংগৃহীত 'আমানত ব্যাংক ঋণ হিসেবে আরেক পক্ষের কাছে বিনিয়োগ করে. মুনাফা অর্জন করে। অর্থাৎ ব্যাংক গ্রাহকদের জমাকৃত আমানত অন্য গ্রাহককে ঋণ হিসেবে প্রদান করে। উদ্দীপকে অর্ণা নবম শ্রেণির ছাত্রী। সে অষ্টম শ্রেণিতে বৃত্তি পায়। সে প্রতিদিনের যাতায়াত খরচ ও টিফিনের টাকা থেকে কিছু টাকা সঞ্চয় করতে আগ্রহী। টাকা সঞ্চয়ের উদ্দেশ্যে, সে নিকটস্থ ব্যাংকে যোগাযোগ' করে। ব্যাংকের ম্যানেজার তাকে একটি নির্দিষ্ট হিসাব খোলার পরামর্শ দেয়। স্কুল ছাত্রী বিধায় ব্যাংক ম্যানেজার তাকে স্কুল সঞ্চয়ী হিসাব খোলার পরামর্শ দিল। এছাড়াও উক্ত ব্যাংকটি ব্যবসায়িক কাজে তার বাবাকেও ৫ লক্ষ টাকা ঋণ প্রদান করে। উদ্দীপকে অর্ণা ব্যাংকে তার হিসাবের বিপরীতে অর্থ জমা করবে। অর্থাৎ সে ব্যাংকের একজন আমানতকারী। আর ব্যাংক তহবিলের অন্যতম গুরুত্বপূর্ণ উৎস হচ্ছে আমানত। ব্যাংক আমানতকৃত অর্থ বিভিন্ন মেয়াদে (স্বল্প, মধ্য ও দীর্ঘ) গ্রাহকদের ঋণ হিসেবে প্রদান করে। ঋণ প্রদানের অংশ হিসেবে উদ্দীপকের ব্যাংকটি অর্ণার বাবাকে ব্যবসায়িক কাজে ৫ লক্ষ টাকা প্রদান করে। এখানে অর্ণা তার বাবাকে সরাসরি ঋণ প্রদান করেনি। তবে ব্যাংকের আমানত বৃদ্ধি করে ব্যাংকের মূলধন গঠনে সহায়তা করেছে। যা তার বাবাকে ঋণ পেতে সাহায্য করে। তাই বলা যায়, 'অর্ণার আমানত পরোক্ষভাবে তার বাবাকে ঋণ পেতে সাহায্য করেছে'- উক্তিটি যথার্থ।"
        }
      ]
    }
  ]
}