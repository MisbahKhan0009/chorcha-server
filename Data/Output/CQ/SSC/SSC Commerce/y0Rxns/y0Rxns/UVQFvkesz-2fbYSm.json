{
  "title": "দিনাজপুর বোর্ড ২০২১",
  "subtitle": "ফিন্যান্স ও ব্যাংকিং (11)",
  "questions": [
    {
      "number": "1",
      "uddipok": "জনাব মাজেদ 'মায়ের দোয়া' নামে একটি আবাসিক হোটেলের মালিক। তিনি পথকলি নামে একটা সংগঠনে প্রায়ই অর্থ সাহায্য করেন। সেখানে অনেক এতিম শিশুদের থাকা, খাওয়া, শিক্ষা ইত্যাদির ব্যবস্থা করা হয়।",
      "tag": "DIN.B 21",
      "sub_questions": [
        {
          "label": "ক",
          "question": "IDB-এর পুরো অর্থ কী?",
          "explanation": "IDB-এর পূর্ণরূপ হলো Islamic Development Bank."
        },
        {
          "label": "খ",
          "question": "ব্যবসায়িক ঝুঁকি কী? ব্যাখ্যা করো।",
          "explanation": "ব্যবসায় প্রতিষ্ঠান এবং বিনিয়োগকারীদের প্রত্যাশিত ব্যবসায়ের পরিচালনা খরচ পরিশোধের অক্ষমতাকেই এবং প্রাপ্ত ফলাফলের মধ্যে বিচ্যুতি থাকার আশঙ্কাকে ব্যবসায় ঝুঁকি বলে। ব্যবসায় পরিচালনা করতে গেলে কিছু চলতি ব্যয় নির্বাহ করতে হয়। যেমন: শ্রমিকের বেতন, অফিস ভাড়া, কাঁচামাল ক্রয় ইত্যাদি। ব্যবসায় প্রতিষ্ঠানের পণ্যের চাহিদা বাজারে কমে গেলে ও বিক্রি কমে যাওয়ার কারণে প্রতিষ্ঠানটি এসব ব্যয় পরিশোধ করতে ব্যর্থ হলে ব্যবসায়িক ঝুঁকির উদ্ভব হয়।"
        },
        {
          "label": "গ",
          "question": "'পথকলি' সংগঠনের অর্থায়নের ধরনটি ব্যাখ্যা করো।",
          "explanation": "পথকলি সংগঠনটি একটি অব্যবসায়ী প্রতিষ্ঠান হওয়ায় এটি অনুদানের মাধ্যমে অর্থায়ন করে। অব্যবসায়ী প্রতিষ্ঠান দরিদ্র ও বঞ্চিত মানুষের সেবায় কাজ করে। এ ধরনের প্রতিষ্ঠান অমুনাফাভিত্তিক হয়। সাধারণত সমাজের বিত্তশালী ব্যক্তিরা এসব প্রতিষ্ঠানে অনুদান দেন। এছাড়া সাধারণ জনগণও তাদের প্রয়োজনের অতিরিক্ত অর্থ দিয়ে এসব প্রতিষ্ঠানকে সাহায্য করে। উদ্দীপকে পথকলি সংগঠনটি অনেক এতিম শিশুদের থাকা, খাওয়া, শিক্ষা ইত্যাদির ব্যবস্থা করে। এটি মূলত একটি এতিমখানা। এটি একটি অব্যবসায়ী ও অমুনাফাভিত্তিক প্রতিষ্ঠান। সমাজের বঞ্চিত ও এতিম বাচ্চাদের উন্নয়নে প্রতিষ্ঠানটি কাজ করে। এক্ষেত্রে প্রতিষ্ঠানটির অর্থসংস্থানের উৎস হলো সমাজের ধনী ও গণ্যমান্য ব্যক্তি। এদের কাছ থেকে অনুদান নিয়ে প্রতিষ্ঠান পরিচালনায় ব্যবহার করা হয়। তাই বলা যায়, পথকলি সংগঠনের অর্থায়নের ধরন হলো অব্যবসায়ী প্রতিষ্ঠানের অর্থসংস্থান বা অনুদান।"
        },
        {
          "label": "ঘ",
          "question": "'পথকলি' ও 'মায়ের দোয়া' প্রতিষ্ঠান দু'টির অর্থায়নের মূল উদ্দেশ্য এক নয়-মূল্যায়ন করো।",
          "explanation": "উদ্দীপকে 'পথকলি' সংগঠনটির অর্থায়ন প্রক্রিয়া অব্যবসায়ী প্রতিষ্ঠানের অর্থসংস্থান ও 'মায়ের দোয়া' প্রতিষ্ঠানের অর্থায়ন প্রক্রিয়া ব্যবসায় অর্থায়ন হওয়ায় প্রতিষ্ঠান দুটির অর্থায়নের মূল উদ্দেশ্য এক নয়। সমাজের কিছু প্রতিষ্ঠান বা সংস্থা দরিদ্র ও বঞ্চিত মানুষের সেবায় নিয়োজিত। এদেরকে অব্যবসায়ী প্রতিষ্ঠান বলা হয়। অন্যদিকে, ব্যবসায় প্রতিষ্ঠান তহবিল সংগ্রহ ও বিনিয়োগের জন্য যে অর্থায়ন প্রক্রিয়া ব্যবহার করে তা হলো ব্যবসায় অর্থায়ন। এ অর্থায়নের মূল উদ্দেশ্য মুনাফা অর্জন। উদ্দীপকে জনাব মাজেদ মায়ের দোয়া নামে একটি আবাসিক হোটেলের মালিক। তিনি 'পথকলি' নামে একটি সংগঠনে প্রায়ই অর্থ সাহায্য করেন। এই সংগঠনটি মূলত এতিম শিশুদের থাকা, খাওয়া, শিক্ষা ইত্যাদির ব্যবস্থা করে। 'মায়ের দোয়া' প্রতিষ্ঠানটি একটি ব্যবসায় প্রতিষ্ঠান। এর উদ্দেশ্য হলো মুনাফা অর্জন করা। এক্ষেত্রে জনাব মাজেদ মুনাফা পাওয়ার জন্য প্রথমে তহবিল সংগ্রহ করে পরবর্তীতে তা 'মায়ের দোয়া' নামের প্রতিষ্ঠানে বিনিয়োগ করেছেন। ব্যবসায় অর্থায়নের মাধ্যমে উক্ত প্রতিষ্ঠানটি মুনাফা করছে। অন্যদিকে, 'পথকলি' সংগঠনটি একটি অব্যবসায়ী প্রতিষ্ঠান। এর অর্থায়নের মূল উৎস হচ্ছে অনুদান। অব্যবসায়ী প্রতিষ্ঠানের অর্থের উৎস চিহ্নিতকরণ এবং উদ্দেশ্য অর্জনে এর যথার্থ ব্যবহার নিশ্চিত করাই অব্যবসায়ী প্রতিষ্ঠানের অর্থায়নের মূল উদ্দেশ্য। সুতরাং, 'পথকলি' ও 'মায়ের দোয়া' প্রতিষ্ঠান দু'টির অর্থায়নের মূল উদ্দেশ্য ভিন্ন।"
        }
      ]
    },
    {
      "number": "2",
      "uddipok": "মুদি ব্যবসায়ী জনাব আলম গ্রামের ধনাঢ্য ব্যক্তি জনাব ফরিদের কাছ থেকে সাপ্তাহিক ১% চক্রবৃদ্ধি সুদে কিছু টাকা ধার নেয়। অন্যদিকে, জনাব রফিক ৮ বছর পর ৩ লক্ষ টাকা পাবার আশায় কিছু টাকা ব্যাংকে রাখতে চান। 'ক' ব্যাংক বছরে ১০% হারে সুদ প্রদানের প্রস্তাব দিয়েছে। পক্ষান্তরে 'খ' ব্যাংক ত্রৈমাসিক চক্রবৃদ্ধিতে ৮% সুদ প্রদানের প্রস্তাব দিয়েছে",
      "tag": "DIN.B 21",
      "sub_questions": [
        {
          "label": "ক",
          "question": "চক্রবৃদ্ধিকরণ কী?",
          "explanation": "প্রতি বছর সুদাসলের ওপর সুদ ধার্য করে ভবিষ্যৎ মূল্য নির্ণয় করার প্রক্রিয়াই চক্রবৃদ্ধিকরণ।"
        },
        {
          "label": "খ",
          "question": "",
          "explanation": "ব্যবসায় প্রতিষ্ঠান পরিচালনার মূল উদ্দেশ্য মুনাফা অর্জন। ব্যবসায়ীরা দীর্ঘমেয়াদি বিনিয়োগে মূলধন বাজেটিং-এর মাধ্যমে সম্পত্তিতে বিনিয়োগ করে। এর মাধ্যমে মুনাফা অর্জনের চাকা সচল থাকে। তাই মুনাফা অর্জনে মূলধন বাজেটিংয়ের গুরুত্ব অপরিসীম।"
        },
        {
          "label": "গ",
          "question": "জনাব আলমের ঋণ গ্রহণের ক্ষেত্রে প্রকৃত সুদের হার নির্ণয় করো।",
          "explanation": "জনাব আলমের ঋণের প্রকৃত সুদের হার নির্ণয়: দেওয়া আছে, সাপ্তাহিক সুদের হার, r = ১% বা ০.০১ বার্ষিক সুদের হার, i = (০.০১ × ৫২) = ০.৫২ চক্রবৃদ্ধির সংখ্যা, m = ৫২ [ সাপ্তাহিক চক্রবৃদ্ধি] আমরা জানি,  প্রকৃত সুদের হার, EAR  = ( ১ + i m ) m − ১ = ( ১ + 0. ৫২ ৫২ ) ৫ 2 − ১ = ( ১ . ০১ ) ৫২ − ১ \\begin{aligned} \\text { প্রকৃত সুদের হার, EAR } & =\\left(১+\\frac{i}{m}\\right)^{m}-১=\\left(১+\\frac{0 . ৫ ২}{৫ ২}\\right)^{৫ 2}-১ \\\\ & =(১ . ০ ১)^{৫২}-১\\end{aligned}   প্রকৃত   সুদের   হার , EAR  ​ = ( ১ + m i ​ ) m − ১ = ( ১ + ৫২ 0. ৫২ ​ ) ৫ 2 − ১ = ( ১ . ০১ ) ৫২ − ১ ​ = ১.৬৭৭৬৮-১ = ০.৬৭৭৬৮ = ৬৭.৭৭% ∴ জনাব আলমের সাপ্তাহিক হারে কার্যকরী সুদের হার ৬৭.৭৭%(প্রায়)। উত্তর: ৬৭.৭৭%।"
        },
        {
          "label": "ঘ",
          "question": "বর্তমান মূল্য নির্ণয় করে জনাব রফিকের জন্য কোন প্রস্তাবটি গ্রহণ করা উচিত বলে তুমি মনে করো? মতামত দাও।",
          "explanation": "'ক' ব্যাংকের বর্তমান মূল্য নির্ণয়: দেওয়া আছে, ভবিষ্যৎ মূল্য, FV = ৩,০০,০০০ টাকা সুদের হার, i = ১০% বা ০.১০ সময়, n = ৮ বছর আমরা জানি, বর্তমান মূল্য, P V = F V ( ১ + i ) n = ৩ , ০০ , ০০০ ( ১ + ০ . ১০ ) ৮ = ৩ , ০০ , ০০০ ২ . ১৪৩৫৮৮ \\mathrm{PV}=\\frac{\\mathrm{FV}}{(১+\\mathrm{i})^{\\mathrm{n}}}=\\frac{৩, ০ ০, ০ ০ ০}{(১+০ . ১ ০)^{৮}}=\\frac{৩, ০ ০, ০ ০ ০}{২ . ১ ৪ ৩ ৫ ৮ ৮} PV = ( ১ + i ) n FV ​ = ( ১ + ০ . ১০ ) ৮ ৩ , ০০ , ০০০ ​ = ২ . ১৪৩৫৮৮ ৩ , ০০ , ০০০ ​ = ১,৩৯,৯৫২.২৭ টাকা ∴ 'ক' ব্যাংকে বর্তমানে ১,৩৯,৯৫২.২৭ টাকা রেখে ৮ বছর পর জনাব রফিক ৩ লক্ষ টাকা পেতে পারেন। 'খ' ব্যাংকের বর্তমান মূল্য নির্ণয়: দেওয়া আছে, ভবিষ্যৎ মূল্য, FV = ৩,০০,০০০ টাকা সুদের হার, i = ৮% বা ০.০৮ সময়, n = ৮ বছর চক্রবৃদ্ধির সংখ্যা, m = ৪ বার [ত্রৈমাসিক চক্রবৃদ্ধি] আমরা জানি,  বর্তমান মূল্য, PV  = F V ( ১ + i   m ) n x m = ৩ , ০০ , ০০০ ( ১ + ০ . ০৮ 8 ) ৮ × 8 = ৩ , ০০ , ০০০ ( ১ . ০২ ) ৩ 2 = ৩ , ০০ , ০০০ ১ . ৮৮ 8 ৫ 8 ০ \\begin{aligned} \\text { বর্তমান মূল্য, PV } & =\\frac{\\mathrm{FV}}{\\left(১+\\frac{i}{\\mathrm{~m}}\\right)^{\\mathrm{nxm}}}=\\frac{৩, ০ ০, ০ ০ ০}{\\left(১+\\frac{০ . ০ ৮}{8}\\right)^{৮ \\times 8}} \\\\ & =\\frac{৩, ০ ০, ০ ০ ০}{(১ . ০ ২)^{৩ 2}}=\\frac{৩, ০ ০, ০ ০ ০}{১ . ৮ ৮ 8 ৫ 8 ০} \\end{aligned}   বর্তমান   মূল্য , PV  ​ = ( ১ +   m i ​ ) nxm FV ​ = ( ১ + 8 ০ . ০৮ ​ ) ৮ × 8 ৩ , ০০ , ০০০ ​ = ( ১ . ০২ ) ৩ 2 ৩ , ০০ , ০০০ ​ = ১ . ৮৮ 8 ৫ 8 ০ ৩ , ০০ , ০০০ ​ ​ = ১,৫৯,১৮৯.৯৯ টাকা এখানে, উদ্দীপকে জনাব রফিক ৮ বছর পর ৩ লক্ষ টাকা পেতে চান। 'ক' ব্যাংকে বর্তমানে ১,৩৯,৯৫২.২৭ টাকা জমা রেখে ৮ বছর পর তিনি ৩ লক্ষ টাকা পেতে পারেন। আবার, 'খ' ব্যাংকে বর্তমানে ১,৫৯,১৮৯.৯৯ টাকা রেখে তিনি ৮ বছর পর সমান টাকা পাবেন। অর্থাৎ 'ক' ব্যাংকে বর্তমানে (১,৫৯,১৮৯.৯৯ – ১,৩৯,৯৫২.২৭) = ১৯,২৩৭.৭২ টাকা কম রেখে তিনি ৮ বছর পর 'খ' ব্যাংকের ন্যায় ৩ লক্ষ টাকাই পাবেন। তাই বলা যায়, জনাব রফিকের জন্য 'ক' ব্যাংকের প্রস্তাবটি গ্রহণ করা যৌক্তিক হবে।"
        }
      ]
    },
    {
      "number": "3",
      "uddipok": "জনাব 'রাজু' কাতারের একটি তেল কোম্পানিতে চাকরি করেন। পরিবারের সদস্যদের জন্য নিয়মিত টাকা পাঠান। অপরদিকে, তার বন্ধু জনাব কিরণ প্রতি বছর তার ব্যবসায়ের জন্য জাপান থেকে ভারী যন্ত্রপাতি ক্রয় করেন।",
      "tag": "DIN.B 21",
      "sub_questions": [
        {
          "label": "ক",
          "question": "একটি সফল বিনিয়োগ কোনটি বৃদ্ধিতে প্রত্যক্ষ ভূমিকা রাখে?",
          "explanation": "একটি সফল বিনিয়োগ প্রত্যক্ষভাবে জাতীয় আয় বাড়াতে সহায়তা করে।"
        },
        {
          "label": "খ",
          "question": "অর্থায়ন সিদ্ধান্ত বলতে কী বোঝায়? ব্যাখ্যা করো।",
          "explanation": "কোম্পানির প্রয়োজনীয় মূলধন তহবিল সংগ্রহ করার সিদ্ধান্তকেই অর্থায়নের বা আয় সিদ্ধান্ত বলে। ব্যবসায়ের প্রয়োজনে মালিককে বিভিন্ন উৎস থেকে বিভিন্ন মেয়াদভিত্তিক ভিন্ন ভিন্ন (যেমন: স্থায়ী মূলধন ও চলতি মূলধন) মূলধন সংগ্রহ করতে হয়। প্রয়োজন অনুযায়ী তহবিল সংগ্রহের জন্য মালিক আর্থিক ব্যবস্থাপনার কৌশল (মূলধন ব্যবস্থাপনা, ঋণ ব্যবস্থাপনা) অবলম্বন করে মূলধন ও ঋণের মধ্যে ভারসাম্য রক্ষা করে অর্থায়ন সিদ্ধান্ত গ্রহণ করে।"
        },
        {
          "label": "গ",
          "question": "জনাব কিরণের ব্যবসায়ের জন্য যন্ত্রপাতি ক্রয় আর্থিক ব্যবস্থাপকদের কোন ধরনের কাজকে নির্দেশ করে? ব্যাখ্যা করো।",
          "explanation": "উদ্দীপকে জনাব কিরণের ব্যবসায়ের জন্য যন্ত্রপাতি ক্রয় আর্থিক ব্যবস্থাপকদের ব্যয় বা বিনিয়োগ সিদ্ধান্তকে নির্দেশ করে। ব্যয় সিদ্ধান্ত বলতে মূলত তহবিল বিনিয়োগ প্রক্রিয়াকে বোঝায়। এর মাধ্যমে ব্যয় বা বিনিয়োগের খাত নির্ধারণ করা হয়। উক্ত খাত লাভজনক হলে বিনিয়োগ করা হয়। একটি প্রতিষ্ঠানের বিনিয়োগ সিদ্ধান্তের অন্তর্ভুক্ত হলো মেশিন ক্রয়, ব্যবসায় সম্প্রসারণ ইত্যাদি। উদ্দীপকে জনাব কিরণ প্রতি বছর তার ব্যবসায়ের জন্য জাপান থেকে ভারী যন্ত্রপাতি কিনেন। এক্ষেত্রে তার প্রতিষ্ঠানের সংগৃহীত তহবিল তিনি যন্ত্রপাতি ক্রয়ে বিনিয়োগ করেন। আর এ তহবিল বিনিয়োগের কাজটি একজন আর্থিক ব্যবস্থাপকের কাছে ব্যয় বা বিনিয়োগ সিদ্ধান্ত। তাই বলা যায়, জনাব কিরণের ব্যবসায়ের জন্য যন্ত্রপাতি ক্রয় আর্থিক ব্যবস্থাপকের দৃষ্টিকোণ থেকে একটি বিনিয়োগ সিদ্ধান্ত।"
        },
        {
          "label": "ঘ",
          "question": "\"জনাব রাজুর মত কর্মচারীরা বাণিজ্য ঘাটতি পূরণে ভূমিকা রাখে।\"-বিশ্লেষণ করো।",
          "explanation": "জনাব রাজুর মতো কর্মচারীরা বাণিজ্য ঘাটতি পূরণে ভমিকা রাখে। বাণিজ্য ঘাটতি বলতে রপ্তানি আয় অপেক্ষা আমদানি ব্যয় বেশি হওয়াকে বোঝায়। এ ঘাটতি পূরণে রেমিটেন্স (প্রবাসীদের পাঠানো অর্থ) বিশেষ ভূমিকা রাখে। উদ্দীপকে জনাব রাজু একজন প্রবাসী। তিনি কাতারে থাকেন। সেখানে একটি তেল কোম্পানিতে তিনি চাকরি করেন। পরিবারের সদস্যদের জন্য তিনি নিয়মিত টাকা পাঠান। জনাব রাজু একজন প্রবাসী বাংলাদেশি। সাধারণত রাজুর মতো প্রবাসীরা তাদের অর্জিত অর্থ দেশে পরিবারের কাছে পাঠায়। এই টাকা দেশের জন্য রেমিটেন্স হিসেবে বিবেচিত হয়। প্রবাসীদের প্রেরিত রেমিটেন্স দেশের বাণিজ্যের উদ্বৃত্তকে (ব্যয় থেকে আয় বেশি হওয়া) বাড়িয়ে দেয়। এতে বাণিজ্য ঘাটতি কমে। এছাড়া, জনাব রাজুর প্রেরিত রেমিটেন্স বৈদেশিক মুদ্রার রিজার্ভ বাড়ায়। সুতরাং, 'জনাব রাজুর মতো কর্মচারীরা বাণিজ্য ঘাটতি পূরণে ভূমিকা রাখে'-উক্তিটি যথার্থ।"
        }
      ]
    },
    {
      "number": "4",
      "uddipok": "জনাব আফজাল চাকরি শেষে এককালীন টাকা বিনিয়োগ করার জন্য 'পি' ও 'এম' নামে দুটি কোম্পানিকে নির্বাচন করে, তাদের আর্থিক বিবরণী বিশ্লেষণ করতে গিয়ে নিম্নোক্ত চিত্র দেখতে পেলেন-",
      "tag": "DIN.B 21",
      "sub_questions": [
        {
          "label": "ক",
          "question": "আদর্শ বিচ্যুতির সূত্রটি লেখো।",
          "explanation": "আদর্শ বিচ্যুতির সূত্রটি হলো—  আদর্শ বিচ্যুতি  = ∑ (  আয় হার - গড় হার)  ) 2 n − ১ \\text { আদর্শ বিচ্যুতি }=\\sqrt{\\frac{\\sum(\\text { আয় হার - গড় হার) })^{2}}{n-১}}   আদর্শ   বিচ্যুতি   = n − ১ ∑ (   আয়   হার  -  গড়   হার )  ) 2 ​ ​"
        },
        {
          "label": "খ",
          "question": "",
          "explanation": "দায় পরিশোধের অক্ষমতা থেকে আর্থিক ঝুঁকির সৃষ্টি হয়। বহিস্থ উৎস থেকে গৃহীত ঋণের সুদ আসলসহ সময় মতো পরিশোধ করতে না পারার সম্ভাবনাকে আর্থিক ঝুঁকি বলে। ঋণ নেওয়ার ফলে প্রতিষ্ঠানে দায়ের সৃষ্টি হয়। ঋণকৃত অর্থ নিদিষ্ট সময় পর সুদ আসলসহ ফেরত দিতে হয়। কোনো কারণে প্রতিষ্ঠান এ দায় পরিশোধে অক্ষম হলে আর্থিক ঝুঁকির সৃষ্টি হয়।"
        },
        {
          "label": "গ",
          "question": "'পি' কোম্পানিতে বিনিয়োগকারীদের জন্য কোন ধরনের ঝুঁকি রয়েছে? ব্যাখ্যা করো।",
          "explanation": "উদ্দীপকে 'পি' কোম্পানিতে বিনিয়োগকারীদের জন্য সুদ হারের ঝুঁকি রয়েছে। সুদের হারের পরিবর্তনের কারণে বিনিয়োগকৃত সম্পদের মূল্য কমার আশঙ্কাকেই সুদ হারের ঝুঁকি বলা হয়। বিনিয়োগের বিপরীতে বিনিয়োগকারীরা সুদ পায়। বাজারে সুদের হারের পরিবর্তনের সাথে সাথে তাদের বিনিয়োগের মূল্য ওঠা-নামা করে। সুদের হার বাড়লে বিনিয়োগের বাজারমূল্য কমে, আবার সুদের হার কমলে বিনিয়োগের বাজারমূল্য বাড়ে। বিনিয়োগকারী বন্ড, ডিবেঞ্চার ইত্যাদি কিনলে সুদের হারের ঝুঁকি মোকাবিলা করতে হয়। উদ্দীপকে 'পি' কোম্পানির আয়ের হার ২০১৫ সাল থেকে ২০১৯ সাল পর্যন্ত উত্থান-পতনের মধ্য দিয়ে গেছে। 'পি' কোম্পানি বিনিয়োগকারীদের জন্য একটি অধিক ঝুঁকিবহুল বিনিয়োগ বিবেচিত হবে। এক্ষেত্রে 'পি' কোম্পানির বিনিয়োগকারীরা সুদ হারের ঝুঁকির সম্মুখীন হয়েছেন। কারণ, ২০১৫ সালে সুদের হার বেড়ে যাওয়ায় বিনিযোগের বাজারমূল্য কমে গিয়েছিল। পক্ষান্তরে, ২০১৬ তে সুদের হার কমে যাওয়ায় বিনিয়োগের বাজার মূল্য বেড়েছিল। সুদের হারের কমা-বাড়ার কারণেই কোনো বছর বিনিয়োগকারীরা মুনাফা করেছে, আবার কোনো বছর ক্ষতিগ্রস্ত হয়েছে। সুতরাং, 'পি' কোম্পানির বিনিয়োগকারীরা সুদ হারের ঝুঁকির কারণেই আয়ে কোনো স্থিতিশীলতা পায়নি।"
        },
        {
          "label": "ঘ",
          "question": "কোম্পানি দুটির মধ্যে কোনটিতে বিনিয়োগ করা জনাব আফজালের জন্য অধিক লাভজনক হবে? মূল্যায়ন করো।",
          "explanation": "উদ্দীপকে জনাব আফজালের 'এম' কোম্পানিতে বিনিয়োগ লাভজনক ও সম্ভাবনাময়। মুনাফার প্রত্যাশায় কোনো খাতে অর্থ ব্যয় করাই হলো বিনিয়োগ। একজন অভিজ্ঞ বিনিয়োগকারী একাধিক প্রকল্প মূল্যায়নের পর বিনিয়োগ সিদ্ধান্ত নিয়ে থাকে। সাধারণত যে প্রকল্পে সম্ভাব্য আয়ের উত্থান-পতন নেই, সে প্রকল্পে বিনিয়োগ লাভজনক হিসেবে বিবেচিত হয়। উদ্দীপকে জনাব আফজাল অবসরপ্রাপ্ত একজন চাকরিজীবী। তিনি এককালীন টাকা বিনিয়োগ করার জন্য 'পি' ও 'এম' নামে দুটি কোম্পানিকে নির্বাচন করেন। বিনিয়োগ থেকে আয়ের চিত্র উদ্দীপকে উপস্থাপন করা হয়েছে। এতে 'পি' কোম্পানির লাভের হারে ২০১৫ সাল থেকে ২০১৯ সাল পর্যন্ত উত্থান-পতন থাকলেও, 'এম' কোম্পানির আয়ের হার ঊর্ধ্বমুখী। 'এম' কোম্পানির লাভের হার ধারাবাহিকভাবে বাড়ছে। সাধারণত যে প্রকল্পে আয়ের উত্থান-পতন নেই, সেই প্রকল্পে ঝুঁকিও নেই। অন্যদিকে, যে প্রকল্পে আয়ের উত্থান-পতন বেশি, সে প্রকল্পের ঝুঁকিও বেশি। 'এম' কোম্পানিতে লাভের স্থিতিশীলতা রয়েছে। লাভের উত্থান আছে, তবে পতন নেই। কোনো বছর মুনাফা হয়েছে, আবার কোনো বছর ক্ষতি হয়েছে এই ধরনের অবস্থা 'এম' কোম্পানির চিত্রে দেখা যাচ্ছে না, যা 'পি' কোম্পানির চিত্রে দৃশ্যমান। তাই বলা যায়, জনাব আফজালের জন্য 'এম' কোম্পানিতে বিনিয়োগ লাভজনক হওয়ার পাশাপাশি যৌক্তিক সিদ্ধান্ত হবে।"
        }
      ]
    },
    {
      "number": "5",
      "uddipok": "'সান' এন্টারপ্রাইজ ৩ বছর মেয়াদি গোল্ডেন ফিউচার নামে একটি প্রকল্পে ২৪,০০,০০০ টাকা বিনিয়োগ করল। আগামী ৩ বছরে প্রাক্কলিত বিক্রয় যথাক্রমে ২ লক্ষ ৫০ হাজার, ৭ লক্ষ এবং ৯ লক্ষ টাকা। আরো অনুমান করা হয় যে, প্রতি বছর বিক্রয়ের ৪০% চলতি খরচ হবে। স্থায়ী খরচ হবে প্রতি বছর ১ লক্ষ টাকা। প্রাক্কলিত বার্ষিক অবচয় ৯৫,০০০ টাকা, সর্বশেষ ৩০% কর অনুমান করা হয়। অন্যদিকে, 'মুন' প্রকল্পের বিগত তিন বছরের নগদ প্রবাহ ৭০ হাজার টাকা, ৫০ হাজার টাকা, ১৪ হাজার টাকা, স্টার প্রকল্পের বিনিয়োগকৃত টাকা ২.২৫ বছরে ফেরত আসবে।",
      "tag": "DIN.B 21",
      "sub_questions": [
        {
          "label": "ক",
          "question": "নগদ আন্তঃপ্রবাহ কী?",
          "explanation": "প্রতিষ্ঠানে নগদ অর্থের আগমনকে নগদ আন্তঃপ্রবাহ বলে।"
        },
        {
          "label": "খ",
          "question": "বাট্টা হার নির্ধারণ করা গুরুত্বপূর্ণ কেন? ব্যাখ্যা করো।",
          "explanation": "মূলধন বাজেটিং-এ ভবিষ্যতের নগদ প্রবাহকে বর্তমান মূল্যে রূপান্তর করার জন্য বাট্টা হার নির্ধারণ করা হয়। মূলধন বাজেটিং-এর মাধ্যমে সঠিক বিনিয়োগ সিদ্ধান্ত নিতে হলে ভবিষ্যৎ নগদ প্রবাহগুলোর বর্তমান মূল্য নির্ণয় করতে হয়। এ কারণে বাট্টার হারের প্রয়োজন হয়। সাধারণত প্রতিষ্ঠানের মূলধন খরচকে মূলধন বাজেটিং প্রক্রিয়ার বাট্টা হার হিসেবে ব্যবহার করা হয়।"
        },
        {
          "label": "গ",
          "question": "'সান এন্টারপ্রাইজের' গোল্ডেন ফিউচার প্রকল্পের কর-পরবর্তী নিট মুনাফার পরিমাণ নির্ণয় করো।",
          "explanation": "সান এন্টারপ্রাইজের গোল্ডেন ফিউচার প্রকল্পের করপরবর্তী নিট মুনাফার পরিমাণ নির্ণয়: ∴সান এন্টারপ্রাইজের গোল্ডেন ফিউচার প্রকল্পের করপরবর্তী নিট মুনাফা যথাক্রমে (০.৩১৫); ১.৫৭৫ এবং ২.৪১৫ লক্ষ টাকা। উত্তর: (০.৩১৫); ১.৫৭৫ এবং ২.৪১৫ লক্ষ টাকা।"
        },
        {
          "label": "ঘ",
          "question": "পে-ব্যাক নির্ণয়পূর্বক মুন ও স্টার প্রকল্পের মধ্যে কোন প্রকল্পটি গ্রহণ করা যৌক্তিক? বিশ্লেষণ করো।",
          "explanation": "মুন ও স্টার প্রকল্পের মধ্যে পে-ব্যাক সময় অনুযায়ী কোন প্রকল্পটি গ্রহণ করা যৌক্তিক তা নির্ধারণের জন্য উভয় প্রকল্পের পে-ব্যাক সময় জানতে হবে। মুন প্রকল্পের পে-ব্যাক সময় নির্ণয়: ∴  পে-ব্যাক সময়  = ( ১ + ৩০ , ০০০ ৫০ , ০০০ )  বছর  = ( ১ + ০ . ৬০ )  বছর  = ১ . ৬০ বছর  \\begin{aligned} \\therefore \\text { পে-ব্যাক সময় } & =\\left(১+\\frac{৩ ০, ০ ০ ০}{৫ ০, ০ ০ ০}\\right) \\text { বছর }=(১+০ . ৬ ০) \\text { বছর } \\\\ & =১ . ৬ ০ \\text { বছর }\\end{aligned} ∴   পে - ব্যাক   সময়   ​ = ( ১ + ৫০ , ০০০ ৩০ , ০০০ ​ )   বছর   = ( ১ + ০ . ৬০ )   বছর   = ১ . ৬০   বছর   ​ অতএব, মুন প্রকল্পের পে-ব্যাক সময় পাওয়া গেছে ১.৬০ বছর। অন্যদিকে, উদ্দীপকে স্টার প্রকল্পের পে-ব্যাক সময় দেওয়া আছে ২.২৫ বছর। এক্ষেত্রে মুন প্রকল্প থেকে স্টার প্রকল্পের তুলনায় দ্রুত সময়ের মধ্যে বিনিয়োগ ফেরত পাওয়া যাবে। কারণ, পে-ব্যাক সময় পদ্ধতিতে যে প্রকল্পের পে-ব্যাক সময় যত কম, সে প্রকল্পটি তত গ্রহণযোগ্য হিসেবে বিবেচিত হয়। সুতরাং, পে-ব্যাক সময় অনুযায়ী মুন প্রকল্পটি গ্রহণ করা যৌক্তিক। [বি.দ্র: উদ্দীপকে মুন প্রকল্পের প্রাথমিক বিনিয়োগ উল্লেখ না থাকায় ১ লক্ষ টাকা ধরে নিয়ে সমাধান করা হলো।]"
        }
      ]
    },
    {
      "number": "6",
      "uddipok": "জনাব আজম সঞ্চয়পত্রের মুনাফা বাবদ প্রাপ্ত ৪ লক্ষ টাকা সঞ্চয় করতে চাইলে তার চাচা তাকে জানান পৌরসভা এলাকার মধ্যে জমি কিনলে জমির মূল্য ৮ বছরে দ্বিগুণ হবে। অপরদিকে শেয়ারে বিনিয়োগকারী জনাব আজাদ সুরমা ও যমুনা নামক দুটি প্রকল্পে অর্থ বিনিয়োগ করেছেন, যা থেকে ৫ বছরে প্রাপ্ত আয়ের তথ্য নিম্নরূপ:",
      "tag": "DIN.B 21",
      "sub_questions": [
        {
          "label": "ক",
          "question": "ব্যবসায় প্রতিষ্ঠান সফলভাবে পরিচালনার জন্য কোনটি পরিমাপ করা অত্যাবশকীয়?",
          "explanation": "ব্যবসায় প্রতিষ্ঠান সফলভাবে পরিচালনার জন্য ঝুঁকি পরিমাপ করা অত্যাবশ্যকীয়।"
        },
        {
          "label": "খ",
          "question": "কোন ধরনের ঝুঁকির কারণে কোম্পানির দেউলিয়া হওয়ার আশঙ্কা থাকে? ব্যাখ্যা করো।",
          "explanation": "আর্থিক ঝুঁকির কারণে একটি আর্থিক প্রতিষ্ঠান দেউলিয়া হয়। প্রতিষ্ঠানের মূলধন কাঠামোতে ঋণ মূলধন ব্যবহার করে ঋণের সুদ এবং আসল পরিশোধ করতে ব্যর্থ হওয়ার আশঙ্কাই হলো আর্থিক ঝুঁকি। ঋণ নেওয়ার মাধ্যমে আর্থিক ঝুঁকির সৃষ্টি হয়। ঋণকৃত মূলধন ব্যবহার করে প্রতিষ্ঠান শেয়ারহোল্ডারদের আয় বাড়াতে পারে। তবে ঋণের সুদ ও আসল পরিশোধ করতে না পারলে আর্থিক ঝুঁকিতে পড়ার আশঙ্কা থাকে। ফলে প্রতিষ্ঠান দেউলিয়া হয়ে যেতে পারে।"
        },
        {
          "label": "গ",
          "question": "জনাব আজম জমি কিনলে ৮ বছর পর কত টাকা পাবেন? নির্ণয় করো।",
          "explanation": "জনাব আজম জমি কিনলে ৮ বছর পর প্রাপ্ত টাকার পরিমাণ নির্ণয়: দেওয়া আছে, জমির মূল্য = ৪,০০,০০০ টাকা ৮ বছরে জমির মূল্য = ২ গুণ ∴ ৮ বছর পর জমির মূল্য হবে (৪,০০,০০০ × ২) = ৮,০০,০০০ টাকা সুতরাং, জনাব আজম জমি কিনলে ৮ বছর পর ৮,০০,০০০ টাকা পাবেন। উত্তর: ৮,০০,০০০ টাকা।"
        },
        {
          "label": "ঘ",
          "question": "আদর্শ বিচ্যুতি নির্ণয় করে জনাব আজাদের কোন প্রকল্পটি বন্ধ করে দেওয়া উচিত বলে তুমি মনে করো? যুক্তি দাও।",
          "explanation": "জনাব আজাদের কোন প্রকল্পটি বন্ধ করে দেওয়া উচিত তা নির্ধারণের জন্য সুরমা ও যমুনা প্রকল্পের আদর্শ বিচ্যুতি নির্ণয় করতে হবে। সুরমা প্রকল্পের আদর্শ বিচ্যুতি নির্ণয়ঃ ∴ \\therefore ∴ যমুনা প্রকল্পের আদর্শ বিচ্যুতি =  ২৩.৫০  = 8. ৮৫ % =\\sqrt{\\text { ২৩.৫০ }}=8 . ৮ ৫ \\% =   ২৩ . ৫০   ​ = 8. ৮৫ % । অতএব, উদ্দীপকে জনাব আজাদ সুরমা ও যমুনা নামের দুটি শেয়ারে বিনিয়োগ করেন। উভয় শেয়ারের গড় আয়ের হার ১৮%। তবে সুরমা প্রকল্পের আদর্শ বিচ্যুতি ৩.১৬%। অন্যদিকে, যমুনা প্রকল্পের আদর্শ বিচ্যুতি ৪.৮৫%। আদর্শ বিচ্যুতি মূলত প্রকল্পের ঝুঁকির পরিমাণ নির্দেশ করে। আদর্শ বিচ্যুতির ছোট মান কম ঝুঁকি এবং বড় মান বেশি ঝুঁকি নির্দেশ করে। উদ্দীপকে সুরমা প্রকল্পের আদর্শ বিচ্যুতি (৩.১৬%) বিবেচনায় ঝুঁকি কম। তাই বলা যায়, জনাব আজাদের উচিত ঝুঁকি বিবেচনা করে যমুনা প্রকল্পটি বন্ধ করে দেওয়া।"
        }
      ]
    },
    {
      "number": "7",
      "uddipok": "'রয়াল টেক্সটাইল লি.' দেশের সব জেলা উপজেলায় তার গ্রাহকদের সাথে 'বন্ধু ব্যাংকের' মাধ্যমে লেনদেন করে থাকে। সম্প্রতি জাপানের একটি কোম্পানি থেকে সুতা আমদানির প্রস্তাব দিলে, কোম্পানিটি ব্যাংকিং নিশ্চয়তা চায় এবং অগ্রিম অর্থ দাবি করে। এমতাবস্থায় রয়াল টেক্সটাইল লি. 'বন্ধু ব্যাংকের' সহায়তা চাইলে ব্যাংকটি প্রয়োজনীয় সহযোগিতা করে।",
      "tag": "DIN.B 21",
      "sub_questions": [
        {
          "label": "ক",
          "question": "শাখা ব্যাংকিং কী?",
          "explanation": "একটি প্রধান কার্যালয়ের নিয়ন্ত্রণে দেশের অভ্যন্তরে এবং দেশের বাইরে এক বা একাধিক শাখা স্থাপনের মাধ্যমে যে ব্যাংকিং কার্যাবলি সম্পাদিত হয় তাকে শাখা ব্যাংকিং বলা হয়।"
        },
        {
          "label": "খ",
          "question": "ব্যাংকিং কার্যক্রমে আর্থিক স্বচ্ছলতার প্রয়োজনীয়তা বর্ণনা করো।",
          "explanation": "ব্যাংকিং কাজ সুষ্ঠুভাবে পরিচালনা করার জন্য আর্থিক সচ্ছলতার প্রয়োজন। ব্যাংকের আর্থিক সচ্ছলতা বলতে চাওয়ামাত্র আমানত পরিশোধের জন্য ব্যাংকের কাছে পর্যাপ্ত পরিমাণ অর্থ আছে কিনা তা বোঝায়। ব্যাংক আর্থিকভাবে সচ্ছল না হলে দেশের আইন বলে দেউলিয়া ঘোষিত হতে পারে। আবার গ্রাহকদের আস্থা অর্জন করাও কঠিন হয়ে পড়ে। তাই ব্যাংকিং কাজ পরিচালনা করার জন্য ব্যাংকের আর্থিক সচ্ছলতা থাকা অত্যন্ত জরুরি।"
        },
        {
          "label": "গ",
          "question": "কাঠামোভিত্তিক শ্রেণিবিভাগ অনুযায়ী 'বন্ধু ব্যাংক' কোন ধরনের ব্যাংক? ব্যাখ্যা করো।",
          "explanation": "উদ্দীপকে বন্ধু ব্যাংক কাঠামোভিত্তিক শ্রেণিবিভাগ অনুযায়ী একটি শাখা ব্যাংক। একটি কেন্দ্রীয় অফিসের অধীনে অনেকগুলো শাখা স্থাপনের মাধ্যমে শাখা ব্যাংকিং কার্যক্রম পরিচালিত হয়। শাখাগুলোর কোনো আলাদা সত্তা থাকে না। জনতা ব্যাংক লি., সোনালী ব্যাংক লি. এ ধরনের ব্যাংকের উদাহরণ। উদ্দীপকে রয়াল টেক্সটাইল লি.-এর কার্যক্রম দেশের সব জেলা-উপজেলায় বিস্তৃত। প্রতিষ্ঠানটি বন্ধু ব্যাংক-এর মাধ্যমে সারা দেশের গ্রাহকদের সাথে লেনদেন করে। অর্থাৎ, দেশের সব জেলা-উপজেলা পর্যায়ে বন্ধু ব্যাংক-এর শাখা রয়েছে। এসব শাখার মাধ্যমে ব্যাংকটি রয়াল টেক্সটাইল লি.-এর মতো গ্রাহকদের সেবা দিয়ে আসছে। দেশের বিভিন্ন স্থানে শাখা থাকায় রয়াল টেক্সটাইল লি.-এর গ্রাহকরা এই ব্যাংকের মাধ্যমে অর্থ আদায় ও পরিশোধসহ ব্যাংকিং সেবা পাচ্ছে। এ ব্যাংকের সংগঠন কাঠামো অনেকগুলো শাখা অফিসের মাধ্যমে প্রতিষ্ঠিত। তাই বলা যায়, কাঠামোভিত্তিক শ্রেণি অনুযায়ী বন্ধু ব্যাংককে শাখা ব্যাংক বলা যায়।"
        },
        {
          "label": "ঘ",
          "question": "সুতা ক্রয়ে 'বন্ধু ব্যাংক' কীভাবে রয়াল টেক্সটাইল লি.'-কে সহায়তা করে তা বিশ্লেষণ করো।",
          "explanation": "উদ্দীপকে সুতা ক্রয়ে বন্ধু ব্যাংক প্রত্যয়পত্র ইস্যুর মাধ্যমে রয়াল টেক্সটাইল লি.-কে সহায়তা করে। প্রত্যয়পত্র হলো ব্যাংক কর্তৃক ইস্যুকৃত গ্রাহকের পক্ষে পণ্য সরবরাহকারীকে অর্থ প্রদানের একটি সম্মতিপত্র। এটি আমদানিকারকের পক্ষে রপ্তানিকারকের অনুকূলে ইস্যু করা হয়। এর মাধ্যমে ব্যাংক আমদানিকারকের পক্ষে অর্থ প্রদানের নিশ্চয়তা দিয়ে থাকে। এটি এক ধরনের ঋণের দলিল। উদ্দীপকে রয়াল টেক্সটাইল লি.-এর কার্যক্রম সারা দেশে ছড়িয়ে আছে। প্রতিষ্ঠানটি বন্ধু ব্যাংক-এর মাধ্যমে ব্যবসায়িক লেনদেন করে। সম্প্রতি জাপানের একটি কোম্পানি থেকে রয়াল টেক্সটাইল লি. সুতা আমদানি করতে চায়। তবে কোম্পানিটি ব্যাংকিং নিশ্চয়তা চায় এবং অগ্রিম অর্থ দাবি করে। উক্ত পরিস্থিতিতে বন্ধু ব্যাংক রয়াল টেক্সটাইলকে প্রয়োজনীয় সহায়তা করে। বন্ধু ব্যাংক মূলত রয়াল টেক্সটাইলের পক্ষে প্রত্যয়পত্র ইস্যু করে প্রতিষ্ঠানটিকে আমদানিতে সহায়তা করে। কারণ উক্ত বৈদেশিক বাণিজ্যে আমদানিকারক ও রপ্তানিকারক কেউ কাউকে চেনে না। এমতাবস্থায় বন্ধু ব্যাংক কর্তৃক ইস্যুকৃত প্রত্যয়পত্রই জাপানের রপ্তানিকারকের পণ্য মূল্য পেতে নিশ্চয়তা দেয়। অর্থাৎ, বন্ধু ব্যাংক রয়াল টেক্সটাইলের পক্ষে এ মর্মে নিশ্চয়তা দেয় যে, প্রতিষ্ঠানটি আমদানি মূল্য পরিশোধ না করলে বন্ধু ব্যাংক এক্ষেত্রে দায়বদ্ধ। আর এ ধরনের নিশ্চয়তাপত্র পেয়েই জাপানের রপ্তানিকারক সুতা রপ্তানিতে রাজি হয়েছে। তাই বলা যায়, রয়াল টেক্সটাইলের বৈদেশিক বাণিজ্যে প্রত্যয়পত্র ইস্যু করে বন্ধু ব্যাংক সহায়তা করেছে।"
        }
      ]
    },
    {
      "number": "8",
      "uddipok": "জনাব রায়না চারজন দরিদ্র ও বেকার মহিলা নিয়ে একটি ব্যবসায় শুরু করলেন। তিনি কাঠ দিয়ে সুন্দর সুন্দর শো-পিস তৈরি করে বিক্রয় করেন। সফলতাও অর্জন করেন। 'সাহারা ব্যাংক' তাকে সাহায্য করতে ঋণ প্রদান করে। কিন্তু ব্যাংকটি ঋণ প্রদান ও মুনাফা অর্জনের ক্ষেত্রে সচেতন না হওয়ার জন্য সমস্যায় পড়েছে।",
      "tag": "DIN.B 21",
      "sub_questions": [
        {
          "label": "ক",
          "question": "একমালিকানা ব্যাংক কী?",
          "explanation": "একক উদ্যোগে ও পুঁজিতে এবং একক ব্যক্তি বা মালিক দ্বারা পরিচালিত ও নিয়ন্ত্রিত ব্যাংককে একমালিকানা ব্যাংক বলা হয়।"
        },
        {
          "label": "খ",
          "question": "কেন্দ্রীয় ব্যাংক মুদ্রাবাজার নিয়ন্ত্রণ করে কেন? ব্যাখ্যা করো।",
          "explanation": "অর্থনৈতিক স্থিতিশীলতা রক্ষার জন্য কেন্দ্রীয় ব্যাংক মুদ্রাবাজার নিয়ন্ত্রণ করে। এ ব্যাংক অর্থ সরবরাহ নিয়ন্ত্রণের মাধ্যমে দেশের মূল্যস্তরের স্থিতিশীলতা বজায় রাখে। এর আওতায় কেন্দ্রীয় ব্যাংক খোলাবাজার নীতি, ব্যাংক হার নীতি, জমার হার নীতি ইত্যাদি পদ্ধতি ব্যবহার করে বাণিজ্যিক ব্যাংকসমূহের ঋণ নিয়ন্ত্রণ করে। ফলে মুদ্রাবাজারে স্থিতিশীলতা বজায় থাকে।"
        },
        {
          "label": "গ",
          "question": "",
          "explanation": "উদ্দীপকে সাহারা ব্যাংকটি কাজের ভিত্তিতে একটি বাণিজ্যিক ব্যাংক। এ ব্যাংক অর্থ ও অর্থের মূল্যে পরিমাপযোগ্য সেবা লেনদেন করে। এর প্রধান উদ্দেশ্য হলো মুনাফা অর্জন। এ ব্যাংক জনগণের জমাকৃত অর্থ আমানত হিসেবে নেয়। আবার উক্ত অর্থ থেকে ব্যক্তি ও প্রতিষ্ঠানকে ঋণ দেয়। উদ্দীপকে জনাব রায়না কাঠ দিয়ে সুন্দর শো-পিস তৈরি করে বিক্রি করেন। এর মাধ্যমে ব্যবসায়ে সফলতাও পেয়েছেন। জনাব রায়নার ব্যবসায়ে সহায়তা করতে সাহারা ব্যাংক তাকে ঋণ দেয়। মূলত সাহারা ব্যাংক জনাব রায়নাকে ঋণ প্রদানের মাধ্যমে তার ব্যাংকিং ব্যবসায় পরিচালনা করে। ঋণের বিপরীতে প্রাপ্য সুদই সাহারা ব্যাংক-এর জন্য মুনাফা। এক্ষেত্রে, সাহারা ব্যাংক বাণিজ্যিক ব্যাংক হিসেবে কাজ করছে। তাই বলা যায়, সাহারা ব্যাংক-এর কাজের ধরন অনুযায়ী এটি একটি বাণিজ্যিক ব্যাংক।"
        },
        {
          "label": "ঘ",
          "question": "\"একটি বিশেষ নীতি মেনে চললে 'সাহারা ব্যাংক' সমস্যা কাটিয়ে উঠতে সক্ষম হবে।\" -মূল্যায়ন করো।",
          "explanation": "উদ্দীপকে সাহারা ব্যাংক তারল্য নীতি মেনে চললে সৃষ্ট সমস্যা কাটিয়ে উঠতে পারবে বলে আমি মনে করি। তারল্য নীতি ব্যাংক ব্যবসায়ের অন্যতম মূলনীতি। এ নীতি অনুযায়ী ব্যাংক গ্রাহকদের জমা করা অর্থ চাওয়ামাত্র ফেরত দেয়। এ কারণে, বাণিজ্যিক ব্যাংক তার তহবিলে সবসময় নির্দিষ্ট পরিমাণ নগদ অর্থ (তারল্য) সংরক্ষণ করে। গ্রাহকগণ চাওয়ামাত্র তাদের অর্থ ফেরত দেওয়ার উদ্দেশ্যে ব্যাংক এটি করে। উদ্দীপকে জনাব রায়না চারজন দরিদ্র ও বেকার মহিলা নিয়ে একটি ব্যবসায় শুরু করেন। জনাব রায়না সাহারা ব্যাংক থেকে ঋণ নিয়ে ব্যবসায়টি সফল করতে সক্ষম হন। কিন্তু ব্যাংকটি বর্তমানে সমস্যায় পড়েছে। কারণ, সাহারা ব্যাংক ঋণ প্রদান ও মুনাফা অর্জনের ক্ষেত্রে সচেতন নয়। সাহারা ব্যাংক মূলত তারল্য নীতি মেনে না চলায় বর্তমানে সমস্যায় পড়েছে। ধরে নেওয়া যাক, জনাব রায়না ব্যবসায় সফল হওয়ায় ঋণের সুদ ও ঋণ পরিশোধ করেছেন। কিন্তু সাহারা ব্যাংক অধিক মুনাফার আশায় যত্র-তত্র ঋণ দিয়েছে। ফলে ঋণগুলো সমস্যাগ্রস্ত ঋণে পরিণত হতে পারে। অথবা, অধিক পরিমাণে ঋণ দেওয়ায় ব্যাংকটি গ্রাহকদের চেকের অর্থ পরিশোধে ব্যর্থ হচ্ছে। অর্থাৎ, ব্যাংকের নগদ অর্থের ঘাটতি হচ্ছে। তাই বর্তমান সমস্যা সমাধানে সঠিক তারল্য নীতি মেনে চলতে হবে। সুতরাং, 'তারল্যের মতো একটি বিশেষ নীতি মেনে চললে 'সাহারা ব্যাংক' সমস্যা কাটিয়ে উঠতে সক্ষম হবে'-উক্তিটি যথার্থ।"
        }
      ]
    },
    {
      "number": "9",
      "uddipok": "জনাব হাফিজ ও তার ছয় বন্ধু মিলে এমন একটি ব্যাংক প্রতিষ্ঠা করেন যার একটি বিশেষ আইনের মাধ্যমে মূলধন সংগৃহীত, নিয়ন্ত্রিত ও পরিচালিত হয়। অপরদিকে, 'রাকা ব্যাংক' বাস নির্মাণ ও খুচরা যন্ত্রাংশ ক্রয়ের জন্য ব্যবসায়ীদের ঋণ প্রদান করে।",
      "tag": "DIN.B 21",
      "sub_questions": [
        {
          "label": "ক",
          "question": "স্বশাসিত ব্যাংকের মালিক কে?",
          "explanation": "স্বশাসিত ব্যাংকের মালিক সরকার।"
        },
        {
          "label": "খ",
          "question": "ব্যাংকিং ব্যবসায়ের দক্ষতার নীতিটি ব্যাখ্যা করো।",
          "explanation": "অধিক মুনাফা ও স্বল্পব্যয় নিশ্চিত করতে বাণিজ্যিক ব্যাংক দক্ষ ব্যবস্থাপনা ও পরিচালনা নীতি অনুসরণ করে থাকে। ব্যাংক ব্যবস্থাপনায় পরিচালনা বোর্ড, কর্মকর্তা ও কর্মচারীদের দক্ষতার ওপর ব্যাংকের সাফল্য অনেকাংশে নির্ভর করে। প্রতিযোগিতামূলক বিশ্বে সফলতা অর্জনের জন্য তাই দক্ষতা অর্জন ও তা মূল্যায়ন করা একান্ত প্রয়োজন।"
        },
        {
          "label": "গ",
          "question": "সংগঠনভিত্তিক শ্রেণিবিভাগ অনুযায়ী জনাব হাফিজদের ব্যাংকটি কোন ধরনের ব্যাংক? ব্যাখ্যা করো।",
          "explanation": "উদ্দীপকে জনাব হাফিজদের ব্যাংকটি সংগঠনভিত্তিক শ্রেণিবিভাগ অনুযায়ী একটি যৌথ মূলধনী কোম্পানি ব্যাংক। দেশের প্রচলিত কোম্পানি আইন এবং ব্যাংকিং আইন দ্বারা গঠিত, নিয়ন্ত্রিত ও পরিচালিত ব্যাংকগুলোকে যৌথ মূলধনী কোম্পানি ব্যাংক বলা হয়। এ ধরনের ব্যাংকগুলোর শেয়ারহোল্ডার সরকার ও যেকোনো ব্যক্তিবর্গ হতে পারে। আমাদের দেশের সব বাণিজ্যিক ব্যাংক যেমন: ইসলামি ব্যাংক, উত্তরা ব্যাংক, পূবালী ব্যাংক ইত্যাদি ব্যাংকগুলোই যৌথ মূলধনী কোম্পানির ব্যাংক। উদ্দীপকে হাফিজ ও তার ছয় বন্ধু মিলে একটি ব্যাংক প্রতিষ্ঠা করেন। ব্যাংকটি একটি বিশেষ আইনের দ্বারা গঠিত। উক্ত বিশেষ আইন অনুযায়ী ব্যাংকটির মূলধন সংগ্রহ, নিয়ন্ত্রণ ও পরিচালিত হয়। জনাব হাফিজের ব্যাংক প্রতিষ্ঠায় ব্যাংকিং আইনের পাশাপাশি কোম্পানি আইনেরও প্রয়োগ ঘটেছে। এক্ষেত্রে, কোম্পানি আইনের আওতায় ব্যাংকটির মূলধন সংগৃহীত হয়েছে। এছাড়া ব্যাংকের পরিচালনা ও নিয়ন্ত্রণে কোম্পানি আইনকে আদর্শ ধরে অনুসরণ করা হয়। সুতরাং, সংগঠনভিত্তিক শ্রেণিবিভাগ অনুযায়ী জনাব হাফিজদের ব্যাংকটি যৌথ মূলধনী কোম্পানি ব্যাংক।"
        },
        {
          "label": "ঘ",
          "question": "\"রাকা ব্যাংকটি একটি বিশেষ লক্ষ্যেই প্রতিষ্ঠিত হয়েছে।\"-মূল্যায়ন করো।",
          "explanation": "পরিবহন শিল্পের উন্নয়নের লক্ষ্যেই রাকা ব্যাংকটি প্রতিষ্ঠিত হয়েছে। পরিবহন ব্যাংক সাধারণত পরিবহন শিল্পের উন্নয়নের জন্য কাজ করে। পরিবহন ব্যবস্থার উন্নয়নে সহজশর্তে ঋণদান করাই এরূপ ব্যাংকের কাজ। এটি একটি বিশেষায়িত ব্যাংক। এ ব্যাংক যানবাহন নির্মাণ, যন্ত্রাংশ আমদানি, আধুনিকীকরণ, খুচরা যন্ত্রপাতি ক্রয়ের জন্য ঋণ সরবরাহ করে থাকে। উদ্দীপকে রাকা ব্যাংক বাস নির্মাণ ও খুচরা যন্ত্রাংশ ক্রয়ের জন্য ব্যবসায়ীদের ঋণ প্রদান করে। এক্ষেত্রে, ব্যাংকটি একটি বিশেষ খাতের উন্নয়নে ঋণ দেয়। উদ্দীপকে রাকা ব্যাংক বিশেষায়িত ব্যাংক হিসেবে প্রতিষ্ঠিত একটি পরিবহন ব্যাংক। এ ধরনের ব্যাংক কেবল যানবাহন নির্মাণ, আমদানি, ক্রয়, মেরামত, খুচরা যন্ত্রপাতি ক্রয় এবং যানবাহনের সংশ্লিষ্ট বিভিন্ন প্রকার পরামর্শ দেওয়ার উদ্দেশ্যে প্রতিষ্ঠিত হয়। এ ধরনের ব্যাংকের মূল উদ্দেশ্য হচ্ছে পরিবহন শিল্পের উন্নয়ন নিশ্চিত করা। আর উদ্দীপকে রাকা ব্যাংকও এ উদ্দেশ্যে গঠিত ও পরিচালিত। তাই বলা যায়, 'রাকা ব্যাংকটি একটি বিশেষ লক্ষ্যেই প্রতিষ্ঠিত হয়েছে'-উক্তিটি যথার্থ।"
        }
      ]
    },
    {
      "number": "10",
      "uddipok": "ঝর্ণা ব্যাংক জনগণের ক্ষুদ্র ক্ষুদ্র সঞ্চয় আমানত হিসাবে গ্রহণ করে এবং ব্যবসায় প্রতিষ্ঠানে ঋণ দিয়ে পুঁজি গঠনে সহায়তা করে। সম্প্রতি ব্যাংকটি দেশে-বিদেশে ব্যবসায়ীদের ক্রয়-বিক্রয় কাজে বিশেষ ভূমিকা রাখছে।",
      "tag": "DIN.B 21",
      "sub_questions": [
        {
          "label": "ক",
          "question": "ব্যাংক কিসের মাধ্যমে মক্কেলের পক্ষে বিনিময় বিল ভাঙ্গানোর ব্যবস্থা করে?",
          "explanation": "ব্যাংক বাট্টার মাধ্যমে মক্কেলের পক্ষে বিনিময় বিল ভাঙ্গানোর ব্যবস্থা করে।"
        },
        {
          "label": "খ",
          "question": "ব্যাংক কীভাবে ঋণ আমানত সৃষ্টি করে? ব্যাখ্যা করো।",
          "explanation": "ব্যাংক সরাসরি নগদে ঋণ না দিয়ে ঋণগ্রহীতার আমানত হিসাবে স্থানান্তরপূর্বক উক্ত আমানত থেকে নতুন ঋণের সৃষ্টি করলে তাকে ঋণ আমানত সৃষ্টি বলে। বাণিজ্যিক ব্যাংক ঋণ আমানত হিসাবে ঋণের অর্থ ক্রেডিট করে। অতঃপর ঋণগ্রহীতা উক্ত ঋণের অর্থ চেকের মাধ্যমে উত্তোলন করে। এভাবে প্রদত্ত ঋণ থেকে আমানতের সৃষ্টি হয়।"
        },
        {
          "label": "গ",
          "question": "ঝর্ণা ব্যাংকের ক্ষেত্রে বাণিজ্যিক ব্যাংকের কোন উদ্দেশ্যটি পরিলক্ষিত হয়েছে? ব্যাখ্যা করো।",
          "explanation": "উদ্দীপকে ঝর্ণা ব্যাংক-এর ক্ষেত্রে বাণিজ্যিক ব্যাংকের মূলধন গঠন উদ্দেশ্যটি পরিলক্ষিত হয়েছে। বাণিজ্যিক ব্যাংক হলো মুনাফা অর্জনকারী একটি মধ্যস্থ আর্থিক প্রতিষ্ঠান। এটি জনগণের সঞ্চিত অর্থ সুদের বিনিময়ে আমানত হিসেবে গ্রহণ করে। মধ্যস্থকারী হিসেবে সংগৃহীত অর্থ বেশি সুদে বিভিন্ন খাতে ঋণ হিসেবে বিনিয়োগ করে। উদ্দীপকে ঝর্ণা ব্যাংক জনগণের ক্ষুদ্র ক্ষুদ্র সঞ্চয় আমানত হিসেবে গ্রহণ করে। উক্ত আমানত থেকে ব্যবসায় প্রতিষ্ঠানকে ঋণ দেয়। এ ঋণ ব্যবসায় প্রতিষ্ঠানের জন্য মূলধনের যোগান দেয়। ঝর্ণা ব্যাংক মানুষের উদ্বৃত্ত অর্থ ও বিক্ষিপ্ত সঞ্চয় সংগ্রহ করে ব্যবসায় প্রতিষ্ঠানের জন্য প্রয়োজনীয় মূলধন গঠনে সহায়তা করে। এ মূলধন পরবর্তীতে লাভজনক ও উন্নয়নশীল খাতে বিনিয়োগ করা হয়। মূলত বাণিজ্যিক ব্যাংক প্রতিষ্ঠার একটি বিশেষ উদ্দেশ্য হচ্ছে মূলধন গঠন। তাই বলা যায়, বাণিজ্যিক ব্যাংক হিসেবে ঝর্ণা ব্যাংক মূলধন গঠনের মতো বিশেষ উদ্দেশ্য অর্জন করছে।"
        },
        {
          "label": "ঘ",
          "question": "আন্তর্জাতিক বাণিজ্যে ঝর্ণা ব্যাংকের মতো ব্যাংকগুলোর ভূমিকা মূল্যায়ন করো।",
          "explanation": "উদ্দীপকে আন্তর্জাতিক বাণিজ্যে ঝর্ণা ব্যাংক-এর মতো বাণিজ্যিক ব্যাংকগুলো যথেষ্ট ভূমিকা রাখে। আন্তর্জাতিক বাণিজ্যে সহায়তা করা বাণিজ্যিক ব্যাংকের একটি অন্যতম কাজ। এ ব্যাংক প্রত্যয়পত্র ইস্যু, বৈদেশিক বিনিময়, পণ্যের মূল্য পরিশোধ বা আদায়ের মাধ্যমে এরূপ সহায়তা দেয়। উদ্দীপকে ঝর্ণা ব্যাংক একটি বাণিজ্যিক ব্যাংক। ব্যাংকটি দেশে-বিদেশে ব্যবসায়ীদের ক্রয়-বিক্রয় কাজে বিশেষ ভূমিকা রাখছে। মূলত ব্যাংকটি বৈদেশিক বাণিজ্যকে সহায়তা করছে। বৈদেশিক বাণিজ্যে ঝর্ণা ব্যাংক-এর মতো বাণিজ্যিক ব্যাংকগুলো সহায়তা করে বলে ব্যবসায়ীরা নিশ্চিন্তে লেনদেন করতে পারে। কারণ, বৈদেশিক বাণিজ্যের ক্ষেত্রে সাধারণত আমদানিকারক ও রপ্তানিকারক কেউ কারও পরিচিত নয়। এমতাবস্থায়, ব্যাংক কর্তৃক ইস্যুকৃত প্রত্যয়পত্রই রপ্তানিকারকের পণ্যের মূল্য পেতে নিশ্চয়তা দেয়। আবার ব্যবসায়ীর প্রতিনিধি হিসেবে বৈদেশিক লেনদেন সম্পাদনেও এ ব্যাংক সহায়তা করে। এছাড়া আমদানি-রপ্তানি বাড়ানোর জন্য বাণিজ্যিক ব্যাংক বিদেশে দলিলপত্র স্থানান্তর, বাজার সম্প্রসারণ, তথ্য সরবরাহ ইত্যাদি কাজ পরিচালনা করে। সুতরাং, আন্তর্জাতিক বাণিজ্যে ঝর্ণা ব্যাংক-এর মতো বাণিজ্যিক ব্যাংকগুলোর ভূমিকা অনস্বীকার্য।"
        }
      ]
    },
    {
      "number": "11",
      "uddipok": "হলি ব্যাংক গ্রাহকদের ক্ষুদ্র ক্ষুদ্র আমানত সংগ্রহ করে ও ঋণ প্রদানের মাধ্যমে দেশের অর্থনৈতিক উন্নয়নে ভূমিকা রাখে। এছাড়াও ব্যাংকটি দেশের শিক্ষা ও সামাজিক সচেতনতা বৃদ্ধিতে নিয়োজিত। এই ব্যাংকের সাফল্যে অনুপ্রাণিত হয়ে দেশে আরও নতুন নতুন কয়েকটি ব্যাংক চালু হয়েছে।",
      "tag": "DIN.B 21",
      "sub_questions": [
        {
          "label": "ক",
          "question": "দেশি ব্যাংক কী?",
          "explanation": "দেশের ব্যাংকিং আইনের আওতায় যে ব্যাংক গঠিত ও পরিচালিত তাকে দেশি ব্যাংক বলা হয়।"
        },
        {
          "label": "খ",
          "question": "ব্যাংক লকার কীভাবে জনগণকে সাহায্য করে? ব্যাখ্যা করো।",
          "explanation": "লকার ভাড়া দেওয়ার মাধ্যমে ব্যাংক তার গ্রাহকদের মূল্যবান দ্রব্যাদি সংরক্ষণ করার দায়িত্ব নিয়ে থাকে। এই উদ্দেশ্যে বাণিজ্যিক ব্যাংক তার গ্রাহকদের বিভিন্ন মূল্যবান জিনিসপত্র যেমন: স্বর্ণ ও রূপার গহনা, জমি-জমার দলিল, সিকিউরিটিজ ইত্যাদি জমা রাখে এবং নিরাপদে সংরক্ষণ করে। এর ফলে গ্রাহকদের দুশ্চিন্তা দূর হয়। এই লকার ভাড়া সেবার বিপরীতে ব্যাংক সার্ভিস চার্জ আদায় করে।"
        },
        {
          "label": "গ",
          "question": "'হলি ব্যাংক' তার কাজের ধরন অনুযায়ী কোন ধরনের ব্যাংক? ব্যাখ্যা করো।",
          "explanation": "উদ্দীপকে হলি ব্যাংক তার কাজের ধরন অনুযায়ী একটি বাণিজ্যিক ব্যাংক। সাধারণভাবে ব্যাংক বলতে বাণিজ্যিক ব্যাংককেই বোঝায়। এ ব্যাংক মুনাফা অর্জনের উদ্দেশ্যে প্রতিষ্ঠিত। গ্রাহকের অর্থ জমা রাখা ও ঋণ দেওয়া এ ব্যাংকের প্রধান কাজ। এছাড়া আধুনিক যুগে অর্থনৈতিক উন্নয়ন বাণিজ্যিক ব্যাংক ব্যবস্থা ছাড়া কল্পনাই করা যায় না। উদ্দীপকে হলি ব্যাংক গ্রাহকদের বিক্ষিপ্ত ও ক্ষুদ্র সঞ্চয় আমানত হিসেবে সংগ্রহ করে। পরবর্তীতে উক্ত আমানতকে মূলধনে পরিণত করে তা বিভিন্ন খাতে ঋণ হিসেবে বিনিয়োগ করে। ফলে ব্যবসা-বাণিজ্য, কৃষি, শিল্পসহ অন্যান্য ক্ষেত্রের উন্নয়নের মাধ্যমে দেশের সার্বিক অর্থনৈতিক উন্নয়ন নিশ্চিত হয়। একটি দেশের অর্থনীতি সেই দেশের ব্যাংকিং ব্যবস্থাকে কেন্দ্র করে গড়ে ওঠে। আর বাণিজ্যিক ব্যাংক এই ব্যাংকিং ব্যবস্থার মধ্যমণি। উদ্দীপকে হলি ব্যাংকটিও এ ধরনের কাজ করে থাকে। এছাড়াও হলি ব্যাংক দেশের শিক্ষা ও সামাজিক সচেতনতা বৃদ্ধিতে নিয়োজিত, যা বাণিজ্যিক ব্যাংকের বিশেষ কাজের অন্তর্ভুক্ত। তাই বলা যায়, হলি ব্যাংক-এর কাজের ধরন অনুযায়ী এটি একটি বাণিজ্যিক ব্যাংক।"
        },
        {
          "label": "ঘ",
          "question": "'হলি ব্যাংকের বিশেষ কর্মকাণ্ডের কারণে নতুন ব্যাংকগুলো অনুপ্রাণিত হয়।' তুমি কি এর সাথে একমত? যুক্তি দাও।",
          "explanation": "'হলি ব্যাংক-এর বিশেষ কর্মকান্ডের কারণে (সামাজিক দায়বদ্ধতা) নতুন ব্যাংকগুলো অনুপ্রাণিত হয়'-বক্তব্যটির সাথে আমি একমত। আমানত সংগ্রহ, ঋণ প্রদান দিয়ে ব্যাংকিং শুরু হলেও ব্যাংক এখন আরো অনেক রকম কাজ করে। আধুনিক যুগে গ্রাহকদের চাহিদা মেটাতে ব্যাংককে বহুমুখী সেবার ব্যবস্থা করতে হয়। ফলে ব্যাংকিং কাজে অনেক বৈচিত্র্যতা এসেছে। উদ্দীপকে হলি ব্যাংক একটি বাণিজ্যিক ব্যাংক। ব্যাংকটি দেশের অর্থনৈতিক উন্নয়নে ভূমিকা রাখে। পাশাপাশি ব্যাংকটি দেশের শিক্ষা ও সামাজিক সচেতনতা বৃদ্ধিতে নিয়োজিত। এই ব্যাংকের সাফল্যে অনুপ্রাণিত হয়ে দেশে আরও নতুন নতুন কয়েকটি ব্যাংক চালু হয়েছে। হলি ব্যাংক মূলত নানা প্রতিনিধিত্বমূলক ও জনকল্যাণমূলক কাজের সাথে নিজেকে যুক্ত রেখেছে। ব্যবসায়ের আর্থিক মুনাফার পাশাপাশি সামাজিক কল্যাণের বিষয়টিও বিবেচনা করছে। এর ফলে তারা গ্রাহকদের আস্থা ও বিশ্বাস অর্জন করছে। পাশাপাশি তাদের সুনাম বাড়ছে। ফলে ব্যাংকের মূল লক্ষ্য অর্জন সহজ হচ্ছে। অর্থাৎ, হলি ব্যাংক প্রগতিশীল বাণিজ্যিক ব্যাংকের ভূমিকা পালন করছে। তাই বলা যায়, 'হলি ব্যাংক'-এর এই বিশেষ কর্মকাণ্ডের কারণে নতুন ব্যাংকগুলো অনুপ্রাণিত হয়।'"
        }
      ]
    }
  ]
}