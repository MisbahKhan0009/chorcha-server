{
  "title": "বরিশাল বোর্ড ২০২৪",
  "subtitle": "ফিন্যান্স ও ব্যাংকিং (11)",
  "questions": [
    {
      "number": "1",
      "uddipok": "মি. মাহমুদ বাংলা নববর্ষ সামনে রেখে সব ধরনের ক্রেতার কথা চিন্তা করে প্যান্ট, পাঞ্জাবি, সালোয়ার, কামিজ, শাড়ি প্রভৃতি পণ্যের সমাবেশ ঘটান এবং লাভবান হন। এ বছর তিনি ব্যবসায় সম্প্রসারণের জন্য জিন্দাবাজারে আরেকটি দোকান ক্রয়ের সিদ্ধান্ত নেন। দোকান ক্রয় ও ডেকোরেশনের জন্য তার বড় অঙ্কের অর্থের প্রয়োজন, যা তার নিজের তহবিল থেকে সংকুলান করা সম্ভব হচ্ছে না।",
      "tag": "BB 24",
      "sub_questions": [
        {
          "label": "ক",
          "question": "WTO-এর পূর্ণরূপ কী?",
          "explanation": "WTO-এর পূর্ণরূপ World Trade Organization।"
        },
        {
          "label": "খ",
          "question": "ব্যবসায় সম্প্রসারণের সঞ্চিতি তহবিলের ভূমিকাটি ব্যাখ্যা করো।",
          "explanation": "ব্যবসায় সম্প্রসারণে সঞ্চিতি তহবিলের ভূমিকা গুরুত্বপূর্ণ। অবণ্টিত মুনাফা যে তহবিলে আলাদা করে রাখা হয় তাকে সঞ্চিতি তহবিল বলে। ভবিষ্যতে ব্যবসায় সম্প্রসারণ করার জন্য এই তহবিল সৃষ্টি করা হয়। ভবিষ্যতে ব্যবসায় প্রতিষ্ঠান সম্প্রসারণের প্রয়োজন হতে পারে। এমতাবস্থায় কম খরচে সঞ্চিতি তহবিল ব্যবহার করা যায়। তাই সঞ্চিতি তহবিল ব্যবসায় সম্প্রসারণে গুরুত্বপূর্ণ ভূমিকা পালন করে।"
        },
        {
          "label": "গ",
          "question": "মি. মাহমুদের ব্যবসায়ে অর্থায়নের কোন নীতিটি পরিলক্ষিত হয়? ব্যাখ্যা করো।",
          "explanation": "মি..মাহমুদের ব্যবসায় অর্থায়নের বৈচিত্র্যায়ন ও ঝুঁকি বণ্টন নীতিটি পরিলক্ষিত হয়। এই নীতির মূল কথা হলো পণ্যের সমাহার করে ঝুঁকি হ্রাস করা। এই নীতির মাধ্যমে ব্যবসায়ে ঝুঁকি বণ্টন করে প্রত্যাশিত মুনাফা অর্জন করা যায়। মি. মাহমুদ বাংলা নববর্ষ সামনে রেখে সব ধরনের ক্রেতার কথা চিন্তা করে প্যান্ট, পাঞ্জাবি, সালোয়ার কামিজ, শাড়ি প্রভৃতি পণ্যের সমাবেশ ঘটান এবং লাভবান হন। মি. মাহমুদ একটি পণ্য নিয়ে ব্যবসায় করলে ক্ষতি হওয়ার আশঙ্কা থাকতো। কিন্তু বৈচিত্র্যপূর্ণ পণ্যের কারণে একটি পণ্যের মুনাফা দিয়ে অন্য পণ্যের ক্ষতি কাটিয়ে ওঠা সম্ভব। এর ফলে ব্যবসায়ের ঝুঁকি বণ্টিত হবে এবং হ্রাস পাবে। এভাবে বিভিন্ন পণ্যের সমাবেশ ঘটালে ব্যবসায়ের মুনাফা অর্জনের সম্ভাবনা বৃদ্ধি পাবে। তাই বলা যায়, মি. মাহমুদ ব্যবসায়ের বৈচিত্র্যায়ন ও ঝুঁকি বণ্টন নীতি মেনে চলেছেন।"
        },
        {
          "label": "ঘ",
          "question": "ব্যবসায় সম্প্রসারণে অর্থায়নের কোন উৎস মি. মাহমুদের জন্য যুক্তিযুক্ত? বিশ্লেষণ করো।",
          "explanation": "ব্যবসায় সম্প্রসারণে অর্থায়নের দীর্ঘমেয়াদি বহিস্থ উৎস মি. মাহমুদের জন্য যুক্তিযুক্ত। দীর্ঘমেয়াদি অর্থায়ন সাধারণত ৫ বছর থেকে বেশি সময়ের জন্য করা হয়। এ ধরনের অর্থায়ন মূলত অধিক পরিমাণ মূলধন সংস্থানের ক্ষেত্রে ব্যবহার করা হয়। বিভিন্ন স্থায়ী সম্পত্তি যেমন: ভূমি, দালানকোঠা, যন্ত্রপাতি ইত্যাদি ক্রয়ের জন্য এই ধরনের অর্থায়ন উত্তম। ঋণ, ঋণপত্র, লিজিং ইত্যাদি ব্যবহার করে দীর্ঘমেয়াদি অর্থায়ন করা হয়। উদ্দীপকের মি. মাহমুদ ব্যবসায় সম্প্রসারণের জন্য জিন্দাবাজারে আরেকটি দোকান ক্রয়ের সিদ্ধান্ত নেন। দোকান ক্রয় ও ডেকোরেশনের জন্য তার বড় অঙ্কের অর্থের প্রয়োজন। কিন্তু তার নিজের তহবিল থেকে তা সংকুলান করা সম্ভব হচ্ছে না। সাধারণত বড় অঙ্কের অর্থের প্রয়োজন হলে দীর্ঘমেয়াদি বহিস্থ উৎস ব্যবহার করা হয়। কারণ স্বল্পমেয়াদি বা মধ্যমেয়াদি উৎস ব্যবহার করে অধিক পরিমাণ অর্থ যোগান সম্ভব হয় না। তাছাড়া ঋণের মাধ্যমে দীর্ঘমেয়াদি অর্থায়ন করলে খরচও অপেক্ষাকৃত কম হয়। উপরিউক্তআলোচনা থেকে স্পষ্ট প্রতীয়মান হয় যে, মি. মাহমুদের দীর্ঘমেয়াদিবহিস্থ উৎস থেকে অর্থায়ন করা যুক্তিযুক্ত।"
        }
      ]
    },
    {
      "number": "2",
      "uddipok": "মি. নোমান ১০ বছর পর ফ্ল্যাট কেনার উদ্দেশ্যে ২০ লক্ষ টাকা ব্যাংকে জমা রাখতে চান। 'সুরমা' ব্যাংক তাকে ত্রৈমাসিক চক্রবৃদ্ধিতে ৭% হারে সুদ দেওয়ার প্রস্তাব দিয়েছে। অপরদিকে, 'পদ্মা' ব্যাংক ১০ বছর পর বার্ষিক চক্রবৃদ্ধিতে ৮% হারে ৪০ লক্ষ টাকা দেওয়ার প্রস্তাব দেয়।",
      "tag": "BB 24",
      "sub_questions": [
        {
          "label": "ক",
          "question": "অর্থের সময়মূল্য কী?",
          "explanation": "সময়ের সাথে সাথে অর্থের মূল্য পরিবর্তন হওয়াকে অর্থের সময়মূল্য বলে।"
        },
        {
          "label": "খ",
          "question": "চক্রবৃদ্ধিকরণ পদ্ধতিটি ব্যাখ্যা করো।",
          "explanation": "চক্রবৃদ্ধিকরণ পদ্ধতি হলো এমন একটি প্রক্রিয়া, যেখানে কোনো নির্দিষ্ট সময়ের জন্য বিনিয়োগকৃত বা জমাকৃত অর্থের ওপর যে সুদ অর্জিত হয়, তা আসল টাকার সঙ্গে যোগ করে পরবর্তী সময়ের জন্য আবার তার ওপর সুদ গণনা করা হয়। অর্থাৎ, এটি কেবল আসল টাকার ওপর নয়, বরং আসল ও অর্জিত সুদের মোট অঙ্কের ওপর সুদ গণনা করার একটি পদ্ধতি।"
        },
        {
          "label": "গ",
          "question": "মি. নোমান ১০ বছর পর 'সুরমা' ব্যাংক থেকে কত টাকা পাবেন?",
          "explanation": "১০ বছর পর 'সুরমা'ব্যাংকের ভবিষ্যৎ মূল্য নির্ণয়: দেওয়া আছে, বর্তমান মূল্য, PV = ২০,০০,০০০ টাকা সুদের হার, i = ৭% বা, ০.০৭ বছরের সংখ্যা, n = ১০ বছর বছরে চক্রবৃদ্ধির সংখ্যা, m = ৪ বার[ত্রৈমাসিক চক্রবৃদ্ধি] আমরা জানি, ভবিষ্যৎ মূল্য, F V = P V ( ১ + i m ) n × m = ২০ , ০০ , ০০০ ( ১ + ০ . ০৭ 8 ) ১০ × ৪ \\begin{aligned} F V & =P V\\left(১+\\frac{i}{m}\\right)^{n \\times m} \\\\ & =২০,০০,০০০\\left(১+\\frac{০.০৭}{8}\\right)^{১০ \\times ৪} \\end{aligned} F V ​ = P V ( ১ + m i ​ ) n × m = ২০ , ০০ , ০০০ ( ১ + 8 ০ . ০৭ ​ ) ১০ × ৪ ​ = ২০,০০,০০০ × ২.০০১৫৯৭৩৪৩ = ৪০,০৩,১৯৪.৬৮৬ টাকা ∴ মি. নোমান ১০ বছর পর 'সুরমা' ব্যাংক থেকে ৪০,০৩,১৯৪.৬৮ টাকা পাবেন। উত্তর: ৪০,০৩,১৯৪.৬৮৬ টাকা।"
        },
        {
          "label": "ঘ",
          "question": "মি. নোমান কোন ব্যাংকের প্রস্তাব গ্রহণ করবেন বলে তুমি মনে করো? যুক্তি দেখাও।",
          "explanation": "টাকা জমা রাখার ক্ষেত্রে সে ব্যাংকের ভবিষ্যৎ মূল্য বেশি হবে, মি. নোমান সে ব্যাংকেই টাকা জমা রাখবেন উদ্দীপকে মি. নোমান ২০ লক্ষ টাকা ১০ বছরের জন্য জমা রাখতে চান। সেক্ষেত্রে তার কাছে দুইটা ব্যাংকের বিকল্প রয়েছে- 'সুরমা ব্যাংক' এবং 'পদ্মা ব্যাংক'। সুরমা ব্যাংকে জমা রাখলে ১০ বছর পর ভবিষ্যৎ মূল্য হবে ৪০,০৩,১৯৪.৬৮৬ টাকা ['গ' থেকে পাওয়া]। অপরদিকে, 'পদ্মা ব্যাংকে' জমা রাখলে ভবিষ্যৎ মূল্য হবে ৪০,০০,০০০ টাকা [উদ্দীপকে দেওয়া আছে]। অর্থাৎ, 'সুরমা ব্যাংকে' টাকা জমা রাখলে ভবিষ্যতে (৪০,০৩,১৯৪.৬৮৬ – ৪০,০০,০০০) = ৩,১৯৪.৬৮৬ টাকা বেশি পাওয়া যাবে। তাই বলা যায়, উদ্দীপকের মি. নোমান সুরমা ব্যাংকের প্রস্তাব গ্রহণ করবেন বলে আমি মনে করি।"
        }
      ]
    },
    {
      "number": "3",
      "uddipok": "সম্প্রতি জনাব করিম ব্যবসায় করার উদ্দেশ্যে ব্যাংক থেকে ৯% সুদে ১০ লক্ষ টাকা ঋণ নিয়েছেন। শর্তমতে তাকে প্রতি ৩ মাস অন্তর সুদ পরিশোধ করতে হবে। দুটি প্রকল্পে বিনিয়োগ করার সুযোগ রয়েছে জনাব করিমের। 'ক' প্রকল্প থেকে আগামী ৫ বছরে সম্ভাব্য আয়ের হার যথাক্রমে ২৫%, ২০%, -১৫%, ১০% এবং ২০%। অন্যদিকে, 'খ' প্রকল্পের আগামী ৫ বছরের সম্ভাব্য গড় আয় ১৫% এবং আদর্শ বিচ্যুতি ১৪.২০%।",
      "tag": "BB 24",
      "sub_questions": [
        {
          "label": "ক",
          "question": "আদর্শ বিচ্যুতি কোন ধরনের পদ্ধতি?",
          "explanation": "আদর্শ বিচ্যুতি একটি পরিসংখ্যানিক পদ্ধতি।"
        },
        {
          "label": "খ",
          "question": "ব্যবসায়ের ক্ষেত্রে প্রত্যাশিত ফলের চাইতে প্রকৃত ফল কম হওয়ার কারণটি ব্যাখ্যা করো।",
          "explanation": "ঝুঁকি ও অনিশ্চয়তার কারণে ব্যবসায়ের ক্ষেত্রে প্রত্যাশিত ফলের চেয়ে প্রকৃত ফল কম হয়। ব্যবসায় সম্পর্কিত ভবিষ্যতের প্রতিটি বিষয় অনিশ্চিত। এ কারগে ব্যবসায় প্রতিষ্ঠানের প্রকৃত ফলাফল প্রত্যাশিত ফলাফলের চেয়ে কম-বেশি হয়। ব্যবসায়ে কম বিক্রি, কাঁচামালের মূল্য বৃদ্ধি, মুনাফার পতন ইত্যাদি কারণে ব্যবসায়ে প্রত্যাশিত ফলের চেয়ে প্রকৃত ফল কম হয়।"
        },
        {
          "label": "গ",
          "question": "উদ্দীপকে উল্লিখিত ব্যাংক ঋণের প্রকৃত সুদের হার নির্ণয় করো।",
          "explanation": "উদ্দীপকে উল্লিখিত ব্যাংক ঋণের প্রকৃত সুদের হার নির্ণয়: দেওয়া আছে, বার্ষিক সুদের হার, i = ৯% বা ০.০৯ চক্রবৃদ্ধির সংখ্যা, m = 8 [ ত্রৈমাসিক চক্রবৃদ্ধি] আমরা জানি,  প্রকৃত সুদের হার, EAR  = [ ( ১ + i m ) m − ১ ] ×  ১০০  = [ ( ১ + 0.0 ৯ ৪ ) ৪ − ১ ] × ১০০ = ( ১ . ০৯৩১ − ১ ) × ১০০ \\begin{aligned} \\text { প্রকৃত সুদের হার, EAR } & =\\left[\\left(১+\\frac{i}{m}\\right)^{m}-১\\right] \\times \\text { ১০০ } \\\\ & =\\left[\\left(১+\\frac{0.0 ৯}{৪}\\right)^{৪}-১\\right] \\times ১ ০ ০=(১ . ০ ৯ ৩ ১-১) \\times ১ ০ ০\\end{aligned}   প্রকৃত   সুদের   হার , EAR  ​ = [ ( ১ + m i ​ ) m − ১ ] ×   ১০০   = [ ( ১ + ৪ 0.0 ৯ ​ ) ৪ − ১ ] × ১০০ = ( ১ . ০৯৩১ − ১ ) × ১০০ ​ ∴ উদ্দীপকে উল্লিখিত ব্যাংক ঋণের প্রকৃত সুদের হার ৯.৩১%। উত্তর: ৯.৩%।"
        },
        {
          "label": "ঘ",
          "question": "ঝুঁকি বিবেচনায় জনাব করিমের কোন প্রকল্পটি গ্রহণ করা উচিত? তোমার মতামত দাও।",
          "explanation": "ঝুঁকি বিবেচনায় জনাব করিমের কোন প্রকল্পটি গ্রহণ করা উচিত তা জানার জন্য 'ক' প্রকল্পের আদর্শ বিচ্যুতি নির্ণয় করতে হবে। 'ক' প্রকল্পের আদর্শ বিচ্যুতি নির্ণয়: আমরা জানি, আদর্শ বিচ্যুতি = ∑ (  আয় হার - গড় হার)  ) ২ n − ১ =\\sqrt{\\frac{\\sum(\\text { আয় হার - গড় হার) })^{২}}{n-১}} = n − ১ ∑ (   আয়   হার  -  গড়   হার )  ) ২ ​ ​ এখানে, Σ \\Sigma Σ (আয় হার - গড় হার) 2 = { }^{2}= 2 = অতীতে অর্জিত আয় হার থেকে গড় আয় হারের পার্থক্যের বর্গের সমষ্টি n = বছরের সংখ্যা = ৫ ∴ \\therefore ∴ আদর্শ বিচ্যুতি =  ২৫৭.৫০  = =\\sqrt{\\text { ২৫৭.৫০ }}= =   ২৫৭ . ৫০   ​ = ১৬.০৫% (প্রায়)। উদ্দীপকে 'ক' প্রকল্পের আদর্শ বিচ্যুতি ১৬.০৫%। 'খ' প্রকল্পের আদর্শ বিচ্যুতি ১৪.২০% (উদ্দীপক দেওয়া আছে)। আমরা জানি,, আদর্শ বিচ্যুতির বড় মান বেশি ঝুঁকি নির্দেশ করে। আর ছোট মান কম ঝুঁকি নির্দেশ করে। এক্ষেত্রে, 'খ' প্রকল্পের আদর্শ বিচ্যুতি 'ক' প্রকল্পের চেয়ে ছোট। অর্থাৎ, 'খ' প্রকল্প কম ঝুঁকিপূর্ণ। তাই বলা যায়, ঝুঁকি বিবেচনায় জনাব করিমের 'খ' প্রকল্পটি গ্রহণ করা উচিত।"
        }
      ]
    },
    {
      "number": "4",
      "uddipok": "জনাব কালাম নতুন ডিজাইনের সালোয়ার, কামিজ, শাড়ি উৎপাদনের লক্ষ্যে ৫ বছরের জন্য ১৫ লক্ষ টাকা বিনিয়োগ করার কথা ভাবছেন। যা থেকে বিক্রয় হতে পারে যথাক্রমে ৩ লক্ষ, ৬ লক্ষ, ৪ লক্ষ, ৮ লক্ষ ও ৫ লক্ষ টাকা। যার চলতি খরচ বিক্রয়ের ২৫% ও স্থায়ী খরচ ৩ লক্ষ টাকা। কর হার ৩০% এবং অবচয় ৩০,০০০ টাকা। প্রতিষ্ঠানটির আদর্শ গড় মুনাফার হার ২৫%।",
      "tag": "BB 24",
      "sub_questions": [
        {
          "label": "ক",
          "question": "গড় মুনাফার হার পদ্ধতি কী?",
          "explanation": "প্রতিষ্ঠানের প্রত্যাশিত নগদ প্রবাহের পরিবর্তে প্রত্যাশিত নিট মুনাফাকে বিবেচনায় নিয়ে বিনিয়োগ সিদ্ধান্তকে গড় মুনাফার হার পদ্ধতি বলে।"
        },
        {
          "label": "খ",
          "question": "নগদ আন্তঃপ্রবাহ ও নিট মুনাফার পার্থক্য নির্ণয়কারী উপাদানটি ব্যাখ্যা করো।",
          "explanation": "নগদ আন্তঃপ্রবাহ ও নিট মুনাফার পার্থক্য নির্ণয়কারী উপাদানটি হলো অবচয়। আয়-ব্যয় প্রাক্কলন শেষে নিট নগদ প্রবাহ বা নিট মুনাফা নির্ধারণ করা হয়। নিট মুনাফার সাথে অবচয় যোগ করলে নগদ আন্তঃপ্রবাহ পাওয়া যায়। সুতরাং, পার্থক্য নির্ণয়কারী উপাদানটি হলো অবচয়। কারণ মোট ব্যয়ের মধ্যে অবচয় যুক্ত থাকে।"
        },
        {
          "label": "গ",
          "question": "জনাব কালামের বিনিয়োগকৃত প্রকল্পে নগদ প্রবাহের পরিমাণ নির্ণয় করো।",
          "explanation": "জনাব কালামের বিনিয়োগকৃত প্রকল্পে নগদ প্রবাহের পরিমাণ নির্ণয়: উত্তর: নগদ প্রবাহ যথাক্রমে (০.৪৩৫) লক্ষ, ১.১৪ লক্ষ, ০.০৯ লক্ষ, ২.১৯ লক্ষ এবং ০.৬১৫ লক্ষ।"
        },
        {
          "label": "ঘ",
          "question": "গড় মুনাফার হার নির্ণয়পূর্বক জনাব কালামের বিনিয়োগ করা যথার্থ হবে কি না? তোমার মতামত উল্লেখ করো।",
          "explanation": "গড় মুনাফার হার নির্ণয়পূর্বক জনাব কালামের বিনিয়োগের যথার্থতা যাচাইকরণ: আমরা জানি,  গড় মুনাফার হার  =  গড় নিট মুনাফা   গড় বিনিয়োগ  ×  ১০০  =  ০.৪২   ৭.৫০  ×  ১০০  = ৫ . ৬০ % \\text { গড় মুনাফার হার }=\\frac{\\text { গড় নিট মুনাফা }}{\\text { গড় বিনিয়োগ }} \\times \\text { ১০০ }=\\frac{\\text { ০.৪২ }}{\\text { ৭.৫০ }} \\times \\text { ১০০ }=৫ . ৬ ০ \\%   গড়   মুনাফার   হার   =   গড়   বিনিয়োগ     গড়   নিট   মুনাফা   ​ ×   ১০০   =   ৭ . ৫০     ০ . ৪২   ​ ×   ১০০   = ৫ . ৬০ % দেওয়া আছে, প্রতিষ্ঠানের আদর্শ গড় মুনাফার হার ২৫%। কিন্তু বিনিয়োগ থেকে প্রাপ্ত গড় মুনাফার হার ৫.৬০%। বিনিয়োগের গড় মুনাফার হার আদর্শ গড় মুনাফার হার অপেক্ষা কম হওয়ায় জনাব কালামের জন্য বিনিয়োগ করা যথার্থ হবে না।"
        }
      ]
    },
    {
      "number": "5",
      "uddipok": "জনাব আজাদ একটি প্রকল্পে ৬০ লক্ষ টাকা বিনিয়োগ করতে চান। তার সামনে দুটি প্রকল্প 'শেফালী' আর 'লিলি'। শেফালী প্রকল্প থেকে আগামী চার বছরে অবচয় ও করপূর্ব আয় (সম্ভাব্য) যথাক্রমে ১৬ লক্ষ টাকা, ১৯ লক্ষ টাকা, ২১ লক্ষ টাকা ও ২৩ লক্ষ টাকা পাওয়া যাবে বলে ধারণা করা হয়। 'শেফালী' প্রকল্পের পে-ব্যাক সময় ৩.১০ বছর নির্ধারণ করা হয়। অপরদিকে, 'লিলি' প্রকল্প থেকে আগামী চার বছরে যথাক্রমে ১.৪০ লক্ষ টাকা, ১.৭০ লক্ষ টাকা, ৮.৮০ লক্ষ টাকা ও ১২.৩০ লক্ষ টাকা কর-পরবর্তী নিট মুনাফা পাওয়া যাবে বলে অনুমান করা হয়। উভয় প্রকল্পের ক্ষেত্রে কোম্পানির করহার ৩০%।",
      "tag": "BB 24",
      "sub_questions": [
        {
          "label": "ক",
          "question": "পে-ব্যাক সময় পদ্ধতি কী?",
          "explanation": "যে পদ্ধতিতে কোনো প্রকল্পের বিনিয়োগকৃত টাকা কত দিনে ফেরত আসবে তা জানা যায় তাকে পে-ব্যাক সময় পদ্ধতি বলে।"
        },
        {
          "label": "খ",
          "question": "মূলধন বাজেটিং অনুমাননির্ভর কেন?",
          "explanation": "কোনো প্রকল্পের আয়-ব্যয় কত হবে তা অনুমানের ওপর ভিত্তি করে প্রাক্কলন করা হয় বলে মূলধন বাজেটিংকে অনুমান নির্ভর বলা হয়। একটি স্থায়ী সম্পত্তি যেমন: কারখানার জন্য একটি মেশিন ক্রয় করা উচিত হবে কিনা তা নির্ভর করে ঐ মেশিন থেকে উৎপাদিত পণ্যের ভবিষ্যৎ মূল্য, পণ্যের পরিমাণ, পণ্যের উৎপাদন খরচ ইত্যাদির ওপর। ভবিষ্যতের এই তথ্য-উপাত্ত অনুমানের ভিত্তিতে যাচাই করা হয়, যা বাস্তবসম্মত নাও হতে পারে।"
        },
        {
          "label": "গ",
          "question": "শেফালী প্রকল্পের গড় মুনাফার হার নির্ণয় করো।",
          "explanation": "'শেফালী' প্রকল্পের গড় মুনাফার হার নির্ণয়: আমরা জানি,  বার্ষিক অবচয়  =  প্রাথমিক বিনিয়োগ — ভগ্নাবশেষ মূল্য   আয়ুষ্কাল  =  ৬০ লক্ষ — o  8 =  ১৫ লক্ষ টাকা  \\begin{aligned} \\text { বার্ষিক অবচয় } & =\\frac{\\text { প্রাথমিক বিনিয়োগ — ভগ্নাবশেষ মূল্য }}{\\text { আয়ুষ্কাল }} \\\\ & =\\frac{\\text { ৬০ লক্ষ — o }}{8}=\\text { ১৫ লক্ষ টাকা }\\end{aligned}   বার্ষিক   অবচয়   ​ =   আয়ুষ্কাল     প্রাথমিক   বিনিয়োগ  —  ভগ্নাবশেষ   মূল্য   ​ = 8   ৬০   লক্ষ  — o  ​ =   ১৫   লক্ষ   টাকা   ​ ∴  গড় নিট মুনাফা  =  ০.৭০  +  ২.৮০  +  ৪.২০  + ৫ . ৬০ 8 =  ৩.৩২৫ লক্ষ টাকা   গড় বিনিয়োগ  =  প্রাথমিক বিনিয়োগ  +  ভগ্নাবশেষ মূল্য  2 =  ৬০ লক্ষ + ০  2 =  ৩০ লক্ষ টাকা  \\begin{aligned} \\therefore \\text { গড় নিট মুনাফা } & =\\frac{\\text { ০.৭০ }+ \\text { ২.৮০ }+ \\text { ৪.২০ }+৫ . ৬ ০}{8} \\\\ & =\\text { ৩.৩২৫ লক্ষ টাকা } \\\\ \\text { গড় বিনিয়োগ } & =\\frac{\\text { প্রাথমিক বিনিয়োগ }+ \\text { ভগ্নাবশেষ মূল্য }}{2} \\\\ & =\\frac{\\text { ৬০ লক্ষ + ০ }}{2}=\\text { ৩০ লক্ষ টাকা } \\end{aligned} ∴   গড়   নিট   মুনাফা     গড়   বিনিয়োগ   ​ = 8   ০ . ৭০   +   ২ . ৮০   +   ৪ . ২০   + ৫ . ৬০ ​ =   ৩ . ৩২৫   লক্ষ   টাকা   = 2   প্রাথমিক   বিনিয়োগ   +   ভগ্নাবশেষ   মূল্য   ​ = 2   ৬০   লক্ষ  +  ০   ​ =   ৩০   লক্ষ   টাকা   ​ আমরা জানি, গড় মুনাফার হার =  গড় নিট মুনাফা   গড় বিনিয়োগ  × =\\frac{\\text { গড় নিট মুনাফা }}{\\text { গড় বিনিয়োগ }} \\times =   গড়   বিনিয়োগ     গড়   নিট   মুনাফা   ​ × ১০০ =  ৩.৩২৫   ৩০  × =\\frac{\\text { ৩.৩২৫ }}{\\text { ৩০ }} \\times =   ৩০     ৩ . ৩২৫   ​ × ১০০ = = = ১১.০৮% ∴ \\therefore ∴ শেফালী প্রকল্পের গড় মুনাফার হার ১১.০৮%। উত্তর: ১১.০৮% ।"
        },
        {
          "label": "ঘ",
          "question": "জনাব আজাদের জন্য কোন প্রকল্পটি উপযুক্ত হবে? পে-ব্যাক সময়ের ভিত্তিতে তোমার মতামত দাও।",
          "explanation": "জনাব আজাদের বিনিয়োগ সিদ্ধান্ত যাচাইয়ের জন্য উভয় প্রকল্পের পে-ব্যাক সময় নির্ণয় করতে হবে। 'লিলি' প্রকল্পের পে-ব্যাক সময় নির্ণয়: পে-ব্যাক সময় = ৩ বছর +  ৩.১০   ২৭.৩০  = +\\frac{\\text { ৩.১০ }}{\\text { ২৭.৩০ }}= +   ২৭ . ৩০     ৩ . ১০   ​ = ৩.১১ বছর উদ্দীপকের 'শেফালী' প্রকল্পের পে-ব্যাক সময় ৩.১০ বছর [দেওয়া আছে]। অন্যদিকে, 'লিলি' প্রকল্পের পে-ব্যাক সময় ৩.১১ বছর। পে-ব্যাক সময় অনুযায়ী, যে প্রকল্পের পে-ব্যাক সময় কম, ঐ প্রকল্প গ্রহণ করা হয়। এখানে, 'শেফালী' প্রকল্পের পে-ব্যাক সময় কম। তাই বলা যায়, পে-ব্যাক সময় অনুযায়ী জনাব আজাদের 'শেফালী' প্রকল্প গ্রহণ করা উচিত।"
        }
      ]
    },
    {
      "number": "6",
      "uddipok": "সোনালী কোং লি. সাধারণ শেয়ার বিক্রয়ের মাধ্যমে মূলধন সংগ্রহ করে। প্রতিষ্ঠানটি বছর শেষে মুনাফার সম্পূর্ণ অংশ শেয়ারহোল্ডারদের মধ্যে বণ্টন না করে কিছু অংশ প্রতিষ্ঠানে রেখে দেয়। বর্তমান বছরে প্রতিষ্ঠানটি শেয়ারপ্রতি ১৫ টাকা হারে লভ্যাংশ ঘোষণা করে এবং আগামী বছরগুলোতে এই লভ্যাংশ ৭% হারে বৃদ্ধি পাবে বলে প্রত্যাশা করে। কোম্পানির প্রতিটি শেয়ারের বর্তমান বাজারমূল্য ১৩৫ টাকা।",
      "tag": "BB 24",
      "sub_questions": [
        {
          "label": "ক",
          "question": "শেয়ার বাজারের সার্বিক অবস্থা বোঝার জন্য কী ব্যবহার করা হয়?",
          "explanation": "শেয়ার বাজারের সার্বিক অবস্থা বোঝার জন্য সূচক ব্যবহার করা হয়।"
        },
        {
          "label": "খ",
          "question": "কোন ধরনের লভ্যাংশ প্রদান করলে কোম্পানির শেয়ারের সংখ্যা বৃদ্ধি পাবে? ব্যাখ্যা করো।",
          "explanation": "ইস্যুকৃত শেয়ারের ওপর স্টক লভ্যাংশ প্রদান করলে কোম্পানির শেয়ার সংখ্যা বৃদ্ধি পায়। কোম্পানি অনেক সময় নগদ লভ্যাংশের পরিবর্তে স্টক লভ্যাংশ প্রদান করে থাকে। আবার অনেক সময় নগদ লভ্যাংশের পাশাপাশি স্টক লভ্যাংশ দিয়ে থাকে। এক্ষেত্রে বর্তমান শেয়ারের ওপর আনুপাতিক হারে স্টক লভ্যাংশ প্রদান করে। ফলে শেয়ার সংখ্যা বৃদ্ধি পায়।"
        },
        {
          "label": "গ",
          "question": "\"সোনালী কোং লি.\"-এর সাধারণ শেয়ারের মূলধন ব্যয় বর্ণনা করো।",
          "explanation": "সোনালী কোং লি.-এর সাধারণ শেয়ার মূলধন ব্যয় নির্ণয়: দেওয়া আছে, লভ্যাংশo, D ∘ = \\mathrm{D}_{\\circ}= D ∘ ​ = ১৫ টাকা লভ্যাংশ বৃদ্ধির হার, g = 9 % \\mathrm{g}=9 \\% g = 9% বা ০.০৭ লভ্যাংশ, D 2 = D 0 ( ১ + g ) = ১৫ ( ১ + ০ . ০৭ ) = ১৬ . ০৫ D_{2}=D_{0}(১+g)=১ ৫(১+০ . ০ ৭)=১ ৬ . ০ ৫ D 2 ​ = D 0 ​ ( ১ + g ) = ১৫ ( ১ + ০ . ০৭ ) = ১৬ . ০৫ টাকা বাজারমূল্য, P 0 = \\mathrm{P}_{0}= P 0 ​ = ১৩৫ টাকা আমরা জানি, সাধারণ শেয়ার মূলধন ব্যয়, K e = [ ( D ১ P o + g ) × \\mathrm{K}_{\\mathrm{e}}=\\left[\\left(\\frac{\\mathrm{D}_{\\mathrm{১}}}{\\mathrm{P}_{\\mathrm{o}}}+\\mathrm{g}\\right) \\times\\right. K e ​ = [ ( P o ​ D ১ ​ ​ + g ) × ১০০ ] ] ] = [ ( ১৬ . ০৫ ১৩৫ + ০ . ০৭ ) × ১০০ ] =\\left[\\left(\\frac{১৬.০৫}{১৩৫}+০.০৭\\right) \\times ১০০\\right] = [ ( ১৩৫ ১৬ . ০৫ ​ + ০ . ০৭ ) × ১০০ ] = ০.১৮৮৯ × ১০০ = ১৮.৮৯% ∴ 'সোনালী কোং লি.'-এর সাধারণ শেয়ার মূলধন ব্যয় ১৮.৮৯%। উত্তর: ১৮.৮৯%।"
        },
        {
          "label": "ঘ",
          "question": "প্রতিষ্ঠানটির মুনাফার সম্পূর্ণ অংশ শেয়ারহোল্ডারদের মধ্যে বণ্টন না করার যৌক্তিকতা মূল্যায়ন করো।",
          "explanation": "উদ্দীপকের সোনালী কোং লি. মুনাফার একটি অংশ সংরক্ষিত তহবিলে সংরক্ষণ করে, যা যৌক্তিক। নিট মুনাফার যে অংশ শেয়ারহোল্ডারদের মধ্যে বণ্টন না করে প্রতিষ্ঠানে বিনিয়োগ করা হয়, সেটিই অবণ্টিত মুনাফা। এই মুনাফা থেকে প্রতিষ্ঠান সঞ্চিতি তহবিল, লভ্যাংশ সমতাকরণ তহবিল ইত্যাদি সৃষ্টি করতে পারে। সোনালী কোং লিমিটেড শেয়ার বিক্রি করে মূলধন সংগ্রহ করে। প্রতিষ্ঠানটি ১৮.৮৯% মূলধন ব্যয়ে (গ থেকে পাওয়া) সাধারণ শেয়ার ইস্যু করে। মুনাফার পরিমাণ বেশি হওয়ায় এ বছর শেয়ারহোল্ডারদের মধ্যে সম্পূর্ণ মুনাফা বণ্টন না করার সিদ্ধান্ত নেওয়া হয়। সোনালী কোং লি. এই অবণ্টিত মুনাফা ব্যবহার করে সঞ্জিতি তহবিল সৃষ্টি করতে পারবে। এতে ভবিষ্যৎ আর্থিক বিপর্যয় মোকাবিলা করা সম্ভব হবে। আবার, প্রতিষ্ঠানটি যদি লভ্যাংশ সমতাকরণ তহবিল সৃষ্টি করে তাহলে যে বছর প্রতিষ্ঠানের মুনাফা কম হবে, সে বছর শেয়ারহোল্ডারদের লভ্যাংশ দিতে পারবে। এতে প্রতিষ্ঠানের সুনাম অক্ষুন্ন থাকবে। এছাড়াও ভবিষ্যতে ব্যবসায় প্রসার ও উৎপাদনশীল খাতে বিনিয়োগের ক্ষেত্রে অবণ্টিত মুনাফা কার্যকর ভূমিকা পালন করবে। সুতরাং বলা যায়, উদ্দীপকের সোনালী কোং লি.-এর মুনাফার সম্পূর্ণ অংশ শেয়ারহোন্ডারদের মধ্যে বণ্টন না করার সিদ্ধান্ত যৌক্তিক।"
        }
      ]
    },
    {
      "number": "7",
      "uddipok": "রক ইন্টারন্যাশনাল তাদের যাবতীয় লেনদেন ব্যাংকের মাধ্যমে সম্পন্ন করে। এখন দেশের সর্বত্র বিদ্যুৎ এবং প্রযুক্তির উৎকর্ষ বৃদ্ধির কল্যাণে দেশে ই-ব্যাংকিং ব্যবস্থা চালু হয়েছে। এর কারণেই সহজেই দ্রুত গ্রাহক সেবা নিশ্চিত হয়েছে। ফলে প্রতিষ্ঠানটির ব্যাংকিং লেনদেন, আর্থিক বিবরণী ও ক্রেডিট কার্ড ব্যবহারের সুবিধা পেয়ে আসছে। যা ব্যবসায়িক সিদ্ধান্ত গ্রহণ, ব্যবসায় পরিচালনা ও সম্প্রসারণে বিশেষ সহায়ক। বাংলাদেশে ই-ব্যাংকিং ব্যবস্থা চালু হওয়ায় ব্যবসায়িক লেনদেনে ঝুঁকি হ্রাস পাচ্ছে এবং আর্থিক সচ্ছলতা বৃদ্ধি পাচ্ছে।",
      "tag": "BB 24",
      "sub_questions": [
        {
          "label": "ক",
          "question": "অনলাইন ব্যাংকিং কী?",
          "explanation": "অনলাইন ব্যাংকিং হলো কোনো একক ব্যাংকের একাধিক শাখা বা একাধিক ব্যাংকের বিভিন্ন শাখার মধ্যে কম্পিউটার প্রযুক্তিনির্ভর একটি নেটওয়ার্ক ব্যবস্থা।"
        },
        {
          "label": "খ",
          "question": "\"ব্যাংক ধার করা অর্থের ধারক\"- ব্যাখ্যা করো।",
          "explanation": "ব্যাংক গ্রাহকের জমাকৃত টাকা দিয়ে ব্যবসায় করে বলে একে ধার করা অর্থের ধারক বলা হয়। ব্যাংকের মুখ্য কাজ হলো আমানতকারীদের কাছ থেকে কম সুদের বিনিময়ে আমানত নেওয়া। আবার ওই আমানতকৃত অর্থ থেকে বিভিন্ন ব্যক্তি ও প্রতিষ্ঠানকে বেশি সুদের বিনিময়ে ঋণ দেওয়া। অর্থ ধার নেওয়া এবং ঋণ দেওয়া মুখ্য কাজ হওয়ায় ব্যাংককে ধার করা অর্থের ধারক বলা হয়।"
        },
        {
          "label": "গ",
          "question": "রক ইন্টারন্যাশনাল অনলাইন ব্যাংকের মাধ্যমে কী কী সুবিধা পাচ্ছে? ব্যাখ্যা করো।",
          "explanation": "উদ্দীপকের রক ইন্টারন্যাশনাল অনলাইন ব্যাংকের মাধ্যমে বিল পরিশোধ, অর্থ স্থানান্তর প্রভৃতি সেবা পাচ্ছে। ব্যাংকের যেকোনো শাখায় হিসাব খুলে অন্যান্য যেকোনো শাখা থেকে বা ইন্টারনেটের মাধ্যমে ব্যাংকিং কার্যক্রম অনলাইন ব্যাংকিং বলে। এক্ষেত্রে ব্যাংকের শাখাগুলো একটি ওয়েবসাইটের মাধ্যমে যুক্ত থাকে। এর মাধ্যমে গ্রাহক ঘরে বসেই আর্থিক লেনদেনসহ অন্যান্য ব্যাংকিং কার্যাবলি সম্পন্ন করতে পারে। এতে গ্রাহকদের ব্যাংকের শাখায় যাওয়ার প্রয়োজন হয় না। রক ইন্টান্যাশনাল তাদের যাবতীয় লেনদেন ব্যাংকের মাধ্যমে সম্পন্ন করে। এতে দেশের সর্বত্র বিদ্যুৎ ও প্রযুক্তির উৎকর্ষ বৃদ্ধির কল্যাণে দেশেই ব্যাংকিং ব্যবস্থা চালু হয়েছে। এর কারণেই সহজেই দ্রুত গ্রাহক সেবা নিশ্চিত হয়েছে। ফলে প্রতিষ্ঠানটির ব্যাংকিং লেনদেন, আর্থিকবিবরণী ও ক্রেডিট কার্ড ব্যবহারের সুবিধা পেয়ে আসছে। অর্থাৎ, রক ইন্টারন্যাশনাল অনলাইন ব্যাংকের যাবতীয় সেবার সাথে ক্রেডিট কার্ড, অর্থস্থানান্তর বিল পরিশোধ ইত্যাদি সুবিধা পাচ্ছে।"
        },
        {
          "label": "ঘ",
          "question": "বাংলাদেশে উক্ত ব্যাংকিং ব্যবস্থার প্রয়োগ কতটা যুক্তিযুক্ত? বিশ্লেষণ করো।",
          "explanation": "বাংলাদেশে অনলাইন/ইলেকট্রনিক ব্যাংকিং ব্যবস্থার প্রয়োগ যুক্তিযুক্ত। এ ব্যবস্থায় গ্রাহকরা ইন্টারনেটের মাধ্যমে ঘরে বসেই ব্যাংকের সেবা পেয়ে থাকে। ইন্টারনেট ব্যবহারের ফলে গ্রাহকদের যাতায়াত খরচ লাগে না। তাছাড়া একই সময়ে অনেক গ্রাহকদের সেবা দেওয়া যায়। এর মাধ্যমে সহজে ও দ্রুত ব্যাংকিং কার্যক্রম সম্পন্ন করা যায়। উদ্দীপকে রক ইন্টারন্যাশনাল তাদের যাবতীয় লেনদেন ব্যাংকের মাধ্যমে সম্পন্ন করে। ই-ব্যাংকিং ব্যবস্থার কারণে সহজেই দ্রুত গ্রাহক সেবা পাচ্ছে। ফলে প্রতিষ্ঠানটির ব্যাংকিং লেনদেন, আর্থিক বিবরণী ও ক্রেডিট কার্ড ব্যবহারের সুবিধা পেয়ে আসছে। যা ব্যবসায়িক সিদ্ধান্ত গ্রহণ, ব্যবসা পরিচালনা ও সম্প্রসারণে বিশেষ সহায়ক। বর্তমানে ই-ব্যাংকিং বেশ জনপ্রিয়। এটি গ্রাহকদের সহজেই এবং দ্রুত সেবা দিতে পারে। ই-ব্যাংকিং এর ফলে ব্যাংকিং সেবা এখন মানুষের 'হাতের মুঠোয়। যা দেশের ব্যবসা-বাণিজ্যেও ইতিবাচক প্রভাব ফেলে। তাই বলা যায়, দেশের আর্থিক খাত ও ব্যবসা বাণিজ্যের ইতিবাচক দিক বিবেচনায় বাংলাদেশে ই-ব্যাংকিং এর প্রয়োগ শতভাগ যুক্তিযুক্ত।"
        }
      ]
    },
    {
      "number": "8",
      "uddipok": "মি. শিপন একজন দক্ষ-ব্যবসায়ী। তিনি সাধারণত নগদে পণ্য কেনাবেচা করেন। ব্যবসায়ের আয়তন বেড়ে যাওয়ায় সম্প্রতি পণ্য ক্রয়-বিক্রয় করতে গিয়ে তাকে বড় অঙ্কের টাকা বহন করতে হয়। এতে তিনি নিরাপত্তাহীনতায়ভোগেন। তাই তিনি ব্যাংকে একটি হিসাব খোলার কথা ভাবছেন।",
      "tag": "BB 24",
      "sub_questions": [
        {
          "label": "ক",
          "question": "ব্যাংকের কোন হিসাবে সুদ প্রদান করা হয় না?",
          "explanation": "ব্যাংকের চলতি হিসাবে কোনো সুদ প্রদান করা হয় না।"
        },
        {
          "label": "খ",
          "question": "কোন ধরনের হিসাব খুলে বিমার সুবিধা পাওয়া যাবে? ব্যাখ্যা করো।",
          "explanation": "একটি বিমা সঞ্চয়ী হিসাব খুলে বিমার সুবিধা পাওয়া যায়। এই হিসাবে, গ্রাহক একটি নির্দিষ্ট পরিমাণ অর্থ জমা রাখেন এবং সেই জমার উপর সুদ পান। জমার উপর প্রাপ্ত সুদের একটি অংশ প্রিমিয়াম হিসেবে কেটে নিয়ে গ্রাহকের নামে একটি জীবন বীমা করা হয়। ফলে, গ্রাহক একদিকে যেমন সঞ্চয়ের সুবিধা পান, তেমনি অন্যদিকে জীবন বীমার সুবিধাও ভোগ করেন।"
        },
        {
          "label": "গ",
          "question": "মি.শিপনের জন্য কোন ধরনের ব্যাংক হিসাব খোলা উপযোগী হবে? বর্ণনা করো।",
          "explanation": "মি. শিপনের জন্য চলতি হিসাব খোলা উপযোগী হবে। এ হিসাবের মাধ্যমে প্রতিদিন ইচ্ছামতো টাকা জমা রাখা যায়। এমনকি চাওয়ামাত্র টাকা উত্তোলন করা যায়। এ হিসাবের গ্রাহককে ব্যাংক জমাতিরিক্ত উত্তোলনের সুযোগ দেয়। সাধারণত ব্যবসায়ীদের জন্য এ হিসাব উপযোগী। উদ্দীপকে মি. শিপন একজন ব্যবসায়ী। তিনি নগদে পণ্য কেনাবেচা করেন। পণ্য কেনাবেচা করতে গিয়ে তাকে বড় অঙ্কের টাকা বহন করতে হয়। এতে তিনি নিরাপত্তাহীনতায় ভোগেন। ব্যবসায়ী হিসেবে তার নিয়মিত অর্থ জমা করা ও উত্তোলনের প্রয়োজন হবে। এছাড়া, জমাতিরিক্ত অর্থ উত্তোলনেরও প্রয়োজন হতে পারে। ব্যবসায়ীরা এসব সুবিধা চলতি হিসাবের মাধ্যমে পায়। তাই বলা যায়,মি. শিপনের চলতি হিসাব খোলা উচিত।"
        },
        {
          "label": "ঘ",
          "question": "মি. শিপন সাহেবের ব্যাংকে হিসাব খোলার যৌক্তিকতা বিশ্লেষণ করো।",
          "explanation": "উদ্দীপকের মি. শিপনের অর্থের নিরাপত্তা ও ঝুঁকিহীন সহজ ব্যবসায়িক লেনদেনের জন্য ব্যাংক হিসাব গুরুত্বপূর্ণ। ব্যাংক হিসাবের উদ্দেশ্য ও গুরুত্ব গ্রাহকের প্রেক্ষাপটে এক ধরনের। আবার, ব্যাংকের প্রেক্ষাপটে ভিন্ন ধরনের হয়। গ্রাহকরা সাধারণত অর্থের নিরাপত্তা, ঋণ সুবিধা, ঝুঁকিহীন বিনিয়োগ ইত্যাদির প্রয়োজনে ব্যাংক হিসাব খোলে। ব্যবসায়ীরা সাধারণত দ্রুত অর্থ স্থানান্তর, নিরাপত্তা ও ব্যাংক জমাতিরিক্ত সুবিধার জন্য ব্যাংক হিসাব খোলে। উদ্দীপকের মি, শিপন একজন ব্যবসায়ী। তিনি নগদে লেনদেন করেন। সম্প্রতি তার ব্যবসায়ের আয়তন বেড়েছে। তাই তাকে বড় অঙ্কের টাকা বহন করতে হয়। এতে তিনি নিরাপত্তাহীনতায় ভোগেন। সেজন্য তিনি ব্যাংক হিসাব খোলার কথা ভাবছেন। উদ্দীপকের জনাব শিপন ব্যাংক হিসাব খোলার মাধ্যমে সহজে ও ঝুঁকি ছাড়া লেনদেন করতে পারবেন। তিনি জমাতিরিক্ত অর্থ উত্তোলন করতে পারবেন। ফলে জরুরি প্রয়োজন তার অর্থের ঘাটতি হবে না। তাছাড়া তিনি ব্যাংক হতে নানা পরামর্শ পেতে পারেন। এসর সুবিধা ব্যাংক হিসাব না খুললে পাওয়া সম্ভব না। তাই বলা যায়, মি. শিপনের ব্যাংক হিসাব খোলা সম্পূর্ণ যৌক্তিক।"
        }
      ]
    },
    {
      "number": "9",
      "uddipok": "তৈরি পোশাক ব্যবসায়ী জনি ভারতের সাহারা কোম্পানি থেকে কিছু যন্ত্রপাতি কেনার সিদ্ধান্ত নেন। এজন্য 'সোমা' ব্যাংক সাহারা কোম্পানিকে প্রয়োজনীয় অর্থ পরিশোধের নিশ্চয়তা দেয়। \"অপরদিকে, রনি নামে একজন গ্রাহক উক্ত ব্যাংকের কাছে ঋণের আবেদন করলে প্রয়োজনীয় দলিল ঠিক না থাকায় ব্যাংকটি ঋণদানে অসম্মতি জানায়। তাছাড়া 'সোমা'ব্যাংক দুইজন গ্রহকের চেকের অর্থ পরিশোধে ব্যর্থ হয়।",
      "tag": "BB 24",
      "sub_questions": [
        {
          "label": "ক",
          "question": "ব্যাংক কাদের প্রতিনিধি হিসেবে কাজ করে?",
          "explanation": "ব্যাংক মক্কেল বা গ্রাহকদের প্রতিনিধি হিসেবে কাজ করে।"
        },
        {
          "label": "খ",
          "question": "হুকুম চেক কী? ব্যাখ্যা করো।",
          "explanation": "যে চেকের অর্থ ব্যাংক থেকে নির্দিষ্ট ব্যক্তি ব্যতীত অন্য কেউ উত্তোলন করতে পারে না, তাকে হুকুম চেক বলে। হুকুম চেকে সাধারণত নির্দিষ্ট কোনো ব্যক্তির নাম উল্লেখ করা থাকে। হুকুম চেকের ক্ষেত্রে প্রাপক বা এর অনুমোদনবলে প্রাপক কোনো ব্যক্তিই শুধু ব্যাংকে উপস্থাপন করে এর অর্থ সংগ্রহ করতে পারে। যেকোনো ব্যক্তি এ চেকের অর্থ উত্তোলন করতে পারে না।"
        },
        {
          "label": "গ",
          "question": "উদ্দীপকের জনির যন্ত্রপাতি কেনার সহযোগিতায় 'সোমা' ব্যাংকের সম্পাদিত কাজটি ব্যাখ্যা করো।",
          "explanation": "উদ্দীপকের জনির যন্ত্রপাতি কেনার সহযোগিতায় 'সোমা' ব্যাংকের সম্পাদিত কাজ হলো প্রত্যয়পত্র ইস্যু করা। আন্তর্জাতিক বাণিজ্যে আমদানিকারকের পক্ষে ও রপ্তানিকারকের অনুকূলে ব্যাংক প্রত্যয়পত্র ইস্যু করে। এক্ষেত্রে ব্যাংক রপ্তানিকারককে অগ্রিম অর্থ প্রদানের ব্যবস্থা করে। এই দলিলের মাধ্যমে ব্যাংক আমদানিকারক ও রপ্তানিকারক উভয়পক্ষের স্বার্থ সংরক্ষণ করে। এ কাজের মাধ্যমে ব্যাংক কমিশন আদায় করে থাকে। উদ্দীপকে তৈরি পোশাক ব্যবসায়ী জনি ভারতের সাহারা কোম্পানি থেকে কিছু যন্ত্রপাতি কেনার সিদ্ধান্ত নেন। এই জন্য 'সোমা 'ব্যাংক' সাহারা কোম্পানিকে প্রয়োজনীয় অর্থ পরিশোধের নিশ্চয়তা দেয়। এক্ষেত্রে 'সোমা ব্যাংক' কর্তৃক গৃহীত বিশেষ পদক্ষেপটি হলো প্রত্যয়পত্র। কেননা এই দলিলের মাধ্যমে আমদানিকারকের পক্ষে বাণিজ্যিক ব্যাংক রপ্তানিকারককে অর্থ পরিশোধ করে। ফলে রপ্তানিকারক নিশ্চিন্তে পণ্য প্রেরণ করতে পারে। তাই বলা যায়, জনির যন্ত্রপাতি কেনায় 'সোমা 'ব্যাংক' তার পক্ষ হয়ে রপ্তানিকারককে প্রত্যয়পত্র ইস্যু করে।"
        },
        {
          "label": "ঘ",
          "question": "ব্যাংক নীতির আলোকে উদ্দীপকের 'সোমা' ব্যাংকের কার্যক্রম বিশ্লেষণ করো।",
          "explanation": "উদ্দীপকের 'সোমা ব্যাংক' ব্যাংকিং ব্যবসায়ের নিরাপত্তার নীতি অনুসরণ করলেও তারল্যনীতি অনুসরণে ব্যর্থ হয়েছে। নিরাপত্তার নীতি অনুযায়ী ব্যাংক ঋণ দেওয়ার পূর্বে গ্রাহকের আর্থিক সচ্ছলতা যাচাই করে। ঋণের বিপরীতে ব্যাংক বিভিন্ন প্রকার জামানতও বন্ধক রাখে। আর তারল্যনীতি অনুযায়ী, ব্যাংক পর্যাপ্ত পরিমাণ নগদ অর্থ সংরক্ষণ করে। এ নীতির মূল উদ্দেশ্য গ্রাহকের অর্থ চাহিবামাত্র পরিশোধের জন্য পর্যাপ্ত নগদ অর্থ হাতে রাখা উদ্দীপকে রনি নামের একজন গ্রাহক 'সোমা ব্যাংক' ঋণের আবেদন করে। তার প্রয়োজনীয় দলিলপত্র ঠিক না থাকায় ব্যাংক ঋণ দিতে অসম্মতি জানা। তাছাড়াও 'সোমা ব্যাংক' দুইজন গ্রাহকের চেকের অর্থ চাহিবামাত্র পরিশোধে ব্যর্থ হয়। বাণিজ্যিক ব্যাংক গ্রাহকের আমানতের সর্বোচ্চ নিরাপত্তা নিশ্চিত করে। তাই ঋণ দেওয়ার সময় ঋণগ্রহীতার সততা, আর্থিক সচ্ছলতা ও ঋণ ফেরত পাওয়ার নিশ্চয়তার বিষয়টি খেয়াল রাখে। উদ্দীপকের রনির দলিলে গড়মিল থাকায় সময়মতো ঋণ ফেরতনা পাওয়ার আশঙ্কা তৈরি হয়। তাই নিরাপত্তা বিবেচনায়; ব্যাংকটি ঋণ প্রদানে বিরত থাকে। আবার, বাণিজ্যিক ব্যাংক গ্রাহকের জমাকৃত অর্থ চাহিবামাত্র ফেরত দেয়। কিন্তু 'সোমা ব্যাংক' দু'জন গ্রাহকের চেকের অর্থ পরিশোধে ব্যর্থ হয়। অর্থাৎ, তারল্যনীতি অনুযায়ী, ব্যাংকটি পর্যাপ্ত পরিমাণ তরল অর্থ সংরক্ষণ করে নি। তাই বলা যায়, 'সোমা ব্যাংক' তার কাজে নিরাপত্তার নীতি অনুসরণ করলেও তারল্যনীতি অনুসরণে ব্যর্থ হয়।"
        }
      ]
    },
    {
      "number": "10",
      "uddipok": "'মনি' ব্যাংক বাংলাদেশের অর্থনীতিতে প্রধান ভূমিকা পালনকারী একটি ব্যাংক। ব্যাংকটি বাংলাদেশের প্রায় সব অঞ্চলের মানুষের কাছে জনপ্রিয়। 'মনি' ব্যাংক ব্যবসায় থেকে বিভিন্নভাবে আয় করে থাকে। ব্যাংকটি আমানত গ্রহণ ও সুদ প্রদান, মূলধন গঠনের মাধ্যমে দেশের শিল্প, বাণিজ্য, অর্থনীতি ও সামাজিক উন্নয়নে বিভিন্ন রকম সেবা প্রদান করে থাকে।",
      "tag": "BB 24",
      "sub_questions": [
        {
          "label": "ক",
          "question": "ব্যাংক কীভাবে অর্থের নিরাপত্তা দিয়ে থাকে?",
          "explanation": "ব্যাংক জনগণের অর্থ জমা রাখার মাধ্যমে অর্থের নিরাপত্তা দিয়ে থাকে।"
        },
        {
          "label": "খ",
          "question": "বাণিজ্যিক ব্যাংক কীসের মাধ্যমে আমানত সৃষ্টি করে? ব্যাখ্যা করো।",
          "explanation": "বাণিজ্যিক ব্যাংক ঋণের মাধ্যমে আমানত সৃষ্টি করে। ঋণ গ্রহণের সময় ঋণগ্রহীতাকে ব্যাংকের সাথে একটি হিসাব খুলতে হয়। ঋণের অর্থ সেই হিসাবে জমা বা ক্রেডিট করা হয়। এরপর ঋণগ্রহীতা যত পরিমাণ টাকা সেই হিসাব থেকে উত্তোলন করে, তা ঐ হিসাবে ডেবিট করা হয়। এভাবে ব্যাংক ঋণের মাধ্যমে আমানতের সৃষ্টি করে।"
        },
        {
          "label": "গ",
          "question": "উদ্দীপকের 'মনি' ব্যাংকটি কোন ধরনের ব্যাংক? বর্ণনা করো।",
          "explanation": "উদ্দীপকে 'মনি' ব্যাংকটি হলো বাণিজ্যিক ব্যাংক। এ ব্যাংক মুনাফা অর্জনের উদ্দেশ্যে গঠিত ও পরিচালিত হয়। এ ব্যাংক স্বল্প সুদে আমানত সংগ্রহ করে। সংগৃহীত আমানত বেশি সুদে গ্রাহকদের ঋণ হিসেবে দেয়। এছাড়া মুদ্রা প্রচলনেও কেন্দ্রীয় ব্যাংককেপরোক্ষভাবে সাহায্য করে। উদ্দীপকের 'মনি ব্যাংক' বাংলাদেশের অর্থনীতিতে প্রধান ভূমিকা পালন করে।ব্যাংকটি আমানত গ্রহণ ও ঋণদান করে। এছাড়াও সংগৃহীত আমানতের দ্বারামূলধন গঠন করে দেশের শিল্প, বাণিজ্য, অর্থনীতি ও সামাজিক উন্নয়নেঅবদান রাখে। এখানে 'মনি ব্যাংক'-এর আমানত গ্রহণ ও ঋণদান বাণিজ্যিকব্যাংকের প্রধান কার্যাবলিকে নির্দেশ করে। পাশাপাশি বিনিয়োগের জন্য পুঁজিবা মূলধন গঠন বাণিজ্যিক ব্যাংকের একটি বিশেষ উদ্দেশ্য। তাই বলা যায়, কার্যাবলি বিবেচনায় 'মনি ব্যাংক' একটি বাণিজ্যিক ব্যাংক।"
        },
        {
          "label": "ঘ",
          "question": "'মনি ব্যাংক বাংলাদেশের অর্থনীতিতে প্রধান ভূমিকা পালনকারী ব্যাংক'-উক্তিটি উদ্দীপকের আলোকে মূল্যায়ন করো।",
          "explanation": "উদ্দীপকে 'মনি' ব্যাংক বিভিন্ন, সেবাদানের মাধ্যমে দেশেরঅর্থনৈতিক উন্নয়নে প্রধান ভূমিকা রাখছে। মুনাফা অর্জনের উদ্দেশ্যে প্রতিষ্ঠিত হয় বাণিজ্যিক ব্যাংক। তবেগ্রাহকদের মানসম্মত সেবা দেওয়াও এ ব্যাংকের লক্ষ্য। উন্নত গ্রাহকসেবার মাধ্যমে এ ব্যাংক দেশের অর্থনীতিতে গুরুত্বপূর্ণ অবদান রাখে। উদ্দীপকে 'মনি ব্যাংক' বাংলাদেশের সব অঞ্চলের মানুষের কাছে জনপ্রিয়।ব্যাংকটি ব্যবসায় থেকে বিভিন্নভাবে আয় করে থাকে। ব্যাংকটি আমানত গ্রহণ, ঋণদান ও মূলধন গঠন করে থাকে। এছাড়াও শিল্প, বাণিজ্য,অর্থনীতি ও সামাজিক উন্নয়নেও বিভিন্ন রকম সেবা প্রদান করে থাকে। উদ্দীপকের 'মনি ব্যাংক' আমানত সংগ্রহ করে, এই আমানত থেকেসুদের বিনিময়ে ঋণ দিচ্ছে। ফলে ব্যাংকটি দেশের মূলধন গঠনে সাহায্যকরছে। আর্থিক সেবা' দেওয়ার মাধ্যমে এ ব্যাংক দেশের মানুষেরজীবনযাত্রার মান উন্নয়ন করছে। দেশের প্রত্যন্ত অঞ্চলে ব্যাংকিং করারমাধ্যমে এ ব্যাংক বহুমুখী সেবা দিচ্ছে। এছাড়া এ ব্যাংক বেকারদেরজন্য কর্মসংস্থানের সুযোগ তৈরি করছে। আন্তর্জাতিক বাণিজ্যে এ ব্যাংক প্রত্যয়পত্র ইস্যু করছে। সহজ ও নিরাপদ আর্থিক লেনদেনেরজন্য চেক, বিনিময় বিল, ইলেকট্রনিক ব্যাংকিং সেবা প্রদান করছে। ফলে দেশের অর্থনৈতিক উন্নয়নের ধারা বজায় থাকে। তাই বলা যায়,দেশের অর্থনৈতিক উন্নয়নে, 'মনি ব্যাংক' গুরুত্বপূর্ণ ভূমিকা রাখে।"
        }
      ]
    },
    {
      "number": "11",
      "uddipok": "মি.রাতুল দুর্গাপূজা উপলক্ষ্যে 'A' ব্যাংক-থেকে কিছু নতুন টাকার নোট তুলে আনলে তার পঞ্চম শ্রেণি পড়ুয়া মেয়ে প্রত্যেকটি নোটের উপর 'B' ব্যাংকের নাম লেখা কেন তা জানতে চায়। তিনি তার মেয়ের প্রশ্নের জবাবে বলেন, 'B' ব্যাংক হচ্ছে দেশের' নোট ও মুদ্রা প্রচলনের ক্ষমতাপ্রাপ্ত একমাত্র প্রতিষ্ঠান। তাছাড়া এই ব্যাংক তার অধীনস্থ 'A' ব্যাংকের মতো অন্যান্য ব্যাংকসমূহের ঋণ নিয়ন্ত্রণসহ অন্যান্য ব্যাংকিং কার্যাবলিতে সহায়তা করে থাকে।",
      "tag": "BB 24",
      "sub_questions": [
        {
          "label": "ক",
          "question": "কোন ব্যাংক আন্তর্জাতিক পর্যায়ে সরকারের প্রতিনিধি হিসেবে কাজ করে?",
          "explanation": "কেন্দ্রীয়ব্যাংক আন্তর্জাতিক পর্যায়ে সরকারের প্রতিনিধি হিসেবে কাজ করে।"
        },
        {
          "label": "খ",
          "question": "বাণিজ্যিক ব্যাংক কেন্দ্রীয় ব্যাংকে রিজার্ভ হিসেবে কী জমা রাখে? ব্যাখ্যা করো।",
          "explanation": "বাণিজ্যিক ব্যাংক মোট আমানতের একটি নির্দিষ্ট অংশ বাধ্যতামূলকভাবে কেন্দ্রীয় ব্যাংকে রিজার্ভ হিসেবে জমা রাখে। বিধিবদ্ধ রিজার্ভ হলো বাণিজ্যিক ব্যাংকের তালিকাভুক্তির অন্যতম প্রধান শর্ত। বিধিবদ্ধ রিজার্ভ ব্যতীত কোনো ব্যাংক কেন্দ্রীয় ব্যাংকের তালিকাভুক্ত হতে পারবে না। তালিকাভুক্তির শর্ত হিসেবে বাণিজ্যিক ব্যাংক তার আমানতের একটি নির্দিষ্ট অংশ বাধ্যতামূলকভাবে কেন্দ্রীয় ব্যাংকের নিকট জমা রাখে। বাধ্যতামূলকভাবে জমা রাখা এ তহবিলকেই বিধিবদ্ধ রিজার্ভ বলে।"
        },
        {
          "label": "গ",
          "question": "উদ্দীপকের 'A' ব্যাংক কোন ধরনের ব্যাংক? বর্ণনা করো।",
          "explanation": "উদ্দীপকের 'A' ব্যাংকটি হলো বাণিজ্যিকব্যাংক। যে ব্যাংক মুনাফা অর্জনের উদ্দেশ্যে কেন্দ্রীয় ব্যাংকের তালিকাভুক্ত হয়ে ব্যাংকিং কাজ পরিচালনা করে তাকে বাণিজ্যিকব্যাংক বলে। বাণিজ্যিক ব্যাংক নোট ও মুদ্রা ইস্যুতে কেন্দ্রীয় ব্যাংককে সহায়তা করে। দেশের ঋণ সরবরাহ কাম্যস্তরে রাখতে বাণিজ্যিক ব্যাংক কেন্দ্রীয় ব্যাংকের নির্দেশনা মেনে চলে। উদ্দীপকের মি. রাতুল দূর্গাপূজা উপলক্ষ্যে 'A' ব্যাংক থেকে কিছু নতুন টাকার নোট তুলে আনেন। তার মেয়ে প্রতিটি নোটের ওপর 'B' ব্যাংকের নাম লেখা কেন তা জানতে চায়। মি. রাতুল জানান 'B' ব্যাংক হচ্ছে দেশের নোট ও মুদ্রা ইস্যুর ক্ষমতা পাওয়া একটি প্রতিষ্ঠান। অর্থাৎ, 'B' ব্যাংকটি হলো দেশের কেন্দ্রীয় ব্যাংক। এই ব্যাংকটি তার তালিকাভুক্ত 'A' ব্যাংকের মতো ব্যাংকগুলোকে ঋণ নিয়ন্ত্রণসহ অন্যান্য ব্যাংকিং কাজ সম্পাদনে সহায়তা করে। বাণিজ্যিক ব্যাংকগুলো কেবল কেন্দ্রীয় ব্যাংকের তালিকাভুক্ত থাকে। সুতরাং, 'A' ব্যাংকটি কেন্দ্রীয় ব্যাংকের তালিকাভুক্ত হওয়ায় এটি একটি বাণিজ্যিক ব্যাংক।"
        },
        {
          "label": "ঘ",
          "question": "'B' ব্যাংক তার অধীনস্থ 'A' ব্যাংকসমূহের ঋণ নিয়ন্ত্রণের মাধ্যমে মূল্যস্তর স্থিতিশীল রাখতে গুরুত্বপূর্ণ ভূমিকা পালন করে- মূল্যায়ন করো।",
          "explanation": "উদ্দীপকের 'B' ব্যাংক তার অধীনস্থ 'A' ব্যাংকগুলোর ঋণ নিয়ন্ত্রণের মাধ্যমে মূল্যস্তর স্থিতিশীল রাখে। ঋণের পরিমাণ কাম্যমাত্রায় বজায় রাখাকে ঋণ নিয়ন্ত্রণ বলে। কেন্দ্রীয় ব্যাংক ঋণ নিয়ন্ত্রণে বিভিন্ন নীতি (যেমন: ব্যাংক হার নীতি, খোলাবাজার নীতি, জমার হার পরিবর্তন নীতি ইত্যাদি) প্রয়োগ করে। বাণিজ্যিক ব্যাংক ঋণ নিয়ন্ত্রণে কেন্দ্রীয় ব্যাংকের নির্দেশনা মেনে চলে। উদ্দীপকে 'B' ব্যাংক দেশের নোট ও মুদ্রা প্রচলনের ক্ষমতাপ্রাপ্ত প্রতিষ্ঠান। অর্থাৎ, 'B' ব্যাংক হলো কেন্দ্রীয় ব্যাংক'। তাছাড়া এই ব্যাংক 'A' ব্যাংক তথা বাণিজ্যিক ব্যংকের ঋণ নিয়ন্ত্রণে সাহায্য করে। এছাড়াও অন্যান্য ব্যাংকিং কার্যাবলিতে সহায়তা করে। কেন্দ্রীয় ব্যাংক মুদ্রাবাজারের অভিভাবক। ব্যাংকটি ঋণের যোগান ও সরবরাহের মধ্যে ভারসাম্য বজায় রাখতে ঋণ নিয়ন্ত্রণ করে। বাজারে ঋণের পরিমাণ বেশি থাকলে কেন্দ্রীয় ব্যাংক জমার হার ও ব্যাংক হার বাড়িয়ে দেয়। ফলে বাজারে ঋণের পরিমাণ কমে যায়। আর বিপরীত পরিস্থিতিতে কেন্দ্রীয় ব্যাংক এই হার হ্রাস করে। এর মাধ্যমে অর্থনীতিতে মূল্যস্তর স্থিতিশীল হয়। উদ্দীপকের 'B' ব্যাংকটিও একই প্রক্রিয়ায় 'A' ব্যাংকের মতো ব্যাংকগুলোর ঋণ নিয়ন্ত্রণ করে। তাই বলা যায়, মূল্যস্তর স্থিতিশীল রাখতে 'B' ব্যাংকের ভূমিকা গুরুত্বপূর্ণ।"
        }
      ]
    }
  ]
}