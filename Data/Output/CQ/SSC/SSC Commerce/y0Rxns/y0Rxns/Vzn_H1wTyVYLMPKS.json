{
  "title": "চট্টগ্রাম বোর্ড ২০২০",
  "subtitle": "ফিন্যান্স ও ব্যাংকিং (11)",
  "questions": [
    {
      "number": "1",
      "uddipok": "জনাব রায়হান ঢাকার ইসলামপুরের একজন পাইকারি কাপড় বিক্রেতা। তিনি ইদ উপলক্ষে নারায়ণগঞ্জ থেকে শাড়ি কাপড় ও থ্রি-পিস ক্রয় করে বিক্রি করেন। এছাড়াও তিনি নগদ অর্থে শীতবস্ত্র ক্রয় করে তা বিক্রি করে বেশ লাভবান হয়েছেন। এ বছর তিনি একটি স্থানীয় এতিমখানায় এতিম বাচ্চাদের জন্য বেশ কিছু কাপড় ও অর্থ সাহায্য দিয়েছেন।",
      "tag": "CTG.B 20",
      "sub_questions": [
        {
          "label": "ক",
          "question": "বর্তমান মূল্য নির্ধারণ করা হয় কীভাবে?",
          "explanation": "বাট্টাকরণের মাধ্যমে, ভবিষ্যৎ সুদাসলকে সুদের হার দিয়ে ভাগ করে বর্তমান মূল্য নির্ধারণ করা হয়।"
        },
        {
          "label": "খ",
          "question": "",
          "explanation": "দেউলিয়া হওয়ার ভয়ে ঋণগ্রহণের আগে কিস্তি পরিশোধের ক্ষমতা বিবেচনা করতে হয়। ঋণ পরিশোধের ক্ষেত্রে বিভিন্ন মেয়াদের ভিত্তিতে কিস্তির পরিমাণ ভিন্ন -হয়। অর্থের সময়মূল্য নির্ণয় করে বিভিন্ন পরিমাণ ঋণের মেয়াদি কিস্তির পরিমাণ জানা যায়। এভাবে কোন খাত থেকে ঋণ নেওয়া উপযুক্ত হবে সে সিদ্ধান্ত ব্যবসায়ের জন্য নেওয়া যায়। সঠিক সিদ্ধান্তের অভাবে ঋণ পরিশোধ করতে গিয়ে ব্যবসায় দেউলিয়াও হয়ে যেতে পারে। তাই ঋণ গ্রহণের আগে কিস্তি পরিশোধ ক্ষমতা বিবেচনা করা হয়।"
        },
        {
          "label": "গ",
          "question": "জনাব রায়হানের ব্যবসায়ে অর্থায়নের কোন নীতিটি পরিলক্ষিত হয়? বর্ণনা করো।",
          "explanation": "জনাব রায়হানের ব্যবসায়ে অর্থায়নের বৈচিত্র্যায়ন ও ঝুঁকি বণ্টন নীতিটি পরিলক্ষিত হয়। এ নীতি অনুযায়ী ব্যবসায়িক পণ্যে বৈচিত্র্য আনা হয়। যেকোনো এক ধরনের পণ্য বিক্রি করে সাফল্য অর্জন করা কঠিন। তাই একাধিক ও বৈচিত্র্যপূর্ণ পণ্য নিয়ে ব্যবসায় সাজানো উচিত। এতে করে ব্যবসায়িক ঝুঁকি বণ্টন করে বেশি মুনাফা অর্জন করা যায়। উদ্দীপকে জনাব রায়হান একজন পাইকারি কাপড় বিক্রেতা। তবে ইদ উপলক্ষে তিনি শাড়ি কাপড় এবং থ্রি-পিসও বিক্রি করেন। এছাড়াও শীতবস্ত্র ক্রয় করে তা বিক্রি করে বেশ লাভবান হয়েছেন। সারাবছর শাড়ি কাপড় ও থ্রি-পিস বিক্রি করে কাঙ্ক্ষিত মুনাফা অর্জন করার সম্ভাবনা কম থাকে। কারণ, একটি পণ্যের চাহিদা বছরের সবসময় সমান থাকে না। এক্ষেত্রে জনাব রায়হান শীতকালকে কেন্দ্র করে শীতবস্ত্র বিক্রি করেছেন। কারণ এ সময় শীতবস্ত্রের চাহিদা বেশি থাকে। তিনি পণ্য বৈচিত্র্যায়ন করে তার ব্যবসায়ের ঝুঁকি বণ্টন করেছেন। তাই বলা যায়, জনাব রায়হান তার ব্যবসায়ে বৈচিত্র্যায়ন ও ঝুঁকি বণ্টন নীতি, অনুসরণ করেন।"
        },
        {
          "label": "ঘ",
          "question": "\"জনাব রায়হানের মতো ব্যবসায়ীদের সহায়তাই উল্লিখিত এতিমখানাটির অর্থায়নের মূল উৎস\" - মূল্যায়ন করো।",
          "explanation": "জনাব রায়হানের মতো ব্যবসায়ীদের অনুদান উল্লিখিত এতিমখানাটির অর্থায়নের মূল উৎস বলে আমি মনে করি। সমাজের কিছু প্রতিষ্ঠান বা সংস্থা দরিদ্র ও বঞ্চিত মানুষের সেবায় নিয়োজিত। এ ধরনের প্রতিষ্ঠান অমুনাফাভিত্তিক হয়। এদেরকে অব্যবসায়ী প্রতিষ্ঠান বলে। এসব প্রতিষ্ঠানেরও অর্থের প্রয়োজন হয়। বিভিন্ন অনুদানের মাধ্যমে এরা অর্থ সংগ্রহ করে। উদ্দীপকে জনাব রায়হানের ঢাকার ইসলামপুরে কাপড়ের দোকান আছে। তিনি ইদ উপলক্ষে শাড়ি কাপড় ও থ্রি-পিস বিক্রি করেছেন। আবার শীতকালে শীতবস্ত্র বিক্রি করেও বেশ লাভবান হয়েছেন। এ বছর তিনি স্থানীয় একটি এতিমখানায় এতিম বাচ্চাদের বেশ কিছু কাপড় ও অর্থ সাহায্য দিয়েছেন উদ্দীপকে এতিমখানা একটি অব্যবসায়ী অমুনাফাভিত্তিক প্রতিষ্ঠান। সমাজের বঞ্চিত ও এতিম বাচ্চাদের উন্নয়নে প্রতিষ্ঠানটি কাজ করে। এক্ষেত্রে প্রতিষ্ঠানটির অর্থসংস্থানের উৎস হলো সমাজের ধনী ও গণ্যমান্য ব্যক্তি। এদের কাছ থেকে অনুদান নিয়ে তা প্রতিষ্ঠান পরিচালনায় ব্যবহার করা হয়। তাই বলা যায়, জনাব রায়হানের মতো ব্যবসায়ীদের সহায়তা উল্লিখিত এতিমখানাটির অর্থায়নের মূল উৎস- উক্তিটি যথার্থ হয়েছে।"
        }
      ]
    },
    {
      "number": "2",
      "uddipok": "জনাব রিফাত আহমেদ BTC কোম্পানির আর্থিক ব্যবস্থাপক। তিনি ধারে ৭০,০০০ টাকার কাঁচামাল একটি বিলের মাধ্যমে ক্রয় করেন। তিনি একটি নতুন কারখানা স্থাপনের সিদ্ধান্ত নেন। যাতে খরচ পড়বে ৫,০০,০০০ টাকা।",
      "tag": "CTG.B 20",
      "sub_questions": [
        {
          "label": "ক",
          "question": "যৌথ মূলধনী সংগঠনের অনুমোদন দেয় কে?",
          "explanation": "যৌথমূলধনী সংগঠনের অনুমোদন দেয় সরকার।"
        },
        {
          "label": "খ",
          "question": "বর্তমানে অর্থায়নকে ব্যবসায়ের মূল চালিকাশক্তি হিসেবে ব্যবহার করা হয় কেন? ব্যাখ্যা করো।",
          "explanation": "অর্থের প্রবাহকে অর্থায়নের মাধ্যমে নিয়ন্ত্রণ করা যায় বলে একে ব্যবসায়ের মূল চালিকাশক্তি হিসেবে ব্যবহার করা হয়। বর্তমান প্রতিযোগিতামূলক বাজারে মুনাফা অর্জন করতে প্রতিষ্ঠানকে অর্থের সদ্ব্যবহার করতে হয়। এজন্য প্রতিষ্ঠানকে কাঙ্ক্ষিত উৎস থেকে তহবিল সংগ্রহ এবং তার সুষ্ঠু ব্যবহার নিশ্চিত করতে হয়। অর্থায়ন প্রক্রিয়ার মাধ্যমে অর্থের এই আগমন ও নির্গমন প্রবাহ সুচারুভাবে নিয়ন্ত্রণ করা হয়। তাই অর্থায়নকে ব্যবসায়ের মূল চালিকাশক্তি বলা হয়।"
        },
        {
          "label": "গ",
          "question": "জনাব রিফাতের অর্থায়নটি অর্থায়নের কোন উৎসের অন্তর্গত? ব্যাখ্যা করো।",
          "explanation": "জনাব রিফাতের প্রদেয় বিল ব্যবহারের মাধ্যমে অর্থায়নটি স্বল্পমেয়াদি অর্থায়নের প্রাতিষ্ঠানিক উৎসের অন্তর্গত। এ বিলের মাধ্যমে ক্রেতা বিক্রেতাকে নির্দিষ্ট সময় পর নির্দিষ্ট পরিমাণ অর্থ পরিশোধের প্রতিশ্রুতি দেয়। বাকিতে পণ্য কেনার সময় এ বিলের ব্যবহার করা হয়। এটি একটি স্বল্পমোদি অর্থায়নের উৎস। স্বল্পমেয়াদি অর্থায়নের মেয়াদ এক বছর বা তার কম হয়। উদ্দীপকে জনাব রিফাত BTC কোম্পানির আর্থিক ব্যবস্থাপক। তিনি ধারে ৭০,০০০ টাকার কাঁচামাল কেনেন। এক্ষেত্রে তিনি পণ্যের মূল্য বাবদ বিক্রেতাকে একটি বিল দেন। উক্ত বিলে তিনি নির্দিষ্ট সময় পর বিক্রেতাকে পণ্যের মূল্য পরিশোধের প্রতিশ্রুতি দেন। এধরনের বিলের মেয়াদ সাধারণত তিন মাস হওয়ায় একে একটি স্বল্পমেয়াদি তহবিলের উৎস বলা হয়। সুতরাং, জনাব রিফাতের অর্থায়নটি একটি স্বল্পমেয়াদি অর্থায়ন।"
        },
        {
          "label": "ঘ",
          "question": "\"জনাব রিফাতের সিদ্ধান্তটি প্রতিষ্ঠানের জন্য একটি গুরুত্বপূর্ণ সিদ্ধান্ত\"- বিশ্লেষণ করো।",
          "explanation": "জনাব রিফাতের বিনিয়োগ সিদ্ধান্তটি ব্যবসায় প্রতিষ্ঠানের জন্য খুবই গুরত্বপূর্ণ। এ সিদ্ধান্তের আওতায় প্রতিষ্ঠানের সংগৃহীত তহবিল কোন খাতে ব্যয় করা হবে তা নির্ধারণ করা হয়। প্রতিষ্ঠানের স্থায়ী ব্যয় নির্বাহ যেমন: মেশিন ও আসবাবপত্র কেনা, কারখানা নির্মাণ খরচ ইত্যাদি এ সিদ্ধান্তের অন্তর্গত। বিনিয়োগ সিদ্ধান্তের অপর নাম ব্যয় সিদ্ধান্ত। উদ্দীপকে জনাব রিফাত BTC কোম্পানির আর্থিক ব্যবস্থাপক। তিনি একটি নতুন কারখানা স্থাপনের সিদ্ধান্ত নেন। এতে খরচ পড়বে ৫,০০,০০০ টাকা জনাব রিফাতের কারখানা নির্মাণ খরচ একটি স্থায়ী ব্যয়। তাই কারখানা নির্মাণের সিদ্ধান্ত নেওয়া তার জন্য একটি বিনিয়োগ সিদ্ধান্ত। এক্ষেত্রে তিনি কারখানার উৎপাদন ক্ষমতা, পরিচালনা খরচ এবং লাভজনকতা বিবেচনা করেছেন। কারণ সঠিক বিনিয়োগ সিদ্ধান্তের জন্য প্রকল্পের উৎপাদনশীলতা ও লাভজনকতা বিচার-বিশ্লেষণ করতে হয়। তাছাড়া ভবিষ্যৎ পণ্যের বিক্রয়ের পরিমাণ ও মূল্য নির্ধারণ একটি দূররূহ কাজ। এক্ষেত্রে ভুল বিনিয়োগ সিদ্ধান্তের কারণে প্রতিষ্ঠান ক্ষতির সম্মুখীন-হতেপারে। তাই বলা যায়, জনাব রিফাতের বিনিয়োগ সিদ্ধান্তটি ব্যবসায় প্রতিষ্ঠানের জন্য খুবই গুরুত্বপূর্ণ- উক্তিটি যথার্থ হয়েছে।"
        }
      ]
    },
    {
      "number": "3",
      "uddipok": "মি. সবুজ ৬ বছর পর ২০ লক্ষ টাকা দিয়ে একটি গাড়ি কেনার লক্ষ্য নিয়ে 'উন্নয়ন ব্যাংকে' স্থায়ী হিসাবে ১০ লক্ষ টাকা জমা রাখেন। উক্ত আমানতের বিপরীতে ব্যাংক তাকে ৯% হারে ত্রৈমাসিক মুনাফা প্রদানে সম্মত হয়।",
      "tag": "CTG.B 20",
      "sub_questions": [
        {
          "label": "ক",
          "question": "EAR-এর পূর্ণরূপ কী?",
          "explanation": "EAR-এর পূর্ণরূপ হচ্ছে Effective Annual Rate।"
        },
        {
          "label": "খ",
          "question": "তহবিল সংগ্রহের ক্ষেত্রে বাহ্যিক উৎসগুলো জনপ্রিয় কেন? ব্যাখ্যা করো।",
          "explanation": "তহবিল সংগ্রহের জন্য বাহ্যিক উৎসগুলো অভ্যন্তরীণ উৎসের চেয়ে বেশি লাভজনক হওয়ায় এটি জনপ্রিয়। বাহ্যিক উৎসসমূহ যেমন: ব্যাংক থেকে ঋণ গ্রহণ করার মাধ্যমে ব্যবসায় দীর্ঘমেয়াদি অর্থসংস্থান করে। এ উৎসটি জনপ্রিয় হওয়ার দুইটি কারণ আছে। প্রথমত, এ উৎসের সুদ পরিশোধের পরে মুনাফার ওপর কর ধার্যকরা হয় বলে কর কম দিতে হয়। আর ছোট ছোট ব্যবসায়ের মূলধনের প্রয়োজন অনেক সময় অভ্যন্তরীণ অর্থায়নের তুলনায় বেশি হয়। সেক্ষেত্রে বহিস্থ তহবিলই প্রধান উৎস হিসেবে কাজ করে।"
        },
        {
          "label": "গ",
          "question": "উন্নয়ন ব্যাংকের প্রকৃত মুনাফার হার নির্ণয় করো।",
          "explanation": "মন্তব্য: বর্তমানে ব্যাংকে ১০ লক্ষ টাকা জমা রেখে ৬ বছর পর মি. সবুজ ১৭,০৫,৭৬৭ টাকা (প্রায়) পাবেন। কিন্তু গাড়ি কিনতে তার ২০ লক্ষটাকা প্রয়োজন। তাই বলা যায়, নির্দিষ্ট মেয়াদ শেষে মি. সবুজ গাড়িকিনতে সক্ষম হবেন না।"
        },
        {
          "label": "ঘ",
          "question": "নির্দিষ্ট মেয়াদ শেষে মি. সবুজ কি গাড়ি ক্রয়ে সক্ষম হবেন? মতামতা দাও।",
          "explanation": "মন্তব্য: বর্তমানে ব্যাংকে ১০ লক্ষ টাকা জমা রেখে ৬ বছর পর মি. সবুজ ১৭,০৫,৭৬৭ টাকা (প্রায়) পাবেন। কিন্তু গাড়ি কিনতে তার ২০ লক্ষটাকা প্রয়োজন। তাই বলা যায়, নির্দিষ্ট মেয়াদ শেষে মি. সবুজ গাড়িকিনতে সক্ষম হবেন না।"
        }
      ]
    },
    {
      "number": "4",
      "uddipok": "সালাম সাহেব অবসরকালীন সময়ের প্রাপ্ত অর্থ ১০% সুদে 'ভরসা' কোম্পানির জামানতহীন ডিবেঞ্চারে বিনিয়োগ করেন। কিছুদিন পর তিনি ব্যবসায় করার জন্য ডিবেঞারগুলো বাজারমূল্যে বিক্রয় করে ক্ষতিগ্রস্ত হন। তিনি উক্ত টাকা 'রূপন্তি' ও 'প্রকৃতি' নামক দুটি প্রকল্পে বিনিয়োগ করতে চান। 'রূপন্তি' প্রকল্পের বিগত ৫ বছরের আয়ের হার ২০%, ৫%, – ৫%, ১৫%, ৩০%। অপরদিকে 'প্রকৃতি' প্রকল্পের গড় আয় ১৩% এবং আদর্শ বিচ্যুতি ১৫%।",
      "tag": "CTG.B 20",
      "sub_questions": [
        {
          "label": "ক",
          "question": "ব্যবসায়িক ঝুঁকি কী?",
          "explanation": "কোম্পানির আয় থেকে পরিচালন ব্যয় মিটাতে না পারার সম্ভাবনাকে ব্যবসায়িক ঝুঁকি বলে।"
        },
        {
          "label": "খ",
          "question": "সাধারণ শেয়ারে বিনিয়োগ করা অনিরাপদ কেন? ব্যাখ্যা করো।",
          "explanation": "সাধারণ শেয়ারে বিনিয়োগ থেকে আয়ের সম্ভাবনা সর্বাধিক হওয়ায় এটি ঝুঁকিমুক্ত আয় নয় এ ধরনের বিনিয়োগ থেকে পাওয়া আয় সবসময় প্রকৃত আয়ের সমান হয় না। এটি একটি ঝুঁকিবহুল আয়। সাধারণ শেয়ারে বিনিয়োগের ক্ষেত্রে আয় নির্দিষ্ট থাকে না। ফলে বিনিয়োগকারী সীমাহীন আয় উপভোগ করতে পারে। আর সর্বাধিক আয়ে ঝুঁকিও সর্বাধিক হয়।"
        },
        {
          "label": "গ",
          "question": "সালাম সাহেব প্রাথমিকভাবে বিনিয়োগের ক্ষেত্রে কোন ধরনের ঝুঁকির সম্মুখীন হয়েছেন তা ব্যাখ্যা করো।",
          "explanation": "সালাম সাহেব প্রাথমিকভাবে বন্ডে বিনিয়োগ করে সুদের হারের ঝুঁকির সম্মুখীন হয়েছেন। বিনিয়োগকারী বন্ড, ডিবেঞার ইত্যাদি কিনলে সুদের হারের ঝুঁকি মোকাবিলা করতে হয়। বাজারে সুদের হারের পরিবর্তন হলে বিনিয়োগের মূল্য উঠা-নামা করে। সুদের হার বাড়লে বন্ড, ডিবেঞারের বাজারমূল্য কমে। আবার সুদের হার কমলে এসব বিনিয়োগের বাজারমূল্য বাড়ে। উদ্দীপকে সালাম সাহেব ১০% সুদে 'ভরসা' কোম্পানির জামানতহীন ডিবেঞ্চার বিনিয়োগ করেন। কিছুদিন পর তিনি ডিবেঞারগুলো বাজারে বিক্রি করেন। কিন্তু বাজারমূল্যে বিক্রি করায় তিনি ক্ষতিগ্রস্ত হন। মূলত সুদের হার বেড়ে যাওয়ায় সালাম সাহেবের ডিবেঞ্চারের বাজারমূল্য কমে গিয়েছে। ফলে তাকে কম মূল্যে ডিবেঞারগুলো বিক্রি করে দিতে হয়। এভাবে সুদের হারের পরিবর্তনের কারণে তিনি ক্ষতিগ্রস্ত হন। তাই বলা যায়, সালাম সাহেব ডিবেঞার বিক্রিকরে সুদের হারের ঝুঁকির সম্মুখীন হয়েছেন।"
        },
        {
          "label": "ঘ",
          "question": "সালাম সাহেবের জন্য কোন প্রকল্পটিতে বিনিয়োগ লাভজনক? কেন?",
          "explanation": "সালাম সাহেবের জন্য লাভজনক বিনিয়োগ প্রকল্প নির্বাচন করতে হলে উভয় প্রকল্পের আদর্শ বিচ্যুতি নির্ণয় করতে হবে। রূপন্তি প্রকল্পের আদর্শ বিচ্যুতি নির্ণয়: আমরা জানি, আদর্শ বিচ্যুতি = ∑ (  আয় হার - গড় হার)  ) 2 n − ১ =\\sqrt{\\frac{\\sum(\\text { আয় হার - গড় হার) })^{2}}{n-১}} = n − ১ ∑ (   আয়   হার  -  গড়   হার )  ) 2 ​ ​ ∴ \\therefore ∴ আদর্শ বিচ্যুতি =  ১৮২.৫০  = =\\sqrt{\\text { ১৮২.৫০ }}= =   ১৮২ . ৫০   ​ = ১৩.৫১ % (প্রায়)। সুতরাং, 'রূপন্তি' প্রকল্পের গড় আয় ১৩% এবং আদর্শ বিচ্যুতি ১৩.৫১%। অন্যদিকে, 'প্রকৃতি' প্রকল্পের গড় আয় ১৩% এবং আদর্শ বিচ্যুতি ১৫%। দেখা যাচ্ছে, উভয় প্রকল্পের আয়ের হার সমান। কিন্তু 'রূপন্তি' প্রকল্পের আদর্শ বিচ্যুতি তুলনামূলকভাবে কম। যে প্রকল্পের আদর্শ বিচ্যুতি যত কম সে প্রকল্প তত কম ঝুঁকিপূর্ণ। তাই বলা যায়, সালাম সাহেবের জন্য 'রূপন্তি' প্রকল্পে বিনিয়োগ করা লাভজনক হবে।"
        }
      ]
    },
    {
      "number": "5",
      "uddipok": "জনাব সিরাজ ব্যবসায় করার সিদ্ধান্ত নিলেন। তিনি আয়-ব্যয় প্রাক্কলন করে দেখলেন যে, প্রকল্পের প্রাথমিক বিনিয়োগ ১ কোটি টাকা। প্রকল্পটির মেয়াদকাল ৫ বছর। ৫ বছরের করপূর্ব আয় যথাক্রমে ১০ লক্ষ, ১৫ লক্ষ, ১০ লক্ষ, ১৮ লক্ষ ও ২০ লক্ষ টাকা। প্রকল্পের কর হার ৪০%।",
      "tag": "CTG.B 20",
      "sub_questions": [
        {
          "label": "ক",
          "question": "অবচয় কী?",
          "explanation": "ব্যবহারের ফলে স্থায়ী সম্পদের যে ক্ষয় হয় সেটাই অবচয়।"
        },
        {
          "label": "খ",
          "question": "মূলধন বাজেটিং অনুমাননির্ভর কেন? ব্যাখ্যা করো।",
          "explanation": "কোনো প্রকল্পের আয়-ব্যয় কত হবে তা অনুমানের ওপর ভিত্তি করে প্রাক্কলন করা হয় বলে মূলধন বাজেটিংকে অনুমান নির্ভর বলা হয়। একটি স্থায়ী সম্পত্তি যেমন: কারখানার জন্য একটি মেশিন ক্রয় করা উচিত হবে কিনা তা নির্ভর করে ঐ মেশিন থেকে উৎপাদিত পণ্যের ভবিষ্যৎ মূল্য, পণ্যের পরিমাণ, পণ্যের উৎপাদন খরচ ইত্যাদির ওপর। ভবিষ্যতের এই তথ্য-উপাত্ত অনুমানের ভিত্তিতে যাচাই করা হয়, যা বাস্তবসম্মত নাও হতে পারে।"
        },
        {
          "label": "গ",
          "question": "জনাব সিরাজের গড় মুনাফার হার নির্ণয় করো।",
          "explanation": "জনাব সিরাজের গড় মুনাফার হার নির্ণয়: ∴ জনাব সিরাজের গড় মুনাফার হার ১৭.৫২%। উত্তর: ১৭.৫২%।"
        },
        {
          "label": "ঘ",
          "question": "পে-ব্যাক সময় নির্ণয় করে প্রকল্পটিতে বিনিয়োগের যৌক্তিকতা বিশ্লেষণ করো।",
          "explanation": "পে-ব্যাক সময় নির্ণয় করে জনাব সিরাজের প্রকল্পে বিনিয়োগের যৌক্তিকতা নির্ণয়: ∴  পে-ব্যাক সময়  =  ৩ বছর  +  ১৯.০০   ৩০৮৮০   বছর  =  (৩ + ০.৬২) বছর  =  ৩.৬২ বছর  \\begin{aligned} \\therefore \\text { পে-ব্যাক সময় }=\\text { ৩ বছর }+\\frac{\\text { ১৯.০০ }}{\\text { ৩০৮৮০ }} \\text { বছর } & =\\text { (৩ + ০.৬২) বছর } \\\\ & =\\text { ৩.৬২ বছর }\\end{aligned} ∴   পে - ব্যাক   সময়   =   ৩   বছর   +   ৩০৮৮০     ১৯ . ০০   ​   বছর   ​ =  ( ৩  +  ০ . ৬২ )  বছর   =   ৩ . ৬২   বছর   ​ সুতরাং, জনাব সিরাজের প্রকল্প থেকে ৩.৬২ বছরের মধ্যে বিনিয়োগকৃত টাকা ফেরত পাওয়া যাবে। অর্থাৎ, প্রকল্পটি শেষ হওয়ার আগেই তিনি তার টাকা ফেরত পেয়ে যাবেন। তাই বলা যায়, প্রকল্পের মেয়াদ বিবেচনায় জনাব সিরাজের প্রকল্পটি নেওয়া যৌক্তিক হবে।"
        }
      ]
    },
    {
      "number": "6",
      "uddipok": "জনাব মাহি তার টাকা এমন শেয়ারে বিনিয়োগ করতে চান যেখানে তিনি কোম্পানির মালিকানা পাবেন। মুনাফা সংক্রান্ত অনিশ্চয়তা থাকলেও তিনি শেয়ারে বিনিয়োগ করেন। অপরদিকে, তার বন্ধু আলম সাহেব এমন কিছু শেয়ারে বিনিয়োগ করেন যেখানে নির্দিষ্ট হারে লভ্যাংশ পেলেও কোম্পানির মালিকানা পাননি। এজন্য তিনি নির্দিষ্ট সময় পর্যন্ত অপেক্ষা করছেন।",
      "tag": "CTG.B 20",
      "sub_questions": [
        {
          "label": "ক",
          "question": "কোন ধরনের শেয়ারকে প্রবর্তকের শেয়ার বলা হয়?",
          "explanation": "বিলম্বিত শেয়ারকে প্রবর্তকের শেয়ার বলে অভিহিত করা হয়।"
        },
        {
          "label": "খ",
          "question": "সংরক্ষিত আয়ের ব্যয় বলতে কী বোঝায়? ব্যাখ্যা করো।",
          "explanation": "অর্থের অন্যত্র বিনিয়োগে প্রাপ্ত আয় থেকে বঞ্চিত হওয়াকেই সংরক্ষিত আয়ের সুযোগ ব্যয় বলা হয়। উদাহরণস্বরূপ, কোনো কোম্পানি অর্জিত মুনাফার সম্পূর্ণ অংশই শেয়ার মালিকদের বণ্টন না করে ব্যবসায়ে বিনিয়োগ করলো। যদি শেয়ার মালিকরা এই অর্থ অন্যত্র বিনিয়োগ করে ১০% হারে আয়ে করতে পারে, তাহলে এই ১০% ই হবে কোম্পানির সংরক্ষিত আয়ের সুযোগ ব্যয়।"
        },
        {
          "label": "গ",
          "question": "জনাব মাহি কোন শেয়ারে বিনিয়োগ করেছেন? বর্ণনা করো।",
          "explanation": "জনাব মাহি সাধারণ শেয়ারে বিনিয়োগ করেছেন। এ শেয়ারে বিনিয়োগকারীদের কোম্পানির মালিকানা দেওয়া হয়। ফলে তারা কোম্পানি নিয়ন্ত্রণের পূর্ণ ক্ষমতা রাখে। তবে তাদের আয় নির্দিষ্ট থাকে না। এ ধরনের শেয়ার হস্তান্তরযোগ্য। উদ্দীপকে জনাব মাহি তার টাকা শেয়ারে বিনিয়োগ করতে চান। তিনি শেয়ার কেনার মাধ্যমে কোম্পানির মালিকানা প্রত্যাশা করছেন। সেক্ষেত্রে মুনাফা সংক্রান্ত অনিশ্চয়তা থাকলেও তিনি শেয়ারে বিনিয়োগে আগ্রহী। উক্ত শেয়ারের মাধ্যমে তিনি কোম্পানি নিয়ন্ত্রণের পূর্ণ ক্ষমতা পাবেন। তবে কোম্পানি তাকে লভ্যাংশ দিতে বাধ্য নয়। অর্থাৎ, মুনাফা না হলে কোনো লভ্যাংশ দেওয়া হবে না। তাই বলা যায়, জনাব মাহির বিনিয়োগকৃত শেয়ারটি একটি সাধারণ শেয়ার।"
        },
        {
          "label": "ঘ",
          "question": "আলম সাহেবের কোম্পানির মালিকানা পাওয়ার সম্ভাবনা আছে কি? যুক্তি দেখাও।",
          "explanation": "অগ্রাধিকার শেয়ারকে সাধারণ শেয়ারে রূপান্তরের মাধ্যমে আলম সাহেব কোম্পানির মালিকানা পেতে পারেন। অগ্রাধিকার শেয়ার মালিকদের আয় নির্দিষ্ট থাকে। এদেরকে কোম্পানির পুরোপুরি মালিক বলা হয় না। সাধারণ শেয়ার মালিক এবং বন্ড ও ঋণপত্র মালিকদের মাঝে এরা অবস্থান করে। তবে নির্দিষ্ট সময় পর এ শেয়ারকে সাধারণ শেয়ারে রূপান্তর করা যায়। উদ্দীপকে জনাব মাহির বন্ধু হলেন আলম সাহেব। আলম সাহেব এমন কিছু শেয়ারে বিনিয়োগ করেন যেখানে নির্দিষ্ট হারে লভ্যাংশ পান। সেক্ষেত্রে কোম্পানির কোনো মালিকানা পাননি। এজন্য তিনি নির্দিষ্ট সময় পর্যন্ত অপেক্ষা করছেন। আলম সাহেবের শেয়ারটি হলো অগ্রাধিকার শেয়ার। এ ধরনের শেয়ার রূপান্তরযোগ্য। অর্থাৎ, নির্দিষ্ট সময় পর তিনি তার শেয়ারগুলো সাধারণ শেয়ারে রূপান্তর করতে পারবেন। এভাবে তিনিও সাধারণ শেয়ারের মালিক হয়ে কোম্পানির মালিকানা লাভ করতে পারবেন। তাই বলা যায়, অগ্রাধিকার শেয়ারকে রূপান্তরের'মাধ্যমে আলম সাহেবের কোম্পানির মালিকানা পাওয়ার সুযোগ আছে।"
        }
      ]
    },
    {
      "number": "7",
      "uddipok": "'পদ্মা' একটি পুরাতন ব্যাংক। সরকারি অর্থে ব্যাংকটির পুঁজি সংগৃহীত হয়। দেশের বিভিন্ন স্থানে অনেক শাখার মাধ্যমে ব্যাংকটি গ্রাহকদের সেবা প্রদান করে আসছে। জনগণও ব্যাংকটিকে 'নিজেদের ব্যাংক' মনে করতে শুরু করেছে।",
      "tag": "CTG.B 20",
      "sub_questions": [
        {
          "label": "ক",
          "question": "কোন আমানতে সুদ পাওয়া যায় না?",
          "explanation": "চলতি আমানতে সুদ পাওয়া যায় না।"
        },
        {
          "label": "খ",
          "question": "ব্যাংকের মিতব্যয়িতার নীতি বলতে কী বোঝায় তা ব্যাখ্যা করো।",
          "explanation": "মিতব্যয়িতার নীতি বলতে 'অল্প ব্যয়ে অধিক মুনাফা' করার নীতিকে বোঝায়। এ নীতি অনুযায়ী ব্যাংকের ব্যয় সংকোচন করা হয়। ফলে ব্যাংকের পক্ষে বেশি মুনাফা অর্জন করা সম্ভব হয়। এভাবে বাণিজ্যিক ব্যাংক তার মূল লক্ষ্য মুনাফা অর্জনে সফল হয়। তাই বাণিজ্যিক ব্যাংকের জন্য মিতব্যয়িতার নীতি একটি গুরুত্বপূর্ণ নীতি।"
        },
        {
          "label": "গ",
          "question": "মালিকানার ভিত্তিতে ব্যাংকটি কোন ধরনের ব্যাংক? উদ্দীপকের আলোকে ব্যাখ্যা করো।",
          "explanation": "মালিকানার ভিত্তিতে 'পদ্মা' হলো রাষ্ট্রীয় ব্যাংক। এ ব্যাংক সরকারি উদ্যোগে 'গঠিত ও পরিচালিত হয়। সরকারের পক্ষ থেকে ব্যাংকের জন্য প্রয়োজনীয় অর্থসংস্থান করা হয়। তাছাড়া ব্যাংকের নিয়ন্ত্রণও সরকারের অধীনে থাকে। সোনালী ব্যাংক লি.-এ ধরনের ব্যাংকের একটি উদাহরণ। উদ্দীপকে 'পদ্মা' একটি পুরাতন ব্যাংক। সরকারি অর্থে ব্যাংকটির পুঁজি সংগৃহীত হয়। অর্থাৎ, সরকারি উদ্যোগে 'পদ্মা' ব্যাংক গঠিত ও পরিচালিত হয়। তাছাড়া এ ব্যাংকের নিয়ন্ত্রণ ক্ষমতাও সরকারের হাতেই থাকে। দেশের বিভিন্ন স্থানে এর শাখা রয়েছে। 'পদ্মা' ব্যাংক-এর বৈশিষ্ট্য সরকারি ব্যাংকের বৈশিষ্ট্যের সাথে সম্পূর্ণ 'মিলে যায়। তাই বলা যায়, মালিকানার ভিত্তিতে ব্যাংকটি একটি সরকারি ব্যাংক।"
        },
        {
          "label": "ঘ",
          "question": "\"ব্যাংকটির সাফল্য অর্জন সন্তোষজনক”- মূল্যায়ন করো।",
          "explanation": "শাখা ব্যাংকিং-এর মাধ্যমে গ্রাহকদের সেবা দিয়ে 'পদ্মা' ব্যাংক সন্তোষজনক সাফল্য অর্জন করছে বলে আমি মনে করি।' এ ধরনের ব্যাংক একাধিক শাখার মাধ্যমে ব্যাংকিং কাজ পরিচালনা করে। এক্ষেত্রে শাখাগুলো একটি প্রধান কার্যালয়ের অধীনে থাকে। শাখাগুলোর কোনো আলাদা সত্তা থাকে না। জনতা ব্যাংক লিমিটেড, সোনালী ব্যাংক লিমিটেড এ ধরনের ব্যাংকের উদাহরণ। উদ্দীপকে 'পদ্মা' ব‍্যাংকের পুঁজি সরকারি অর্থে সংগৃহীত হয়। দেশের বিভিন্ন স্থানে এ ব্যাংকের অনেক শাখা রয়েছে। এসব শাখার মাধ্যমে ব্যাংকটি গ্রাহর্কদের সেবা দিয়ে আসছে। জনগণও ব্যাংকটিকে নিজেদের ব্যাংক মনে করতে শুরু করেছে। উদ্দীপকে 'পদ্মা' ব্যাংকের মাধ্যমে দেশের বিভিন্ন স্থানে অর্থ লেনদেন করা যায়। ফলে গ্রাহকদের জন্য এক স্থান থেকে অন্য স্থানে টাকা পাঠানো সহজ হয়েছে। তাছাড়া বেশি শাখার মাধ্যমে ব্যাংকটি বেশি সংখ্যক মানুষকে সেবা দিতে পারছে। ফলে গ্রাহকরা পদ্মা ব্যাংক থেকে অন্যান্য ব্যাংকের চেয়ে বেশি সুবিধা পাচ্ছেন। আবার সরকারি অর্থায়নে পরিচালিত বলে গ্রাহকরা অর্থ আমানতের ক্ষেত্রেও তুলনামূলকভাবে বেশি নিরাপত্তা পাচ্ছেন। এভাবে ব্যাংকটিকে তারা নিজেদের ব্যাংক মনে। করতে শুরু করেছেন। তাই বলা যায়, \"ব্যাংকটির সাফল্য অর্জন সন্তোষজনক”- উক্তিটি যথার্থ হয়েছে।"
        }
      ]
    },
    {
      "number": "8",
      "uddipok": "নাসিফ একজন ব্যবসায়ী। ব্যবসা সম্প্রসারণ করার জন্য তিনি 'গোমতী ব্যাংক থেকে ঋণগ্রহণের সিদ্ধান্ত নিয়েছেন। ব্যাংকের ম্যানেজার তাকে 'গোমতী ব্যাংকে' একটি হিসাব খোলার জন্য পরামর্শ দেন। কারণ ঋণের টাকা ঐ হিসাবেই জমা করা হবে। নাসিফ সেখান থেকে টাকা উত্তোলন করে ব্যবসায় বিনিয়োগ করতে পারবেন। এটি গোমতী ব্যাংকের একটি প্রধান কাজ।",
      "tag": "CTG.B 20",
      "sub_questions": [
        {
          "label": "ক",
          "question": "দ্রব্য বিনিময় প্রথা কী?",
          "explanation": "প্রয়োজনের অতিরিক্ত দ্রব্যাদি বিনিময়ের মাধ্যমে নিজেদের প্রয়োজন ও চাহিদা পূরণের ব্যবস্থাকে দ্রব্য বিনিময় প্রথা বলা হয়।"
        },
        {
          "label": "খ",
          "question": "বাণিজ্যিক ব্যাংক কীভাবে ধনী-দরিদ্রের বৈষম্য হ্রাস করে? ব্যাখ্যা করো।",
          "explanation": "আমানত গ্রহণ ও ঋণদান কার্যক্রম সকল শ্রেণির জনগণের অংশগ্রহণ নিশ্চত করে বাণিজ্যিক ব্যাংক ধনী-দরিদ্রের বৈষম্য হ্রাস করে। আমানত গ্রহণ ও ঋণদান বাণিজ্যিক ব্যাংকের অন্যতম প্রধান দুটি কাজ। এক্ষেত্রে ব্যাংক সমাজের বিত্তবান ব্যক্তিদের টাকা আমানত হিসেবে ব্যাংকে জমা রাখে। সেই অর্থ থেকে অভাবগ্রস্ত দরিদ্র মানুষকে (ঘাটতি একক) ঋণ দেয়। ফলে সম্পদের সুষম বণ্টন নিশ্চিত হয়। এভাবে বাণিজ্যিক ব্যাংক ধনী-দরিদ্রের মধ্যকার বৈষম্য কমায়।"
        },
        {
          "label": "গ",
          "question": "'গোমতী ব্যাংকের' প্রধান কাজটির নাম উল্লেখ করে তার ধরন ব্যাখ্যা করো।",
          "explanation": "'গোমতি ব্যাংক'-এর প্রধান কাজটি হলো ঋণ আমানত সৃষ্টি। ঋণ গ্রহণের সময় ঋণগ্রহীতাকে ব্যাংকে একটি হিসাব খুলতে হয়। ঋণের অর্থ ব্যাংক সেই হিসাবে জমা করে। প্রয়োজনমতো ঋণগ্রহীতা সেই হিসাব থেকে অর্থ উত্তোলন করতে পারেন। এভাবে ব্যাংক ঋণের মাধ্যমে পুনরায় আমানত সৃষ্টি করে। উদ্দীপকে নাসিফ একজন ব্যবসায়ী। তিনি 'গোমতী ব্যাংক' থেকে ঋণ নিতে চান। ব্যাংক ম্যানেজার তাকে ব্যাংক হিসাব খোলার মাধ্যমে ঋণের টাকা উত্তোলনের পরামর্শ দিলেন। অর্থাৎ, ব্যাংকটি ঋণ আমানত সৃষ্টির মাধ্যমে ঋণ দান করবে। এক্ষেত্রে গোমতী ব্যাংকের ম্যানেজার নাসিফের ঋণের টাকা একটি আমানত হিসাবে জমা করবেন। পরবর্তীতে নাসিফ সেখান থেকে প্রয়োজনমতো টাকা উত্তোলন করতে পারবেন। এভাবে তার ঋণের টাকা থেকে গোমতী ব্যাংক নতুন আমানত সৃষ্টি করবে। আর এটিই বাণিজ্যিক ব্যাংকের প্রধান কাজ। তাই বলা যায়, 'গোমতী ব্যাংক'-এর ব্যাংক হিসাবের মাধ্যমে ঋণ দেওয়ার কাজটি হলো ঋণ আমানত সৃষ্টি।"
        },
        {
          "label": "ঘ",
          "question": "জনাব নাসিফের ঋণগ্রহণ কার্যক্রম গোমতী ব্যাংকের আয়ের উৎস হিসেবে বিবেচিত হবে-মূল্যায়ন করো।",
          "explanation": "জনাব নাসিফের ঋণগ্রহণ কার্যক্রম বাণিজ্যিক ব্যাংক হিসেবে 'গোমতী ব্যাংক'-এর আয়ের প্রধান উৎস হিসেবে বিবেচিত হবে বলে আমি মনে করি। বাণিজ্যিক ব্যাংকের প্রধান উদ্দেশ্য হলো মুনাফা অর্জন করা। এ ব্যাংক অল্প সুদে জনগণের ছড়িয়ে থাকা অর্থ আমানত হিসেবে সংগ্রহ করে। পরবর্তীতে এ অর্থ থেকে অপেক্ষাকৃত বেশি সুদে অন্যকে ঋণ দেয়। প্রদত্ত ও প্রাপ্ত সুদের পার্থক্যই হলো ব্যাংকের আয়। উদ্দীপকে নাসিফের ব্যবসায় সম্প্রসারণের জন্য টাকার প্রয়োজন পড়ে। তাই তিনি গোমতী ব্যাংক থেকে ঋণগ্রহণের সিদ্ধান্ত নেন। ব্যাংক ম্যানেজার তাকে ঋণ আমানত হিসাব খোলার পরামর্শ দেন। আর উক্ত হিসাবের মাধ্যমেই নাসিফ আবেদন করা ঋণের টাকা তুলতে পারবেন। ঋণ গ্রহণের সময় ঋণগ্রহীতাকে ব্যাংকের সাথে একটি হিসাব খুলতে হয়। ঋণের অর্থ সে হিসাবে জমা করা হয়। উদ্দীপকে জনাব নাসিফও একটি হিসাব খুলবে। এক্ষেত্রে নাসিফকে ঋণের টাকার ওপর সুদ দিতে হবে। তবে এ সুদের হার ব্যাংকের আমানতকারীদের সুদের হার থেকে বেশি। আর এ সুদই ব্যাংকের আয়। এভাবে আমানতকৃত অর্থ থেকে ঋণ দেওয়া 'গোমতী ব্যাংক'-এর জন্য আয়ের অন্যতম উৎস হিসেবে বিবেচিত হবে।"
        }
      ]
    },
    {
      "number": "9",
      "uddipok": "মুসতাঈন ঢাকা বিশ্ববিদ্যালয়ে পড়াশুনা করে। তার বাবা রাজশাহী=থেকে মুসতাঈনের ব্যাংক,হিসাবে টাকা জমা করে দেন। সে ডেবিট কার্ডের মাধ্যমে যেকোনো সময় প্রয়োজনীয় টাকা তুলে নেয়। টাকা ওঠানোর জন্য এখন সে আর ব্যাংকে যায় না।",
      "tag": "CTG.B 20",
      "sub_questions": [
        {
          "label": "ক",
          "question": "আমানত কিসের মূল উৎস?",
          "explanation": "আমানত ব্যাংকিং ব্যবসায়ের তহবিলের মূল উৎস।"
        },
        {
          "label": "খ",
          "question": "ডেবিট কার্ড ও ক্রেডিট কার্ডের পার্থক্য লেখো।",
          "explanation": "ডেবিট কার্ড ও ক্রেডিট কার্ডের মধ্যেকার পার্থক্য একটি ছকের মাধ্যমে নিচে তুলে ধরা হলো: বৈশিষ্ট্যের ভিত্তি ডেবিট কার্ড ক্রেডিট কার্ড অর্থের উৎস আপনার নিজস্ব ব্যাংক অ্যাকাউন্টের টাকা। ব্যাংক বা আর্থিক প্রতিষ্ঠান কর্তৃক প্রদত্ত ঋণসীমা। ঋণ কোনো ঋণ তৈরি হয় না, কারণ আপনি নিজের টাকা খরচ করেন। আপনি ঋণগ্রস্ত হন, কারণ আপনি ব্যাংকের টাকা ধার করছেন। ক্রেডিট স্কোর এটি ব্যবহারের ফলে ক্রেডিট স্কোরের উপর কোনো প্রভাব পড়ে না। নিয়মিত ও সময়মতো বিল পরিশোধ করলে ক্রেডিট স্কোর উন্নত হয়। সুবিধা ও পুরস্কার সাধারণত সীমিত ক্যাশব্যাক বা অফার থাকে। আকর্ষণীয় রিওয়ার্ড পয়েন্ট, ক্যাশব্যাক, ডিসকাউন্ট এবং অন্যান্য সুবিধা থাকে। সুরক্ষা এটি চুরি বা জালিয়াতি হলে আপনার ব্যাংক অ্যাকাউন্টের টাকা সরাসরি ঝুঁকিতে পড়তে পারে। এটি চুরি বা জালিয়াতি হলে আপনার নিজের টাকা সরাসরি খোয়া যায় না। ব্যাংকের সুরক্ষা ব্যবস্থা তুলনামূলকভাবে ভালো। খরচ সাধারণত কোনো বার্ষিক ফি নেই। কিছু ক্ষেত্রে এটিএম ব্যবহারের সীমিত ফি লাগতে পারে। প্রায়শই বার্ষিক ফি (annual fee) থাকে। বিল পরিশোধে দেরি হলে বা নগদ টাকা তুললে অতিরিক্ত সুদ ও ফি প্রযোজ্য হয়। ব্যবহারের শর্ত আপনার অ্যাকাউন্টে যে পরিমাণ টাকা আছে, কেবল সেই পরিমাণ টাকা খরচ করতে পারবেন। আপনার জন্য নির্ধারিত ঋণসীমা পর্যন্ত খরচ করতে পারবেন, भलेই আপনার অ্যাকাউন্টে কোনো টাকা না থাকে।"
        },
        {
          "label": "গ",
          "question": "মুসতাঈন কোন ধরনের ব্যাংকিং-এর সাথে জড়িত? ব্যাখ্যা করো।",
          "explanation": "মুসতাঈন ইলেকট্রনিক ব্যাংকিং ব্যবস্থার সাথে জড়িত। এ ব্যাংকিং ব্যবস্থার আওতায় স্বল্প সময়ে দেশের যেকোনো স্থানে টাকা পাঠানো যায়। এক্ষেত্রে গ্রাহক ২৪ ঘণ্টা ব্যাংকিং সেবা পেয়ে তাকে বিভিন্ন ধরনের ইলেকট্রনিক ব্যাংকিং সেবার মধ্যে ডেবিট কার্ড ও ক্রেডিট কার্ড, এটিএম, মোবাইল ব্যাংকিং, ইন্টারনেট ব্যাংকিং ইত্যাদি অন্যতম। উদ্দীপকে মুসতাঈন ঢাকা বিশ্ববিদ্যালয়ে পড়াশুনা করে। তার বাবা রাজশাহী থেকে মুসতাঈনের ব্যাংক হিসাবে টাকা জমা দেন। সে ডেবিট কার্ডের মাধ্যমে যেকোনো সময় টাকা তুলতে পারেন। টাকা ওঠানোর জন্য তাকে ব্যাংকে যেতে হয় না। ডেবিট কার্ড সেবা মূলত ইলেকট্রনিক ব্যাংকিং-এর একটি জনপ্রিয় সেবা ব্যবস্থা। এর মাধ্যমে নগদ টাকা ছাড়াই কেনাকাটা করা হয়। এভাবে ব্যাংকে যাওয়া ছাড়াই মুসতাঈন ব্যাংকিং সেবা উপভোগ করতে পারে। তাই বলা যায়, মুসতাঈন ডেবিট কার্ড ব্যবহারের মাধ্যমে ইলেকট্রনিক ব্যাংকিং সেবার আওতায় চলে এসেছে।"
        },
        {
          "label": "ঘ",
          "question": "'ব্যাংকিং' পদ্ধতিটি মুসতাঈনের শিক্ষার পথকে সুগম করেছে\"-বিশ্লেষণ করো।",
          "explanation": "ইলেকট্রনিক ব্যাংকিং ব্যবস্থা মুসতাঈনের শিক্ষার পথকে সুগম করেছে বলে আমি মনে করি। এ ব্যাংকিং ব্যবস্থায় কম্পিউটার ও ইলেকট্রনিক পদ্ধতি ব্যবহার করে ব্যাংকিং সেবা দেওয়া হয়। ফলে অল্প সংখ্যক কর্মী ব্যবহার করে অধিক জনগোষ্ঠীকে সেবা দেওয়া সম্ভব হয়। দূর-দূরান্তে প্রত্যন্ত অঞ্চলের মানুষের কাছে ব্যাংকিং সেবা পৌঁছে দিতে ইলেকট্রনিক ব্যাংকিং অগ্রণী ভূমিকা পালন করছে। উদ্দীপকে,মুসতাঈন ঢাকায় পড়াশুনা করে। তার বাবা রাজশাহী থেকে মুসতাঈনের হিসাবে টাকা জমা দেন। টাকা তুলতে তাকে ব্যাংকে যেতে হয় না। ডেবিট কার্ড ব্যবহার করে যেকোনো সময় টাকা'তুলতে পারে। উদ্দীপকের মুসতাঈন ডেবিট কার্ড ব্যবহারের মাধ্যমে, ইলেকট্রনিক ব্যাংকিং সেবা ব্যবহার করছে। এ সেবার আওতায় তার বাবা তাকে রাজশাহী থেকেই টাকা পাঠাতে পারে। ফলে ঢাকায় এসে মুসতাঈনের জন্য পড়াশোনা করা সহজ হয়েছে। তাছাড়া এ ব্যাংক ব্যবস্থায় তাকে এখন আর ব্যাংকে যেয়ে লাইনে দাঁড়াতে হয় না। এটিএম বুথ বা. অনলাইন ব্যাংকিং-এর মাধ্যমেই প্রয়োজনীয় টাকা উত্তোলন ও স্থানান্তর করতে পারে। তাই বলা যায়, ইলেকট্রনিক ব্যাংকিং ব্যবস্থা মুসতাঈনের শিক্ষার পথকে সুগম করেছে- উক্তিটি যথার্থ হয়েছে।"
        }
      ]
    },
    {
      "number": "10",
      "uddipok": "জনাব শিহাব 'শীতল ব্যাংকের' একজন গ্রাহক। তিনি শীতল ব্যাংক থেকে ৫ বছরের জন্য ১,০০,০০০ টাকা ঋণ নিয়েছিলেন এবং সময়মত পরিশোধও করেছেন। অন্য এক গ্রাহক জন্মাব বাতেন দীর্ঘদিন ধরে ঋণ পরিশোধ করেননি। ব্যাংক খোঁজ নিয়ে জানতে পারে যে, তিনি মানসিকভাবে অসুস্থ। তার পক্ষে ঋণ পরিশোধ সম্ভব নয়। তাই ব্যাংক তার সাথে সম্পর্কের অবসান ঘটানোর সিদ্ধান্ত নিয়েছে।",
      "tag": "CTG.B 20",
      "sub_questions": [
        {
          "label": "ক",
          "question": "কত সালে বাংলাদেশে ইসলামি ব্যাংকিং চালু হয়?",
          "explanation": "১৯৮৩ সালে বাংলাদেশে ইসলামি ব্যাংকিং চালু হয়।"
        },
        {
          "label": "খ",
          "question": "চাকরিজীবীদের জন্য বিশেষ গুরুত্ব বহনকারী ব্যাংক হিসাব কোনটি? ব্যাখ্যা করো।",
          "explanation": "চাকরিজীবীদের জন্য ব্যাংকের সঞ্চয়ী হিসাবটি প্রযোজ্য। এ হিসাবে যতবার ইচ্ছা টাকা জমা দেওয়া যায়। তবে নির্দিষ্ট নিয়মের বাইরে টাকা উত্তোলন করা যায় না। সঞ্চয়ের উদ্দেশ্যে গ্রাহকগণ এ হিসাব খুলেন। এ হিসাবে ব্যাংক স্বল্পহারে সুদ দিয়ে থাকে। তাই স্বল্প আয়ের মানুষ হিসেবে চাকরিজীবীদেরজন্য এ হিসাব বেশি উপযোগী।"
        },
        {
          "label": "গ",
          "question": "জনাব শিহাব 'শীতল ব্যাংকের' প্রতি কোন দায়িত্বটি পালন করেছেন? বর্ণনা করো।",
          "explanation": "জনাব শিহাব 'শীতল ব্যাংক'-এর প্রতি ঋণ পরিশোধের দায়িত্বটি পালন করেছেন। গ্রাহক হিসেবে ব্যাংকের প্রতি তার কিছু দায়িত্ব আছে। এসব দায়িত্বের মধ্যে অন্যতম হলো ঋণ পরিশোধ করা। এক্ষেত্রে গ্রাহককে চুক্তি অনুযায়ী সময়মতো ঋণ পরিশোধ করতে হয়। উদ্দীপকে জনাব শিহাব 'শীতল ব্যাংক'-এর একজন গ্রহাক। তিনি ব্যাংক থেকে ৫ বছরের জন্য ১,০০,০০০ টাকা ঋণ নিয়েছিলেন। চুক্তি অনুযায়ী তিনি সময়মতো ঋণ পরিশোধ করেন। মূলত সময়মতো ঋণের অর্থ পরিশোধ করা ব্যাংকের প্রতি গ্রাহকের পবিত্র দায়িত্ব ও কর্তব্য। এক্ষেত্রে জনাব শিহাব তার দায়িত্ব যথার্থভাবে পালন করেছেন। সুতরাং, তার কাজটি ব্যাংকের প্রতি গ্রাহকের ঋণ পরিশোধের দায়িত্বের সাথে সাদৃশ্যপূর্ণ। তাই বলা যায়, জনাব শিহাব শীতল ব্যাংক-এর প্রতি ঋণ পরিশোধের দায়িত্বটি পালন করেছেন।"
        },
        {
          "label": "ঘ",
          "question": "জনাব বাতেনের সাথে 'শীতল ব্যাংকের' সম্পর্কের অবসান ঘটানোর যৌক্তিকতা মূল্যায়ন করো।",
          "explanation": "জনাব বাতেন মানসিকভাবে ভারসাম্যহীন হওয়ায় তার সাথে শীতল ব্যাংক-এর সম্পর্কের অবসান ঘটানো যৌক্তিক হয়েছে। ব্যাংক এবং গ্রাহকের সম্পর্ক বিশ্বাসের। এ বিশ্বাস ভঙ্গ করলে ব্যাংকগ্রাহক সম্পর্কের অবসান ঘটে। এছাড়াও আরও অনেক কারণে ব্যাংকের সাথে গ্রাহকের সম্পর্কের অবসান হয়। এদের মধ্যে দেউলিয়া ঘোষণা, মক্কেল মানসিক ভারসাম্য হারালে, গারনিশি অর্ডার জারি, ব্যাংক বা মক্কেলের নিজস্ব সিদ্ধান্ত, মক্কেলের মৃত্যু ইত্যাদি অন্যতম উদ্দীপকে শীতল ব্যাংক জনাব বাতেন নামক এক গ্রাহককে ঋণ দেয়। কিন্তু দীর্ঘদিন ধরে তিনি, ঋণ পরিশোধ করেননি। ব্যাংক খোঁজ নিয়ে জানতে পারে তিনি মানসিকভাবে অসুস্থ। তাই ব্যাংক তার সাথে সম্পর্কের অবসান ঘটানোর সিদ্ধান্ত নেয় উদ্দীপকে জনাব বাতেনের সুস্থভাবে লেনদেন পরিচালনা করা সম্ভব নয়। কারণ আইন অনুযায়ী মানসিক ভারসাম্যহীন ব্যক্তি চুক্তি সম্পাদনের অধিকার রাখে না। ফলে তার পক্ষে ব্যাংকের ঋণ পরিশোধ করা সম্ভব নয়। সুতরাং, জনাব বাতেনের সাথে শীতল ব্যাংকের সম্পর্কের অবসান ঘটানো যৌক্তিক হয়েছে বলে আমি মনে করি।"
        }
      ]
    },
    {
      "number": "11",
      "uddipok": "ABC ব্যাংকের ব্যবস্থাপনা পরিচালক জনাব খায়রুল আলম ব্যাংকের আয় বাড়ানোর জন্য অধিক মাত্রায় ঋণ প্রদান শুরু করেন। প্রথম দিকে ভাল মুনাফা করলেও ব্যাংকটি একসময় তারল্য সংকটে পড়ে। ব্যাংকটি আর্থিক সংকট মোকারেলার জন্য PC ব্যাংকের শরণাপন্ন হলে তাদের সহায়তায় ABC ব্যাংক দেউলিয়াত্ব থেকে মুক্তি পায়।",
      "tag": "CTG.B 20",
      "sub_questions": [
        {
          "label": "ক",
          "question": "বাণিজ্যিক ব্যাংকের মুখ্য উদ্দেশ্য কী?",
          "explanation": "বাণিজ্যিক ব্যাংকের মুখ্য উদ্দেশ্য হলো মুনাফা অর্জন।"
        },
        {
          "label": "খ",
          "question": "ব্যাংক কেন চাহিবামাত্র আমানতকারীর টাকা ফেরত দিতে বাধ্য থাকে?",
          "explanation": "অর্থ ফেরত গ্রাহকের প্রতি ব্যাংকের দায়িত্ব হওয়ায় ব্যাংক চাওয়ামাত্র আমনতকারীর টাকা দিতে বাধ্য থাকে। ব্যাংক যে অর্থ দিয়ে ব্যবসায় করে তা ব্যাংকের নয়, বরং গ্রাহকদের। গ্রাহকের জমা রাখা অর্থ ব্যাংকের জন্য আমানতস্বরূপ। এর জন্য ব্যাংক গ্রাহকের কাছে দায়বদ্ধ। চলতি ও সঞ্চয়ী হিসাবের গ্রাহক যখন তাদের অর্থ ফেরত চাইবে, ব্যাংককে তা ফেরত দিতে হবে। এটি ব্যাংকের অবশ্যই পালনীয় পবিত্র দায়িত্বের একটি কাজ।"
        },
        {
          "label": "গ",
          "question": "ABC ব্যাংকের সাথে PC ব্যাংকের কীরূপ সম্পর্ক বিদ্যমান? ব্যাখ্যা করো।",
          "explanation": "PC ব্যাংক-এর সাথে ABC ব্যাংক-এর.ব্যাংকার মক্কেল সম্পর্ক বিদ্যামান। মুদ্রাবাজারের অভিভাবক হিসেবে কেন্দ্রীয় ব্যাংকের সাথে বাণিজ্যিক ব্যাংকসমূহের নানারকম সম্পর্ক বিদ্যমান। এর মধ্যে অন্যতম হলো কেন্দ্রীয় ব্যাংক প্রয়োজনের সময় বাণিজ্যিক ব্যাংককে ঋণ দেয়। কেন্দ্রীয় র‍্যাংকের সাথে বাণিজ্যিক ব্যাংকের এ সম্পর্ককে ব্যাংকার-মক্কেল সম্পর্ক বলা হয়। উদ্দীপকে ABC ব্যাংক-এর ব্যবস্থাপনা পরিচালক আয় বাড়ানোর জন্য বেশি মাত্রায় ঋণ দেয়। ফলে ব্যাংকে তারল্য সংকট দেখা দেয়। এ অবস্থায় ব্যাংকটি PC ব্যাংক-এর কাছ থেকে আর্থিক সহায়তা লাভ করে। এখানে ABC ব্যাংক হলো বাণিজ্যিক ব্যাংক এবং PC ব্যাংক হলো কেন্দ্রীয় ব্যাংক। ABC ব্যাংক হলো PC ব্যাংক -এর মক্কেল। ব্যাংকটির আর্থিক সংকটের সময় 'PC ব্যাংক' ব্যাংকার হিসেবে তার মক্কেলকে অর্থাৎ, 'ABC ব্যাংককে সাহায্য করে। তাই বলা যায়, PC ব্যাংক-এর সাথে ABC ব্যাংক-এর ব্যাংকার মক্কেল সম্পর্ক বিদ্যমান।"
        },
        {
          "label": "ঘ",
          "question": "ABC ব্যাংকের শেষ আশ্রয়স্থল হিসাবে PC ব্যাংকের ভূমিকা মূল্যায়ন করো।",
          "explanation": "কেন্দ্রীয় ব্যাংক হিসেবে PC ব্যাংক ABC ব্যাংক-এর ঋণের শেষ আশ্রয়স্থল হিসেবে গুরুত্বপূর্ণ ভূমিকা পালন করে। কেন্দ্রীয় ব্যাংক দেশের সব ব্যাংকের মুরব্বি, পরিচালক ও নিয়ন্ত্রক। ঋনের শেষ আশ্রয়স্থল হিসেবে এ ব্যাংক বাণিজ্যিক ব্যাংকের কাছে সবচেয়ে আপনজন। ব্যাংকগুলো যখন আর্থিক সংকটে কোনো উৎস থেকে তহবিল সংগ্রহ করতে পারে না, কেন্দ্রীয় ব্যাংক তখন ব্যাংকগুলোকে ঋণ দেয়। উদ্দীপকে জনাব খায়রুল আলম ABC ব্যাংক-এর ব্যবস্থাপনা পরিচালক। বেশি মাত্রায় ঋণ দেওয়ায় ব্যাংকটি তারল্য সংকটে পড়ে। এ অবস্থায় ব্যাংকটি PC ব্যাংক -এর শরণাপন্ন হয়। PC ব্যাংক তাদের আর্থিক সহায়তা দিয়ে দেউলিয়াত্ত্ব থেকে বাঁচতে সাহায্য করে। উদ্দীপকে PC ব্যাংক হলো কেন্দ্রীয় ব্যাংক। অন্যদিকে, ABC ব্যাংক হলো বাণিজ্যিক ব্যাংক। ABC ব্যাংক-এর মতো ব্যাংকগুলোর উন্নয়ন করতে এবং তাদের টিকিয়ে রাকতে PC ব্যাংক সবসময় কাজ করে। এক্ষেত্রে ব্যাংকটি ঋণ দান, বাজার নিয়ন্ত্রণ, অর্থনৈতিক নীতিমালা তৈরিসহ আরো নানা রকম কাজ করে থাকে। আর্থিক সংকটের সময় তহবিলের যোগাড় না হলে. ABC ব্যাংক গ্রাহকের পাওনা পুরিশোধে ব্যর্থ হতো। ফলে ব্যাংকের প্রতি গ্রাহকরা অসন্তুষ্ট হলে ব্যাংকের সুনাম নষ্ট হতো। এ অবস্থায় PC ব্যাংক আর্থিক সহায়তা দিয়ে ABC ব্যাংককে ক্ষতির হাত থেকে রক্ষা করে। তাই বলা যায়, ঋণের শেষ আশ্রয়স্থল হিসেবে PC ব্যাংক-এর ভূমিকা অপরিসীম।"
        }
      ]
    }
  ]
}