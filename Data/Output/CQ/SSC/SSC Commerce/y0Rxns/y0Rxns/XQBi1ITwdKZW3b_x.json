{
  "title": "সিলেট বোর্ড ২০২২",
  "subtitle": "ফিন্যান্স ও ব্যাংকিং (11)",
  "questions": [
    {
      "number": "1",
      "uddipok": "ব্যবসায়ী জনাব আকবর সর্বদা পণ্যের গুণাগুণ, ক্রয়মূল্য ও বিক্রয়মূল্যের খবরাখবর রাখার জন্য একটি দামি মোবাইল ফোন ক্রয় করেন। এতে তার কাজের গতিশীলতা বৃদ্ধি পায়। ঝুঁকিমুক্ত-মুনাফার আশায় তিনি আয় হতে সঞ্চিত সব অর্থ নির্দিষ্ট মেয়াদের জন্য একটি ব্যাংকে জমা রাখেন। বর্তমানে প্রতিষ্ঠানের আয় কম হওয়াতে গত কয়েক মাস ধরে তিনি কর্মচারীর বেতন প্রদান ও অন্যান্য খরচ নির্বাহের ক্ষেত্রে সমস্যার সম্মুখীন হচ্ছেন।",
      "tag": "SB 22",
      "sub_questions": [
        {
          "label": "ক",
          "question": "অর্থায়ন কী?",
          "explanation": "তহবিল সংগ্রহ ও এর ব্যবহার সংক্রান্ত প্রক্রিয়াকে অর্থায়ন বলে।"
        },
        {
          "label": "খ",
          "question": "\"এতিমখানার অর্থায়ন ব্যবসায় অর্থায়ন থেকে ভিন্ন।”-ব্যাখ্যা করো।",
          "explanation": "এতিমখানা মুনাফাভিত্তিক প্রতিষ্ঠান নয় বলে এর অর্থায়ন ব্যবসায় অর্থায়ন থেকে ভিন্ন। এতিমখানা মানবকল্যাণ ও দরিদ্রবঞ্চিত মানুষের সেবায় নিয়োজিত। এখানে বিভিন্ন অনুদানের মাধ্যমে অর্থায়ন করা হয়। এটি মুনাফা অর্জনের জন্য বিনিয়োগ করে না; বরং কোনো বিশেষ উন্নয়নে বিনিয়োগ করা হয়। অন্যদিকে, ব্যবসায় অর্থায়নের মূল লক্ষ্যই মুনাফা অর্জন করা। তাই এতিমখানার অর্থায়ন ব্যবসায় অর্থায়ন থেকে ভিন্ন হয়।"
        },
        {
          "label": "গ",
          "question": "জনাব আকবরের ব্যবসায়ের গতিশীলতা বৃদ্ধির ক্ষেত্রে আর্থিক ব্যবস্থাপকের গৃহীত সিদ্ধান্তটি কী? বর্ণনা করো।",
          "explanation": "জনাব আকবরের ব্যবসায়ে গতিশীলতা বৃদ্ধির ক্ষেত্রে আর্থিক ব্যবস্থাপকের গৃহীত সিদ্ধান্তটি ব্যয় সিদ্ধান্ত বা বিনিয়োগ সিদ্ধান্ত। এ সিদ্ধান্ত অনুযায়ী কোনো প্রতিষ্ঠানে বিভিন্ন মেয়াদে অর্থ বিনিয়োগ করা হয়। এর মাধ্যমে প্রতিষ্ঠানে নগদ বহিঃপ্রবাহ হয়। অর্থ বিনিয়োগের পূর্বে বিনিয়োগ হতে প্রাপ্ত নগদ আন্তঃপ্রবাহ ও বিনিয়োগের নগদ বহিঃপ্রবাহ তুলনা করা হয়। নগদ আন্তঃপ্রবাহনগদ বহিঃপ্রবাহ অপেক্ষা বেশি হলেই বিনিয়োগ সিদ্ধান্ত গ্রহণ করা হয়। উদ্দীপকে ব্যবসায়ী জনাব আকবার সর্বদা পণ্যের গুণাগুণ, ক্রয়মূল্য ও বিক্রয়মূল্যের খোঁজ রাখেন। এসব কাজ সহজে সম্পাদন করার জন্য তিনি দামি মোবাইল ফোন ক্রয় করেন। এতে তার কাজের গতিশীলতা বৃদ্ধি পায়। জনাব আকবরের মোবাইল ফোন ক্রয়ের মাধ্যমে ব্যবসায়ে নগদ বহিঃপ্রবাহ ঘটবে। আর বিনিয়োগ বা ব্যয় সিদ্ধান্ত দ্বারাই প্রতিষ্ঠানের নগদ বহিঃপ্রবাহ ঘটে। এর মাধ্যমে তিনি দীর্ঘ সময়ের জন্য আর্থিক সুবিধা পাবেন। ব্যবসায়ের নগদ আন্তঃপ্রবাহও বৃদ্ধি পাবে। তবে সিদ্ধান্ত গ্রহণের পূর্বে তিনি অবশ্যই নগদ আন্তঃপ্রবাহ ও বহিঃপ্রবাহ তুলনা করবেন। তাই বলা যায়, জনাব আকবরের দামি মোবাইল ক্রয়ের সিদ্ধান্ত অর্থায়নের ব্যয় সিদ্ধান্ত বা বিনিয়োগ সিদ্ধান্ত।"
        },
        {
          "label": "ঘ",
          "question": "জনাব আকবরের ব্যবসায় হতে অর্জিত আয়ের সব টাকা ব্যাংকে বিনিয়োগ যৌক্তিক কি না? অর্থায়নের নীতিমালার আলোকে মূল্যায়ন করো।",
          "explanation": "তারল্য ও মুনাফার নীতি অনুযায়ী জনাব আকবরের ব্যবসায় হতে অর্জিত আয়ের সব টাকা ব্যাংকে বিনিয়োগ করা যৌক্তিক নয়। এ নীতি অনুযায়ী তারল্য ও মুনাফার মধ্যে ভারসাম্য রাখা হয়। কারণ বেশি পরিমাণ নগদ অর্থ সংরক্ষণ করলে প্রতিষ্ঠানের মুনাফা কমে যায়। আবার, কম নগদ অর্থ সংরক্ষণ করলে দৈনন্দিন ব্যয় মেটাতে সমস্যা হয়। তাই যেকোনো প্রতিষ্ঠানেরই কাম্য পরিমাণ নগদ অর্থ সংরক্ষণ করা উচিত। উদ্দীপকে ব্যবসায়ী জনাব আকবর পণ্যের গুণাগুণ, ক্রয়মূল্য ও বিক্রয়মূল্যের খবরাখবর রাখেন। ব্যবসায়ের কাজের গতিশীলতা বৃদ্ধি করতে দামি মোবাইল ফোন ক্রয় করেন। ঝুঁকিমুক্ত বিনিয়োগের আশায় তিনি আয় হতে সঞ্চিত সব অর্থ নির্দিষ্ট মেয়াদের জন্য একটি ব্যাংকে জমা রাখেন। বর্তমানে প্রতিষ্ঠানে আয় কম হওয়াতে গত কয়েক মাস ধরে তিনি বেতন প্রদান ও অন্যান্য খরচ নির্বাহের ক্ষেত্রে সমস্যার সম্মুখীন হচ্ছেন। মূলতনগদ অর্থের ঘাটতি হওয়ায় এ সমস্যার সৃষ্টি হচ্ছে। উদ্দীপকে জনাব আকবর তারল্য ও মুনাফার নীতি অনুসরণ করলে, দৈনন্দিন খরচ মেটাতে সমস্যার সম্মুখীন হতেন না। কারণ এ নীতি অনুযায়ী তিনি সঞ্চিত সব অর্থ ব্যাংকে জমা রাখতে পারবেন না। একটি নির্দিষ্ট অংশ অবশ্যই দৈনন্দিন ব্যয় পরিচালনার জন্য নিজের কাছে সংরক্ষণ করবেন। এতে তিনি ব্যাংকে জমাকৃত অর্থ থেকে মুনাফা পেতেন। আবার, সময়মতো চলতি খরচও নির্বাহ করতে পারতেন অর্থাৎ, মুনাফা অর্জন ও নগদ অর্থ সংরক্ষণের মধ্যে ভারসাম্য বজায় থাকতো। তাই বলা যায়, জনাব আকবরের সব টাকা ব্যাংকে জমা রাখা তারল্য ও মুনাফা নীতি অনুযায়ী যৌক্তিক হয়নি।"
        }
      ]
    },
    {
      "number": "2",
      "uddipok": "জনাব রাসেল একটি ব্যাংক থেকে ত্রৈমাসিক ৫% হারে ৮ বছরের জন্য ৬,০০,০০০ টাকা সংগ্রহ করেন। তিনি উক্ত টাকা 'ক' ব্যাংকে ৮ বছরের জন্য ৯.৫% হারে মাসিক চক্রবৃদ্ধিতে রাখতে চান। অন্যদিকে, তার বন্ধু সুমন পরামর্শ দিলেন যে, উক্ত টাকায় একটি জমি কিনলে একই সময়ে তার মূল্য ১২,০০,০০০ টাকা হবে। তাছাড়াও ঐ জমি থেকে ফসল উৎপাদন করে প্রতি বছর তার আরও ২,০০,০০০ টাকা আয় হতে পারে।",
      "tag": "SB 22",
      "sub_questions": [
        {
          "label": "ক",
          "question": "চক্রবৃদ্ধি সুদ কী?",
          "explanation": "সুদাসলের ওপর নির্দিষ্ট হারে সুদ ধার্য করা হলে প্রাপ্ত সুদকে চক্রবৃদ্ধি সুদ বলে।"
        },
        {
          "label": "খ",
          "question": "ঋণের কিস্তি পরিশোধে অর্থের সময়মূল্যের ধারণা ব্যাখ্যা করো।",
          "explanation": "অর্থের সময়মূল্য ঋণের কিস্তির পরিমাণ নির্ণয় করে কিস্তি পরিশোধে। সহায়তা করে। ঋণ পরিশোধের বিভিন্ন মেয়াদের ক্ষেত্রে কিস্তির পরিমাণ ভিন্ন হয় অর্থের সময়মূল্যের সাহায্যে বিভিন্ন মেয়াদের বিভিন্ন পরিমাণ ঋণের জন্য কিস্তির পরিমাণ বের করা যায়। ফলে বিনিয়োগ সিদ্ধান্ত গ্রহণও সহজ হয়। সময়মূল্য বিবেচনা না করলে ঋণের কিস্তি পরিশোধে সমস্যা দেখা দিতে পারে। এক্ষেত্রে ব্যবসায়টি দেউলিয়াও হতে পারে। তাই ঋণের কিস্তি পরিশোধে অর্থের সময়মূল্যের ধারণাটি ব্যবহার করা হয়।"
        },
        {
          "label": "গ",
          "question": "জনাব রাসেলের গৃহীত ঋণের প্রকৃত সুদের হার নির্ণয় করো।",
          "explanation": "জনাব রাসেলের গৃহীত ঋণের প্রকৃত সুদের হার নির্ণয়: দেওয়া আছে, ত্রৈমাসিক সুদের হার, = ৫% বার্ষিক সুদের হার, i= (৫ ×.৪)% = ২০% বা, ০.২০ বছরে চক্রবৃদ্ধির সংখ্যা, m = ৪ বার [ত্রৈমাসিক চক্রবৃদ্ধি] আমরা জানি,  প্রকৃত সুদের হার, EAR  = [ ( ১ + i m ) m − ১ ] × ১০০ = [ ( ১ + 0. ২০ 8 ) 8 − ১ ] × ১০০ = [ ( ১ . ০৫ ) 8 − ১ ] × ১০০ \\begin{aligned} \\text { প্রকৃত সুদের হার, EAR } & =\\left[\\left(১+\\frac{i}{m}\\right)^{m}-১\\right] \\times ১০ ০ \\\\ & =\\left[\\left(১+\\frac{0 . ২ ০}{8}\\right)^{8}-১\\right] \\times ১ ০ ০ \\\\ & =\\left[(১ . ০ ৫)^{8}-১\\right] \\times ১ ০ ০\\end{aligned}   প্রকৃত   সুদের   হার , EAR  ​ = [ ( ১ + m i ​ ) m − ১ ] × ১০০ = [ ( ১ + 8 0. ২০ ​ ) 8 − ১ ] × ১০০ = [ ( ১ . ০৫ ) 8 − ১ ] × ১০০ ​ = (১.২১৫৫ – ১) × ১০০ = ০.২১৫৫ × ১০০ = ২১.৫৫% ∴ জনাব রাসেলের গৃহীত ঋণের প্রকৃত সুদের হার ২১.৫৫%। উত্তর: ২১.৫৫%।"
        },
        {
          "label": "ঘ",
          "question": "'ক' ব্যাংক হতে জনাব রাসেল কত টাকা পাবেন তা নির্ণয়পূর্বক, তার বন্ধুর পরামর্শ গ্রহণ করা যৌক্তিক কি না? বিশ্লেষণ করো।",
          "explanation": "উত্তর সংকেতঃ জনাব রাসেল 'ক' ব্যাংকে অর্থ জমা রাখলে ৮ বছর পর ১২,৭৯,১৩৪ টাকা পাবেন। অন্যদিকে, তার বন্ধুর পরামর্শ অনুযায়ী জমি ক্রয় করলে ৮ বছর পর এর ভবিষ্যৎ মূল্য হবে ২৮,০০,০০০ টাকা। জনাব রাসেল জমি ক্রয় করলে (২৮,০০,০০০ – ১২,৭৯,১৩২) = ১৫,২০,৮৬৮ টাকা বেশি পাবেন। সুতরাং,তার বন্ধুর পরামর্শ গ্রহণ করা যৌক্তিক হবে।"
        }
      ]
    },
    {
      "number": "3",
      "uddipok": "জনাব আলীম ৫০,০০০ টাকা ৫ বছরের জন্য একটি ব্যাংকে জমা রাখতে চান। 'ক' ব্যাংক তাকে ৮% হারে সুদ প্রদানের প্রস্তাব দেয় এবং 'খ' ব্যাংক তাকে একই হার সুদে ৫ বছর পর ৭৪,০০০ টাকা প্রদানের প্রস্তাব দেয়। অন্যদিকে, তার বন্ধু ফাহিম ৫ বছর পর ৫০,০০০ টাকা পাওয়ার আশায় কিছু টাকা 'গ' ব্যাংকে জমা রাখতে চান। উক্ত 'গ' ব্যাংক তাকে ৭% মাসিক চক্রবৃদ্ধি সুদ প্রদানের প্রস্তাব দিয়েছে।",
      "tag": "SB 22",
      "sub_questions": [
        {
          "label": "ক",
          "question": "অর্থের সময়মূল্য কী?",
          "explanation": "সময়ের সাথে সাথে অর্থেরমূল্য পরিবর্তন হওয়াকে অর্থের সময়মূল্য বলে।"
        },
        {
          "label": "খ",
          "question": "সঠিক প্রকল্প নির্বাচনে অর্থের সময়মূল্যের ধারণা ব্যাখ্যা করো।",
          "explanation": "প্রকল্পের লাভজনকতা যাচাই করে সঠিক প্রকল্প নির্বাচনে অর্থের সময়মূল্যের ধারণা ব্যবহার করা হয়। বিভিন্ন প্রকল্পে বিভিন্ন মেয়াদে অর্থ বিনিয়োগ করতে হয়। অর্থের বর্তমান মূল্য ও ভবিষ্যৎ মূল্য এক নয়। অর্থের সময়মূল্য ব্যবহার করে কোনো প্রকল্পের সম্ভাব্য নগদ প্রবাহের বর্তমান মূল্য নির্ণয় করা হয়। এটি প্রকল্পটির লাভজনকতা যাচাইয়ে সহায়তা করে। ফলে প্রকল্প নির্বাচন করাও সহজতর হয়।"
        },
        {
          "label": "গ",
          "question": "'গ' ব্যাংকের বর্তমান মূল্য নির্ণয় করো।",
          "explanation": "'গ' ব্যাংকের বর্তমান মূল্য নির্ণয়: দেওয়া আছে, ভবিষ্যৎ মূল্য, FV = ৫০,০০০ টাকা সুদের হার, i = ৭% বা, ০.০৭ বছরে চক্রবৃদ্ধির সংখ্যা, m = ১২ বার [মাসিক চক্রবৃদ্ধি] মেয়াদ, n = ৫ বছর আমরা জানি,  বর্তমান মূল্য,  P V = F V ( ১ + i m ) n × m = ৫০ , ০০০ ( ১ + ০ . ০৭ ১২ ) ৫ × ১২ = ৫০ , ০০০ ( ১ . ০০৫৮৩ ) ৬০ = ৩৫ , ২৭০ . ২৫ টাকা  \\begin{aligned} \\text { বর্তমান মূল্য, } \\mathrm{PV} & =\\frac{\\mathrm{FV}}{\\left(১+\\frac{\\mathrm{i}}{\\mathrm{m}}\\right)^{\\mathrm{n} \\times \\mathrm{m}}}=\\frac{৫ ০, ০ ০ ০}{\\left(১+\\frac{০ . ০ ৭}{১ ২}\\right)^{৫ \\times ১ ২}} \\\\ & =\\frac{৫ ০, ০ ০ ০}{(১ . ০ ০ ৫ ৮ ৩)^{৬ ০}}=৩ ৫, ২ ৭ ০ . ২ ৫ \\text { টাকা }\\end{aligned}   বর্তমান   মূল্য ,  PV ​ = ( ১ + m i ​ ) n × m FV ​ = ( ১ + ১২ ০ . ০৭ ​ ) ৫ × ১২ ৫০ , ০০০ ​ = ( ১ . ০০৫৮৩ ) ৬০ ৫০ , ০০০ ​ = ৩৫ , ২৭০ . ২৫   টাকা   ​ ∴ 'গ'ব্যাংকের বর্তমান মূল্য ৩৫,২৭৭.২৭ টাকা। উত্তর: ৩৫,২৭৭.২৭ টাকা।"
        },
        {
          "label": "ঘ",
          "question": "'ক' ব্যাংকের ভবিষ্যৎ মূল্য নির্ণয়পূর্বক জনাব আলীম কোন ব্যাংকে টাকা রাখলে বেশি লাভবান হবেন? বিশ্লেষণ করো।",
          "explanation": "জনাব আলীমের জন্য লাভজনক ব্যাংক নির্বাচন করতে হলে উভয় ব্যাংকের ভবিষ্যৎ মূল্য নির্ণয় করতে হবে। 'ক' ব্যাংকের ভবিষ্যৎ মূল্য নির্ণয়: দেওয়া আছে, ভবিষ্যৎ মূল্য, PV = ৫০,০০০ টাকা সুদের হার, i = ৮% বা, ০.০৮ মেয়াদ, n = ৫ বছর আমরা জানি, ভবিষ্যৎ মূল্য, FV = PV (১+i) n = ৫০ , ০০০ ( ১ + ০ . ০৮ ) ৫ { }^{n}=৫ ০, ০ ০ ০(১+০ . ০ ৮)^{৫} n = ৫০ , ০০০ ( ১ + ০ . ০৮ ) ৫ 'ক' ব্যাংকের ভবিষ্যৎ মূল্য ৭৩,৪৬৬.৫০ টাকা। 'জনাব আলীম 'ক' ব্যাংক থেকে ৫ বছর পর ৭৩,৪৬৬.৫০ টাকা পাবেন। 'খ' ব্যাংক থেকে ৫ বছর পর ৭৪,০০০ টাকা পাবেন [উদ্দীপকে দেওয়া আছে)। জনাব আলীম 'খ' ব্যাংক থেকে (৭৪,০০০ - ৭৩,৪৬৬.৫০) = ৫৩৩.৫০ টাকা বেশি পারেন। তাই বলা যায়, জনাব আলীম 'খ' ব্যাংকে টাকা জমা রাখলে বেশি লাভবান হবেন।"
        }
      ]
    },
    {
      "number": "4",
      "uddipok": "জনাব আসিফ 'ক' প্রকল্পে নিজের সঞ্চিত অর্থ এবং 'খ' প্রকল্পে জনতা ব্যাংক থেকে ৮% হারে ঋণ সংগ্রহ করে অর্থ বিনিয়োগ করেছেন। 'ক' প্রকল্প থেকে গত ৫ বছরে প্রাপ্ত আয় হার যথাক্রমে ১০%, ১২%, ৮%, -৫% এবং ৫%। 'খ' প্রকল্পের আদর্শ বিচ্যুতি ১০%। আর্থিক সমস্যার কারণে বর্তমানে তিনি একটি প্রকল্প বন্ধ করে দিতে চান।",
      "tag": "SB 22",
      "sub_questions": [
        {
          "label": "ক",
          "question": "ঝুঁকিমুক্ত আয় কী?",
          "explanation": "যে আয়ে প্রকৃত আয় সর্বদাই প্রত্যাশিত আয়ের সমান হয় তাকে ঝুঁকিমুক্ত আয় বলে।"
        },
        {
          "label": "খ",
          "question": "'সকল অনিশ্চয়তা ঝুঁকি নয়'- ব্যাখ্যা করো।",
          "explanation": "অনিশ্চয়তার পরিমাপযোগ্য অংশকে ঝুঁকি বলা হয়। অনিশ্চয়তা থেকে ঝুঁকি সৃষ্টির হয়। তবে সব অনিশ্চয়তা ঝুঁকি নয়। অনিশ্চয়তার যে অংশটুকু পরিমাপ করা যায় তাই ঝুঁকি। বিভিন্ন কৌশল প্রয়োগ করে এ ঝুঁকি হ্রাস করা যায়। সুতরাং, সকল অনিশ্চয়তা ঝুঁকি নয়, বরং ঝুঁকি হচ্ছে অনিশ্চয়তার শুধু পরিমাপযোগ্য অংশ।"
        },
        {
          "label": "গ",
          "question": "ব্যবসায় প্রতিষ্ঠানের দৃষ্টিকোণ থেকে জনাব আসিফের 'খ' প্রকল্পে কী রকম ঝুঁকি বিদ্যমান রয়েছে? বর্ণনা করো।",
          "explanation": "ব্যবসায় প্রতিষ্ঠানের দৃষ্টিকোণ থেকে জনাব আসিফের 'খ' প্রকল্পে আর্থিক ঝুঁকি বিদ্যমান রয়েছে এই ধরনের ঝুঁকি বহিস্থ উৎস থেকে অর্থায়নের ফলে সৃষ্টি হয়। যে প্রতিষ্ঠানের ঋণ মূলধন বেশি, সে প্রতিষ্ঠানের আর্থিক ঝুঁকি বেশি। মূলত দায় পরিশোধের অক্ষমৃতা থেকেই এই ঝুঁকির সৃষ্টি হয়। আর্থিক ঝুঁকির কারণে কোম্পানির দেউলিয়া হওয়ার আশঙ্কাও সৃষ্টি হয়। উদ্দীপকে জনাব আসিফের হাতে দুটি প্রকল্প রয়েছে। 'ক' প্রকল্পে নিজের সঞ্চিত অর্থ বিনিয়োগ করেছেন এবং 'খ' প্রকল্পে জনতা ব্যাংক থেকে ৮% হারে ঋণ সংগ্রহ করে অর্থ বিনিয়োগ করেছেন। 'খ' প্রকল্পে অর্থায়নের জন্য জনাব আসিফ মূলত ঋণ মূলধন ব্যবহার করেন। এক্ষেত্রে নিয়মিত ঋণের অর্থ ও সুদ পরিশোধ করা বাধ্যতামূলক। অর্থের সমস্যার কারণে ঋণের 'অর্থ বা সুদ পরিশোধে ব্যর্থ হলে তিনি আর্থিক ঝুঁকির সম্মুখীন হবেন। কারণ ঋণের অর্থ বা সুদ এক ধরনের দায়। আর দায় পরিশোধের ব্যর্থতা থেকেই আর্থিক ঝুঁকির সৃষ্টি হয়। তাই বলা যায়, ঋণ মূলধন ব্যবহার করায় জনাব আসিফের খ'প্রকল্পে আর্থিক ঝুঁকি বিদ্যমান।"
        },
        {
          "label": "ঘ",
          "question": "জনাব আসিফের বর্তমানে কোন প্রকল্পটি বন্ধ করে দেওয়া উচিত? 'ক' প্রকল্পের আদর্শ বিচ্যুতি নির্ণয় পূর্বক মন্তব্য করো।",
          "explanation": "জনাব আসিফের বর্তমানে প্রকল্প বন্ধের সিদ্ধান্ত গ্রহণের জন্য উভয় প্রকল্পের আদর্শ বিচ্যুতি নির্ণয় করতে হবে। 'ক' প্রকল্পের আদর্শ বিচ্যুতি নির্ণয়: আমরা জানি, আদর্শ বিচ্যুতি = ∑ ( আয় হার  −  গড় হার )   n − ১ =\\sqrt{\\frac{\\sum(আ য ় ~ হ া র ~-~ গ ড ় ~ হ া র) ~}{n-১}} = n − ১ ∑ ( আয়   হার   −   গড়   হার )   ​ ​ ∴ 'ক' প্রকল্পের আদর্শ বিচ্যুতি ৬.৬৭%।' 'খ' প্রকল্পের আদর্শ বিচ্যুতি ১০% [উদ্দীপকে দেওয়া আছে]। যে প্রকল্পের আদর্শ বিচ্যুতি বেশি, সে প্রকল্প অধিক ঝুঁকিপূর্ণ। এখানে 'খ' প্রকল্পের আদর্শ বিচ্যুতি 'ক' প্রকল্প অপেক্ষা বেশি। সুতরাং; 'খ' প্রকল্পের ঝুঁকিও 'ক' প্রকল্পের চেয়ে বেশি। তাই আদর"
        }
      ]
    },
    {
      "number": "5",
      "uddipok": "জনাব সাফোয়ানের সূর্য ও চন্দ্র নামক দুটি প্রকল্পে বিনিয়োগের সুযোগ আছে। সূর্য প্রকল্প থেকে গত ৪ বছরের আয় যথাক্রমে ২০১৮ → \\rightarrow → ২২%, ২০১৯ → \\rightarrow → ২০%, ২০২০ → \\rightarrow → ১৮% এবং ২০২১ → \\rightarrow → ২০%। অন্যদিকে, চন্দ্র প্রকল্পের আদর্শ বিচ্যুতি হলো ৩% এবং গড় আয় ২০%।",
      "tag": "SB 22",
      "sub_questions": [
        {
          "label": "ক",
          "question": "সুদ হারের ঝুঁকি কী?",
          "explanation": "সুদের হারের পরিবর্তনের কারণে বিনিয়োগের মূল্য কমার আশঙ্কাকেই সুদের হারের ঝুঁকি বলে।"
        },
        {
          "label": "খ",
          "question": "কোম্পানি অপেক্ষা একমালিকানা ও অংশীদারি ব্যবসায়ের তারল্য ঝুঁকি বেশি কেন? ব্যাখ্যা করো।",
          "explanation": "দ্রুত সময়ে নগদ অর্থের ব্যবস্থা করা যায় না বিধায় কোম্পানি অপেক্ষা একমালিকানা ও অংশীদীরি ব্যবসায়ের তারল্য ঝুঁকি বেশি। একমালিকানা ও অংশীদারি ব্যবসায়ে তারল্য ঝুঁকি অনেক বেশি। কারণ নগদ অর্থের প্রয়োজন হলে ব্যবসায়টির স্থাবর-অবস্থার সম্পদ সহজে বিক্রয় করা যায় না। অন্যদিকে, একজন বিনিয়োগকারী কোনো কোম্পানির শেয়ার সহজেই সেকেন্ডারি মূলধন বাজারে বিক্রয় করে নগদ অর্থ সংগ্রহ করতে পারে। তাই কোম্পানি অপেক্ষা একমালিকানা ও অংশীদারি ব্যবসায়ের তারল্য ঝুঁকি বেশি হয়।"
        },
        {
          "label": "গ",
          "question": "ব্যবসায় প্রতিষ্ঠানের দৃষ্টিকোণ থেকে সূর্য প্রকল্পে কোন ধরনের ঝুঁকি বিদ্যমান? ব্যাখ্যা করো।",
          "explanation": "ব্যবসায় প্রতিষ্ঠানের দৃষ্টিকোণ থেকে সূর্য প্রকল্পে ব্যবসায়িক ঝুঁকিবিদ্যমান সাধারণত ব্যবসায় পরিচালন খরচ পরিশোধের অক্ষমতা থেকে এ ঝুঁকির সৃষ্টি হয়। প্রতিষ্ঠানের বিক্রয়লব্ধ আয়ে স্থিতিশীলতা না থাকলেও ধরনের ঝুঁকির সৃষ্টি হয়। এ ঝুঁকির উৎস হিসেবে বিক্রয়মূল্য, বিক্রয়ের পরিমাণ, উৎপাদন খরচ ইত্যাদির পরিবর্তন উল্লেখযোগ্য উদ্দীপকে জনাব সাফোয়ানের সূর্য ও চন্দ্র নামক দুটি প্রকল্পে বিনিয়োগের সুযোগ আছে। সূর্য প্রকল্প থেকে গত ৪ বছরের আয় যথাক্রমে ২২%, ২০%, ১৮% ও ২০%। এখানে সূর্য প্রকল্পের বিক্রয়লব্ধ আয়ে স্থিতিশীলতা নেই। বিক্রয়লব্ধ আয় কোনো সময় কম আবার কোনো সময় বেশি। এটি প্রতিষ্ঠানের পরিচালন ব্যয় মেটাতে অনিশ্চয়তা সৃষ্টি করবে। আর পরিচালন ব্যয় পরিশোধের অক্ষমতা বা অনিশ্চয়তা থেকে ব্যবসায়িক ঝুঁকির সৃষ্টি হয়। তাই বলা যায়, বিক্রয়লব্ধ আয়ে অস্থিতিশীলতা থাকার কারণে সূর্য প্রকল্পে ব্যবসায়িক ঝুঁকি রয়েছে।"
        },
        {
          "label": "ঘ",
          "question": "সূর্য প্রকল্পের আদর্শ বিচ্যুতি নির্ণয়পূর্বক জনাব সাফোয়ানের কোন প্রকল্পে বিনিয়োগ যথার্থ? মতামত দাও।",
          "explanation": "সূর্য প্রকল্পের আদর্শ বিচ্যুতি নির্ণয়পূর্বক জনাব সাফোয়ানের বিনিয়োগ সিদ্ধান্ত যাচাই: সূর্য প্রকল্পের আদর্শ বিচ্যুতি নির্ণয়: আমরা জানি, আদর্শ বিচ্যুতি = ∑ (  আয় হার - গড় হার)  2 n − ১ =\\sqrt{\\frac{\\sum(\\text { আয় হার - গড় হার) }^{2}}{n-১}} = n − ১ ∑ (   আয়   হার  -  গড়   হার )  2 ​ ​ ∴ সূর্য প্রকল্পের আদর্শ বিচ্যুতি ১.৬৩%। অতএব, সূর্য প্রকল্পের গড় আয় ২০% এবং আদর্শ বিচ্যুতি ১.৬৩%। অন্যদিকে, চন্দ্র প্রকল্পের গড় আয় ২০% এবং আদর্শ বিচ্যুতি ৩% [উদ্দীপকে দেওয়া আছে]। আমরা জানি, আয়ের হার সমান হলে, কম ঝুঁকি বেশি গ্রহণযোগ্য। এখানে, সূর্য প্রকল্পের আদর্শ বিচ্যুতি চন্দ্র প্রকল্পের আদর্শ বিচ্যুতি অপেক্ষা কম। তাই জনাব সাফোয়ানের সূর্য প্রকল্পে বিনিয়োগ করা যথার্থ হবে।"
        }
      ]
    },
    {
      "number": "6",
      "uddipok": "একটি প্রকল্প বন্ধ করে দেওয়ার উদ্দেশ্যে জনাব করিম 'ক' ও 'খ' নামের ৫. বছর মেয়াদি দুটি প্রকল্প বিশ্লেষণ করেন। প্রতিটি প্রকল্পের প্রাথমিক বিনিয়োগ ২ লক্ষ টাকা। প্রকল্প 'ক' থেকে গত ৫ বছরে প্রাপ্ত কর ও অবচয় পূর্ববর্তী মুনাফা যথাক্রমে ২০,০০০ টাকা, ২৫,০০০ টাকা, ৩৫,০০০ টাকা, ৪০,০০০ টাকা এবং ৪৫,০০০ টাকা। 'খ' প্রকল্প থেকে বিনিয়োগকৃত টাকা ৩ বছরের মধ্যে ফেরত আসবে।",
      "tag": "SB 22",
      "sub_questions": [
        {
          "label": "ক",
          "question": "মূলধন বাজেটিং কী?",
          "explanation": "মূলধন বাজেটিং হলো প্রতিষ্ঠানের দীর্ঘমেয়াদি বিনিয়োগ সিদ্ধান্তের সাথে জড়িত একটি প্রক্রিয়া।"
        },
        {
          "label": "খ",
          "question": "বাট্টার হারের প্রয়োজনীয়তা ব্যাখ্যা করো।",
          "explanation": "ভবিষ্যৎ মূল্য থেকে বর্তমান মূল্য নির্ধারণে যে হার ব্যবহার করা হয় তাকে বাট্টার হার বলে। বাট্টার হার দিয়ে বোঝানো হয় কোন হারে ভবিষ্যৎ মূল্যকে কমালে তা বর্তমান অর্থের সমান হবে। সাধারণত অর্থের উপযোগকে সমন্বয় করার জন্য বাট্টার হার ব্যবহার করা হয়। ভবিষ্যৎ মূল্যে অর্থের উপযোগ সমন্বয় করা থাকে বলে তা বাট্টার হারের মাধ্যমে সহজেই বর্তমান মূল্যে নির্ধারণ করা যায়। সাধারণত ব্যাংক হারকে বাট্টার হার হিসেবে বিবেচনা করা হয়।"
        },
        {
          "label": "গ",
          "question": "জনাব করিমের 'ক' প্রকল্পের গড় মুনাফার হার নির্ণয় করো।",
          "explanation": "জনাব করিমের 'ক' প্রকল্পের গড় মুনাফার হার নির্ণয়:  ‘ক’ প্রকল্পের বার্ষিক অবচয়  =  প্রাথমিক বিনিয়োগ   মেয়াদ  = ২০ , ০০০ ৫ = ৪০ , ০০০ টাকা  \\begin{aligned} \\text { ‘ক’ প্রকল্পের বার্ষিক অবচয় } & =\\frac{\\text { প্রাথমিক বিনিয়োগ }}{\\text { মেয়াদ }}=\\frac{২০,০০০}{৫} \\\\ & =৪০,০০০ \\text { টাকা }\\end{aligned}  ‘ ক ’  প্রকল্পের   বার্ষিক   অবচয়   ​ =   মেয়াদ     প্রাথমিক   বিনিয়োগ   ​ = ৫ ২০ , ০০০ ​ = ৪০ , ০০০   টাকা   ​ 'ক' প্রকল্পের নিট মুনাফার পরিমাণ: উত্তর:-৭%।"
        },
        {
          "label": "ঘ",
          "question": "জনাব করিমের কোন প্রকল্পটি বন্ধ করে দেওয়া উচিত? 'ক' প্রকল্পের পে-ব্যাক সময় নির্ণয়ের ভিত্তিতে মন্তব্য করো।",
          "explanation": "জনাব করিমের কোন প্রকল্পটি বন্ধ করে দেওয়া উচিত তা নির্ণয় করতে হলে উভয় প্রকল্পের পে-ব্যাক সময় নির্ণয় করতে হবে। 'ক' প্রকল্পের পে-ব্যাক সময় নির্ণয়: এখানে, জনাব করিমের 'ক' প্রকল্পের বিনিয়োগকৃত অর্থ প্রকল্পের মেয়াদের মধ্যে ফেরত আসবে না। অন্যদিকে, 'খ' প্রকল্পের বিনিয়োগকৃত টাকা ৩ বছরের মধ্যে ফেরত আসবে [উদ্দীপকে দেওয়া আছে। যেহেতু প্রকল্প 'খ'-এর বিনিয়োগকৃত অর্থ প্রকল্পের মেয়াদের মধ্যে ফেরত আসবে, তাই জনাব করিমের 'খ' প্রকল্প চালু রাখা উচিত। সুতরাং, পে-ব্যাক সময় বিবেচনায় জনাব করিমের প্রকল্প 'ক' বন্ধ করে দেওয়া যৌস্তিক হবে।"
        }
      ]
    },
    {
      "number": "7",
      "uddipok": "জনাব আলম একজন প্রতিষ্ঠিত ব্যবসায়ী। কর্মব্যস্ততার কারণে 'SR' ব্যাংক জনাব আলমের পক্ষে 'XY' ট্রেডার্সের সাথে চুক্তি করে। তাছাড়া, তার পক্ষে বাসা ভাড়া সংগ্রহ ও বিভিন্ন লেনদেন সম্পাদন করে। সম্প্রতি জনাব আলম চীন থেকে কম্পিউটার যন্ত্রাংশ আমদানি করে তার ব্যবসায়ের পরিধি বৃদ্ধি করেন। এক্ষেত্রে 'SR' ব্যাংক জনাব আলমের পক্ষে যাবতীয় লেনদেন সম্পাদন এবং প্রয়োজনীয় দলিলপত্র তৈরিতে সহায়তা করে।",
      "tag": "SB 22",
      "sub_questions": [
        {
          "label": "ক",
          "question": "মুদারাবা কী?",
          "explanation": "ইসলামি শরিয়া অনুযায়ী গ্রাহককে ব্যবসায়ের মূলধন যোগান এবং ব্যবসায়ের শরিক হিসেবে মূলধন ব্যবস্থাপনা করাকে মুদারাবা বলা হয়।"
        },
        {
          "label": "খ",
          "question": "বাণিজ্যিক ব্যাংক কীভাবে দেশের মূলধন গঠনে সাহায্য করে? ব্যাখ্যা করো।",
          "explanation": "ব্যাংক বিভিন্ন হিসাব খুলে জনগণের টাকা জমা নেওয়ার মাধ্যমে মূলধন গঠনে সাহায্য করে। সাধারণত ব্যাংকের সব কাজ কেন্দ্রীয়, অফিস কর্তৃক নিয়ন্ত্রিত হলেও দেশের বিভিন্ন স্থানে এর, শাখা অফিস থাকে। এসব শাখায় 'বিভিন্ন হিসাব খোলার সুবিধা দিয়ে ব্যাংক জনগণের ছড়িয়ে-ছিটিয়ে থাকা অর্থ সংগ্রহ করে। এভাবেই ব্যাংক মূলধন গঠনে সহায়তা করে থাকে।"
        },
        {
          "label": "গ",
          "question": "জনাব আলমের পক্ষে 'SR' ব্যাংক কী উদ্দেশ্য সম্পাদন করেছে? ব্যাংকিং ব্যবসায়ের আলোকে বর্ণনা করো।",
          "explanation": "জনাব আলমের পক্ষে 'SR' ব্যাংক গ্রাহকের প্রেক্ষাপটে প্রতিনিধি ও ও অছিসংক্রান্ত উদ্দেশ্য সম্পাদন করেছে। আমানত সংগ্রহ ও ঋণদান ছাড়াও নানাবিধ ব্যাংকিং সেবা প্রদান করে ব্যাংক। গ্রাহকের পক্ষে প্রতিনিধি ও অছি হিসেবে ব্যাংক কাজ করে। এক্ষেত্রে ব্যাংক গ্রাহকের পক্ষে ব্যবসায়িক চুক্তিতে অংশগ্রহণ, বিনিময় বিলে স্বাক্ষর, বাসা ভাড়া আদায় ইত্যাদি কাজ করে থাকে। ব্যাংক সাধারণত নির্দিষ্ট কমিশনের বিনিময়ে এসব কাজ করে। উদ্দীপকে জনাব আলম একজন প্রতিষ্ঠিত ব্যবসায়ী। কর্মব্যস্ততার কারণে 'SR' ব্যাংক তার পক্ষে' 'XY' ট্রেডার্সের সাথে চুক্তি করে। তাছাড়াও ব্যাংকটি,তার পক্ষে বাসা ভাড়া সংগ্রহ ও বিভিন্ন লেনদেন সম্পাদন করে। বিদেশ থেকে পণ্য আমদানি করতেও সহায়তা করে। এখানে ব্যাংকটি জনাব আলমের পক্ষ হয়ে তার প্রতিনিধিত্ব করছে। চুক্তিরদ্ধ ক্ষেত্রে 'SR' ব্যাংকের সাথে লেনদেন করা অথবা জনাব আলমের সাথে লেনদেন করা আইনগতভাবে সমতুল্য। র‍্যাংক সাধারণত গ্রাহকের প্রতিনিধি ও অছি হিসেবে কাজ করে এই সুবিধা প্রদান করে। তাই বলা যায়, উদ্দীপকের 'SR' ব্যাংক জনাব আলমের প্রতিনিধি ও অছি হিসেবে কাজ করছে।"
        },
        {
          "label": "ঘ",
          "question": "কম্পিউটার যন্ত্রাংশ ক্রয়ে 'SR' ব্যাংকের সম্পাদিত কাজটির ধরন উল্লেখপূর্বক দলিলটির ভূমিকা বিশ্লেষণ করো।",
          "explanation": "কম্পিউটার যন্ত্রাংশ ক্রয়ে 'SR' ব্যাংক জনাব আলমের পক্ষে প্রত্যয়পত্র ইস্যু করে আমদানি-রপ্তানি বাণিজ্যে গুরুত্বপূর্ণ ভূমিকা রাখে। প্রত্যয়পত্র হলো বাণিজ্যিক ব্যাংকের এক ধরনের আর্থিক নিশ্চয়তাপত্র। এর মাধ্যমে ব্যাংক আমদানিকারকের পক্ষে ও' রপ্তানিকারকের অনুকূলে রপ্তানিকৃত পণ্যের মূল্য পরিশোধের নিশ্চয়তা দেয়। আন্তর্জাতিক বাণিজ্যে প্রত্যয়পত্র একটি অপরিহার্যবিষয় উদ্দীপকে জনাব আলম একজন কর্মব্যস্ত ও প্রতিষ্ঠিত ব্যবসায়ী। 'SR' ব্যাংক তার পক্ষে ব্যবসায়িক চুক্তি সম্পাদন করে। তার হয়ে বাসা ভাড়া আদায় ও বিভিন্ন লেনদেন সম্পাদন করে। সম্প্রতি তিনি চীন থেকে কম্পিউটার যন্ত্রাংশ আমদানি করে ব্যবসায়ের পরিধি বৃদ্ধি করেন। এক্ষেত্রে 'SR' ব্যাংক জনাব আলমের পক্ষে যাবতীয় লেনদেন সম্পাদন করে। প্রয়োজনীয় দলিলপত্র তৈরিতেও ব্যাংকটি জনাব আলমকে সহায়তা করে। আমদানি-রপ্তানি বাণিজ্যে রপ্তানিকারক ও আমদানিকারক একে অপরের অপরিচিত থাকে। আর রপ্তানিকারক অর্থপ্রাপ্তির ক্ষেত্রে যথাযথ নিশ্চয়তা না পেলে পণ্য রপ্তানি করে না। 'SR' ব্যাংক জনাব আলমের পক্ষে প্রত্যয়পত্র ইস্যু করে। এ পত্রের মাধ্যমে চীনের রপ্তানিকারককে অর্থপ্রাপ্তির নিশ্চয়তা দেয়। এ মর্মে অঙ্গীকারও করে যে, জনাব আলম অর্থ পরিশোধে ব্যর্থ হলে ব্যাংকটি নিজে অর্থ পরিশোধ করবে। এছাড়া ব্যাংকটি প্রশেজনীয় আইনানুগ দলিলপত্র প্রেরণ করে সহায়তা করে। ব্যাংকের এ ধনের সেবা না থাকলে জনাব আলমের পক্ষে পণ্য আমদানি করা সম্ভব হতো না। তাই বলা যায়, জনাব আলমের পক্ষে 'SR' ব্যাংকের ইস্যুকৃত প্রত্যয়পত্রের ভূমিকা বৈদেশিক বাণিজ্যে অপরিসীম।"
        }
      ]
    },
    {
      "number": "8",
      "uddipok": "'PQ' ব্যাংক মুনাফা অর্জনের উদ্দেশ্যে জনগণের সঞ্চিত অর্থ আমানত হিসেবে গ্রহণ করে তাদের অর্থের নিরাপত্তা দিয়ে থাকে। মি. শাফায়াত ২ লক্ষ টাকা ঋণের জন্য আবেদন করলে 'PQ' ব্যাংক মি. শাফায়াতের আয় বিবরণী, ব্যাংক বিবরণী ও সততা বিচার-বিশ্লেষণ করে সিদ্ধান্ত নেয়।",
      "tag": "SB 22",
      "sub_questions": [
        {
          "label": "ক",
          "question": "আমানত কী?",
          "explanation": "বিভিন্ন হিসাবের মাধ্যমে ব্যাংক জনগণের কাছ থেকে যে অর্থ সংগ্রহ করে তাকে আমানত বলে।"
        },
        {
          "label": "খ",
          "question": "জীবনযাত্রার মান উন্নয়নে ব্যাংকের ভূমিকা ব্যাখ্যা করো।",
          "explanation": "ব্যাংক বিভিন্ন ধরনের নতুন নতুন পণ্য ও সেবা সৃষ্টি করে জনগণের জীবনযাত্রার মান উন্নয়নে সাহায্য করছে। ক্রেডিট কার্ড দিয়ে গ্রাহক নগদ টাকা ছাড়াই পণ্য কিনতে পারে। এটিএম মেশিন থেকে রাত-দিন ২৪ ঘণ্টা যেকোনো সময় নগদ টাকা উত্তোলন করা যায়। মোবাইল ও ইন্টারনেট ব্যাংকিং এর মাধ্যমে ঘরে বসেই ব্যাংকিং কাজ করা যাচ্ছে। এসব আধুনিক ব্যাংকিং সেবা মানুষের জীবনযাত্রার মান উন্নয়নে সাহায্য করছে।"
        },
        {
          "label": "গ",
          "question": "কার্যভিত্তিক শ্রেণি অনুসারে 'PQ' ব্যাংক কোন ধরনের ব্যাংক? বর্ণনা করো।",
          "explanation": "কার্যভিত্তিক শ্রেণি অনুসারে 'PQ' ব্যাংক হলো বাণিজ্যিক ব্যাংক। এ ব্যাংক মুনাফা অর্জনের উদ্দেশ্যে গঠিত ও পরিচালিত হয়। আমানত সংগ্রহ, ঋণদানসহ বিভিন্ন ব্যাংকিং সুবিধা বাণিজ্যিক ব্যাংকসমূহ প্রদান করে। জনগণের সঞ্চিত অর্থ থেকে ঋণ সৃষ্টি করে এ ব্যাংক ব্যবসায় পরিচালনা করে। বাণিজ্যিক ব্যাংক গ্রাহকের চাহিদা অনুযায়ী বিভিন্ন হিসাব খোলার মাধ্যমে লেনদেন সুবিধা প্রদান করে। উদ্দীপকে 'PQ' ব্যাংক মুনাফা অর্জনের উদ্দেশ্যে গঠিত ও পরিচালিত। ব্যাংকটি জনগণের সঞ্চিত অর্থ আমানত হিসেবে গ্রহণ করে এবং অর্থের নিরাপত্তাও দেয়। ব্যাংকের গ্রাহক মি. শাফায়াত ২ লক্ষ টাকা ঋণের জন্য আবেদন করেন। ব্যাংকটি মি. শাফায়াতের বিভিন্ন তথ্য যাচাইবাছাই করে ঋণ প্রদানসংক্রান্ত সিদ্ধান্ত নেয়। সাধারণত বাণিজ্যিক ব্যাংক মুনাফা অর্জনের উদ্দেশ্যে জনগণের কাছ থেকে আমানত সংগ্রহ করে ও অন্য পক্ষকে উক্ত অর্থ ঋণদান করে। এক্ষেত্রে গ্রাহকের অর্থের নিরাপত্তার স্বার্থে ঋণ দেওয়ার পূর্বে বিভিন্ন তথ্য বিচার-বিশ্লেষণ করে, যা উদ্দীপকের 'PQ' ব্যাংকও করেছে। তাই বলা যায়, উদ্দীপকের 'PQ ব্যাংক কার্যভিত্তিক শ্রেণি অনুযায়ী একটি বাণিজ্যিক ব্যাংক।"
        },
        {
          "label": "ঘ",
          "question": "মি. শাফায়াতকে ঋণ প্রদানে 'PQ' ব্যাংকের গৃহীত পদক্ষেপ ব্যাংকিং ব্যবসায়ের মূলনীতির আলোকে মূল্যায়ন করো।",
          "explanation": "মি. শাফায়াতকে ঋণ প্রদানে 'PQ' ব্যাংকের গৃহীত পদক্ষেপ' ব্যাংকিং ব্যবসায়ের নিরাপত্তার নীতির সাথে সামঞ্জস্যপূর্ণ। ব্যাংক অন্যের অর্থ নিয়ে ব্যবসায় পরিচালনা করে। তাই ব্যাংক গ্রাহকের অর্থ ও ঋণ হিসেবে প্রদত্ত অর্থের নিরাপত্তা নিশ্চিত করে। এ লক্ষ্যে ব্যাংক ঋণদানের সময় গ্রাহকের আর্থিক সচ্ছলতা ও সততা যাচাই করে। ব্যাংক পর্যাপ্ত পরিমাণ জামানতও সংরক্ষণ করে। উদ্দীপকে 'PQ' ব্যাংক জনগণের সঞ্চিত অর্থ আমানত হিসেবে গ্রহণ করে এবং তাদের অর্থের নিরাপত্তা দিয়ে থাকে। ব্যাংকটির প্রধান উদ্দেশ্য মুনাফা অর্জন করা। ব্যাংকটির গ্রাহক মি. শাফায়াত ২ লক্ষ টাকা ঋণের জন্য আবেদন করেন। ব্যাংকটি ঋণদানের সময় মি. শাফায়াতের আয় বিবরণী, ব্যাংক বিবরণী ও সততা বিচার-বিশ্লেষণ করে এবং পরবর্তী সিদ্ধান্ত নেয় উদ্দীপকে 'PQ' ব্যাংক ঋণ প্রদানের সময় গ্রাহকের আয় বিবরণী, ব্যাংক বিবরণী ও সততা বিচার-বিশ্লেষণ করে। অর্থাৎ ঋণ প্রদানের পূর্বে ঋণগ্রহীতার আর্থিক সচ্ছলতা ও সততা যাচাই করে। কারণ ঋণগ্রহীতা অসচ্ছল বা অসৎ হলে ঋণ ফেরত না পাওয়ার ঝুঁকির সৃষ্টি হবে। অধিক নিরাপত্তার স্বার্থে ব্যাংক জামানতও গ্রহণ করতে পারে। এসব কাজের উদ্দেশ্যই হলো সময়মতো ঋণের অর্থ ফেরত পাওয়া এবং গ্রাহকের আমানতকৃত অর্থের নিরাপত্তা নিশ্চিত করা। তাই বলা যায়, মি. শাফায়াতকে ঋণ প্রদানের ক্ষেত্রে 'PQ' ব্যাংক নিরাপত্তার নীতি অনুসরণ করেছে।"
        }
      ]
    },
    {
      "number": "9",
      "uddipok": "'ক' ও 'খ' নামক দুটি ব্যাংক দীর্ঘদিন ধরে আর্থিক অসচ্ছলতার কারণে 'গ' ব্যাংকের সাথে একত্রিত হয়ে ব্যাংকিং কার্যক্রম চালানোর সিদ্ধান্ত নেয়। উক্ত 'গ' ব্যাংকে-মক্কেলের চেক উপস্থাপন করা হলে তা যাচাইয়ের পরপরই চেকের অর্থ পরিশোধ করে। তার একজন গ্রাহকের কর্মচারী ইকবাল উক্ত গ্রাহকের হিসাবের জমার পরিমাণ জানতে চাইলে ব্যাংক তাকে তথ্য প্রকাশে অস্বীকৃতি জানায়। সম্প্রতি ব্যাংক তার সব পণ্য ও সেবা সম্পর্কে জনগণকে জানানোর জন্য পত্রিকায় একটি বিজ্ঞাপন দেয়।",
      "tag": "SB 22",
      "sub_questions": [
        {
          "label": "ক",
          "question": "বিনিময় ব্যাংক কী?",
          "explanation": "বৈদেশিক লেনদেন নিষ্পত্তি ও বৈদেশিক মুদ্রা বিনিময়ের জন্য যে ব্যাংক প্রতিষ্ঠিত হয় তাকে বিনিময় ব্যাংক বলে।"
        },
        {
          "label": "খ",
          "question": "\"প্রতিটি ব্যাংক ঋণ নতুনভাবে আমানত সৃষ্টি করে\"- মন্তব্যটি ব্যাখ্যা করো।",
          "explanation": "ব্যাংক ঋণের অর্থ নগদে না দিয়ে ঋণগ্রহীতার আমানতি হিসাবে দেওয়ার মাধ্যমে নতুন আমানতের সৃষ্টি হয়। ব্যাংক মঞ্জুরকৃত ঋণের অর্থ সরাসরি নগদে না দিয়ে তা আমানত হিসাবের মাধ্যমে দেয়। এক্ষেত্রে ব্যাংক উক্ত হিসাবে ঋণের অর্থ জমা করে। এ অর্থ ঋণগ্রহীতা প্রয়োজন অনুযায়ী চেকের মাধ্যমে উত্তোলন করে। এভাবেই প্রদত্ত ঋণ ব্যাংকের জন্য নতুন আমানতের সৃষ্টি করে।"
        },
        {
          "label": "গ",
          "question": "কাঠামোভিত্তিক শ্রেণিকরণের বিবেচনায় 'গ' ব্যাংক কোন ধরনের ব্যাংক? ব্যাখ্যা করো।",
          "explanation": "ঠামোভিত্তিক শ্রেণিকরণের বিবেচনায় 'গ' ব্যাংক একটি গ্রুপ ব্যাংক। দুই বা ততোধিক ব্যাংক একটি হোল্ডিং কোম্পানির অধীনে একত্রিত হয়ে এ ধরনের ব্যাক প্রতিষ্ঠা করে। অধীনস্থ ব্যাংকগুলো হোল্ডিং কোম্পানি দ্বারা নিয়ন্ত্রিত ও পরিচালিত। এক্ষেত্রে বৃহৎ ব্যাংকটি অন্য ব্যাংকগুলোর অধিকাংশ শেয়ার ক্রয় করে। ফলে দুর্বল ব্যাংকগুলো বৃহৎ ব্যাংকের অধীনস্থ হিসেবে আত্মপ্রকাশ করে। উদ্দীপকে 'ক' ও 'খ' দুটি ব্যাংক। তারা আর্থিক অসচ্ছলতার কারণে সঠিকভাবে ব্যাংকিং কার্যক্রম সম্পাদন করতে পারছে না। তাই তারা 'গ' ব্যাংকের সাথে একত্রিত হয়ে ব্যাংকিং কার্যক্রম চালানোর সিদ্ধান্ত নেয়। এখানে 'গ' ব্যাংক তাদের অধিকাংশ শেয়ার ক্রয় করে। 'ক' ও 'খ' ব্যাংক দুটির পরিচালনা ও নিয়ন্ত্রণের দায়িত্ব 'গ' ব্যাংক গ্রহণ করে। সাধারণত গ্রুপ ব্যাংকিং ব্যবস্থায় কোনো বৃহৎ ব্যাংক অন্য কোনো দুর্বল ব্যাংকের শেয়ার ক্রয় করে তাদের নিয়ন্ত্রণভার গ্রহণ করে। তাই বলা যায়, কাঠামোভিত্তিক শ্রেণি অনুযায়ী, 'গ' ব্যাংক একটি গ্রুপ ব্যাংক।"
        },
        {
          "label": "ঘ",
          "question": "ব্যাংক ব্যবসায়ের নীতির আলোকে 'গ' ব্যাংকের কার্যক্রম মূল্যায়ন করো।",
          "explanation": "ব্যাংকিং ব্যবসায়ের গোপনীয়তার নীতি ও প্রচার নীতি অনুযায়ী 'গ' ব্যাংকের কার্যক্রম যৌক্তিক। ব্যাংকিং ব্যবসায় কতগুলো মূলনীতির ওপর প্রতিষ্ঠিত। গোপনীয়তার নীতি অনুযায়ী ব্যাংক গ্রাহকের অনুমতি ব্যতীত গ্রাহকসংক্রান্ত কোনো তথ্য প্রকাশ করে না। গোপনীতা রক্ষা করে ব্যাংক গ্রাহকের আস্থা অর্জন করে। আবার উপযুক্ত, বোধগম্য ও আকর্ষণীয় প্রচারের মাধ্যমে ব্যাংক তার ব্যবসায়ের প্রসার ঘটায়। ব্যাংক তার কার্যাবলি বিজ্ঞাপনের মাধ্যমে গ্রাহকদের কাছে তুলে ধরে। উদ্দীপকে 'ক' ও 'খ' ব্যাংকের অধিকাংশ শেয়ার 'গ' ব্যাংক ক্রয় করে তাদের নিয়ন্ত্রণভার গ্রহণ করে। 'গ' ব্যাংকে মক্কেল চেক উপস্থাপন করলে, ব্যাংক তা যাচাই করে চেকের অর্থ পরিশোধ করে। ব্যাংকটির একজন গ্রাহকের কর্মচারী ইকবাল উক্ত গ্রাহকের হিসাব জমার পরিমাণ জানতে চাইলে ব্যাংকটি তাকে তথ্য প্রকাশে অস্বীকৃতি জানায়। সম্প্রতি ব্যাংক তার সব পণ্য ও সেবা সম্পর্কে জনগণকে জানানোর জন্য পত্রিকায় একটি বিজ্ঞাপন দেয়। চুক্তি অনুযায়ী ব্যাংক তার গ্রাহকের হিসাবসংক্রান্ত তথ্যের সর্বোচ্চ গোপনীয়তা বজায় রাখে। উদ্দীপকের 'গ' ব্যাংক কর্মচারী ইকবালকে তথ্য না দিয়ে হিসাবের তথ্যের গোপনীয়তা বজায় রেখেছে। ফলে. ব্যাংকটি তার গ্রাহকের বিশ্বাস ও আস্থা অর্জন করবে। আবার, ব্যাংক তার ব্যবসায়িক প্রসারের লক্ষ্যে তার কর্মদক্ষতা, বিশ্বস্ততা ও সেবামূলক কার্যাদি বিজ্ঞাপনের মাধ্যমে তুলে ধরে। উদ্দীপকের 'গ' ব্যাংকও তার পণ্য ও সেবা সম্পর্কিত বিজ্ঞপ্তি প্রকাশ করে। এভাবেই 'গ' ব্যাংক গ্রাহকের তথ্য প্রকাশ না করে গোপনীতার নীতি এবং সেবার বিজ্ঞপ্তি প্রকাশ করে প্রচার নীতি পালন করেছে, যা সম্পূর্ণ যৌক্তিক হয়েছে।"
        }
      ]
    },
    {
      "number": "10",
      "uddipok": "জনাব ছহিফা নিরাপত্তার কথা চিন্তা করে তার গহনাসমূহ নিয়ে একটি আর্থিক প্রতিষ্ঠানের পরামর্শ অনুযায়ী ব্যবস্থা গ্রহণ করেন। সম্প্রতি নগদ অর্থ নিয়ে ব্যক্তিগত কেনাকাটা করতে তিনি নিরাপত্তা নিয়ে শঙ্কিত। তাই তিনি নগদ অর্থের পরিবর্তে বিকল্প ব্যবস্থায় লেনদেন সম্পন্ন করতে পূর্বের আর্থিক প্রতিষ্ঠানটির সহায়তা নেন। উক্ত প্রতিষ্ঠানটি তার হিসাবের স্থিতি ও হিসাবের বিবরণী সম্পর্কে তথ্য দিয়ে সহায়তা করে থাকে। বর্তমানে তিনি অধিকতর নিরাপদে আর্থিক লেনদেন সম্পন্ন করতে সক্ষম হন।",
      "tag": "SB 22",
      "sub_questions": [
        {
          "label": "ক",
          "question": "পরিশোধিত মূলধন কী?",
          "explanation": "কোম্পানি প্রতিষ্ঠায় অনুমোদিত মূলধনের যে অংশ শেয়ারহোল্ডাররা পরিশোধ করে তাকে পরিশোধিত মূলধন বলে।"
        },
        {
          "label": "খ",
          "question": "বাণিজ্যিক ব্যাংক বিনিময়ের মাধ্যম হিসেবে কিসের প্রচলন করে? ব্যাখ্যা করো।",
          "explanation": "বাণিজ্যিক ব্যাংক অর্থ ও অর্থের মূল্যে পরিমাপযোগ্য দলিলের মাধ্যমে বিনিময়ের মাধ্যম সৃষ্টি করে। চেক, 'ক্রেডিট কার্ড, ব্যাংক ড্রাফট, পে-অর্ডার ইত্যাদি হলো ব্যাংক সৃষ্ট বিনিময় মাধ্যম। এসব দলিল ও উপকরণের মাধ্যমে সহজে অর্থ লেনদেন করা যায়। উপরোক্ত দলিল ও উপকরণের প্রচলন ঘটিয়ে বাণিজ্যিক ব্যাংক বিনিময়ের মাধ্যম সৃষ্টি করে।"
        },
        {
          "label": "গ",
          "question": "জনাব ছহিফা তার সম্পত্তির নিরাপত্তায় কোন ব্যবস্থা গ্রহণ করেছেন? ব্যাখ্যা করো।",
          "explanation": "জনাব ছহিফা তার সম্পত্তির নিরাপত্তায় ব্যাংকের লকার ব্যবস্থা গ্রহণ করেছেন। বাণিজ্যিক ব্যাংক আমানত সংগ্রহ ও ঋণদান ছাড়াও নানাবিধ ব্যাংকিং সেবা প্রদান করে। ব্যাংক সার্ভিস চার্জের বিনিময়ে গ্রাহকের মূল্যবান দলিলপত্র, গহনা ইত্যাদি জমা রাখে। এই সেবাটি লকার সার্ভিস নামে পরিচিত। এর মাধ্যমে গ্রাহক তার মূল্যবান সম্পত্তির নিরাপত্তা নিশ্চিত করতে পারে। উদ্দীপকে ছহিফা বেগম তার গহনা নিয়ে নিরাপত্তাহীনতায় ভুগছেন। তাই তিনি তার গহনা নিয়ে একটি আর্থিক প্রতিষ্ঠানের পরামর্শ অনুযায়ী ব্যবস্থা গ্রহণ করেন। মূলত বাণিজ্যিক ব্যাংক গ্রাহকের মূলবান দলিলপত্র ও গহনা লকারে জমা রেখে নিরাপত্তা নিশ্চিত করে। এটি বাণিজ্যিক ব্যাংকের আয়েরও একটি উৎস। একই সাথে জনাব ছহিফার মতো গ্রাহকদের মূল্যবান সম্পত্তিরও নিরাপত্তা দেয়। এভাবেইব্যাংক গ্রাহকের মূল্যবান দলিল, গহনা ও সম্পদের নিরাপত্তা দেয়। তাই বলা যায়, জনাব ছহিফা তার সম্পত্তির নিরাপত্তার জন্য বাণিজ্যিক ব্যাংক প্রদত্ত লকার সেবা গ্রহণ করেছেন।"
        },
        {
          "label": "ঘ",
          "question": "জনাব ছহিফার মতো ব্যক্তিদের আধুনিক সেবা ও নিরাপত্তা নিশ্চিতকরণে উদ্দীপকের আর্থিক প্রতিষ্ঠানটির ভূমিকা মূল্যায়ন করো।",
          "explanation": "জনাব ছহিফার মতো ব্যক্তিদের আধুনিক সেবা ও নিরাপত্তা নিশ্চিতকরণে ব্যাংকের ইলেকট্রনিক ব্যাংকিং সেবা গুরুত্বপূর্ণ ভূমিকা পালন করে। ইন্টারনেট ব্যাংকিং-এর মাধ্যমে গ্রাহক নির্দিষ্ট হিসাব নম্বর ও পাসওয়ার্ড ব্যবহার করে 'ব্যাংকের ওয়েবসাইটে প্রবেশ করে। এর মাধ্যমে গ্রাহক নিরাপদ লেনদেন, তহবিল স্থানান্তর, বিল প্রদান, হিসাবের বিবরণী জানা ইত্যাদি সেবা পায়। আবার, মোবাইলে এসএমএস-এর মাধ্যমে হিসাবের স্থিতি জানার সুবিধাও পাওয়া যায়। এছাড়া ডেবিট কার্ড বা ক্রেডিট কার্ডের সাহায্যে নগদ টাকা ছাড়াই কেনাকাটা করা যায়। উদ্দীপকের জনাব ছহিফা সম্প্রতি নগদ অর্থ নিয়ে ব্যক্তিগত কেনাকাটা করতে নিরাপত্তাহীনতায় ভুগছেন। তাই তিনি অর্থের বিকল্প ব্যবস্থায় লেনদেন করতে আর্থিক প্রতিষ্ঠানে যান। আর্থিক প্রতিষ্ঠানটি এ বিষয়ে তাকে সহায়তা করে। প্রতিষ্ঠানটি তার হিসাবের স্থিতি ও বিবরণী সম্পর্কে তথ্য দিয়েও সহায়তা করে থাকে। বর্তমানে তিনি অধিক নিরাপদে আর্থিক লেনদেন সম্পন্ন করতে সক্ষম হন। ইলেকট্রনিক ব্যাংকিং ব্যবস্থায় গ্রাহক নগদ টাকা ছাড়াই ডেবিট বা ক্রেডিট কার্ডে ব্যবহার করে কেনাকাটা করতে পারে, যা উদ্দীপকের জনাব ছহিফাও পেরেছেন। আবার, ইন্টারনেট ব্যাংকিং-এর মাধ্যমে তিনি হিসাব বিবরণী সম্পর্কে জানাসহ ঘরে বসে নানাবিধ ব্যাংকিং লেনদেন সম্পাদন করতে পারবেন। হিসাবের স্থিতি জানার জন্য এসএমএস ব্যাংকিং-এর সহায়তা নিতে পারেন। ইলেকট্রনিক ব্যাংকিং- এর আওতায় ব্যাংক গ্রাহকদের এ ধরনের নানাবিধ আধুনিক সেবা প্রদান করে। নির্দিষ্ট হিসাব নম্বর ও পাসওয়ার্ড থাকায় এ ধরনের লেনদেন নিরাপদও হয়ে থাকে। তাই বলা যায়, জনাব ছহিফার মতো ব্যক্তিদের আধুনিক সেবা ও নিরাপদ লেনদেন নিশ্চিতকরণে ব্যাংকের ইলেকট্রনিক ব্যাংকিং সেবা গুরুত্বপূর্ণ ভূমিকা রাখে।"
        }
      ]
    },
    {
      "number": "11",
      "uddipok": "নির্দিষ্ট আয়ের চাকরি করে জনাব তালেব প্রতি মাসের সঞ্চয়কৃত অর্থ নিরাপদে জমা রাখার উদ্দেশ্যে একটি ব্যাংক হিসাব খোলার সিদ্ধান্ত নেন। যোগাযোগ সুবিধার কথা বিবেচনা করে তিনি, তার বাসার নিকটবর্তী 'PR' ব্যাংকে একটি হিসাব খুলেন। কিন্তু পরবর্তীতে উক্ত হিসাব হতে বহুমুখী সেবা গ্রহণের ক্ষেত্রে তিনি বিভিন্ন সমস্যার সম্মুখীন হন। এ ব্যাপারে বন্ধুর সাথে আলোচনা করলে তার বন্ধু তাকে হিসাব খোলার পূর্বে আরো কিছু গুরুত্বপূর্ণ বিষয় সতর্কতার সাথে বিবেচনা করার দরকার ছিল বলে উল্লেখ করেন।",
      "tag": "SB 22",
      "sub_questions": [
        {
          "label": "ক",
          "question": "এসএমএস ব্যাংকিং কী?",
          "explanation": "মোবাইলে এসএমএস-এর মাধ্যমে ব্যাংকিং সেবা দেওয়াকে এসএমএস ব্যাংকিং বলা হয়।"
        },
        {
          "label": "খ",
          "question": "ই-ব্যাংকিং-এর জনপ্রিয়তা লাভের কারণ কী? ব্যাখ্যা করো।",
          "explanation": "ইলেকট্রনিক ব্যাংকিং পদ্ধতি হলো ব্যাংকিং সেবা দেওয়ার আধুনিক কৌশল বা পদ্ধতি। এ পদ্ধতিতে একজন গ্রাহক ২৪ ঘণ্টাই সেবা পেয়ে থাকে। যেকোনো সময় যেকোনো স্থান থেকে অর্থস্থানান্তর, বিল প্রদানসহ সব ব্যাংকিং কাজই এ পদ্ধতিতে সহজে, দ্রুত সময়ে ও নির্ভুলভাবে করা যায়। বাংলাদেশের প্রত্যন্ত অঞ্চলের মানুষজনও এ সেবা পেয়ে থাকে। কেননা ঘরে বসেই এ পদ্ধতিতে ব্যাংকিং কাজ সম্পাদন করা যায়। এ কারণেই বাংলাদেশে ইলেকট্রনিক ব্যাংকিং জনপ্রিয়তা পাচ্ছে।"
        },
        {
          "label": "গ",
          "question": "জনাব তালেব 'PR' ব্যাংকে কোন ধরনের হিসাব খুলেছেন? বর্ণনা করো।",
          "explanation": "জনাব তালেব 'PR' ব্যাংকে সঞ্চয়ী হিসাব খুলেছেন। এ হিসাবের মাধ্যমে প্রতিদিন বা সপ্তাহে যতবার খুশি টাকা জমা রাখা যায়। তবে সপ্তাহে দুইবার বা নিয়ম অনুযায়ী টাকা উত্তোলন করা যায়। সাধারণত নির্দিষ্ট আয়ের জনগণ সঞ্চয়ের উদ্দেশ্যে এ হিসাব খুলে থাকে। এ হিসাবে স্বল্প হারে সুদ পাওয়া যায়। বর্তমানে কিছু ব্যাংক টাকা জমা বা তোলার ব্যাপারে নিয়ন্ত্রণ করছে না। উদ্দীপকে জনাব তালেব নির্দিষ্ট আয়ের চাকরি করেন। তিনি প্রতি মাসের সঞ্চয়কৃত অর্থ নিরাপদে জমা রাখার উদ্দেশ্যে একটি ব্যাংক হিসাব খোলার সিদ্ধান্ত নেন। যোগাযোগ সুবিধার কথা বিবেচনা করে তিনি তার বাসার নিকটবর্তী 'PR' ব্যাংকে একটি হিসাব খুলেন। সাধারণত নির্দিষ্ট আয়ের জনগণ সঞ্চয়ের উদ্দেশ্যে সঞ্চয়ী হিসাব খুলে। তাই জনাব তালেবও সঞ্চয়ী হিসাব খুলেছেন। এর মাধ্যমে তিনি প্রয়োজনমতো টাকা উত্তোলন করতে পারবেন।উদ্বৃত্ত অর্থ ব্যাংকে জমা থাকলে-এর ওপর তিনিনির্দিষ্ট হারে সুদ পাবেন। তাই বলা যায়, জনাব তালেব 'PR' ব্যাংকে সঞ্চয়ী হিসাব পরিচালনা করছেন।"
        },
        {
          "label": "ঘ",
          "question": "'PR' ব্যাংকে হিসাব খোলার পূর্বে জনাব তালেবের বিবেচনা যথার্থ ছিল কি না তার বন্ধুর পরামর্শের প্রেক্ষিতে মতামতসহ মূল্যায়ন করো।",
          "explanation": "ব্যাংক হিসাব খোলার ক্ষেত্রে গ্রাহকের বিবেচ্য বিষয় বিবেচনায়, উদ্দীপকের 'PR' ব্যাংকে হিসাব খোলার পূর্বে জনাব তালেবের বিবেচনা যথার্থ ছিল না। ব্যাংকে হিসাব খোলার পূর্বে গ্রাহক বিভিন্ন বিষয় বিবেচনা করে। তবে গ্রাহক সাধারণত ব্যাংকের অবস্থান, সেবা, দক্ষতা, সুনাম-ইত্যাদি বিষয় বিবেচনা করে। যেই ব্যাংক গ্রাহকের চাহিদা সর্বোচ্চ পূরণ করতে পারে, গ্রাহক ঐ ব্যাংকেই হিসাব খুলে। উদ্দীপকে জনাব তালেব 'PR' ব্যাংকে একটি হিসাব খুলেন। যোগাযোগ সুবিধার কথা বিবেচনা করে তিনি তার বাসার নিকটবর্তী ব্যাংকে হিসাব খুলেন। পরবর্তীতে উক্ত হিসাব থেকে বহুমুখী 'সেবা গ্রহণের ক্ষেত্রে তিনি বিভিন্ন সমস্যার সম্মুখীন হন। এ ব্যাপারেতিনি তার বন্ধুর সাথে আলোচনা করেন। তার বন্ধু তাকে হিসাব খোলার পূর্বে আরো কিছু গুরুত্বপূর্ণ বিষয় সতর্কতার সাথে বিবেচনা করার দরকার ছিল বলে উল্লেখ করেন। ব্যাংক হিসাব খোলার পূর্বে গ্রাহক প্রথমত ব্যাংকের অবস্থান বিবেচনা করে। ব্যাংকের কর্মচারীদের দক্ষতাও ভালো সেবা'পাওয়ার পূর্বশর্ত। যে ব্যাংক যত বেশি বহুমুখী সেবা প্রদান করে ঐ ব্যাংক তত বেশি পছন্দনীয়। ব্যাংকের অধিক শাখা ও সুনামও গ্রাহককে আকৃষ্ট করে। তালিকাভুক্ত ব্যাংক লেনদেনের ক্ষেত্রে বেশি নিরাপদ বলে বিবেচিত হয়। সেবার ওপর স্বল্প চার্জ ও আমানতের ওপর অধিক সুদ সব গ্রাহকেরই আকাঙ্ক্ষিত। বর্তমানে ইলেকট্রনিক সেবাসম্পন্ন ব্যাংক চাহিদার শীর্ষে রয়েছে। উদ্দীপকের জনাব তালেব এক্ষেত্রে শুধু ব্যাংকের অবস্থানই বিবেচনা করেছেন। তাই বলা যায়, 'PR' ব্যাংকে হিসাব খোলার পূর্বে জনাব তালেবের বিবেচনা যথার্থ ছিল না।"
        }
      ]
    }
  ]
}