{
  "title": "যশোর বোর্ড ২০২২",
  "subtitle": "ফিন্যান্স ও ব্যাংকিং (11)",
  "questions": [
    {
      "number": "1",
      "uddipok": "জনাব আদনান সব ধরনের ক্রেতার কথা চিন্তা করে অধিক মুনাফার প্রত্যাশায় লাক্স, ডেটল, মেরিল, 'তিব্বত, কসকো প্রভৃতি সাবানসহ বিভিন্ন ডিটারজেন্ট পাউডারের সমাবেশ ঘটান। এজন্য অতিরিক্ত অর্থের প্রয়োজন হলে নিকটস্থ 'A' ব্যাংক থেকে ১ বছর মেয়াদি ৫ লক্ষ টাকা ঋণ নেন।",
      "tag": "JB 22",
      "sub_questions": [
        {
          "label": "ক",
          "question": "ADB-এর পূর্ণরূপ কী?",
          "explanation": "ADB-এর পূর্ণরূপ হলো Asian Development Bank।"
        },
        {
          "label": "খ",
          "question": "“এতিমখানা মুনাফাভিত্তিক প্রতিষ্ঠান নয়” -ব্যাখ্যা করো।",
          "explanation": "এতিমখানা একটি অব্যবসায়ী প্রতিষ্ঠান। মানবকল্যাণে বা দরিদ্র ও বঞ্চিত মানুষের সেবায় নিয়োজিত প্রতিষ্ঠানকে অব্যবসায়ী প্রতিষ্ঠান বলে। এতিমখানা মানবকল্যাণে প্রতিষ্ঠা করা হয়, মুনাফা অর্জনের জন্য নয়। তবে এটিরও অর্থের প্রয়োজন আছে। বিভিন্ন অনুদানের মাধ্যমে এরা অর্থ সংগ্রহ করে। সংগৃহীত অর্থ মানবকল্যাণে ও প্রতিষ্ঠান পরিচালনায় ব্যবহার করা হয়। তাই এতিমখানা মুনাফভিত্তিক প্রতিষ্ঠান নয়।"
        },
        {
          "label": "গ",
          "question": "জনাব আদনান অধিক মুনাফার জন্য ব্যবসায় অর্থায়নের কোন নীতি অনুসরণ করেছেন? ব্যাখ্যা করো।",
          "explanation": "জনাব আদনান অধিক মুনাফার জন্য ব্যবসায় অর্থায়নের 'ব্যবসায়ের বৈচিত্র্যায়ন ও ঝুঁকি বণ্টন' নীতি অনুসরণ করেছেন। এই নীতির মূল কথা হলো পণ্যের সমাহার করে ঝুঁকি হ্রাস করা। এই নীতির মাধ্যমে ব্যবসায়ে ঝুঁকি বণ্টন করে প্রত্যাশিত মুনাফা অর্জন করা যায়। জনাব আদনান সব ধরনের ক্রেতার কথা চিন্তা করে ব্যবসায়ে বিভিন্ন পণ্যের সমাহার ঘটান। তিনি অধিক মুনাফার প্রত্যাশায় লাক্স, ডেটল, মেরিল, তিব্বত, কসকো প্রভৃতি সাবান বিক্রি করেন। এছাড়াও বিভিন্ন ডিটারজেন্ট পাউডারের সমাবেশ ঘটান। জনাব আদনান একটি পণ্য নিয়ে ব্যবসায় করলে ক্ষতি হওয়ার আশঙ্কা থাকতো। কিন্তু বৈচিত্র্যপূর্ণ পণ্যের কারণে একটি পণ্যের মুনাফা দিয়ে অন্য পণ্যের ক্ষতি কাটিয়ে ওঠা সম্ভব। এর ফলে ব্যবসায়ের ঝুঁকি বণ্টিত হবে এবং হ্রাস পাবে। এভাবে বিভিন্ন পণ্যের সমাবেশ ঘটালে ব্যবসায়ের মুনাফা অর্জনের সম্ভাবনা বৃদ্ধি পাবে। তাই বলা যায়, জনাব আদনান ব্যবসায়ের বৈচিত্র্যায়ন ও ঝুঁকিবণ্টন নীতি মেনে চলেছেন।"
        },
        {
          "label": "ঘ",
          "question": "'A' ব্যাংক থেকে গৃহীত ব্যবস্থা জনাব আদনানের জন্য যথার্থ কি না? মতামত দাও।",
          "explanation": "উপযুক্ততার নীতি অনুযায়ী 'A' ব্যাংক থেকে গৃহীত স্বল্পমেয়াদি ঋণের ব্যবস্থা জনাব আদনানের জন্য যথার্থ হয়েছে বলে আমি মনে করি। এ নীতি অনুযায়ী স্বল্পমেয়াদি তহবিল দ্বারা চলতি মূলধনের ব্যবস্থা করা হয়। আবার, দীর্ঘমেয়াদি তহবিল দিয়ে স্থায়ী মূলধন সরবরাহ করা হয়। ব্যবসায়ের নিয়মিত পণ্য কেনা, শ্রমিকের মজুরি ও ভাড়া প্রদানের জন্য চলতি মূলধন প্রয়োজন হয়। ব্যাংক থেকে স্বল্পমেয়াদি ঋণ নিয়ে এ ধরনের মূলধনের ব্যবস্থা করা যায়। উদ্দীপকে জনাব আদনান সব ধরনের ক্রেতার কথা চিন্তা করে ব্যবসায় পরিচালনা করেন। অধিক মুনাফার আশায় তিনি লাক্স, ডেটল, মেরিল, তিব্বত, কসকো প্রভৃতি সাবানসহ বিভিন্ন ডিটারজেন্ট পাউডার-এর সমাবেশ ঘটান। এজন্য অতিরিক্ত অর্থের প্রয়োজন হলে নিকটস্থ 'A'-ব্যাংক থেকে ১ বছর মেয়াদি ৫ লক্ষ টাকা ঋণ নেন। সাধারণত ব্যবসায়ের দৈনন্দিন খরচ নির্বাহের জন্য চলতি মূলধনের প্রয়োজন হয়। জনাব আদনানের ব্যবসায়িক পণ্য হলো বিভিন্ন প্রকার সাবান ও ডিটারজেন্ট পাউডার। এসব পণ্যের ব্যবস্থাপনায় অতিরিক্ত অর্থের প্রয়োজন হলে তিনি ১ বছর মেয়াদি ৫ লক্ষ টাকা ঋণ নেন। অর্থাৎ চলতি খরচ নির্বাহের জন্য তিনি স্বল্পমেয়াদি ঋণের উৎস ব্যবহার করেন। এ ঋণের বিপরীতে তাকে কোনো জামানাত প্রদান করতে হবে না। ব্যবসায়ের পণ্য বিক্রয়লব্ধ আয় দ্বারা সহজেই তিনি এ ঋণ পরিশোধ করতে পারবেন। এছাড়াও অর্থায়নের অন্যান্য স্বল্পমেয়াদি বিকল্প উৎসের তুলনায় এ উৎসের খরচ তুলনামূলকভাবে কম। তাই বলা যায়, চলতি মূলধনের প্রয়োজনে জনাব আদনানের, 'A' ব্যাংক থেকে স্বল্পমেয়াদি ঋণ নেওয়া যৌক্তিক সিদ্ধান্ত হয়েছে।"
        }
      ]
    },
    {
      "number": "2",
      "uddipok": "মি. তাহসিন ৫,০০,০০০ টাকা ৫ বছরের জন্য ব্যাংকে জমা রাখতে চান। 'সূর্য ব্যাংক' ৮% হারে বার্ষিক চক্রবৃদ্ধির প্রস্তাব দিয়েছে এবং 'চাঁদ ব্যাংক' ৭.৫% হারে ত্রৈমাসিক চক্রবৃদ্ধির প্রস্তাব দিয়েছে।",
      "tag": "JB 22",
      "sub_questions": [
        {
          "label": "ক",
          "question": "EAR-এর পূর্ণরূপ কী?",
          "explanation": "EAR-এর পূর্ণরূপ হচ্ছে Effective Annual Rate।"
        },
        {
          "label": "খ",
          "question": "সুযোগ ব্যয় কী? ব্যাখ্যা করো।",
          "explanation": "সম্পদ সীমিত হওয়ার কারণে একটি দ্রব্য বেশি উৎপাদন এর জন্য অন্য একটি দ্রব্য উৎপাদন ছেড়ে দেওয়াকে অর্থনীতিতে সুযোগ ব্যয় (opportunity cost) বলে। কোন নির্দিষ্ট পরিমান দ্রব্য উৎপাদন এর বিপরীতে যে পরিমান দ্রব্য ছাড় দিতে হয়, তাই হচ্ছে উৎপাদিত দ্রব্যের সুযোগ ব্যয় বা খরচ। অর্থনীতিবিদরা কাঙ্খিত কিছু পেতে কী ত্যাগ করতে হবে তা নির্দেশ করার জন্য সুযোগ ব্যয় বা খরচ শব্দটি ব্যবহার করেন।"
        },
        {
          "label": "গ",
          "question": "মি.তাহসিন 'সূর্য ব্যাংক' থেকে কত টাকা পাবেন? নির্ণয় করো।",
          "explanation": "মন্তব্য: মি. তাহসিন 'চাঁদ ব্যাংকে' টাকা জমা রাখলে ৭,২৪,৯৭৪ টাকা পাবেন। অপরপক্ষে, 'সূর্য ব্যাংকে' জমা রাখলে ৭,৩৪,৬৯০ টাকা পাবেন। অর্থাৎ, 'সূর্য ব্যাংকে' জমা রাখলে (৭,৩৪,৬৯০ – ৭,২৪,৯৭৪) = ৯,৭১৬ টাকা বেশি পাবেন। তাই মি. তাহসিনের 'সূর্য ব্যাংকে' টাকা জমা রাখা উচিত হবে।"
        },
        {
          "label": "ঘ",
          "question": "'সূর্য ব্যাংক' ও 'চাঁদ ব্যাংক'-এর মধ্যে কোনটি লাভজনক? বিশ্লেষণ করো।",
          "explanation": "মন্তব্য: মি. তাহসিন 'চাঁদ ব্যাংকে' টাকা জমা রাখলে ৭,২৪,৯৭৪ টাকা পাবেন। অপরপক্ষে, 'সূর্য ব্যাংকে' জমা রাখলে ৭,৩৪,৬৯০ টাকা পাবেন। অর্থাৎ, 'সূর্য ব্যাংকে' জমা রাখলে (৭,৩৪,৬৯০ – ৭,২৪,৯৭৪) = ৯,৭১৬ টাকা বেশি পাবেন। তাই মি. তাহসিনের 'সূর্য ব্যাংকে' টাকা জমা রাখা উচিত হবে।"
        }
      ]
    },
    {
      "number": "3",
      "uddipok": "৫ বছর পর ৫০,০০০ টাকা পাওয়ার আশায় কিছু টাকা তুমি ব্যাংকে জমা রাখতে চাও। 'X' ব্যাংক বার্ষিক ১০% হারে মুনাফা প্রদানের প্রস্তাব দিয়েছে। অপরদিকে, 'Y' ব্যাংক ৯.৫% হারেমাসিক চক্রবৃদ্ধির প্রস্তাব দিয়েছে।",
      "tag": "JB 22",
      "sub_questions": [
        {
          "label": "ক",
          "question": "FV-এর সূত্রটি লেখো।",
          "explanation": "FV-এর সূত্রটি হলো, FV = PV (১ + i) n ^n n ।"
        },
        {
          "label": "খ",
          "question": "বাট্টাকরণ পদ্ধতি কী? ব্যাখ্যা করো।",
          "explanation": "ভবিষ্যতে মূল্য থেকে বর্তমান মূল্য নির্ণয়ের প্রক্রিয়াকে বাট্টাকরণ বলে। বর্তমানে পাওয়া আর ভবিষ্যতে পাওয়া একই পরিমাণ অর্থ সমান মূল্য বহন করে না। এক্ষেত্রে ভবিষ্যৎ মূল্যের চাইতে বর্তমান মূল্য বেশি মূল্যবান। এজন্য ভবিষ্যতে যে অর্থ পাওয়া যাবে তা বর্তমান মূল্যে রূপান্তর করে আর্থিক সিদ্ধান্ত নিতে হয়। আর বাট্টাকরণ প্রক্রিয়ায় ভবিষ্যৎ মূল্য থেকে বর্তমান মূল্য নির্ণয় করা হয়।"
        },
        {
          "label": "গ",
          "question": "'X' ব্যাংকে কত টাকা জমা রাখতে হবে?",
          "explanation": "'X' ব্যাংকের প্রকৃত সুদের হার নির্ণয়: দেওয়া আছে, বার্ষিক সুদের হার, i = ১০% বা, ০.১০ চক্রবৃদ্ধির সংখ্যা, m = ১ বার 'X' ব্যাংকের প্রকৃত সুদের হার ১০% এবং 'Y' ব্যাংকের প্রকৃত সুদের হার ৯.৯২%। 'X' ব্যাংকে টাকা জমা রাখলে বেশি টাকা সুদ পাওয়া যাবে। কারণ 'X' ব্যাংকের সুদের হার 'Y' ব্যাংকের থেকে বেশি। সুতরাং, 'X' ব্যাংকে বিনিয়োগ লাভজনক হবে।"
        },
        {
          "label": "ঘ",
          "question": "প্রকৃত সুদের হারের প্রেক্ষিতে কোন বিনিয়োগ লাভজনক? মতামত দাও।",
          "explanation": "'X' ব্যাংকের প্রকৃত সুদের হার নির্ণয়: দেওয়া আছে, বার্ষিক সুদের হার, i = ১০% বা, ০.১০ চক্রবৃদ্ধির সংখ্যা, m = ১ বার 'X' ব্যাংকের প্রকৃত সুদের হার ১০% এবং 'Y' ব্যাংকের প্রকৃত সুদের হার ৯.৯২%। 'X' ব্যাংকে টাকা জমা রাখলে বেশি টাকা সুদ পাওয়া যাবে। কারণ 'X' ব্যাংকের সুদের হার 'Y' ব্যাংকের থেকে বেশি। সুতরাং, 'X' ব্যাংকে বিনিয়োগ লাভজনক হবে।"
        }
      ]
    },
    {
      "number": "4",
      "uddipok": "রুহি স্টোর ব্যাংক থেকে ১০% মুনাফায় ৩ কোটি টাকা ঋণ গ্রহণ করে। করোনার প্রভাবে ১ম বছর প্রতিষ্ঠানটি ব্যাংকের কিস্তি প্রদান করতে অক্ষম হয়। ২য় বছর শ্রমিকের বেতন ও অফিস ভাড়া প্রদানেও অক্ষম হয়।",
      "tag": "JB 22",
      "sub_questions": [
        {
          "label": "ক",
          "question": "ঝুঁকি ও অনিশ্চয়তা প্রতিষ্ঠানের কোনটি অর্জনে বাধা সৃষ্টি করে?",
          "explanation": "ঝুঁকি ও অনিশ্চয়তা প্রতিষ্ঠানের লক্ষ্য অর্জনে বাধা সৃষ্টি করে।"
        },
        {
          "label": "খ",
          "question": "ব্যবসায়ের ক্ষেত্রে প্রত্যাশিত ফলের চেয়ে প্রকৃত ফল কম হওয়ার কারণ কী? ব্যাখ্যা করো।",
          "explanation": "ঝুঁকি ও অনিশ্চয়তার কারণে ব্যবসায়ের ক্ষেত্রে প্রত্যাশিত ফলের চেয়ে প্রকৃত ফল কম হয়। ব্যবসায় সম্পর্কিত ভবিষ্যতের প্রতিটি বিষয় অনিশ্চিত। এ কারনে ব্যবসায় প্রতিষ্ঠানের প্রকৃত ফলাফল প্রত্যাশিত ফলাফলের চেয়ে কম-বেশি' হয়। ব্যবসায়ে কম বিক্রি, কাঁচামালের মূল্য বৃদ্ধি, মুনাফার পতন ইত্যাদি কারণে ব্যবসায়ে প্রত্যাশিত ফলের চেয়ে প্রকৃত ফল কম হয়।"
        },
        {
          "label": "গ",
          "question": "রুহি স্টোরের ১ম বছরের বিনিয়োগ প্রভাব ব্যাখ্যা করো।",
          "explanation": "রুহি স্টোর ১ম বছরে আর্থিক ঝুঁকির সম্মুখীন হয়েছে। ব্যবসায় প্রতিষ্ঠানে ঋণের মাধ্যমে তহবিল সংগ্রহ করলে সৃষ্ট ঝুঁকিকে আর্থিক ঝুঁকি বলে। কারণ ঋণের জন্য নির্দিষ্ট সময় শেষে বাধ্যতামূলকভাবে সুদ ও কিস্তি পরিশোধ করতে হয়। কিন্তু ব্যবসায় লাভজনক না হলে এরূপ দায় পরিশোধে ব্যর্থ হয়। আর্থিক ঝুঁকির ফলে ব্যবসায় বিলোপসাধনও হতে পারে। রুহি স্টোর ব্যাংক থেকে ১০% মুনাফায় ৩ কোটি টাকা ঋণ গ্রহণ করে। তবে প্রতিষ্ঠানটি ১ম বছরে ব্যাংকের কিস্তি প্রদান করতে ব্যর্থ হয়। কারণ করোনার জন্য ব্যবসায়টি লাভজনক হয়নি। ব্যবসায় প্রতিষ্ঠান নগদ প্রবাহের প্রত্যাশায় ঋণ মূলধন বিনিয়োগ করে। প্রাপ্ত নগদ প্রবাহ দিয়ে ঋণকৃত মূলধনের দায় পরিশোধ করে। কিন্তু রুহি স্টোর করোনার প্রভাবে বিনিয়োগকৃত ঋণ মূলধন থেকে পর্যাপ্ত নগদ প্রবাহ অর্জনে ব্যর্থ হয়। ফলে কিস্তি পরিশোধেও ব্যর্থ হয়। তাই বলা যায়, রুহি স্টোরের বিনিয়োগকৃত ঋণ মূলধন আর্থিক ঝুঁকি সৃষ্টি করেছে।"
        },
        {
          "label": "ঘ",
          "question": "রুহি স্টোরের ১ম ও ২য় বছরের প্রভাব একই ধরনের কি না? তোমার মতামত দাও।",
          "explanation": "রুহি স্টোরের ১ম বছরের আর্থিক ঝুঁকি ২য় বছরের ব্যবসায়িক ঝুঁকি থেকে ভিন্ন। ব্যবসায়ের পরিচালনা খরচ পরিশোধের অক্ষমতা থেকে সৃষ্ট ঝুঁকিকে ব্যবসায়িক ঝুঁকি বলে। ব্যবসায় প্রতিষ্ঠান সফলভাবে চালানোর জন্য বিভিন্ন পরিচালন ব্যয়ের সৃষ্টি হয়। যেমন- কাঁচামাল ক্রয়, শ্রমিকের বেতন, অফিস ভাড়া ইত্যাদি। এসব ব্যয় মেটানোর জন্য ব্যবসায় অসমর্থ হলে ব্যবসায়িক ঝুঁকির সৃষ্টি হয়। রুহি স্টোর ২য় বছর শ্রমিকের বেতন ও অফিস ভাড়া প্রদানে অক্ষম হয়। করোনার প্রভাবে ব্যবসায়ে এরূপ পরিস্থিতির সৃষ্টি হয়েছে। ১ম বছরে প্রতিষ্ঠানটি ব্যাংকের কিস্তি পরিশোধে অসমর্থ হয়েছিল। ফলে রুহি স্টোর ১ম বছর আর্থিক ঝুঁকির সম্মুখীন হয়েছিল। পক্ষান্তরে ২য় বছর প্রতিষ্ঠানটি ব্যবসায়িক ঝুঁকির সম্মুখীন হয়েছিল। ২য় বছর প্রতিষ্ঠান পরিচালনায় রুহি স্টোর অসমর্থ হয়ে পড়েছে। এটি শ্রমিকের বেতন ও অফিস ভাড়া পরিশোধ করতে পারছে না। 'এসব ব্যয় মেটানোর সক্ষমতা নির্ভর করে বিক্রয় থেকে আয়ের স্থিতিশীলতা এবং পরিচালনা খরচের ওপর। কিন্তু করোনার কারণে পরিচালন ব্যয় মেটানো সম্ভব হচ্ছে না। ফলে ব্যবসায়িক ঝুঁকির সৃষ্টি হয়েছে। অপরদিকে, ১ম বছর রুহি স্টোর ব্যাংকের কিস্তি পরিশোধে অক্ষম হয়েছিল। ফলে আর্থিক ঝুঁকির সৃষ্টি হয়েছে। তাই বলা যায়, ১ম ও ২য় বছরের প্রভাব একই ধরনের নয়।"
        }
      ]
    },
    {
      "number": "5",
      "uddipok": "মি. মেহরাব 'পদ্মা' ও 'মেঘনা' নামক দুটি প্রকল্পে অর্থ বিনিয়োগ করেন। প্রকল্প দুটি থেকে ৫ বছরের প্রাপ্ত আয় হার নিম্নরূপ: প্রকল্প ২০১৬ ২০১৭ ২০১৮ ২০১৯ ২০২০ পদ্মা ১০% ১২% ১৮% ১৪% ১১% মেঘনা ৯% ১৪% ২১% ৮% ১৩%",
      "tag": "JB 22",
      "sub_questions": [
        {
          "label": "ক",
          "question": "অনিশ্চয়তা থেকে কিসের সৃষ্টি হয়?",
          "explanation": "অনিশ্চয়তা থেকে ঝুঁকির সৃষ্টি হয়।"
        },
        {
          "label": "খ",
          "question": "'ব্যবসায়িক ঝুঁকি' কী? ব্যাখ্যা করো।",
          "explanation": "ব্যবসায় প্রতিষ্ঠান এবং বিনিয়োগকারীদের প্রত্যাশিত ব্যবসায়ের পরিচালনা খরচ পরিশোধের অক্ষমতাকে এবং প্রাপ্ত ফলাফলের মধ্যে বিচ্যুতি থাকার সম্ভাবনাকে ব্যবসায় ঝুঁকি বলে। ব্যবসায় পরিচালনা করতে গেলে কিছু চলতি ব্যয় নির্বাহ করতে হয়- যেমন: শ্রমিকের বেতন,-অফিস ভাড়া, কাঁচামাল ক্রয় ইত্যাদি। পণ্যের চাহিদা বাজারে কমে গেলে এবং প্রতিষ্ঠানের বিক্রি কমে যাওয়ার ফলে প্রতিষ্ঠানটি এসব ব্যয় পরিশোধ করতে ব্যর্থ হয়। তখন ব্যবসায়িক ঝুঁকির উদ্ভব হয়।"
        },
        {
          "label": "গ",
          "question": "'পদ্মা'প্রকল্পের আদর্শ বিচ্যুতি নির্ণয় করো।",
          "explanation": "সিদ্ধান্ত: অতএব, 'পদ্মা' প্রকল্পের আদর্শ বিচ্যুতি ৩.১৬% [গ থেকে পাওয়া]। অন্যদিকে, 'মেঘনা' প্রকল্পের আদর্শ বিচ্যুতি ৫.১৫%। আদর্শ বিচ্যুতি ঝুঁকির পরিমাণ নির্দেশ করে। আদর্শ বিচ্যুতির ছোট মান কম ঝুঁকি এবং বড় মান বেশি ঝুঁকি নির্দেশ করে। 'মেঘনা' প্রকল্পের আদর্শ বিচ্যুতি 'পদ্মা' প্রকল্পের তুলনায় বেশি। অর্থাৎ, 'মেঘনা' প্রকল্প বেশি ঝুঁকিপূর্ণ। তাই ঝুঁকি বিবেচনায় মি. মেহরাবের জন্য 'পদ্মা' প্রকল্পটি যৌক্তিক হবে।"
        },
        {
          "label": "ঘ",
          "question": "আদর্শ বিচ্যুতির বিবেচনায় মি. মেহরাবের জন্য কোন প্রকল্পটি যৌক্তিক? তোমার মতামত দাও।",
          "explanation": "সিদ্ধান্ত: অতএব, 'পদ্মা' প্রকল্পের আদর্শ বিচ্যুতি ৩.১৬% [গ থেকে পাওয়া]। অন্যদিকে, 'মেঘনা' প্রকল্পের আদর্শ বিচ্যুতি ৫.১৫%। আদর্শ বিচ্যুতি ঝুঁকির পরিমাণ নির্দেশ করে। আদর্শ বিচ্যুতির ছোট মান কম ঝুঁকি এবং বড় মান বেশি ঝুঁকি নির্দেশ করে। 'মেঘনা' প্রকল্পের আদর্শ বিচ্যুতি 'পদ্মা' প্রকল্পের তুলনায় বেশি। অর্থাৎ, 'মেঘনা' প্রকল্প বেশি ঝুঁকিপূর্ণ। তাই ঝুঁকি বিবেচনায় মি. মেহরাবের জন্য 'পদ্মা' প্রকল্পটি যৌক্তিক হবে।"
        }
      ]
    },
    {
      "number": "6",
      "uddipok": "ঋতি প্রকল্পের বিনিয়োগ ১ কোটি ২০ লক্ষ টাকা। প্রকল্পটির ৩ বছরের তথ্য নিম্নরূপ: অন্য একটি প্রকল্প প্রিয়তা ট্রেডার্স-এর গড় মুনাফার হার ২৫%।",
      "tag": "JB 22",
      "sub_questions": [
        {
          "label": "ক",
          "question": "মূলধন বাজেটিং প্রক্রিয়ার প্রথম ধাপ কী?",
          "explanation": "মূলধন বাজেটিং প্রক্রিয়ার প্রথম ধাপ নগদ প্রবাহ প্রাক্কলন।"
        },
        {
          "label": "খ",
          "question": "বাট্টার হার কী? ব্যাখ্যা করো।",
          "explanation": "ভবিষ্যৎ মূল্য থেকে বর্তমান মূল্য নির্ধারণের জন্য যে হার ব্যবহার করা হয় তাকে বাট্টার হার বলে। সাধারণত অর্থের উপযোগকে সমন্বয় করার জন্য বাট্টার হার ব্যবহার করা হয়। বাট্টাকরণ প্রক্রিয়ায় ভবিষ্যৎ নগদ প্রবাহকে বর্তমান মূল্যে রূপান্তর করা হয়। সাধারণত প্রতিষ্ঠানের মূলধন খরচকে বাট্টার হার হিসেবে মূলধন বাজেটিং প্রক্রিয়ায় ব্যবহার করা হয়। আয়-ব্যয় প্রাক্কলনের পূর্বেই বাট্টার হার নির্ধারণ করা উচিত।"
        },
        {
          "label": "গ",
          "question": "ঋতি প্রকল্পের গড় মুনাফার হার কত?",
          "explanation": "গড় মুনাফার হারের ভিত্তিতে বিনিয়োগ প্রকল্প নির্বাচন করতে হলে উভয় প্রকল্পের গড় মুনাফার হার নির্ণয় করতে হবে। আমরা জানি, গড় মুনাফার হার যত বেশি হয় তত ভালো। একাধিক প্রকল্পের ক্ষেত্রে যে প্রকল্পের গড় মুনাফার হার বেশি সে প্রকল্প গ্রহণ করা হয়। এখানে, ঋতি প্রকল্পের গড় মুনাফার হার ৪২.৭৮% ['গ' নং থেকে পাওয়া]। প্রিয়তা ট্রেডার্স প্রকল্পের গড় মুনাফার হার ২৫% [উদ্দীপকে দেওয়া আছে]। অর্থাৎ, ঋতি প্রকল্পের গড় মুনাফার হার প্রিয়তা ট্রেডার্স প্রকল্পের চেয়ে বেশি। তাই গড় মুনাফার হারের ভিত্তিতে আমি ঋতি'প্রকল্পে বিনিয়োগ করব।"
        },
        {
          "label": "ঘ",
          "question": "গড় মুনাফার হারের ভিত্তিতে তুমি কোন প্রকল্পে বিনিয়োগ করবে? তোমার মতামত দাও।",
          "explanation": "গড় মুনাফার হারের ভিত্তিতে বিনিয়োগ প্রকল্প নির্বাচন করতে হলে উভয় প্রকল্পের গড় মুনাফার হার নির্ণয় করতে হবে। আমরা জানি, গড় মুনাফার হার যত বেশি হয় তত ভালো। একাধিক প্রকল্পের ক্ষেত্রে যে প্রকল্পের গড় মুনাফার হার বেশি সে প্রকল্প গ্রহণ করা হয়। এখানে, ঋতি প্রকল্পের গড় মুনাফার হার ৪২.৭৮% ['গ' নং থেকে পাওয়া]। প্রিয়তা ট্রেডার্স প্রকল্পের গড় মুনাফার হার ২৫% [উদ্দীপকে দেওয়া আছে]। অর্থাৎ, ঋতি প্রকল্পের গড় মুনাফার হার প্রিয়তা ট্রেডার্স প্রকল্পের চেয়ে বেশি। তাই গড় মুনাফার হারের ভিত্তিতে আমি ঋতি'প্রকল্পে বিনিয়োগ করব।"
        }
      ]
    },
    {
      "number": "7",
      "uddipok": "জনাব আবিদ ৫ বছরের জন্য ৮,০০,০০০ টাকা বিনিয়োগ করতে চান। এজন্য 'মনি' ও 'মুক্তা' নামক দুটি প্রকল্প বিশ্লেষণ করেন। প্রকল্প দুটির আগামী ৫ বছরের নগদ আন্তঃপ্রবাহের পরিমাণ নিম্নরূপ: প্রকল্প বছর ১ বছর ২ বছর ৩ বছর ৪ বছর ৫ মনি ৩,৫০,০০০ ২,৮০,০০০ ২,৫০,০০০ ২,০০,০০০ ১,৫০,০০০ মুক্তা ৩,০০,০০০ ২,৫০,০০০ ২,০০,০০০ ১,৫০,০০০ ১,০০,০০০",
      "tag": "JB 22",
      "sub_questions": [
        {
          "label": "ক",
          "question": "অর্থায়নের সাফল্যের চাবিকাঠি কোনটি?",
          "explanation": "মূলধন বাজেটিং অর্থায়নের সাফল্যের চাবিকাঠি।"
        },
        {
          "label": "খ",
          "question": "\"মূলধন বাজেটিং অনুমাননির্ভর”- ব্যাখ্যা করো।",
          "explanation": "কোনো প্রকল্পের আয়-ব্যয় কত হবে তা অনুমানের ওপর ভিত্তি করে প্রাক্কলন করা হয় বলে মূলধন বাজেটিংকে অনুমান নির্ভর বলা হয়। একটি স্থায়ী সম্পত্তি যেমন: কারখানার জন্য একটি মেশিন ক্রয় করা উচিত হবে কিনা তা নির্ভর করে ঐ মেশিন থেকে উৎপাদিত পণ্যের ভবিষ্যৎ মূল্য, পণ্যের পরিমাণ, পণ্যের উৎপাদন খরচ ইত্যাদির ওপর। ভবিষ্যতের এই তথ্য-উপাত্ত অনুমানের ভিত্তিতে যাচাই করা হয়, যা বাস্তবসম্মত নাও হতে পারে।"
        },
        {
          "label": "গ",
          "question": "'মনি' প্রকল্পের পে-ব্যাক নির্ণয় করো।",
          "explanation": "'মনি' প্রকল্পের পে-ব্যাক সময় নির্ণয়: ∴ \\therefore ∴ পে-ব্যাক সময় = = = ২ বছর + ১ , ৭০ , ০০০ ২ , ৫০ , ০০০ +\\frac{১, ৭ ০, ০ ০ ০}{২, ৫ ০, ০ ০ ০} + ২ , ৫০ , ০০০ ১ , ৭০ , ০০০ ​ বছর = (২+ ০.৬৮) বছর = ২.৬৮ বছর ∴ 'মনি' প্রকল্পের পে-ব্যাক সময় ২.৬৮ বছর। উত্তর: ২.৬৮ বছর।"
        },
        {
          "label": "ঘ",
          "question": "'জনাব আবিদের জন্য পে-ব্যাক সময়ের ভিত্তিতে প্রকল্প চিহ্নিত করো।",
          "explanation": "জনাব আবিদের জন্য প্রকল্প নির্বাচন করতে হলে উভয় প্রকল্পের পে- ব্যাক সময় নির্ণয় করতে হবে। 'মুক্তা' প্রকল্পের পে-ব্যাক সময় নির্ণয়: ∴  পে-ব্যাক সময়  =  ৩ বছর  + ৫০ , ০০০ ১ , ৫০ , ০০০  বছর  = ( ৩ + ০ . ৩৩ )  বছর = ৩.৩৩ বছর  \\begin{aligned} \\therefore \\text { পে-ব্যাক সময় } & =\\text { ৩ বছর }+\\frac{৫ ০, ০ ০ ০}{১, ৫ ০, ০ ০ ০} \\text { বছর } \\\\ & =(৩+০ . ৩ ৩) \\text { বছর = ৩.৩৩ বছর }\\end{aligned} ∴   পে - ব্যাক   সময়   ​ =   ৩   বছর   + ১ , ৫০ , ০০০ ৫০ , ০০০ ​   বছর   = ( ৩ + ০ . ৩৩ )   বছর  =  ৩ . ৩৩   বছর   ​ অতএব, 'মনি' প্রকল্পের পে-ব্যাক সময় ২.৬৮ বছর [গ নং থেকে পাওয়া]। অন্যদিকে, 'মুক্তা' প্রকল্পের পে-ব্যাক সময় ৩.৩৩ বছর। পে-ব্যাক সময় পদ্ধতিতে, যে প্রকল্পের পে- ব্যাক সময় যত কম, সে প্রকল্পটি তত গ্রহণযোগ্য। 'মনি' প্রকল্পের পে-ব্যাক সময় 'মুক্তা' প্রকল্পের পে-ব্যাক সময় থেকে কম। তাই জনাব আবিদের জন্য 'মনি' প্রকল্পে বিনিয়োগ করা উত্তম।"
        }
      ]
    },
    {
      "number": "8",
      "uddipok": "নিচে দুটি ব্যাংকের তথ্যচিত্র দেওয়া হলো- ব্যাংক প্রচলনকৃত উপাদান পদ্মা নোট, স্মারক মুদ্রা মধুমতি চেক, ব্যাংক ড্রাফট, ডেবিট কার্ড, ক্রেডিট কার্ড",
      "tag": "JB 22",
      "sub_questions": [
        {
          "label": "ক",
          "question": "ভূমি বন্ধক রেখে যে ব্যাংক কৃষি বা শিল্পের জন্য ঋণ দেয় তাকে কী ব্যাংক বলে?",
          "explanation": "ভূমি বন্ধক রেখে কৃষি বা শিল্পের প্রয়োজনে যে ব্যাংক দীর্ঘমেয়াদে ঋণ দেয় তাকে বন্ধকী ব্যাংক বলা হয়।"
        },
        {
          "label": "খ",
          "question": "বিনিময় বিল বাট্টাকরণ কী? ব্যাখ্যা করো।",
          "explanation": "মেয়াদ শেষ হওয়ার আগে বিল জমা রেখে ব্যাংক কর্তৃক গ্রাহককে অর্থায়ন করাকে বিনিময় বিল বাট্টাকরণ বলা হয়। বাকিতে কেনা পণ্যের মূল্য পরিশোধকল্পে ক্রেতা যে লিখিত অঙ্গীকার করে তা বিক্রেতার কাছে প্রাপ্য বিল। এ বিলের নির্দিষ্ট মেয়াদ থাকে। বিক্রেতা মেয়াদ শেষে ক্রেতাকে বিল দেখিয়ে তার পাওনা আদায় করে। কিন্তু মেয়াদ শেষ হওয়ার আগে বিক্রেতার টাকার প্রয়োজন হলে সে বিলটি ব্যাংকের কাছে বিক্রি করে দিতে পারেন। এক্ষেত্রে ব্যাংক বিলের লিখিত মূল্যের চেয়ে কম মূল্যে বিলটি কিনে। এটি বিনিময় বিলের বাট্টাকরণ বা ভাঙানো নামে পরিচিত।"
        },
        {
          "label": "গ",
          "question": "পদ্মা ব্যাংক কোন ধরনের আর্থিক প্রতিষ্ঠান? ব্যাখ্যা করো।",
          "explanation": "উদ্দীপকের পদ্মা ব্যাংকটি হলো কেন্দ্রীয় ব্যাংক। সরকারি মালিকানায় প্রতিষ্ঠিত ও পরিচালিত ব্যাংককে কেন্দ্রীয় ব্যাংক বলা হয়। জনকল্যাণ এ ব্যাংকের মূল উদ্দেশ্য। এ ব্যাংক দেশের মুদ্রাবাজার নিয়ন্ত্রণ করে এবং প্রয়োজন অনুসারে নোট ও মুদ্রা ইস্যু করে। উদ্দীপকের পদ্মা ব্যাংকের প্রচলনকৃত উপাদান নোট ও স্মারক মুদ্রা। কোনো দেশের নোট ও স্মারক মুদ্রা প্রচলনের একক অধিকার সে দেশের কেন্দ্রীয় ব্যাংকের থাকে। কেন্দ্রীয় ব্যাংক প্রচলিত নোটকে বলা হয় ব্যাংক নোট। বর্তমানে প্রচলিত ব্যাংক নোটগুলো হলো ১০, ২০, ৫০, ১০০, ২০০, ৫০০ এবং ১,০০০ টাকা। দেশের আর্থিক অবস্থা বিবেচনা করে কেন্দ্রীয় ব্যাংক সাধারণত মুদ্রা ইস্যু করে থাকে। সুতরাং বৈশিষ্ট্যগত দিক বিবেচনা করে বলা যায়, উদ্দীপকের পদ্মা ব্যাংকটি একটি কেন্দ্রীয় ব্যাংক।"
        },
        {
          "label": "ঘ",
          "question": "ব্যবসায়ী হিসেবে কোন প্রতিষ্ঠানের সাথে তোমার প্রত্যক্ষ যোগাযোগ থাকবে? বিশ্লেষণ করো।",
          "explanation": "ব্যবসায়ী হিসেবে মধুমতি ব্যাংকের (বাণিজ্যিক ব্যাংক) সাথে আমার প্রত্যক্ষ যোগাযোগ থাকবে। বাণিজ্যিক ব্যাংক মুনাফা অর্জনের উদ্দেশ্যে কেন্দ্রীয় ব্যাংকের তালিকাভুক্ত হয়ে ব্যাংকিং কাজ পরিচালনা করে। এ ব্যাংক বিনিময়ের মাধ্যমে তৈরি ও অর্থ স্থানান্তরে কেন্দ্রীয় ব্যাংককে সাহায্য করে। উদ্দীপকের 'পদ্মা ব্যাংক' নোট ও স্মারক মুদ্রা ইস্যু করে। এ কাজগুলো কেন্দ্রীয় ব্যাংকের কাজ। এছাড়াও কেন্দ্রীয় ব্যাংক তালিকাভুক্ত ব্যাংকগুলোকে নিয়ন্ত্রণ করে। অপরদিকে, 'মধুমতি ব্যাংক' চেক, ব্যাংক ড্রাফট, ডেবিট কার্ড, ক্রেডিট কার্ড ইত্যাদি ইস্যু করে। লেনদেনের জন্য এগুলো ইস্যু করা বাণিজ্যিক ব্যাংকের কাজ। এখানে উদ্দীপকের পদ্মা ব্যাংকটি কেন্দ্রীয় এবং মধুমতি ব্যাংকটি বাণিজ্যিক ব্যাংক। কেন্দ্রীয় ব্যাংকের কাজ দেশের অর্থবাজার নিয়ন্ত্রণ করা এবং বাণিজ্যিক ব্যাংকগুলোকে তালিকাভুক্ত করে নিয়ন্ত্রণ করা। অপরদিকে, বাণিজ্যিক ব্যাংক জনগণের কাছ থেকে তাদের সঞ্চয় সংগ্রহ করে, ঋণ দেয় এবং এর মাধ্যমে মুনাফা অর্জন করে। একজন ব্যবসায়ী হিসেবে লেনদেনসংক্রান্ত যাবতীয় ব্যাংকিং সুবিধা গ্রহণের জন্য বাণিজ্যিক ব্যাংকে যেতে হবে। তাই বলা যায়, বাণিজ্যিক ব্যাংক হওয়াতে মধুমতি ব্যাংকের সাথে একজন ব্যবসায়ী হিসেবে আমার প্রত্যক্ষ যোগাযোগ থাকবে।"
        }
      ]
    },
    {
      "number": "9",
      "uddipok": "শিল্পোন্নয়নের জন্য সরকারের পৃষ্ঠপোষকতায় 'FR' ব্যাংক প্রতিষ্ঠার উদ্দেশ্য হলো 'রানা' টেক্সটাইলের মতো প্রতিষ্ঠানকে সাহায্য করা। প্রতিষ্ঠানটি অন্য কোনো ক্ষেত্রে বিনিয়োগ করে না। জনাব আলী একটি নতুন গার্মেন্টস প্রতিষ্ঠা করতে চান।",
      "tag": "JB 22",
      "sub_questions": [
        {
          "label": "ক",
          "question": "ইসলামি ব্যাংকিং ব্যবস্থার প্রবর্তন হয় কখন?",
          "explanation": "ইসলামি ব্যাংক ব্যবস্থার প্রবর্তন হয় ১৯৮৩ সালে।"
        },
        {
          "label": "খ",
          "question": "গ্রুপ ব্যাংকিং কী? বর্ণনা করো।",
          "explanation": "গ্রুপ ব্যাংকিং বলতে দুই বা ততোধিক ব্যাংক একটি শক্তিশালী ব্যাংকের অধীনে একত্র হয়ে ব্যাংকিং সেবা দেওয়াকে বোঝায়। যে ব্যাংকটির নিয়ন্ত্রণে গ্রুপ ব্যাংকিং পরিচালিত হয় তাকে হোল্ডিং ব্যাংক বলা হয়। আর নিয়ন্ত্রিত ব্যাংকগুলো হলো সাবসিডিয়ারি ব্যাংক। এক্ষেত্রে হোল্ডিং ব্যাংক মালিকানার ৫১% এর বেশি শেয়ার হোল্ড করে।"
        },
        {
          "label": "গ",
          "question": "উদ্দীপকে 'FR' কার্যভিত্তিক কোন ধরনের ব্যাংক? ব্যাখ্যা করো।",
          "explanation": "উদ্দীপকে 'FR' ব্যাংক কার্যভিত্তিক শ্রেণি অনুযায়ী শিল্প ব্যাংক। এ ব্যাংক শিল্প খাতের উন্নয়নে প্রতিষ্ঠিত ও পরিচালিত হয়। যন্ত্রপাতি সংগ্রহ, ভূমি ক্রয়, কারখানা নির্মাণ ইত্যাদি কাজের জন্য এ ব্যাংক ঋণ প্রদান করে থাকে। নতুন উদ্যোক্তা সৃষ্টি ও বর্তমান উদ্যোক্তাদের সহায়তার মাধ্যমে এ ব্যাংক শিল্প উন্নয়নে ভূমিকা রাখে। উদ্দীপকে শিল্পোন্নয়নের জন্য সরকারের পৃষ্ঠপোষকতায় 'FR' ব্যাংক প্রতিষ্ঠিত হয়। ব্যাংকটি 'রানা' টেক্সটাইলের মতো প্রতিষ্ঠানকে সাহায্য করার উদ্দেশ্যে গঠিত হয়। প্রতিষ্ঠানটি অন্য কোনো ক্ষেত্রে বিনিয়োগ করে না। এখানে ব্যাংক্টটি টেক্সটাইল শিল্পের উন্নয়নে কাজ করে। এভাবে ব্যাংকটি শিল্পের উন্নয়নে প্রয়োজনীয় সব ব্যবস্থা গ্রহণ করে থাকে। অর্থাৎ, ব্যাংকটি শুধু শিল্প খাতের উন্নয়নের লক্ষ্যেই প্রতিষ্ঠিত। তাই বলা যায়, উদ্দীপকের 'FR'ব্যাংক কার্যভিত্তিক শ্রেণি অনুযায়ী শিল্প ব্যাংক।"
        },
        {
          "label": "ঘ",
          "question": "জনাব আলীকে 'FR' ব্যাংক কীভাবে সহায়তা করতে পারবে? মতামত দাও।",
          "explanation": "উদ্দীপকে 'FR' ব্যাংক জনাব আলীকে শিল্পঋণ ও নতুন ব্যবসায় প্রতিষ্ঠাসংক্রান্ত পরামর্শ দিয়ে সহায়তা করতে পারবে। শিল্প ব্যাংক এক ধরনের বিশেষায়িত ব্যাংক। এ ব্যাংকের মূল কাজ হলো শিল্প উদ্যোক্তাদের দীর্ঘমেয়াদি ও স্বল্পমেয়াদি ঋণ প্রদান করা। এ ব্যাংক শেয়ার ও ঋণপত্র বিক্রয় করে অর্থায়নেও সহায়তা করে। সর্বোপরি দেশের শিল্প উন্নয়ন নিশ্চিত করে। 'বাংলাদেশ উন্নয়ন ব্যাংক লিমিটেড' বাংলাদেশে এ ব্যাংকের উদাহরণ। উদ্দীপকে টেক্সটাইল শিল্পের প্রতিষ্ঠানকে সাহায্য করে 'FR' ব্যাংক। ব্যাংকটি সরকারি পৃষ্ঠপোষকতায় প্রতিষ্ঠিত হয়। প্রতিষ্ঠানটি অন্য কোনো ক্ষেত্রে বিনিয়োগ করে না। জনাব আলী নতুন গার্মেন্টস প্রতিষ্ঠা করতে চান। 'FR'ব্যাংক জনাব আলীর গার্মেন্টস প্রতিষ্ঠায় সহযোগিতা করতে পারবে। নতুন শিল্প প্রতিষ্ঠায় প্রচুর মূলধনের প্রয়োজন হয়। যন্ত্রপাতি সংগ্রহ, ভূমি ক্রয়, কারখানা নির্মাণসহ অন্যান্য উৎপাদনমুখী কাজে এ মূলধন ব্যবহার করা হয়। উদ্দীপকের 'FR' ব্যাংক জনাব আলীকে নতুন গার্মেন্টস প্রতিষ্ঠায় দীর্ঘমেয়াদি ও স্বল্পমেয়াদি ঋণ সুবিধা প্রদান করতে পারবে। আবার, তহবিল সংগ্রহ ও বিনিয়োগসংক্রান্ত নানা পরামর্শ দিয়ে তাকে 'FR' ব্যাংক সহায়তা করতে পারবে। জনাব আলী বৈদেশিক বাণিজ্যে যুক্ত হলে, প্রত্যয়পত্র ইস্যুর মাধ্যমে ব্যাংকটি সহায়তা করতে পারবে। এভাবেই উদ্দীপকের 'FR' ব্যাংক জনাব আলীকে প্রয়োজনীয় পরামর্শ দিয়ে গার্মেন্টস প্রতিষ্ঠায় সহায়তা করতে পারবে।"
        }
      ]
    },
    {
      "number": "10",
      "uddipok": "জনাব কিশোর রাজশাহী থেকে ল্যাংড়া আম সংগ্রহ করে ঢাকার ইসলামপুরে বিক্রয় করেন। এতে অর্জিত মুনাফা 'R' ব্যাংকে জমা রাখার জন্য একটি হিসাব খোলেন এবং ঐ ব্যাংকটির বৈদেশিক মুদ্রা বিনিময়ের অনুমতি রয়েছে। পরবর্তীতে জনাব কিশোর সৌদি আরবে আম সরবরাহের ব্যবস্থা করেন।",
      "tag": "JB 22",
      "sub_questions": [
        {
          "label": "ক",
          "question": "RFCD কী?",
          "explanation": "নিয়মিত বিদেশে সফরকারী বাংলাদেশি নাগরিকদের জন্য যে হিসাব খোলার ব্যবস্থা রয়েছে তাকে RFCD বলে। RFCD-এর পূর্ণরূপ হলো Resident Foreign Currencey Deposit।"
        },
        {
          "label": "খ",
          "question": "স্থায়ী হিসাব কী? বর্ণনা করো।",
          "explanation": "যে ব্যাংক হিসাব একটি নির্দিষ্ট সময়ের জন্য খোলা হয় তাকে স্থায়ী হিসাব বলা হয়। স্থায়ী হিসাব সাধারণত এক মাস, তিন মাস, ছয় মাস, ১ বছর, ৫ বছর ইত্যাদি সময়ের জন্য খোলা যায়। তবে নির্দিষ্ট সময় শেষ হওয়ার আগে এ হিসাব থেকে টাকা ওঠানো যায় না। এ হিসাবের বিপরীতে ব্যাংক উচ্চ হারে সুদ দেয়। এ হিসাবে কোনো চেক বই ইস্যু করা হয় না। দলিল স্বরূপ ব্যাংক একটি FDR (Fixed Deposit Receipt) ইস্যু করে।"
        },
        {
          "label": "গ",
          "question": "জনাব কিশোর কোন ধরনের হিসাব খোলেন? ব্যাখ্যা করো।",
          "explanation": "জনাব কিশোর ব্যাংকে চলতি হিসাব খোলেন। এ হিসাবের মাধ্যমে প্রতিদিন বা সপ্তাহে যতবার খুশি টাকা জমা রাখা যায়। চাহিবামাত্র গ্রাহক টাকা উত্তোলন করতে পারে। চলতি হিসাবে কোনো সুদ প্রদান করা হয় না। এ হিসাবের মাধ্যমে জমাতিরিক্ত উত্তোলন করা যায়। সাধারণত ব্যবসায়ীদের জন্য এ হিসাব উপযোগী। উদ্দীপকে জনাব কিশোর ল্যাংড়া আম বিক্রয় করেন। তিনি রাজশাহী থেকে আম সংগ্রহ করে ঢাকার ইসলামপুরে বিক্রয় করেন। ব্যবসায়ে অর্জিত মুনাফা 'R' ব্যাংকে জমা রাখার জন্য একটি হিসাব খোলেন। ব্যবসায়ী হিসেবে জনাব কিশোরের নিয়মিত অর্থ জমা করা ও উত্তোলনের প্রয়োজন হয়। এছাড়াও জমাতিরিক্ত অর্থ উত্তোলনের প্রয়োজন হয়। আবার; উদ্বৃত্ত অর্থ মুনাফা হিসেবে তার হিসাবে জমা রাখেন। এসব সুবিধা শুধু চলতি হিসাবের মাধ্যমে পাওয়া যায়। তাই বলা যায়, জনাব কিশোর 'R' ব্যাংকে চলতি হিসাব খোলেন।"
        },
        {
          "label": "ঘ",
          "question": "পরবর্তী পদক্ষেপ গ্রহণে 'R' ব্যাংক কীভাবে সহায়তা করতে পারবে? মতামত দাও।",
          "explanation": "পরবর্তী পদক্ষেপ গ্রহণে 'R' ব্যাংক জনাব কিশোরকে প্রত্যয়পত্রের মাধ্যমে অর্থ প্রাপ্তির নিশ্চয়তা দিয়ে সহায়তা করতে পারবে। প্রত্যয়পত্র ব্যাংক কর্তৃক ইস্যুকৃত এক ধরনের নিশ্চয়তাপত্র। এর মাধ্যমে ব্যাংক আমদানিকারকের পক্ষে রপ্তানিকারককে রপ্তানিকৃত পণ্যের মূল্য পরিশোধের নিশ্চয়তা দেয়। এ পত্র পাওয়ার পর রপ্তানিকারক পণ্য প্রেরণ করে। প্রত্যয়পত্রের ব্যবহারে বৈদেশিক বাণিজ্য সহজতর হয়। উদ্দীপকে জনাব কিশোর রাজশাহী থেকে ল্যাংড়া আম সংগ্রহ করেন। সংগৃহীত আম ঢাকার ইসলামপুরে বিক্রয় করেন। অর্জিত মুনাফা জমা রাখার উদ্দেশ্যে তিনি 'R' ব্যাংকে একটি হিসাব খোলেন। ব্যাংকটির বৈদেশিক মুদ্রা বিনিময়ের অনুমতি রয়েছে। পরবর্তীতে জনাব কিশোর সৌদি আরবে আম সরবরাহের ব্যবস্থা করেন। বৈদেশিক বাণিজ্যে আমদানিকারক ও রপ্তানিকারক একে অপরের অপরিচিত। অর্থ প্রাপ্তির পূর্ণ নিশ্চয়তা না পেলে রপ্তানিকারক পণ্য পাঠায় না। উদ্দীপকে জনাব কিশোর সৌদি আরবে আম রপ্তানি করবেন। অর্থাৎ, তিনি একজন রপ্তানিকারক। এক্ষেত্রে 'R' ব্যাংক জনাব কিশোরের পক্ষ হয়ে সৌদি আরবের আমদানিকারকের কাছ থেকে প্রত্যয়পত্র সংগ্রহ করবে। অর্থ প্রাপ্তির নিশ্চয়তা 'পেলে ব্যাংকটি জনাব কিশোরকে পণ্য প্রেরণের নির্দেশনা দিবে। তারপর ব্যাংকটি রপ্তানিকৃত পণ্যের মূল্য আদায়েও জনাব কিশোরকে সহায়তা করবে। এভাবে পরবর্তী পদক্ষেপ গ্রহণে 'R' ব্যাংক জনাব কিশোরকে সহায়তা করবে।"
        }
      ]
    },
    {
      "number": "11",
      "uddipok": "মিসেস নাজনীন-এর প্রতিবেশীর ঘরে ডাকাত ঢুকে মূল্যবান জিনিসপত্র নিয়ে যায়। খবর শুনে তার গহনা ও দলিলপত্র নিকটস্থ 'M' আর্থিক প্রতিষ্ঠানে জমা রাখেন। উক্ত প্রতিষ্ঠান তাকে ঋণ দিতে চান এবং ২৪ ঘণ্টা তারা গ্রাহককে আর্থিক সেবা দিতে সমর্থ রাখে বলে জানায়। করোনাকালে তিনি কাজ হারালে উক্ত প্রতিষ্ঠান তাকে একটি কার্ড ব্যবস্থায় পূর্ণসহযোগিতা করে।",
      "tag": "JB 22",
      "sub_questions": [
        {
          "label": "ক",
          "question": "LC-এর পূর্ণরূপ লেখো।",
          "explanation": "LC-এর পূর্ণরূপ হলো Letter of Credit ।"
        },
        {
          "label": "খ",
          "question": "সংরক্ষিত তহবিল কী? ব্যাখ্যা করো।",
          "explanation": "প্রতিবছর মুনাফার যে অংশ শেয়ারহোল্ডার বা মালিকগণের মধ্যে বণ্টন না করে ভবিষ্যতের জন্য সঞ্চয় করে রাখা হয় তাকে সংরক্ষিত তহবিল বলে। বাণিজ্যিক ব্যাংকের তহবিল সংগ্রহের একটি অন্যতম উৎস হলো সংরক্ষিত তহবিল। এ তহবিল ব্যবসায় সম্প্রসারণে মূলধন হিসেবে ব্যবহৃত হয়।"
        },
        {
          "label": "গ",
          "question": "মিসেস নাজনীন আর্থিক প্রতিষ্ঠানটির কোন কাজের সাহায্য গ্রহণ করবেন? ব্যাখ্যা করো।",
          "explanation": "মিসেস নাজনীন আর্থিক প্রতিষ্ঠানটির লকার সেবার সাহায্য গ্রহণ করেছেন। বাণিজ্যিক ব্যাংক আমানত গ্রহণ ও ঋণদান ছাড়াও আরো অনেক সেবা প্রদান করে। সেবার মূল্য গ্রহণের বিনিময়ে বাণিজ্যিক ব্যাংক জনগণের মূল্যবান দলিলপত্র ও গহনা জমা রাখে। এটি লকার সেবা নামে পরিচিত। এর মাধ্যমে গ্রাহক তার প্রয়োজনীয় সম্পত্তির যথাযথ নিরাপত্তার ব্যবস্থা করতে পারে। উদ্দীপকে মিসেস নাজনীনের প্রতিবেশীর ঘরে ডাকাত ঢুকে মূল্যবান জিনিসপত্র নিয়ে যায়। খবর শুনে তার গহনা ও দলিলপত্র নিকটস্থ 'M' আর্থিক প্রতিষ্ঠানে জমা রাখেন। মূলত বাণিজ্যিক ব্যাংক গ্রাহকের মূল্যবান দলিলপত্রাদি ও গহনাসমূহ তার লকারে জমা রেখে নিরাপত্তা নিশ্চিত করে। এর বিপরীতে বাণিজ্যিক ব্যাংক সার্ভিস চার্জ আদায় করে। এভাবেই লকার সেবার মাধ্যমে ব্যাংক গ্রাহকের মূল্যবান সম্পত্তির সম্পূর্ণ নিরাপত্তা দেয়। তাই বলা যায়, উদ্দীপকের, মিসেস নাজনীন আর্থিক প্রতিষ্ঠানটির লকার সেবার সাহায্য গ্রহণ করেছেন।"
        },
        {
          "label": "ঘ",
          "question": "'M' প্রতিষ্ঠানের সহযোগিতার বিষয়টি মূল্যায়ন করো।",
          "explanation": "উদ্দীপকে 'M' প্রতিষ্ঠান ক্রেডিট কার্ড সরবরাহ করে মিসেস নাজনীনকে সহায়তা করে। ইলেকট্রনিক ব্যাংকিং-এর অন্যতম জনপ্রিয় সেবা হচ্ছে ক্রেডিট কার্ড। এর মাধ্যমে নগদ টাকা ছাড়াই কেনা-কাটা করা যায়। গ্রাহকের হিসাবে অর্থ জমা না থাকলেও এ কার্ড ব্যবহার করে লেনদেন করা যায়। কারণ এ কার্ডের বিপরীতে ঋণ সুবিধা পাওয়া যায়। এ কার্ড ব্যবহারে ব্যাংকে হিসাব থাকার বাধ্যবাধকতা নেই। উদ্দীপকে মিসেস নাজনীন নিরাপত্তার ভয়ে তার গহনা ও দলিলপত্র নিকটস্থ 'M' আর্থিক প্রতিষ্ঠানে জমা রাখেন। উক্ত প্রতিষ্ঠানটি তাকে ঋণ প্রদান করতে চায়। প্রতিষ্ঠানটি ২৪ ঘণ্টাই গ্রাহককে আর্থিক সেবা প্রদান করতে পারে। করোনাকালে মিসেস নাজনীন কাজ হারায়। তখন উক্ত ' নামক প্রতিষ্ঠান তাকে একটি কার্ড ব্যবস্থার পূর্ণ সহযোগিতা করে। ক্রেডিট কার্ডের মাধ্যমে গ্রাহককে ক্রেডিট বা ঋণ সুবিধা প্রদান করা হয়। উদ্দীপকের মিসেস নাজনীন এ কার্ডের মাধ্যমেই ঋণ সুবিধা পেয়েছেন। তিনি মূলত একটি নির্দিষ্ট সীমা পর্যন্ত ঋণ সুবিধা পেয়েছেন। ঐ অর্থ পরবর্তীতে তাকে সুদসহ পরিশোধ করতে হয়েছে। আবার, ব্যাংক হিসাব খোলা ছাড়াই তিনি এ কার্ড ব্যবহার করতে পেরেছেন। মিসেস নাজনীনের ব্যাংক ঋণ গ্রহণের সামর্থ্য রয়েছে। তাই 'M' আর্থিক প্রতিষ্ঠান তাকে এ সুবিধা প্রদান করে। তাই বলা যায়, উদ্দীপকে মিসেস নাজনীনকে 'M' প্রতিষ্ঠানের ক্রেডিট কার্ড প্রদান করে সহযোগিতা করা যথাযথ ছিল।"
        }
      ]
    }
  ]
}