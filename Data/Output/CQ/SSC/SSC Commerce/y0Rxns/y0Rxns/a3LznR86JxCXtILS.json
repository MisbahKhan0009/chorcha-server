{
  "title": "চট্টগ্রাম বোর্ড ২০২১",
  "subtitle": "ফিন্যান্স ও ব্যাংকিং (11)",
  "questions": [
    {
      "number": "1",
      "uddipok": "জনাব শহীদুল একজন ব্যবসায়ী। নতুন বাড়ি নির্মাণের জন্য আত্মীয়-স্বজন এর কাছ থেকে ২৫ লক্ষ ও বন্ধু-বান্ধব থেকে ১০ লক্ষ টাকা ধার করেন। কিন্তু তা দিয়ে বাড়ি নির্মাণের পর কিছু অর্থ ৮.৫% হারে ব্যাংকে জমা রাখেন।",
      "tag": "CTG.B 21",
      "sub_questions": [
        {
          "label": "ক",
          "question": "সরকারি অর্থায়নের মূল লক্ষ্য কী?",
          "explanation": "সরকারি অর্থায়নের মূল লক্ষ্য হলো সমাজকল্যাণ।"
        },
        {
          "label": "খ",
          "question": "তারল্য বনাম মুনাফা নীতিটি ব্যাখ্যা করো।",
          "explanation": "তারল্য ও মুনাফার মধ্যে উপযুক্ত ভারসাম্য বজায় রাখার নীতিকে তারল্য বনাম মুনাফার নীতি বলে। ব্যবসায়ে বেশি পরিমাণ নগদ অর্থ (তারল্য) সংরক্ষণ করলে প্রতিষ্ঠানের আয় কমে যায়। আবার নগদ অর্থ কম সংরক্ষণ করে তা বিনিয়োগ করলে ব্যবসায়ের প্রতিদিনের খরচ পরিশোধে ঘাটতি দেখা দিতে পারে। এক্ষেত্রে তারল্য ও মুনাফার নীতিটি কাম্য মুনাফা ও বিনিয়োগের মধ্যে সমন্বয়কারী হিসেবে কাজ করে।"
        },
        {
          "label": "গ",
          "question": "জনাব শহীদুলের কাজকে কী বলা হবে? ব্যাখ্যা করো।",
          "explanation": "উদ্দীপকে জনাব শহীদুলের কাজকে অর্থায়ন বলা হবে। অর্থায়ন বলতে তহবিল সংগ্রহ ও এর ব্যবহারসংক্রান্ত প্রক্রিয়াকে বোঝায়। এর মাধ্যমে অর্থের আগমন ও নির্গমন প্রবাহ সৃষ্টি করা হয়। কোন উৎস থেকে কী পরিমাণ তহবিল সংগ্রহ করে, কোথায় কীভাবে বিনিয়োগ করা হলে প্রকল্পটি সর্বোচ্চ সুবিধা দিবে, অর্থায়ন সেই সংক্রান্ত পরিকল্পনা প্রণয়ন ও বাস্তবায়ন করে। উদ্দীপকে জনাব শহীদুল একজন ব্যবসায়ী। তিনি নতুন বাড়ি নির্মাণ করতে আগ্রহী। এই জন্য জনাব শহীদুল আত্মীয়-স্বজন থেকে ২৫ লক্ষ টাকা ধার করেন। পাশাপাশি বন্ধু-বান্ধব থেকেও ১০ লক্ষ টাকা নেন। এক্ষেত্রে জনাব শহীদুল মূলত বাড়ি নির্মাণকে লক্ষ্য করে তহবিল সংগ্রহ করেছেন। অন্যদিকে, তার বাড়ি নির্মাণের পরেও কিছু অর্থ উদ্বৃত্ত থেকে যায়। উক্ত অর্থ তিনি ৮.৫০% হারে ব্যাংকে জমা রাখেন। জনাব শহীদুল এ পর্যায়ে তহবিল বিনিয়োগ করেছেন। মূলত জনাব শহীদুলের সম্পূর্ণ কাজকে তহবিল ব্যবস্থাপনা বা অর্থায়ন বলা যায়। কারণ তিনি তহবিলের উৎস নির্ধারণের পাশাপাশি তা লাভজনক খাতে বিনিয়োগও করেছেন। সুতরাং, জনাব শহীদুলের সামগ্রিক কাজ অর্থায়নের আওতাভুক্ত।"
        },
        {
          "label": "ঘ",
          "question": "জনাব শহীদুলের আর্থিক ব্যবস্থাপনা অর্থায়ন শ্রেণির আলোকে বিশ্লেষণ করো।",
          "explanation": "উদ্দীপকে জনাব শহীদুলের আর্থিক ব্যবস্থাপনা অর্থায়ন শ্রেণির আলোকে একটি পারিবারিক অর্থায়ন। পারিবারিক অর্থায়ন বলতে পরিকল্পনামাফিক তহবিলের উৎস নির্ধারণ ও তার সুষ্ঠু ব্যবহার নিশ্চিত করাকে বোঝায়। পরিবারের স্থায়ী সম্পদ অর্জনে এ ধরনের অর্থায়ন করা হয়। উদ্দীপকে জনাব শহীদুল নতুন বাড়ি নির্মাণ করতে চান। এজন্য আত্মীয়-স্বজন ও বন্ধু-বান্ধব থেকে যথাক্রমে ২৫ লক্ষ ও ১০ লক্ষ টাকা ধার করেন। বাড়ি নির্মাণ করার পরেও জনাব শহীদুলের কাছে কিছু অর্থ উদ্বৃত্ত থেকে যায়। উক্ত টাকা তিনি ৮.৫০% হারে ব্যাংকে জমা রাখেন। জনাব শহীদুলের আর্থিক ব্যবস্থাপনা মূলত একটি পারিবারিক অর্থায়ন। পরিবারের সদস্যদের সব ধরনের সুবিধা নিশ্চিত করাই এ ধরনের অর্থায়নের প্রধান উদ্দেশ্য। উদ্দীপকে জনাব শহীদুল পরিবারের সদস্যদের প্রয়োজনকে প্রাধান্য দিয়ে মূলত বাড়ি নির্মাণের সিদ্ধান্ত নিয়েছেন। এক্ষেত্রে, তিনি পরিবারের জন্য পরিকল্পনামাফিক তহবিলের উৎস নির্ধারণ ও তার ব্যবহারকে নিশ্চিত করেছেন। পাশাপাশি সংগৃহীত তহবিল প্রয়োজনীয় ব্যয়ের তুলনায় বেশি হওয়ায় তা তিনি পরিবারের সদস্যদের ভবিষ্যতের সঞ্চয় হিসেবে বিনিয়োগও করেছেন। তাই বলা যায়, জনাব শহীদুল পরিবারের সদস্যদের কল্যাণে অর্থায়ন শ্রেণির আলোকে পারিবারিক অর্থায়ন করেছেন।"
        }
      ]
    },
    {
      "number": "2",
      "uddipok": "মি. করিম পদ্ম ও প্রিয়তা নামক দুইটি প্রকল্পে অর্থ বিনিয়োগ করে। প্রকল্প দুইটির ৪ বছরের আয় যথাক্রমে নিম্নরূপ: বছর পদ্মা (%) প্রিয়তা (%) ২০১২ ২০% ৫% ২০১৩ ৬% ১৫% ২০১৪ ১৫% ২০% ২০১৫ ২৩% ২৪%",
      "tag": "CTG.B 21",
      "sub_questions": [
        {
          "label": "ক",
          "question": "ঝুঁকি কী?",
          "explanation": "প্রকৃত ফলাফল প্রত্যাশিত ফলাফল থেকে ভিন্ন হওয়ার সম্ভাবনাকেই ঝুঁকি বলে।"
        },
        {
          "label": "খ",
          "question": "দায় পরিশোধের অক্ষমতা থেকে সৃষ্টি ঝুঁকিটি ব্যাখ্যা করো।",
          "explanation": "দায় পরিশোধের অক্ষমতা থেকে আর্থিক ঝুঁকির সৃষ্টি হয়। বহিস্থ উৎস থেকে গৃহীত ঋণের সুদ আসলসহ সময় মতো পরিশোধ করতে না পারার সম্ভাবনাকে আর্থিক ঝুঁকি বলে। ঋণ নেওয়ার ফলে প্রতিষ্ঠানে দায়ের সৃষ্টি হয়। ঋণকৃত অর্থ নির্দিষ্ট সময় পর সুদ আসলসহ ফেরত দিতে হয়। কোনো কারণে প্রতিষ্ঠান এ দায় পরিশোধে অক্ষম হলে আর্থিক ঝুঁকির সৃষ্টি হয়।"
        },
        {
          "label": "গ",
          "question": "পদ্মা প্রকল্পের আদর্শ বিচ্যুতি নিরূপণ করো।",
          "explanation": "পদ্ম প্রকল্পের আদর্শ বিচ্যুতি নির্ণয়: ∴ \\therefore ∴ পদ্ম প্রকল্পের আদর্শ বিচ্যুতি = ৫৫ . ৩৩ = ৭ .88 % । =\\sqrt{৫ ৫ . ৩ ৩}=৭ .88 \\% । = ৫৫ . ৩৩ ​ = ৭ .88% । সুতরাং, পদ্মা প্রকল্পের আদর্শ বিচ্যুতি ৭.৪৪%। উত্তর: ৭.৪৪%।"
        },
        {
          "label": "ঘ",
          "question": "প্রকল্প দুইটির মধ্যে কোনটি অধিকতর গ্রহণযোগ্য? যুক্তি দেখাও।",
          "explanation": "উদ্দীপকে প্রকল্প-পদ্ম ও প্রকল্প-প্রিয়তা-এর মধ্যে কোনটি অধিকতর গ্রহণযোগ্য তা নির্ধারণ করতে প্রিয়তা প্রকল্পের আদর্শ বিচ্যুতি নির্ণয় করতে হবে। প্রিয়তা প্রকল্পের আদর্শ বিচ্যুতি নির্ণয়: ∴ \\therefore ∴ প্রিয়তা প্রকল্পের আদর্শ বিচ্যুতি = ৬৭ . ৩৩ = =\\sqrt{৬ ৭ . ৩ ৩}= = ৬৭ . ৩৩ ​ = ৮.২১% । অতএব, উদ্দীপকে প্রিয়তা প্রকল্পের আদর্শ বিচ্যুতি ৮.২১%। অন্যদিকে, পদ্ম প্রকল্পের আদর্শ বিচ্যুতি ৭.৪৪% [গ থেকে পাওয়া]। তবে উভয় প্রকল্পের গড় আয় পাওয়া গেছে ১৬%। আর সমান আয়ে কম ঝুঁকি বেশি গ্রহণযোগ্য। তাই বলা যায়, উদ্দীপকের প্রকল্প দুটির মধ্যে পদ্ম প্রকল্পটি বেশি গ্রহণযোগ্য। কারণ, আদর্শ বিচ্যুতির ছোট মান কম ঝুঁকি নির্দেশ করে।"
        }
      ]
    },
    {
      "number": "3",
      "uddipok": "জনাব সোনালী শীতকালে অধিক শীত অনুমান করে একটি শীত বস্ত্রের দোকান দেন। এর সাথে অন্য মালামালও বিক্রি করেন। মুনাফা ভালোই হচ্ছিল। হঠাৎ বেশি পরিমাণে কাঁচামাল ক্রয়ের কারণে অর্থের অভাব দেখা দিলে তিনি ব্যবসায় পরিচালনা করতে আর্থিক সমস্যার সম্মুখীন হচ্ছিলেন। এক ব্যক্তির পরামর্শে তিনি ব্যাংক থেকে ঋণ নেয়।",
      "tag": "CTG.B 21",
      "sub_questions": [
        {
          "label": "ক",
          "question": "আদর্শ বিচ্যুতি কী?",
          "explanation": "বিনিয়োগের প্রত্যাশিত আয় থেকে প্রকৃত আয়ের বিচ্যুতিকে আদর্শ বিচ্যুতি বলে।"
        },
        {
          "label": "খ",
          "question": "ঝুঁকিবহুল আয় কী? ব্যাখ্যা করো।",
          "explanation": "যেসব আয়ের সাথে ঝুঁকি জড়িত সেসব আয়কে ঝুঁকিবহুল আয় বলে। প্রত্যাশিত আয় থেকে প্রকৃত আয়ের মধ্যে ব্যবধান হবার সম্ভাবনাই হচ্ছে ঝুঁকি। সাধারণত আয়ের একটি অংশ ঝুঁকিমুক্ত আর অপর অংশটি ঝুঁকিযুক্ত হয়। ঝুঁকিমুক্ত আয়ের পর অতিরিক্ত ঝুঁকি নেওয়ার ফলে ঝুঁকি প্রিমিয়াম পাওয়া যায়, যা শুধু ঝুঁকিবহুল বিনিয়োগের ক্ষেত্রেই প্রযোজ্য।"
        },
        {
          "label": "গ",
          "question": "জনাব সোনালী তার ব্যবসায়ে কোন ধরনের ঝুঁকির সম্মুখীন হয়েছেন? ব্যাখ্যা করো।",
          "explanation": "উদ্দীপকে জনাব সোনালী তার ব্যবসায়ে ব্যবসায়িক ঝুঁকির সম্মুখীন হয়েছেন। প্রতিষ্ঠানের আয় থেকে পরিচালন ব্যয় বা চলতি খরচ মিটাতে না পারার আশঙ্কাই হলো ব্যবসায়িক ঝুঁকি। অর্থাৎ পরিচালন খরচ পরিশোধের অক্ষমতা থেকে ব্যবসায়িক ঝুঁকির সৃষ্টি হয়। উদ্দীপকে জনাব সোনালী একজন ব্যবসায়ী। তিনি শীত বস্ত্রের ব্যবসায় করেন। পাশাপাশি অন্য মালামালও বিক্রি করেন। হঠাৎ বেশি পরিমাণে কাঁচামাল কেনায় চলতি মূলধনের ঘাটতি দেখা দেয়। ফলে তিনি ব্যবসায় পরিচালনা করতে আর্থিক সমস্যার সম্মুখীন হচ্ছিলেন। মূলত জনাব সোনালী এ পর্যায়ে পরিচালন খরচ পরিশোধে অক্ষম হয়ে পরেন। আর ব্যবসায়ের আয় দিয়ে চলতি খরচ পরিশোধ করতে না পারলে ব্যবসায়িক ঝুঁকির সৃষ্টি হয়। সুতরাং, ব্যবসায় প্রতিষ্ঠানের দৃষ্টিকোণ থেকে জনাব সোনালী তার ব্যবসায়ে ব্যবসায়িক ঝুঁকিতে পরেছেন।"
        },
        {
          "label": "ঘ",
          "question": "জনাব সোনালী ব্যাংক থেকে ঋণ নিয়ে ঝুঁকি এড়াতে সক্ষম হবেন কি? কারবারি অর্থায়ন নীতির আলোকে বিশ্লেষণ করো।",
          "explanation": "উদ্দীপকে জনাব সোনালী ব্যবসায়ে অর্থায়নের নীতি অনুযায়ী ব্যাংক থেকে ঋণ নিয়ে ব্যবসায়ে সৃষ্ট ঝুঁকি এড়াতে সক্ষম হবেন বলে আমি মনে করি। ব্যবসায় অর্থায়নের তারল্য বনাম মুনাফার নীতিতে নগদ অর্থ ও মুনাফার মধ্যে উপযুক্ত ভারসাম্য বজায় রাখা হয়। অন্যদিকে, উপযুক্ততার নীতি অনুযায়ী ব্যবসায়ের প্রয়োজনীয় চলতি মূলধন, স্বল্পমেয়াদি উৎস এবং স্থায়ী মূলধন দীর্ঘমেয়াদি উৎস থেকে সংগ্রহ করা হয়। আর একই ব্যবসায়ে বিভিন্ন পণ্যের সমাহার ঘটিয়ে ঝুঁকি কমানোর ব্যবস্থাই হলো ব্যবসায়ের বৈচিত্র্যায়ন ও ঝুঁকি বণ্টন নীতি। উদ্দীপকে জনাব সোনালীর একটি শীত বস্ত্রের দোকান আছে। শীতকালে অধিক শীত অনুমান করে তিনি এ দোকান দেন। উক্ত দোকানে শীত বস্ত্রের পাশাপাশি তিনি অন্য বিভিন্ন পণ্যও বিক্রি করেন। ফলস্বরূপ, মুনাফাও ভালোই হচ্ছিল। তবে জনাব সোনালী হঠাৎ বেশি পরিমাণে ব্যবসায়ের কাঁচামাল কেনেন। ফলে অর্থের অভাব দেখা দিলে তিনি ব্যবসায়িক ঝুঁকির সম্মুখীন হন। পরবর্তীতে এক ব্যক্তির পরামর্শে তিনি ব্যাংক থেকে ঋণ নেন। জনাব সোনালী মূলত চলতি ব্যয় নির্বাহ করার জন্য ঋণ নেন। ব্যবসায়ে অর্থায়নের উপযুক্ততার নীতি অনুযায়ী এটি স্বল্পমেয়াদি ব্যাংক ঋণ। স্বল্পমেয়াদি ব্যাংক ঋণ দিয়ে চলতি ব্যয় মিটানো সম্ভব। অন্যদিকে, তারল্য বনাম মুনাফা নীতি অনুযায়ী ব্যবসায়ে নগদ অর্থ কম রেখে তা বিনিয়োগ করলে ব্যবসায়ের প্রতিদিনের খরচ পরিশোধে ঘাটতি দেখা দেয়। উদ্দীপকে জনাব সোনালীর ব্যবসায়ের ক্ষেত্রে তা পরিলক্ষিত হয়েছে। উক্ত পরিস্থিতিতে জনাব সোনালীর ক্ষেত্রে ব্যাংক ঋণ নগদ অর্থের সরবরাহ করবে। আবার, একাধিক পণ্য নিয়ে ববসায় সাজানোয় এটি তার ব্যবসায়ের সার্বিক ঝুঁকিকে কমাবে। এক্ষেত্রে ব্যাংক ঋণের মাধ্যমে ব্যবসায়ে তারল্যের ব্যবস্থা হলে তিনি মুনাফা ধরে রাখতে পারবেন। সুতরাং, অর্থায়ন নীতির আলোকে জনাব সোনালীর জন্য ব্যাংক থেকে ঋণ নিয়ে ঝুঁকি এড়ানো সম্ভব।"
        }
      ]
    },
    {
      "number": "4",
      "uddipok": "জনাব রাকিব একটি প্রকল্পে ৫০,০০০ টাকা বিনিয়োগ করার চিন্তা করেছেন, যা থেকে আগামী ৬ বছরে যথাক্রমে ১০,০০০ টাকা, ১৫,০০০ টাকা, ২০,০০০ টাকা, ১০,০০০ টাকা, ২০,০০০ টাকা এবং ৩০,০০০ টাকা পাওয়া যাবে। অবচয় ৪,০০০ টাকা।",
      "tag": "CTG.B 21",
      "sub_questions": [
        {
          "label": "ক",
          "question": "মূলধন বাজেটিং কী?",
          "explanation": "মূলধন বাজেটিং হলো প্রতিষ্ঠানের দীর্ঘমেয়াদি বিনিয়োগ সিদ্ধান্তের সাথে জড়িত একটি প্রক্রিয়া।"
        },
        {
          "label": "খ",
          "question": "পণ্য বৈচিত্র্যায়ন কী? ব্যাখ্যা করো।",
          "explanation": "একই ব্যবসায়ে বিভিন্ন প্রকার পণ্যের সমাহার ঘটিয়ে ঝুঁকি কমানোর ব্যবস্থাকেই পণ্য বৈচিত্র্যায়ণ বলে। ব্যবসায় ঝুঁকি বণ্টনের কৌশল হিসেবে পণ্য বৈচিত্র্যায়ণ করা হয়। এ কৌশল অনুযায়ী একটি পণ্যে বিনিয়োগ না করে একাধিক পণ্যের বিনিয়োগ করা হয়। এতে একটিতে ক্ষতি হলেও অন্যটিতে মুনাফা হওয়ার সম্ভাবনা থাকে। তাই একটির ক্ষতির সাথে অন্যটির মুনাফা সমন্বয় করা সম্ভব হয়। ফলে ব্যবসায়ের ঝুঁকি কমে যায়।"
        },
        {
          "label": "গ",
          "question": "জনাব রাকিবের প্রকল্পের গড় মুনাফার হার নির্ণয় করো।",
          "explanation": "জনাব রাকিবের প্রকল্পের গড় মুনাফার হার নির্ণয়: দেওয়া আছে, সম্ভাব্য নিট মুনাফা = ১০,০০০ টাকা; ১৫,০০০ টাকা; ২০,০০০ টাকা; ১০,০০০ টাকা; ২০,০০০ টাকা এবং ৩০,০০০ টাকা। সুতরাং, জনাব রাকিবের প্রকল্পের গড় মুনাফার হার ৭০%। উত্তর: ৭০%।"
        },
        {
          "label": "ঘ",
          "question": "জনাব রাকিব প্রকল্পের বিনিয়োগকৃত টাকা কত বছরের মধ্যে ফেরত পাবে? নির্ণয় করো।",
          "explanation": "জনাব রাকিব প্রকল্পের বিনিয়োগকৃত টাকা কত বছরের মধ্যে ফেরত পাবেন তা নির্ধারণে পে-ব্যাক সময় নির্ণয় করতে হবে। জনাব রাকিবের প্রকল্পের পে-ব্যাক সময় নির্ণয়: ∴  পে-ব্যাক সময়  = ( ২ + ১৭ , ০০০ ২৪ , ০০০ )  বছর  = ২ + ০ . ৭০ বছর  = ২ . ৭০ বছর  \\begin{array}{l}\\therefore \\text { পে-ব্যাক সময় }=\\left(২+\\frac{১ ৭, ০ ০ ০}{২ ৪, ০ ০ ০}\\right) \\text { বছর }=২+০ . ৭ ০ \\text { বছর } \\\\ \\quad=২ . ৭ ০ \\text { বছর }\\end{array} ∴   পে - ব্যাক   সময়   = ( ২ + ২৪ , ০০০ ১৭ , ০০০ ​ )   বছর   = ২ + ০ . ৭০   বছর   = ২ . ৭০   বছর   ​ সুতরাং, জনাব রাকিব প্রকল্পের বিনিয়োগকৃত টাকা ২.৭০ বছরের মধ্যে ফেরত পাবেন। উত্তর: ২.৭০ বছর।"
        }
      ]
    },
    {
      "number": "5",
      "uddipok": "আরিফ সাহেব তার জমানো ২০,০০০ টাকা ব্যাংকে ৮ বছরের জন্য স্থায়ী হিসাবে রাখার সিদ্ধান্ত নেন। AR ব্যাংক তাকে ১০% হারে সুদ দিবে বলে জানায়। অপরদিকে, BC ব্যাংক তাকে ১২% হারে মাসিক চক্রবৃদ্ধিতে সুদ দিবে বলে প্রস্তাব দেয়।",
      "tag": "CTG.B 21",
      "sub_questions": [
        {
          "label": "ক",
          "question": "সুযোগ ব্যয় কী?",
          "explanation": "কোনো একটি প্রকল্পে বিনিয়োগের ফলে অন্য কোনো বিনিয়োগযোগ্য প্রকল্পের আয়ের সুযোগ হারানোকে সুযোগ ব্যয় বলে।"
        },
        {
          "label": "খ",
          "question": "বুল-৭২ কী? ব্যাখ্যা করো।",
          "explanation": "বার্ষিক চক্রবৃদ্ধিতে নির্দিষ্ট পরিমাণ অর্থ কত সময়ে বা কত সুদের হারে দ্বিগুণ হবে তা নির্ণয় করার পদ্ধতি হলো বিধি-৭২। বিধি-৭২-এর মাধ্যমে একটি নির্দিষ্ট পরিমাণ অর্থ নির্দিষ্ট সুদের হারে কত সময়ে দ্বিগুণ হবে অথবা নির্দিষ্ট সময়ে কত হার সুদে আসল দ্বিগুণ হবে তা জানা যায়। সুদের হার বের করতে ৭২-কে সময় দিয়ে ভাগ করতে হয়, আর সময় বের করতে ৭২ কে সুদের হার দিয়ে ভাগ করতে হয়।"
        },
        {
          "label": "গ",
          "question": "আরিফ সাহেব AR ব্যাংক থেকে ৮ বছর পর কত টাকা পাবেন? নির্ণয় করো।",
          "explanation": "AR ব্যাংক থেকে ৮ বছর পর আরিফ সাহেবের প্রাপ্ত টাকার পরিমাণ নির্ণয়: দেওয়া আছে, বর্তমান মূল্য, PV = ২০,০০০ টাকা সুদের হার, i = ১০% বা ০.১০ সময়, n = ৮ বছর আমরা জানি,  ভবিষ্যৎ মূল্য, FV  =  PV  ( ১ + i ) n = 20 , ০০০ ( ১ + ০ . ১০ ) ৮ \\begin{aligned} \\text { ভবিষ্যৎ মূল্য, FV } & =\\text { PV }(১+\\mathrm{i})^{\\mathrm{n}} \\\\ & =20, ০ ০ ০(১+০ . ১ ০)^{৮}\\end{aligned}   ভবিষ্যৎ   মূল্য , FV  ​ =  PV  ( ১ + i ) n = 20 , ০০০ ( ১ + ০ . ১০ ) ৮ ​ = ২০,০০০ × ২.১৪৩৫৮৮ = ৪২,৮৭১.৭৭ টাকা ∴ AR ব্যাংকে অর্থ জমা রাখলে ৮ বছর পর আরিফ সাহেব ৪২,৮৭১.৭৭ টাকা পাবেন। উত্তর: ৪২,৮৭১.৭৭ টাকা।"
        },
        {
          "label": "ঘ",
          "question": "আরিফ সাহেব কোন ব্যাংকে টাকা রাখলে অধিক লাভজনক হবে? মূল্যায়ন করো।",
          "explanation": "আরিফ সাহেবের বিনিয়োগের জন্য লাভজনক ব্যাংকটি নির্ধারণ করতে BC ব্যাংক-এর ভবিষ্যৎ মূল্য নির্ণয় করতে হবে: দেওয়া আছে, বর্তমান মূল্য, PV = ২০,০০০ টাকা সুদের হার, i = ১২% বা ০.১২ মেয়াদ, n = ৮ বছর চক্রবৃদ্ধির সংখ্যা, m = ১২ বার। মাসিক চক্রবৃদ্ধি। আমরা জানি, = ২০,০০০ × ২.৫৯৯২৭২ = ৫১,৯৮৫.৪৪ টাকা অতএব, BC ব্যাংকে ২০,০০০ টাকা জমা রাখলে আরিফ সাহেব ৮ বছর পর ৫১,৯৮৫.৪৪ টাকা ফেরত পাবেন। অন্যদিকে, AR ব্যাংকে জমা রাখলে পাবেন ৪২,৮৭১.৭৭ টাকা [গ থেকে পাওয়া। আরিফ সাহেব BC ব্যাংক থেকে (৫১,৯৮৫.৪৪ - ৪২,৮৭১.৭৭) = ৯,১১৩.৬৭ টাকা বেশি পাবেন। তাই BC ব্যাংকে টাকা রাখা আরিফ সাহেবের জন্য লাভজনক হবে।"
        }
      ]
    },
    {
      "number": "6",
      "uddipok": "জনাব সোলায়মান ৪ বছর পর ৪০,০০০ টাকা পাওয়ার আশায় বর্তমানে কিছু টাকা ব্যাংকে জমা রাখতে চান। সেতু ব্যাংক বার্ষিক ১২% হারে সুদ প্রদানের প্রস্তাব দিয়েছে এবং সুনাম ব্যাংক ১০% হারে মাসিক চক্রবৃদ্ধি সুদের প্রস্তাব দিয়েছে।",
      "tag": "CTG.B 21",
      "sub_questions": [
        {
          "label": "ক",
          "question": "EAR-এর পূর্ণরূপ লেখো।",
          "explanation": "EAR পূর্ণরূপ হচ্ছে Effective Annual Rate বা প্রকৃত বার্ষিক সুদের হার।"
        },
        {
          "label": "খ",
          "question": "বাট্টাকরণ প্রক্রিয়া কী? ব্যাখ্যা করো।",
          "explanation": "যে প্রক্রিয়ায় অর্থের ভবিষ্যৎ মূল্য থেকে বর্তমান মূল্য নির্ণয় করা হয় তা হলো বাট্টাকরণ। বর্তমানে পাওয়া আর ভবিষ্যতে পাওয়া একই পরিমাণ অর্থ সমান মূল্য বহন করে না। এক্ষেত্রে ভবিষ্যৎ মূল্যের চেয়ে বর্তমান মূল্য বেশি মূল্যবান। এজন্য ভবিষ্যতে যে অর্থ পাওয়া যাবে তা বর্তমান মূল্যে রূপান্তর করে আর্থিক সিদ্ধান্ত নিতে হয়। আর বাট্টাকরণ প্রক্রিয়ায় ভবিষ্যৎ মূল্য থেকে বর্তমান মূল্য নির্ণয় করা হয়।"
        },
        {
          "label": "গ",
          "question": "",
          "explanation": "জনাব সোলায়মানের ৪ বছর পর ৪০,০০০ টাকা পেতে সেতু ব্যাংকে জমাকৃত টাকার পরিমাণ নির্ণয়: দেওয়া আছে, ভবিষ্যৎ মূল্য, FV = ৪০,০০০ টাকা সুদের হার, i = ১২% বা ০.১২ সময়, n = ৪ বছর আমরা জানি, বর্তমান মূল্য, P V = F V ( ১ + i ) n = 8 ০ , ০০০ ( ১ + ০ . ১২ ) 8 = 8 ০ , ০০০ ১ . ৫৭৩৫১৯ P V=\\frac{F V}{(১+\\mathrm{i})^{\\mathrm{n}}}=\\frac{8০, ০ ০ ০}{(১+০ . ১ ২)^{8}}=\\frac{8০, ০ ০ ০}{১ . ৫ ৭ ৩ ৫ ১ ৯} P V = ( ১ + i ) n F V ​ = ( ১ + ০ . ১২ ) 8 8 ০ , ০০০ ​ = ১ . ৫৭৩৫১৯ 8 ০ , ০০০ ​ = ২৫,৪২০.৭২ টাকা (প্রায়) সুতরাং, জনাব সোলায়মানকে ৪ বছর পর 80000 টাকা পেতে হলে এখন তাকে সেতু ব্যাংকে ২৫,৪২০.৭২ টাকা (প্রায়) জমা রাখতে হবে। উত্তর: ২৫.৪২০.৭২ টাকা (প্রায়)।"
        },
        {
          "label": "ঘ",
          "question": "",
          "explanation": "জনাব সোলায়মানের জন্য কোন ব্যাংকে টাকা জমা রাখা অধিক লাভজনক হবে তা নির্ধারণের জন্য সুনাম ব্যাংকে জমাকৃত অর্থের পরিমাণ নির্ণয় করতে হবে। সুনাম ব্যাংকে জমাকৃত অর্থের পরিমাণ নির্ণয়: দেওয়া আছে, ভবিষ্যৎ মূল্য, FV = 80000 টাকা সুদের হার, i = 20% বা ০.১০ মেয়াদ, মেয়াদ, n = ৪ বছর চক্রবৃদ্ধির সংখ্যা, m = ১২ বার [ মাসিক চক্রবৃদ্ধি] আমরা জানি, অতএব, জনাব সোলায়মানকে ৪ বছর পর ৪০,০০০ টাকা পেতে সুনাম ব্যাংকে এখন ২৬.৮৫৭.৭১ টাকা (প্রায়) জমা রাখতে হবে। অন্যদিকে, সেতু ব্যাংকে ২৫,৪২০.৭২ টাকা (প্রায়) জমা রাখতে হবে। অর্থাৎ, সেতু ব্যাংকে (২৬,৮৫৭.৭১ ২৫,৪২০.৭২)= ১,৪৩৬.৯৯ টাকা (প্রায়) কম জমা রেখেও ৪ বছর পর সমান টাকা পাওয়া যাবে। তাই জনাব সোলায়মানের জন্য সেতু ব্যাংকে টাকা জমা রাখা লাভজনক হবে।"
        }
      ]
    },
    {
      "number": "7",
      "uddipok": "জনাব মান্নান যে ব্যাংকে চাকরি করেন ঐ ব্যাংক মুদ্রা প্রচলন করে এবং মুদ্রাবাজার নিয়ন্ত্রণ করে। পক্ষান্তরে \"Y ব্যাংক\" গ্রাহকদের ২৪ ঘণ্টা ব্যাংকিং সেবা প্রদান করে।",
      "tag": "CTG.B 21",
      "sub_questions": [
        {
          "label": "ক",
          "question": "বাণিজ্যিক ব্যাংক কাকে বলে?",
          "explanation": "মুনাফা অর্জনের উদ্দেশ্যে যে ব্যাংক আমানত সংগ্রহ, ঋণ প্রদান ও গ্রাহকদের বিভিন্ন ব্যাংকিং সেবা সুবিধা দেয় তাকে বাণিজ্যিক ব্যাংক বলা হয়।"
        },
        {
          "label": "খ",
          "question": "সংরক্ষিত তহবিল কী? ব্যাখ্যা করো।",
          "explanation": "প্রতি বছর মুনাফার যে অংশ শেয়ারহোল্ডার বা মালিকগণের মধ্যে বণ্টন না করে ভবিষ্যতের জন্য সঞ্চয় করে রাখা হয় তাকে সংরক্ষিত তহবিল বলা হয়। বাণিজ্যিক ব্যাংকের তহবিল সংগ্রহের একটি অন্যতম উৎস হলো সংরক্ষিত তহবিল। এ তহবিল ব্যবসায় সম্প্রসারণে মূলধন হিসেবে ব্যবহৃত হতে পারে।"
        },
        {
          "label": "গ",
          "question": "জনাব মান্নানের কর্মরত ব্যাংকটি কোন ধরনের ব্যাংক? বর্ণনা করো।",
          "explanation": "উদ্দীপকে জনাব মান্নানের কর্মরত ব্যাংকটি দেশের কেন্দ্রীয় ব্যাংক। কেন্দ্রীয় ব্যাংক হলো দেশের প্রধান ব্যাংক। জনকল্যাণ এ ব্যাংকের মূল উদ্দেশ্য। এ ব্যাংক দেশের মুদ্রাবাজার ও ব্যাংকিং ব্যবস্থা সুসংগঠিত, পরিচালনা ও নিয়ন্ত্রণ করে। উদ্দীপকে জনাব মান্নান একটি ব্যাংকে চাকরি করেন। ব্যাংকটি মুদ্রা প্রচলন করে। পাশাপাশি মুদ্রাবাজার নিয়ন্ত্রণ করে। দেশের নোট ও মুদ্রা প্রচলনের ক্ষমতাপ্রাপ্ত একমাত্র প্রতিষ্ঠান কেন্দ্রীয় ব্যাংক। এ ব্যাংক মুদ্রাবাজারের অভিভাবক এবং মুদ্রার পূর্ণ নিয়ন্ত্রক হিসেবে কাজ করে। এছাড়া বাজারের অর্থ সরবরাহের হ্রাস-বৃদ্ধি করে কেন্দ্রীয় ব্যাংক মুদ্রার মান তথা ক্রয়ক্ষমতা সংরক্ষণ করে থাকে। বৈশিষ্ট্যগত বিচারে জনাব মান্নানের ব্যাংকটি দেশের কেন্দ্রীয় ব্যাংক। তাই বলা যায়, জনাব মান্নান দেশের কেন্দ্রীয় ব্যাংককে কর্মরত আছেন।"
        },
        {
          "label": "ঘ",
          "question": "'Y' ব্যাংকের প্রদত্ত সেবা ব্যাংক গ্রাহকদের প্রেক্ষাপটে কোন ধরনের উদ্দেশ্য? বিশ্লেষণ করো।",
          "explanation": "উদ্দীপকে 'Y' ব্যাংকের প্রদত্ত সেবা ব্যাংক গ্রাহকদের প্রেক্ষাপটে জীবনযাত্রার মানোন্নয়ন ও সহজীকরণ উদ্দেশ্যকে নিশ্চিত করে। ব্যাংকের সাথে সংশ্লিষ্ট বিভিন্ন গোত্রের প্রেক্ষাপটে ব্যাংকের উদ্দেশ্য ভিন্ন ধরনের হয়। এর মধ্যে ব্যাংক গ্রাহকদের প্রেক্ষাপটে ব্যাংকের কিছু উদ্দেশ্য রয়েছে। আমানতকারীদেরকে তার সুবিধামতো আমানত সৃষ্টিতে সাহায্য করা ব্যাংকের একটি মৌলিক উদ্দেশ্য। এছাড়া গ্রাহকের অর্থ ও মূল্যবান সামগ্রীর নিরাপত্তা, অর্থসংক্রান্ত উপদেষ্টা ও পরামর্শদাতা হিসেবেও ব্যাংক গ্রাহকের জন্য কাজ করে। উদ্দীপকে উল্লেখ্য 'Y' ব্যাংক গ্রাহকদের ২৪ ঘণ্টা ব্যাংকিং সেবা প্রদান করে। এক্ষেত্রে 'Y' ব্যাংকের উদ্দেশ্য হচ্ছে গ্রাহকদের জীবনযাত্রার মানোন্নয়ন ও পাশাপাশি সহজবোধ্য করা। গ্রাহকদের জীবনযাত্রার মানোন্নয়নে ব্যাংক বিভিন্ন ধরনের নতুন নতুন সেবা ও পণ্য তৈরি করে। যেমন: ডেবিট কার্ড ও ক্রেডিট কার্ড দিয়ে একটি নির্দিষ্ট সময় পর্যন্ত গ্রাহক নগদ টাকা বহন করা ছাড়াই পণ্য কিনতে পারে। এটিএম মেশিন থেকে নগদ টাকাও তোলা যায়। বর্তমানে দেশের সব বড় শহরের বিভিন্ন এলাকায় ২৪ ঘণ্টা বিভিন্ন ধরনের ব্যাংকিং সেবা ব্যবস্থা চালু আছে। তাছাড়া মোবাইল ব্যাংকিং ও ইন্টারনেট ব্যাংকিং-এর মাধ্যমে ব্যাংকিং সেবা সহজ করা হয়েছে। ফলে গ্রাহকদের জীবনযাত্রার মান উন্নত এবং সহজ হয়েছে। সুতরাং, 'Y' ব্যাংক গ্রাহকদের প্রেক্ষাপটে ব্যাংকের উদ্দেশ্যাবলি নিশ্চিত করেছে।"
        }
      ]
    },
    {
      "number": "8",
      "uddipok": "সূর্য ব্যাংক বৈধ অনুমোদন নিয়ে ২০০৯ সালে গঠিত হয়। মি. আলী ২,০০,০০০ টাকা ঋণের জন্য এই প্রতিষ্ঠানের কাছে আবেদন করেন। তিনি ঋণ পরিশোধ করতে সক্ষম এবং জমি বন্ধক রাখতে আগ্রহী। কিন্তু তার সরবরাহকৃত তথ্য ও দলিলপত্রাদির মধ্যে যথেষ্ট অমিল রয়েছে।",
      "tag": "CTG.B 21",
      "sub_questions": [
        {
          "label": "ক",
          "question": "মুসারাকা কী?",
          "explanation": "ইসলামি শরিয়াহ অনুযায়ী ব্যাংক এবং গ্রাহকের যৌথ উদ্যোগে ব্যবসায় পরিচালনার মাধ্যমে লাভ ও লোকসান সমবণ্টন করে যে ব্যবসায় পরিচালনা করা হয় তাকে মুসারাকা বলা হয়।"
        },
        {
          "label": "খ",
          "question": "ব্যাংকিং কার্যক্রমে আর্থিক সচ্ছলতা কেন প্রয়োজন? ব্যাখ্যা করো।",
          "explanation": "ব্যাংকিং কাজ সুষ্ঠুভাবে পরিচালনা করার জন্য আর্থিক সচ্ছলতার প্রয়োজন। ব্যাংকের আর্থিক সচ্ছলতা বলতে চাওয়ামাত্র আমানত পরিশোধের জন্য ব্যাংকের তহবিলে পর্যাপ্ত পরিমাণ অর্থ আছে কিনা তা বোঝায়। ব্যাংক আর্থিকভাবে সচ্ছল না হলে দেশের আইন বলে দেউলিয়া ঘোষিত হতে পারে। আবার গ্রাহকদের আস্থা অর্জন করাও কঠিন হয়ে পড়ে। তাই ব্যাংকিং কাজ পরিচালনা করার জন্য ব্যাংকের আর্থিক সচ্ছলতা থাকা অত্যন্ত জরুরি।"
        },
        {
          "label": "গ",
          "question": "মি. আলীর ব্যাপারে গৃহীত সিদ্ধান্ত নীতিটি ব্যাখ্যা করো।",
          "explanation": "উদ্দীপকে মি. আলীর ঋণ মঞ্জুরের ক্ষেত্রে সূর্য ব্যাংক নিরাপত্তার নীতিটি অনুসরণ করবে। এ নীতি অনুযায়ী ঋণগ্রহীতার আর্থিক সচ্ছলতা, সততা ও জামানতের বিষয় বিবেচনা করে ঋণ দেওয়া হয়। নির্দিষ্ট সময়ে ঋণের অর্থ ফেরত পাওয়ার উদ্দেশ্যে এ বিষয়গুলো বিবেচনা করা হয়। উদ্দীপকে মি. আলী সূর্য ব্যাংক-এ ২ লক্ষ টাকা ঋণের জন্য আবেদন করেন। ঋণ পরিশোধ করার মতো তার আর্থিক সচ্ছলতাও রয়েছে। ঋণের বিপরীতে তিনি জমি বন্ধক রাখতে আগ্রহী। তবে তার সরবরাহকৃত তথ্য ও দলিলপত্রাদির মধ্যে যথেষ্ট গড়মিল রয়েছে। এ পর্যায়ে মি. আলীর ঋণ বিশ্লেষণের ক্ষেত্রে সূর্য ব্যাংক ব্যাংকিং ব্যবসায়ের মূলনীতি হিসেবে নিরাপত্তার নীতির আলোকে সিদ্ধান্ত নিবে। এ নীতি অনুযায়ী কোনো কারণে ঋণগ্রহীতা ঋণের টাকা ফেরত না দিলে ব্যাংক উক্ত সম্পত্তি বিক্রি করে ঋণের টাকা আদায় করতে পারে। তবে মি. আলীর জামানতযোগ্য জমির দলিলে ত্রুটি থাকায়, তা বিক্রির ক্ষেত্রে সূর্য ব্যাংক ভবিষ্যতে সমস্যায় পড়তে পারে। তাই বলা যায়, সূর্য ব্যাংকের উচিত নিরাপত্তার নীতির আলোকে মি. আলীর ঋণকে বিশ্লেষণ করা।"
        },
        {
          "label": "ঘ",
          "question": "সূর্য ব্যাংকটির কার্যভিত্তিক ধরন বিশ্লেষণ করো।",
          "explanation": "উদ্দীপকে সূর্য ব্যাংকটি কাজের ধরন অনুযায়ী একটি বাণিজ্যিক ব্যাংক। বাণিজ্যিক ব্যাংক সাধারণত জনগণের প্রয়োজনের অতিরিক্ত সঞ্চিত অর্থ সংগ্রহ করে। পরবর্তীতে এ অর্থ সুদের বিনিময়ে গ্রাহকদের ঋণ হিসেবে প্রদান করে। এ ব্যাংক একটি মুনাফাভিত্তিক আর্থিক প্রতিষ্ঠান। এ ব্যাংক দেশের কেন্দ্রীয় ব্যাংকের অনুমোদন নিয়ে গঠিত ও পরিচালিত হয়। উদ্দীপকে সূর্য ব্যাংক ২০০৯ সালে গঠিত হয়। ব্যাংকটি বৈধ অনুমোদন নিয়ে প্রতিষ্ঠিত। মি. আলী উক্ত ব্যাংকের একজন ঋণ আবেদনকারী। সূর্য ব্যাংক মূলত কেন্দ্রীয় ব্যাংকের তালিকাভুক্ত একটি বাণিজ্যিক ব্যাংক। কারণ, ব্যাংকটি কেন্দ্রীয় ব্যাংকের বৈধ অনুমোদন নিয়ে গঠিত হয়েছে। এছাড়া সূর্য ব্যাংক থেকে মি. আলীর মতো গ্রাহকরা ঋণের প্রত্যাশা করে। সাধারণত গ্রাহকরা বাণিজ্যিক ব্যাংকে ঋণের জন্য আবেদন করে। সূর্য ব্যাংক আমানতকারীদের অর্থ ঋণ হিসেবে বিনিয়োগ করে। এটি মূলত বাণিজ্যিক ব্যাংকের বৈশিষ্ট্য। তাই বলা যায়, সূর্য ব্যাংক কাজের ধরন অনুযায়ী একটি বাণিজ্যিক ব্যাংক।"
        }
      ]
    },
    {
      "number": "9",
      "uddipok": "আতিক একজন ব্যবসায়ী। ব্যবসায়ের প্রয়োজনে তিনি প্রায়শই ব্যাংক থেকে ঋণ গ্রহণ করেন। আতিক তার ব্যবসায় দেশের সীমানা ছাড়িয়ে বিদেশেও সম্প্রসারিত করেছেন। তাই তাকে দেশে-বিদেশে বিভিন্ন সময়ে ব্যাংকের মাধ্যমে লেনদেন করতে হয়। দেশে উন্নত ব্যাংকিং ব্যবস্থা থাকায় তার আর্থিক লেনদেন সম্পাদন অনেক সহজ হয়ে উঠেছে।",
      "tag": "CTG.B 21",
      "sub_questions": [
        {
          "label": "ক",
          "question": "তারল্য কী?",
          "explanation": "চাহিবামাত্র অর্থ পরিশোধের ক্ষমতাই হলো তারল্য।"
        },
        {
          "label": "খ",
          "question": "ব্যাংককে ধার করা অর্থের ধারক বলা হয় কেন? ব্যাখ্যা করো।",
          "explanation": "ব্যাংক গ্রাহকের জমাকৃত টাকা দিয়ে ব্যবসায় করে বলে একে ধার করা অর্থের ধারক বলা হয়। ব্যাংকের মুখ্য কাজ হলো আমানতকারীদের কাছ থেকে কম সুদের বিনিময়ে আমানত নেওয়া। আবার ঐ আমানতকৃত অর্থ থেকে বিভিন্ন ব্যক্তি ও প্রতিষ্ঠানকে বেশি সুদের বিনিময়ে ঋণ দেওয়া। অর্থ ধার নেওয়া এবং ঋণ দেওয়া মুখ্য কাজ হওয়ায় ব্যাংককে ধার করা অর্থের ধারক বলা হয়।"
        },
        {
          "label": "গ",
          "question": "আতিক কোন ধরনের ব্যাংকের মাধ্যমে লেনদেন সম্পাদন করেছেন? বর্ণনা করো।",
          "explanation": "উদ্দীপকে জনাব আতিক বাণিজ্যিক ব্যাংকের মাধ্যমে লেনদেন সম্পাদন করেছেন। বাণিজ্যিক ব্যাংকের প্রধান উদ্দেশ্য হলো মুনাফা অর্জন। এ ব্যাংক জনগণের জমাকৃত অর্থ আমানত হিসেবে নেয়। আবার উক্ত অর্থ থেকে ব্যক্তি বা প্রতিষ্ঠানকে ঋণ দেয়। এছাড়া আন্তর্জাতিক বাণিজ্যে সহায়তা করা বাণিজ্যিক ব্যাংকের একটি অন্যতম কাজ। উদ্দীপকে জনাব আতিক একজন ব্যবসায়ী। ব্যবসায়ের প্রয়োজনে তিনি প্রায়ই ব্যাংক থেকে ঋণ নেন। বর্তমানে জনাব আতিক তার ব্যবসায়কে বিদেশেও সম্প্রসারিত করেছেন। তাই তাকে দেশে-বিদেশে বিভিন্ন সময় ব্যাংকের মাধ্যমে লেনদেন করতে হয়। এক্ষেত্রে, জনাব আতিক মূলত বাণিজ্যিক ব্যাংকের মাধ্যমে লেনদেন করছেন। কারণ বাণিজ্যিক ব্যাংক ঋণ প্রদানের মাধ্যমে মুনাফা করে থাকে। মূলত বাণিজ্যিক ব্যাংককে ঋণের ব্যবসায়ী বলা হয়। এছাড়া জনাব আতিক উক্ত ব্যাংক থেকে আন্তর্জাতিক বাণিজ্যের ক্ষেত্রে প্রত্যয়পত্র ইস্যু, বৈদেশিক বিনিময়, মূল্য পরিশোধ বা আদায়ের সুবিধাও পেয়ে থাকেন। আর এসব সুবিধা এক সাথে কেবল বাণিজ্যিক ব্যাংকই দিয়ে থাকে। তাই বলা যায়, জনাব আতিক তার ব্যবসায়ের লেনদেন বাণিজ্যিক ব্যাংকের মাধ্যমে করেছেন।"
        },
        {
          "label": "ঘ",
          "question": "আতিকের বৈদেশিক লেনদেনের ক্ষেত্রে ব্যাংক কীভাবে সহায়তা প্রদান করবে বিশ্লেষণ করো।",
          "explanation": "উদ্দীপকে জনাব আতিকের আন্তর্জাতিক বাণিজ্যে ব্যাংক যথেষ্ট ভূমিকা রাখে। আন্তর্জাতিক বাণিজ্যে সহায়তা করা বাণিজ্যিক ব্যাংকের একটি অন্যতম কাজ। এ ব্যাংক প্রত্যয়পত্র ইস্যু, বৈদেশিক বিনিময়, মূল্য পরিশোধ বা আদায়ের মাধ্যমে এরূপ সহায়তা প্রদান করে। উদ্দীপকে জনাব আতিক একজন ব্যবসায়ী। তিনি দেশের সীমানা পেরিয়ে বিদেশেও তার ব্যবসায়কে সম্প্রসারিত করেছেন। তাই তাকে দেশে-বিদেশে বিভিন্ন সময় ব্যাংকের মাধ্যমে লেনদেন করতে হয়। দেশে উন্নত ব্যাংকিং ব্যবস্থা থাকায় তার আর্থিক লেনদেন সম্পাদন অনেক সহজ হয়ে গেছে। উদ্দীপকে মূলত আন্তর্জাতিক বাণিজ্যের ক্ষেত্রে বাণিজ্যিক ব্যাংকের ভূমিকাকে স্পষ্ট করা হয়েছে। বৈদেশিক বাণিজ্যে বাণিজ্যিক ব্যাংক সহায়তা করে বলে ব্যবসায়ীরা নিশ্চিন্তে লেনদেন করতে পারে। কারণ, বৈদেশিক বাণিজ্যে সাধারণত আমদানিকারক ও রপ্তানিকারক কেউ পূর্বপরিচিত হয় না। এক্ষেত্রে, ব্যাংক কর্তৃক ইস্যুকৃত প্রত্যয়পত্রই রপ্তানিকারকের মূল্য পেতে নিশ্চয়তা দেয়। আবার, ব্যবসায়ীর প্রতিনিধি হিসেবে বৈদেশিক লেনদেন সম্পাদনেও এ ব্যাংক সহায়তা করে। এছাড়া, আমদানি-রপ্তানি বাড়ানোর জন্য এ ব্যাংক বিদেশে দলিলপত্র স্থানান্তর, বাজার সম্প্রসারণ, তথ্য সরবরাহ ইত্যাদি কাজ পরিচালনা করে। তাই বলা যায়, জনাব আতিকের বৈদেশিক লেনদেনের ক্ষেত্রেও ব্যাংক উপরিউক্ত সহায়তা করবে।"
        }
      ]
    },
    {
      "number": "10",
      "uddipok": "রূপক ব্যাংক গ্রামের মানুষের অলস অর্থ সংগ্রহ করে আমানত গ্রহণ করে। উক্ত ব্যাংক গ্রাহকের কাছ থেকে অর্থ সংগ্রহ ও ঋণদান কার্যক্রম সম্পাদনের মাধ্যমে অর্থনৈতিক প্রবৃদ্ধি অর্জনে বিশেষ ভূমিকা পালন করে। তাছাড়া এ ব্যাংকের কার্যক্রমে নতুন নতুন মাত্রাযোগ হওয়ার পর বিশেষায়ণে এসেছে নতুনত্ব।",
      "tag": "CTG.B 21",
      "sub_questions": [
        {
          "label": "ক",
          "question": "বাণিজ্যিক ব্যাংকের আয়ের প্রধান উৎস কী?",
          "explanation": "বাণিজ্যিক ব্যাংকের আয়ের প্রধান উৎস হলো ঋণের সুদ।"
        },
        {
          "label": "খ",
          "question": "",
          "explanation": "ব্যাংক ও গ্রাহকের আস্থা ও বিশ্বাসই হলো ব্যাংকিং ব্যবসায়ের মূলভিত্তি। আস্থা ও বিশ্বাসের সম্পর্ক মূলত সততা, নিষ্ঠা ও বিশ্বাসের ওপর নির্ভর করে তৈরি হয়। এর ভিত্তিতে ব্যাংক ঋণ দেয়, তেমনি গ্রাহকও তাদের আমানত ব্যাংকে জমা রাখে। এই সম্পর্কের অবনতি হলে ব্যবসায়েরও অবনতি ঘটে। তাই এই সম্পর্ককে ব্যাংকিং ব্যবসায়ের মূলভিত্তি বা মূলমন্ত্র বলা হয়।"
        },
        {
          "label": "গ",
          "question": "",
          "explanation": "উদ্দীপকে রূপক ব্যাংক হলো বাণিজ্যিক ব্যাংক। মুনাফা অর্জনের উদ্দেশ্যে প্রতিষ্ঠিত ও পরিচালিত ব্যাংক হলো বাণিজ্যিক ব্যাংক। এ ব্যাংক গ্রাহকদের সঞ্চিত অর্থ বিভিন্ন হিসাবের (চলতি, স্থায়ী ও সঞ্চয়ী) মাধ্যমে জমা রাখে। ব্যাংকটি বিভিন্ন খাতে এ অর্থ বাণ দেয়। এছাড়াও গ্রাহকদের বিভিন্ন ব্যাংকিং সেবা দেওয়া বাণিজ্যিক ব্যাংকের কাজ। উদ্দীপকে রূপক ব্যাংক গ্রামের অলস অর্থ আমানত হিসেবে গ্রহণ করে। ব্যাংকটি গ্রাহকের কাছ থেকে অর্থ সংগ্রহ ও ঋণপ্রদান কার্যক্রম সম্পাদন করে। অর্থাৎ, রূপক ব্যাংক আমানত সংগ্রহ ও ঋণ প্রদানের মাধ্যমে মুনাফা অর্জনের চেষ্টা করে। এটি মূলত বাণিজ্যিক ব্যাংকের মূল বৈশিষ্ট্য। এছাড়া মূলধন গঠনের মাধ্যমে ব্যাংকটি দেশের অর্থনৈতিক প্রবৃদ্ধি অর্জনে ভূমিকা রাখছে। তাই বলা যায়, রূপক ব্যাংকটি বৈশিষ্ট্যগত বিচারে একটি বাণিজ্যিক ব্যাংক।"
        },
        {
          "label": "ঘ",
          "question": "উদ্দীপকের ব্যাংকটি অর্থনৈতিক উন্নয়নে ভূমিকা রাখে-তোমার উত্তরের সপক্ষে যুক্তি দাও।",
          "explanation": "উদ্দীপকে রূপক ব্যাংক বিভিন্ন সেবাদানের মাধ্যমে দেশের অর্থনৈতিক উন্নয়নে প্রধান ভূমিকা রাখছে। মুনাফা অর্জনের উদ্দেশ্যে প্রতিষ্ঠিত হয় বাণিজ্যিক ব্যাংক। তবে গ্রাহকদের মানসম্মত সেবা দেওয়াও এ ব্যাংকের লক্ষ্য। উন্নত গ্রাহক সেবার মাধ্যমে এ ব্যাংক দেশের অর্থনীতিতে গুরুত্বপূর্ণ অবদান রাখে। উদ্দীপকে রূপক ব্যাংক একটি বাণিজ্যিক ব্যাংক। বিভিন্ন ব্যাংকিং সেবাদানের মাধ্যমে ব্যাংকটি অর্থনৈতিক প্রবৃদ্ধি অর্জনে বিশেষ ভূমিকা পালন করে। তাছাড়া এ ব্যাংকের কার্যক্রমে নতুন নতুন মাত্রা যোগ হওয়ার পর বিশেষায়নে এসেছে নতুনত্ব। রূপক ব্যাংক আমানত সংগ্রহ করে এই আমানত থেকে সুদের বিনিময়ে ঋণ দিচ্ছে। ফলে ব্যাংকটি দেশের মূলধন গঠনে সাহায্য করছে। বিভিন্ন সেবা দেওয়ার মাধ্যমে এ ব্যাংক দেশের মানুষের জীবনযাত্রার মান উন্নয়ন করছে। দেশের প্রত্যন্ত অঞ্চলে ব্যাংকিং করার মাধ্যমে এ ব্যাংক বহুমুখী সেবা দিচ্ছে। এছাড়া এ ব্যাংক বেকারদের জন্য কর্মসংস্থানের সুযোগ তৈরি করছে। ঋণ নিয়ন্ত্রণে এ ব্যাংক কেন্দ্রীয় ব্যাংককে সাহায্য করে। ফলে দেশের অর্থনৈতিক উন্নয়নের ধারা বজায় থাকে। তাই বলা যায়, দেশের অর্থনৈতিক উন্নয়নে রূপক ব্যাংক গুরুত্বপূর্ণ ভূমিকা রাখে-উক্তিটি যথার্থ।"
        }
      ]
    },
    {
      "number": "11",
      "uddipok": "জনাব বাদল সাহেব অনেক ধন সম্পত্তির মালিক। তার ব্যাংকে একটি হিসাব রয়েছে। মাঝে মাঝে তিনি টাকা, গহনা, দলিলপত্র জমা রাখেন। জনাব বাদলের বিভিন্ন সময় টাকার প্রয়োজন হয়। বিষয়টি ব্যাংক ম্যানেজারকে অবহিত করলে ব্যাংকটি প্রয়োজনীয় পদক্ষেপ গ্রহণ ও পরামর্শ প্রদান করে।",
      "tag": "CTG.B 21",
      "sub_questions": [
        {
          "label": "ক",
          "question": "ইজারা কী?",
          "explanation": "স্থাবর সম্পত্তি শর্তসাপেক্ষে ভোগ দখলের অধিকার হস্তান্তর করাকে ইজারা বলা হয়।"
        },
        {
          "label": "খ",
          "question": "বাণিজ্যিক ব্যাংক কীভাবে বিনিময়ের মাধ্যম সৃষ্টি করে? ব্যাখ্যা করো।",
          "explanation": "ব্যাংক চেক, বিনিময় বিল, প্রত্যয়পত্র ইত্যাদি ইস্যুর মাধ্যমে বিনিময়ের মাধ্যম সৃষ্টি করে। ব্যাংক আর্থিক লেনদেন ও দেনা-পাওনা নিষ্পত্তির জন্য চেক, বিনিময় বিল, প্রত্যয়নপত্র, ব্যাংক ড্রাফট্, পে-অর্ডার ইত্যাদি ব্যবহার করে। যে কেউ ব্যাংকে এগুলো জমা দিয়ে নগদায়ন করতে পারবে। কেননা এসব দলিল ব্যাংকে মুদ্রার বিকল্প হিসেবে ব্যবহার করা হয়। এসব মাধ্যম বা দলিল সৃষ্টির মাধ্যমেই ব্যাংক বিনিময়ের মাধ্যম সৃষ্টি করে।"
        },
        {
          "label": "গ",
          "question": "জনাব বাদল সাহেব এর কর্মকাণ্ডটির সাথে ব্যাংকের কোন ধরনের উদ্দেশ্য জড়িত? বর্ণনা করো।",
          "explanation": "উদ্দীপকে জনাব বাদল সাহেবের কর্মকান্ডটির সাথে ব্যাংক গ্রাহকদের প্রেক্ষাপটে ব্যাংকের উদ্দেশ্যাবলির অন্তর্গত নিরাপত্তার বিষয়টি জড়িত। ব্যাংক হলো নিরাপত্তার ধারক। গ্রাহকের অর্থ ও মূল্যবান সামগ্রীর নিরাপত্তা প্রদান করা ব্যাংকের একটি উদ্দেশ্য। উদ্দীপকে জনাব বাদল অনেক সম্পত্তির মালিক। ব্যাংকে তার একটি হিসাব আছে। মাঝে মাঝে তিনি টাকা, গহনা, দলিলপত্র উক্ত ব্যাংকে জমা রাখেন। গ্রাহকগণ তাদের সঞ্চয়কৃত অর্থ নিরাপদে জমা রাখতে চায়। অর্থ ও সম্পদ যেখানে-সেখানে রাখলে চুরি হওয়া বা অন্য যেকোনো বিপদের আশঙ্কা থাকে। তাই গ্রাহক ব্যাংকে হিসাব খুলে তাতে অর্থ ও সম্পদ জমা রাখে। ব্যাংক গ্রাহকদের এই অর্থ ও সম্পদের সর্বোচ্চ নিরাপত্তা দেয়। এতে গ্রাহকগণ নিরাপত্তা বোধ করেন। সুতরাং, জনাব বাদল সাহেবের কর্মকান্ডের সাথে ব্যাংকের নিরাপত্তা প্রদানের বিষয়টি জড়িত।"
        },
        {
          "label": "ঘ",
          "question": "উদ্দীপকের ব্যাংকের পদক্ষেপটি বিশ্লেষণ করো।",
          "explanation": "উদ্দীপকে ব্যাংকটির পদক্ষেপের মাধ্যমে জনাব বাদলের জীবনযাত্রা সহজ ও উন্নত হয়েছে। ব্যাংকিং সেবার মাধ্যমে ব্যাংক গ্রাহকের নির্দেশ মোতাবেক অর্থ দেশ ও বিদেশে স্থানান্তর করে থাকে। গ্রাহকের জীবনযাত্রার মানোন্নয়নে ব্যাংক নতুন নতুন সেবা ও পণ্য সৃষ্টি করে। উদ্দীপকে জনাব বাদল একজন ধনী ব্যক্তি। ব্যাংকে তার একটি হিসাব আছে। সেখানে তিনি টাকা, গহনা, দলিলপত্র ইত্যাদি জমা রাখেন। তবে বাদলের সময় অসময়ে টাকার প্রয়োজন হয়। বিষয়টি তিনি ব্যাংক ম্যানেজারকে জানান। ব্যাংক ম্যানেজার প্রয়োজনীয় পদক্ষেপ গ্রহণের পাশাপাশি পরামর্শও প্রদান করেন। জনাব বাদলের ব্যাংক ম্যানেজার মূলত তাকে মোবাইল ব্যাংকিং, ইন্টারনেট ব্যাংকিং এবং ইলেক্ট্রনিক ব্যাংকিং গ্রহণের পরামর্শ দিয়েছেন। কারণ, বর্তমানে ইলেকট্রনিক ব্যাংকিং-এর সাহায্যে ব্যাংক গ্রাহকদের অর্থ স্থানান্তরের এই গুরুত্বপূর্ণ উদ্দেশ্যটি নিরাপদে সম্পন্ন করে। এছাড়া ইলেকট্রনিক কার্ড (ডেবিট কার্ড ও ক্রেডিট কার্ড) দিয়ে একটি নির্দিষ্ট সময় পর্যন্ত গ্রাহক নগদ টাকা ছাড়াই পণ্য ক্রয় করতে পারে। এটিএম মেশিন থেকে এর মাধ্যমে নগদ টাকাও তোলা যায়। বর্তমানে দেশের সব বড় শহরে বিভিন্ন এলাকায় ২৪ ঘণ্টা বিভিন্ন ধরনের ব্যাংকিং সেবা ব্যবস্থা চালু আছে। তাছাড়া মোবাইল ব্যাংকিং ও ইন্টারনেট ব্যাংকিং-এর মাধ্যমে ব্যাংকিং সেবা সহজ করা হয়েছে। সুতরাং, ব্যাংক ম্যানেজার জনাব বাদলকে উক্ত বিষয়গুলো অবহিত করেন এবং তাকে নতুন নতুন এসব সেবা গ্রহণের ব্যবস্থা করে দেন।"
        }
      ]
    }
  ]
}