{
  "title": "হলি ক্রস উচ্চ বিদ্যালয় ২০২৪",
  "subtitle": "ফিন্যান্স ও ব্যাংকিং (11)",
  "questions": [
    {
      "number": "1",
      "uddipok": "ইমনের পরিবারের আয় যথেষ্ট না হওয়ায় বড় ভাই ও বন্ধু বান্ধবের কাছ থেকে ঋণ নিয়ে ঘাটতি পূরণ করে। দুবাই কর্মরত প্রবাসী মামুন তার উপার্জিত অর্থ সরকারি ব্যবস্থাপনায় দেশে প্রেরণ করে।",
      "tag": "HC 24",
      "sub_questions": [
        {
          "label": "ক",
          "question": "অর্থায়ন কী নিয়ে কাজ করে?",
          "explanation": "অর্থায়ন তহবিল ব্যবস্থাপনা নিয়ে কাজ করে।"
        },
        {
          "label": "খ",
          "question": "ব্যবসায়ে ঝুঁকি বন্টন হয় কোন নীতিতে? ব্যাখ্যা করো।",
          "explanation": "ব্যবসায়ের ঝুঁকি বণ্টন হয় বৈচিত্র্যায়ন ও ঝুঁকি বণ্টন নীতিতে। তহবিল বিনিয়োগের ক্ষেত্রে ব্যবসায়ের পণ্য বা সেবা বৈচিত্র্যপূর্ণ হলে ব্যবসায়ের ঝুঁকি বণ্টিত হয় ও হ্রাস পায়। একজন ব্যবসায়ী শুধু এক ধরনের পণ্যের ব্যবসায় করলে ব্যবসায়ের মুনাফা অর্জন বেশ ঝুঁকিপূর্ণ হয়ে যায়। ব্যবসায়ের পণ্য যদি বৈচিত্র্যপূর্ণ হয় তাহলে ঝুঁকি বণ্টিত হয়ে যায়।"
        },
        {
          "label": "গ",
          "question": "উদ্দীপকে ঋণ নেওয়া কোন ধরনের অর্থায়ন?",
          "explanation": "উদ্দীপকে ইমনের ঋণ নেওয়া পারিবারিক অর্থায়ন। পারিবারিক অর্থায়ন বলতে পরিবারের জন্য পরিকল্পনামাফিক উৎস নির্ধারণ ও তার ব্যবহারকে বোঝায়। পরিবারের আয় পর্যাপ্ত না হলে বন্ধু-বান্ধব, আত্মীয়স্বজনের কাছ থেকে টাকা ঋণ নেওয়াই পারিবারিক অর্থায়নের উৎস। এ অর্থায়নের মূল উদ্দেশ্য কীভাবে ব্যয় করলে পরিবারের সদস্যদের সর্বাঙ্গীণ মঙ্গল হয় তা নির্ধারণ করা। ইমনের পরিবারের আয় যথেষ্ট না হওয়ায় তাকে পারিবারিক অর্থায়নের উৎস থেকে ঘাটতি পূরণ করতে হচ্ছে। এ ধরনের অর্থায়নে বন্ধু- বান্ধব, আত্মীয়স্বজন, পরিচিত ব্যক্তি থেকে ঋণ নিয়ে অর্থ সংগ্রহ করা হয়। পারিবারিক অর্থায়নে নিয়মিত আয়ের সাথে সংগতি রেখে নিয়মিত ব্যয়সমূহ নির্ধারণ করা হয়। তাই বলা যায়, উদ্দীপকের ইমন পারিবারিক অর্থায়নের উৎস থেকে ঋণ নিয়ে অর্থ সংগ্রহ করেছে।"
        },
        {
          "label": "ঘ",
          "question": "মামুনের পাঠানো অর্থ বাংলাদেশের প্রেক্ষাপটে কী ভূমিকা রাখবে? মতামত দাও।",
          "explanation": "বাংলাদেশের প্রেক্ষাপটে মামুনের পাঠানো অর্থ বা রেমিট্যান্স দেশের আয় ও প্রবৃদ্ধি অর্জনের পাশাপাশি অর্থনৈতিক উন্নয়নে ভূমিকা রাখছে। বাংলাদেশের মতো উন্নয়নশীল দেশের উন্নয়নের প্রধান নিয়ামক হলো পুঁজি। এর মাধ্যমে দেশের অর্থনীতির ভারসাম্য নিশ্চিত হয়। রেমিট্যান্স দেশের আন্তর্জাতিক বাণিজ্য থেকে সৃষ্ট ঘাটতি পূরণে বিশেষ ভূমিকা পালন করে। উদ্দীপকে মামুন দুবাই কর্মরত একজন বাংলাদেশি প্রবাসী। তিনি তার আয়কৃত অর্থ বৈধ উপায়ে বাংলাদেশে পাঠান। মামুনের পাঠানো অর্থ বৈদেশিক আয় বলে গণ্য হবে। বিদেশে বসবাসরত মামুনের মতো প্রবাসীদের পাঠানো অর্থকে বলা হয় রেমিট্যান্স। বাংলাদেশে মূলত আমদানিনির্ভর দেশ। এতে বিপুল পরিমাণ অর্থ বিদেশে চলে যায়। ফলে দেশের আয়-ব্যয়ের ভারসাম্য নষ্ট হয়ে বাণিজ্য ঘাটতি দেখা দেয়। তাই এ ঘাটতি পূরণে বৈদেশিক আয় কার্যকর ভূমিকা রাখে। বৈদেশিক আয় দেশের সঞ্চয় ও মূলধন গঠনে সহায়তা করে। দেশে নতুন ব্যবসায় ও শিল্প প্রতিষ্ঠান গড়ে ওঠে। ফলে দেশের বেকার জনসাধারণের কর্মসংস্থানের সুযোগ তৈরি হয় এছাড়া, জনগণের জাতীয় ও মাথাপিছু আয়ও বেড়ে যায়, যা দেশের অর্থনৈতিক উন্নয়নকে ত্বরান্বিত করে। তাই বলা যায়, বাংলাদেশের প্রেক্ষাপটে মামুনের পাঠানো অর্থের ভূমিকা অপরিসীম।"
        }
      ]
    },
    {
      "number": "2",
      "uddipok": "মি. দেলোয়ার একজন ইলেকট্রনিক্স ব্যবসায়ী। নিজ জেলা শহরে তার তিনটি দোকান আছে। তিনি অধিকাংশ সময় কোনো অর্থের প্রয়োজন হলে ব্যবসায়ের লাভ থেকে অর্থায়ন করেন। কিন্তু বেশি অর্থের প্রয়োজন হলে ব্যাংক ঋণ নেন।",
      "tag": "HC 24",
      "sub_questions": [
        {
          "label": "ক",
          "question": "অভ্যন্তরীণ তহবিল কাকে বলে?",
          "explanation": "ব্যবসায়ে মালিকপক্ষ প্রদত্ত তহবিলকে অভ্যন্তরীণ তহবিল বলা হয়।"
        },
        {
          "label": "খ",
          "question": "লভ্যাংশ সমতাকরণ তহবিল কী? ব্যাখ্যা করো।",
          "explanation": "কোনো বছর প্রতিষ্ঠানে মুনাফার ঘাটতি দেখা দিলে পূর্বের বছরের মুনাফা দ্বারা সৃষ্ট যে তহবিল থেকে শেয়ারহোন্ডারদের লভ্যাংশ দেওয়া হয় তাকে লভ্যাংশ সমতাকরণ তহবিল বলে। লভ্যাংশ প্রদানের সাথে কোম্পানির সুনাম জড়িত। তবে কোনো বছর মুনাফার পরিমাণ কম হলে সে বছর লভ্যাংশ ঘোষণা করা সম্ভব হয় না। কিন্তু এ অবস্থা ব্যবসায়ের সুনামকে ক্ষুণ্ণ করতে পারে। তাই অনেক ব্যবসায় প্রতিষ্ঠান যে বছরগুলোতে মুনাফা বেশি হয় সে বছরের নিট মুনাফার একটি অংশ লভ্যাংশ সমতাকরণ তহবিলে সরিয়ে রাখে।"
        },
        {
          "label": "গ",
          "question": "মি. দেলোয়ারের অধিকাংশ সময়ের অর্থায়নের উৎস কোন তহবিল নির্দেশ করে ব্যাখ্যা করো।",
          "explanation": "মি. দেলোয়ারের অধিকাংশ সময়ের অর্থায়নের উৎস 'অভ্যন্তরীণ তহবিল' নির্দেশ করে। ব্যবসায়ের মালিক তার নিজস্ব মূলধন, সঞ্চিত মুনাফা বা অব্যবহৃত মুনাফার মাধ্যমে যে অর্থ ব্যবসায়ে বিনিয়োগ করে তাকে অভ্যন্তরীণ তহবিল বলে। এ তহবিলের উৎস মালিকানাভিত্তিক ও মুনাফাভিত্তিক, এই দুই ধরনের হয়। ভিন্ন ধরনের ব্যবসায় সংগঠন যেমন: একমালিকানা, অংশীদারি ও যৌথমূলধনি প্রতিষ্ঠানের অভ্যন্তরীণ তহবিলের প্রকৃতিও ভিন্ন হয়। উদ্দীপকে মি. দেলোয়ার একজন ইলেকট্রনিক্স ব্যবসায়ী। নিজ জেলা শহরে তার একক মালিকানায় তিনটি দোকান রয়েছে। এ ধরনের একমালিকানা ব্যবসায়ের ক্ষেত্রে তহবিলের উৎস হলো: নিজস্ব মূলধন, ব্যবসায়ের মুনাফা, আত্মীয়-স্বজন থেকে গৃহীত ঋণ ইত্যাদি। মি. দেলোয়ার অধিকাংশ সময় ব্যবসায়ের প্রয়োজনীয় অর্থ ব্যবসায়ের লাভ থেকে সরবরাহ করেন। এ ধরনের অর্থ ব্যবসায়ের সঞ্চিত তহবিল বা বিধিবদ্ধ সঞ্চিতি থেকে অর্থায়ন করা হয়। এটি মুনাফাভিত্তিক অভ্যন্তরীণ উৎসকে নির্দেশ করে। তাই বলা যায়, মি. দেলোয়ার 'অধিকাংশ সময় অভ্যন্তরীণ তহবিল থেকে অর্থায়ন করেন।"
        },
        {
          "label": "ঘ",
          "question": "মি. দেলোয়ারের অর্থায়নের ২য় উৎসটি অর্থায়নের উৎস হিসাবে কেন জনপ্রিয়? বর্ণনা করো।",
          "explanation": "মি. দেলোয়ারের অর্থায়নের দ্বিতীয় উৎস- ব্যাংক ঋণের ক্ষেত্রে 'কর সুবিধা' ও 'তহবিলের সহজলভ্যতা' সুবিধা থাকায় এটি বেশ জনপ্রিয়। ব্যাংক বিভিন্ন ব্যক্তি বা প্রতিষ্ঠানের আর্থিক সংকট নিরসনে যে ধার দিয়ে থাকে তাকে ব্যাংক ঋণ বলা হয়। এটি অর্থায়নের বহিস্থ তহবিলের উৎস। ব্যাংক জামানতের বিপরীতে স্বল্প ও মধ্যমেয়াদি ঋণ দিয়ে থাকে। প্রতিষ্ঠান তার বিনিয়োগের ধরন বিবেচনা করে ব্যাংক ঋণের মাধ্যমে অর্থায়ন করে। উদ্দীপকে মি. দেলোয়ারের নিজ জেলা শহরে তিনটি দোকান আছে। অধিকাংশ সময় তিনি ব্যবসায়ের লাভ থেকেই অর্থায়ন করে থাকেন। তবে বড় অঙ্কের অর্থের প্রয়োজন হলে তিনি ব্যাংক থেকে ঋণ নেন। অর্থাৎ, তিনি চলতি মূলধন অভ্যন্তরীণ উৎস থেকে এবং স্থায়ী মূলধন বাহ্যিক উৎস থেকে সংগ্রহ করেন। ব্যবসায়ে অনেক সময় বড় বিনিয়োগের প্রয়োজন দেখা দেয়। ছোট প্রতিষ্ঠানগুলোর পক্ষে অভ্যন্তরীণ উৎস থেকে এ অর্থের যোগান দেওয়া সম্ভব হয় না। ফলে বহিস্থ অর্থসংস্থানই প্রধান উৎস হিসেবে কাজ করে। ব্যাংক ও বিভিন্ন আর্থিক প্রতিষ্ঠান নির্দিষ্ট সুদ ও নির্দিষ্ট মেয়াদে এই তহবিল সরবরাহ করে থাকে। বাহ্যিক উৎসের আরেকটি বৈশিষ্ট্য হলো কর সুবিধা। ঋণের বিপরীতে দেওয়া সুদ কর বাদযোগ্য খরচ হিসেবে বিবেচিত হয়। যৌথমূলধনি কোম্পানির ক্ষেত্রে ঋণের কর সুবিধা বেশ কার্যকর। মি. দেলোয়ারের একমালিকানা ব্যবসায় হওয়ায় তিনি এই সুবিধাটি পাবেন না। তবে ব্যাংক ঋণের মাধ্যমে বেশি অর্থের প্রয়োজন পূরণ করতে পারবেন। সুতরাং, এসব কারণে ব্যাংক ঋণ অর্থায়নের বাহ্যিক উৎস হিসেবে বেশ জনপ্রিয়।"
        }
      ]
    },
    {
      "number": "3",
      "uddipok": "অনিক ও আবিদ দুই ভাই। দুজনই শেয়ারের বিনিয়োগ করতে চান। তাই তারা বিভিন্ন তথ্য বিশ্লেষণ করেছেন। অনিক ঝুঁকি নিয়ে হলেও বেশি মুনাফার প্রতি আগ্রহ দেখান এবং সব সময় গুরুত্বপূর্ণ সিদ্ধান্তে অংশ নিতে চান। অপরদিকে, আবিদ কম ঝুঁকি ও নিশ্চিত আয় পছন্দ করেন।",
      "tag": "HC 24",
      "sub_questions": [
        {
          "label": "ক",
          "question": "লভ্যাংশ কী?",
          "explanation": "মুনাফার যে অংশ শেয়ার মালিকদের মধ্যে বণ্টন করা হয় তাই লভ্যাংশ।"
        },
        {
          "label": "খ",
          "question": "আর্থিক ঝুঁকি ও ব্যবসায়িক ঝুঁকির মধ্যে পার্থক্য লেখো।",
          "explanation": "অর্থায়নের উৎসের ভিন্নতার কারণে আর্থিক ঝুঁকি ও ব্যবসায়িক ঝুঁকির মধ্যে পার্থক্য পরিলক্ষিত হয়। ব্যবসায়িক ঝুঁকি হলো কোম্পানির মুনাফাসংক্রান্ত ঝুঁকি। এর উৎস হিসেবে বিক্রয়মূল্য পরিবর্তন, বিক্রয়ের পরিমাণ পরিবর্তন ইত্যাদি উল্লেখযোগ্য। অন্যদিকে, বহিস্থ উৎস থেকে অর্থায়নের ফলে আর্থিক ঝুঁকির সৃষ্টি হয়। যে প্রতিষ্ঠানের ঋণের মাধ্যমে সংগৃহীত তহবিল বেশি, সেই প্রতিষ্ঠানের আর্থিক ঝুঁকি বেশি।"
        },
        {
          "label": "গ",
          "question": "অনিক ও আবিদের ক্ষেত্রে কার কোথায় বিনিয়োগ করা উচিত?",
          "explanation": "অনিকের সাধারণ শেয়ারে এবং আবিদের অগ্রাধিকার শেয়ারে বিনিয়োগ করা উচিত। সাধারণ শেয়ারে বিনিয়োগ অপেক্ষাকৃত অধিক ঝুঁকিপূর্ণ। তবে আয় নির্দিষ্ট না থাকায় কোম্পানি অধিক আয় করলে বিনিয়োগকারীদের প্রাপ্ত আয় ও বৃদ্ধি পায়। অন্যদিকে, অগ্রাধিকার শেয়ার মালিকরা নির্দিষ্ট হারে লভ্যাংশ পায়। উদ্দীপকে দুই ভাই অনিক ও আবিদ শেয়ারে বিনিয়োগ করতে চান। অনিক ঝুঁকি নিয়ে হলেও বেশি মুনাফার প্রতি আগ্রহ দেখান। তিনি গুরুত্বপূর্ণ সিদ্ধান্তে ও অংশ নিতে চান। অপরদিকে, আবিদ কম ঝুঁকি ও নিশ্চিত আয় পছন্দ করেন। সাধারণ শেয়ার মালিকরা গুরুত্বপূর্ণ সিদ্ধান্ত গ্রহণে ভোটাধিকার প্রয়োগ করার মাধ্যমে কোম্পানিকে নিয়ন্ত্রণ করে। তবে লভ্যাংশ প্রান্তির ক্ষেত্রে অগ্রাধিকার শেয়ার মালিকরা সাধারণ শেয়ার মালিকদের আগে পায়। উপরিউক্ত আলোচনা থেকে বলা যায়, অনিকের সাধারণ শেয়ারে এবং আবিদের অগ্রাধিকার শেয়ারে বিনিয়োগ করা উচিত।"
        },
        {
          "label": "ঘ",
          "question": "অনিক ও আবিদের কোন কোন তথ্য বিশ্লেষণ করা দরকার বলে তুমি মনে করো।",
          "explanation": "উদ্দীপকে অনিক ও আবিদ কোম্পানির আর্থিক বিবরণী সংগ্রহ করে এর বিভিন্ন তথ্য বিশ্লেষণ করা দরকার বলে আমি মনে করি। শেয়ারবাজারে বিনিয়োগ একটি ঝুঁকিপূর্ণ বিনিয়োগ। তাই শেয়ারবাজার সম্পর্কে সঠিক ধারণা থাকলেই এখানে বিনিয়োগ করা উচিত। এক্ষেত্রে কোম্পানির আর্থিক বিবরণীর তথ্যাদি বিশ্লেষণ বিনিয়োগকারীকে সঠিক সিদ্ধান্ত নিতে সাহায্য করে। উদ্দীপকে অনিক ও আবিদ দুই ভাই। দুজনই শেয়ারে বিনিয়োগ করতে চান। তাই তারা বিভিন্ন তথ্য বিশ্লেষণ করছেন। এক্ষেত্রে তারা কোম্পানিগুলোর বার্ষিক আর্থিক বিবরণী সংগ্রহ করে কোম্পানির বিভিন্ন তথ্য বিশ্লেষণ করেছেন। শেয়ারবাজারে বিনিয়োগ সিদ্ধান্ত গ্রহণে একজন বিনিয়োগকারীকে কোম্পানির আর্থিক সক্ষমতা যাচাই করতে হয়। এক্ষেত্রে কোম্পানির আয়-ব্যয় বিবরণী, আর্থিক অবস্থার বিবরণী। নগদ প্রবাহ বিবরণী বিশ্লেষণ করে উদ্দীপকে অনিক ও আবিদ সিদ্ধান্ত নিতে পারেন। এছাড়াও তাদের কোম্পানির শেয়ারপ্রতি আয়, সম্পদের উপর আয়, মালিকানাস্বত্বের উপর আয় ইত্যাদি বিবেচনা করা দরকার। কোম্পানির ব্যবস্থাপনা ও ঝুঁকির পরিমাণ ও এক্ষেত্রে বিশ্লেষণ করা প্রয়োজন। তাই বলা যায়, অনিক ও আবিদের উপরিউক্ত তথ্যাদি বিশ্লেষণ করা দরকার।"
        }
      ]
    },
    {
      "number": "4",
      "uddipok": "জনাব সালাম ৪ বছর পর ৭,০০,০০০ টাকা দিয়ে একটি জমি ক্রয়ের উদ্দেশ্যে 'X' ব্যাংকে ৩,০০,০০০ টাকা ৭.৫০% হারে ত্রৈমাসিক চক্রবৃদ্ধিতে এবং 'Y' ব্যাংকে ২,৫০,০০০ টাকা বার্ষিক ৮.৫% হারেজমা রাখেন।",
      "tag": "HC 24",
      "sub_questions": [
        {
          "label": "ক",
          "question": "বাট্টাকরণ কী?",
          "explanation": "অর্থের ভবিষ্যৎ মূল্যকে বর্তমান মূল্যে নির্ণয় করার প্রক্রিয়াকে বাট্টাকরণ বলে।"
        },
        {
          "label": "খ",
          "question": "সুদ-আসলের ওপর যে সুদ প্রদান করা হয় তাকে কী বলে? উদাহরণসহ ব্যাখ্যা করো।",
          "explanation": "সুদ-আসলের ওপর যে সুদ প্রদান করা হয় তাকে চক্রবৃদ্ধি সুদ বলে এ পদ্ধতিতে সুদ নির্ণয় করাকে বলা হয় চক্রবৃদ্ধিকরণ পদ্ধতি। চক্রবৃদ্ধিকরণ পদ্ধতিতে সুদাসলের ওপর সুদ ধার্য করে অর্থের ভবিষ্যৎ মূল্য নির্ধারণ করা হয়। উদাহরণস্বরূপ, ১০০ টাকার ওপর ১০% হারে সুদ ধার্য করা হলে ১ বছর পর ভবিষ্যৎ মূল্য হবে ১০০ (১+ ০.১০) = ১১০ টাকা। ২ বছর পর ভবিষ্যৎ মূল্য হবে ১০০ (১ + ০.১০) ১ ^১ ১ = ১২১ টাকা।"
        },
        {
          "label": "গ",
          "question": "'X' ব্যাংকে জমাকৃত অর্থের ভবিষ্যৎ মূল্য নির্ণয় করো।",
          "explanation": "'x' ব্যাংকে জমাকৃত অর্থের ভবিষ্যৎ মূল্য নির্ণয়: দেওয়া আছে, বর্তমান মূল্য, PV = ৩,০০,০০০ টাকা সুদের হার, i = ৭.৫০% বা, ০.০৭৫ মেয়াদ, n = ৪ বছর বছরে চক্রবৃদ্ধির সংখ্যা, m= ৪ বার [ ত্রৈমাসিক চক্রবৃদ্ধি] আমরা জানি, ভবিষ্যৎ মূল্য, F V = P V ( ১ + i m ) n × m = ৩ , ০০ , ০০০ × ( ১ + ০ . ০৭৫ 8 ) ৪ × ৪ F V=P V\\left(১+\\frac{i}{m}\\right)^{n \\times m}=৩,০০,০০০ \\times\\left(১+\\frac{০.০৭৫}{8}\\right)^{৪ \\times ৪} F V = P V ( ১ + m i ​ ) n × m = ৩ , ০০ , ০০০ × ( ১ + 8 ০ . ০৭৫ ​ ) ৪ × ৪ = ৩,০০,০০০ × ১.৩৪৬১১৪৩৩১ = ৪,০৩,৮৩৪.৩০ টাকা সুতরাং, X' ব্যাংকে জমাকৃত অর্থের ভবিষ্যৎ মূল্য হবে ৪,০৩,৮৩৪.৩০ টাকা। উত্তর: ৪,০৩,৮৩৪.৩০ টাকা।"
        },
        {
          "label": "ঘ",
          "question": "মেয়াদ শেষে জনাব সালাম প্রাপ্ত অর্থ দিয়ে জমি ক্রয় ছাড়াও অন্য খাতে খরচ করতে পারবেন কি না? সিদ্ধান্ত দাও।",
          "explanation": "Y ব্যাংকে জমাকৃত অর্থের ভবিষ্যৎ মূল্য নির্ণয়: দেওয়া আছে, বর্তমান মূল্য, PV = ২,৫০,০০০ টাকা মেয়াদ, n = ৪ বছর সুদের হার, i = ৮.৫০% বা, ০.০৮৫ আমরা জানি ভবিষ্যৎ মূল্য, FV = PV (১ + i) n = { }^{\\mathrm{n}}= n = ২,৫০,০০০ (১ + ০.০৮৫) ৪ { }^{৪} ৪ = ২,৫০,০০০ × ১.৩৮৫৮৫৮৭০১ = ৩,৪৬,৪৬৪.৬৮ টাকা ∴ ৪ বছর পর জনাব সালাম 'Y' ব্যাংক থেকে ৩,৪৬,৪৬৪.৬৮ টাকাপাবেন। অপরদিকে, 'X' ব্যাংক থেকে পাবেন ৪,০৩,৮৩৪.৩০ টাকা(গ থেকে পাওয়া)। অর্থাৎ, দুই ব্যাংক থেকে মোট (৩,৪৬,৪৬৪.৬৮ + ৪,০৩,৮৩৪.৩০) = ৭,৫০,২৯৮.৯৮ টাকা পাবেন। অপরদিকে, তারজমি কিনতে লাগবে ৭,০০,০০০ টাকা। অর্থাৎ, মেয়াদান্তে জমি কেনার পরও তার কাছে (৭,৫০,২৯৮.৯৮ - ৭,০০,০০০) = ৫০,২৯৮.৯৮ টাকা থাকবে, যা তিনি অন্য খাতে খরচ করতে পারবেন।"
        }
      ]
    },
    {
      "number": "5",
      "uddipok": "জনাব x মূলধন বাজেটিং-এর অধিক গ্রহণযোগ্য পদ্ধতির মাধ্যমে বিনিয়োগের সিদ্ধান্ত নিলেন। প্রকল্পের মেয়াদ ৩ বছর। প্রাথমিক বিনিয়োগ ৬ লক্ষ টাকা। প্রকল্পটি বাস্তবায়িত হলে আগামী ৩ বছরের বিক্রয় যথাক্রমে ৪ লক্ষ, ৭ লক্ষ ও ৬ লক্ষ টাকা। প্রতি বছর কাঁচামাল ব্যয় ৩৫,০০০ টাকা, শ্রমিকের মজুরি ৬০,০০০ টাকা এবং কারখানা ব্যয় ৫৫,০০০ টাকা। কর হার ৩০%।",
      "tag": "HC 24",
      "sub_questions": [
        {
          "label": "ক",
          "question": "মূলধন বাজেটিং প্রক্রিয়া কী?",
          "explanation": "প্রতিষ্ঠানের দীর্ঘমেয়াদি বিনিয়োগ সিদ্ধান্তের সাথে জড়িত প্রক্রিয়াই মূলধন বাজেটিং প্রক্রিয়া।"
        },
        {
          "label": "খ",
          "question": "\"মূলধন বাজেটিং সর্বদাই ঝুঁকিযুক্ত সিদ্ধান্ত\"- ব্যাখ্যা করো।",
          "explanation": "মূলধন বাজেটিং-এ অধিকাংশ অনুমানই (সিদ্ধান্তসমূহ) ভবিষ্যতের ওপর নির্ভরশীল। তাই এটিকে সর্বদা ঝুঁকিযুক্ত সিদ্ধান্ত বলা হয়। একটি স্থায়ী সম্পত্তি যেমন: কোনো মেশিনে বিনিয়োগ করা উচিত কিনা এই সিদ্ধান্ত নির্ভর করে ঐ মেশিনটিতে উৎপাদিত পণ্য ভবিষ্যতে কত টাকা করে এবং কী পরিমাণে বিক্রি হবে। এছাড়া পণ্যটির উৎপাদন ব্যয় কত হবে ইত্যাদি বিষয়ের ওপর। ভবিষ্যতের এসব তথ্য উপাত্ত অনুমান নির্ভর হয়, যা বাস্তবসম্মত নাও হতে পারে। এজন্য দীর্ঘমেয়াদি বিনিয়োগের ক্ষেত্রে ঝুঁকি নিরূপণ ও ঝুঁকির গ্রহণযোগ্যতা যাচাই করে সিদ্ধান্ত নিতে হয়।"
        },
        {
          "label": "গ",
          "question": "প্রকল্পটির গড় মুনাফার হার নির্ণয় করো।",
          "explanation": "উদ্দীপকে উল্লিখিত প্রকল্পের গড় মুনাফার হার নির্ণয়: = ৫০.৫৬% (প্রায়) ∴ প্রকল্পটির গড় মুনাফার হার ৫০.৫৬% (প্রায়)। উত্তর: ৫০.৫৬% (প্রায়)।"
        },
        {
          "label": "ঘ",
          "question": "উদ্দীপকের পে-ব্যাক সময় নির্ণয়পূর্বক 'X'-এর প্রকল্পটি গ্রহণ করার যৌক্তিকতা বিশ্লেষণ করো।",
          "explanation": "জনাব X-এর প্রকল্পটির পে-ব্যাক সময় নির্ণয়: জনাব X-এর প্রকল্পটির পে-ব্যাক সময় ১.৮২ বছর। তবে প্রকল্পের মেয়াদ ৩ বছর। প্রকল্পে বিনিয়োগকৃত অর্থ মেয়াদের পূর্বেই ফেরত আসলে প্রকল্প লাভজনক হয়। যেহেতু পে-ব্যাক 'সময় প্রকল্পের মেয়াদ থেকে কম, সেহেতু জনাব X-এর প্রকল্পটি গ্রহণ করা যৌক্তিক হবে।"
        }
      ]
    },
    {
      "number": "6",
      "uddipok": "সানভি লিমিটেড চলতি বছর শেষে ১৩ টাকা হারে লভ্যাংশ প্রদানের সিদ্ধান্ত নেয় এবং পরবর্তী বছরগুলোতে ৮% হারে লভ্যাংশ বৃদ্ধি পারে বলে প্রত্যাশ করে। কোম্পানির শেয়ারের বর্তমান বাজার মূল্য ১৩০ টাকা। এছাড়াও কোম্পানি নতুন করে ১,০০০ টাকা লিখিত মূল্যের ৮% অগ্রাধিকারে শেয়ার বাজারে বিক্রির চিন্তা করছে যা বিক্রি থেকে ৭৮০ টাকা পাওয়ার প্রত্যাশা করে।",
      "tag": "HC 24",
      "sub_questions": [
        {
          "label": "ক",
          "question": "শেয়ার কাকে বলে?",
          "explanation": "মূলধনের ক্ষুদ্র ক্ষুদ্র একক অংশকে শেয়ার বলে।"
        },
        {
          "label": "খ",
          "question": "ঋণ মূলধন ব্যয় বলতে কী বোঝায়?",
          "explanation": "ব্যবসায় প্রতিষ্ঠান ঋণ নিয়ে মূলধন গঠন করলে ঋণের সুদ হিসেবে যে ব্যয় হয় সেটিই ঋণ মূলধন ব্যয় ব্যবসায় প্রতিষ্ঠানের তহবিল সংগ্রহে ঋণ একটি অন্যতম উৎস। ঋণ ব্যাংক থেকে বা যেকোনো আর্থিক প্রতিষ্ঠান থেকে নেওয়া যায়। এক্ষেত্রে প্রতিষ্ঠানকে যে হারে সুদ দিতে হয় সেটিই এ ঋণের মূলধন ব্যয়। আবার, কোনো কোনো কোম্পানি ঋণপত্র বা বন্ড বিক্রি করেও ঋণ নিতে পারে। এক্ষেত্রে ঋণদাতাকে প্রদত্ত সুদই ঋণ মূলধন ব্যয়। উদাহরণস্বরূপ, যদি কোনো ব্যাংক বা আর্থিক প্রতিষ্ঠান থেকে ৫ লক্ষ টাকা ১০% সুদে ঋণ নেওয়া হয় তাহলে ঋণ মূলধন ব্যয় হবে ১০ শতাংশ। এটি করপূর্ব মূলধন ব্যয় হিসেবে বিবেচিত।"
        },
        {
          "label": "গ",
          "question": "সানভি লিমিটেডের সাধারণ শেয়ার মূলধন ব্যয় নির্ণয় করো।",
          "explanation": "সানভি লিমিটেডের সাধারণ শেয়ার মূলধন ব্যয় নির্ণয়: দেওয়া আছে, বর্তমান বছরের লভ্যাংশ, D 0 = \\mathrm{D}_{0}= D 0 ​ = ১৩ টাকা লভ্যাংশ বৃদ্ধির হার, g = ৮ % \\mathrm{g}=৮ \\% g = ৮ % বা ০.০৮ প্রত্যাশিত লভ্যাংশ, D ȷ = D 0 ( ১ + g ) = ১৩ ( ১ + ০ . ০৮ ) = ১ 8. ০ 8 \\mathrm{D}_{\\jmath}=\\mathrm{D}_{0}(১+\\mathrm{g})=১ ৩(১+০ . ০ ৮)=১ 8 . ০ 8 D  ​ = D 0 ​ ( ১ + g ) = ১৩ ( ১ + ০ . ০৮ ) = ১ 8. ০ 8 টাকা সাধারণ শেয়ারের বাজারমূল্য, P 0 = \\mathrm{P}_{0}= P 0 ​ = ১৩০ টাকা আমরা জানি, সাধারণ শেয়ার মূলধন ব্যয়, K e = ( D ১ P o + g ) × \\mathrm{K}_{\\mathrm{e}}=\\left(\\frac{\\mathrm{D}_{\\mathrm{১}}}{\\mathrm{P}_{\\mathrm{o}}}+\\mathrm{g}\\right) \\times K e ​ = ( P o ​ D ১ ​ ​ + g ) × ১০০ = ( ১৪ . ০৪ ১৩০ + ০ . ০৮ ) × ১০০ =\\left(\\frac{১৪.০৪}{১৩০}+০.০৮\\right) \\times ১০০ = ( ১৩০ ১৪ . ০৪ ​ + ০ . ০৮ ) × ১০০ = ০ . ১৮৮ × ১০০ = ১৮ . ৮০ % =০. ১ ৮ ৮ \\times ১ ০ ০=১ ৮ . ৮ ০ \\% = ০ . ১৮৮ × ১০০ = ১৮ . ৮০ % ∴ সানভি লিমিটেডের সাধারণ শেয়ার মূলধন ব্যয় ১৮.৮০%। উত্তর: ১৮.৮০%"
        },
        {
          "label": "ঘ",
          "question": "সানভি লিমিটেডের মূলধন গঠনের ক্ষেত্রে উভয় শেয়ার মূলধন ব্যয়ের তুলনামূলক মূল্যায়ন করো।",
          "explanation": "সানভি লিমিটেডের মূলধন গঠনের ক্ষেত্রে উভয় শেয়ার মূলধন ব্যয়ের তুলনামূলক মূল্যায়ন: দেওয়া আছে, সাধারণ শেয়ার মূলধন ব্যয়, K e = \\mathrm{K}_{\\mathrm{e}}= K e ​ = ১৮.৮০% [‘গ’ থেকে পাওয়া] অগ্রাধিকার শেয়ারের লিখিত মূল্য = ১,০০০ টাকা প্রত্যাশিত লভ্যাংশ, D p = ১ , ০০০ × ৮ % = ৮০ \\mathrm{D}_{\\mathrm{p}}=১, ০ ০ ০ \\times ৮ \\%=৮ ০ D p ​ = ১ , ০০০ × ৮ % = ৮০ টাকা বাজার মূল্য, P 0 = \\mathrm{P}_{0}= P 0 ​ = ৭৮০ টাকা আমরা জানি, অগ্রাধিকার শেয়ারের ব্যয়, K p = D p P 0 × \\mathrm{K}_{\\mathrm{p}}=\\frac{\\mathrm{D}_{\\mathrm{p}}}{\\mathrm{P}_{0}} \\times K p ​ = P 0 ​ D p ​ ​ × ১০০ =  ৮০   ৭৮০  × =\\frac{\\text { ৮০ }}{\\text { ৭৮০ }} \\times =   ৭৮০     ৮০   ​ × ১০০ = ১০.২৬% সানভি লিমিটেডের সাধারণ শেয়ার মূলধন ব্যয় ১৮.৮০% এবং অগ্রাধিকার শেয়ারের ব্যয় ১০.২৬%। কোম্পানিটি সাধারণ ও অগ্রাধিকার উভয় শেয়ারের মাধ্যমে মূলধন গঠন করলে তার ব্যয় ১৮.৮০% এর থেকে কম হবে। অর্থাৎ, মূলধন ব্যয় কমবে। তবে অতিরিক্ত অগ্রাধিকার শেয়ার মূলধন ব্যবহার করলে প্রতিষ্ঠানের দায় বাড়বে। তাই বলা যায়, সানভি লিমিটেডের মূলধন গঠনের ক্ষেত্রে উভয় শেয়ারের আদর্শ মিশ্রণ প্রতিষ্ঠানের দায় ও ব্যয় সীমিত করবে।"
        }
      ]
    },
    {
      "number": "7",
      "uddipok": "'x' ব্যাংক মুনাফা অর্জনের উদ্দেশ্যে আমানত গ্রহণ, ঋণদানসহ অন্যান্য 'ব্যাংকিং কার্য পরিচালনা করে। ব্যাংকটি তার একজন গ্রাহক জনাব আমিনার নিকট হতে ১৫,০০০ টাকা মূল্যের 'y' ব্যাংকের চেক পান। 'x' ব্যাংক উক্ত চেকের অর্থ 'v' ব্যাংক হতে সংগ্রহ না করে কেন্দ্রীয় ব্যাংকের মাধ্যমে সংগ্রহ করে।",
      "tag": "HC 24",
      "sub_questions": [
        {
          "label": "ক",
          "question": "ব্যাংকার কাকে বলে?",
          "explanation": "ব্যাংকিং ব্যবসায় পরিচালনার সাথে যুক্ত ব্যক্তিবর্গকে ব্যাংকার বলা হয়।"
        },
        {
          "label": "খ",
          "question": "কেন্দ্রীয় ব্যাংককে ঋণের শেষ আশ্রয়স্থল বলা হয় কেন?",
          "explanation": "ব্যাংকগুলো আর্থিক সংকটের সময় কোনো উৎস থেকে সাহায্য না পেলে কেন্দ্রীয় ব্যাংক সাহায্য করে বলে একে ঋণের শেষ আশ্রয়স্থল বলা হয়। তালিকাভুক্ত বাণিজ্যিক ব্যাংকগুলোর ঋণের প্রয়োজন হলে বিভিন্ন উৎস (যেমন: শেয়ার বিক্রি, অন্য ব্যাংক থেকে ঋণ নেওয়া) থেকে তা সংগ্রহের চেষ্টা করে। তবে কোনো উৎস থেকেই ঋণ সংগ্রহ করা সম্ভব না হলে কেন্দ্রীয় ব্যাংক প্রয়োজনীয় ঋণ দেয়। এছাড়াও কেন্দ্রীয় ব্যাংক বাণিজ্যিক হুন্ডি, প্রতিজ্ঞাপত্র ইত্যাদি পুনঃবাট্টা করে বাণিজ্যিক ব্যাংকগুলোকে ঋণ দেয়।"
        },
        {
          "label": "গ",
          "question": "কার্যভিত্তিক শ্রেণি অনুযায়ী 'x' ব্যাংক কোন ধরনের ব্যাংক? ব্যাখ্যা করো।",
          "explanation": "কার্যভিত্তিক শ্রেণি অনুযায়ী 'X' ব্যাংক হলো বাণিজ্যিক ব্যাংক। মুনাফা অর্জনের উদ্দেশ্যে বাণিজ্যিক ব্যাংক গঠিত ও পরিচালিত হয়। এ ব্যাংক জনগণের জমাকৃত অর্থ আমানত হিসেবে নেয়। তারপর সে অর্থ গ্রাহককে ঋণ দিয়ে মুনাফা অর্জন করে উদ্দীপকে x ব্যাংক জনগণের জমাকৃত অর্থ বিভিন্ন হিসাবের মাধ্যমে আমানত রাখে। পরবতীতে ব্যাংকটি বিভিন্ন খাতে এ অর্থ ঋণ দেয়। এছাড়া ব্যাংকটি গ্রাহকদের বিভিন্ন সেবা দিয়ে থাকে। কাজের দিক থেকে X ব্যাংক-এর সাথে বাণিজ্যিক ব্যাংকের মিল রয়েছে। সুতরাং, X ব্যাংক একটি বাণিজ্যিক ব্যাংক।"
        },
        {
          "label": "ঘ",
          "question": "উদ্দীপকে উল্লিখিত কাজটি সম্পাদনের মাধ্যমে ব্যাংক দুইটির পক্ষে কেন্দ্রীয় ব্যাংকের ভূমিকা আলোচনা করো।",
          "explanation": "উদ্দীপকে উল্লিখিত কাজটি সম্পাদনের মাধ্যমে ব্যাংক দুইটির পক্ষে কেন্দ্রীয় ব্যাংক নিকাশ ঘর হিসেবে ভূমিকা রেখেছে। নিকাশ ঘর হলো বাণিজ্যিক ব্যাংকের মধ্যকার আন্তঃব্যাংকিং দেনা-পাওনা নিষ্পত্তির স্থান। কেন্দ্রীয় ব্যাংক নিকাশঘরের কাজ পরিচালনা করে। এর মাধ্যমে বাণিজ্যিক ব্যাংকসমূহের মধ্যকার আন্তঃলেনদেন নিষ্পত্তি করা হয়। উদ্দীপকে X ব্যাংক গ্রাহকের কাছ থেকে একটি চেক পান। চেকটি Y ব্যাংক-এর। ব্যাংক উক্ত চেকের অর্থ Y ব্যাংক থেকে সংগ্রহ না করে কেন্দ্রীয় ব্যাংকের মাধ্যমে সংগ্রহ করে। এখানে কেন্দ্রীয় ব্যাংক উভয় ব্যাংকের মধ্যে প্রতিনিধি হিসেবে কাজ করেছে। এটি নিকাশ ঘর হিসেবে পরিচিত ব্যাংক ব্যবস্থা শুরু হওয়ার পর থেকে এক ব্যাংকের চেক, বিনিময় বিল, ছুন্ডি অন্য ব্যাংকে আসে। বর্তমানে ব্যাংকগুলোর মধ্যে এসব আন্তঃলেনদেন নিকাশঘরের মাধ্যমে সম্পন্ন করা হয়। ফলে গ্রাহকরা নির্দিষ্ট ব্যাংকে না গিয়ে যেকোনো ব্যাংকে গিয়ে তাদের চেকের অর্থ সংগ্রহ করতে পারছেন। এতে অর্থ ও সময়ের অপচয় হয় না। উপরিউক্ত আলোচনার আলোকে বলা যায়, উদ্দীপকে কেন্দ্রীয় ব্যাংক X ও Y ব্যাংক-এর মধ্যে নিকাশঘর হিসেবে দায়িত্ব পালন করেছে।"
        }
      ]
    },
    {
      "number": "8",
      "uddipok": "'ক' ব্যাংক লি. প্রতিষ্ঠার পর থেকেই বিপুল পরিমাণ ঋণ প্রদান করে সবার দৃষ্টি কাড়ে। ঋণ দান এবং বিনিয়োগের পরিমাণ অত্যাধিক হওয়ায় আমানতকারীদের জমাকৃত অর্থ পরিশোধে হিমশিম খাচ্ছে। এমতাবস্থায় ব্যাংকটি তার আর্থিক সংকট নিরসনে 'খ' ব্যাংকের শরণাপন্ন হয় এবং দুইশত কোটি টাকা ঋণ গ্রহণ করে।",
      "tag": "HC 24",
      "sub_questions": [
        {
          "label": "ক",
          "question": "কোন হিসাবে সাধারণত কোনো সুদ প্রদান করা হয় না?",
          "explanation": "চলতি হিসাবে সাধারণত কোনো সুদ প্রদান করা হয় না।"
        },
        {
          "label": "খ",
          "question": "কোন ধরনের হিসাব খুলে বিমার সুবিধা পাওয়া যায়?",
          "explanation": "বিমা সঞ্চয়ী হিসাব থেকে জীবন বিমার সুবিধা পাওয়া যায়। এ হিসাবের ক্ষেত্রে আমানতকারীদেরকে একটি নির্দিষ্ট পরিমাণ অর্থ জমা রাখতে হয়। উক্ত জমার ওপর প্রাপ্ত সুদ থেকে প্রিমিয়াম বাদ দেওয়া হয়। তারপর অবশিষ্ট টাকার ওপর আমানতকারীর নামে বিমা করা হয়। ফলে গ্রাহক একই সাথে সঞ্চয়ী হিসাব ও জীবন বিমার সুবিধা পায়।"
        },
        {
          "label": "গ",
          "question": "কোন নীতি ভঙ্গ করায় 'ক' ব্যাংক আমানতকারীদের জমাকৃত অর্থ পরিশোধ করতে পারছে না? বর্ণনা করো।",
          "explanation": ""
        },
        {
          "label": "ঘ",
          "question": "'ক' ব্যাংক আর্থিক সংকটে 'খ' ব্যাংকের শরণাপন্ন হওয়ার যৌক্তিকতা মূল্যায়ণ করো।",
          "explanation": ""
        }
      ]
    },
    {
      "number": "9",
      "uddipok": "জনাব তাহের ব্যাংক থেকে টাকা উত্তোলনের উদ্দেশ্যে স্বাক্ষরকৃত একটি চেক পকেটে করে নিয়ে যান এবং চেকটি পকেট থেকে পরে গিয়ে এক অসৎ পথচারীর হাতে পরে। অসৎ পথচারী চেকটি পেয়ে নির্দিষ্ট ব্যাংকে জমা দিলে ব্যাংক সাথে সাথে টাকা পরিশোধ করে। জনাব তাহের পরবর্তী সময়ে চেকের মাধ্যমে লেনদেনের ক্ষেত্রে নিরাপত্তার কথা চিন্তা-ভাবনা করছেন।",
      "tag": "HC 24",
      "sub_questions": [
        {
          "label": "ক",
          "question": "সমবায় ব্যাংক কাকে বলে?",
          "explanation": "সমবায়ের নীতি ও আইন অনুযায়ী গঠিত ও পরিচালিত ব্যাংককে সমবায় ব্যাংক বলা হয়।"
        },
        {
          "label": "খ",
          "question": "মুদ্রাকে ব্যাংক ব্যবস্থার জননী বলা হয় কেন? ব্যাখ্যা করো।",
          "explanation": "মুদ্রাকে ঘিরে ব্যাংক ব্যবস্থা গড়ে ওঠায় মুদ্রাকে ব্যাংক ব্যবস্থার জননী বলা হয়। সভ্যতা বিকাশের সাথে সাথে মানুষের সামাজিক বন্ধন ও অর্থনৈতিক কর্মকাণ্ড বাড়ে। ফলে মানুষের মধ্যে লেনদেন এবং বিনিময় সৃষ্টি হয়। পাশাপাশি বিনিময়ের মাধ্যম হিসেবে মুদ্রা প্রচলিত হয়। এই মুদ্রা প্রচলনের পরপরই ব্যাংক ব্যবস্থার প্রয়োজনীয়তা দেখা দেয়। এজন্য মুদ্রাকে ব্যাংক ব্যবস্থার জননী বলা হয়।"
        },
        {
          "label": "গ",
          "question": "জনাব তাহরের স্বাক্ষরকৃত চেকটি কোন ধরনের চেক ছিল? বর্ণনা করো।",
          "explanation": "জনাব তাহেরের স্বাক্ষরকৃত চেকটি হলো বাহক চেক। যে চেকে প্রাপকের নামের শেষে 'অর্থবা বাহককে' উল্লেখ থাকে তাকে বাহক চেক বলে। ব্যাংক এই ধরনের চেকের বাহককে চেকের অর্থ নগদে পরিশোধ করতে বাধ্য থাকে। এ ধরনের চেক তুলনামূলকভাবে কম নিরাপদ উদ্দীপকে জনাব তাহের স্বাক্ষরকৃত চেক নিয়ে ব্যাংক থেকে টাকা উত্তোলন করতে যান। পথিমধ্যে, চেকটি পকেট থেকে পড়ে যায়। এক অসৎ পথচারী চেকটি পেয়ে নির্দিষ্ট ব্যাংকে জমা দেয়। ব্যাংক সাথে সাথে উক্ত চেকের টাকা পরিশোধ করে। সাধারণত বাহক চেকের ক্ষেত্রে চেক ব্যাংকে জমা দেওয়ামাত্রই ব্যাংক তা নগদ পরিশোধে বাধ্য থাকে। সুতরাং, জনাব তাহেরের স্বাক্ষর করা চেকটি বাহক চেক হওয়াতেই ব্যাংক ওই পথচারীকে টাকা পরিশোধ করেছে।"
        },
        {
          "label": "ঘ",
          "question": "জনাব তাহেরের চেকের মাধ্যমে লেনদেনের ক্ষেত্র নিরাপত্তার অন্য কোন ধরনের চেক সর্বোত্তম বলে তুমি মনে করো। যুক্তি দাও।",
          "explanation": "জনাব তাহেরের চেকের মাধ্যমে লেনদেনের ক্ষেত্রে নিরাপত্তার জন্য 'দাগকাটা চেক' সবচেয়ে উত্তম বলে আমি মনে করি। দাগকাটা চেকের অর্থ ব্যাংক নগদে পরিশোধ করে না। ব্যাংক হিসাবে চেক জমা দেওয়ার মাধ্যমে এই চেকের টাকা উত্তোলন করা যায়। লেনদেনের ক্ষেত্রে এই ধরনের চেক অপেক্ষাকৃত বেশি নিরাপদ উদ্দীপকে জনাব তাহের তার স্বাক্ষরকৃত একটি চেক নিয়ে ব্যাংকের উদ্দেশ্যে যাত্রা করেন। যাত্রাপথে চেকটি তাহেরের পকেট থেকে পড়ে যায়। এক অসৎ পথচারী চেকটি পেয়ে নির্দিষ্ট ব্যাংকে জমা দেয়। ব্যাংক চেকের টাকা ওই পথচারীকে নগদে দিয়ে দেয়। এক্ষেত্রে জনাব তাহের বাহক চেক তৈরি করায় এই ধরনের ক্ষতির মুখোমুখি হন। পরবর্তী সময়ে চেকের মাধ্যমে লেনদেনের ক্ষেত্রে তিনি নিরাপত্তার কথা চিন্তা করছেন। জনাব তাহের চেকের মাধ্যমে লেনদেনের ক্ষেত্রে ভবিষ্যতে দাগকাটা চেক ব্যবহার করতে পারেন। তার পূর্বের তৈরি করা চেকটি যদি দাগকাটা চেক হতো তবে তিনি আর্থিকভাবে ক্ষতিগ্রস্ত হতেন না। কারণ সেক্ষেত্রে উক্ত চেকটি নির্দিষ্ট প্রাপকের ব্যাংক হিসাবের মাধ্যমে জমা দিতে হতো। আবার, ব্যাংক এই চেকের টাকা হিসাবের মাধ্যমেই পরিশোধ করত। ফলে চেকের প্রাপক ছাড়া এর অর্থ অন্য কেউ ওঠাতে পারতো না। এই বিষয়টিকে বিবেচনা করে জনাব তাহেরের উচিত চেকের মাধ্যমে লেনদেনের ক্ষেত্রে দাগকাটা চেক ব্যবহার করা।"
        }
      ]
    },
    {
      "number": "10",
      "uddipok": "জনাব মুনির একজন ব্যবসায়ী। স্থানীয় একটি ব্যাংকে ব্যবসায়িক লেনদেন সম্পন্ন করেন। হঠাৎ রাত নয়টায় একজন পাওনাদারকে টাকা পরিশোধের দরকার হওয়ায় তিনি একটি বিশেষ যন্ত্রের সাহায্যে অর্থ উত্তোলন করেন, যা তার কাজকে সহজ করে দেয়।",
      "tag": "HC 24",
      "sub_questions": [
        {
          "label": "ক",
          "question": "আন্তর্জাতিক ব্যাংক কাকে বলে?",
          "explanation": "যে ব্যাকের কার্যক্রম একটি দেশের সীমানা পেরিয়ে আন্তর্জাতিক পর্যায়ে বিস্তৃত তাকে আন্তর্জাতিক ব্যাংক বলে।"
        },
        {
          "label": "খ",
          "question": "আমদানি-রপ্তানি বাণিজ্যে ব্যবহৃত দলিলের নাম কী? ব্যাখ্যা করো।",
          "explanation": "আমদানি-রপ্তানি বাণিজ্যে ব্যবহৃত দলিলের নাম প্রত্যয়পত্র। রপ্তানিকারক ও আমদানিকারক দু'দেশে অবস্থান করে। রপ্তানিকারকের পক্ষে আমদানিকারকের মূল্য পরিশোধের সক্ষমতা জানা কষ্টকর। এজন্য রপ্তানিকারক আমদানিকারকের পক্ষে ব্যাংকের নিশ্চয়তা চায়। ব্যাংক এধরনের নিশ্চয়তার মাধ্যমে আমদানিকারকের মূল্য পরিশোধের দায়িত্ব নেয়। যে পত্রের মাধ্যমে এ ধরনের নিশ্চয়তা দেওয়া হয় তাই প্রত্যয়পত্র।"
        },
        {
          "label": "গ",
          "question": "জনাব মুনির ব্যাংকে কোন ধরনেরহিসাব খুলেছেন? ব্যাখ্যা করো।",
          "explanation": "জনাব মুনির ব্যাংকে চলতি হিসাব খুলেছেন। এ হিসাবে জমাকৃত অর্থ চাওয়ামাত্র উত্তোলন করা যায়। আবার, ট্রাকা জমা দেওয়ার ক্ষেত্রেও কোনো বাধা-নিষেধ নেই। তবে এ হিসাবের বিপরীতে কোনো সুদ দেওয়া হয় না। ব্যবসায়ীদের জন্য এ হিসাব উপযোগী। এ হিসাবের গ্রাহককে ব্যাংক জমাতিরিক্ত অর্থ উত্তোলনের সুবিধা প্রদান করে। উদ্দীপকের জনাব মুনির একজন ব্যবসায়ী। স্থানীয় একটি ব্যাংকে তিনি ব্যবসায়িক লেনদেন সম্পন্ন করেন। ব্যবসায়ীরা লেনদেন সম্পন্ন করার উদ্দেশ্যে সাধারণত চলতি হিসাব খুলেন। এ হিসাবে প্রতিদিন যতবার ইচ্ছে টাকা জমা ও উত্তোলন করা যায়। আবার, তাৎক্ষণিক অর্থের প্রয়োজন মেটাতে ব্যবসায়ীরা এ হিসাব থেকে জমাতিরিক্ত উত্তোলন করতে পারে। তাই বলা যায়, জনাব মুনির ব্যাংকে চলতিহিসাব খুলেছেন।"
        },
        {
          "label": "ঘ",
          "question": "জনাব মুনিরের গৃহীত ব্যাংকিং সেবা তার মতো ব্যবসায়ীদের কাজকে সহজ করেছে- তুমি কি এর সাথে একমত? বিশ্লেষণ করো।",
          "explanation": "জনাব মুনিরের গৃহীত ব্যাংকিং সেবা হলো ATM মেশিন, যা ব্যবসায়ীদের কাজকে সহজ করেছে। এটিএম (Automated Teller Machine) এক ধরনের ইলেকট্রনিক যন্ত্র। এর মাধ্যমে গ্রাহক ব্যাংকের কর্মচারীর উপস্থিতি ছাড়া টাকা জমা ও উত্তোলন করতে পারে। এছাড়াও এ যন্ত্রের মাধ্যমে হিসাবের বিবরণী ও চেক জমা করা যায়। অফিস সময়ের বাইরেও এ মেশিনের মাধ্যমে ২৪ ঘণ্টা ব্যাংকিং সুবিধা পাওয়া যায়। উদ্দীপকের জনাব মুনির একজন ব্যবসায়ী। তিনি স্থানীয় একটি ব্যাংকে ব্যবসায়িক লেনদেন সম্পন্ন করেন। হঠাৎ রাত নয়টায় তার একজন পাওনাদারকে টাকা পরিশোধের দরকার হয়। তাই তিনি একটি বিশেষ যন্ত্রের মাধ্যমে তার টাকা উত্তোলন করেন। যা তার কাজকে সহজ করে দেয়। এটিএম মেশিনের মাধ্যমে গ্রাহক ২৪/৭ ঘণ্টা ব্যাংকিং সুবিধা পায়। এটিএম, ডেবিট কার্ড, ক্রেডিট কার্ড ইত্যাদি ই-ব্যাংকিং ব্যবসায়ীদের কাজকে সহজ করেছে। এসব সেবা ব্যবহার করে গ্রাহক যেকোনো সময় ব্যাংকিং সুবিধা পান। এর জন্য গ্রাহককে স্বশরীরে ব্যাংকে উপস্থিত হওয়ার প্রয়োজন নেই। একজন ব্যবসায়ীর যেকোনো সময় অর্থের প্রয়োজন দেখা দিতে পারে। তিনি এটিএম সেবার মাধ্যমে তার প্রয়োজন মেটাতে পারেন। এসব সেবা খুব কম সময়ে পাওয়া যায়। তাই বলা যায়, জনাব মুনিরের গৃহীত ব্যাংকিং সেবা ব্যবসায়ীদের কাজকে সহজ করেছে।"
        }
      ]
    },
    {
      "number": "11",
      "uddipok": "জনাব সামাদ মাসিক বেতন ৫০,০০০ টাকা পেলেন। এ থেকে ২০,০০০ টাকা ভাড়া পরিশোধ করেন। ১,৫০০ টাকা দিয়ে মেয়ের জন্য জামা কিনেন। 'x' ব্যাংকে ডিপিএস করেন ৫,০০০ টাকা। উক্ত ব্যাংকের কাছ থেকে এসি কেনার জন্য অর্থ সংগ্রহ করেন।",
      "tag": "HC 24",
      "sub_questions": [
        {
          "label": "ক",
          "question": "মুদ্রা কাকে বলে?",
          "explanation": "মুদ্রা একটি বিনিময় মাধ্যম, যা সবার কাছে গ্রহণীয়, মূল্যের পরিমাপকও সঞ্চয়ের বাহন হিসেবে কাজ করে।"
        },
        {
          "label": "খ",
          "question": "ব্যাংকের আমানত সংগ্রহ এবং ঋণ প্রদান একে অন্যের ওপর নির্ভরশীল-ব্যাখ্যা করো।",
          "explanation": "ব্যাংক হলো অর্থ জমা, তোলা এবং ঋণ দেওয়ার একটি নিরাপদ প্রতিষ্ঠান। ব্যাংক জনগণের উদ্বৃত্ত অর্থ বিভিন্ন হিসেবের মাধ্যমে আমানত হিসেবে সংগ্রহ করে। আমানতি অর্থ হতে বিভিন্ন ব্যক্তি ও প্রতিষ্ঠানকে ঋণ দিয়ে ব্যাংক মুনাফা অর্জন করে থাকে। মূলত আমানতের ওপর ভিত্তি করেই ব্যাংকের ঋণদান কার্যক্রম পরিচালিত হয়। আবার ঋণের চাহিদা না থাকলে আমানতেরও প্রয়োজন হতো না। তাই বলা যায়, ব্যাংকের আমানত সংগ্রহ এবং ঋণ প্রদান একে অন্যের ওপর নির্ভরশীল।"
        },
        {
          "label": "গ",
          "question": "জনাব সামাদের কার্যক্রমের ক্ষেত্রে মুদ্রার ভূমিকা বর্ণনা করো।",
          "explanation": "জনাব সামাদের কার্যক্রমে (বিনিময়ের মাধ্যম, সঞ্চয়ের বাহন, মূল্যের পরিমাপক) মুদ্রা যথাযথভাবে কার্যকর হয়েছে। কোনো লেনদেনের ক্ষেত্রে মুদ্রা বিনিময়ের মাধ্যম হিসেবে কাজ করে। ভবিষ্যতের জন্য সঞ্চয় করতে মুদ্রা সঞ্চয়ের ভাণ্ডার। কোনো অর্থনৈতিকপণ্য বা সেবার মূল্য পরিশোধ করতে মুদ্রা মূল্যের পরিমাপক হিসেবে কাজ করে। উদ্দীপকে জনাব সামাদ ৫০,০০০ টাকা বেতন পান। তার বেতনের টাকা থেকে ২০,০০০ ভাড়া পরিশোধ করেন। মেয়ের জন্য তিনি ১,৫০০ টাকা দিয়ে জামা কিনেন। এক্ষেত্রে মুদ্রা মূল্যের পরিমাপক ও বিনিময়ের মাধ্যম হিসেবে কাজ করছে। জনাব সামাদ X ব্যাংকের ডিপিএস-এ ৫,০০০ টাকা জমা রাখেন। এক্ষেত্রে মুদ্রা সঞ্চয়ের ভাণ্ডার হিসেবে কাজ করছে। তাই বলা যায়, উদ্দীপকের জনাব সামাদের কার্যক্রমে মুদ্রার কার্যকর ব্যবহার হয়েছে।"
        },
        {
          "label": "ঘ",
          "question": "উদ্দীপকের আলোকে 'x' ব্যাংকের কার্যক্রম বিশ্লেষণ করো।",
          "explanation": "উদ্দীপকে 'X' ব্যাংক গ্রাহককে ঋণ মঞ্জুর ও অর্থের নিরাপত্তা দেওয়ার মাধ্যমে ব্যাংকিং কার্যক্রম পরিচালনা করছে। আর্থিক প্রতিষ্ঠান হিসেবে ব্যাংক দেশের শিল্প, বাণিজ্য, অর্থনৈতিক ও সামাজিক উন্নয়নে বিভিন্ন সেবা প্রদান করে। এর মধ্যে উল্লেখযোগ্য আমানত গ্রহণ ও সুদ প্রদান, ঋণ আমানত ও বিনিময় মাধ্যম সৃষ্টি, অর্থ স্থানান্তর প্রভৃতি। উদ্দীপকে জনাব সামাদ তার মাসিক বেতন থেকে ৫,০০০ টাকা 'x' ব্যাংকের ডিপিএস-এ জমা রাখেন। ব্যাংকটি জনাব সামাদকে এসি কেনার অর্থ ঋণ মঞ্জুর করে। আর্থিক প্রতিষ্ঠান হিসেবে ব্যাংক একটি দেশের শিল্প, বাণিজ্য, অর্থনৈতিক ও সামাজিক উন্নয়নে বিভিন্ন রকম কার্যাবলি পরিচালনা করে থাকে। 'X' ব্যাংক জনাব সামাদ এর ঋণ মঞ্জুর করে। ফলে তিনি এসি কেনার অর্থ সংগ্রহ করতে পারেন। এছাড়াও ব্যাংক মূলধন গঠন, বিনিময়ের মাধ্যম সৃষ্টি, আমদানি-রপ্তানিতে সাহায্য, কর্মসংস্থান, ঋণ নিয়ন্ত্রণে কেন্দ্রীয় ব্যাংককে সহায়তা প্রভৃতি কাজ করে থাকে। এসকল কার্যক্রমের মাধ্যমে ব্যাংকটি একটি দেশের শিল্প, বাণিজ্য, পরিবহন, যোগাযোগ, শিক্ষা তথা সার্বিক অর্থনৈতিক উন্নয়নে গুরুত্বপূর্ণ ভূমিকা পালন করে থাকে।"
        }
      ]
    }
  ]
}