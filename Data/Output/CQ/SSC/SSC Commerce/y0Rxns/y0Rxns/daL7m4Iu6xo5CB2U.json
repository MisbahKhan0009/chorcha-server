{
  "title": "ঢাকা বোর্ড ২০২১",
  "subtitle": "ফিন্যান্স ও ব্যাংকিং (11)",
  "questions": [
    {
      "number": "1",
      "uddipok": "পদ্মা সেতু বাংলাদেশের পদ্মা নদীর ওপর নির্মাণাধীন একটি বহুমুখী সেতু। এ সেতু চলাচলের উপযোগী হলে দক্ষিণ এবং পশ্চিমাঞ্চলের মানুষের ভাগ্য খুলে যাবে বলে প্রত্যাশা সকলের। এ প্রকল্পের জন্য সর্বপ্রথম বিশ্বব্যাংক থেকে ঋণ নেওয়ার মাধ্যমে অর্থায়ন করার পরিকল্পনা করা হয়। পরবর্তীতে ২০১১ সালে বিশ্ব ব্যাংক অর্থায়ন বাতিল করলে সরকার নিজস্ব অর্থায়নে সেতু নির্মাণের সিদ্ধান্ত নেয়। মুক্ত বাজার অর্থনীতিতে টিকে থাকতে সরকার এ রকম প্রকল্পে অর্থায়ন করেন।",
      "tag": "DB 21",
      "sub_questions": [
        {
          "label": "ক",
          "question": "PPP-এর পূর্ণরূপ লেখো।",
          "explanation": "PPP-এর পূর্ণরূপ হলো- 'Public Private Partnership'।"
        },
        {
          "label": "খ",
          "question": "বিনিয়োগ সিদ্ধান্ত বলতে কী বোঝায়?",
          "explanation": "বিনিয়োগ বা ব্যয় সিদ্ধান্ত বলতে প্রতিষ্ঠানের সংগৃহীত তহবিল কোন খাতে ব্যয় করা হবে সে সংক্রান্ত সিদ্ধান্ত গ্রহণ করাকে বোঝায়। ব্যয় সিদ্ধান্তের অপর নাম বিনিয়োগ সিদ্ধান্ত। প্রতিষ্ঠানের স্থায়ী ব্যয় নির্বাহ ব্যয় সিদ্ধান্ত বা বিনিয়োগ সিদ্ধান্তের অন্তর্ভুক্ত। যেমন: মেশিন ও আসবাবপত্র ক্রয়, কারখানা নির্মাণ খরচ ইত্যাদি। উদাহরণস্বরূপ, একটি মুদি দোকানের জন্য রেফ্রিজারেটর ক্রয়সংক্রান্ত সিদ্ধান্ত হলো একটি ব্যয় সিদ্ধান্ত।"
        },
        {
          "label": "গ",
          "question": "পদ্মা সেতু প্রকল্পের অর্থায়ন কোন ধরনের? ব্যাখ্যা করো।",
          "explanation": "পদ্মা সেতু প্রকল্পের অর্থায়ন একটি সরকারি অর্থায়ন। সরকারি অর্থায়ন মূলত সরকারের অর্থব্যবস্থাপনাকে বোঝায়। দেশের সার্বিক উন্নয়নে সরকারকে বিভিন্ন খাতে (রাস্তাঘাট, সেতু, শিক্ষা প্রতিষ্ঠান ইত্যাদি) অর্থ ব্যয় করতে হয়। এ অর্থ নির্মাণ কাঠামো ও উন্নয়নমূলক প্রকল্পে ব্যয় করা হয়। ব্যয়ের জন্য এ অর্থ আয়কর, মূল্য সংযোজন কর, ট্যাক্স, শুল্ক, ট্রেজারি বিল ইত্যাদির মাধ্যমে সংগ্রহ করা হয়। উদ্দীপকে পদ্মা সেত সম্পর্কে বলা হয়েছে। প্রথমে বিশ্ব ব্যাংক থেকে ঋণ নিয়ে সেতুটির জন্য অর্থায়নের পরিকল্পনা করে সরকার। পরে নিজস্ব অর্থায়নে প্রকল্পটি বাস্তবায়ন করার সিদ্ধান্ত নেয়। পদ্মা সেতু একটি বৃহৎ প্রকল্প। এ ধরনের প্রকল্পের মাধ্যমে সরকার দেশের অর্থনৈতিক উন্নয়ন করতে পারবে। এ প্রকল্পের ব্যয় সরকার জনগণের কাছ থেকে আয়কর, মূল্য সংযোজন কর ইত্যাদির মাধ্যমে সংগ্রহ করছে। তাই বলা যায়, পদ্মা সেতু প্রকল্পটি একটি সরকারি অর্থায়ন।"
        },
        {
          "label": "ঘ",
          "question": "পদ্মা সেতুর মতো বৃহৎ প্রকল্প অর্থায়নের গুরুত্ব আলোচনা করো।",
          "explanation": "দেশের অর্থনৈতিক উন্নয়নের জন্য পদ্মা সেতুর মতো প্রকল্পের গুরুত্ব অপরিসীম। উদ্দীপকে পদ্মা সেতু দেশের সরকারের নির্মাণাধীন একটি বৃহৎ প্রকল্প। সেতুটি বহুমুখী অর্থাৎ, এতে সড়ক ও রেল যোগাযোগ দুটোই থাকবে। এ প্রকল্পে সরকার নিজস্ব অর্থায়ন করার সিদ্ধান্ত নিয়েছে। এ প্রকল্পের ব্যয় জনগণের পরিশোধকৃত আয়কর, শুল্ক ও ট্যাক্স থেকে সংগ্রহ করা হয়। পদ্মা সেতু প্রকল্পের মাধ্যমে দেশের দক্ষিণ-পশ্চিম অঞ্চলের সাথে সরাসরি যোগাযোগ স্থাপিত হবে। এক্ষেত্রে ঐ অঞ্চলের সামাজিক ও অর্থনৈতিক উন্নতি হবে। আর এ উন্নতির সুফল পাবে ঐ অঞ্চলের জনগণ। সেতু সংলগ্ন এলাকায়ও ব্যাপক উন্নয়ন হবে। এছাড়াও এই সেতুর মাধ্যমে দেশের ব্যবসা-বাণিজ্য আরও গতিশীল হবে সরকারি অর্থায়নের মূল লক্ষ্য হলো জনকল্যাণ। এ ধরনের অর্থায়নে সরকার দেশের অবকাঠামোগত উন্নয়নে অর্থ ব্যয় করে। ফলে দেশের অর্থনৈতিক উন্নতি ও সমৃদ্ধি নিশ্চিত হয়। দেশের জনগণ এর সুবিধা ভোগ করে।। ফলে দেশের অর্থনীতির মোট দেশজ উৎপাদন বাড়বে। এভাবে সেতুটি দেশের সার্বিক অর্থনীতিতে গুরুত্বপূর্ণ অবদান রাখবে। তাই বলা যায়, পদ্মা সেতুর মতো বৃহৎ প্রকল্প দেশের অর্থনৈতিক উন্নয়নে ব্যাপক ভূমিকা রাখবে।"
        }
      ]
    },
    {
      "number": "2",
      "uddipok": "জনাব আনিকা ১২,০০,০০০ টাকা ১০ বছরের জন্য ব্যাংকে জমা রাখতে চান। এক্ষেত্রে 'ক ব্যাংক' তাকে বার্ষিক ১১% হারে সুদের প্রস্তাব দেয় এবং 'খ ব্যাংক' ১২% হারে মাসিক চক্রবৃদ্ধিতে সুদ প্রদানের প্রস্তাব দেয়।",
      "tag": "DB 21",
      "sub_questions": [
        {
          "label": "ক",
          "question": "সুযোগ ব্যয় কী?",
          "explanation": "কোনো একটি প্রকল্পে বিনিয়োগের ফলে অন্য কোনো বিনিয়োগযোগ্য প্রকল্পের আয়ের সুযোগ হারানোকে সুযোগ ব্যয় বলে।"
        },
        {
          "label": "খ",
          "question": "চক্রবৃদ্ধিকরণ পদ্ধতিটি ব্যাখ্যা করো।",
          "explanation": "চক্রবৃদ্ধিকরণ পদ্ধতি (Compounding Method) হলো এমন একটি প্রক্রিয়া যার মাধ্যমে একটি নির্দিষ্ট পরিমাণ অর্থের ভবিষ্যৎ মূল্য (Future Value) নির্ধারণ করা হয়। এই পদ্ধতিতে, একটি নির্দিষ্ট সময়ের জন্য বিনিয়োগ করা মূল অর্থের সাথে অর্জিত সুদকেও পুনরায় বিনিয়োগ করা হয়, যাতে পরবর্তী সময়ে মূলধনের পাশাপাশি অর্জিত সুদের ওপরও সুদ গণনা করা হয়। সহজ ভাষায়, এই প্রক্রিয়াকে সুদের উপর সুদ গণনা করা বলা যায়।"
        },
        {
          "label": "গ",
          "question": "'ক ব্যাংক' থেকে কত টাকা সুদ পাওয়া যাবে? নির্ণয় করো।",
          "explanation": "‘ক ব্যাংক’-এর সুদের পরিমাণ নির্ণয়: দেওয়া আছে, বর্তমান মূল্য, PV = ১২,০০,০০০ টাকা সময়, n = \\mathrm{n}= n = ১০ বছর সুদের হার, i = ১১ % i=১ ১ \\% i = ১১ % বা ০.১১ আমরা জানি, ভবিষ্যৎ মূল্য, FV = PV(১ + i) n { }^{n} n = ১২ , ০০ , ০০০ ( ১ + ০ . ১১ ) ১০ = ১২ , ০০ , ০০০ × ২ . ৮৩৯৪২১ = ৩৪ , ০৭ , ৩০৫ . ১৮ টাকা (প্রায়)  \\begin{array}{l} =১ ২, ০ ০, ০ ০ ০(১+০ . ১ ১)^{১ ০} \\\\ =১ ২, ০ ০, ০ ০ ০ \\times ২ . ৮ ৩ ৯ ৪ ২ ১ \\\\ =৩ ৪, ০ ৭, ৩ ০ ৫ . ১ ৮ \\text { টাকা (প্রায়) } \\end{array} = ১২ , ০০ , ০০০ ( ১ + ০ . ১১ ) ১০ = ১২ , ০০ , ০০০ × ২ . ৮৩৯৪২১ = ৩৪ , ০৭ , ৩০৫ . ১৮   টাকা  ( প্রায় )  ​ ∴ \\therefore ∴ ক ব্যাংক থেকে সুদ পাওয়া যাবে = = = (৩৪,০৭,৩০৫.১৮ - ১২,০০,০০০) = ২২,০৭,৩০৫.১৮ টাকা (প্রায়)। উত্তর: ২২,০৭,৩০৫.১৮ টাকা (প্রায়)।"
        },
        {
          "label": "ঘ",
          "question": "জনাব আনিকার কোন ব্যাংকে টাকা জমা রাখা লাভজনক? যুক্তিসহকারে বিশ্লেষণ করো।",
          "explanation": "‘খ ব্যাংক’-এর ভবিষ্যৎ মূল্য নির্ণয়: দেওয়া আছে, বর্তমান মূল্য, PV = ১২,০০,০০০ সুদের হার, i = ১২ % i=১ ২ \\% i = ১২ % বা ০.১২ বার্ষিক চক্রবৃদ্ধির সংখ্যা, m = ১২ সময়, n = \\mathrm{n}= n = ১০ বছর আমরা জানি, ভবিষ্যৎ মূল্য, F V = P V ( ১ + i m ) n × m F V=P V\\left(১+\\frac{i}{m}\\right)^{n \\times m} F V = P V ( ১ + m i ​ ) n × m = ১২ , ০০ , ০০০ ( ১ + ০ . ১২ ১২ ) ১০ × ১২ = ১২ , ০০ , ০০০ ( ১ + ০ . ০১ ) ১২০ = ১২ , ০০ , ০০০ ×  ৩ . ৩০০৩৮৬ = ১৯ , ৬০ , ৪৬৩ . ২০ টাকা (প্রায়)  \\begin{array}{l} =১ ২, ০ ০, ০ ০ ০\\left(১+\\frac{০ . ১ ২}{১ ২}\\right)^{১ ০ \\times ১ ২} \\\\ =১ ২, ০ ০, ০ ০ ০(১+০ . ০ ১)^{১ ২ ০} \\\\ =১ ২, ০ ০, ০ ০ ০ \\times ~ ৩ . ৩ ০ ০ ৩ ৮ ৬ \\\\ =১ ৯, ৬ ০, ৪ ৬ ৩ . ২ ০ \\text { টাকা (প্রায়) } \\end{array} = ১২ , ০০ , ০০০ ( ১ + ১২ ০ . ১২ ​ ) ১০ × ১২ = ১২ , ০০ , ০০০ ( ১ + ০ . ০১ ) ১২০ = ১২ , ০০ , ০০০ ×   ৩ . ৩০০৩৮৬ = ১৯ , ৬০ , ৪৬৩ . ২০   টাকা  ( প্রায় )  ​ অতএব, উদ্দীপকের জনাব আনিকা 'খ ব্যাংকে' টাকা জমা রাখলে ১০ বছর পর ৩৯,৬০,৪৬৩.২০ টাকা পাবেন। অপরদিকে, \"ক ব্যাংক”-এ রাখলে ৩৪,০৭,৩০৫.১৮ টাকা [গ থেকে পাওয়া পাবেন। অর্থাৎ, খ ব্যাংক থেকে (৩৯,৬০,৪৬৩.২ – ৩৪,০৭,৩০৫.১৮) = ৫,৫৩,১৫৮.০২ টাকা বেশি পাবেন। সুতরাং, জনাব আনিকার জন্য \"খ ব্যাংক\"-এ টাকা রাখা লাভজনক হবে।"
        }
      ]
    },
    {
      "number": "3",
      "uddipok": "জনাব আজাদ সাহেব একটি আর্থিক প্রতিষ্ঠানে বার্ষিক ৯% সুদের হারে ৩০,০০০ টাকা ৫ বছর জমা রাখার ব্যাপারে ভাবছিলেন। পরে তিনি তার একজন আত্মীয়ের কাছে জানতে পারেন অন্য একটি ব্যাংক ৯% হারে মাসিক চক্রবৃদ্ধি সুদ প্রদান করবে। এক্ষেত্রে প্রকৃত সুদের হার বৃদ্ধি পাবে। তাই তিনি ব্যাংকে টাকা জমা রাখলেন।",
      "tag": "DB 21",
      "sub_questions": [
        {
          "label": "ক",
          "question": "প্রকৃত সুদ কী?",
          "explanation": "একটি নির্দিষ্ট মেয়াদের জন্য গ্রহণকৃত ঋণের সুদ চক্রবৃদ্ধি হারে বৃদ্ধি পেয়ে ঐ নির্দিষ্ট মেয়াদে যে সুদ হয় তাই প্রকৃত সুদ।"
        },
        {
          "label": "খ",
          "question": "অর্থের বর্তমান মূল্য বলতে কী বোঝায়?",
          "explanation": "ভবিষ্যতে কোনো নির্দিষ্ট সময়ে চক্রবৃদ্ধি সুদের হারে একটি নির্দিষ্ট পরিমাণ টাকা পাওয়ার জন্য যে পরিমাণ টাকা বর্তমানে বিনিয়োগ করা প্রয়োজন হবে তাকে অর্থের বর্তমান মূল্য বলে। ভবিষ্যতে প্রাপ্ত নগদ প্রবাহের জন্য নির্ধারিত সুদের হারে বাট্টাকরণের মাধ্যমেই অর্থের বর্তমান মূল্য নির্ণয় করা যায়। অর্থাৎ বাট্টাকরণ প্রক্রিয়াই হলো অর্থের বর্তমান মূল্য নির্ণয়ের প্রক্রিয়া।"
        },
        {
          "label": "গ",
          "question": "জনাব আজাদ সাহেব মাসিক চক্রবৃদ্ধিতে বিনিয়োগ করলে প্রকৃত সুদের হার কত হবে?",
          "explanation": "জনাব আজাদ সাহেবের বিনিয়োগের প্রকৃত সুদের হার নির্ণয়: দেওয়া আছে, বার্ষিক সুদের হার, i = \\mathrm{i}= i = ৯% বা ০.০৯ বছরে চক্রবৃদ্ধির সংখ্যা, m = ১২ বার আমরা জানি, প্রকৃত সুদের হার, EAR= = [ ( ১ + i m ) m − ১ ] × ১০০ = [ ( ১ + 0.0 ৯ ১ 2 ) ১২ − ১ ] × ১০০ = [ ( ১ + ০ . ০০৭৫ ) ১ 2 − ১ ] × ১০০ = ( ১ . ০৯৩৮০৭ − ১ ) × ১০০ = 0. ০৯৩৮০৭ × ১০০ = ৯ . ৩৮ % \\begin{array}{l} =\\left[\\left(১+\\frac{i}{m}\\right)^{m}-১\\right] \\times ১০০ \\\\ =\\left[\\left(১+\\frac{0.0 ৯}{১2}\\right)^{১২}-১\\right] \\times ১ ০ ০ \\\\ =\\left[(১+০ . ০ ০ ৭ ৫)^{১ 2}-১\\right] \\times ১ ০ ০ \\\\ =(১ . ০ ৯ ৩ ৮ ০ ৭-১) \\times ১ ০ ০ \\\\ =0 . ০ ৯ ৩ ৮ ০ ৭ \\times ১ ০ ০=৯ . ৩ ৮ \\% \\end{array} = [ ( ১ + m i ​ ) m − ১ ] × ১০০ = [ ( ১ + ১ 2 0.0 ৯ ​ ) ১২ − ১ ] × ১০০ = [ ( ১ + ০ . ০০৭৫ ) ১ 2 − ১ ] × ১০০ = ( ১ . ০৯৩৮০৭ − ১ ) × ১০০ = 0. ০৯৩৮০৭ × ১০০ = ৯ . ৩৮ % ​ ∴ \\therefore ∴ জনাব আজাদ সাহেব মাসিক চক্রবৃদ্ধিতে বিনিয়োগ করলে প্রকৃত সুদের হার হবে ৯.৩৮%। উত্তর: ৯.৩৮% ।"
        },
        {
          "label": "ঘ",
          "question": "জনাব আজাদকে প্রথম ব্যাংক ৪৬,১৫৮.৭২ টাকা দিতে চাইল, কিন্তু তিনি মাসিক চক্রবৃদ্ধি বিনিয়োগে সম্মত হন- এ বিষয়ে যৌক্তিকতা উপস্থাপন করো।",
          "explanation": "দ্বিতীয় ব্যাংক থেকে জনাব আজাদের অর্থের ভবিষ্যৎ মূল্য নির্ণয়: দেওয়া আছে, বর্তমান মূল্য, PV = ৩০,০০০ টাকা সুদের হার, i = ৯% বা ০.০৯ বার্ষিক চক্রবৃদ্ধির সংখ্যা, m = ১২ বার সময়, n = ৫ বছর আমরা জানি, ভবিষ্যৎ মূল্য, F V = P V ( ১ + i m ) n × m = ৩০ , ০০০ ( ১ + ০ . ০৯ ১২ ) ৫ × ১২ F V=P V\\left(১+\\frac{i}{m}\\right)^{n \\times m}=৩ ০, ০ ০ ০\\left(১+\\frac{০ . ০ ৯}{১ ২}\\right)^{৫ \\times ১ ২} F V = P V ( ১ + m i ​ ) n × m = ৩০ , ০০০ ( ১ + ১২ ০ . ০৯ ​ ) ৫ × ১২ = ৩০ , ০০০ ( ১ + ০ . ০০৭৫ ) ৬০ =৩০,০০০(১+০.০০৭ ৫)^{৬ ০} = ৩০ , ০০০ ( ১ + ০ . ০০৭৫ ) ৬০ = ৩০,০০০ × ১.৫৬৫৬৮১ = ৪৬,৯৭০.৪৩ টাকা (প্রায়) অতএব, দ্বিতীয় ব্যাংক থেকে জনাব আজাদ ৪৬,৯৭০.৪৩ টাকা পাবেন। অপরদিকে, প্রথম ব্যাংক তাকে ৪৬,১৫৮.৭২ টাকা দিতে চাইল। তিনি দ্বিতীয় ব্যাংক থেকে প্রথম ব্যাংকের চেয়ে (৪৬,৯৭০.৪৩ - ৪৬,১৫৮.৭২) = ৮১১.৭১ টাকা বেশি পাবেন। তাই উদ্দীপকের জনাব আজাদের মাসিক চক্রবৃদ্ধিতে দ্বিতীয় ব্যাংক বিনিয়োগ যৌক্তিক হবে।"
        }
      ]
    },
    {
      "number": "4",
      "uddipok": "জনাব মফিজ মৎস্য চাষ প্রকল্পে অর্থ বিনিয়োগ করে ক্ষতিগ্রস্ত হন। উক্ত ব্যবসায়ে তার ঝুঁকি ছিল ১৩%, আয় হার ছিল ১৪%। তার বন্ধুর পরামর্শে আলু চাষ করে বিগত ২০১৫ সাল থেকে ৫ বছরের প্রাপ্ত আয় যথাক্রমে ১৫%, ১০%, -৫%, ২৩% এবং ২৭%",
      "tag": "DB 21",
      "sub_questions": [
        {
          "label": "ক",
          "question": "আদর্শ বিচ্যুতি কী?",
          "explanation": "বিনিয়োগের প্রত্যাশিত আয় থেকে প্রকৃত আয়ের বিচ্যুতিকে আদর্শ বিচ্যুতি বলে।"
        },
        {
          "label": "খ",
          "question": "কখন তারল্য ঝুঁকির সৃষ্টি হয়? ব্যাখ্যা করো।",
          "explanation": "ন্যায্য বা যুক্তিসঙ্গত মূল্যে বিনিয়োগ বিক্রি করতে না পারলে তারল্য ঝুঁকির সৃষ্টি হয়। বিনিয়োগকারী শেয়ার, বন্ড বা ডিবেঞ্চারে বিনিয়োগের পর নগদ অর্থের প্রয়োজন অনুভব করতে পারেন। কিন্তু কোনো কারণে যদি বিনিয়োগকারী সহজে ও উপযুক্ত মূল্যে এই বিনিয়োগ বিক্রি করতে না পারেন তখন তারল্য ঝুঁকির সৃষ্টি হয়।"
        },
        {
          "label": "গ",
          "question": "জনাব মফিজের ব্যবসায়টির ঝুঁকি পরিমাপ করো।",
          "explanation": "জনাব মফিজের ব্যবসায়ের ঝুঁকির পরিমাণ নির্ণয়: ∴ \\therefore ∴ আদর্শ বিচ্যুতি = ১৫৭ = ১২ . ৫৩ % =\\sqrt{১ ৫ ৭}=১ ২ . ৫ ৩ \\% = ১৫৭ ​ = ১২ . ৫৩ % । আদর্শ বিচ্যুতির মান ঝুঁকির পরিমাণ নির্দেশ করে। এর বড় মান অধিক ঝুঁকি এবং ছোট মান কম ঝুঁকি নির্দেশ করে। সুতরাং, উদ্দীপকের জনাব মফিজের ব্যবসায়ের ঝুঁকির পরিমাণ ১২.৫৩%। উত্তর: ১২.৫৩%।"
        },
        {
          "label": "ঘ",
          "question": "জনাব মফিজের আলু চাষ প্রকল্পের গ্রহণযোগ্যতা বিশ্লেষণ করো।",
          "explanation": "জনাব মফিজের আলু চাষের প্রকল্প গ্রহণ যথার্থ ছিল। ঝুঁকি নির্ণয়ের একটি পরিসংখ্যানিক পদ্ধতি হলো আদর্শ বিচ্যুতি। এ পদ্ধতিতে আদর্শ বিচ্যুতির বড় মান বেশি ঝুঁকিকে বোঝায়। অন্যদিকে, ছোট মান কম ঝুঁকি নির্দেশ করে। উদ্দীপকে জনাব মফিজ মৎস্য চাষ প্রকল্পে অর্থ বিনিয়োগ করে ক্ষতিগ্রস্ত হন। উক্ত ব্যবসায়ে তার ঝুঁকি ছিল ১৩% এবং আয় হার ছিল ১৪%। তিনি তার বন্ধুর পরামর্শে আলু চাষ শুরু করেন। এ চাষ থেকে বিগত ৫ বছরের আয় হার ১৪% এবং ঝুঁকির হার ১২.৫৩% [গ থেকে পাওয়া]। জনাব মফিজের জন্য উভয় প্রকল্পের আয় সমান (১৪%)। কিন্তু আলু চাষ প্রকল্পের ঝুঁকি মৎস্য চাষ প্রকল্প থেকে কম। সমান আয়ের হারে কম ঝুঁকিপূর্ণ প্রকল্পে বিনিয়োগ করতে হয়। সুতরাং, আয় ও ঝুঁকির হার বিবেচনায় জনাব হাফিজের সিদ্ধান্ত যৌক্তিক হয়েছে।"
        }
      ]
    },
    {
      "number": "5",
      "uddipok": "জনাব রাবেয়ার হাতে দুটি প্রকল্প রয়েছে যেগুলোর বিভিন্ন তথ্য নিচে প্রদত্ত হলো- প্রকল্প দুটির মেয়াদকাল ৩ বছর এবং প্রত্যেক প্রকল্পের জন্য ৭,০০,০০০ টাকা করে প্রাথমিক বিনিয়োগ প্রয়োজন।",
      "tag": "DB 21",
      "sub_questions": [
        {
          "label": "ক",
          "question": "মূলধন বাজেটিং কী?",
          "explanation": "মূলধন বাজেটিং হলো প্রতিষ্ঠানের দীর্ঘমেয়াদি বিনিয়োগ সিদ্ধান্তের সাথে জড়িত একটি প্রক্রিয়া।"
        },
        {
          "label": "খ",
          "question": "মূলধন বাজেটিং-কে সর্বদাই ঝুঁকিমুক্ত সিদ্ধান্ত বলা হয় কেন?",
          "explanation": "মূলধন বাজেটিং-এর অধিকাংশ সিদ্ধান্ত ভবিষ্যতের ওপর নির্ভর করে বলে এটিকে সর্বদা ঝুঁকিযুক্ত সিদ্ধান্ত বলা হয়। একটি স্থায়ী সম্পত্তি যেমন: কোনো মেশিনে বিনিয়োগ করা উচিত কিনা তা কিছু বিষয়ের ওপর নির্ভর করে। যেমন: ঐ মেশিনটিতে উৎপাদিত পণ্য ভবিষ্যতে কত টাকা করে এবং কী পরিমাণে বিক্রি হবে পণ্যটির উৎপাদন ব্যয় কত হবে ইত্যাদি। ভবিষ্যতের এসব তথ্য-উপাত্ত অনুমান নির্ভর হয়, যা বাস্তবসম্মত নাও হতে পারে। এজন্য দীর্ঘমেয়াদি বিনিয়োগের ক্ষেত্রে ঝুঁকি নিরূপণ ও ঝুঁকির গ্রহণযোগ্যতা যাচাই করে সিদ্ধান্ত নিতে হয়।"
        },
        {
          "label": "গ",
          "question": "রিম প্রকল্পের গড় মুনাফার হার নির্ণয় করো।",
          "explanation": "রিম প্রকল্পের গড় মুনাফার হার নির্ণয়: বার্ষিক অবচয় =  ৭,০০,০০০  ৩ = ২ , ৩৩ , ৩৩৩ . ৩৩ =\\frac{\\text { ৭,০০,০০০ }}{৩}=২, ৩ ৩, ৩ ৩ ৩ . ৩ ৩ = ৩   ৭ , ০০ , ০০০   ​ = ২ , ৩৩ , ৩৩৩ . ৩৩ টাকা = − ৫২ , ০০০ ৩ , ৫০ , ০০০ × ১০০ = − ১ 8. ৮৫৭ % =\\frac{-৫ ২, ০ ০ ০}{৩, ৫ ০, ০ ০ ০} \\times ১ ০ ০=-১ 8 . ৮ ৫ ৭ \\% = ৩ , ৫০ , ০০০ − ৫২ , ০০০ ​ × ১০০ = − ১ 8. ৮৫৭ % সুতরাং, রিম প্রকল্পের গড় মুনাফার হার -১৪.৮৫৭%। উত্তর: -১৪.৮৫৭%।"
        },
        {
          "label": "ঘ",
          "question": "কোন প্রকল্পটি জনাব রাবেয়ার জন্য লাভজনক? মতামত দাও।",
          "explanation": "লাভজনক প্রকল্প নির্ণয়ের জন্য জনাব রাবেয়ার দুটি প্রকল্পেরই গড় মুনাফার হার জানতে হবে। জনাব রাবেয়ার ঝিম প্রকল্পের গড় মুনাফার হার নির্ণয়: অতএব, প্রকল্প 'ঝিম'-এর গড় মুনাফার হার -১২.৭১%। অপরদিকে, 'রিম' প্রকল্পের গড় মুনাফার হার-১৪.৮৫৭% [গ নং থেকে পাওয়া]। উভয় প্রকল্পের গড় মুনাফার হারই ঋণাত্মক। অর্থাৎ, প্রকল্পগুলোতে বিনিয়োগ করলে নিট ক্ষতি হবে। সুতরাং, জনাব রাবেয়ার জন্য কোনো প্রকল্পই লাভজনক হচ্ছে না।"
        }
      ]
    },
    {
      "number": "6",
      "uddipok": "কক্সবাজারের 'বন্ধন' হোটেলের মুনাফা বাবদ ১ কোটি টাকা বিনিয়োগ হয়। ১ম বছরে শ্রমিক মজুরি, কাঁচামাল ক্রয় ও অন্যান্য ব্যয় বাবদ ৪০% খরচ করে, এতে ২ কোটি টাকা মুনাফা হয়। ২য় বছরে কাঁচামাল ক্রয়ে ১০% ব্যয় বাড়ানোর ফলে মুনাফা ৩ কোটি টাকা হয়।",
      "tag": "DB 21",
      "sub_questions": [
        {
          "label": "ক",
          "question": "অর্থায়ন কাকে বলে?",
          "explanation": "তহবিল সংগ্রহ ও এর ব্যবহারসংক্রান্ত প্রক্রিয়াকে অর্থায়ন বলা হয়।"
        },
        {
          "label": "খ",
          "question": "উপযুক্ততার নীতি বলতে কী বোঝায়?",
          "explanation": "উপযুক্ততার নীতি বলতে স্বল্লমেয়াদি উৎস থেকে চলতি মূলধন এবং দীর্ঘমেয়াদি উৎস থেকে স্থায়ী মূলধন সংগ্রহের নীতিকে বোঝায় এ নীতি অনুসারে ব্যবসায়ের যেসব ব্যয় নিয়মিত হয় সেগুলো স্বল্পমেয়াদি উৎস হতে সংগ্রহ করা হয়। আবার, বিভিন্ন স্থায়ী ব্যয় যেমন: মেশিন ক্রয়, দালানকোঠা নির্মাণ ইত্যাদি ব্যয়ের জন্য দীর্ঘমেয়াদি উৎস ব্যবহার করা হয়। সাধারণত বাণিজ্যিক ব্যাংক, বিনিয়োগ ব্যাংক, বিভিন্ন আর্থিক প্রতিষ্ঠান এ দীর্ঘমেয়াদি অর্থ (ঋণ)দেয়।"
        },
        {
          "label": "গ",
          "question": "'বন্ধন' হোটেলের ব্যয় বৃদ্ধি কোন মূলধনের অন্তর্ভুক্ত? ব্যাখ্যা করো।",
          "explanation": "বন্ধন হোটেলের ব্যয় বৃদ্ধি চলতি মূলধনের অন্তর্ভুক্ত। প্রতিষ্ঠানের চলতি মূলধনের চাহিদা স্বল্পমেয়াদি তহবিল দিয়ে পূরণ করা হয়। এক্ষেত্রে স্বল্পমেয়াদি তহবিলের সর্বনিম্ন ব্যয়ের উৎসকে প্রাধান্য দেওয়া হয়। কাঁচামাল ক্রয়, শ্রমিকের মজুরি প্রদান ইত্যাদি এ ধরনের মূলধনের অংশ। উদ্দীপকে বন্ধন হোটেলের মুনাফা বাবদ ১ কোটি টাকা বিনিয়োগ হয়। ১ম বছরে শ্রমিকের মজুরি, কাঁচামাল ক্রয় ও অন্যান্য খরচ বাবদ ৪০% খরচ করে। এতে ২ কোটি টাকা মুনাফা হয়। হোটেলটি ২য় বছরে কাঁচামাল ক্রয়ে ১০% খরচ বাড়ায়। ফলে হোটেলটির মুনাফাও বৃদ্ধি পায়। কোনো প্রতিষ্ঠানের স্বল্পমেয়াদি তহবিলের খরচগুলো চলতি মূলধনের অন্তর্ভুক্ত। উদ্দীপকে কাঁচামাল ক্রয়ের অর্থায়ন স্বল্পমেয়াদি হওয়ায় এর ব্যয় বৃদ্ধিও চলতি মূলধনের আওতাভুক্ত হবে।"
        },
        {
          "label": "ঘ",
          "question": "উদ্দীপকের মুনাফা বৃদ্ধির বিষয়টি অর্থায়ন নীতির আলোকে বিশ্লেষণ করো।",
          "explanation": "উদ্দীপকে কক্সবাজারের বন্ধন হোটেল তারল্য বনাম মুনাফা নীতি অনুসরণ করে মুনাফা বৃদ্ধি করেছে। এ নীতি অনুযায়ী একটি নির্দিষ্ট পরিমাণ নগদ অর্থ প্রতিষ্ঠানে জমা রাখা হয়। বাকি অর্থ মুনাফার আশায় বিনিয়োগ করা হয়। বেশি পরিমাণ নগদ অর্থ জমা রাখলে বিনিয়োগ করার মতো অর্থের সংকট হয়। আবার বেশি বিনিয়োগ করলে তারল্যের ঘাটতি দেখা দেয়। উদ্দীপকে কক্সবাজারের বন্ধন হোটেলের মুনাফা বাবদ ১ কোটি টাকা বিনিয়োগ হয়। প্রথম বছরে শ্রমিক মজুরি, কাঁচামাল ক্রয় ও অন্যান্য খরচ বাবদ ৪০% খরচ করে। এতে ২ কোটি টাকা মুনাফা হয়। ২য় বছরে কাঁচামাল কেনার জন্য ১০% ব্যয় বাড়ায়। ফলে, মুনাফা বেড়ে ৩ কোটি টাকা হয়। অর্থাৎ, হোটেল কর্তৃপক্ষ মুনাফার সবটুকুই বিনিয়োগ করেনি। হোটেলটি মুনাফার কিছু অংশ তারল্য আকারে রেখেছে। কিছু অংশ বিনিয়োগ করেছে। অর্থাৎ, প্রতিষ্ঠানটির তারল্য সংকট মোকাবিলা করার ক্ষমতা ছিল। আবার বিনিয়োগ বাড়িয়ে মুনাফাও বৃদ্ধি করেছে। তাই বলা যায়, প্রতিষ্ঠানটি তারল্য বনাম মুনাফা নীতিযথার্থভাবে অনুসরণ করেছে।"
        }
      ]
    },
    {
      "number": "7",
      "uddipok": "জনাব কিরন 'তরুণ ব্যাংক'-এ একটি হিসাব খোলেন। উক্ত হিসাবে তিনি অর্থ জমা রাখেন এবং প্রয়োজনে ঋণও নেন। তবে ব্যবসায়ের কারণে কারখানা নির্মাণ, যন্ত্রপাতি সংগ্রহ ইত্যাদির জন্য ঋণ চাইলে 'তরুণ ব্যাংক' তাকে 'আইডিয়াল ব্যাংক'-এর শরণাপন্ন হওয়ার পরামর্শ দেয়।",
      "tag": "DB 21",
      "sub_questions": [
        {
          "label": "ক",
          "question": "নোট ও মুদ্রা প্রচলন করে কোন ব্যাংক?",
          "explanation": "কেন্দ্রীয় ব্যাংক নোট ও মুদ্রা প্রচলন করে।"
        },
        {
          "label": "খ",
          "question": "ব্যাংক কীভাবে মূলধন গঠন করে? ব্যাখ্যা করো।",
          "explanation": "ব্যাংক বিভিন্ন হিসাব খুলে জনগণের টাকা জমা নেওয়ার মাধ্যমে মূলধন গঠনে সাহায্য করে। সাধারণত ব্যাংকের সব কাজ কেন্দ্রীয় অফিস কর্তৃক নিয়ন্ত্রিত হলেও দেশের বিভিন্ন স্থানে এর শাখা অফিস থাকে। এসব শাখায় বিভিন্ন হিসাব খোলার সুবিধা দিয়ে ব্যাংক জনগণের ছড়িয়ে-ছিটিয়ে থাকা অর্থ সংগ্রহ করে। এভাবেই ব্যাংক মূলধন গঠনে সহায়তা করে থাকে।"
        },
        {
          "label": "গ",
          "question": "কার্যভিত্তিক শ্রেণিকরণ অনুযায়ী 'তরণ ব্যাংক' কোন ধরনের ব্যাংক? বর্ণনা করো।",
          "explanation": "কার্যভিত্তিক শ্রেণিকরণ অনুযায়ী উদ্দীপকের 'তরুণ ব্যাংকটি' হলো বাণিজ্যিক ব্যাংক। এ ব্যাংকের প্রধান উদ্দেশ্য হলো মুনাফা অর্জন। তাই তারা জনগণের জমাকৃত অর্থ আমানত হিসেবে নেয়। তারপর উক্ত আমানত থেকে ঋণ দেওয়ার মাধ্যমে মুনাফা অর্জন করে। গ্রাহকের চাহিদা অনুযায়ী এ ব্যাংক বিভিন্ন ধরনের হিসাব খোলার ব্যবস্থা রাখে। উদ্দীপকে জনাব কিরণ 'তরুণ ব্যাংক'-এ একটি হিসাব খোলেন। উক্ত হিসাবে তিনি অর্থ জমা রাখেন এবং প্রয়োজনে ঋণও নেন। গ্রাহকদের চাহিদামতো অর্থ জমা রাখা এবং প্রয়োজনে ঋণ দেওয়া বাণিজ্যিক ব্যাংকের একটি সুবিধা। বাণিজ্যিক ব্যাংক চলতি হিসাব নামক একটি হিসাবের মাধ্যমে এ সুবিধা দেয়। তাই বৈশিষ্ট্য বিবেচনায় বলা যায়, উদ্দীপকের 'তরুণ ব্যাংক'টি হলো বাণিজ্যিক ব্যাংক।"
        },
        {
          "label": "ঘ",
          "question": "জনাব কিরনের 'আইডিয়াল ব্যাংক'-এর শরণাপন্ন হওয়ার যৌক্তিকতা মূল্যায়ন করো।",
          "explanation": "উদ্দীপকে জনাব কিরণের ব্যবসায়িক প্রয়োজন সমাধানে শিল্প ব্যাংক তথা 'আইডিয়াল ব্যাংক'-এর শরণাপন্ন হওয়া যৌক্তিক। দেশের শিল্প খাতের উন্নয়নের উদ্দেশ্যে শিল্প ব্যাংক প্রতিষ্ঠিত ও পরিচালিত হয়। যন্ত্রপাতি সংগ্রহ, ভূমি ক্রয়, কারখানা নির্মাণ ইত্যাদির জন্য এ ব্যাংক ঋণ দেয়। তাছাড়া এ ব্যাংক ঋণ দিয়ে নতুন উদ্যোক্তা সৃষ্টি ও বর্তমান উদ্যোক্তাদের সাহায্য করে। উদ্দীপকে জনাব কিরণ 'তরুণ ব্যাংক'-এ একটি হিসাব খোলেন। তার হিসাবটি চলতি হিসাব হওয়ায় জমানো টাকা উত্তোলনের পাশাপাশি জমাতিরিক্ত ঋণও নিতে পারেন। তিনি উক্ত ব্যাংকে ব্যবসায়ের কারখানা নির্মাণ, যন্ত্রপাতি সংগ্রহ ইত্যাদি জন্য ঋণের আবেদন করেন। এক্ষেত্রে, ঋণ দেওয়া বাণিজ্যিক ব্যাংকের কাজ নয় বলে 'তরুণ ব্যাংক' তাকে ঋণ দিতে পারেনি। তবে 'তরুণ ব্যাংক' তাকে 'আইডিয়াল ব্যাংক'-এর শরণাপন্ন হওয়ার পরামর্শ দেয়। আইডিয়াল ব্যাংক-এর মতো শিল্প ব্যাংক দেশের শিল্প উন্নয়ন এবং উদ্যোক্তাদের সুবিধার জন্য সহজ শর্তে ঋণ দেয়। এক্ষেত্রে, প্রথমে ব্যাংকের কাছে ঋণের আবেদন করতে হয়। ব্যাংক প্রকল্পের লাভজনকতা এবং সংশ্লিষ্ট অন্যান্য বিষয় নিরীক্ষা করে ঋণ মঞ্জুর করে। তাই উদ্দীপকে জনাব কিরণের ব্যবসায়ের কারখানা নির্মাণ ও যন্ত্রপাতি সংগ্রহের ঋণ শিল্প ব্যাংক হিসেবে শুধু 'আইডিয়াল ব্যাংক'ই দিতে পারে। সুতরাং, উদ্দীপকে জনাব কিরণের ব্যবসায়ের চাহিদার ভিত্তিতে 'আইডিয়াল ব্যাংক'-এর শরণাপন্ন হওয়া যৌক্তিক।"
        }
      ]
    },
    {
      "number": "8",
      "uddipok": "ব্যাংকিং জগতের মুরুব্বি হিসাবে 'Aব্যাংক' এ বছর R, D ও M নামক তিনটি ব্যাংক স্থাপনের অনুমতি দেয়। উক্ত ব্যাংক সরকারের পক্ষ হয়ে দেশের জন্য বিভিন্ন উন্নয়নমূলক কাজ করে। R ব্যাংক সংগৃহীত আমানত বিনিয়োগে কোনো প্রকার যাচাই বা পর্যালোচনা করেনি। ফলে ব্যাংকটি আর্থিক সংকটে পড়ে। অন্যদিকে, D ও M ব্যাংক গ্রাহকদের বিভিন্ন আর্থিক পরামর্শ প্রদান করে জনগণের মাঝে গ্রহণযোগ্যতা সৃষ্টি করে স্থান করে নিয়েছে।",
      "tag": "DB 21",
      "sub_questions": [
        {
          "label": "ক",
          "question": "চেইন ব্যাংকের মূল উদ্দেশ্য কী?",
          "explanation": "চেইন ব্যাংকের মুখ্য উদ্দেশ্য হলো পারস্পরিক উন্নতি সাধন।"
        },
        {
          "label": "খ",
          "question": "গ্রুপ ব্যাংকিং কী? ব্যাখ্যা করো।",
          "explanation": "গ্রুপ ব্যাংকিং বলতে দুই বা ততোধিক ব্যাংক একটি শক্তিশালী ব্যাংকের অধীনে একত্র হয়ে ব্যাংকিং সেবা দেওয়াকে বোঝায়। যে ব্যাংকটির নিয়ন্ত্রণে গ্রুপ ব্যাংকিং পরিচালিত হয় তাকে হোল্ডিং ব্যাংক বলা হয়। আর নিয়ন্ত্রিত ব্যাংকগুলো হলো সাবসিডিয়ারি ব্যাংক। এক্ষেত্রে হোল্ডিং ব্যাংক মালিকানার ৫১% এর বেশি শেয়ার হোল্ড করে।"
        },
        {
          "label": "গ",
          "question": "R, D ও M ব্যাংক স্থাপনের ক্ষেত্রে সরকার পক্ষের কী কী উদ্দেশ্য আছে? ব্যাখ্যা করো।",
          "explanation": "উদ্দীপকের R, D ও M ব্যাংক স্থাপনের ক্ষেত্রে সরকার পক্ষের উদ্দেশ্য মূলধন গঠন, বিনিয়োগ ও শিল্পায়ন, মুদ্রাবাজার নিয়ন্ত্রণ এবং কর্মসংস্থান। বাংলাদেশে প্রচলিত ব্যাংকিং আইনের অধীনে কেন্দ্রীয় ব্যাংক নতুন ব্যাংক স্থাপনের অনুমতি দেয়। ব্যাংক অর্থনীতির একটি গুরুত্বপূর্ণ অংশ। বাণিজ্যিক ব্যাংক মুনাফা অর্জনের উদ্দেশ্যে কাজ করে। তবে এর পাশাপাশি সরকার ও রাষ্ট্রের কাজে বিভিন্ন ভূমিকা রাখে। উদ্দীপকে ব্যাংকিং জগতের মুরব্বি হিসাবে 'A ব্যাংক' এ বছর R, D ও M নামক তিনটি ব্যাংক স্থাপনের অনুমতি দেয়। ব্যাংকটি সরকারের পক্ষ হয়ে দেশের জন্য বিভিন্ন উন্নয়নমূলক কাজ করে। এ উদ্দেশ্যে কেন্দ্রীয় ব্যাংক হিসাবে A ব্যাংক নতুন বাণিজ্যিক ব্যাংক স্থাপনের অনুমতি দিয়েছে। এসব ব্যাংক কেন্দ্রীয় ব্যাংককে দেশের মুদ্রাবাজার নিয়ন্ত্রণে সহায়তা করে। ব্যাংকগুলো দেশের মানুষের সঞ্চয়কৃত অর্থ পুঞ্জীভূত করে। এ অর্থ বড় আকারে মূলধনে পরিণত করে দেশের শিল্পায়নে সহযোগিতা করে। এছাড়াও বেকারত্ব দূরীকরণেও এ ব্যাংক সরকারকে সহযোগিতা করে। তাই বলা যায়, দেশের অর্থনৈতিক উন্নয়নের জন্য সরকার উদ্দীপকের R. D ও M ব্যাংক স্থাপনের অনুমতি দিয়েছে।"
        },
        {
          "label": "ঘ",
          "question": "'R ব্যাংক'-এর অবস্থা ব্যাংকিং ব্যবসায়ের নীতির আলোকে বিশ্লেষণ করো।",
          "explanation": "উদ্দীপকের 'R ব্যাংক' ব্যাংকিং ব্যবসায়ের নিরাপত্তার নীতি ভঙ্গ করেছে। ব্যাংক ব্যবসায়ে নিরাপত্তার নীতি অনুযায়ী ঋণগ্রহীতার আর্থিক সচ্ছলতা, সততা ও জামানতের বিষয় বিবেচনা করে ঋণ দেওয়া হয়। নির্দিষ্ট সময়ে ঋণের অর্থ ফেরত পাওয়ার উদ্দেশ্যে এ বিষয়গুলো বিবেচনা করা হয়। উদ্দীপকে 'A ব্যাংক' কেন্দ্রীয় ব্যাংক হিসেবে R, D ও M নামক তিনটি ব্যাংক স্থাপনের অনুমতি দেয়। এ ব্যাংকটি সরকারের পক্ষ থেকে দেশের জন্য বিভিন্ন উন্নয়নমূলক কাজ করে। R ব্যাংক সংগৃহীত আমানত বিনিয়োগে কোনো প্রকার যাচাই বা পর্যালোচনা করেনি। ফলে ব্যাংকটি আর্থিক সংকটে পড়ে। ঋণ দেওয়ার জন্য ঋণগ্রহীতাকে আর্থিকভাবে সচ্ছল হতে হয়। তা না হলে তিনি ব্যাংকের অর্থ পরিশোধ করতে পারবেন না। আবার ঋণগ্রহীতাকে সৎও হতে হয়। তার মধ্যে সততা না থাকলে অর্থ ফেরতে অনিশ্চয়তা দেখা দিবে। মূলত ব্যাংক বিভিন্ন স্থায়ী সম্পত্তি জামানত রেখে ঋণ দেয়। ফলে কোনো কারণে ঋণগ্রহীতা ঋণের টাকা ফেরত না দিলে ব্যাংক উক্ত সম্পত্তি বিক্রি করে ঋণের টাকা আদায় করতে পারে। কিন্তু উদ্দীপকে R ব্যাংক এসব অনুসরণ না করায় বলা যায়, ব্যাংকটি নিরাপত্তার নীতি অনুসরণ করেনি।"
        }
      ]
    },
    {
      "number": "9",
      "uddipok": "জনাব 'ক' একজন বিখ্যাত ব্যবসায়ী। সম্প্রতি তিনি নতুন একজন আমদানিকারকের কাছ থেকে পণ্য ক্রয়ের প্রস্তাব পেলেন। কিন্তু নতুন ক্রেতা বলে তিনি সিদ্ধান্তহীনতায় ভগছিলেন। এমন সময় 'M ব্যাংক' থেকে নিশ্চয়তা পেয়ে তিনি পণ্য রপ্তানি করতে সম্মত হলেন।",
      "tag": "DB 21",
      "sub_questions": [
        {
          "label": "ক",
          "question": "বাণিজ্যিক ব্যাংকের মৌলিক উদ্দেশ্য কী?",
          "explanation": "বাণিজ্যিক ব্যাংকের মৌলিক উদ্দেশ্য মুনাফা অর্জন।"
        },
        {
          "label": "খ",
          "question": "\"বাণিজ্যিক ব্যাংক বিনিময়ের মাধ্যম সৃষ্টি করে\"- ব্যাখ্যা করো।",
          "explanation": "বাণিজ্যিক ব্যাংক অর্থ ও অর্থের মূল্যে পরিমাপযোগ্য দলিল দ্বারা বিনিময়ের মাধ্যম সৃষ্টি করে। চেক, ক্রেডিট কার্ড, ব্যাংক ড্রাফট, পে-অর্ডার ইত্যাদি হলো ব্যাংক সৃষ্ট বিনিময় মাধ্যম। এই সব দলিল ও উপকরণ দ্বারা সহজে অর্থ লেনদেন করা যায়। উপরোক্ত দলিল ও উপকরণের প্রচলন ঘটিয়ে বাণিজ্যিক ব্যাংক বিনিময়ের মাধ্যম সৃষ্টি করে।"
        },
        {
          "label": "গ",
          "question": "জনাব 'ক'-এর রপ্তানি করার সিদ্ধান্তের কারণ ব্যাখ্যা করো।",
          "explanation": "প্রত্যয়পত্র পাওয়ার কারণে জনাব 'ক' রপ্তানি করার সিদ্ধান্ত নিয়েছেন। আমদানিকারক ও রপ্তানিকারক দু'দেশে অবস্থান করে। রপ্তানিকারকের পক্ষে আমদানিকারকের মূল্য পরিশোধের সক্ষমতা জানা কষ্টকর। এজন্য রপ্তানিকারক আমদানিকারকের পক্ষে ব্যাংকের নিশ্চয়তা চায়। ব্যাংক এ ধরনের নিশ্চয়তা দেওয়ার মাধ্যমে আমদানিকারকের মূল্য পরিশোধের দায়িত্ব নেয়। আর যে পত্রের মাধ্যমে নিশ্চয়তা দেওয়া হয় তাকে প্রত্যয়পত্র বলা হয়। উদ্দীপকে জনাব 'ক' একজন বিখ্যাত ব্যবসায়ী। সম্প্রতি তিনি নতুন একজন আমদানিকারকের কাছ থেকে পণ্য কেনার প্রস্তাব পেলেন। কিন্তু নতুন ক্রেতা বলে তিনি সিদ্ধান্তহীনতায় ভুগছিলেন। কারণ, তিনি আমদানিকারকের আর্থিক সক্ষমতা জানতেন না। এমন সময় 'M ব্যাংক' আমদানিকারকের মূল্য পরিশোধের নিশ্চয়তা দেয়। আমদানি-রপ্তানি বাণিজ্যে ব্যাংক যে নিশ্চয়তা দিয়েছে তা প্রত্যয়পত্রের বৈশিষ্ট্যের সাথে মিলে যায়। এক্ষেত্রে, আমদানিকারক অর্থ পরিশোধে ব্যর্থ হলে 'M ব্যাংকই' রপ্তানিকৃত পণ্যের অর্থ পরিশোধ করার নিশ্চয়তা দেয়। সুতরাং, এ নিশ্চয়তার কারণেই জনাব 'ক' রপ্তানি করার সিদ্ধান্ত নিয়েছেন।"
        },
        {
          "label": "ঘ",
          "question": "'M ব্যাংক'-কে কোন ধরনের ব্যাংক হিসাবে চিহ্নিত করা যায়। যুক্তি দাও।",
          "explanation": "উদ্দীপকের 'M ব্যাংক'-কে বাণিজ্যিক ব্যাংক হিসেবে চিহ্নিত করা যায়। বাণিজ্যিক ব্যাংক মুনাফা অর্জনের জন্য প্রতিষ্ঠিত হয়। তবে মানসম্মত সেবা দেওয়াও এ ব্যাংকের লক্ষ্য। দেশের অর্থনৈতিক স্থিতিশীলতা নিশ্চিত করা ছাড়াও আমদানি-রপ্তানি বাণিজ্যে এ ব্যাংক বিশেষ অবদান রাখে। ব্যবসায়ী হিসেবে জনাব 'ক'-এর বেশ সুনাম আছে। সম্প্রতি তিনি নতুন একজন ক্রেতার কাছ থেকে পণ্য কেনার প্রস্তাব পেলেন। কিন্তু নতুন ক্রেতা বলে তিনি সিদ্ধান্তহীনতায় ছিলেন। কারণ, তিনি নতুন ক্রেতার অর্থ পরিশোধের সততা এবং আর্থিক সক্ষমতা জানতেন না। এমতাবস্থায় 'M ব্যাংক' প্রত্যয়পত্র ইস্যু করে। প্রত্যয়পত্র পেয়ে জনাব 'ক' তার নতুন ক্রেতার কাছে পণ্য রপ্তানিতে সম্মত হন। উদ্দীপকের 'M ব্যাংক' জনাব 'ক' এর পক্ষে প্রত্যয়পত্র ইস্যু করে। এতে জনাব 'ক'-এর সাথে নতুন আমদানিকারকের ব্যবসায় সহজ হয়। তাদের মধ্যে আর্থিক ও ব্যবসায়িক সম্পর্ক স্থাপিত হয়। এতে দেশের আমদানি-রপ্তানি সম্প্রসারিত ও স্থিতিশীল হয়। সুতরাং, এসব কার্যাবলি বাণিজ্যিক ব্যাংকের কাজ হওয়ায় উদ্দীপকের 'M ব্যাংক'-কে বাণিজ্যিক ব্যাংক বলা যায়।"
        }
      ]
    },
    {
      "number": "10",
      "uddipok": "জনাব 'A' একজন স্বাস্থ্যকর্মী। সময়ে অসময়ে জনগণের সেবা করার জন্য তাকে বাহিরে যেতে হয়। তার কিছু মূল্যবান কাগজপত্র এবং স্বর্ণালঙ্কার রয়েছে, যা নিয়ে সর্বদা চিন্তিত থাকেন। এছাড়াও তিনি নগদ অর্থ বহন করাও ঝুঁকি মনে করেন। এ অবস্থায় 'বোর্ড ব্যাংক' তাকে সাহায্য করে।",
      "tag": "DB 21",
      "sub_questions": [
        {
          "label": "ক",
          "question": "LC-এর পূর্ণরূপ কী?",
          "explanation": "L.C-এর পূর্ণরূপ হলো Letter of Credit."
        },
        {
          "label": "খ",
          "question": "ব্যাংকের তারল্য নীতি বলতে কী বোঝায়? ব্যাখ্যা করো।",
          "explanation": "বাণিজ্যিক ব্যাংকের তারল্য নীতি বলতে নির্দিষ্ট পরিমাণ নগদ অর্থ বা তরল সম্পদ সংরক্ষণকে বোঝায়। গ্রাহকের আমানত বাণিজ্যিক ব্যাংকের তহবিলের মূল উৎস। এ আমানত থেকে ব্যাংক বিভিন্ন ব্যক্তি বা প্রতিষ্ঠানকে ঋণ দেয়। তবে ঋণদানের ক্ষেত্রে ব্যাংককে অবশ্যই একটি নির্দিষ্ট পরিমাণ অর্থ আমানত হিসেবে জমা রাখতে হবে যাতে ব্যাংকটি তার গ্রাহকের অর্থ চাওয়ামাত্র ফেরতদানে সক্ষম হয়। এই নিদিষ্ট পরিমাণ অর্থ ব্যাংক তহবিলে জমা রাখাকে ব্যাংকের তারল্য নীতি বলা হয়।"
        },
        {
          "label": "গ",
          "question": "জনাব 'A'-এর চিন্তা দূরীকরণে বোর্ড ব্যাংক কী সহায়তা করে? ব্যাখ্যা করো।",
          "explanation": "উদ্দীপকে জনাব 'A'-এর চিন্তা দূরীকরণে বোর্ড ব্যাংক লকার সুবিধা দেওয়ার মাধ্যমে সহায়তা করে। বাণিজ্যিক ব্যাংক জনগণকে বহুমুখী সেবা দিয়ে মুনাফা অর্জন করে। এই সেবাগুলোর মধ্যে লকার ভাড়া অন্যতম। লকারের মাধ্যমে ব্যাংক জনগণের মূল্যবান দলিল-পত্রাদি ও অলঙ্কারসমূহের যথাযথ নিরাপত্তা দেয়। উদ্দীপকে জনাব 'A' একজন স্বাস্থ্যকর্মী। সময়ে অসময়ে জনগণের সেবা করার জন্য তাকে বাইরে যেতে হয়। তার কিছু মূল্যবান কাগজপত্র ও স্বর্ণালঙ্কার রয়েছে। এগুলো নিয়ে তিনি সর্বদা চিন্তিত থাকেন। এমতাবস্থায়, ব্যাংকের কাছে গেলে ব্যাংক তাকে লকার সহায়তা দেয়। মূল্যবান দলিলপত্রাদি ও স্বর্ণালঙ্কার লকারে রাখার বিপরীতে ব্যাংক নির্দিষ্ট পরিমাণ সার্ভিস চার্জ নেয়। এই চার্জ ব্যাংকের আয়ের অন্যতম একটি উৎস। সুতরাং, উদ্দীপকের জনাব 'A'-এর চিন্তা দূরীকরণে ব্যাংক যে সুবিধাটি দিয়েছে সেটি লকার ভাড়া।"
        },
        {
          "label": "ঘ",
          "question": "জনাব 'A'-এর ঝুঁকি দূরীকরণে বোর্ড ব্যাংক-এর পদক্ষেপ বিশ্লেষণ করো।",
          "explanation": "জনাব 'A'-এর নগদ অর্থ বহনের ঝুঁকি এড়াতে ব্যাংক বিনিময় মাধ্যম সৃষ্টির সেবাটি দিতে পারে। কেন্দ্রীয় ব্যাংক নোট ও মুদ্রা ইস্যু করে বিনিময়ের মাধ্যম সৃষ্টি করে। পক্ষান্তরে, বাণিজ্যিক ব্যাংক চেক, বিনিময় বিল, প্রত্যয়পত্র, পে-অর্ডার, ডেবিট কার্ড, ক্রেডিট কার্ড প্রভৃতির প্রচলন করে। এগুলো নগদ অর্থের মতোই আর্থিক লেনদেন ও দেনা-পাওনা নিষ্পত্তিতে ব্যবহৃত হয়। উদ্দীপকে জনাব 'ক' স্বাস্থ্যকর্মী হিসেবে কাজ করেন। সময়ে অসময়ে জনগণের সেবা দিতে তাকে বাইরে যেতে হয়। তিনি তার মূল্যবান কাগজপত্র ও স্বর্ণালঙ্কার নিয়ে চিন্তিত। এ অবস্থায় ব্যাংক তাকে লকার সুবিধা দেয়। আবার, তিনি নগদ অর্থ বহন করাকেও ঝুঁকি মনে করেন। এক্ষেত্রে, ব্যাংক তাকে এই সমস্যারও সমাধান দেয়। জনাব 'ক'-কে নগদ অর্থের পরিবর্তে ব্যাংক চেক ব্যবহার করার পরামর্শ দিতে পারে। কেননা নগদ অর্থের চেয়ে চেক অধিক নিরাপদ, যা ছিনতাই বা চুরি হয়ে গেলেও আর্থিক ক্ষতি হয় না। এছাড়াও তাকে ডেবিট কার্ড বা ক্রেডিট কার্ড দিতে পারে। কারণ, এগুলো চুরি-ছিনতাই বা হারিয়ে গেলেও আর্থিক ক্ষতির সম্ভাবনা থাকে না। সুতরাং, উদ্দীপকের জনাব 'ক'-এর ঝুঁকি দূরীকরণে ব্যাংক বিনিময় মাধ্যম সৃষ্টি পদক্ষেপটি ব্যবহার করতে পারে।"
        }
      ]
    },
    {
      "number": "11",
      "uddipok": "জনাব রহমান একজন চাকরিজীবী। দৈনন্দিন চাহিদা মিটিয়ে তিনি প্রতি মাসে ১,৫০০ টাকা বন্ধু ব্যাংকে জমা রাখেন। বেশ কিছুদিন চাকরি করার পর তিনি সিদ্ধান্ত নিলেন চাকরি ছেড়ে জমানো টাকা দিয়ে প্রয়োজনে বন্ধু ব্যাংক থেকে ঋণ নিয়ে ব্যবসায় শুরু করবেন। সিদ্ধান্ত অনুসারে উক্ত ব্যাংকের কর্মকর্তাদের পরামর্শ অনুযায়ী ব্যবসায় শুরু করলেন। অল্প কিছুদিনের মধ্যেই তার অর্থনৈতিক সচ্ছলতা আসতে শুরু করল।",
      "tag": "DB 21",
      "sub_questions": [
        {
          "label": "ক",
          "question": "সবচেয়ে নিরাপদ চেক কোনটি?",
          "explanation": "সবচেয়ে নিরাপদ চেক হলো দাগকাটা চেক।"
        },
        {
          "label": "খ",
          "question": "বিনিময় বিল বাট্টাকরণ বলতে কী বোঝায়?",
          "explanation": "মেয়াদ শেষ হওয়ার আগে বিল জমা রেখে ব্যাংক কর্তৃক গ্রাহককে অর্থায়ন করাকে বিনিময় বিল বাট্টাকরণ বলা হয়। বাকিতে কেনা পণ্যের মূল্য পরিশোধকল্পে ক্রেতা যে লিখিত অঙ্গীকার করে তা বিক্রেতার কাছে প্রাপ্য বিল। এ বিলের নির্দিষ্ট মেয়াদ থাকে। বিক্রেতা মেয়াদ শেষে ক্রেতাকে বিল দেখিয়ে তার পাওনা আদায় করে। কিন্তু, মেয়াদ শেষ হওয়ার আগে বিক্রেতার টাকার প্রয়োজন হলে সে বিলটি ব্যাংকের কাছে বিক্রি করে দিতে পারেন। এক্ষেত্রে, ব্যাংক বিলের লিখিত মূল্যের চেয়ে কম মূল্যে বিলটি কিনে। এটি বিনিময় বিলের বাট্টাকরণ বা ভাঙ্গানো নামে পরিচিত।"
        },
        {
          "label": "গ",
          "question": "বন্ধু ব্যাংক কীভাবে জনাব রহমানকে ব্যবসায়ে সাহায্য করল? ব্যাখ্যা করো।",
          "explanation": "উদ্দীপকের বন্ধু ব্যাংক ঋণ মঞ্জুর করে জনাব রহমানকে ব্যবসায়ে সাহায্য করেছিল। ব্যাংক জনগণের কাছ থেকে সঞ্চিত অর্থ আমানত হিসেবে গ্রহণ করে। পরবর্তীতে সেই অর্থ ঋণগ্রহীতাদের বিভিন্ন মেয়াদে ঋণ হিসেবে প্রদান করে। ঋণ প্রদান করা ব্যাংকের একটি গুরুত্বপূর্ণ কাজ। কারণ, ঋণ প্রদানের মাধ্যমে ব্যাংক উৎপাদনমুখী খাতে সহায়তা করে। জনাব রহমান একজন চাকরিজীবী। দৈনন্দিন চাহিদা মিটিয়ে তিনি প্রতি মাসে ১,৫০০ টাকা বন্ধু ব্যাংকে রাখেন। পরবর্তীতে তিনি চাকরি ছেড়ে জমানো টাকা দিয়ে ব্যবসায় করার সিদ্ধান্ত নেন। প্রয়োজনে তিনি বন্ধু ব্যাংক থেকে ঋণ নিয়ে ব্যবসায় করবেন বলে সিদ্ধান্ত নিলেন। এক্ষেত্রে, জনাব রহমানকে বন্ধু ব্যাংক ঋণ এবং ঋণের সদ্ব্যবহারের পরামর্শ দিয়ে সাহায্য করে।"
        },
        {
          "label": "ঘ",
          "question": "জনাব 'রহমান'-এর আর্থিক সচ্ছলতার পেছনে বন্ধু ব্যাংকের ভূমিকা বিশ্লেষণ করো।",
          "explanation": "ঋণদান ছাড়াও উদ্দীপকের বন্ধু ব্যাংক প্রতিনিধিত্বমূলক কাজ করে জনাব রহমানের ব্যবসায়ের আর্থিক সচ্ছলতার পেছনে গুরুত্বপূর্ণ ভূমিকা পালন করে। ব্যাংক বিশেষত গ্রাহকের পক্ষ হয়ে যেসব কাজ করে, সেগুলো ব্যাংকের প্রতিনিধিত্বমূলক কাজ। অর্থ জমা ও ঋণ প্রদানের বাইরে ব্যাংক এসব কাজ করে। এতে ব্যাংকের ওপর গ্রাহকের সন্তুষ্টি বাড়ে। উদ্দীপকে চাকরিজীবী জনাব রহমান দৈনন্দিন চাহিদা মিটিয়ে প্রতি মাসে ১,৫০০ টাকা বন্ধু ব্যাংকে রাখেন। বেশ কিছুদিন চাকরি করার পর তিনি সিদ্ধান্ত নিলেন চাকরি ছেড়ে জমানো টাকা দিয়ে ব্যবসায় শুরু করবেন। মূলধন কম হলে প্রয়োজনে বন্ধু ব্যাংক থেকে ঋণ নেওয়ার সিদ্ধান্ত নেন। বন্ধু ব্যাংক তাকে ঋণ, আর্থিক পরামর্শ এবং প্রতিনিধিত্বমূলক কাজে সহায়তা করে। এতে তার ব্যবসায়ে অর্থনৈতিক সচ্ছলতা আসে। জনাব রহমানের প্রতিনিধি হিসেবে বন্ধু ব্যাংক তার ব্যবসায়ের বিভিন্ন অর্থ আদায় ও পাওনা পরিশোধের কাজ করতে পারে। ব্যবসায়ের আর্থিক হিসাব নিকাশ রক্ষার কাজেও ব্যাংক সহায়তা করতে পারে। ব্যবসায়ের প্রয়োজনে ব্যাংক জনাব রহমানকে বিভিন্ন তথ্য ও পরামর্শ দিতে পারে। এছাড়াও ব্যবসায়ের পরিধি বিস্তারে ব্যাংক জনাব রহমানের প্রতিনিধি হিসেবে কাজ করতে পারে। তাই বলা যায়, ঋণ প্রদান ছাড়াও বন্ধু ব্যাংক জনাব রহমানকে নানাভাবে সহযোগিতা করে তার ব্যবসায়ে আর্থিক সচ্ছলতা আনতে ভূমিকা রাখে।"
        }
      ]
    }
  ]
}