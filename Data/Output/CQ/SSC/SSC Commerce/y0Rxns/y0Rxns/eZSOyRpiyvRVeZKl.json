{
  "title": "সিলেট বোর্ড ২০২৩",
  "subtitle": "ফিন্যান্স ও ব্যাংকিং (11)",
  "questions": [
    {
      "number": "1",
      "uddipok": "কৃষক মিন্টু বসাক তার নিজ এলাকার মহাজনের নিকট থেকে সাপ্তাহিক ১% হারে চক্রবৃদ্ধি সুদে ঋণ গ্রহণ করেন। যেখানে বার্ষিক সুদ হবে ৫২%। অন্যদিকে, জনাব সামাদ 'সূচী ও রুচী' নামক দু'টি প্রকল্পের একটিতে বিনিয়োগে আগ্রহী। সূচী প্রকল্প থেকে বিগত তিন বছরের আয়ের পরিমাণ যথাক্রমে ১২%, ১৪%, ৮%। একই সময়ে রুচী প্রকল্পের আয়ের হার ৫৫% এবং আদর্শ বিচ্যুতি ৫.৫৮%।",
      "tag": "SB 23",
      "sub_questions": [
        {
          "label": "ক",
          "question": "আর্থিক ঝুঁকি কী?",
          "explanation": "প্রতিষ্ঠানের মূলধন কাঠামোতে ঋণ মূলধন ব্যবহারের ফলে ঋণের সুদ এবং আসল পরিশোধ করতে ব্যর্থ হওয়ার সম্ভাবনাকে আর্থিক ঝুঁকি বলে।"
        },
        {
          "label": "খ",
          "question": "সুযোগ ব্যয়ের ধারণাটি ব্যাখ্যা করো।",
          "explanation": "কোনো একটি প্রকল্পে অর্থ বিনিয়োগ করার ফলে অন্য কোনো প্রকল্পে অর্থ বিনিয়োগের সুযোগ ত্যাগ করাকেই বিনিয়োগের সুযোগ ব্যয় বলে। প্রত্যেকটি প্রকল্পেরই সুযোগ ব্যয় থাকে। কেননা, বিনিয়োগকারীকে একটি প্রকল্পে বিনিয়োগ করতে হলে অন্য একটি প্রকল্পের বিনিয়োগ থেকে প্রাপ্ত মুনাফার হারকে ত্যাগ করতে হয়। অর্থের সময়মূল্যের সূত্র ব্যবহার করে সুযোগ ব্যয়ের পরিমাণ নির্ণয় করা যায়।"
        },
        {
          "label": "গ",
          "question": "মিন্টু বসাকের প্রকৃত সুদের হার নির্ণয় করো।",
          "explanation": "মিন্টু বসাকের ঋণের প্রকৃত সুদের হার নির্ণয়: দেওয়া আছে, সাপ্তাহিক সুদের হার, r = ১% = ০.০১ বার্ষিক সুদের হার, i = ৫২% = ০.৫২ চক্রবৃদ্ধির সংখ্যা, m= ৫২ বার [যেহেতু সাপ্তাহিক চক্রবৃদ্ধি] আমরা জানি,  প্রকৃত সুদের হার (EAR)  = [ ( 1 + i m ) m − 1 ] × 100 = [ ( 1 + 0.52 52 ) 52 − 1 ] × 100 = ( 1.677682 − 1 ) × 100 = 67.77 % \\begin{array}{l}\\text { প্রকৃত সুদের হার (EAR) }=\\left[\\left(1+\\frac{i}{m}\\right)^{m}-1\\right] \\times 100 \\\\ =\\left[\\left(1+\\frac{0.52}{52}\\right)^{52}-1\\right] \\times 100 \\\\ =(1.677682-1) \\times 100=67.77 \\%\\end{array}   প্রকৃত   সুদের   হার  (EAR)  = [ ( 1 + m i ​ ) m − 1 ] × 100 = [ ( 1 + 52 0.52 ​ ) 52 − 1 ] × 100 = ( 1.677682 − 1 ) × 100 = 67.77% ​ ∴ মিন্টু বসাকের ঋণের প্রকৃত সুদের হার ৬৭.৭৭%। উত্তর: ৬৭.৭৭%।"
        },
        {
          "label": "ঘ",
          "question": "আদর্শ বিচ্যুতি নির্ণয় করে জনাব সামাদের জন্য কোন প্রকল্পে বিনিয়োগ করা লাভজনক হবে তা মূল্যায়ন করো।",
          "explanation": "জনাব সামাদের জন্য লাভজনক বিনিয়োগ প্রকল্প নির্ণয় সূচী প্রকল্পের আদর্শ বিচ্যুতি নির্ণয়: আমরা জানি, আদর্শ বিচ্যুতি = ∑ (  আয় হার - গড় হার)  2 n − ১ =\\sqrt{\\frac{\\sum\\left(\\text { আয় হার - গড় হার) }{ }^{2}\\right.}{n-১}} = n − ১ ∑ (   আয়   হার  -  গড়   হার )  2 ​ ​ উদ্দীপকের 'সূচী' প্রকল্পের গড় আয় ১১.৩৩%। অপরদিকে, 'রুচী' প্রকল্পের গড় আয় ৫৫% [উদ্দীপকে দেওয়া আছে]। অর্থাৎ, 'রুচী' প্রকল্পের গড় আয় 'সূচী' প্রকল্প থেকে (৫৫% – ১১.৩৩%) = ৪৩.৬৭% বেশি। আবার, 'সূচী' প্রকল্পের আদর্শ বিচ্যুতি ৩.০৫% এবং 'রুচী' প্রকল্পের আদর্শ বিচ্যুতি ৫.৫৮% (উদ্দীপকে দেওয়া আছে)। অর্থাৎ, রুচী প্রকল্প, সূচী প্রকল্প থেকে (৫.৫৮% – ৩.০৫%) = ২.৫৩% বেশি ঝুঁকিপূর্ণ। অর্থাৎ, ২.৫৩% বেশি ঝুঁকি গ্রহণ করার ফলে জঁনাব সামাদ ৪৩.৬৭% বেশি আয় অর্জন করতে পারবেন। তাই জনাব 'সামাদের 'রুচী' প্রকল্পে বিনিয়োগ করা লাভজনক হবে।"
        }
      ]
    },
    {
      "number": "2",
      "uddipok": "জনাব আহসান উল্লাহ্ 'রকমারি স্টোর' নামে একটি মুদি দোকান আছে। সম্প্রতি তিনি তার ব্যাংকে জমাকৃত ১০ লক্ষ টাকা দিয়ে শেয়ার ব্যবসায়ও শুরু করেন। অন্যদিকে, হোটেল ব্যবসায়ী জনাব রাকিব 'সম্প্রীতি' নামে একটি দাতব্য প্রতিষ্ঠানে অর্থ বিনিয়োগ করেন।",
      "tag": "SB 23",
      "sub_questions": [
        {
          "label": "ক",
          "question": "সরকারি অর্থায়নের মূল লক্ষ্য কী?",
          "explanation": "সরকারি অর্থায়নের মূল লক্ষ্য সমাজকল্যাণ।"
        },
        {
          "label": "খ",
          "question": "সেলুন ব্যবসায়ের জন্য হুইলচেয়ার ক্রয় কোন ধরনের সিদ্ধান্ত? ব্যাখ্যা করো।",
          "explanation": "সেলুন ব্যবসায়ের জন্য হুইলচেয়ার ক্রয় দীর্ঘমেয়াদি বিনিয়োগ সিদ্ধান্ত প্রতিষ্ঠানের সংগৃহীত তহবিল কোন খাতে বিনিয়োগ করা হবে সে বিষয়ে সিদ্ধান্ত গ্রহণই বিনিয়োগ সিদ্ধান্ত। সেলুন ব্যবসায়ের হুইলচেয়ার থেকে দীর্ঘমেয়াদে সুবিধা পাওয়া যাবে। তাই এটি ক্রয় দীর্ঘমেয়াদি বিনিয়োগ সিদ্ধান্ত। এ ধানের বিনিয়োগের পূর্বে প্রতিষ্ঠানের সম্ভাব্য নগদ প্রবাহ পূর্বানুমান করতে হয়।"
        },
        {
          "label": "গ",
          "question": "জনাব আহসান উল্লাহ্ অর্থায়নের কোন নীতিটি অনুসরণ করেছেন? ব্যাখ্যা করো।",
          "explanation": "জনাব আহসান উল্লাহ্ অর্থায়নের বৈচিত্র্যায়ণ ও ঝুঁকি বণ্টন নীতি অনুসরণ করেছেন। এ নীতি অনুযায়ী ব্যবসায়ের পণ্য বা সেবা যতদূর সম্ভব বৈচিত্র্যপূর্ণ করা হয়। সব অর্থ একই খাতে বিনিয়োগ না করে একাধিক খাতে বিনিয়োগ করা হয়। এ নীতির মূল উদ্দেশ্য বিনিয়োগের সার্বিক ঝুঁকি হ্রাস করা। উদ্দীপকে জনাব আহসান উল্লাহ 'রকমারি স্টোর' নামে একটি মুদি দোকান আছে। সম্প্রতি তিনি তার ব্যাংকে জমাকৃত ১০ লক্ষ টাকা দিয়ে শেয়ার ব্যবসায়ও শুরু করেছেন। এখানে জনাব আহসান উল্লাহ্ একাধিক খাতে বিনিয়োগ করেছেন। কোনো কারণে একটি বিনিয়োগ ক্ষতিগ্রস্ত হলে তা অন্য বিনিয়োগের মুনাফা দ্বারা পুষিয়ে নিতে পারবেন। ফলে বিনিয়োগের সার্বিক ঝুঁকি হ্রাস পেয়েছে। আর বৈচিত্র্যায়ণ ও ঝুঁকি বণ্টন নীতি অনুযায়ী একধিক খাতে বিনিয়োগ করে ঝুঁকি হ্রাস করা হয়। তাই বলা যায়, উদ্দীপকের জনাব আহসান উল্লাহ্ অর্থায়নের বৈচিত্র্যায়ণ ও ঝুঁকি বণ্টন নীতি অনুসরণ করেছেন।"
        },
        {
          "label": "ঘ",
          "question": "'রকমারি স্টোর' ও 'সম্প্রীতি' প্রতিষ্ঠান দুটির অর্থায়নের উদ্দেশ্য এক নয়-মতামত দাও।",
          "explanation": "'রকমারি স্টোর' প্রতিষ্ঠানটির অর্থায়নের উদ্দেশ্য মুনাফা অর্জন হলেও 'সম্প্রীতি' প্রতিষ্ঠানটির অর্থায়নের উদ্দেশ্য জনকল্যাণে কাজ করা। প্রতিটি প্রতিষ্ঠানেরই নিজস্ব অর্থায়ন প্রক্রিয়া থাকে। ব্যবসায় অর্থায়ন তহবিল সংগ্রহ ও বিনিয়োগের মাধ্যমে মুনাফা অর্জন করে। অব্যবসায়ী প্রতিষ্ঠানের অর্থায়ন জনকল্যাণের স্বার্থে তহবিল সংগ্রহ ও বণ্টন কাজে লিপ্ত থাকে। উদ্দীপকের জনাব আহসান উল্লাহ্ মুদি দোকান পরিচালনা করেন। তিনি জমাকৃত অর্থ শেয়ার ব্যবসায়ে বিনিয়োগ করেন। এখানে জনাব আহসান উল্লাহ্ ব্যবসায় অর্থায়ন পরিচালনা করছেন। অন্যদিকে, হোটেল ব্যবসায়ী জনাব রাকিব 'সম্প্রীতি' নামে একটি দাতব্য প্রতিষ্ঠানে অর্থ বিনিয়োগ করেন। এখানে তিনি অব্যবসায়ী প্রতিষ্ঠানের অর্থায়ন কার্য পরিচালনা করছেন। ব্যবসায় অর্থায়ন লাভ-ক্ষতির ঝুঁকি নিয়ে তহবিল সংগ্রহ ও বিনিয়োগ করে। উদ্দীপকের 'রকারি স্টোরের' অর্থায়নের মূলে রয়েছে মুনাফা অর্জনের উদ্দেশ্য। অন্যদিকে, 'সম্প্রীতি' নামক অব্যবসায়ী প্রতিষ্ঠানের অর্থায়ন দরিদ্র ও বঞ্চিত মানুষের সেবায় কাজ করে। এ অর্থায়ন অব্যবসায়ী প্রতিষ্ঠানের জন্য অর্থ সংগ্রহ ও তার সুষ্ঠু ব্যবহারের মাধ্যমে প্রতিষ্ঠানটির সেবামূলক উদ্দেশ্য সফল করে। তাই বলা যায়, 'রকমারি' স্টোর ও 'সম্প্রীতি' প্রতিষ্ঠান দুটির অর্থায়নের উদ্দেশ্য এক নয়।"
        }
      ]
    },
    {
      "number": "3",
      "uddipok": "জনাব রুম্মান তার কনফেকশনারি ব্যবসায়ের জন্য একটি রেফ্রিজারেটর কিনলেন। আর এই রেফ্রিজারেটর ক্রয়ের অর্থ তিনি নিজস্ব তহবিল থেকে সংগ্রহ করেন। কিন্তুকিছুদিন পর তার ব্যবসায়ের বিক্রি কমে গেলে ব্যবসায়ের কর্মচারীদের মজুরি,বিদ্যুৎ বিল, দোকান ভাড়া পরিশোধে ব্যর্থ হন।",
      "tag": "SB 23",
      "sub_questions": [
        {
          "label": "ক",
          "question": "অর্থের সময়মূল্য নির্ধারণের কারণ কী?",
          "explanation": "অর্থের সময়মূল্য নির্ধারণের মূল কারণ সুদের হার।"
        },
        {
          "label": "খ",
          "question": "বাট্টাকরণ প্রক্রিয়া কী? ব্যাখ্যা করো।",
          "explanation": "ভবিষ্যতে নির্দিষ্ট কোনো মেয়াদপূর্তির পর প্রাপ্য টাকার বর্তমান মূল্য নির্ণয়ের প্রক্রিয়াকে বাট্টাকরণ বলে। বর্তমানে পাওয়া আর ভবিষ্যতে পাওয়া একই পরিমাণ অর্থ সমান মূল্য বহন করে না। এক্ষেত্রে ভবিষ্যৎ মূল্যের চাইতে বর্তমান মূল্য বেশি মূল্যবান। এজন্য ভবিষ্যতে যে অর্থ পাওয়া যাবে তা বর্তমান মূল্যে রূপান্তর করে আর্থিক সিদ্ধান্ত নিতে হয়। আর বাট্টাকরণ প্রক্রিয়ায় ভবিষ্যৎ মূল্য থেকে বর্তমান মূল্য নির্ণয় করা হয়।"
        },
        {
          "label": "গ",
          "question": "জনাব রুম্মানের রেফ্রিজারেটর ক্রয় আর্থিক ব্যবস্থাপকের কোন ধরনের সিদ্ধান্ত? ব্যাখ্যা করো।",
          "explanation": "নাব রুম্মানের রেফ্রিজারেটর ক্রয় আর্থিক ব্যবস্থাপকের ব্যয় বা বিনিয়োগ সিদ্ধান্ত। এ সিদ্ধান্তের মাধ্যমে প্রতিষ্ঠানের ব্যয় বা বিনিয়োগের খাত চিহ্নিত করা হয়। উক্ত খাত লাভজনক হলে বিনিয়োগ করা হয়। একটি প্রতিষ্ঠানের বিনিয়োগ সিদ্ধান্তের অন্তর্ভুক্ত হলো মেশিন ক্রয়, ব্যবসায় সম্প্রসারণ, কারখানা নির্মাণ ইত্যাদি। উদ্দীপকের জনাব রুম্মান তার কনফেকশনারি ব্যবসায়ের জন্য একটি রেফ্রিজারেটর কিনলেন। আর এই রেফ্রিজারেটর ক্রয়ের অর্থ তিনি নিজস্ব তহবিল থেকে সংগ্রহ করেন। এখানে জনাব রুম্মান স্থায়ী সম্পদে বিনিয়োগ করেন। আর তহবিল বিনিয়োগের কাজটি একজন আর্থিক ব্যবস্থাপকের কাছে ব্যয় বা বিনিয়োগ সিদ্ধান্ত। এ সিদ্ধান্ত গ্রহণের পূর্বে তিনি অবশ্যই ভবিষ্যৎ নগদ প্রবাহ প্রাক্কলন করবেন। তাই বলা যায়, জনাব রুম্মানের রেফ্রিজারেটর ক্রয় আর্থিক ব্যবস্থাপকের বিনিয়োগ সিদ্ধান্ত।"
        },
        {
          "label": "ঘ",
          "question": "অর্থায়নের একটি বিশেষ নীতি লঙ্ঘনের কারণেই জনাব রুম্মান বর্তমান পরিস্থিতির সম্মুখীন-তুমি কি এর সাথে একমত? বিশ্লেষণ করো।",
          "explanation": "অর্থায়নের তারল্য বনাম মুনাফার নীতি লঙ্ঘনের কারণেই জনাব রুম্মান বর্তমান পরিস্থিতির সম্মুখীন বলে আমি মনে করি। এ নীতি অনুযায়ী প্রতিষ্ঠান কাম্য পরিমাণ নগদ অর্থ সংরক্ষণ করে। কারণ কম নগদ অর্থ সংরক্ষণ করলে প্রতিষ্ঠান দৈনন্দিন ব্যয় মেটাতে সমস্যায় পড়ে। আবার বেশি পরিমাণ অর্থ সংরক্ষণ করলে বিনিয়োগ থেকে আয়ের পরিমাণ হ্রাস পায়। উদ্দীপকে জনাব রুম্মান তার দোকানের জন্য রেফ্রিজারেটর ক্রয় করেন। প্রয়োজনীয় অর্থ নিজস্ব তহবিল থেকে সংগ্রহ করেন। কিছুদিন পর তার ব্যবসায়ের বিক্রয় হ্রাস পায়। ফলে ব্যবসায়ের কর্মচারীদের মজুরি, বিদ্যুৎ বিল, দোকান ভাড়া পরিশোধে ব্যর্থ হন তারল্য ও মুনাফা নীতি অনুযায়ী যেকোনো প্রতিষ্ঠান পর্যাপ্ত নগদ অর্থ সংরক্ষণ করে। কিন্তু জনাব রুম্মান প্রতিষ্ঠানের দৈনন্দিন ব্যয় নির্বাহের জন্য পর্যাপ্ত নগদ অর্থ সংরক্ষণ করেননি। ফলে দৈনন্দিন খরচ মেটাতে সমস্যায় পড়েছেন। অপর্যাপ্ত নগদ অর্থের কারণে তার ব্যবসায়ের সুষ্ঠু পরিচালনা বাধাগ্রস্ত হয়েছে। কিন্তু তিনি প্রয়োজনীয় নগদ অর্থ রেখে রাকি অর্থ বিনিয়োগ করলে এ সমস্যার সৃষ্টি'হতো না। অর্থাৎ, তার তারল্য বনাম মুনাফা নীতি মেনে চলা উচিত ছিল। তাই বলা যায়, উদ্দীপকের জনাব রুম্মান তারল্য বনাম মুনাফা নীতি লঙ্ঘনের কারণেই বর্তমান পরিস্থিতির সম্মুখীন হয়েছেন।"
        }
      ]
    },
    {
      "number": "4",
      "uddipok": "জনাব আসলাম এককালীন প্রাপ্ত ১ লক্ষ টাকা ৮% সুদে 'A' কোম্পানির বন্ডে বিনিয়োগ করেন। কিন্তু কিছুদিন পর অর্থের সংকট হওয়ায় বন্ডগুলে। কম বাজার মূল্যে বিক্রি করে ক্ষতিগ্রস্ত হন। অন্যদিকে, মান্নান এন্টারপ্রাইজ 'মুন' ও 'স্টার' নামে দুটি প্রকল্পে বিনিয়োগ করতে চান। উভয় প্রকল্পের মেয়াদ ৩ বছর ও প্রাথমিক বিনিয়োগ ১৫ লক্ষ টাকা। \"মুন” প্রকল্পের ৩ বছরের নগদ প্রবাহ যথাক্রমে ৭ লক্ষ, ৯ লক্ষ ও ৪ লক্ষ টাকা। অন্যদিকে, তিনি 'স্টার' প্রকল্প থেকে ৩ বছরেই বিনিয়োগকৃত অর্থ ফেরত আসবে বলে আশা করছেন।",
      "tag": "SB 23",
      "sub_questions": [
        {
          "label": "ক",
          "question": "মোট মুনাফা থেকে কর বাদ দিলে কী পাওয়া যায়?",
          "explanation": "মোট মুনাফা থেকে কর বাদ দিলে নিট মুনাফা পাওয়া যায়।"
        },
        {
          "label": "খ",
          "question": "অর্থায়নের সাফল্যের চাবিকাঠি কী? ব্যাখ্যা করো।",
          "explanation": "মূলধন বাজেটিং অর্থায়নের সাফল্যের চাবিকাঠি। মূলধন বাজেটিং বাস্তবসম্মত ও সঠিক হলে ব্যবসায় প্রতিষ্ঠান সফল হয়। তবে এটি ব্যর্থ হলে ব্যবসায় প্রতিষ্ঠানও ব্যর্থ হয়। এ ব্যর্থতার দায়িত্ব অর্থ ব্যবস্থাপককে নিতে হয় বলে তিনি সঠিকভাবে মূলধন বাজেটিং করতে সচেষ্ট থাকেন।"
        },
        {
          "label": "গ",
          "question": "জনাব আসলাম তার ব্যবসায়ে কোন ধরনের ঝুঁকির সম্মুখীন হয়েছেন? বর্ণনা করো।",
          "explanation": "জনাব আসলাম তার ব্যবসায়ে তারল্য ঝুঁকির সম্মুখীন হয়েছেন। সাধারণত শেয়ার, বন্ড বা ডিবেঞ্চারে বিনিয়োগের মাধ্যমে তারল্য ঝুঁকির সৃষ্টি হয়। এসব দীর্ঘমেয়াদি সিকিউরিটিজ বিনিয়োগের পর যেকোনো সময় নগদায়নের প্রয়োজন হতে পারে। কিন্তু বিনিয়োগকারী যদি সহজে এবং যুক্তিসংগত মূল্যে তা বিক্রয় করতে না পারে তখন তারল্য ঝুঁকির সৃষ্টি হয়। উদ্দীপকে জনাব আসলাম এককালীনন পাওয়া ১ লক্ষ টাকা বন্ডে বিনিয়োগ করেছেন। কিন্তু কিছুদিন পরই তার অর্থের সংকট দেখা দেয়। তাই তিনি বন্ডগুলো কম বাজার মূল্যে বিক্রয় করেন এবং ক্ষতিগ্রস্ত হন্। জনাব আসলাম অর্থ সংকটে পড়ায় তার বন্ডগুলো নগদায়নের প্রয়োজন পড়ে। কিন্তু তিনি যুক্তিসঙ্গত মূল্যে বন্ডগুলো বিক্রয় করতে পারেননি। এটি তারল্য ঝুঁকির সাথে সামঞ্জস্যপূর্ণ। তাই বলা যায়, উপযুক্ত মূল্যে বন্ডগুলো বিক্রয় করতে না পারায় জনাব আসলাম তারল্য ঝুঁকির সম্মুখীন হয়েছেন।"
        },
        {
          "label": "ঘ",
          "question": "'মুন' প্রকল্পের পে-ব্যাক সময় নির্ণয়পূর্বক মান্নান এন্টারপ্রাইজের কোন প্রকল্পটি গ্রহণ করা উচিত বলে তুমি মনে করো? মতামত দাও।",
          "explanation": "মান্নান এন্টারপ্রাইজের কোন প্রকল্পটি গ্রহণ করা উচিত তা নির্ণয়ের জন্য উভয় প্রকল্পের পে-ব্যাক সময় তুলনা করতে হবে। 'মুন' প্রকল্পের পে-ব্যাক সময় নির্ণয়: বছর বার্ষিক নগদ প্রবাহ (টাকায়) ক্রমযোজিত নগদ প্রবাহ (টাকায়) ০ - ১৫,০০,০০০ - ১৫,০০,০০০ ১ ৭,০০,০০০ - ৮,০০,০০০ ২ ৯,০০,০০০ ১,০০,০০০ ৩ ৪,০০,০০০ ৫,০০,০০০ ∴ \\therefore ∴ পে-ব্যাক সময় = ১ =১ = ১ বছর + ৮ , ০০ , ০০০ ৯ , ০০ , ০০০ +\\frac{৮, ০ ০, ০ ০ ০}{৯, ০ ০, ০ ০ ০} + ৯ , ০০ , ০০০ ৮ , ০০ , ০০০ ​ বছর = (১+ ০.৮৯) বছর = ১.৮৯ বছর অতএব, 'মুন' প্রকল্পের পে-ব্যাক সময় ১.৮৯ বছর। অন্যদিকে, 'স্টার' প্রকল্পের পে-ব্যাক সময় ৩ বছর (উদ্দীপকে দেওয়া আছে)। পে-ব্যাক সময় পদ্ধতি অনুযায়ী প্রকল্প নির্বাচনে অপেক্ষাকৃত কম পে-ব্যাক সময়কে গ্রহণ করা হয়। তাই বলা যায়, মান্নান এন্টারপ্রাইজের 'মুন' প্রকল্পটি গ্রহণ করা উচিত।"
        }
      ]
    },
    {
      "number": "5",
      "uddipok": "শীতবস্ত্র উৎপাদনকারী জনাব জালাল আহমেদ এ বছর শীত বেশি পড়বে এই আশায় নতুন মেশিন কিনে অধিক পরিমাণে শীতবস্ত্র উৎপাদন করেন। কিন্তু পরবর্তীতে শীত তেমন না হওয়ায় তিনি অতিরিক্ত শীতবস্ত্র বিক্রিতে ব্যর্থ হন। অন্যদিকে জনাব আরমান পৈতৃক সম্পত্তি থেকে প্রাপ্ত ৫ লক্ষ টাকা ৫ বছরের জন্য “সততা ব্যাংক\"-এ জমা রাখতে চাইলে তার বন্ধু তাকে উক্ত অর্থ সাধারণ শেয়ারে বিনিয়োগ করলে বেশি লাভবান হবেন বলে জানান।",
      "tag": "SB 23",
      "sub_questions": [
        {
          "label": "ক",
          "question": "ব্যবসায়িক ঝুঁকি কী?",
          "explanation": "কোম্পানির আয় থেকে পরিচালন ব্যয় মিটাতে না পারার সম্ভাবনাকে ব্যবসায়িক ঝুঁকি বলে।"
        },
        {
          "label": "খ",
          "question": "উপযুক্ততার নীতি অনুসারে কীভাবে অর্থায়ন করা হয়? ব্যাখ্যা করো।",
          "explanation": "উপযুক্ততার নীতি বলতে স্বল্পমেয়াদি উৎস থেকে চলতি মূলধন এবং দীর্ঘমেয়াদি উৎস থেকে স্থায়ী মূলধন সংগ্রহের নীতিকে বোঝায়। এ নীতি অনুসারে ব্যবসায়ের যেসব ব্যয় নিয়মিত হয় সেগুলো স্বল্পমেয়াদি উৎস হতে সংগ্রহ করা হয়। আবার বিভিন্ন স্থায়ী ব্যয় যেমন- মেশিন ক্রয়, দালানকোঠা নির্মাণ ইত্যাদি ব্যয়ের জন্য দীর্ঘমেয়াদি উৎস ব্যবহার করা হয়। সাধারণত বাণিজ্যিক ব্যাংক, বিনিয়োগ ব্যাংক, বিভিন্ন আর্থিক প্রতিষ্ঠান এ দীর্ঘমেয়াদি অর্থ (ঋণ) দেয়।"
        },
        {
          "label": "গ",
          "question": "মূলধন বাজেটিং-এর কোন সঠিক সিদ্ধান্তের অভাবে জনাব জালাল ক্ষতির সম্মুখীন হন? ব্যাখ্যা করো।",
          "explanation": "জনাব জালাল মূলধন বাজেটিং-এর ঝুঁকি নিরূপণ ও ঝুঁকির গ্রহণযোগ্যতা যাচাইয়ের অভাবে ক্ষতির সম্মুখীন হন।। মূলধন বাজেটিং-এ ব্যবহৃত তথ্য-উপাত্ত ভবিষ্যতের ওপর নির্ভর করে নির্ধারণ করা হয়। যে কারণে ফলাফল বাস্তবসম্মত নাও হতে পারে। ভবিষ্যতের ওপর নির্ভর করে সিদ্ধান্ত নেওয়া হয় বিধায় মূলধন বাজেটিং সর্বদাই ঝুঁকিযুক্ত। তাই দীর্ঘমেয়াদি বিনিয়োগের ক্ষেত্রে ঝুঁকি নিরূপণ ও ঝুঁকির গ্রহণযোগ্যতা যাচাইয়ের প্রয়োজন হয়। উদ্দীপকে শীতবস্ত্র উৎপাদনকারী জনাব জালাল অনুমান করেন এ বছর শীত বেশি পড়বে। তাই তিনি নতুন মেশিন ক্রয় করে অধিক পরিমাণে শীতবস্ত্র উৎপাদন করেন। কিন্তু পরবর্তীতে তার অনুমান অনুযায়ী শীত না পড়ায় অতিরিক্ত শীতবস্ত্র অবিক্রীত থেকে যায়। ফলে তিনি ক্ষতির সম্মুখীন হন। এক্ষেত্রে জনাব জালালের নতুন মেশিন ক্রয়ের আগে সম্ভাব্য ঝুঁকি নিরূপণের প্রয়োজন ছিল। ঝুঁকি নিরূপণের পর ঝুঁকির গ্রহণযোগ্যতা যাচাই করে তারপর মেশিনে বিনিয়োগের সিদ্ধান্ত নিতে হতো। তাই বলা যায়, মেশিন ক্রয়ের আগে সঠিকভাবে ঝুঁকি নিরূপণ ও ঝুঁকির গ্রহণযোগ্যতা যাচাই না করায় জনাব জালাল ক্ষতির সম্মুখীন হয়েছেন।"
        },
        {
          "label": "ঘ",
          "question": "জনাব আরমানের জন্য কোনটি ঝুঁকিমুক্ত ক্ষেত্র হবে বলে তুমি মনে করো? বিশ্লেষণ করো।",
          "explanation": "জনাব আরমানের জন্য পৈতৃক সম্পত্তি থেকে প্রাপ্ত অর্থ সততা ব্যাংকে জমা রাখা ঝুঁকিমুক্ত ক্ষেত্র হবে বলে আমি মনে করি। বিনিয়োগের প্রকৃত আয় সবসময় প্রত্যাশিত আয়ের সমান হলে তাকে ঝুঁকিমুক্ত বিনিয়োগ বলে। ঝুঁকিমুক্ত উৎস হতে প্রাপ্ত আয় সাধারণত নির্দিষ্ট থাকে। পক্ষান্তরে, যেসব বিনিয়োগের আয়ের সাথে ঝুঁকি জড়িত সেসব বিনিয়োগকে ঝুঁকিবহুল বিনিয়োগ বলা হয়। উদ্দীপকে জনার আরমান পৈতৃক সম্পত্তি থেকে ৫ লক্ষ টাকা পেয়েছেন। প্রাপ্ত অর্থ তিনি ৫ বছরের জন্য 'সততা ব্যাংকে' জমা রাখতে চাইলেন। কিন্তু তার বন্ধু জানান সাধারণ শেয়ারে বিনিয়োগ করলে তিনি বেশি লাভবান হবেন। সাধারণত ব্যাংকে মেয়াদি আমানত রাখলে প্রকৃত আয় ও প্রত্যাশিত আয়ের মধ্যে তেমন একটা পার্থক্য হর না। তাই এটি ঝুঁকিমুক্ত বিনিয়োগের একটি ক্ষেত্র। সাধারণ শেয়ারে বিনিয়োগ করলে ভবিষ্যতে প্রাপ্য লভ্যাংশ ও প্রত্যাশিত লভ্যাংশ সমান হবে এমন কোনো নিশ্চয়তা থাকে না। সাধারণত শেয়ারের লভ্যাংশের পরিমাণ নির্ভর করে কোম্পানির মুনাফা ও লভ্যাংশ নীতির ওপর। প্রাপ্ত আয়ের অনিশ্চয়তা ও অনির্দিষ্টতার কারণে সাধারণ শেয়ারকে সবচেয়ে ঝুঁকিবহুল বিনিয়োগ হিসেবে গণ্য করা হয়। তাই বলা যায়, জনাব আরমানের জন্য ব্যাংকে টাকা জমা রাখাই ঝুঁকিমুক্ত ক্ষেত্র হবে।"
        }
      ]
    },
    {
      "number": "6",
      "uddipok": "জনাব শান্ত ১০% সরল সুদে ৫ বছরের জন্য M ব্যাংকে ১০,০০০ টাকা জমা রেখেছেন। কিন্তু তার বন্ধু মিন্টু তাকে একই মেয়াদে মাসিক চক্রবৃদ্ধি ৯% হারে 'N' ব্যাংকে টাকা জমা রাখতে পরামর্শ দিল।",
      "tag": "SB 23",
      "sub_questions": [
        {
          "label": "ক",
          "question": "মূলধন বাজেটিং-এর ব্যর্থতার দায়ভার কাকে নিতে হয়?",
          "explanation": "মূলধন বাজেটিং-এর ব্যর্থতার দায়ভার অর্থ ব্যবস্থাপককে নিতে হয়।"
        },
        {
          "label": "খ",
          "question": "যৌথ মূলধনি কোম্পানি কীভাবে অর্থায়ন করে? ব্যাখ্যা করো।",
          "explanation": "যৌথ মূলধনি কোম্পানি শেয়ার, বন্ড, ডিবেঞ্ঝার ইত্যাদি বিক্রয় করে অর্থায়ন করে। সাধারণত যৌথ মূলধনি কোম্পানি শেয়ার বিক্রয়ের মাধ্যমে মূলধনের সংস্থান করে। শেয়ারের ক্রেতাগণই কোম্পানির মালিক হিসেবে বিবেচিত হয়। শেয়ার ছাড়া বন্ড ও ডিবেঞার বিক্রয় করেও যৌথ মূলধনি কোম্পানি জনগণের কাছ থেকে ঋণ মূলধন সংগ্রহ করে। এছাড়া ব্যাংক ঋণের মাধ্যমেও যৌথ মূলধনি কোম্পানি অর্থায়ন করে থাকে।"
        },
        {
          "label": "গ",
          "question": "জনাব শান্তর অর্থের ভবিষ্যৎ মূল্য নির্ণয় করো।",
          "explanation": "জনাব শান্তর জমাকৃত অর্থের ভবিষ্যৎ মূল্য নির্ণয়: দেওয়া আছে, বর্তমান মূল্য, PV = ১০,০০০ টাকা মেয়াদ, n = ৫ বছর সুদের হার, i = ১০% বা, ০.১০ আমরা জানি, সরল সুদের ভবিষ্যৎ মূল্য, FV = (PV × n × i) + PV = (১০,০০০×৫০০.১০) + ১০,০০০ = ৫,০০০ + ১০,০০০ = ১৫,০০০ টাকা ∴ জনাব শান্তর জমাকৃত অর্থের ভবিষ্যৎ মূল্য ১৫,০০০ টাকা। উত্তর: ১৫,০০০ টাকা।"
        },
        {
          "label": "ঘ",
          "question": "জনাব মিন্টুর পরামর্শের যৌক্তিকতা বিশ্লেষণ করো।",
          "explanation": "মন্তব্য: জনাব শান্ত 'M' ব্যাংকে টাকা জমা রাখলে ৫ বছর পর ১৫,০০০ টাকা ['গ' নং থেকে) পাবেন। অন্যদিকে, 'N' ব্যাংকে টাকা জমা রাখলে ৫ বছর পর ১৫,৬৫৭ টাকা পাবেন। অর্থাৎ, ৫ বছর পর জনাব শান্ত 'N' ব্যাংক থেকে (১৫,৬৫৭ – ১৫,০০০) = ৬৫৭ টাকা বেশি পাবেন। তাই জনাব শান্তর তার বন্ধু জনাব মিন্টুর পরামর্শ অনুযায়ী 'N' ব্যাংকে টাকা জমা রাখা যৌক্তিক হবে।"
        }
      ]
    },
    {
      "number": "7",
      "uddipok": "জনাব শাহেদ চামড়ার জুতা-স্যান্ডেল তৈরির ব্যবসায়ের মালিক। সম্প্রতি তার ব্যবসায়ের উৎপাদন বৃদ্ধির জন্য 'পদ্মা ব্যাংক' থেকে ঋণ গ্রহণ করেন। 'পদ্মা ব্যাংক' তাকে উৎপাদন বৃদ্ধির জন্য পুরোনো মেশিনের স্থলে নতুন মেশিন ক্রয়ের পরামর্শ দেয়। আবার পদ্মা ব্যাংকের কর্মকর্তা ও কর্মচারীবৃন্দ অত্যন্ত দক্ষতার সাথে ব্যাংকিং কার্যক্রম পরিচালনাসহ গ্রহাকদের বিভিন্নমুখী সেবা প্রদান করে আসছেন।",
      "tag": "SB 23",
      "sub_questions": [
        {
          "label": "ক",
          "question": "কৃষি ব্যাংক কী?",
          "explanation": "কৃষকদের বিভিন্ন মেয়াদের ঋণ প্রদানসহ অন্যান্য সুযোগ-সুবিধা প্রদানের লক্ষ্যে যে ব্যাংক কাজ করে তাকে কৃষি ব্যাংক বলে।"
        },
        {
          "label": "খ",
          "question": "ব্যাংক কীভাবে মূলধন গঠনে সহায়তা করে? ব্যাখ্যা করো।",
          "explanation": "ব্যাংক বিভিন্ন হিসাব খুলে জনগণের টাকা জমা নেওয়ার মাধ্যমে মূলধন গঠনে সাহায্য করে। সাধারণত ব্যাংকের সব কাজ কেন্দ্রীয় অফিস কর্তৃক নিয়ন্ত্রিত হলেও দেশের বিভিন্ন স্থানে এর শাখা অফিস থাকে। এসব শাখায় বিভিন্ন হিসাব খোলার সুবিধা দিয়ে ব্যাংক জনগণের ছড়িয়ে-ছিটিয়ে থাকা অর্থ সংগ্রহ করে। এভাবেই ব্যাংক মূলধন গঠনে সহায়তা করে থাকে।"
        },
        {
          "label": "গ",
          "question": "উদ্দীপকের ১ম ক্ষেত্রে ব্যাংক গ্রাহকদের প্রেক্ষাপটে \"পদ্মা ব্যাংকের” কোন উদ্দেশ্যটি সাধিত হয়েছে? ব্যাখ্যা করো।",
          "explanation": "উদ্দীপকে ১ম ক্ষেত্রে ব্যাংক গ্রাহকদের প্রেক্ষাপটে 'পদ্মা ব্যাংকের' উপদেষ্টা ও পরামর্শদাতা উদ্দেশ্যটি সাধিত হয়েছে। গ্রাহকদের সেবা প্রদান করেই ব্যাংকিং ব্যবসায় পরিচালিত হয়। ব্যাংক পেশাগত দক্ষতার মাধ্যমে গ্রাহকের পক্ষে প্রকল্পের লাভজনকতা যাচাই করে। ব্যাংক উপদেষ্টা ও পরামর্শদাতা হিসেবে প্রকল্পের গ্রহণযোগ্যতা যাচাই করে! এছাড়াও গ্রাহককে বিভিন্ন ধরনের অর্থ সংক্রান্ত পরামর্শ প্রদান করে। উদ্দীপকে জনাব শাহেদ চামড়ার জুতা-স্যান্ডেল তৈরির ব্যবসায়ের মালিক। সম্প্রতি ব্যবসায়ের উৎপাদন বৃদ্ধির জন্য তিনি 'পদ্মা ব্যাংক' থেকে ঋণ গ্রহণ করেন। 'পদ্মা ব্যাংক' তাকে উৎপাদন বৃদ্ধির জন্য পুরোনো মেশিনের স্থলে নতুন মেশিন ক্রয়ের পরামর্শ দেন। এখানে নতুন মেশিন ক্রয় বা উৎপাদন ব্যবস্থার আধুনিকায়ন দীর্ঘমেয়াদি সিদ্ধান্ত। একে অর্থায়নের ভাষায় প্রকল্প বলা হয়। আর 'পদ্মা ব্যাংক' উক্ত প্রকল্পের লাভজনকতা যাচাই করে জনাব শাহেদকে প্রয়োজনীয় উপদেশ ও পরামর্শ দেয়। তাই বলা যায়, উদ্দীপকের 'পদ্মা ব্যাংক' ১ম ক্ষেত্রে গ্রাহকের প্রেক্ষাপটে পরামর্শদাতা ও উপদেষ্টা হিসেবে কাজ করেছে।"
        },
        {
          "label": "ঘ",
          "question": "'দক্ষতার সাথে টিকে থাকার জন্য পদ্মা ব্যাংকের মতো ব্যাংকগুলোর উদ্দীপকের উল্লিখিত বিশেষ নীতিটি অবলম্বন করা একান্ত প্রয়োজন।'-উক্তিটি বিশ্লেষণ করো।",
          "explanation": "দক্ষতার সাথে টিকে থাকার জন্য পদ্মা ব্যাংকের মতো ব্যাংকগুলোর উদ্দীপকে উল্লিখিত দক্ষতার নীতিটি অবলম্বন করা একান্ত প্রয়োজন। ব্যাংকিং ব্যবসায়ের ঝুঁকি মোকাবিলায় ব্যাংক কতগুলো মূলনীতি অনুসরণ করে। দক্ষতার নীতি অনুযায়ী ব্যাংক পরিচালনা বোর্ড, কর্মকর্তা ও কর্মচারীদের দক্ষতা নিশ্চিত করে। কারণ তাদের কর্মদক্ষতার ওপর ব্যাংকের সাফল্য অনেকাংশে নির্ভর করে। উদ্দীপকের ব্যবসায়ী জনাব শাহেদ 'পদ্মা ব্যাংক' থেকে ঋণ গ্রহণ করেন। পদ্মা ব্যাংক তাকে উৎপাদন বৃদ্ধির জন্য পুরোনো মেশিনের স্থলে নতুন মেশিন ক্রয়ের পরামর্শ দেয়। পদ্মা ব্যাংকের কর্মকর্তা ও কর্মচারীবৃন্দ অত্যন্ত দক্ষতার সাথে ব্যাংকিং কার্যক্রম পরিচালনা করছেন। তারা গ্রাহকদের বিভিন্নমুখী সেবা প্রদান করে আসছেন। সম্পদের সুষ্ঠু ব্যবহার দক্ষতার ওপর নির্ভর করে। কম সময়ে ও কম ব্যয়ে কাঙ্কিত সেবা প্রদানের লক্ষ্যেই উদ্দীপকের পদ্মা ব্যাংক দক্ষতার নীতি অনুসরণ করে। কর্মদক্ষতার কারণেই ব্যাংকটি জনাব শাহেদকে প্রকল্প গ্রহণ বা বর্জন বিষয়ে সিদ্ধান্ত নিতে সহায়তা করতে পেরেছে। বর্তমান প্রতিযোগিতামূলক বিশ্বে সাফল্য অর্জনে পদ্মা ব্যাংকের কর্মকর্তা ও কর্মচারীদের দক্ষতা গুরুত্বপূর্ণ অবদান রাখছে। তাই বলা যায়, দক্ষতার সাথে টিকে থাকার জন্য পদ্মা ব্যাংকের দক্ষতার নীতি অনুসরণ করা একান্ত প্রয়োজন।"
        }
      ]
    },
    {
      "number": "8",
      "uddipok": "জনাব ফয়সাল আহমেদ দক্ষিণ কোরিয়ায় চিংড়ি রপ্তানি করেন। কোরিয়ান 'ওন' টাকায় পরিণত করার প্রয়োজন হলে 'সিনথি ব্যাংক' কাজটিতে সহায়তা করে। 'সিনথি' বাংলাদেশ ব্যাংকের তালিকাভুক্ত এবং উক্ত ব্যাংকের ঋণের সুদ তুলনামুলকভাবে কম। হঠাৎ জনাব ফয়সালের ব্যবসায়ে অর্থের প্রয়োজন হলে তার বন্ধুরা তাকে “কাপ্তাই ব্যাংকের” মাধ্যমে লেনদেন করতে বলেন। কিন্তু তিনি খোঁজ নিয়ে জানতে পারেন 'কাপ্তাই ব্যাংকের' আমানতের ও ঋণের সুদ উভয়ই বেশি এবং ঋণ গ্রহণের আনুষ্ঠানিকতাও জটিল।",
      "tag": "SB 23",
      "sub_questions": [
        {
          "label": "ক",
          "question": "ব্যাংকিং ব্যবসায় তহবিলের মূল উৎস কী?",
          "explanation": "ব্যাংকিং ব্যবসায় তহবিলের মূল উৎস আমানত।"
        },
        {
          "label": "খ",
          "question": "ডিপোজিট পেনশন স্কিম কী? ব্যাখ্যা করো।",
          "explanation": "যে হিসাবের মাধ্যমে প্রতি মাসে নির্দিষ্ট সময়ের মধ্যে নির্দিষ্ট পরিমাণ টাকা জমা দিতে হয় তাকে ডিপোজিট স্কিম পেনশন বলে।. এভাবে দীর্ঘমেয়াদে জমাকৃত অর্থ মেয়াদ শেষে এককালীন সুদসহ ফেরত দেওয়া হয়। যেমন: প্রতি মাসে ১০০, ২০০ বা ৫০০ টাকা থেকে যেকোনো অঙ্কের সাপ্তাহিক বা মাসিক ভিত্তিতে এ হিসাবে জমা হতে পারে। পরবর্তীতে একটি নির্দিষ্ট মেয়াদান্তে সুদসহ জমাকারীকে ফেরত দেওয়া হয়। মুদ্রা বিনিয়োগকারীদের জন্য এটি বিশেষ গুরুত্ব বহন করে।"
        },
        {
          "label": "গ",
          "question": "'সিনথি ব্যাকের' ১ম কাজটি ব্যাখ্যা করো।",
          "explanation": "উদ্দীপকের 'সিনথি' ব্যাংকের প্রথম কাজটি হলো আমদানি- রপ্তানিতে সাহায্য করা। আমদানি-রপ্তানিতে দুটি দেশের ব্যবসায়ীদের মধ্যে আর্থিক লেনদেন সংগঠিত হয়। এতে উভয় পক্ষের জন্য বৈদেশিক মুদ্রাকে দেশি মুদ্রায় রূপান্তর করতে হয়। আর এই মুদ্রা রূপান্তর করা বাণিজ্যিক ব্যাংকগুলোর অন্যতম কাজ। এ কাজের মাধ্যমে বাণিজ্যিক ব্যাংক গ্রাহককে আমদানি-রপ্তানিতে সাহায্য করে। উদ্দীপকের জনাব ফয়সাল আহমেদ আন্তর্জাতিক বাণিজ্যের সাথে জড়িত। তিনি দক্ষিণ কোরিয়ায় চিংড়ি রপ্তানি করেন। কোরিয়ান 'ওন' বাংলাদেশি টাকায় রূপান্তর করার প্রয়োজন হলে 'সিনথিব্যাংক' তাকে এ কাজে সহযোগিতা করে। এক্ষেত্রে উদ্দীপকের 'সিনথি ব্যাংক' কোরিয়ার তথা বৈদেশিক মুদ্রাকে টাকায় রূপান্তর করছে। এতে জনাব ফয়সালের আন্তর্জাতিক ব্যবসায় লেনদেন কোনো সমস্যা হয় না। তাই বলা যায়, 'সিনর্থি ব্যাংক' 'ওন' কে টাকায় রূপান্তর করে আমদানি-রপ্তানিতে সহযোগিতার কাজ করেছে।"
        },
        {
          "label": "ঘ",
          "question": "উদ্দীপক অনুসারে জনাব ফয়সাল আহমেদের জন্য কোন ব্যাংকটির সাথে লেনদেন করা যথার্থ হবে বলে তুমি মনে করো? মূল্যায়ন করো।",
          "explanation": "জনাব ফয়সাল আহমেদের জন্য 'সিনথি' ব্যাংকের সাথে লেনদেন করা যথার্থ হবে। বাণিজ্যিক ব্যাংক তার গ্রাহককে নানা ধরনের সেবা প্রদান করে। এই সেবার বিনিময়ে ব্যাংক সার্ভিস চার্জ আদায় করে। ব্যাংকভেদে এই সার্ভিস চার্জ ভিন্ন হয়। গ্রাহকগণ কম খরচে এবং সহজে লেনদেন করতে বেশি স্বাচ্ছন্দ্যবোধ করে। উদ্দীপকের জনাব ফয়সাল আহমেদ আন্তর্জাতিক বাণিজ্যের জন্য 'সিনথি' ব্যাংকের সাহায্য নেন। এটি বাংলাদেশ ব্যাংকের তালিকাভুক্ত এবং ঋণের সুদ তুলনামূলকভাবে কম। হঠাৎ তিনি অর্থ সংকটে পড়লে তার বন্ধু 'কাপ্তাই' ব্যাংকের সাথে লেনদেন করতে পরামর্শ দেন। কিন্তু তিনি খোঁজ নিয়ে জানতে পারেন কাপ্তাই ব্যাংকের আমানতের ও ঋণের সুদ উভয়ই বেশি। এছাড়াও ঋণ গ্রহণের আনুষ্ঠানিকতাও জটিল। আর্থিক লেনদেনে ব্যাংক একটি গুরুত্বপূর্ণ মাধ্যম। তবে খরচের এবং লেনদেনের প্রকৃতির ওপর ভিত্তি করে গ্রাহককে ব্যাংক নির্ধারণ করতে হবে। উদ্দীপকের জনাব ফয়সাল আহমেদের যেকোনো সময় অর্থ সংকট হতে পারে। এতে তিনি দ্রুত এবং স্বল্প খরচে সেই অর্থ ব্যাংক থেকে সংগ্রহ করতে চাইবেন। কিন্তু কাপ্তাই ব্যাংকের প্রদত্ত ও প্রাপ্ত উভয় খুবই বেশি। তাই তার জন্য কাপ্তাই ব্যাংক থেকে ঋণ নেওয়া ব্যয়বহুল হবে। এছাড়া ঋণ প্রাপ্তিতে জটিল আনুষ্ঠানিকতা থাকায় কাপ্তাই ব্যাংক তার লেনদেনের জন্য উপযুক্ত নয়। তাই বলা,যায়, খরচ ও লেনদেনের সুবিধার্থে ফয়সাল আহমেদের 'সিনথি' ব্যাংকে লেনদেন করা যথার্থ হবে।"
        }
      ]
    },
    {
      "number": "9",
      "uddipok": "ফ্রান্সের ঔষধ সরবরাহকারী প্রতিষ্ঠান 'ওয়াংকিং' বাংলাদেশের \"রূপম ফার্মাসিউটিক্যালস\"-কে নিয়মিত ঔষধ সরবরাহ করে। এক্ষেত্রে 'P! ব্যাংক রূপম ফার্মাসিউটিক্যালস-এর পক্ষ থেকে একটি বিশেষ ব্যবস্থায় 'ওয়াংকিং'-কে অর্থ প্রদানের পদক্ষেপ গ্রহণ করে। এছাড়া 'P' ব্যাংক আমদানি-রপ্তানি কার্যে সহায়তা, উপদেশ ও ঋণ প্রদানসহ ব্যবসায়বাণিজ্যের উন্নয়নে ব্যাপক সহযোগিতা করে থাকে।",
      "tag": "SB 23",
      "sub_questions": [
        {
          "label": "ক",
          "question": "পরিশোধিত মূলধন কী?",
          "explanation": "কোম্পানি প্রতিষ্ঠায় অনুমোদিত মূলধনের যে অংশ শেয়ারহোল্ডাররা পরিশোধ করে তাকে পরিশোধিত মূলধন বলে।"
        },
        {
          "label": "খ",
          "question": "বাণিজ্যিক ব্যাংক কীভাবে মুদ্রা প্রচলনে সাহায্য করে? ব্যাখ্যা করো।",
          "explanation": "বাণিজ্যিক ব্যাংক পরোক্ষভাবে মুদ্রা প্রচলন করে। সাধারণত বাণিজ্যিক ব্যাংক মুদ্রা প্রচলন করে না। প্রত্যক্ষভাবে মুদ্রা প্রচলন করে কেন্দ্রীয় ব্যাংক। তবে বাণিজ্যিক ব্যাংক বিনিময়ের মাধ্যম হিসেবে চেক ব্যবহার করে। আর এই চেক কখনো কখনো মুদ্রার বিকল্প হিসেবে কাজ করে মুদ্রা প্রচলনে সাহায্য করে।"
        },
        {
          "label": "গ",
          "question": "'ওয়াংকিং'-কে অর্থ পরিশোধে 'P' ব্যাংকের গৃহীত পদক্ষেপটি ব্যাখ্যা করো।",
          "explanation": "উদ্দীপকের 'ওয়াংকিং'-কে অর্থ পরিশোধে 'P' ব্যাংক প্রত্যয়পত্র ইস্যুর পদক্ষেপ গ্রহণ করে। আন্তর্জাতিক বাণিজ্যে আমদানিকারকের পক্ষে ও রপ্তানিকারকের অনুকূলে ব্যাংক প্রত্যয়পত্র ইস্যু করে। এক্ষেত্রে ব্যাংক রপ্তানিকারককে অগ্রিম অর্থ প্রদানের ব্যবস্থা করে। এই দলিলের মাধ্যমে ব্যাংক আমদানিকারক ও রপ্তানিকারক উভয়পক্ষের স্বার্থ সংরক্ষণ করে। এ কাজের মাধ্যমে ব্যাংক কমিশন আদায় করে থাকে। উদ্দীপকের 'ওয়াংকিং' ফান্সের একটি ঔষধ সরবরাহকারী প্রতিষ্ঠান। এই প্রতিষ্ঠানটি নিয়মিত বাংলাদেশের 'রূপম ফার্মাসিউটিক্যালস'-কে ঔষধ সরবরাহ করে। তাদের এই বাণিজ্যে 'P' ব্যাংক একটি বিশেষ ব্যবস্থায় 'ওয়াংকিং'-কে অর্থ পরিশোধ করে। এক্ষেত্রে 'P' ব্যাংক কর্তৃক গৃহীত বিশেষ পদক্ষেপটি হলো প্রত্যয়পত্র। কেননা এই দলিলের মাধ্যমে আমদানিকারকের পক্ষে বাণিজ্যিক ব্যাংক রপ্তানিকারককে অর্থ পরিশোধ করে। ফলে রপ্তানিকারক নিশ্চিন্তে পণ্য প্রেরণ করতে পারে। তাই বলা যায়, 'P'ব্যাংক প্রত্যয়পত্রের মাধ্যমে 'ওয়াংকিং'-কে অর্থ পরিশোধ করে।"
        },
        {
          "label": "ঘ",
          "question": "",
          "explanation": "'P' ব্যাংকের মতো বাণিজ্যিক ব্যাংকগুলো এদের বিশেষ কিছু কার্যাবলির মাধ্যমে বাণিজ্য ও শিল্পের উন্নয়ন নিশ্চিত করে। বাণিজ্যিক ব্যাংকের একটি অন্যতম কাজ হলো আমদানি ও রপ্তানিতে সাহায্য করা। ব্যাংক প্রত্যয়পত্র ইস্যুর মাধ্যমে অভ্যন্তরীণ ও বৈদেশিক বাণিজ্যে ব্যাপক ভূমিকা রাখে। এছাড়াও বাণিজ্যিক ব্যাংক গ্রাহককে উপদেশ প্রদানের মাধ্যমে প্রতিনিধিত্বমূলক কাজ করে। ঋণ প্রদানের মাধ্যমেও ব্যাংক উৎপাদনমুখী কাজে সহযোগিতা করে ব্যবসায়-বাণিজ্যের উন্নয়ন করে। উদ্দীপকের ফ্রান্সের ঔষধ সরবরাহকারী প্রতিষ্ঠান 'ওয়াংকিং' বাংলাদেশের 'রূপম ফার্মাসিউটিক্যালস'-কে নিয়মিত ঔষধ সরবরাহ করে। এক্ষেত্রে 'P' ব্যাংক রূপম ফার্মাসিউটিক্যালসের পক্ষ থেকে একটি বিশেষ ব্যবস্থায় 'ওয়াংকিং'-কে অর্থ পরিশোধ করার পর্দক্ষেপ গ্রহণ করে। এছাড়া 'P'ব্যাংক আমদানি-রপ্তানি কার্যে সহযোগিতা, উপদেশ ও ঋণ প্রদান করে। 'বাণিজ্যিক ব্যাংক গ্রাহকের প্রয়োজনে বিভিন্ন মেয়াদে ঋণ প্রদান করে। আন্তর্জাতিক বাণিজ্যের সাথে জড়িত গ্রাহকদের জন্য প্রয়োজনে প্রত্যয়পত্র ইস্যু করে। দেশের অভ্যন্তরে কোনো শিল্পোদ্যোক্তার প্রয়োজনে সুদের বিনিময়ে ঋণ সরবরাহ ও পরামর্শ প্রদান করে। অর্থাৎ, দেশের অভ্যন্তরে ও বাইরে যেকোনো ধরনের সেবা প্রদান করে বাণিজ্যিক ব্যাংক বাণিজ্য ও শিল্পের উন্নয়ন নিশ্চিত করছে। 'P' ব্যাংকও এসব সেবা বিনিময়ের মাধ্যমে শিল্প-বাণিজ্যের উন্নয়নে অবদান রাখছে। তাই বলা যায়, বাণিজ্য ও শিল্পের উন্নয়নে কাজ করা 'P' ব্যাংকের মতো বাণিজ্যিক ব্যাংকগুলোর বিশেষ লক্ষ্য।"
        }
      ]
    },
    {
      "number": "10",
      "uddipok": "খুচরা যন্ত্রাংশ বিক্রেতা জনাব আলমগীর ক্রেতা জনাব শাহীনের নিকট থেকে ৩০ জানুয়ারি ২০২১ তারিখে পরিশোধযোগ্য ৫,০০০ টাকার একটি বিল পান। এমতাবস্থায় জনাব আলমগীর অর্থের প্রয়োজনে ২৫ নভেম্বর ২০২১ বিলটিকে 'Q' ব্যাংকে বিক্রি করে ৪,৮৭৫ টাকা পান। আবার জনাব সিকদার তার ব্যবসায়িক লেনদেন নিষ্পত্তির জন্য ব্যাংকে ১,০০০ টাকা জমা দিয়ে এমন একটি হিসাব খোলেন যেখান থেকে সপ্তাহে দুবারের বেশি অর্থ উত্তোলন করতে পারবেন না। সম্প্রতি তার হিসাবে রক্ষিত ৫০,০০০ টাকার অতিরিন্তু উঠানোর প্রয়োজন হলে ব্যাংক কর্মকর্তা তাকে অন্য একটি হিসাব খোলার পরামর্শ দেন। যেখান থেকে তিনি জমাকৃত অর্থের অতিরিক্ত অর্থ উঠানোর সুবিধা পাবেন।",
      "tag": "SB 23",
      "sub_questions": [
        {
          "label": "ক",
          "question": "সংরক্ষিত তহবিল কী?",
          "explanation": "নিট মুনাফার যে অংশ শেয়ারহোল্ডারদের মাঝে লভ্যাংশ হিসেবে বণ্টন না করে বিনিয়োগের উদ্দেশ্যে প্রতিষ্ঠান জমা করে রাখে তাকে সংরক্ষিত তহবিল বলা হয়।"
        },
        {
          "label": "খ",
          "question": "বাণিজ্যিক ব্যাংক কীভাবে ঋণ আমানত সৃষ্টি করে? ব্যাখ্যা করো।",
          "explanation": "জনাব আলমগীরের ক্ষেত্রে 'Q' ব্যাংক বাণিজ্যিক ব্যাংকের প্রধান কার্যাবলির বিনিময় বিল ভাঙানোর কাজটি করেছে। বাণিজ্যিক ব্যাংক মক্কেলের পক্ষে বিনিময় বিল বাট্টাকরণ করে, থাকে। এতে মক্কেল জরুরি প্রয়োজনে অর্থসংস্থান করতে পারে। ফলে ব্যবসায়- বাণিজ্য পরিচালনায় মক্কেলের নগদ অর্থের ব্যবহারে সমস্যা তৈরি হয় না। উদ্দীপকের জনাব আলমগীর একজন খুচরা যন্ত্রাংশ বিক্রেতা। তিনি ৩০ জানুয়ারি ২০২১ তারিখে ক্রেতা জনাব শাহীনের কাছ থেকে ৫,০০০ টাকার একটি পরিশোধযোগ্য বিল পান। জনাব আলমগীর অর্থের প্রয়োজনে ২৫ নভেম্বর ২০২১ তারিখে বিলটিকে 'Q' ব্যাংকে বিক্রি করে ৪,৮৭৫ টাকা পান। জনাব আলমগীরের প্রাপ্ত বিলটি একটি বিনিময় বিল। আর এই বিনিময় বিল বিক্রি করে জনাব আলমগীর 'Q' ব্যাংক থেকে নগদ অর্থ সংগ্রহ করেন। 'Q' ব্যাংকের জনাব আলমগীরের বিলটির বিপরীতে নগদ অর্থ প্রদান বাণিজ্যিক ব্যাংকের বিনিময় বিল ভাঙানো নির্দেশ করে।"
        },
        {
          "label": "গ",
          "question": "জনাব আলমগীরের ক্ষেত্রে 'Q' ব্যাংকের কাজটি বাণিজ্যিক ব্যাংকের কোন প্রধান কার্যাবলিকে নির্দেশ করে? ব্যাখ্যা করো।",
          "explanation": "জনাব আলমগীরের ক্ষেত্রে 'Q' ব্যাংক বাণিজ্যিক ব্যাংকের প্রধান কার্যাবলির বিনিময় বিল ভাঙানোর কাজটি করেছে। বাণিজ্যিক ব্যাংক মক্কেলের পক্ষে বিনিময় বিল বাট্টাকরণ করে, থাকে। এতে মক্কেল জরুরি প্রয়োজনে অর্থসংস্থান করতে পারে। ফলে ব্যবসায়- বাণিজ্য পরিচালনায় মক্কেলের নগদ অর্থের ব্যবহারে সমস্যা তৈরি হয় না। উদ্দীপকের জনাব আলমগীর একজন খুচরা যন্ত্রাংশ বিক্রেতা। তিনি ৩০ জানুয়ারি ২০২১ তারিখে ক্রেতা জনাব শাহীনের কাছ থেকে ৫,০০০ টাকার একটি পরিশোধযোগ্য বিল পান। জনাব আলমগীর অর্থের প্রয়োজনে ২৫ নভেম্বর ২০২১ তারিখে বিলটিকে 'Q' ব্যাংকে বিক্রি করে ৪,৮৭৫ টাকা পান। জনাব আলমগীরের প্রাপ্ত বিলটি একটি বিনিময় বিল। আর এই বিনিময় বিল বিক্রি করে জনাব আলমগীর 'Q' ব্যাংক থেকে নগদ অর্থ সংগ্রহ করেন। 'Q' ব্যাংকের জনাব আলমগীরের বিলটির বিপরীতে নগদ অর্থ প্রদান বাণিজ্যিক ব্যাংকের বিনিময় বিল ভাঙানো নির্দেশ করে।"
        },
        {
          "label": "ঘ",
          "question": "জনাব সিকদারের ক্ষেত্রে ব্যাংক কর্মকর্তার পরামর্শের যৌক্তিকতা মূল্যায়ন করো।",
          "explanation": "জনাব সিকদারের মতো ব্যবসায়ীর ক্ষেত্রে ব্যাংক কর্মকর্তার পরামর্শে চলতি হিসাব খোলার যৌক্তিকতা রয়েছে। চলতি হিসাবে দিনে যতবার খুশি টাকা জমা ও উত্তোলন করা যায়। এই হিসাবে ব্যাংক কোনো প্রকার সুদ প্রদান করে না। তবে জমাতিরিক্ত টাকা উত্তোলন করা যায়। তাই এই হিসাবটি ব্যবসায়ীদের জন্য বেশ উপযোগী। উদ্দীপকের 'জনাব সিকদার তার ব্যবসায়িক লেনদেন নিষ্পত্তির জন্য ব্যাংকে ১,০০০ টাকা দিয়ে একটি হিসাব খোলেন। তার হিসাবে সপ্তাহে দুবারের বেশি টাকা উত্তোলন করা যায় না! সম্প্রতি তিনি তার হিসাবে রক্ষিত ৫০,০০০ টাকার বেশি উত্তোলনে ব্যর্থ হন। তাই ব্যাংক কর্মকর্তা তাকে এমন একটি হিসাব খোলার পরামর্শ দেন, যে হিসাবে তিনি জমাতিরিক্ত টাকা উত্তোলন করতে পারবেন সঞ্চয়ী হিসাবে সপ্তাহে দুবারের বেশি অর্থ উত্তোলন করা যায় না। জনাব সিকদার সঞ্চয়ী হিসাব খোলার কারণে তিনি অর্থ উত্তোলনে সমস্যায় পড়েন। যেহেতু জনাব সিকদার একজন ব্যবসায়ী, তার দিনের যেকোনো সময় টাকা উত্তোলন ও জমা করার প্রয়োজন হবে। আর চলতি হিসাবে তিনি সীমাহীন জমা ও উত্তোলন করতে পারবেন। অন্যদিকে, ব্যবসায়িক প্রয়োজনে তাকে রক্ষিত অর্থের বাইরেও টাকা উত্তোলন করতে হবে। তিনি চলতি হিসাবে এই জমাতিরিক্ত ট্রাকা উত্তোলনের সুবিধাও পাবেন। তাই বলা যায়, জনাব সিকদারের ক্ষেত্রে ব্যাংক কর্মকর্তার পরামর্শযথার্থ।"
        }
      ]
    },
    {
      "number": "11",
      "uddipok": "রত্না ফুডস এন্ড বেভারেজ কো. লি.-এর ব্যবস্থাপক ব্যবসায়িক লেনদেন সম্পাদনের জন্য একটি হিসাব খুলতে চাইলে ব্যাংক তাদেরকে একটি ফর্ম পূরণসহ বেশ কিছু কাগজপত্র সংযুক্ত করতে বলে। এছাড়া কোম্পানিটি কিছুদিন পর ঐ ব্যাংক থেকে একটি ইলেকট্রনিক কার্ড গ্রহণ করে যার মাধ্যমে দেশের বিভিন্ন স্থান থেকে বাকিতে মালামাল ক্রয় করা যায়।",
      "tag": "SB 23",
      "sub_questions": [
        {
          "label": "ক",
          "question": "মোবাইল ব্যাংকিং কী?",
          "explanation": "মোবাইলের মাধ্যমে সম্পাদিত ব্যাংকিং কার্যক্রম বা লেনদেনকে মোবাইল ব্যাংকিং বলে।"
        },
        {
          "label": "খ",
          "question": "ইসলামী ব্যাংকিং ব্যবস্থার 'ইজারা' সেবা ব্যাখ্যা করো।",
          "explanation": "মেশিন, যন্ত্রপাতি, যানবাহনসহ অন্যান্য স্থায়ী সম্পত্তি সরাসরি না কিনে নির্ধারিত ভাড়া দিয়ে নির্দিষ্ট সময়ের জন্য ব্যবহার করাই হলো ইজারা। ব্যাংক কখনও কখনও গ্রাহকের অনুরোধে বিভিন্ন সম্পদ কিনে নির্দিষ্ট সময়ের জন্য গ্রাহকের ব্যবহারের উদ্দেশ্যে তার কাছে হস্তান্তর করে। এক্ষেত্রে উক্ত সম্পদের মালিকানা ব্যাংকের কাছেই থাকে। নির্দিষ্ট সময় শেষে গ্রাহক এ সম্পদ পুনরায় ব্যাংকের কাছে ফেরত দেয়। উক্ত সম্পদ ব্যবহারের সময়টুকুর জন্য গ্রাহক ব্যাংককে নির্দিষ্ট পরিমাণ ভাড়া দেয়।"
        },
        {
          "label": "গ",
          "question": "রত্না ফুডস এন্ড বেভারেজ কো. লি.-কে হিসাব খোলার জন্য কোন কোন গুরুত্বপূর্ণ কাগজপত্রের কপি সংযুক্ত করা প্রয়োজন? ব্যাখ্যা করো।",
          "explanation": "রত্মা ফুডস এন্ড বেভারেজ কো. লি.-এর হিসাব খোলার ক্ষেত্রে ট্রেড লাইসেন্স ও কোম্পানির সভার সিদ্ধান্তের কপির প্রয়োজন হবে। গ্রাহক তার চাহিদা অনুযায়ী ব্যাংকে বিভিন্ন রকমের হিসাব খুলতে পারেন। হিসাব খোলার ক্ষেত্রে গ্রাহককে প্রথমেই গ্রাহক পরিচিতি ফর্ম পূরণ করতে হয়। ফর্মের সাথে হিসাবের ধরন অনুযায়ী প্রয়োজনীয় কাগজপত্র জমা দিতে হয়। উদ্দীপকের রত্মা ফুডস এন্ড বেভারেজ কো. লি.-এর ব্যবস্থাপক ব্যবসায়িক লেনদেনের জন্য হিসাব খুলতে ব্যাংকে যান। হিসাব খুলতে ব্যাংক তাকে একটি ফর্ম পূরণ করতে দেন। ফর্মের সাথে কিছু কাগজও সংযুক্ত করার জন্য ব্যাংক তাকে নির্দেশ দেয়। রত্মা ফুডস এন্ড বেভারেজের কো. লি. একটি পাবলিক লিঃ কোম্পানি। তাই এর হিসাব খোলার জন্য উল্লিখিতট্রেড লাইসেন্স ও সভার সিদ্ধান্তের কপি প্রয়োজন হবে।"
        },
        {
          "label": "ঘ",
          "question": "রত্না ফুডস এন্ড বেভারেজ কো. লি.-এর জন্য উদ্দীপকের ইলেকট্রনিক সেবাটি গ্রহণের ক্ষেত্রে ব্যাংকে হিসাব থাকার বাধ্যবাধকতা নেই- তুমি কি এর সাথে একমত? যুক্তি দাও।",
          "explanation": "রত্মা ফুডস এন্ড বেভারেজ কো. লি.-এর উক্ত ইলেকট্রনিক সেবা (ক্রেডিট কার্ড) গ্রহণের জন্য ব্যাংক হিসাব থাকার বাধ্যবাধকতা নেই ক্রেডিট কার্ড ইলেকট্রনিক ব্যাংকিং ব্যবস্থার একটি পণ্য। এ কার্ডের মাধ্যমে নগদ টাকা ছাড়াও বাকিতে কেনাকাটা করা যায়। হিসাবে টাকা জমা না থাকলেও এর মাধ্যমে লেনদেন করা যায়। এটি এক ধরনের ব্যক্তিগত ঋণ। এ ঋণকৃত অর্থ নির্দিষ্ট সময়ের মধ্যে সুদসহ পরিশোধ করতে হয়। উদ্দীপকের রত্মা ফুডস এন্ড বেভারেজ কো. লি. সব আনুষ্ঠানিকতা মেনে একটি ব্যাংক হিসাব খোলে। কিছুদিন পর ঐ ব্যাংক থেকে কোম্পানির ব্যবস্থাপক একটি কার্ড গ্রহণ করেন। কার্ডটি দ্বারা দেশের বিভিন্ন স্থান থেকে বাকিতে মালামাল ক্রয় করা যায়। রত্মা ফুডস এন্ড বেভারেজ কোম্পানির প্রাপ্ত কার্ডটি একটি ক্রেডিটকার্ড। কার্ডটি ঋণ সুবিধাসম্পন্ন এক ধরনের ইলেকট্রনিক ব্যাংকিং পণ্য। এ কার্ডের প্রধান বৈশিষ্ট্য হলো এর মাধ্যমে কার্ডহোল্ডার বাকিতে কেনাকাটা করতে পারে। এমনকি কোনো ব্যক্তির ব্যাংকে হিসাব না থাকলেও এই কার্ড ব্যবহার করতে পারবেন। তাই বলা যায়, ক্রেডিট কার্ড সেবাটি নেওয়ার জন্য রত্মা ফুড এন্ড বেভারেজ কোম্পানির ব্যাংক হিসাব থাকার আবশ্যকতা নেই।"
        }
      ]
    }
  ]
}