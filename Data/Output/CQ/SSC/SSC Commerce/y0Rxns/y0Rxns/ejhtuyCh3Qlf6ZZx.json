{
  "title": "সিলেট বোর্ড ২০২১",
  "subtitle": "ফিন্যান্স ও ব্যাংকিং (11)",
  "questions": [
    {
      "number": "1",
      "uddipok": "রাহিম সাহেব একটি আর্থিক প্রতিষ্ঠানের ব্যবস্থাপক। প্রতিষ্ঠানের মেশিন ক্রয়ে বিক্রয়লব্ধ অর্থ ব্যয় করা ছাড়াও বিভিন্ন স্থায়ী সম্পত্তি ক্রয়ে ব্যয় করেন। ফলে অল্প কিছুদিনের মধ্যে আর্থিক সংকটে পড়ে প্রতিষ্ঠানটি কাঁচামাল ক্রয়, মজুরি ও ভাড়া প্রদান ব্যর্থ হয়। অর্থের সংকট মোকাবিলায় পরিকল্পনামাফিক ব্যবসায় প্রতিষ্ঠানে অর্থায়ন করলে ঝুঁকি হ্রাস পায় এবং মুনাফা বৃদ্ধি পায়।",
      "tag": "SB 21",
      "sub_questions": [
        {
          "label": "ক",
          "question": "বিনিয়োগ সিদ্ধান্ত কী?",
          "explanation": "প্রতিষ্ঠানের সংগ্রহ করা তহবিল কোন কোন খাতে ব্যয় করা হবে সে বিষয়ে সিদ্ধান্ত নেওয়াই হলো বিনিয়োগ সিদ্ধান্ত।"
        },
        {
          "label": "খ",
          "question": "অব্যবসায়ী প্রতিষ্ঠানের অর্থায়নের উদ্দেশ্য কী? ব্যাখ্যা করো।",
          "explanation": "অব্যবসায়ী প্রতিষ্ঠানের অর্থায়নের মূল উদ্দেশ্য হলো জনকল্যাণ। এ প্রতিষ্ঠানগুলো মানবকল্যাণে দরিদ্র ও বঞ্চিত মানুষের সেবায় কাজ করে। মুনাফা অর্জন এদের উদ্দেশ্য নয়। সমাজের বিভিন্ন ধনাঢ্য মানুষের অনুদান বা চাঁদায় এসব প্রতিষ্ঠান পরিচালিত হয়।"
        },
        {
          "label": "গ",
          "question": "কোন নীতি বাস্তবায়ন না করার ফলে উদ্দীপকের প্রতিষ্ঠানটি আর্থিক সংকটে পড়ে? ব্যাখ্যা করো।",
          "explanation": "উপযুক্ততার নীতি বাস্তবায়ন না করার ফলে উদ্দীপকের প্রতিষ্ঠানটি আর্থিক সংকটে পড়ে। এ নীতি অনুযায়ী স্বল্পমেয়াদি তহবিল থেকে চলতি মূলধন সংগ্রহ করা হয়। কাঁচামাল ক্রয়, শ্রমিকের মজুরি ও ভাড়া পরিশোধের জন্য চলতি মূলধন প্রয়োজন হয়। অপরদিকে, দীর্ঘমেয়াদি উৎস থেকে দ্বায়ী মূলধন সংগৃহীত হয়। সাধারণত স্থায়ী সম্পত্তি ও দালানকোঠা নির্মাণের জন্য স্থায়ী মূলধন প্রয়োজন হয়। উদ্দীপকে রাহিম সাহেব একটি আর্থিক প্রতিষ্ঠানের ব্যবস্থাপক। তিনি বিক্রয়লব্ধ অর্থ দিয়ে বিভিন্ন স্থায়ী সম্পত্তি কেনেন। ফলে অল্প কিছু দিনের মধ্যে আর্থিক সংকটে পড়েন। ফলে প্রতিষ্ঠানটি কাঁচামাল ক্রয়, মজুরি ও ভাড়া পরিশোধে ব্যর্থ হয়। উপযুক্ততার নীতি অনুযায়ী, বিক্রয়লব্ধ অর্থ দিয়ে চলতি মূলধন ব্যবস্থাপনা করা উচিত। কিন্তু প্রতিষ্ঠানটি বিক্রয়লব্ধ অর্থ দিয়ে স্থায়ী মূলধন সংগ্রহ করেছে। তাই বলা যায়, অর্থায়নের উপযুক্ততার নীতি বাস্তবায়ন না করার কারণে প্রতিষ্ঠানটি আর্থিক সংকটে পড়ে।"
        },
        {
          "label": "ঘ",
          "question": "রাহিম সাহেবের ব্যবসায় প্রতষ্ঠিানে অর্থায়নের গুরুত্ব কতটুকু তা যৌক্তিক বিশ্লেষণ করো।",
          "explanation": "রাহিম সাহেবের ব্যবসায় প্রতিষ্ঠানে সঠিক অর্থায়নের গুরুত্ব অপরিসীম। অর্থায়ন বলতে তহবিলের সংগ্রহ ও এর সুষ্ঠু ব্যবহারকে বোঝায়। এর মূল উদ্দেশ্য মুনাফা অর্জন করা। ব্যবসায় প্রতিষ্ঠানে অর্থায়নের মাধ্যমে অর্থের সঠিক ব্যবহার নিশ্চিত হয়। ফলে ঝুঁকি কমে ও মুনাফা বেড়ে যায়। উদ্দীপকে রাহিম সাহেব একটি আর্থিক প্রতিষ্ঠানের ব্যবস্থাপক। তিনি বিক্রয়লব্ধ অর্থ দিয়ে স্থায়ী খরচের ব্যবস্থা করেন। এক্ষেত্রে অর্থায়নের সঠিক পরিকল্পনার অভাব দেখা যায়। ফলে প্রতিষ্ঠানটি আর্থিক সংকটে পড়ে। চলতি খরচ পরিশোধে ব্যর্থ হয়। অর্থায়নের সুচিন্তিত পরিকল্পনা ও সুদক্ষ ব্যবস্থাপনা প্রতিষ্ঠানের মুনাফা বাড়ায়। এ ব্যবস্থার মাধ্যমে পরবর্তীতে ব্যবসায়ে অর্থ বিনিয়োগ সম্ভব হয়। এক্ষেত্রে উপযুক্ত উৎস নির্ধারণ করে দক্ষ ব্যবস্থাপনায় তা ব্যবহার করা হয়। ফলে আর্থিক ঝুঁকি কমে যায়। তাই বলা যায়, রাহিম সাহেবের সুচিন্তিত পরিকল্পনা ও সুদক্ষ ব্যবস্থাপনার মাধ্যমে অর্থায়ন করা উচিত।"
        }
      ]
    },
    {
      "number": "2",
      "uddipok": "নিখিল চন্দ্র সম্প্রতি চাকরি থেকে অবসর নেন। অবসরের ৫,০০,০০০ টাকা ৫ বছরের জন্য 'অনিমা ব্যাংক' ৮% হারে বার্ষিক চক্রবৃদ্ধি সুদের প্রস্তাব দেয় এবং 'চন্দ্রিমা ব্যাংক' তাকে ৭% হারে ৬ মাস অন্তরে চক্রবৃদ্ধি সুদের প্রস্তাব দেয়।",
      "tag": "SB 21",
      "sub_questions": [
        {
          "label": "ক",
          "question": "অর্থের সময়মূল্য কী?",
          "explanation": "সময়ের সাথে সাথে অর্থের মূল্য পরিবর্তন হওয়াকে অর্থের সময়মূল্য বলে।"
        },
        {
          "label": "খ",
          "question": "চক্রবৃদ্ধিকরণ পদ্ধতিটি ব্যাখ্যা করো।",
          "explanation": "বিগত বছরের সুদাসলকে বর্তমান বছরের আসল ধরে তার ওপর বর্তমান বছরের সুদ ধার্য করার প্রক্রিয়াকে চক্রবৃদ্ধিকরণ পদ্ধতি বলে। এ পদ্ধতিতে প্রতি বছর সুদাসলের ওপর সুদ নির্ধারণ করে ভবিষ্যৎ মূল্য নির্ণয় করা হয়। সুদাসলের ওপর যে সুদ পাওয়া যায় তাকে চক্রবৃদ্ধি সুদ বলা হয়।"
        },
        {
          "label": "গ",
          "question": "নিখিল চন্দ্র 'অনিমা ব্যাংকে' টাকা জমা রাখলে কত টাকা পাবে?",
          "explanation": "নিখিল চন্দ্রের অনিমা ব্যাংকে জমাকৃত টাকার ভবিষ্যৎ মূল্য নির্ণয়: দেওয়া আছে, বর্তমান মূল্য, PV = ৫,০০,০০০ টাকা সুদের হার, i = ৮% বা ০.০৮ সময়, n = ৫ বছর আমরা জানি,  ভবিষ্যৎ মূল্য, FV  = P V ( ১ + i ) n = ৫ , ০০ , ০০০ × ( ১ + ০ . ০৮ ) ৫ = ৫ , ০০ , ০০০ × ( ১ . ০৮ ) ৫ \\begin{aligned} \\text { ভবিষ্যৎ মূল্য, FV } & =\\mathrm{PV}(১+\\mathrm{i})^{\\mathrm{n}} \\\\ & =৫, ০ ০, ০ ০ ০ \\times(১+০ . ০ ৮)^{৫} \\\\ & =৫, ০ ০, ০ ০ ০ \\times(১ . ০ ৮)^{৫}\\end{aligned}   ভবিষ্যৎ   মূল্য , FV  ​ = PV ( ১ + i ) n = ৫ , ০০ , ০০০ × ( ১ + ০ . ০৮ ) ৫ = ৫ , ০০ , ০০০ × ( ১ . ০৮ ) ৫ ​ = ৫,০০,০০০ × ১.৪৬৯৩২৮ = ৭,৩৪,৬৬৪ টাকা (প্রায়) ∴ নিখিল চন্দ্র অনিমা ব্যাংকে টাকা জমা রাখলে ৭,৩৪,৬৬৪ টাকা (প্রায়) পাবেন। উত্তর: ৭,৩৪,৬৬৪ টাকা।"
        },
        {
          "label": "ঘ",
          "question": "নিখিল চন্দ্রের কোন ব্যাংকে টাকা জমা রাখা অধিক লাভজনক হবে? মতামত দাও।",
          "explanation": "নিখিল চন্দ্রের জন্য কোন ব্যাংকে টাকা জমা রাখা অধিক লাভজনক তা নির্ধারণের জন্য উভয় ব্যাংকের জমাকৃত অর্থের ভবিষ্যৎ মূল্য নির্ণয় করতে হবে। চন্দ্রিমা ব্যাংক থেকে প্রাপ্য টাকার পরিমাণ নির্ণয়: দেওয়া আছে, বর্তমান মূল্য, PV = ৫,০০,০০০ টাকা সুদের হার, i = ৭% বা ০.০৭ মেয়াদ, n = ৫ বছর চক্রবৃদ্ধির সংখ্যা, m = ২ বার [অর্ধবার্ষিক চক্রবৃদ্ধি] আমরা জানি, ভবিষ্যৎ মূল্য, F V = PV ⁡ ( ১ + i   m ) n × m = ৫ , ০০ , ০০০ ( ১ + ০ . ০ 9 2 ) ৫ × 2 = ৫ , ০০ , ০০০ ( ১ + ০ . ০০৫ ) ১০ = ৫ , ০০ , ০০০ ( ১ . ০০৫ ) ১০ \\begin{aligned} \\mathrm{FV} & =\\operatorname{PV}\\left(১+\\frac{i}{\\mathrm{~m}}\\right)^{\\mathrm{n} \\times \\mathrm{m}} \\\\ & =৫, ০০,০০০\\left(১+\\frac{০.০9}{2}\\right)^{৫ \\times 2} \\\\ & =৫, ০০,০০০(১+০.০০৫)^{১ ০} \\\\ & =৫, ০০,০০০(১ .০০ ৫)^{১ ০} \\end{aligned} FV ​ = PV ( ১ +   m i ​ ) n × m = ৫ , ০০ , ০০০ ( ১ + 2 ০ . ০ 9 ​ ) ৫ × 2 = ৫ , ০০ , ০০০ ( ১ + ০ . ০০৫ ) ১০ = ৫ , ০০ , ০০০ ( ১ . ০০৫ ) ১০ ​ = ৫,০০,০০০ × ১.৪১০৫৯৯ = ৭,০৫,২৯৯.৫০ টাকা (প্রায়) গণনা শেষে দেখা যায়, নিখিল চন্দ্র অনিমা ব্যাংকে টাকা জমা রাখলে ৫ বছর পর ৭,৩৪,৬৬৪ টাকা (প্রায়) পাবেন। অন্যদিকে, চন্দ্রিমা ব্যাংকে জমা রাখলে ৭,০৫,২৯৯.৫০ টাকা (প্রায়) পাবেন। অর্থাৎ অনিমা ব্যাংক থেকে চন্দ্রিমা ব্যাংকের তুলনায় (৭,৩৪,৬৬৪ - ৭,০৫,২৯৯.৫০) = ২৯,৩৬৪.৫০ টাকা বেশি পাবেন। সুতরাং, নিখিল চন্দ্রের জন্য অনিমা ব্যাংকে টাকা জমা রাখা অধিক লাভজনক হবে।"
        }
      ]
    },
    {
      "number": "3",
      "uddipok": "প্রকাশ বাবুর যাবতীয় মনিহারি দ্রব্যসামগ্রী বিক্রয়ের একটি প্রতিষ্ঠান আছে। ক্রেতাদের চাহিদার কথা বিবেচনা করে ব্যবসায়ের পরিধি বাড়ানোর জন্য স্কুল, কলেজের বই এবং জনপ্রিয় লেখকদের গল্প ও উপন্যাস বই বিক্রি শুরু করেন। ব্যবসায়ের পরিধি বাড়াতে তার প্রচুর অর্থের প্রয়োজন হয়। নিজস্ব তহবিল, আত্মীয়-স্বজন ও বন্ধু-বান্ধবদের কাছ থেকে অর্থ ধার করেন। তা সত্ত্বেও অর্থের চাহিদা মিটাতে না পারায় ব্যাংক থেকে ঋণ নেওয়ার সিদ্ধান্ত নিলেন।",
      "tag": "SB 21",
      "sub_questions": [
        {
          "label": "ক",
          "question": "বাণিজ্য ঘাটতি কী?",
          "explanation": "দেশে রপ্তানি অপেক্ষা আমদানি বেশি হওয়ার কারণে সৃষ্ট ঘাটতিকে বাণিজ্য ঘাটতি বলা হয়।"
        },
        {
          "label": "খ",
          "question": "ব্যবসায় অর্থায়ন বলতে কী বোঝায়? ব্যাখ্যা করো।",
          "explanation": "তহবিল সংগ্রহ ও বিনিয়োগের জন্য ব্যবসায় প্রতিষ্ঠান যে অর্থায়ন প্রক্রিয়া ব্যবহার করে সেটিই ব্যবসায় অর্থায়ন। অর্থায়নের সবচেয়ে গুরুত্বপূর্ণ ধরন হলো ব্যবসায় অর্থায়ন। ব্যবসায় প্রতিষ্ঠানের প্রকৃতিভেদে তহবিল সংগ্রহের উৎস ও ব্যবহার পদ্ধতি ভিন্ন হয়। তাই সুষ্ঠু অর্থায়ন পরিকল্পনা ও অর্থের লাভজনক ব্যবহার ছাড়া ব্যবসায়ে সফলতা অর্জন করা সম্ভব নয়।"
        },
        {
          "label": "গ",
          "question": "প্রকাশ বাবুর ব্যবসায়ে কারবারি অর্থায়নের কোন নীতিটি পরিলক্ষিত হয়? ব্যাখ্যা করো।",
          "explanation": "প্রকাশ বাবুর ব্যবসায়ে ব্যবসায় অর্থায়নের বৈচিত্র্যায়নের নীতি পরিলক্ষিত হয়। এ নীতি অনুযায়ী প্রতিষ্ঠানের পণ্য বৈচিত্র্যপূর্ণ হতে হয়। একটি পণ্য নিয়ে ব্যবসায় করলে ব্যবসায়ের মুনাফা না হওয়ার আশঙ্কা থাকে। অন্যদিকে, বৈচিত্র্যপূর্ণ পণ্যের ক্ষেত্রে একটির মুনাফা দিয়ে অন্য পণ্যের ক্ষতি পুষিয়ে নেওয়া যায়। ফলে ঝুঁকি কমে যায়। উদ্দীপকে প্রকাশ বাবু একজন মনিহারি বিক্রেতা। ক্রেতাদের চাহিদার কথা বিবেচনা করে তিনি স্কুল, কলেজের বই বিক্রি শুরু করেন। পাশাপাশি জনপ্রিয় লেখকদের গল্প ও উপন্যাসের বই বিক্রি করেন। এখানে, প্রকাশ বাবু বৈচিত্র্যপূর্ণ পণ্যের সমাহার ঘটিয়েছেন। এটি অর্থায়নের বৈচিত্র্যায়নের নীতির মূল বিষয়। সুতরাং, প্রকাশ বাবু বৈচিত্র্যায়নের নীতি অনুসরণ করেছেন।"
        },
        {
          "label": "ঘ",
          "question": "ব্যবসায় সম্প্রসারণে প্রকাশ বাবুর ব্যাংক থেকে ঋণ নেওয়া কতটা যৌক্তিক বলে তুমি মনে করো? মতামত দাও।",
          "explanation": "ব্যবসায় সম্প্রসারণে প্রকাশ বাবুর ব্যাংক থেকে দীর্ঘমেয়াদি ঋণ নেওয়া উপযুক্ততার নীতি অনুযায়ী যৌক্তিক বলে আমি মনে করি। এ নীতি অনুযায়ী স্বল্পমেয়াদি তহবিল থেকে চলতি মূলধন সংগ্রহ করা উচিত। অন্যদিকে, দীর্ঘমেয়াদি তহবিল থেকে সংগ্রহ করা হয় স্থায়ী মূলধন। উদ্দীপকে প্রকাশ বাবু মনিহারি পণ্য বিক্রি করেন। এছাড়া স্কুল-কলেজের বই, গল্প ও উপন্যাসের বই বিক্রি করেন। ক্রেতাদের চাহিদার কথা বিবেচনা করে তিনি ব্যবসায়ের পরিধি বাড়াতে চান। এক্ষেত্রে প্রচুর অর্থের প্রয়োজন হয়। তাই তিনি নিজস্ব তহবিল, আত্মীয়-স্বজন ও বন্ধু-বান্ধবের কাছ থেকে অর্থ ধার করেন। অর্থের চাহিদা মিটাতে না পারায় ব্যাংক থেকে ঋণ নেওয়ার সিদ্ধান্ত নিলেন। প্রকাশ বাবুর প্রতিষ্ঠানের পণ্য হলো বই ও মনিহারি সামগ্রী। এসব পণ্য কেনার জন্য প্রয়োজন স্থায়ী মূলধন। উদ্দীপকে প্রকাশ বাবুর ব্যবসায় সম্প্রসারণে স্থায়ী মূলধনের প্রয়োজন হয়। আর স্থায়ী মূলধন সরবরাহে দীর্ঘমেয়াদি উৎসের শরণাপন্ন হতে হয়। উদ্দীপকে প্রকাশ বাবু তার ব্যবসায় সম্প্রসারণে দীর্ঘমেয়াদি তহবিল ব্যাংক ঋণের মাধ্যমে সরবরাহের সিদ্ধান্ত নেন। আর বাণিজ্যিক ব্যাংক গ্রাহকদের দীর্ঘমেয়াদি ঋণ প্রদান করে থাকে। তাই বলা যায়, ব্যবসায় সম্প্রসারণে প্রকাশ বাবুর ব্যাংক থেকে দীর্ঘমেয়াদি ঋণ নেওয়া যৌক্তিক হবে বলে আমি মনে করি।"
        }
      ]
    },
    {
      "number": "4",
      "uddipok": "মি. আলিম শাপলা ও গোলাপ নামক দুটি প্রকল্পে ৫ বছর আগে অর্থ বিনিয়োগ করেন। প্রকল্প দুটি থেকে ৫ বছরে প্রাপ্ত আয়ের হার নিম্নরূপ:",
      "tag": "SB 21",
      "sub_questions": [
        {
          "label": "ক",
          "question": "আদর্শ বিচ্যুতি কী?",
          "explanation": "বিনিয়োগের প্রত্যাশিত আয় থেকে প্রকৃত আয়ের বিচ্যুতিকে আদর্শ বিচ্যুতি বলে।"
        },
        {
          "label": "খ",
          "question": "বন্ড থেকে প্রাপ্ত আয়কে ঝুঁকিমুক্ত আয় বলা হয় কেন? ব্যাখ্যা করো।",
          "explanation": "বন্ড বা ঋণপত্র হলো দীর্ঘমেয়াদি, স্থায়ী আয় ভিত্তিক আর্থিক সম্পদ। সাধারণত বন্ডের লিখিত মূল্যের ওপর নির্দিষ্ট হারে সুদ দেওয়া হয়। এক্ষেত্রে বন্ডে বিনিয়োগের আগে বিনিয়োগকারী সুদের হার সম্পর্কে জানতে পারেন। যা তার প্রত্যাশিত আয়ের হার। তবে বন্ডে বিনিয়োগের ফলে বিনিয়োগকারী প্রত্যাশিত হারেই আয় করেন। এক্ষেত্রে বিনিয়োগকারীর প্রত্যাশিত আয় ও প্রকৃত আয় সমান হওয়ায় বন্ডের আয়কে ঝুঁকিমুক্ত বলা হয়।"
        },
        {
          "label": "গ",
          "question": "মি. আলিমের শাপলা প্রকল্পের আদর্শ বিচ্যুতি নির্ণয় করো।",
          "explanation": "মি. আলিমের শাপলা প্রকল্পের আদর্শ বিচ্যুতি নির্ণয়: আমরা জানি, ∴ \\therefore ∴ আদর্শ বিচ্যুতি =  ব্যবধানের বর্গের গড়  =  ২৩০  = =\\sqrt{\\text { ব্যবধানের বর্গের গড় }}=\\sqrt{\\text { ২৩০ }}= =   ব্যবধানের   বর্গের   গড়   ​ =   ২৩০   ​ = ১৫.১৭% (প্রায়)। ∴ শাপলা প্রকল্পের আদর্শ বিচ্যুতি ১৫.১৭%। উত্তর: ১৫.১৭%।"
        },
        {
          "label": "ঘ",
          "question": "মি. আলিমের কোন প্রকল্পে বিনিয়োগ করা অধিক লাভজনক হবে বলে তুমি মনে করো? যুক্তি দাও।",
          "explanation": "মি. আলমের কোন প্রকল্পে বিনিয়োগ করা অধিক লাভজনক তা নির্ণয়ের জন্য উভয় প্রকল্পের আদর্শ বিচ্যুতি নির্ণয় করতে হবে। গোলাপ প্রকল্পের আদর্শ বিচ্যুতি নির্ণয়: গণনা শেষে দেখা যায়, শাপলা প্রকল্পের আদর্শ বিচ্যুতি ১৫.১৭% [গ থেকে পাওয়া। অন্যদিকে, গোলাপ প্রকল্পের আদর্শ বিচ্যুতি ১৩.৫৮%। এখানে গোলাপ প্রকল্পের আদর্শ বিচ্যুতি কম। আমরা জানি, আদর্শ বিচ্যুতি প্রকল্পের ঝুঁকি নির্দেশ করে। কম ঝুঁকিপূর্ণ প্রকল্প বেশি লাভজনক। তাই আমি মনে করি, মি. আলিমের গোলাপ প্রকল্পে বিনিয়োগ করা বেশি লাভজনক।"
        }
      ]
    },
    {
      "number": "5",
      "uddipok": "জনাব মিজান একজন বিনিয়োগকারী। তিনি ৩ বছরের মধ্যে বিনিয়োগকৃত টাকা তুলে আনার আশায় একটি প্রকল্পে ১৮ লক্ষ টাকা বিনিয়োগ করতে চান। এক্ষেত্রে প্রাক্কলিত বিক্রয় যথাক্রমে ১১ লক্ষ, ১৫ লক্ষ ও ১৯ লক্ষ টাকা। স্থায়ী ব্যয় ১ লক্ষ টাকা ধরা হয় এবং চলতি ব্যয় বিক্রয়ের ৩০%। কর হার ৩০%।",
      "tag": "SB 21",
      "sub_questions": [
        {
          "label": "ক",
          "question": "মূলধন বাজেটিং কী?",
          "explanation": "মূলধন বাজেটিং হলো প্রতিষ্ঠানের দীর্ঘমেয়াদি বিনিয়োগ সিদ্ধান্তের সাথে জড়িত একটি প্রক্রিয়া।"
        },
        {
          "label": "খ",
          "question": "পণ্যের বৈচিত্র্যায়ন বলতে কী বোঝায়? ব্যাখ্যা করো।",
          "explanation": "একই ব্যবসায়ে বিভিন্ন প্রকার পণ্যের সমাহার ঘটিয়ে ঝুঁকি কমানোর ব্যবস্থাকেই পণ্য বৈচিত্র্যায়ণ বলে। ব্যবসায় ঝুঁকি বণ্টনের কৌশল হিসেবে পণ্য বৈচিত্র্যায়ণ করা হয়। এ কৌশল অনুযায়ী একটি পণ্যে বিনিয়োগ না করে একাধিক পণ্যের বিনিয়োগ করা হয়। এতে একটিতে ক্ষতি হলেও অন্যটিতে মুনাফা হওয়ার সম্ভাবনা থাকে। তাই একটির ক্ষতির সাথে অন্যটির মুনাফা সমন্বয় করা সম্ভব হয়। ফলে ব্যবসায়ের ঝুঁকি কমে যায়।"
        },
        {
          "label": "গ",
          "question": "জনাব মিজানের প্রকল্পের গড় মুনাফার হার নির্ণয় করো।",
          "explanation": "জনাব মিজানের প্রকল্পের গড় মুনাফার হার নির্ণয়:  এখানে, বার্ষিক অবচয়  =  প্রারম্ভিক বিনিয়োগ   প্রকল্পের মেয়াদ  =  ১৮,০০,০০০  ৩ = ৬ , ০০ , ০০০ টাকা  \\begin{aligned} \\text { এখানে, বার্ষিক অবচয় } & =\\frac{\\text { প্রারম্ভিক বিনিয়োগ }}{\\text { প্রকল্পের মেয়াদ }} \\\\ & =\\frac{\\text { ১৮,০০,০০০ }}{৩}=৬, ০ ০, ০ ০ ০ \\text { টাকা }\\end{aligned}   এখানে ,  বার্ষিক   অবচয়   ​ =   প্রকল্পের   মেয়াদ     প্রারম্ভিক   বিনিয়োগ   ​ = ৩   ১৮ , ০০ , ০০০   ​ = ৬ , ০০ , ০০০   টাকা   ​"
        },
        {
          "label": "ঘ",
          "question": "পে-ব্যাক সময়ের ভিত্তিতে জনাব মিজানের বিনিয়োগ প্রকল্পটি গ্রহণ করা উচিত? বিশ্লেষণ করো।",
          "explanation": "জনাব মিজানের বিনিয়োগের পে-ব্যাক সময় নির্ণয়: নগদ আন্তঃপ্রবাহ নির্ণয়: অতএব, জনাব মিজানের প্রকল্পের পে-ব্যাক সময় ২.২৯ বছর। তার প্রকল্পের মেয়াদ ৩ বছর। প্রকল্পের মেয়াদ থেকে পে-ব্যাক সময় (৩ - ২.২৯) = ০.৭১ বছর কম। তাই জনাব মিজানের বিনিয়োগ প্রকল্পটি গ্রহণ করা উচিত।"
        }
      ]
    },
    {
      "number": "6",
      "uddipok": "জনাব মনির একজন বিনিয়োগকারী। তিনি মূলধনের ৪০% সাধারণ শেয়ার এবং ৬০% বন্ড থেকে অর্থায়ন করেন। তার কাছে বিনিয়োগের জন্য 'A' ও 'B' নামে দুটি প্রকল্প রয়েছে। আশা করা হচ্ছে, প্রকল্প 'A' থেকে আগামী ৫ বছরে আয় হবে যথাক্রমে ১০%, ১২%, -৭%, ০% ও ১৫% এবং প্রকল্প 'B' এর আদর্শ বিচ্যুতি ১২%।",
      "tag": "SB 21",
      "sub_questions": [
        {
          "label": "ক",
          "question": "ঝুঁকি কী?",
          "explanation": "ঝুঁকি হলো প্রত্যাশিত ফলাফল থেকে প্রকৃত ফলাফল ভিন্ন হওয়ার সম্ভাবনা।"
        },
        {
          "label": "খ",
          "question": "পে-ব্যাক সময় পদ্ধতি বলতে কী বোঝায়? ব্যাখ্যা করো।",
          "explanation": "প্রকল্পে বিনিয়োগকৃত টাকা কত দিনে ফেরত আসবে তা নির্ণয় করার জন্য যে পদ্ধতি ব্যবহৃত হয় তাকে পে-ব্যাক পদ্ধতি বলে। ব্যবসায়ের বিনিয়োগ বা প্রকল্প থেকে আগত আন্তঃপ্রবাহগুলো যদি সমান হয় তবে বিনিয়োগকৃত টাকাকে বার্ষিক নগদ প্রবাহ দিয়ে ভাগ করলে পে-ব্যাক সময় নির্ণয় করা যায়। বিনিয়োগ সিদ্ধান্ত গ্রহণের এটি একটি জনপ্রিয় পদ্ধতি।"
        },
        {
          "label": "গ",
          "question": "জনাব মনিরের অর্থায়নের ক্ষেত্রে কোন ধরনের ঝুঁকি বিদ্যমান? বর্ণনা করো।",
          "explanation": "উদ্দীপকে জনাব মনিরের অর্থায়নের ক্ষেত্রে আর্থিক ঝুঁকি বিদ্যমান। এ ঝুঁকি দায় পরিশোধের অক্ষমতা থেকে সৃষ্টি হয়। ঋণের পরিমাণ বেশি হলে আর্থিক ঝুঁকিও বেশি হয়। দায় পরিশোধের অক্ষমতাকে আর্থিক ঝুঁকি বলা হয়। উদ্দীপকে জনাব মনির একজন বিনিয়োগকারী। তিনি তার মূলধন দুটি উৎস থেকে সংগ্রহ করেছেন। এক্ষেত্রে সাধারণ শেয়ার থেকে ৪০% এবং বন্ড থেকে ৬০% অর্থায়ন করেন। সাধারণত যে প্রতিষ্ঠানে ঋণের মাধ্যমে সংগ্রহ করা তহবিল বেশি, সেই প্রতিষ্ঠানের আর্থিক ঝুঁকিও বেশি। কারণ, ঋণের সুদ ও আসল পরিশোধে ব্যর্থ হলে প্রতিষ্ঠানের দেউলিয়া হওয়ার আশঙ্কা থাকে। এখানে জনাব মনিরের বিনিয়োগ থেকে পর্যাপ্ত নগদ অর্থ প্রবাহ না হলে তিনি ঋণের সুদ ফেরত দিতে পারবেন না। সুতরাং, মূলধনের বেশিরভাগ অংশ ঋণ বা বন্ড উৎস থেকে আসায় তিনি আর্থিক ঝুঁকির সম্মুখীন হতে পারেন।"
        },
        {
          "label": "ঘ",
          "question": "জনাব মনিরের কোন প্রকল্পে বিনিয়োগ করা উচিত? আদর্শ বিচ্যুতি নির্ণয়ের মাধ্যমে মতামত দাও।",
          "explanation": "জনাব মনিরের কোন প্রকল্পে বিনিয়োগ করা উচিত তা নির্ধারণে প্রকল্প 'A'-এর আদর্শ বিচ্যুতি নির্ণয় করতে হবে। প্রকল্প 'A'-এর আদর্শ বিচ্যুতি নির্ণয়: অন্যদিকে, প্রকল্প 'B'-এর আদর্শ বিচ্যুতি ১২%। তুলনামূলকভাবে প্রকল্প 'A'-এর আদর্শ বিচ্যুতি কম। তাই এই প্রকল্পটিতে বিনিয়োগের ঝুঁকিও কম। সুতরাং, জনাব মনিরের প্রকল্প 'A'-তে বিনিয়োগ করা উচিত।"
        }
      ]
    },
    {
      "number": "7",
      "uddipok": "সেলিম মিয়া দিনাজপুরের একজন আলু ব্যবসায়ী। তিনি একই এলাকায় অবস্থিত 'চিত্রা ব্যাংক লিমিটেড'-এ হিসাব খুলেছেন। এই ব্যাংকের একটি মাত্র শাখা এবং এটি শুধু দিনাজপুর এলাকাতেই কার্যক্রম পরিচালন করে। পরবর্তীতে তিনি ব্যবসায়িক লেনদেন পরিচালনা করতে গিয়ে অর্থ স্থানান্তর করাসহ আমদানি-রপ্তানি কার্যে নানা সমস্যার সম্মুখীন হন।",
      "tag": "SB 21",
      "sub_questions": [
        {
          "label": "ক",
          "question": "মুরাবাহা কী?",
          "explanation": "ঋণগ্রহীতাকে কোনো কিছু (গাড়ি, যন্ত্রপাতি) কেনার জন্য অর্থায়ন করাকে মুরাবাহা সেবা বলা হয়।"
        },
        {
          "label": "খ",
          "question": "কীভাবে মোবাইল ব্যাংকিং-এর মাধ্যমে জনগণের জীবনযাত্রার মান সহজ করা হয়েছে? ব্যাখ্যা করো।",
          "explanation": "মোবাইল ব্যাংকিং-এর মাধ্যমে মোবাইল ব্যবহার করে যেকোনো জায়গায় থেকে ব্যাংকিং সুবিধা পাওয়া যায়। আধুনিক ব্যাংকিং-এর নতুন সংযোজন হলো মোবাইল ব্যাংকিং। গ্রাহকের পরিচয় নিশ্চিত হয়ে এ সেবা দেওয়া হয়। এর ফলে গ্রাহককে টাকা পাঠাতে আগের মতো ব্যাংকে যাওয়া লাগে না। বাংলাদেশে বিকাশ, রকেট, নগদ ইত্যাদি মোবাইল ব্যাংকিং-এর উদাহরণ। এর ব্যবহার জনগণের জীবনযাত্রার মান সহজ করেছে।"
        },
        {
          "label": "গ",
          "question": "কাঠামোর ভিত্তিতে 'চিত্রা ব্যাংক লিমিটেড' কোন ধরনের ব্যাংক? ব্যাখ্যা করো।",
          "explanation": "কাঠামোর ভিত্তিতে চিত্রা ব্যাংক লিমিটেড হলো একক ব্যাংক। এ ব্যাংক একটি অফিসের মাধ্যমে ব্যাংকিং কাজ পরিচালনা করে। এর কাজ একটি নির্দিষ্ট এলাকায় সীমাবদ্ধ থাকে। বাংলাদেশে একক ব্যাংক ব্যবস্থার প্রচলন নেই। উদ্দীপকে সেলিম মিয়া দিনাজপুরের একজন আলু ব্যবসায়ী। তিনি তার এলাকায় অবস্থিত চিত্রা ব্যাংক লিমিটেড-এ হিসাব খুলেছেন। এই ব্যাংকের একটি মাত্র শাখা। এমনকি এটি শুধু দিনাজপুর এলাকাতে ব্যাংকিং কাজ পরিচালনা করে। অন্য কোনো স্থানে এ ব্যাংকের কোনো শাখা নেই। বৈশিষ্ট্যগত দিক থেকে চিত্রা ব্যাংক লিমিটেডের সাথে একক ব্যাংকের মিল রয়েছে। তাই বলা যায়, চিত্রা ব্যাংক লিমিটেড হলো একটি একক ব্যাংক।"
        },
        {
          "label": "ঘ",
          "question": "\"বিভিন্ন সীমাবদ্ধতার কারণে 'চিত্রা ব্যাংক লি.' সেলিম মিয়ার জন্য উপযুক্ত ব্যাংক নয়\"-উক্তিটি বিশ্লেষণ করো।",
          "explanation": "একক ব্যাংক হওয়ায় বিভিন্ন সীমাবদ্ধতার কারণে চিত্রা ব্যাংক লি. সেলিম মিয়ার জন্য উপযুক্ত ব্যাংক নয়-উক্তিটি যথার্থ। একক ব্যাংকের কার্যাবলি শুধু একটি নির্দিষ্ট স্থানে সম্পাদিত হয়। এর কোনো শাখা অফিস থাকে না। তাছাড়া এর কার্যাবলি শুধু একটি নির্দিষ্ট এলাকায় সীমাবদ্ধ থাকে। ফলে এ ব্যাংকের ব্যবসায়ী গ্রাহকরা দেশের যেকোনো স্থানে লেনদেন করতে পারে না। উদ্দীপকে আলু ব্যবসায়ী সেলিম মিয়া দিনাজপুরে ব্যবসায় পরিচালনা করেন। তিনি একই এলাকায় অবস্থিত চিত্রা ব্যাংক লি. নামে একটি একক ব্যাংকে হিসাব খুলেছেন। পরবর্তীতে তার ব্যবসায়ের পরিধি বেড়ে যায়। ফলে তিনি অর্থ স্থানান্তরসহ আমদানি-রপ্তানি কাজে নানা সমস্যার সম্মুখীন হন। চিত্রা ব্যাংক লি.-এর মতো একক ব্যাংকগুলোর মূল সীমাবদ্ধতা হলো এটি কেবল একটি শাখার মাধ্যমে কাজ করে। দেশ-বিদেশের বিভিন্ন জায়গায় এর শাখা থাকে না। ফলে গ্রাহক যেকোনো জায়গায় থেকে ব্যাংকিং লেনদেনে ব্যর্থ হন। গ্রাহক প্রয়োজনে এক জায়গায় থেকে অন্য জায়গায় টাকা পাঠাতে পারে না। এছাড়া আমদানি-রপ্তানি বাণিজ্যে প্রত্যয়পত্রের সুবিধা নিতে পারে না। এসব কারণে উদ্দীপকে সেলিম মিয়া সমস্যার সম্মুখীন হচ্ছেন। তাই সেলিম মিয়ার জন্য চিত্রা ব্যাংক উপযুক্ত নয়। সুতরাং, তিনি শাখা ব্যাংকে হিসাব খুলে লেনদেন করতে পারেন।"
        }
      ]
    },
    {
      "number": "8",
      "uddipok": "সরকারের সহযেগিতায় বেসরকারি মালিকানায় 'লুইস ব্যাংক লি.' নামে একটি বিশেষায়িত ব্যাংক প্রতিষ্ঠা করা হয়। এ ব্যাংক দেশের শিল্প খাতের উন্নয়নের লক্ষ্যে যন্ত্রপাতি সংগ্রহ ও কারখানা শিল্পের উন্নয়নে কাজ করে। পাশাপাশি ব্যাংকটি শুরুতে প্রচুর পরিমাণ ঋণ দিয়ে গ্রাহকদের দৃষ্টি কাড়ে। ঋণদান এবং বিনিয়োগের পরিমাণ অতিরিক্ত হওয়ায় আমানতকারীদের জমাকৃত অর্থ সময়মতো পরিশোধে সমস্যার সম্মুখীন হয়।",
      "tag": "SB 21",
      "sub_questions": [
        {
          "label": "ক",
          "question": "আঞ্চলিক ব্যাংক কী?",
          "explanation": "কোনো নির্দিষ্ট অঞ্চলের কার্যক্রম পরিচালনা করার জন্য প্রতিষ্ঠিত ব্যাংককে আঞ্চলিক ব্যাংক বলা হয়।"
        },
        {
          "label": "খ",
          "question": "ইজারা কী? ব্যাখ্যা করো।",
          "explanation": "মেশিন, যন্ত্রপাতি, যানবাহনসহ অন্যান্য স্থায়ী সম্পত্তি সরাসরি না কিনে নির্ধারিত ভাড়া দিয়ে নির্দিষ্ট সময়ের জন্য ব্যবহার করাই হলো ইজারা। ব্যাংক কখনও কখনও গ্রাহকের অনুরোধে বিভিন্ন সম্পদ কিনে নির্দিষ্ট সময়ের জন্য গ্রাহকের ব্যবহারের উদ্দেশ্যে তার কাছে হস্তান্তর করে। এক্ষেত্রে উক্ত সম্পদের মালিকানা ব্যাংকের কাছেই থাকে। নির্দিষ্ট সময় শেষে গ্রাহক এ সম্পদ পুনরায় ব্যাংকের কাছে ফেরত দেয়। উক্ত সম্পদ ব্যবহারের সময়টুকুর জন্য গ্রাহক ব্যাংককে নির্দিষ্ট পরিমাণ ভাড়া দেয়।"
        },
        {
          "label": "গ",
          "question": "কারখানা শিল্পের উন্নয়নে গঠিত 'লুইস ব্যাংক লি,' কোন ধরনের ব্যাংক? ব্যাখ্যা করো।",
          "explanation": "কারখানা শিল্পের উন্নয়নে গঠিত লুইস ব্যাংক লি. হলো একটি শিল্প ব্যাংক। এ ব্যাংক দেশের শিল্পখাতের উন্নয়নে প্রতিষ্ঠিত ও পরিচালিত হয়। যন্ত্রপাতি সংগ্রহ, ভূমি ক্রয়, কারখানা নির্মাণ ইত্যাদির জন্য এ ব্যাংক ঋণ দেয়। তাছাড়া এ ব্যাংক ঋণ দিয়ে নতুন উদ্যোক্তা তৈরি ও বর্তমান উদ্যোক্তাদের সাহায্য করে। উদ্দীপকে লুইস ব্যাংক লি. সরকারের সহযোগিতায় বেসরকারি মালিকানায় প্রতিষ্ঠা করা হয়। এটি একটি বিশেষায়িত ব্যাংক। এ ব্যাংক দেশের শিল্প খাতের উন্নয়নের জন্য যন্ত্রপাতি সংগ্রহে সাহায্য করে। এছাড়া কারখানা শিল্পের উন্নয়নে কাজ করে। এ ব্যাংকের সাথে শিল্প ব্যাংকের বৈশিষ্ট্যের মিল আছে। তাই বলা যায়, উদ্দীপকে লুইস ব্যাংক লি. হলো শিল্প ব্যাংক।"
        },
        {
          "label": "ঘ",
          "question": "কোন নীতি ভঙ্গ করার কারণে 'লুইস ব্যাংক লি.' আমানতকারীদের জমাকৃত অর্থ পরিশোধ করতে পারছে না? বর্ণনা করো।",
          "explanation": "তারল্য নীতি ভঙ্গ করার কারণে লুইস ব্যাংক লি. আমানতকারীদের জমাকৃত টাকা পরিশোধ করতে পারছে না। চাওয়ামাত্র নগদে গ্রাহকের টাকা পরিশোধ করার ক্ষমতাই হলো তারল্য। আর এজন্য একটি নির্দিষ্ট পরিমাণ তরল সম্পদ সংরক্ষণের কৌশলই হলো তারল্য নীতি। এক্ষেত্রে, বেশি পরিমাণ নগদ টাকা সংরক্ষণের কারণে যেন ঋণ দেওয়ার সামর্থ্য কমে না যায় সেদিকে খেয়াল রাখতে হয়। উদ্দীপকে লুইস ব্যাংক লি. একটি বিশেষায়িত ব্যাংক। এ ব্যাংক শিল্প খাতের উন্নয়নে কাজ করে। পাশাপাশি ব্যাংকটি শুরুতে প্রচুর পরিমাণ ঋণ দিয়ে গ্রাহকদের দৃষ্টি কাড়ে। আবার মুনাফার আশায় বেশি পরিমাণে বিনিয়োগ করে। এক্ষেত্রে, ব্যাংক ব্যবসায়ের তারল্য নীতি ভঙ্গ হয়। ফলে আমানতকারীদের জমাকৃত টাকা সময়মতো পরিশোধে লুইস ব্যাংক লি. সমস্যার সম্মুখীন হয়। তারল্য নীতি অনুযায়ী লুইস ব্যাংক লি.-এর মতো ব্যাংকগুলোকে তার আমানতকারীদের জন্য পর্যাপ্ত নগদ টাকা সংরক্ষণ করা উচিত। এ নীতির আলোকে আমানতকারী টাকা তুলতে চাইলে তাকে তৎক্ষণাৎ টাকা দিতে হবে। আবার আমানতের সব টাকা তরল অবস্থায় রেখে দিলে ব্যাংকের মুনাফা হবে না। সুতরাং, সার্থক ব্যাংক ব্যবসায় অতিরিক্ত তারল্য থাকবে না। আবার, তারল্য সংকটও হবে না। ফলে ব্যবসায়ে মুনাফা ও সুনাম উভয় অর্জিত হবে। তাই বলা যায়, উদ্দীপকে লুইস ব্যাংক লি. তারল্য নীতি অনুসরণ করলে গ্রাহকের জমাকৃত টাকা পরিশোধ করতে পারত।"
        }
      ]
    },
    {
      "number": "9",
      "uddipok": "মারুফ হোসেন একজন ব্যবসায়ী। ব্যবসায়িক কার্যক্রম পরিচালনা করার জন্য তার একটি ব্যাংকে হিসাব রয়েছে। সে ইচ্ছামতো ব্যাংকে লেনদেন করে। ব্যবসায় সম্প্রসারণ করে নতুন নতুন শিল্প প্রতিষ্ঠান স্থাপন করে দেশের জনগণের বেকারত্ব দূর করে। শিল্প প্রতিষ্ঠান স্থাপনে তার প্রচুর অর্থের প্রয়োজন হয়। অর্থের চাহিদা মেটানোর জন্য মারুফ হোসেন উক্ত ব্যাংক ঋণের আবেদন করে।",
      "tag": "SB 21",
      "sub_questions": [
        {
          "label": "ক",
          "question": "প্রত্যয়পত্র কী?",
          "explanation": "যে পত্রের মাধ্যমে ব্যাংক আমদানিকারকের পক্ষে এবং রপ্তানিকারকের অনুকূলে অর্থ পরিশোধের নিশ্চয়তা দেয় তাকে প্রত্যয়পত্র বলা হয়।"
        },
        {
          "label": "খ",
          "question": "বাণিজ্যিক ব্যাংক কীভাবে ঋণ আমানত সৃষ্টি করে? ব্যাখ্যা করো।",
          "explanation": "ব্যাংক সরাসরি নগদে ঋণ না দিয়ে ঋণগ্রহীতার আমানত হিসাবে স্থানান্তরপূর্বক উক্ত আমানত থেকে নতুন ঋণের সৃষ্টি করলে তাকে ঋণ আমানত সৃষ্টি বলে। বাণিজ্যিক ব্যাংক ঋণ আমানত হিসাবে ঋণের অর্থ ক্রেডিট করে। অতঃপর ঋণগ্রহীতা উক্ত ঋণের অর্থ চেকের মাধ্যমে উত্তোলন করে। এভাবে প্রদত্ত ঋণ থেকে আমানতের সৃষ্টি হয়।"
        },
        {
          "label": "গ",
          "question": "বাণিজ্যিক ব্যাংকের তহবিলের উৎস কী কী? বর্ণনা করো।",
          "explanation": "বাণিজ্যিক ব্যাংকের তহবিলের উৎস হলো পরিশোধিত মূলধন, সংরক্ষিত তহবিল, আমানত ও ধার গ্রহণ। মুনাফা অর্জনের উদ্দেশ্যে যে ব্যাংক আমানত সংগ্রহ, ঋণদান ও গ্রাহকদের বিভিন্ন ব্যাংকিং সেবা সুবিধা দেয় তাকে বাণিজ্যিক ব্যাংক বলা হয়। বাণিজ্যিক ব্যাংকের মূল উদ্দেশ্য মুনাফা অর্জন করা। উদ্দীপকে জনাব মারুফ একজন ব্যবসায়ী। তিনি যে ব্যাংকে হিসাব পরিচালনা করেন সেটি হলো বাণিজ্যিক ব্যাংক। বাণিজ্যিক ব্যাংকের তহবিলের প্রধান উৎস হচ্ছে পরিশোধিত মূলধন। এ উৎস থেকে সংগৃহীত মূলধন মালিকদের মূলধন নামে পরিচিত। অন্যদিকে, প্রতি বছর মুনাফার একটি অংশ শেয়ারহোল্ডার বা মালিকগণের মধ্যে বণ্টন না করে সংরক্ষিত তহবিলে সংরক্ষণ করা হয়। জনগণের কাছ থেকে বিভিন্ন মেয়াদে আমানত সংগ্রহ করে তা ব্যাংকের তহবিলে ব্যবহার করা যায়। বাণিজ্যিক ব্যাংক কেন্দ্রীয় ব্যাংক এবং অন্যান্য বাণিজ্যিক ব্যাংকগুলো থেকে ঋণ নিয়ে তহবিল সংগ্রহ করতে পারে। সুতরাং, পরিশোধিত মূলধন, সংরক্ষিত তহবিল, আমানত এবং ধার গ্রহণ বাণিজ্যিক ব্যাংকের তহবিলের উৎস।"
        },
        {
          "label": "ঘ",
          "question": "মারুফ হোসেন নতুন শিল্প প্রতিষ্ঠান স্থাপনের মাধ্যমে বেকারত্ব দূরীকরণে কী ভূমিকা পালন করে তা বিশ্লেষণ করো।",
          "explanation": "উদ্দীপকে মারুফ হোসেন নতুন শিল্প প্রতিষ্ঠান স্থাপনের মাধ্যমে অর্থনৈতিক কর্মকাণ্ডের প্রসার ঘটিয়ে কর্মসংস্থানের সুযোগ সৃষ্টি করে বেকারত্ব দূরীকরণে ভূমিকা রাখে। অর্থনৈতিক উন্নয়নের জন্য শিল্পে বেশি বিনিয়োগ করা প্রয়োজন। অর্থাৎ, বেশিসংখ্যক ব্যবসায়ী ও শিল্পোদ্যোক্তা হলো শক্তিশালী অর্থনৈতিক উন্নয়নের অন্যতম পূর্বশর্ত। উদ্দীপকে মারুফ হোসেন একজন ব্যবসায়ী। তিনি নতুন নতুন শিল্প প্রতিষ্ঠান স্থাপন করেন। এতে তার ব্যবসায় সম্প্রসারিত হয়। পাশাপাশি দেশের জনগণের বেকারত্বও দূর হয়। ব্যবসায় সম্প্রসারণে প্রয়োজনীয় অর্থের যোগান দিতে তিনি ব্যাংকে ঋণের আবেদন করেন। মারুফ হোসেন মূলত একজন শিল্পোদ্যোক্তা। তার মননশীল চিন্তা বাস্তবায়নে দেশের অর্থনৈতিক কাঠামো মজবুত হয়। এতে ব্যক্তি নিজে সহ বেকার জনগোষ্ঠীর কাজের সুযোগ তৈরি হয়। দক্ষ জনবল সৃষ্টি হয়। জাতীয় আয় বৃদ্ধি পায়, মোট জনগণের জীবনযাত্রার মান উন্নত হয়। সর্বোপরি, দেশের অর্থনৈতিক উন্নয়ন নিশ্চিত হয়। তাই বলা যায়, মারুফ হোসেনের নতুন শিল্প প্রতিষ্ঠান স্থাপন বেকারত্ব দূরীকরণে প্রত্যক্ষ ভূমিকা রাখে।"
        }
      ]
    },
    {
      "number": "10",
      "uddipok": "তারিম এন্টারপ্রাইজ উৎপাদন বৃদ্ধির লক্ষ্যে ৪০,০০,০০০ টাকার একটি মেশিন কোরিয়ার হুংওয়া কোম্পানি থেকে ক্রয় করতে ইচ্ছুক। মেশিনটি কেনার জন্য দত্ত ট্রেডার্স থেকে প্রাপ্ত ১০,০০,০০০ টাকার অঙ্গীকারপত্রটি মুন ব্যাংককে হস্তান্তর করে ৯,০০,০০০ টাকা সংগ্রহ করেন এবং ঐ ব্যাংক থেকেই ১৫,০০,০০০ টাকা ঋণ নেন। বাকি অর্থ প্রতিষ্ঠান থেকে ব্যবস্থা করেন। মুন ব্যাংক প্রয়োজনীয় ডলার সংগ্রহ ও আনুষঙ্গিক দলিল প্রস্তুত করে মেশিনটি ক্রয়ে সহায়তা করার ফলে কাঙ্ক্ষিত উৎপাদন বৃদ্ধি পেয়েছে।",
      "tag": "SB 21",
      "sub_questions": [
        {
          "label": "ক",
          "question": "লকার ভাড়া কী?",
          "explanation": "সার্ভিস চার্জের বিনিময়ে গ্রাহকের স্বর্ণ, রৌপ্য এবং মূল্যবান দলিলপত্র লকারে সংরক্ষণের সুবিধা দেওয়াকে লকার ভাড়া বলা হয়।"
        },
        {
          "label": "খ",
          "question": "বাণিজ্যিক ব্যাংক কীভাবে অর্থনৈতিক স্থিতিশীলতা রক্ষা করে? ব্যাখ্যা করো।",
          "explanation": "ঋণ নিয়ন্ত্রণে কেন্দ্রীয় ব্যাংককে সাহায্য করে বাণিজ্যিক ব্যাংক অর্থনৈতিক স্থিতিশীলতা রক্ষা করে। কেন্দ্রীয় ব্যাংক মুদ্রাবাজারের নিয়ন্ত্রক হিসেবে বাণিজ্যিক ব্যাংকগুলোর মাধ্যমে বাজারে অর্থ সরবরাহ নিয়ন্ত্রণ করে। পণ্যমূল্য বেড়ে গেলে বা মুদ্রাস্ফীতি ঘটলে অর্থের সরবরাহ কমাতে হয়। আবার অর্থের অভাব দেখা দিলে মুদ্রার সরবরাহ বাড়াতে হয়। এ কাজে বাণিজ্যিক ব্যাংক কেন্দ্রীয় ব্যাংকের খোলাবাজার নীতি, ব্যাংক হার নীতি, জমার হার পরিবর্তন নীতির প্রয়োগে সাহায্য করে। ফলে অর্থনৈতিক স্থিতিশীলতা নিশ্চিত হয়।"
        },
        {
          "label": "গ",
          "question": "মুন ব্যাংকটি কোন ধরনের ব্যাংক? ব্যাখ্যা করো।",
          "explanation": "উদ্দীপকের মুন ব্যাংকটি কার্যভিত্তিক অন্যান্য ব্যাংকের অন্তর্গত আমদানি-রপ্তানি ব্যাংক। এ ব্যাংক আমদানি-রপ্তানি বাণিজ্যে সহায়তা করার উদ্দেশ্যে প্রতিষ্ঠিত হয়। মূলত আমদানির জন্য ঋণ সরবরাহ, প্রত্যয়পত্র (LC) ইস্যুর সুযোগ, আমদানি তদারকিসহ বিভিন্ন উপদেশমূলক কাজ করে থাকে। উদ্দীপকে তারিম এন্টারপ্রাইজ উৎপাদন বৃদ্ধির লক্ষ্যে ৪০,০০,০০০ টাকার একটি মেশিন কোরিয়ার হুংওয়া কোম্পানি থেকে কিনতে চায়। মেশিনটি কেনার জন্য দত্ত ট্রেডার্স থেকে প্রাপ্ত ১০,০০,০০০ টাকার অঙ্গীকারপত্রটি মুন ব্যাংকে হস্তান্তর করে ৯,০০,০০০ টাকা সংগ্রহ করে। এছাড়াও ঐ ব্যাংক থেকে ১৫,০০,০০০ টাকা ঋণ নেয় এবং বাকি টাকা প্রতিষ্ঠান থেকে ব্যবস্থা করে। অর্থাৎ, উদ্দীপকে মুন ব্যাংকের বৈশিষ্ট্যের সাথে আমদানি-রপ্তানি ব্যাংকের বৈশিষ্ট্যের মিল রয়েছে। তাই বলা যায়, উদ্দীপকে মুন ব্যাংক হলো আমদানি-রপ্তানি ব্যাংক।"
        },
        {
          "label": "ঘ",
          "question": "তারিম এন্টারপ্রাইজের উৎপাদন বৃদ্ধিতে মুন ব্যাংকের কার্যক্রম বিশ্লেষণ করো।",
          "explanation": "আমদানি-রপ্তানি সংশ্লিষ্ট কাজে সহায়তা করে উদ্দীপকে মুন ব্যাংক তারিম এন্টারপ্রাইজের উৎপাদন বৃদ্ধিতে গুরুত্বপূর্ণ ভূমিকা পালন করে। আমদানি-রপ্তানি ব্যাংক প্রতিষ্ঠানের মুখ্য উদ্দেশ্য হলো আমদানি-রপ্তানি কাজে সহায়তা করা। এ ব্যাংক আমদানির জন্য ঋণ দিয়ে থাকে। এছাড়াও প্রত্যয়পত্র ইস্যু ও আমদানি তদারকি করাও এ ব্যাংকের কাজ। উদ্দীপকে তারিম এন্টারপ্রাইজ উৎপাদন বৃদ্ধির লক্ষ্যে ৪০,০০,০০০ টাকার একটি মেশিন কিনতে চায়। মেশিনটি কোরিয়ার হুংওয়া কোম্পানি থেকে কিনতে চায়। মেশিন কেনার জন্য দত্ত ট্রেডার্স থেকে পাওয়া ১০,০০,০০০ টাকার অঙ্গীকারপত্রটি মুন ব্যাংকে হস্তান্তর করে ৯,০০,০০০ টাকা পাওয়া গেছে। এছাড়াও প্রতিষ্ঠানটি থেকে ১৫,০০,০০০ টাকা ঋণও নেয়। মুন ব্যাংক তারিম এন্টারপ্রাইজকে ঋণ ও আমদানিসংক্রান্ত অন্যান্য সুবিধা দিয়েছে। উক্ত সুবিধা দেওয়ার কারণে তারিম এন্টারপ্রাইজ মেশিনটি কিনতে পেরেছে। মেশিনটি কেনার ফলে প্রতিষ্ঠানটির উৎপাদন ক্ষমতা বেড়ে যায়। মুন ব্যাংক মেশিনটি আমদানিতে সহায়তা না করলে উৎপাদন বাড়ানো সম্ভব হতো না। তাই বলা যায়, তারিম এন্টারপ্রাইজের উৎপাদন বৃদ্ধিতে মুন ব্যাংক-এর কার্যক্রম তাৎপর্যপূর্ণ।"
        }
      ]
    },
    {
      "number": "11",
      "uddipok": "'পদ্মা ব্যাংক' একটি বাণিজ্যিক ব্যাংক। ব্যাংকটি অন্যান্য ব্যাংকের মতই দৈনন্দিন কার্য সম্পাদন করে। ব্যাংকটি জনগণের অর্থ আমানত হিসেবে গ্রহণ করে এবং উক্ত অর্থ জনগণের মাঝে বিভিন্ন মেয়াদে ঋণ হিসেবে বিভিন্ন খাতে বিনিয়োগ করে। ঋণ দেওয়ার সময় দেশের সকল শ্রেণির জনগণ যাতে সমান সুযোগ-সুবিধা পায় সেদিকে খেয়াল রাখে। জনগণের মূল্যবান সম্পদের কোনো ক্ষয়ক্ষতি না হয় সেদিকেও খেয়াল রাখে এবং দেশের অর্থনৈতিক স্থিতিশীলতা রক্ষা করে।",
      "tag": "SB 21",
      "sub_questions": [
        {
          "label": "ক",
          "question": "সরকারি ব্যাংক কী?",
          "explanation": "সরকারি উদ্যোগে গঠিত, পরিচালিত ও নিয়ন্ত্রিত ব্যাংককে সরকারি ব্যাংক বলা হয়।"
        },
        {
          "label": "খ",
          "question": "সংরক্ষিত তহবিল বলতে কী বোঝায়? ব্যাখ্যা করো।",
          "explanation": "প্রতি বছর মুনাফার যে অংশ শেয়ারহোল্ডার বা মালিকগণের মধ্যে বণ্টন না করে ভবিষ্যতের জন্য সঞ্চয় করে রাখা হয় তাকে সংরক্ষিত তহবিল বলে। বাণিজ্যিক ব্যাংকের তহবিল সংগ্রহের একটি অন্যতম উৎস হলো সংরক্ষিত তহবিল। এ তহবিল ব্যবসায় সম্প্রসারণে মূলধন হিসেবে ব্যবহৃত হয়।"
        },
        {
          "label": "গ",
          "question": "'পদ্মা ব্যাংক' বাণিজ্যিক ব্যাংক হিসেবে যেসব প্রধান কাজ সম্পন্ন করে তা ব্যাখ্যা করো।",
          "explanation": "'পদ্মা ব্যাংক' বাণিজ্যিক ব্যাংক হিসেবে আমানত গ্রহণ, সুদ প্রদান, ঋণ মঞ্জুর ও সুদ গ্রহণ সহ মূলধন গঠন করে থাকে। মুনাফা অর্জনের উদ্দেশ্যে যে ব্যাংক আমানত সংগ্রহ, ঋণ প্রদান ও গ্রাহকদের বিভিন্ন ব্যাংকিং সেবা সুবিধা দেয় তাকে বাণিজ্যিক ব্যাংক বলে। বাণিজ্যিক ব্যাংকের মূল উদ্দেশ্য মুনাফা অর্জন করা। উদ্দীপকে পদ্মা ব্যাংক জনগণের অর্থ আমানত হিসেবে গ্রহণ করে। জনগণকে এ অর্থের বিনিময়ে স্বল্প হারে সুদ পরিশোধ করে। এ ব্যাংক জনগণকে বিভিন্ন মেয়াদে ঋণ প্রদান করে। অর্থাৎ, ব্যাংকটি প্রয়োজনীয় মূলধন সরবরাহ করে। এর বিনিময়ে উচ্চ হারে সুদ আদায় করে। এ সুদ গ্রহণের মাধ্যমে পদ্মা ব্যাংক মুনাফা অর্জন করে। তাই বলা যায়, পদ্মা ব্যাংক আমানত গ্রহণ ও সুদ প্রদান, ঋণ মঞ্জুর ও সুদ গ্রহণসহ মূলধন গঠন করে বাণিজ্যিক ব্যাংকের প্রধান কার্যাবলি সম্পাদন করে থাকে।"
        },
        {
          "label": "ঘ",
          "question": "জনগণের মধ্যে বৈষম্য দূর করা এবং সম্পদ রক্ষা করা 'পদ্মা ব্যাংকের' উদ্দেশ্য -তা বর্ণনা করো।",
          "explanation": "জনগণের মধ্যে বৈষম্য দূর করা এবং সম্পদ রক্ষা করা 'পদ্মা ব্যাংক-এর' উদ্দেশ্য-বক্তব্যটি যথার্থ। সম্পদের সুষম বণ্টন এবং ধনী-দরিদ্রের বৈষম্য হ্রাসকরণ এর মাধ্যমে জনগণের মধ্যে সমতা বিধান করা যায়। সঠিকভাবে সম্পদের সুষম বণ্টন করা হলে জনগণের মধ্যে বৈষম্য দূর হয়। উদ্দীপকে পদ্মা ব্যাংক অন্যান্য সব বাণিজ্যিক ব্যাংকের ন্যায় ব্যাংকিং কার্যাবলি সম্পাদন করে। ঋণ প্রদানের সময় সকল শ্রেণি যাতে সমান সুযোগ-সুবিধা পায় সেদিকে খেয়াল রাখে। পাশাপাশি জনগণের মূল্যবান সম্পদ হেফাজতের বিষয়টি বিবেচনা করে। এছাড়াও দেশের অর্থনৈতিক স্থিতিশীলতা রক্ষা করে। উদ্দীপকে পদ্মা ব্যাংক জনগণের মধ্যে বৈষম্য দূর করা এবং সম্পদ হেফাজতের চেষ্টা করে। এক্ষেত্রে, ব্যাংকটি অর্থনীতির সকল খাতকে সমানতালে উন্নত করে সামগ্রিকভাবে সম্পদের সুষম বণ্টন নিশ্চিত করার চেষ্টা করে। এছাড়া গ্রাহকদের অর্থের নিরাপত্তা বিধানের মাধ্যমে ব্যাংকটি গ্রাহকদের সম্পদ হেফাজত করছে। অর্থাৎ, পদ্মা ব্যাংক-এর সকল কার্যক্রম জনগণের মধ্যে বৈষম্য দূর করা ও সম্পদ রক্ষা করাকে নিশ্চিত করছে। তাই বলা যায়, 'পদ্মা ব্যাংক'-এর মূল উদ্দেশ্য হলো জনগণের মধ্যে বৈষম্য দূর করা এবং সম্পদ রক্ষা করা।"
        }
      ]
    }
  ]
}