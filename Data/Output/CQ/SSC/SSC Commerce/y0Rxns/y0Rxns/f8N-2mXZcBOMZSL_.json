{
  "title": "চট্টগ্রাম বোর্ড ২০২৪",
  "subtitle": "ফিন্যান্স ও ব্যাংকিং (11)",
  "questions": [
    {
      "number": "1",
      "uddipok": "জনাব রোকন রূপপুর গ্রামের দরিদ্র ও বঞ্চিত শিশুদের সেবায় নিয়োজিত 'জনসেবা' প্রতিষ্ঠানটি পরিচালনা করেন। অপরদিকে, তার প্রবাসী বন্ধু লোকমান সাহেব জাপানের একটি কোম্পানিতে শ্রম দিয়ে সেখান থেকে প্রচুর অর্থ বাংলাদেশে পাঠিয়ে থাকেন।",
      "tag": "CTG.B 24",
      "sub_questions": [
        {
          "label": "ক",
          "question": "অবণ্টিত মুনাফা কী?",
          "explanation": "মুনাফার যে অংশ শেয়ারহোল্ডারদের মধ্যে বণ্টন করা হয় না তাকে অবণ্টিত মুনাফা বলে।"
        },
        {
          "label": "খ",
          "question": "বাণিজ্যিক পত্র বলতে কীবোঝায়? ব্যাখ্যা করা।",
          "explanation": "ব্যবসায় প্রতিষ্ঠান অর্থায়নের জন্য নির্দিষ্ট সময়ান্তে লাভসহ আসল অর্থ ফেরত প্রদানের শর্তে স্বল্পমেয়াদি যে দলিল বিক্রি করে তাকে বাণিজ্যিক পত্র বলে। প্রতিষ্ঠানের সুনাম বাণিজ্যিক পত্র বিক্রয়ে জামানত হিসেবে কাজ করে। খ্যাতিমান ব্যক্তি, বাণিজ্যিক ব্যাংক, বিমা কোম্পানি ইত্যাদি প্রতিষ্ঠান বাণিজ্যিক পত্র বিক্রয় করে সাময়িক সময়ের জন্য অর্থায়ন করতে পারে।"
        },
        {
          "label": "গ",
          "question": "জনাব রোকনের প্রতিষ্ঠানটি অর্থায়নের শ্রেণিবিভাগ অনুযায়ী কোন শ্রেণির অন্তর্ভুক্ত? বর্ণনা দাও।",
          "explanation": "জনাব রোকনের প্রতিষ্ঠানটি অর্থায়নের শ্রেণিবিভাগ অনুযায়ী অব্যবসায়ী প্রতিষ্ঠানের অর্থায়নের অন্তর্ভুক্ত। অব্যবসায়ী প্রতিষ্ঠান দরিদ্র ও বঞ্চিত মানুষের সেবায় কাজ করে। এ ধরনের প্রতিষ্ঠান অমুনাফাভিত্তিক হয়। সাধারণত সমাজের বিত্তশালী ব্যক্তিরা এসব প্রতিষ্ঠানে অনুদান দেন। এছাড়া সাধারণ জনগণও তাদের প্রয়োজনের অতিরিক্ত অর্থ দিয়ে এসব প্রতিষ্ঠানকে সাহায্য করে। উদ্দীপকে জনাব রোকন রূপপুর গ্রামের দরিদ্র ও বঞ্চিত শিশুদের সেবায় নিয়োজিত 'জনসেবা' প্রতিষ্ঠানটি পরিচালনা করেন। প্রতিষ্ঠানটি একটি অব্যবসায়ী ও অমুনাফাভিত্তিক প্রতিষ্ঠান। সমাজের বঞ্চিত ও দরিদ্র বাচ্চাদের উন্নয়নে প্রতিষ্ঠানটি কাজ করে। এক্ষেত্রে প্রতিষ্ঠানটির অর্থসংস্থানের উৎস হলো সমাজের ধনী ও গণ্যমান্য ব্যক্তি। এদের কাছ থেকে অনুদান নিয়ে প্রতিষ্ঠান পরিচালনায় ব্যবহার করা হয়। তাই বলা যায়, 'জনসেবা' প্রতিষ্ঠানের অর্থায়নের ধরন হলো অব্যবসায়ী প্রতিষ্ঠানের অর্থায়ন।"
        },
        {
          "label": "ঘ",
          "question": "জনাব রোকনের বন্ধুর পাঠানো অর্থ বাংলাদেশের আমদানি ও রপ্তানি ঘাটতি পূরণে সহায়তা করে- এর সপক্ষে তোমার মতামত দাও।",
          "explanation": "\"জনাব রোকনের বন্ধুর পাঠানো অর্থ বাংলাদেশের আমদানি ও রপ্তানি ঘাটতি পূরণে সহায়তা করে”- উক্তিটি যথাযথ। আমদানি ও রপ্তানি ঘাটতি তথা বাণিজ্য ঘাটতি বলতে রপ্তানি আয় অপেক্ষা আমদানি ব্যয় বেশি হওয়াকে বোঝায়। বাংলাদেশ প্রধানত আমদানিনির্ভর দেশ। রপ্তানি হতে আমদানি বেশি করতে হয় বলে প্রতি বছর বিরাট অঙ্কের বাণিজ্য ঘাটতি দেখা দেয়। এ ঘাটতি' পূরণে রেমিট্যান্স (প্রবাসীদের পাঠানো অর্থ) বিশেষ ভূমিকা রাখে। উদ্দীপকে লোকমান সাহেব একজন প্রবাসী। তিনি জাপানে থাকেন। সেখানে একটি কোম্পানিতে তিনি চাকরি করেন। তিনি নিয়মিত দেশে প্রচুর অর্থ পাঠিয়ে থাকেন। তার প্রেরিত অর্থ হলো রেমিট্যান্স। প্রবাসীরা তাদের অর্জিত অর্থ দেশে পরিবারের কাছে পাঠায়। এই টাকা দেশের জন্য রেমিট্যান্স হিসেবে বিবেচিত হয়। প্রবাসীদের প্রেরিত রেমিট্যান্স দেশের বাণিজ্যের উদ্বৃত্তকে (ব্যয় থেকে আয় বেশি হওয়া) বাড়িয়ে দেয়। এতে বাণিজ্য ঘাটতি কমে। এছাড়া রেমিট্যান্স বৈদেশিক মুদ্রার রিজার্ভ বাড়ায়। লোকমান সাহেবও তার অর্জিত অর্থ বাংলাদেশে পাঠিয়ে থাকেন। তাই বলা যায়, জনাব রোকনের বন্ধু লোকমান 'সাহেবের পাঠানো অর্থ বাংলাদেশের আমদানি ও রপ্তানি ঘাটতি পূরণে সহায়তা করে।"
        }
      ]
    },
    {
      "number": "2",
      "uddipok": "জনাব রফিক 'সূর্য' টেক্সটাইল কোম্পানির মালিক। তিনি কোম্পানির তহবিল ৫০% ঋণ মূলধন ও ৩০% অগ্রাধিকার শেয়ারের মাধ্যমে সংগ্রহের চিন্তা করেন। একটি ব্যাংক ১২% হারে ঋণ দিতে সম্মত হয়। কোম্পানি ১০০ টাকা লিখিত মূল্যের ১০ শতাংশ অগ্রাধিকার শেয়ার বাজারে বিক্রি করে। সেখান থেকে কোম্পানি ৯০ টাকা পাওয়ার প্রত্যাশা করে। কর হার ৩০%।",
      "tag": "CTG.B 24",
      "sub_questions": [
        {
          "label": "ক",
          "question": "বিনিয়োগকারীদের আয় কী হিসেবে গণ্য হয়?",
          "explanation": "বিনিয়োগকারীদের আয় প্রতিষ্ঠানের জন্য মূলধন ব্যয় হিসেবে গণ্য হয়।"
        },
        {
          "label": "খ",
          "question": "কাম্য ঋণনীতি বলতে কী বোঝায়? ব্যাখ্যা করো।",
          "explanation": "মোট মূলধনের কত অংশ ঋণ থেকে সংগ্রহ করা হবে তাকে কাম্য ঋণনীতি বলে। প্রতিষ্ঠান তার মোট মূলধনের কিছু অংশ ঋণ নিয়ে সংগ্রহ করতে পারে। সেক্ষেত্রে প্রতিষ্ঠানকে গড় মূলধন খরচ বিবেচনায় রাখতে হয়। সাধারণত ঋণকৃত তহবিলের মূলধন ব্যয় সর্বনিম্ন হয়। এজন্য প্রতিষ্ঠানকে এমন পরিমাণ ঋণ সংগ্রহ করতে হয় যেন গড় মূলধন খরচ সর্বনিম্ন হয়। মূলধন খরচ মাথায় রেখে কী পরিমাণ ঋণ নেওয়া হবে সেটি নির্ধারণ করাই হলো কাম্য ঋণনীতি।"
        },
        {
          "label": "গ",
          "question": "'সূর্য' টেক্সটাইলের ঋণ মূলধন ব্যয় নির্ণয় করো।",
          "explanation": "'সূর্য' টেক্সটাইলের ঋণ মূলধন ব্যয় নির্ণয়: দেওয়া আছে, ঋণ সুদের হার = ১২% কর হার = ৩০% বা ০.৩০ আমরা জানি, কর-সমন্বয়কৃত ঋণ মূলধন ব্যয় = ঋণের ব্যয় (১-কর হার) × ১০০ = ১২% (১ - ০.৩০) × ১০০ = ৮.৪০% 'সূর্য' টেক্সটাইলের ঋণ মূলধন ব্যয় ৮.৪০%। উত্তর: ৮,৪০%।"
        },
        {
          "label": "ঘ",
          "question": "জনাব রফিকের কোম্পানির তহবিল সংগ্রহের জন্য কোন অর্থসংস্থান কম ঝুঁকিপূর্ণ? মতামত দাও।",
          "explanation": "অগ্রাধিকার শেয়ার মূলধন ব্যয় নির্ণয়: দেওয়া আছে, লিখিত মূল্য = ১০০ টাকা লভ্যাংশ = ১০০ × ১০% = ১০ টাকা বাজার মূল্য = ৯০ টাকা আমরা জানি, অগ্রাধিকার শেয়ারের মূলধন ব্যয়, K p =  প্রত্যাশিত লভ্যাংশ   শেয়ারের বাজার মূল্য  × \\mathrm{K}_{\\mathrm{p}}=\\frac{\\text { প্রত্যাশিত লভ্যাংশ }}{\\text { শেয়ারের বাজার মূল্য }} \\times K p ​ =   শেয়ারের   বাজার   মূল্য     প্রত্যাশিত   লভ্যাংশ   ​ × ১০০ =  ১০   ৯০  × =\\frac{\\text { ১০ }}{\\text { ৯০ }} \\times =   ৯০     ১০   ​ × ১০০ = = = ১১.১১% ∴ অগ্রাধিকার শেয়ারের মূলধন ব্যয় ১১.১১%। অপরদিকে, ঋণ মূলধন ব্যয় ৮.৪০% ['গ' থেকে পাওয়া]। অর্থাৎ, ঋণ মূলধন ব্যয়ের হার (১১.১১ - ৮.৪০) = ২.৭১% কম। অর্থাৎ, ঋণের মাধ্যমে তহবিল সংগ্রহ করলে আর্থিক ঝুঁকি বাড়লেও কর সুবিধা থাকায় মূলধন ব্যয় কম হবে। ব্যবসায় প্রতিষ্ঠানকে অবশ্যই অন্ততপক্ষে মূলধন ব্যয়ের সমান হারে আয় অর্জন করতে হয়। এখানে ঋণ মূলধন ব্যয়ের হার কম হওয়ায় তা ঝুঁকি নির্দেশ করে। তাই বলা যায়, উদ্দীপকের জনাব রফিকের কোম্পানির তহবিল সংগ্রহের জন্য ঋণ মূলধন থেকে অর্থসংস্থান কম ঝুঁকিপূর্ণ।"
        }
      ]
    },
    {
      "number": "3",
      "uddipok": "মি. তুফান একজন চাকরিজীবী। মেয়ে ঝর্নার বিয়ের জন্য তিনি ৫ বছর পর ১০,০০,০০০ টাকা পাওয়ার আশায় কিছু টাকা ব্যাংকে জমা রাখতে চান। 'দিনা'ব্যাংক বার্ষিক ৯.৫০% হারে এবং 'কেকা' ব্যাংক ৯% হারে মাসিক চক্রবৃদ্ধি সুদ প্রদানের প্রস্তাব দেয়।",
      "tag": "CTG.B 24",
      "sub_questions": [
        {
          "label": "ক",
          "question": "সরল সুদের ক্ষেত্রে কীসের ওপর ভিত্তি করে সুদ গণনা করা হয়?",
          "explanation": "সরল সুদের ক্ষেত্রে আসলের ওপর ভিত্তি করে সুদ গণনা করা হয়।"
        },
        {
          "label": "খ",
          "question": "'রুল-৭২' কী? ব্যাখ্যা করো।",
          "explanation": "বার্ষিক চক্রবৃদ্ধিতে নির্দিষ্ট পরিমাণ অর্থ কত সময়ে বা কত সুদের হারে দ্বিগুণ হবে তা নির্ণয় করতে রুল-৭২ ব্যবহৃত হয়। বিধি-৭২ -এর মাধ্যমে একটি নির্দিষ্ট পরিমাণ অর্থ নির্দিষ্ট সুদের হারে কত সময়ে দ্বিগুণ হবে অথবা নির্দিষ্ট সময়ে কত হার সুদে আসল দ্বিগুণ হবে তা জানা যায়। সুদের হার বের করতে ৭২-কে সময় দিয়ে ভাগ করতে হয়, আর সময় বের করতে ৭২ কে সুদের হার দিয়ে ভাগ করতে হয়।"
        },
        {
          "label": "গ",
          "question": "মি. তুফানকে 'দিনা' ব্যাংকে কত টাকা জমা রাখতে হবে? নির্ণয় করো।",
          "explanation": "'দিনা ব্যাংকে জমাকৃত টাকার পরিমাণ নির্ণয়: দেওয়া আছে, ভবিষ্যৎ মূল্য, FV = ১০,০০,০০০ টাকা সুদের হার, i = ৯.৫০% বা, ০.০৯৫ মেয়াদ, n = ৫ বছর আমরা জানি,  বর্তমান মূল্য, PV  = F V ( ১ + i ) n = ১০ , ০০ , ০০০ ( ১ + ০ . ০৯৫ ) ৫ = ১০ , ০০ , ০০০ ১ . ৫৭৪২৩৮৭৪ =  ৬,৩৫,২২৭.৬৭ টাকা  \\begin{aligned} \\text { বর্তমান মূল্য, PV } & =\\frac{\\mathrm{FV}}{(১+\\mathrm{i})^{\\mathrm{n}}}=\\frac{১ ০, ০ ০, ০ ০ ০}{(১+০ . ০ ৯ ৫)^{৫}}=\\frac{১ ০, ০ ০, ০ ০ ০}{১ . ৫ ৭ ৪ ২ ৩ ৮ ৭ ৪} \\\\ & =\\text { ৬,৩৫,২২৭.৬৭ টাকা }\\end{aligned}   বর্তমান   মূল্য , PV  ​ = ( ১ + i ) n FV ​ = ( ১ + ০ . ০৯৫ ) ৫ ১০ , ০০ , ০০০ ​ = ১ . ৫৭৪২৩৮৭৪ ১০ , ০০ , ০০০ ​ =   ৬ , ৩৫ , ২২৭ . ৬৭   টাকা   ​ ∴মি.তুফানকে 'দিনা' ব্যাংকে ৬,৩৫,২২৭.৬৭ টাকা জমা রাখতে হবে। উত্তর: ৬,৩৫,২২৭.৬৭ টাকা।"
        },
        {
          "label": "ঘ",
          "question": "মি. তুফানের জন্য কোন প্রস্তাবটি অধিক গ্রহণযোগ্য? অর্থের সময়মূল্য নির্ণয় করে যুক্তি দাও।",
          "explanation": "'কেকা' ব্যাংকের বর্তমান মূল্য নির্ণয়: দেওয়া আছে, ভবিষ্যৎ মূল্য, FV = ১০,০০,০০০ টাকা মেয়াদ, n = ৫ বছর সুদের হার, i = ৯% বা, ০.০৯ বছরে চক্রবৃদ্ধির সংখ্যা,m = ১২ বার [ মাসিক চক্রবৃদ্ধি] আমরা জানি, বর্তমান মূল্য, P V = F V ( ১ + i m ) n × m = ১০ , ০০ , ০০০ ( ১ + 0. ০৯ ১২ ) ৫ × ১২ = ১০ , ০০ , ০০০ ১ . ৫৬৫৬৮১ = ৬ , ৩৮ , ৬৯৯ . ৭১ টাকা  \\begin{aligned} P V & =\\frac{F V}{\\left(১+\\frac{i}{m}\\right)^{n \\times m}}=\\frac{১০, ০ ০, ০ ০ ০}{\\left(১+\\frac{0 . ০ ৯}{১২}\\right)^{৫ \\times ১ ২}} \\\\ & =\\frac{১০, ০ ০, ০ ০ ০}{১. ৫ ৬ ৫ ৬ ৮ ১}=৬, ৩ ৮, ৬ ৯ ৯ . ৭ ১ \\text { টাকা } \\end{aligned} P V ​ = ( ১ + m i ​ ) n × m F V ​ = ( ১ + ১২ 0. ০৯ ​ ) ৫ × ১২ ১০ , ০০ , ০০০ ​ = ১ . ৫৬৫৬৮১ ১০ , ০০ , ০০০ ​ = ৬ , ৩৮ , ৬৯৯ . ৭১   টাকা   ​ ∴ ৫ বছর পর ১০,০০,০০০ টাকা পেতে মি.তুফানকে 'কেকা' ব্যাংকে বর্তমানে ৬,৩৮,৬৯৯.৭১ টাকা জমা রাখতে হবে। অন্যদিকে, একই পরিমাণ টাকা পেতে 'দিনা' ব্যাংকে বর্তমানে জমা রাখতে হবে ৬,৩৫,২২৭.৬৭ টাকা ['গ''থেকে পাওয়া]। অর্থাৎ, ৫ বছর একই পরিমাণ টাকা পেতে বর্তমানে 'দিনা' ব্যাংকে (৬,৩৮,৬৯৯.৭১ - ৬,৩৫,২২৭.৬৭) = ৩,৪৭২.০৪ টাকা কম জমা রাখতে হবে। তাই বলা যায়, মি. তুফানের জন্য 'দিনা' ব্যাংকের প্রস্তাবটি অধিক গ্রহণযোগ্য।"
        }
      ]
    },
    {
      "number": "4",
      "uddipok": "জনাব রানা একজন বিনিয়োগকারী। তিনি 'পাখি' ও 'মনি' নামে দুটি প্রকল্প পরিচালনা করেন। বর্তমানে মূলধন সংকটের কারণে একটি প্রকল্পের কার্যক্রম বন্ধ করে দেওয়ার সিদ্ধান্ত নেন। প্রকল্প দুটির গত ৫ বছরের অর্জিত আয়ের হার নিম্নরূপ: বছর পাখি (আয় %) মনি (আয় %) ২০১৯ ৫% ১০% ২০২০ ১৫% ৩% ২০২১ ২০% ২০% ২০২২ ২৫% ১৫% ২০২৩ –১০% ৭%",
      "tag": "CTG.B 24",
      "sub_questions": [
        {
          "label": "ক",
          "question": "দায় পরিশোধের অক্ষমতা থেকে যে ঝুঁকির সৃষ্টি হয় তাকে কী বলা হয়?",
          "explanation": "দায় পরিশোধের অক্ষমতা থেকে যে ঝুঁকির সৃষ্টি হয় তাকে আর্থিক ঝুঁকি বলে।"
        },
        {
          "label": "খ",
          "question": "বন্ডে বিনিয়োগকারীদের কোন ঝুঁকি মোকাবিলা করতে হয়? ব্যাখ্যা করো।",
          "explanation": "বন্ডে বিনিয়োগকারীদের সুদ হারের ঝুঁকি এবং তারল্য ঝুঁকি মোকাবিলা সহজে 2 করতে হয়। বন্ডের মূল্য কমে গেলে সুদ হারের ঝুঁকি সৃষ্টি হয়। অন্যদিকে, বিনিয়োগকারী প্রত্যাশিত মূল্যে বাজারে বন্ড বিক্রি করতে না পারলে তারল্য ঝুঁকির সৃষ্টি হয়। সুতরাং, বন্ডে বিনিয়োগকারীদের এ ঝুঁকিগুলো মোকাবিলা করতে হয়।"
        },
        {
          "label": "গ",
          "question": "'পাখি' প্রকল্পের আদর্শ বিচ্যুতি নির্ণয় করো।",
          "explanation": "পাখি প্রকল্পের আদর্শ বিচ্যুতি নির্ণয়:  আমরা জানি, আদর্শ বিচ্যুতি  = ∑ (  আয় হার - গড় হার)  ) 2 n − ১ \\text { আমরা জানি, আদর্শ বিচ্যুতি }=\\sqrt{\\frac{\\sum(\\text { আয় হার - গড় হার) })^{2}}{n-১}}   আমরা   জানি ,  আদর্শ   বিচ্যুতি   = n − ১ ∑ (   আয়   হার  -  গড়   হার )  ) 2 ​ ​ এখানে, Σ ( \\Sigma\\left(\\right. Σ ( আয় হার - গড় হার) 2 = { }^{2}= 2 = অতীতে অর্জিত আয় হার থেকে গড় আয় হারের পার্থক্যের বর্গের সমষ্টি n= বছরের সংখ্যা = ৫ ∴ \\therefore ∴ আদর্শ বিচ্যুতি =  ১৯২.৫০  = =\\sqrt{\\text { ১৯২.৫০ }}= =   ১৯২ . ৫০   ​ = ১৩.৮৭% (প্রায়)। ∴ \\therefore ∴ পাখি প্রকল্পের আদর্শ বিচ্যুতি ১৩.৮৭%। উত্তর: ১৩.৮৭% (প্রায়)।"
        },
        {
          "label": "ঘ",
          "question": "জনাব রানার জন্য কোন প্রকল্পটি বন্ধ করা অধিকতর যুক্তিসঙ্গত? মতামত দাও।",
          "explanation": "জনাব রানার জন্য কোন প্রকল্পটি বন্ধ করা অধিকতর যুক্তিযুক্ত হবে তা জানার জন্য মনি প্রকল্পেরও আদর্শ বিচ্যুতি নির্ণয় করতে হবে। মনি প্রকল্পের আদর্শ বিচ্যুতি নির্ণয়: আমরা জানি, আদর্শ বিচ্যুতি = ∑ (  আয় হার - গড় হার)  2 n − ১ =\\sqrt{\\frac{\\sum\\left(\\text { আয় হার - গড় হার) }{ }^{2}\\right.}{n-১}} = n − ১ ∑ (   আয়   হার  -  গড়   হার )  2 ​ ​ এখানে, Σ \\Sigma Σ (আয় হার - গড় হার) 2 = { }^{2}= 2 = অতীতে অর্জিত আয় হার থেকে গড় আয় হারের পার্থক্যের বর্গের সমষ্টি n = বছরের সংখ্যা = ৫ ∴ \\therefore ∴ আদর্শ বিচ্যুতি = 88. ৫০ = =\\sqrt{88 . ৫ ০}= = 88. ৫০ ​ = ৬.৬৭% (প্রায়)। উদ্দীপকে পাখি প্রকল্পের আদর্শ বিচ্যুতি ১৩.৮৭% ('গ' থেকে পাওয়া)। আর, মনি প্রকল্পের আদর্শ বিচ্যুতি ৬.৬৭%। আমরা জানি, আদর্শ বিচ্যুতির বড় মান বেশি ঝুঁকি নির্দেশ করে। সুতরাং,পাখি প্রকল্পের ঝুঁকি বেশি। তাই বলা যায়, জনাব রানার পাখি প্রকল্পটি বন্ধ করা যৌক্তিক হবে।"
        }
      ]
    },
    {
      "number": "5",
      "uddipok": "জনাব জহির 'আলফা' কোম্পানির শেয়ার ক্রয় করেন। যার ফলে তিনি কোম্পানির মালিক হওয়ার ও ভোটাধিকার প্রদান করার পূর্ণ সুযোগ পান। অপরদিকে, রায়হান 'বিটা' কোম্পানির শেয়ার ক্রয় করেন। তিনি সবার আগে নির্দিষ্ট হারে লভ্যাংশ পান তবে কোম্পানির মালিক হওয়ার কোনো সুযোগ নেই।",
      "tag": "CTG.B 24",
      "sub_questions": [
        {
          "label": "ক",
          "question": "প্রাথমিক বাজার কী?",
          "explanation": "কোম্পানি যে বাজারে শেয়ার বিক্রির প্রথম প্রস্তাব করে তাকে প্রাথমিক বাজার বলে।"
        },
        {
          "label": "খ",
          "question": "স্টক লভ্যাংশ প্রদানের ফলে কী বৃদ্ধি পায়? ব্যাখ্যা করো।",
          "explanation": "ইস্যুকৃত শেয়ারের ওপর স্টক লভ্যাংশ প্রদান করলে কোম্পানির শেয়ার সংখ্যা বৃদ্ধি পায়। কোম্পানি অনেক সময় নগদ লভ্যাংশের পরিবর্তে স্টক লভ্যাংশ প্রদান করে থাকে। আবার অনেক সময় নগদ লভ্যাংশের পাশাপাশি স্টক লভ্যাংশ দিয়ে থাকে। এক্ষেত্রে বর্তমান শেয়ারের ওপর আনুপাতিক হারে স্টক লভ্যাংশ প্রদান করে। ফলে শেয়ার সংখ্যা বৃদ্ধি পায়।"
        },
        {
          "label": "গ",
          "question": "রায়হান কোন প্রকারের শেয়ার ক্রয় করেন? ব্যাখ্যা করো।",
          "explanation": "উদ্দীপকের রায়হান অগ্রাধিকার শেয়ার ক্রয় করেন। এ ধরনের শেয়ারের ক্ষেত্রে কোম্পানি নির্দিষ্ট হারে লভ্যাংশ দেয়। ফলে এ ধরনের বিনিয়োগ থেকে প্রাপ্ত আয় ঝুঁকিমুক্ত। অগ্রাধিকার শেয়ার মালিকরা কোম্পানি পরিচালনায় বা ভোট প্রদানে অংশগ্রহণ করতে পারেন না। তবে লভ্যাংশ পাওয়ার ক্ষেত্রে সাধারণ শেয়ার মালিকদের চেয়ে অগ্রাধিকার পান। উদ্দীপকে রায়হান 'বিটা' কোম্পানির শেয়ার ক্রয় করেন। তিনি সবার আগে লভ্যাংশ পাবেন। তবে তার কোম্পানির মালিক হওয়ার কোনো সুযোগ নেই! রায়হান সাধারণ শেয়ার মালিকদের আগে লভ্যাংশ পাবেন। এক্ষেত্রে রায়হানের আয় অপেক্ষাকৃত ঝুঁকিমুক্ত। তবে তিনি প্রতিষ্ঠানের ভোটাধিকার পাবেন না। রায়হানের বিনিয়োগকৃত শেয়ারের বৈশিষ্ট্যের সাথে অগ্রাধিকার শেয়ারের মিল রয়েছে। তাই বলা যায়, রায়হান অগ্রাধিকার শেয়ার ক্রয় করেন।"
        },
        {
          "label": "ঘ",
          "question": "উদ্দীপকে রায়হানের শেয়ার ক্রয়ের সুবিধা বিশ্লেষণ করো।",
          "explanation": "উদ্দীপকের রায়হান অগ্রাধিকার শেয়ার ক্রয়ের মাধ্যমে নির্দিষ্ট হারে আয়, মুনাফা ও সম্পদের ওপর দাবির অগ্রাধিকার পাবেন। কোম্পানির মুনাফা থেকে অগ্রাধিকার শেয়ার মালিকরা নির্দিষ্ট হারে লভ্যাংশ পায়। সবশেষে সাধারণ শেয়ারহোল্ডাররা মুনাফার ওপর অধিকার পায়। আবার, কোম্পানির অবসায়নে সাধারণ শেয়ারহোল্ডারদের পূর্বে, অগ্রাধিকার শেয়ার মালিকদের দাবি মেটানো হয়। উদ্দীপকে রায়হান 'বিটা' কোম্পানির শেয়ার ক্রয় করেন। তিনি সবার আগে নির্দিষ্ট হারে লভ্যাংশ পান। তবে কোম্পানির মালিক হওয়ার কোনো সুযোগ নেই। অর্থাৎ, রায়হান 'বিটা' কোম্পানির অগ্রাধিকার শেয়ার ক্রয় করেছেন। অগ্রাধিকার শেয়ারে বিনিয়োগকারীরা নির্দিষ্ট হারে আয় করতে পারেন। ফলে এরূপ শেয়ার মালিকদের আয়ের অনিশ্চয়তা কম থাকে। লভ্যাংশ প্রাপ্তির ক্ষেত্রে এই শেয়ারে বিনিয়োগকারীরা প্রাধান্য পায়। এছাড়াও প্রতিষ্ঠান ভবিষ্যতে কোনো কারণে দেউলিয়া হলে সম্পদ প্রাপ্তিতে এরূপ শেয়ার মালিকরা অগ্রাধিকার পাবেন। উদ্দীপকে রায়হান এই সুবিধাগুলো পেয়ে থাকেন। তাই বলা যায়, অগ্রাধিকারের ভিত্তিতে নির্দিষ্ট হারে মুনাফা অর্জন করতে অগ্রাধিকার শেয়ার একটি গুরুত্বপূর্ণ বিনিয়োগ হাতিয়ার।"
        }
      ]
    },
    {
      "number": "6",
      "uddipok": "নিশি এন্টারপ্রাইজ ৫ বছরের জন্য ২,০০,০০০ টাকা বিনিয়োগ করতে আগ্রহী। এজন্য নিশি এন্টারপ্রাইজ দুটি প্রকল্প 'হাতি\" ও 'ঘোড়া' বেছে নিয়েছে। হাতি প্রকল্পের বার্ষিক নগদ প্রবাহ যথাক্রমে ৮০,০০০ টাকা, ৯০,০০০ টাকা, ৭৫,০০০ টাকা, ৯৫,০০০ টাকা এবং ৭০,০০০ টাকা অপরদিকে, ঘোড়া প্রকল্পের বার্ষিক নগদ প্রবাহ যথাক্রমে ৭০,০০০ টাকা, ৭৫,০০০ টাকা, ৮৫,০০০ টাকা, ৯৫,০০০ টাকা এবং ৮০,০০০ টাকা।",
      "tag": "CTG.B 24",
      "sub_questions": [
        {
          "label": "ক",
          "question": "মূলধন বাজেটিং-এর সহজ পদ্ধতি কোনটি?",
          "explanation": "মূলধন বাজেটিং-এর সহজ পদ্ধতি হলো গড় মুনাফার হার পদ্ধতি।"
        },
        {
          "label": "খ",
          "question": "বাট্টা হার কী? ব্যাখ্যা করো।",
          "explanation": "ভবিষ্যৎ মূল্য থেকে বর্তমান মূল্য নির্ধারণের জন্য যে হার ব্যবহার করা হয় তাকে বাট্টার হার বলে। মূলধন বাজেটিং প্রক্রিয়ার দ্বিতীয় ধাপ হলো বাট্টার হার নির্ধারণ। নগদ প্রবাহ নির্ধারণ করার পর সেগুলোকে নগদ মূল্যে রূপান্তর করার জন্য বাট্টার হার প্রয়োজন। মূলধন খরচকে মূলধন বাজেটিং প্রক্রিয়ার বাট্টার হার হিসেবে ব্যবহার করা হয়।"
        },
        {
          "label": "গ",
          "question": "'হাতি' প্রকল্পের পে-ব্যাক সময় নির্ণয় করো।",
          "explanation": "'হাতি' প্রকল্পের পে-ব‍্যাক সময় নির্ণয়: ∴ \\therefore ∴ পে-ব্যাক সময় = ২ =২ = ২ বছর + ৩০ , ০০০ ৭৫ , ০০০ +\\frac{৩ ০, ০ ০ ০}{৭ ৫, ০ ০ ০} + ৭৫ , ০০০ ৩০ , ০০০ ​ বছর = = = ২.৪০ বছর 'হাতি' প্রকল্পের পে-ব্যাক সময় ২.৪০ বছর। উত্তর: ২.৪০ বছর।"
        },
        {
          "label": "ঘ",
          "question": "প্রকল্প দুটির মধ্যে কোনটিতে বিনিয়োগ করা অধিকতর গ্রহণযোগ্য? পে-ব্যাক সময় নির্ণয় করে যুক্তি দেখাও।",
          "explanation": "নিশি এন্টারপ্রাইজের জন্য গ্রহণযোগ্য প্রকল্প বাছাই করতে হলে উভয় প্রকল্পের পে-ব্যাক সময় নির্ণয় করতে হবে। 'ঘোড়া' প্রকল্পের পে-ব্যাক সময় নির্ণয়: ∴ \\therefore ∴ পে-ব্যাক সময় = ২ বছর + ৫৫,০০০/৮৫,০০০ বছর = ২.৬৫ বছর আমরা জানি, যে প্রকল্পের পে-ব্যাক সময় যত কম, ওই প্রকল্প তত বেশি গ্রহণযোগ্য। এখানে 'হাতি' প্রকল্পের পে-ব্যাক সময় ২.৪০ বছর ['গ' থেকে প্রাপ্ত]। অন্যদিকে, 'ঘোড়া' প্রকল্পের পে-ব্যাক সময় ২.৬৫ বছর। অর্থাৎ, 'ঘোড়া' প্রকল্পের পে-ব্যাক সময় অপেক্ষাকৃত কম। তাই নিশি এন্টারপ্রাইজের 'ঘোড়া' প্রকল্পে বিনিয়োগ করা অধিকতর গ্রহণযোগ্য হবে।"
        }
      ]
    },
    {
      "number": "7",
      "uddipok": "মি. লিমন একজন ব্যবসায়ী। ব্যবসায়ে মূলধনের স্বল্পতার কারণে ঋণের জন্য 'A' এবং 'B' ব্যাংকের শরণাপন্ন হলেন। 'A' ব্যাংকটি ভূমি ক্রয়, কারখানা নির্মাণের জন্য ঋণ প্রদান করে। 'B' ব্যাংকটি ঋণ প্রদানের ক্ষেত্রে ঋণগ্রহীতার আর্থিক সচ্ছলতা ও সততা বিচার করে এবং পর্যাপ্ত জামানত গ্রহণ করে থাকে।",
      "tag": "CTG.B 24",
      "sub_questions": [
        {
          "label": "ক",
          "question": "কখন কাগজি মুদ্রার প্রচলন হয়?",
          "explanation": "ঊনবিংশ শতাব্দীতে কাগজি মুদ্রার প্রচলন হয়।"
        },
        {
          "label": "খ",
          "question": "বিনিময় প্রথা কী? ব্যাখ্যা করো।",
          "explanation": "দ্রব্যের বিনিময়ে দ্রব্যের আদান-প্রদানকে বিনিময় প্রথা বা Barter System বলে প্রথমদিকে মানুষের চাহিদা ছিল খুব সীমিত। সভ্যতা বিবর্তনের সাথে মানুষের প্রয়োজন ও কর্মকাণ্ড বাড়ে। ফলে তারা তাদের প্রয়োজনের অতিরিক্ত দ্রব্যাদি পরস্পরের মধ্যে বিনিময়ের মাধ্যমে চাহিদা নির্বাহ করতো। এই প্রথাটি বিনিময় প্রথা হিসেবে পরিচিত।"
        },
        {
          "label": "গ",
          "question": "'B' ব্যাংকটি ঋণ প্রদানের ক্ষেত্রে ব্যাংকিং ব্যবসায়ের কোন নীতি মেনে চলে? বর্ণনা করো।",
          "explanation": "উদ্দীপকে 'B' ব্যাংক ঋণ প্রদানের ক্ষেত্রে নিরাপত্তা নীতি মেনে চলে। ব্যাংক গ্রাহকের অর্থ নিয়ে ব্যবসায় করে। তাই ব্যাংক প্রদত্ত ঋণের নিরাপত্তা নিশ্চিত করে। এজন্য ঋণ দেওয়ার সময় ব্যাংক গ্রাহকের আর্থিক সচ্ছলতা, সততা ও জামানতের বিষয় যাচাই করে। নির্দিষ্ট সময়ে ঋণের অর্থ ফেরত পাওয়ার উদ্দেশ্যে এ বিষয়গুলো বিবেচনা করা হয়। উদ্দীপকে মি. লিমন একজন ব্যবসায়ী। তিনি ঋণের জন্য 'A' এবং 'B' ব্যাংকে আবেদন করেন। 'B' ব্যাংক ঋণ দেওয়ার ক্ষেত্রে ঋণগ্রহীতার আর্থিক সচ্ছলতা, সততা ও জামানতের পর্যাপ্ততা বিচার করে। এর মাধ্যমে প্রতিষ্ঠানটি জনগণের জমাকৃত অর্থের নিরাপত্তা নিশ্চিত করে। এ নীতি অনুযায়ী কোনো কারণে ঋণগ্রহীতা ঋণের অর্থ পরিশোধে ব্যর্থ হলে ব্যাংক জামানতকৃত সম্পত্তি বিক্রি করে অর্থ আদায় করে। মি. লিমনের নিকট থেকে 'B' ব্যাংক অর্থের নিরাপত্তা বিধান নিশ্চিত করেছে। তাই বলা যায়, 'B' ব্যাংক ঋণ দেওয়ার ক্ষেত্রে নিরাপত্তা নীতি মেনে চলে।"
        },
        {
          "label": "ঘ",
          "question": "কার্যভিত্তিক শ্রেণিকরণ অনুসারে 'A' ব্যাংকটির কার্যক্রম বিশ্লেষণ করো।",
          "explanation": "কার্যভিত্তিক শ্রেণিকরণ অনুসারে 'A' ব্যাংক হলো শিল্প ব্যাংক। দেশের শিল্প খাতের উন্নয়নের জন্য এ ব্যাংক প্রতিষ্ঠিত ও পরিচালিত হয়। ভূমি ক্রয়, যন্ত্রপাতি সংগ্রহ, কারখানা নির্মাণ ইত্যাদির জন্য এ ব্যাংক ঋণ দেয়। বাংলাদেশ ডেভেলপমেন্ট ব্যাংক লিমিটেড এই ধরনের একটি ব্যাংক। উদ্দীপকে মি. লিমন একজন ব্যবসায়ী। তিনি ঋণের জন্য 'A' ব্যাংকে আবেদন করেন! প্রতিষ্ঠানটি ভূমি ক্রয় ও কারখানা নির্মাণের জন্য ঋণ দেয়। বৈশিষ্ট্যগত দিক থেকে 'A' ব্যাংকের সাথে শিল্প ব্যাংকের মিল রয়েছে। শিল্প ব্যাংক দেশের শিল্প উন্নয়ন ও নতুন উদ্যোক্তা সৃষ্টির জন্য সহজ শর্তে ঋণ দেয়। এক্ষেত্রে যন্ত্রপাতি সংগ্রহ, ভূমি ক্রয়, কারখানা নির্মাণ খরচ মেটাতে এ ব্যাংক দীর্ঘ ও মধ্যমেয়াদি ঋণ প্রদান করে। বাণিজ্যিক ব্যাংকগুলো সাধারণত দীর্ঘমেয়াদি প্রকল্পে বিনিয়োগে কম আগ্রহী হয়। তাই বলা যায়, দেশের শিল্পের উন্নয়নে 'A' শিল্প ব্যাংকটি অত্যন্ত গুরুত্বপূর্ণ প্রতিষ্ঠান হিসেবে বিবেচিত হয়।"
        }
      ]
    },
    {
      "number": "8",
      "uddipok": "দিনা বাবার সাথে ঢাকায় 'ক' নামক একটি বড় আর্থিক প্রতিষ্ঠান পরিদর্শন করে। সে বাবাকে প্রতিষ্ঠান সম্পর্কে বিভিন্ন প্রকার প্রশ্ন করায় তিনি বলেন, \"সরকার, জনগণ ও. অন্যান্য ব্যাংককে সহযোগিতা এবং সর্বোপরি দেশের উন্নয়নে এটি কাজ করে থাকে\"।",
      "tag": "CTG.B 24",
      "sub_questions": [
        {
          "label": "ক",
          "question": "নিকাশ ঘর কী?",
          "explanation": "যে স্থানে কেন্দ্রীয় ব্যাংক তালিকাভুক্ত ব্যাংকসমূহের আন্তঃব্যাংকিং দেনা-পাওনা নিষ্পত্তি করে তাকে নিকাশ ঘর বলা হয়।"
        },
        {
          "label": "খ",
          "question": "বাধ্যতামূলক তহবিল সংরক্ষণ কী? ব্যাখ্যা করো।",
          "explanation": "বাণিজ্যিক ব্যাংক তার আমানতের যে অংশ বাধ্যতামূলকভাবে কেন্দ্রীয় ব্যাংকের নিকট জমা রাখে তাকে বাধ্যতামূলক তহবিল সংরক্ষণ বলা হয়। তালিকাভুক্তির শর্ত হিসেবে বাণিজ্যিক ব্যাংক তার আমানতের একটি নির্দিষ্ট অংশ বাধ্যতামূলকভাবে কেন্দ্রীয় ব্যাংকের নিকট জমা রাখে। এ জমাকৃত তহবিলই হলো বাধ্যতামূলক তহবিল সংরক্ষণ। এটি বাণিজ্যিক ব্যাংক তার তারল্য সংকটে ব্যবহার করার সুযোগ পায়।"
        },
        {
          "label": "গ",
          "question": "দিনা কোন ধরনের ব্যাংকে গিয়েছিল? ব্যাখ্যা করো।",
          "explanation": "উদ্দীপকে দিনা কেন্দ্রীয় ব্যাংকে গিয়েছিল। এ ব্যাংক দেশের সব ব্যাংকের পরিচালক ও নিয়ন্ত্রক। এ ব্যাংক দেশের মুদ্রা প্রচলন, অর্থ সরবরাহ ও ঋণ নিয়ন্ত্রণের বিশেষ ক্ষমতা ও দায়িত্বে নিযুক্ত। প্রতিটি দেশে এ ধরনের একটি কেন্দ্রীয় ব্যাংক থাকে। বাংলাদেশ ব্যাংক হলো বাংলাদেশের কেন্দ্রীয় ব্যাংক। উদ্দীপকে দিনা বাবার সাথে ঢাকায় 'ক' নামক একটি বড় আর্থিক প্রতিষ্ঠানে যায়। এটি সরকার, জনগণ ও অন্যান্য ব্যাংক সহযোগিতা করে। সর্বোপরি দেশের উন্নয়নে কাজ করে থাকে। মূলত দেশের কেন্দ্রীয় ব্যাংক তার তালিকাভুক্ত ও অতালিকাভুক্ত ব্যাংকসমূহের কার্যক্রম তদারকি করে। এছাড়া তালিকাভুক্ত ব্যাংকগুলো নতুন শাখা খোলার ক্ষেত্রে কেন্দ্রীয় ব্যাংকের অনুমতি নেয়। এছাড়াও এ ব্যাংক সরকারের আর্থিক নীতি প্রণয়ন ও বাস্তবায়ন এবং সরকারের হিসাব পরিচালনা করে। আর কেন্দ্রীয় ব্যাংকের এসব কাজের মূলেই রয়েছে জনকল্যাণ। তাই বলা যায়, দিনা কেন্দ্রীয় ব্যাংকে গিয়েছিল।"
        },
        {
          "label": "ঘ",
          "question": "'অন্যান্য ব্যাংককে সহযোগিতার ক্ষেত্রে 'ক' ব্যাংকের ভূমিকা বিশ্লেষণ করো।",
          "explanation": "ব্যাংকিং খাতের উন্নয়নে ও সহযোগিতার ক্ষেত্রে কেন্দ্রীয় ব্যাংক হিসেবে 'ক' ব্যাংকটির ভূমিকা অপরিসীম। কেন্দ্রীয় ব্যাংক সরকারি মালিকানায় প্রতিষ্ঠিত ও পরিচালিত হয়। জনকল্যাণ এ ব্যাংকের মূল উদ্দেশ্য। এছাড়া এ ব্যাংক দেশের ব্যাংক ব্যবস্থা ও মুদ্রা বাজারের নিয়ন্ত্রক। এ ব্যাংককে অন্যান্য ব্যাংকার বলা হয়। উদ্দীপকে দিনা বাবার সাথে ঢাকায় 'ক' নামক আর্থিক প্রতিষ্ঠানে যায়। তার বাবার কাছে জানতে পারে ব্যাংকটি সরকার, জনগণ ও অন্যান্য ব্যাংককে সহযোগিতা করে। সর্বোপরি ব্যাংকটি দেশের উন্নয়নে কাজ করে। দেশের অর্থনীতির প্রয়োজনে ও অর্থনীতিকে সঠিকভাবে পরিচালনা করার জন্য উদ্দীপকে 'ক' ব্যাংকটি দেশের পুরো ব্যাংক ব্যবস্থাকে নিয়ন্ত্রণ করে। অন্য ব্যাংকগুলোর জন্য এ ব্যাংক পরিচালনা সংক্রান্ত নীতিমালা তৈরি করে। এছাড়া দেশের মধ্যে একটি শক্তিশালী ব্যাংকিং ব্যবস্থা গড়ে তোলার উদ্দেশ্যে এ ব্যাংক সাহায্য করে। তালিকাভুক্ত বাণিজ্যিক ব্যাংকগুলোর আন্তঃব্যাংকিং লেনদেন নিষ্পত্তির জন্য নিকাশ ঘরের সুবিধা প্রদান করে। অন্যান্য ব্যাংকের আর্থিক সংকটে ঋণ সরবরাহ করে থাকে। এভাবেই অন্যান্য ব্যাংককে সহযোগিতার ক্ষেত্রে 'ক' ব্যাংক গুরুত্বপূর্ণ ভূমিকা পালন করে।"
        }
      ]
    },
    {
      "number": "9",
      "uddipok": "পান্না একজন আমদানিকারক। তিনি গোল্ডেন ব্যাংক থেকে ঋণ গ্রহণ করে তার বিপরীতে অধিক অর্থ পরিশোধ করেন। যা ব্যাংকের আয়ের প্রধান উৎস। ব্যাংকটি আর্থিক লেনদেন ও দেনা-পাওনা নিষ্পত্তির মাধ্যম হিসেবে বিভিন্ন কিছু ব্যবহার করে।",
      "tag": "CTG.B 24",
      "sub_questions": [
        {
          "label": "ক",
          "question": "লকার ভাড়া কী?",
          "explanation": "সার্ভিস চার্জের বিনিময়ে গ্রাহকের স্বর্ণ, রৌপ্য এবং মূল্যবান দলিল পত্র লকারে সংরক্ষণের সুবিধা দেওয়াকে লকার ভাড়া বলা হয়।"
        },
        {
          "label": "খ",
          "question": "ব্যাংকের ধার গ্রহণ বলতে কোনটিকে বোঝায়? ব্যাখ্যা করো।",
          "explanation": "ব্যাংকের ধার গ্রহণ হলো বাণিজ্যিক ব্যাংকের তহবিলের একটি উৎস। বাণিজ্যিক ব্যাংকসমূহ কেন্দ্রীয় ব্যাংক ও অন্যান্য বাণিজ্যিক ব্যাংক হতে ঋণ গ্রহণ করে। আবার মুদ্রাবাজারে সিকিউরিটি বা ঋণপত্র বিক্রয় করেও তহবিল সংগ্রহ করে। বাণিজ্যিক ব্যাংকের তহবিল সংগ্রহের এ প্রক্রিয়া হলো ধার গ্রহণ।"
        },
        {
          "label": "গ",
          "question": "উদ্দীপকের ব্যাংকটি কোন ধরনের ব্যাংক? বর্ণনা করো।",
          "explanation": "উদ্দীপকের ব্যাংকটি হলো বাণিজ্যিক ব্যাংক। মুনাফা অর্জনের উদ্দেশ্যে প্রতিষ্ঠিত ও পরিচালিত ব্যাংক হলো বাণিজ্যিক ব্যাংক। এ ব্যাংক গ্রাহকদের সঞ্চিত অর্থ বিভিন্ন হিসাবের (চলতি,স্থায়ী ও সঞ্চয়ী) মাধ্যমে জমা রাখে। ব্যাংকটি বিভিন্ন খাতে এ অর্থ ঋণ দেয়। এছাড়াও গ্রাহকদের বিভিন্ন ব্যাংকিং সেবা দেওয়া বাণিজ্যিক ব্যাংকের কাজ। সাধারণত বাণিজ্যিক ব্যাংক মুনাফা অর্জনের উদ্দেশ্যে আমানতকৃত অর্থ ঋণ হিসেবে প্রদান করে। আর ঋণের সুদই বাণিজ্যিক ব্যাংকের আয়ের মূল উৎস। এছাড়াও বাণিজ্যিক ব্যাংক গ্রাহকের আর্থিক লেনদেন ও দেনা- পাওনা নিষ্পত্তিতে সহায়তা করে। উদ্দীপকে 'পান্না একজন আমদানিকারক। তিনি গোল্ডেন ব্যাংক থেকে ঋণ গ্রহণ করেন। ঋণের বিপরীতে অর্থ পরিশোধ করে, যা ব্যাংকের আয়ের প্রধান উৎস। গোল্ডেন ব্যাংকের কার্যক্রম ও আয়ের উৎস বাণিজ্যিক ব্যাংকের সাথে সামঞ্জস্যপূর্ণ। তাই বলা যায়, উদ্দীপকের ব্যাংকটি একটি বাণিজ্যিক ব্যাংক।"
        },
        {
          "label": "ঘ",
          "question": "উদ্দীপকের ব্যাংকটি কীভাবে আর্থিক লেনদেন ও দেনা-পাওনা নিষ্পত্তি করে? বিশ্লেষণ করো",
          "explanation": "উদ্দীপকের ব্যাংকটি বিনিময়ের মাধ্যম সৃষ্টি করে আর্থিক লেনদেন ও দেনা-পাওনা নিষ্পত্তি করে। বাণিজ্যিক ব্যাংক মূলত আমানত গ্রহণ ও ঋণদান করে। তবে ব্যাংক গ্রাহকদের চেক, বিনিময় বিল, প্রত্যয়পত্র,ব্যাংক ড্রাফট, ডেবিট কার্ড, ক্রেডিট কার্ড ইত্যাদি বিনিময়ের মাধ্যমে ব্যবহার করার সুযোগ দেয়। যে কেউ এগুলো ব্যাংকে জমা দিয়ে নগদায়ন করতে পারে। ফলে নগদ টাকা ছাড়াই আর্থিক লেনদেন করা সহজ হয়। উদ্দীপকে পান্না একজন আমদানিকারক। তিনি গোল্ডেন ব্যাংক থেকে ঋণ গ্রহণ করেন। ঋণ থেকে প্রাপ্ত সুদই ব্যাংকের আয়ের প্রধান উৎস ব্যাংকটি আর্থিক লেনদেন ও দেনা-পাওনা নিষ্পত্তির মাধ্যম হিসেবে বিভিন্ন কিছু ব্যবহার করে। আমদানিকারক হিসেবে পান্না বৈদেশিক বাণিজ্যের সাথে যুক্ত। তিনি বৈদেশিক বাণিজ্যে আর্থিক লেনদেন ও দেনা-পাওনা নিষ্পত্তির জন্য প্রত্যয়পত্র ব্যবহার করতে পারেন। নগদ অর্থের বিকল্প হিসেবে তিনি চেক, ডেবিট কার্ড ও ক্রেডিট কার্ড ব্যবহার করে আর্থিক লেনদেন করতে পারেন। আবার নিরাপদ অর্থ স্থানান্তরে ব্যাংক ড্রাফট ও পে-অর্ডার ব্যবহার করা যায়। মেয়াদপূর্তির পূর্বে বিনিময় বিল বাট্টা করেও পান্না আর্থিক লেনদেন করতে পারেন। এভাবেই উদ্দীপকের ব্যাংকটি পান্নার মতো গ্রাহকদের আর্থিক লেনদেন ও দেনা-পাওনা নিষ্পত্তি করে।"
        }
      ]
    },
    {
      "number": "10",
      "uddipok": "নিলা একটি বুটিক শপের মালিক। তিনি দৈনন্দিন লেনদেন পরিচালনার, উদ্দেশ্যে 'জুমা' ব্যাংকে একটি হিসাব খোলেন। এ হিসাবে সাধারণত কোনো সুদ প্রদান করা হয় না। ব্যাংকটি বিভিন্ন ধরনের ইলেকট্রনিক ব্যাংকিং সেবা প্রদান করার জন্য এলাকায় সবার কাছে পরিচিত।",
      "tag": "CTG.B 24",
      "sub_questions": [
        {
          "label": "ক",
          "question": "ব্যাংকিং ব্যবসায় তহবিলের মূল উৎস কী?",
          "explanation": "ব্যাংক ব্যবসায় তহবিলের মূল উৎস হলো আমানত।"
        },
        {
          "label": "খ",
          "question": "সঞ্চয়ী হিসাব কী? বর্ণনা করো।",
          "explanation": "যে ব্যাংক হিসাবে সপ্তাহে যতবার খুশি ততবার অর্থ জমা দেওয়া গেলেও দু'বারের বেশি অর্থ উত্তোলন করা যায় না তাকে সঞ্চয়ী হিসাব বলা হয়। সাধারণত সঞ্চয়ের উদ্দেশ্যে গ্রাহকগণ এ ধরনের হিসাব খুলে থাকেন। চাকরিজীবী ও ছাত্রদের জন্য এ বিশেষভাবে উপযোগী। তাছাড়া এ হিসাবের গ্রাহককে ব্যাংক স্বল্প হারে সুদ দেয়।"
        },
        {
          "label": "গ",
          "question": "উদ্দীপকে নিলা কোন ধরনের হিসাব খোলেন? বর্ণনা করো।",
          "explanation": "উদ্দীপকে নিলা চলতি হিসাব খোলেন। এ হিসাবে জমাকৃত অর্থ চাওয়া মাত্র উত্তোলন করা যায়। আবার, টাকা জমা- দেওয়ার ক্ষেত্রেও কোনো বাধা-নিষেধ নেই। তবে এ হিসাবের বিপরীতে কোনো সুদ দেওয়া হয় না। ব্যবসায়ীদের জন্য এ হিসাব উপযোগী। উদ্দীপকে নিলা একটি বুটিক শপের মালিক। ব্যবসায়ের দৈনন্দিন লেনদেন পরিচালনার জন্য তিনি 'জুমা' ব্যাংকে একটি হিসাব খোলেন। উক্ত হিসাবে তিনি কোনো সুদ পান না। সাধারণত চলতি হিসাবের গ্রাহককে ব্যাংক কোনো সুদ দেয় না। তাই বলা যায়, উদ্দীপকে নিলার ব্যাংক হিসাবটি হলো চলতি হিসাব।"
        },
        {
          "label": "ঘ",
          "question": "'জুমা' ব্যাংকের ইলেকট্রনিক ব্যাংকিং সেবার পণ্যগুলো নিলার ব্যবসায়ের ক্ষেত্রে কীভাবে সহায়তা করে? বিশ্লেষণ করো।",
          "explanation": "'জুমা' ব্যাংকের ইলেকট্রনিক ব্যাংকিং সেবার পণ্যগুলো নিলার ব্যবসায়ের আর্থিক লেনদেন নিষ্পত্তির ক্ষেত্রে সহায়তা করে। বর্তমানে বাংলাদেশ ইলেকট্রনিক ব্যাংকিং-এর ক্ষেত্রে বেশ অগ্রসর হয়েছে। ব্যাংকিং ব্যবসায়ে বিভিন্ন ইলেকট্রনিক পণ্য বাঁ সেবার আবির্ভাব ঘটেছে। এসব পণ্যের মাধ্যমে ২৪ ঘণ্টা ব্যাংকিং সেবা পাওয়া যায়। যেমন: ক্রেডিট কার্ড, মোবাইল ব্যাংকিং, এসএমএস ব্যাংকিং ইত্যাদি। উদ্দীপকে নিলা একজন ব্যবসায়ী। তিনি দৈনন্দিন লেনদেন পরিচালনার জন্য 'জুমা' ব্যাংকে হিসাব খোলেন। এ ব্যাংক বিভিন্ন ধরনের ইলেকট্রনিক ব্যাংকিং সেবা দেয়। এজন্য প্রতিষ্ঠানটি এলাকার সকলের কাছে পরিচিত। ইলেকট্রনিক ব্যাংকিং ব্যবস্থায় নিলা ক্রেডিট কার্ড ব্যবহার করতে পারেন। এর মাধ্যমে তিনি বাকিতে পণ্য কেনাকাটা করতে পারবেন। মোবাইল ব্যাংকিং-এর আওতায় মোবাইলের মাধ্যমে অর্থ সহজে স্থানান্তর করতে পারেন। হিসাবের স্থিতি জানার জন্য এসএমএস ব্যাংকিং-এর সাহায্য নিতে পারেন। ব্যাংকের এক শাখার গ্রাহক হয়ে দেশের অন্য যেকোনো শাখায় লেনদেন করতে পারেন। নির্দিষ্ট হিসাব নম্বর পাসওয়ার্ড থাকায় এ ধরনের লেনদেন নিরাপদ। তাই বলা যায়, 'জুমা' ব্যাংকের ইলেকট্রনিক ব্যাংকিং সেবার পণ্যগুলো নিলার ব্যবসায়ের ক্ষেত্রে গুরুত্বপূর্ণ ভূমিকা রাখবে।"
        }
      ]
    },
    {
      "number": "11",
      "uddipok": "মি. রতন একজন শিক্ষক। তিনি তার আমানতকৃত ১ লক্ষ টাকা থেকে ৩০,০০০ টাকা উত্তোলনের জন্য একটি চেক অঙ্কন করে ছেলেকে ব্যাংকে পাঠান। কিন্তু ব্যাংক কর্তৃপক্ষ তার ছেলেকে চেকের টাকা দিতে অসম্মতি প্রকাশ করে।",
      "tag": "CTG.B 24",
      "sub_questions": [
        {
          "label": "ক",
          "question": "চেক কী?",
          "explanation": "আমানতকারী কর্তৃক ব্যাংকের ওপর লিখিত আদেশকে চেক বলা হয়।"
        },
        {
          "label": "খ",
          "question": "হিসাবের গোপনীয়তা বলতে কী বোঝায়? ব্যাখ্যা করো।",
          "explanation": "গ্রাহকের পক্ষে কাজ করার জন্য ব্যাংকের অন্যতম নীতি হলো হিসাবের গোপনীয়তার নীতি। গ্রাহকের নির্দেশ, বাংলাদেশ ব্যাংকের নির্দেশ, আইনগত অনুমতি অথবা আদালতের নির্দেশ ছাড়া কোনো ব্যাংক গ্রাহকের হিসাব সম্পর্কিত তথ্য প্রকাশ করতে পারে না। একেই ব্যাংকের প্রেক্ষিতে হিসাবের গোপনীয়তা বলা হয়।"
        },
        {
          "label": "গ",
          "question": "উদ্দীপকে মি. রতনের প্রদানকৃত চেকটি কোন ধরনের চেক? বর্ণনা করো।",
          "explanation": "উদ্দীপকে মি. রতনের প্রদত্ত চেকটি হুকুম চেক। এ চেকের অর্থ নির্দিষ্ট ব্যক্তি ছাড়া অন্য কেউ ওঠাতে পারে না। চেকে প্রাপকের জায়গায় ঐ নির্দিষ্ট ব্যক্তির নাম লেখা থাকে। এক্ষেত্রে শুধু উক্ত অনুমোদিত ব্যক্তিই চেক জমা দিয়ে ব্যাংক থেকে নগদে টাকা ওঠাতে পারবেন। উদ্দীপকে মি. রতন একজন শিক্ষক। তিনি তার আমানতকৃত ১ লক্ষ টাকা থেকে ৩০,০০০ টাকা উত্তোলনের জন্য একটি চেক অঙ্কন করেন। চেকটি তার ছেলেকে দিয়ে ব্যাংকে পাঠান। চেকটি হুকুম চেক ছিল। হুকুম চেকে যার নাম লেখা থাকে ব্যাংক কর্তৃপক্ষ শুধু তাকেই অর্থ প্রদানে বাধ্য থাকে। কিন্তু চেকটিতে মি. রতনের নাম ছিল। মি. রতনের ছেলে ব্যাংকে গেলে তাকে অর্থ দেওয়া হয় না। অর্থাৎ, এটি বাহক চেক না। আবার, চেকে দাগকাটা ছিল না। অর্থাৎ, শুধু নির্দিষ্ট নামের ব্যক্তিই অর্থ তুলতে পারবে। সুতরাং বলা যায়, মি. রতন হুকুম চেক প্রদান করেছিলেন।"
        },
        {
          "label": "ঘ",
          "question": "উদ্দীপকে ব্যাংকটির চেকের টাকা প্রদানে অসম্মতির কারণ বিশ্লেষণ করো।",
          "explanation": "হুকুম চেক হওয়ায় ব্যাংকটি চেকের অর্থ প্রদানে অসম্মতি জানায়। যে চেকের অর্থ ব্যাংক থেকে নির্দিষ্ট ব্যক্তি ব্যতীত অন্য কেউ উত্তোলন করতে পারে না তাকে হুকুম চেক বলে। এ ধরনের চেকে নির্দিষ্ট কোনো ব্যক্তির নাম উল্লেখ থাকে। এ চেক বাহক চেক অপেক্ষা নিরাপদ। উদ্দীপকে মি. রতন একজন শিক্ষক। তিনি তার আমানতকৃত ১ লক্ষ টাকা থেকে ৩০,০০০ টাকা উত্তোলনের নিজের নাম লিখে চেক তৈরি করেন। ব্যাংকে তার ছেলেকে পাঠালে ব্যাংক চেকের অর্থ দিতে অস্বীকৃতি জানায়। হুকুম চেক হওয়ায় ব্যাংক যে কাউকে অর্থ প্রদানে অপারগতা জানাতে পারে। হুকুম চেকের অর্থ নির্দিষ্ট ব্যক্তি উত্তোলন করতে পারেন। চেকের অনুমোদনকারী চেকে যার নাম উল্লেখ করবেন শুধু তিনিই অর্থ উঠাতে পারবেন। উদ্দীপকে মি. রতন তার ছেলেকে চেক প্রদান করে। কিন্তু চেকের নির্ধারিত স্থানে ছেলের নাম না থাকায় ব্যাংক কর্তৃক তার ছেলেকে অর্থ প্রদানে অস্বীকৃতি জানায়।"
        }
      ]
    }
  ]
}