{
  "title": "দিনাজপুর বোর্ড ২০২৪",
  "subtitle": "ফিন্যান্স ও ব্যাংকিং (11)",
  "questions": [
    {
      "number": "1",
      "uddipok": "ব্যবসায়ী জনি দুটি প্রকল্পে বিনিয়োগ করতে আগ্রহী। প্রকল্প দুটির সম্ভাব্য আয় নিম্নরূপ: প্রকল্প ১ম বছর ২য় বছর ৩য় বছর X ১২% ২০% ১৬% Y ১৫% ১৯% ১৪%",
      "tag": "DIN.B 24",
      "sub_questions": [
        {
          "label": "ক",
          "question": "সুদের হারের ঝুঁকি কী?",
          "explanation": "সুদের হারের পরিবর্তনের কারণে বিনিয়োগের মূল্য হ্রাসের আশঙ্কাকে সুদের হারের ঝুঁকি বলা হয়।"
        },
        {
          "label": "খ",
          "question": "তারল্য ঝুঁকি কেন হয়? ব্যাখ্যা করো।",
          "explanation": "একজন বিনিয়োগকারী যদি তার প্রত্যাশিত মূল্যে বাজারে শেয়ার, বন্ড বা ডিবেঞ্চার বিক্রি করতে না পারে তখন তারল্য ঝুঁকির সৃষ্টি হয়। বিনিয়োগকারী শেয়ার বন্ড বা ডিবেঞ্চারে বিনিয়োগের পর নগদ অর্থের প্রয়োজন অনুভব করতে পারেন। কিন্তু অনেক সময় বিনিয়োগকারী সহজে এবং উপযুক্ত মূল্যে এ বিনিয়োগকৃত অর্থ নগদে রূপান্তর করতে পারে না। তখন তারল্য ঝুঁকির সৃষ্টি হয়। এ ধরনের ঝুঁকি আর্থিক বাজারের আকার ও কাঠামোর ওপর নির্ভর করে।"
        },
        {
          "label": "গ",
          "question": "প্রকল্প দুটির প্রত্যাশিত আয়ের হার নির্ণয় করো।",
          "explanation": "X' প্রকল্পের প্রত্যাশিত আয়ের হার নির্ণয়: আমরা জানি, প্রত্যাশিত আয়ের হার =  আয়ের হারের সমষ্টি   বছর সংখ্যা  = ১২ + ২০ + ১৬ ৩ = ৪৮ ৩ = ১৬ % =\\frac{\\text { আয়ের হারের সমষ্টি }}{\\text { বছর সংখ্যা }}=\\frac{১ ২+২ ০+১ ৬}{৩}=\\frac{৪ ৮}{৩}=১ ৬ \\% =   বছর   সংখ্যা     আয়ের   হারের   সমষ্টি   ​ = ৩ ১২ + ২০ + ১৬ ​ = ৩ ৪৮ ​ = ১৬ % 'Y' প্রকল্পের প্রত্যাশিত আয়ের হার নির্ণয়: আমরা জানি, প্রত্যাশিত আয়ের হার =  আয়ের হারের সমষ্টি   বছর সংখ্যা  = ১৫ + ১৯ + ১৪ ৩ = ৪৮ ৩ = ১৬ % =\\frac{\\text { আয়ের হারের সমষ্টি }}{\\text { বছর সংখ্যা }}=\\frac{১ ৫+১ ৯+১ ৪}{৩}=\\frac{৪ ৮}{৩}=১ ৬ \\% =   বছর   সংখ্যা     আয়ের   হারের   সমষ্টি   ​ = ৩ ১৫ + ১৯ + ১৪ ​ = ৩ ৪৮ ​ = ১৬ % ∴ \\therefore ∴ প্রকল্প দুটির প্রত্যাশিত আয়ের হার একই ১৬%। উত্তর: ১৬%।"
        },
        {
          "label": "ঘ",
          "question": "ঝুঁকি নির্ণয় করে কোন প্রকল্পে ব্যবসায়ী জনির বিনিয়োগ করা উচিত? গাণিতিকভাবে বিশ্লেষণ করো।",
          "explanation": "ব্যবসায়ী জনির কোন প্রকল্পে বিনিয়োগ করা উচিত তা ঝুঁকি (আাদর্শ বিচ্যুতি) নির্ণয়ের মাধ্যমে সিদ্ধান্ত নিতে হবে। 'X' প্রকল্পের আদর্শ বিচ্যুতি নির্ণয়: আমরা জানি, আদর্শ বিচ্যুতি = ∑ (  আয় হার - গড় হার)  2 n − ১ =\\sqrt{\\frac{\\sum\\left(\\text { আয় হার - গড় হার) }{ }^{2}\\right.}{n-১}} = n − ১ ∑ (   আয়   হার  -  গড়   হার )  2 ​ ​ এখানে, Σ \\Sigma Σ (আয় হার - গড় হার) 2 = { }^{2}= 2 = অতীতে অর্জিত আয় হার থেকে গড় আয় হারের পার্থক্যের বর্গের সমষ্টি n = বছরের সংখ্যা = ৩ উদ্দীপকের-'X' ও 'Y' প্রকল্পের প্রত্যাশিত আয়ের হার সমান (১৬%)। তবে 'X' প্রকল্পের আদর্শ বিচ্যুতি ৪%। আর, 'Y' প্রকল্পের আদর্শ বিচ্যুতি ২.৬৫%। আমরা জানি, আদর্শ বিচ্যুতির বড় মান বেশি ঝুঁকি নির্দেশ করে। আর ছোট মান কম ঝুঁকি নির্দেশ করে। সুতরাং, 'Y' প্রকল্প 'X' প্রকল্পের তুলনায় কম ঝুঁকিপূর্ণ। তাই ব্যবসায়ী জনির 'Y' প্রকল্পে বিনিয়োগ করা উচিত।"
        }
      ]
    },
    {
      "number": "2",
      "uddipok": "জনাব মাহিন পাঁচ বছর পর ২০ লক্ষ টাকা পাওয়ার আশায় বর্তমানে কিছু টাকা ব্যাংকে জমা রাখতে চান। 'ক' ব্যাংক তাকে বার্ষিক ১০% সুদে এবং 'খ' ব্যাংক ৯.৫০% ত্রৈমাসিক চক্রবৃদ্ধিতে সুদ প্রদানের প্রস্তাব করেছে।",
      "tag": "DIN.B 24",
      "sub_questions": [
        {
          "label": "ক",
          "question": "ঝুঁকি কী?",
          "explanation": "প্রকৃত ফলাফল প্রত্যাশিত ফলাফল থেকে ভিন্ন হওয়ার সম্ভাবনাকেই ঝুঁকি বলে।"
        },
        {
          "label": "খ",
          "question": "ট্রেজারি বন্ড ও শেয়ার থেকে প্রাপ্ত আয়ের ধরন ব্যাখ্যা করো।",
          "explanation": "ট্রেজারি বন্ড থেকে প্রাপ্ত আয়কে ঝুঁকিমুক্ত এবং শেয়ার থেকে প্রাপ্ত আয়কে ঝুঁকিবহুল আয় বলা হয়। আয়ের হার নির্দিষ্ট থাকায় এবং সরকার কর্তৃক ইস্যুকৃত হওয়ায় ট্রেজারি বন্ডের আয়কে ঝুঁকিমুক্ত আয় বলা হয়। অন্যদিকে, শেয়ার বিনিয়োগে লভ্যাংশের হার অনির্দিষ্ট হয়। কোম্পানি কোনো বছর লভ্যাংশ না করতে পারলে শেয়ারহোল্ডাররা লভ্যাংশ নাও পেতে পারে। তাই এটি একটি ঝুঁকিবহুল আয়।"
        },
        {
          "label": "গ",
          "question": "জনাব মাহিনকে 'ক' ব্যাংকে কত টাকা জমা রাখতে হবে?",
          "explanation": "\"ক” ব্যাংকে জমাকৃত টাকায় পরিমাণ নির্ণয়: দেওয়া আছে, ভবিষ্যৎ মূল্য, FV = ২০,০০,০০০ টাকা মেয়াদকাল, n = ৫ বছর সুদের হার, i = ১০% বা ০.১০ বর্তমান মূল্য, P V = F V ( ১ + i ) n = 2 ০ , ০০ , ০০০ ( ১ + ০ . ১০ ) ৫ = 2 ০ , ০০ , ০০০ ১ . ৬১০৫১ = ১২ , ৪১ , ৮৪২ . ৬৪৬ টাকা  \\begin{aligned} \\mathrm{PV} & =\\frac{\\mathrm{FV}}{(১+\\mathrm{i})^{\\mathrm{n}}}=\\frac{2 ০, ০ ০, ০ ০ ০}{(১+০ . ১ ০)^{৫}}=\\frac{2 ০, ০ ০, ০ ০ ০}{১ . ৬ ১ ০ ৫ ১} \\\\ & =১ ২, ৪ ১, ৮ ৪ ২ . ৬ ৪ ৬ \\text { টাকা } \\end{aligned} PV ​ = ( ১ + i ) n FV ​ = ( ১ + ০ . ১০ ) ৫ 2 ০ , ০০ , ০০০ ​ = ১ . ৬১০৫১ 2 ০ , ০০ , ০০০ ​ = ১২ , ৪১ , ৮৪২ . ৬৪৬   টাকা   ​ ∴ \\therefore ∴ জনাব মাহিনকে বর্তমানে \"ক\" ব্যাংকে ১২,৪১,৮৪২.৬৪৬ টাকা জমা রাখতে হবে। উত্তর: ১২,৪১,৮৪২.৬৪৬ টাকা ।"
        },
        {
          "label": "ঘ",
          "question": "জনাব মাহিনের জন্য কোন ব্যাংকে অর্থ জমা রাখা অধিকতর লাভজনক? গাণিতিকভাবে বিশ্লেষণ করো।",
          "explanation": "“খ” ব্যাংকে বর্তমানে জমাকৃত টাকায় পরিমাণ নির্ণয়: দেওয়া আছে, ভবিষ্যৎ মূল্য, FV = ২০,০০,০০০ টাকা মেয়াদকাল, n = ৫ বছর সুদের হার, i = ৯.৫০% বা ০.০৯৫ বছরে চক্রবৃদ্ধিরসংখ্যা, m= ৪ বার [ত্রৈমাসিক চক্রবৃদ্ধি] আমরা জানি, বর্তমান মূল্য, P V = F V ( ১ + i   m ) n × m = 2 ০ , ০০ , ০০০ ( ১ + 0. ০৯৫ 8 ) ৫ × 8 = 2 ০ , ০০ , ০০০ ১ . ৫৯৯১০৯৮৪ = ১২ , ৫০ , ৬৯৫ . ৮২৫ টাকা (প্রায়)  \\begin{aligned} \\mathrm{PV} & =\\frac{\\mathrm{FV}}{\\left(১+\\frac{\\mathrm{i}}{\\mathrm{~m}}\\right)^{\\mathrm{n} \\times \\mathrm{m}}}=\\frac{2 ০, ০ ০, ০ ০ ০}{\\left(১+\\frac{0 . ০ ৯ ৫}{8}\\right)^{৫ \\times 8}} \\\\ & =\\frac{2 ০, ০ ০, ০ ০ ০}{১. ৫ ৯ ৯ ১ ০ ৯ ৮ ৪}=১ ২, ৫ ০, ৬ ৯ ৫ . ৮ ২ ৫ \\text { টাকা (প্রায়) } \\end{aligned} PV ​ = ( ১ +   m i ​ ) n × m FV ​ = ( ১ + 8 0. ০৯৫ ​ ) ৫ × 8 2 ০ , ০০ , ০০০ ​ = ১ . ৫৯৯১০৯৮৪ 2 ০ , ০০ , ০০০ ​ = ১২ , ৫০ , ৬৯৫ . ৮২৫   টাকা  ( প্রায় )  ​ অতএব, ৫ বছর পর ২০,০০,০০০ টাকা পেতে হলে উদ্দীপকের জনাব মাহিনকে বর্তমানে \"খ” ব্যাংকে ১২,৫০,৬৯৫.৮২৫ টাকা জমা রাখতে হবে। অপরদিকে, একই পরিমাণ টাকা পেতে \"ক” ব্যাংকে জমা রাখতে হবে ১২,৪১,৮৪২.৬৪৬ টাকা [গ থেকে পাওয়া]। অর্থাৎ, “ক” ব্যাংকে (১২,৫০৬৯৫.৮২৫ - ১২,৪১,৮৪২.৬৪৬) = ৮,৮৫৩.১৮ টাকা কম জমা রেখেও কাঙ্ক্ষিত ভবিষ্যৎ মূল্য পাওয়া যাবে। তাই বলা যায়, জনাব মাহিনের জন্য \"ক” ব্যাংকে টাকা জমা রাখা অধিকতর লাভজনক।"
        }
      ]
    },
    {
      "number": "3",
      "uddipok": "জনাব আদিল শেয়ার বাজারে কিছু অর্থ বিনিয়োগ করেন। বিনিয়োগের বিপরীতে নির্দিষ্ট হারে লভ্যাংশ পেলেও কোম্পানিতে ভোটাধিকার বা সাধারণ সভায় যোগদানের আমন্ত্রণ পাননি। উক্ত কোম্পানিতে উনার বন্ধু সাহেদ নিয়মিত সাধারণ সভায় যোগদান করেন এবং ভোটাধিকার প্রয়োগ করেন।",
      "tag": "DIN.B 24",
      "sub_questions": [
        {
          "label": "ক",
          "question": "রাইট শেয়ার কী?",
          "explanation": "নতুন শেয়ার বিক্রি করার সময় পুরাতন শেয়ার মালিকগণ ঐ শেয়ার কিনতে অগ্রাধিকার পেলে তখন তাকে রাইট শেয়ার বলে।"
        },
        {
          "label": "খ",
          "question": "টেবিল তৈরির জন্য কাঠ ক্রয় কোন ধরনের সিদ্ধান্ত? বর্ণনা করো।",
          "explanation": "টেবিল তৈরির জন্য কাঠ কেনা হলো বিনিয়োগ বা ব্যয় সিদ্ধান্ত। স্থায়ী সম্পত্তি ক্রয়সংক্রান্ত সিদ্ধান্তকে বিনিয়োগ বা ব্যয় সিান্ত বলে। টেবিল তৈরির কাঠ ক্রয় একটি দীর্ঘমেয়াদি বিনিয়োগ। এ ধরনের বিনিয়োগ করার আগে সম্ভাব্য নগদের আগমন নির্গমনের পরিমাণ নির্ধারণ করতে হয়।"
        },
        {
          "label": "গ",
          "question": "জনাব আদিল কোন ধরনের শেয়ার ক্রয় করেছেন? ব্যাখ্যা করো।",
          "explanation": "উদ্দীপকের জনাব আদিল অগ্রাধিকার শেয়ার ক্রয় করেছেন। এ ধরনের শেয়ারের ক্ষেত্রে কোম্পানি নির্দিষ্ট হারে লভ্যাংশ দেয়। ফলে এ ধরনের বিনিয়োগ থেকে প্রাপ্ত আয় ঝুঁকিমুক্ত। অগ্রাধিকার শেয়ার মালিকরা কোম্পানি পরিচালনায় বা ভোট দেওয়ায় অংশ নিতে পারেন না। তবে লভ্যাংশ পাওয়ার ক্ষেত্রে সাধারণ শেয়ার মালিকদের চেয়ে অগ্রাধিকার পান। উদ্দীপকের জনাব আদিল শেয়ার বাজারে কিছু অর্থ বিনিয়োগ করেন। বিনিয়োগের বিপরীতে নির্দিষ্ট হারে লভ্যাংশ পেলেও কোম্পানিতে ভোটাধিকার বা সাধারণ সভায় যোগদানের আমন্ত্রণ পাননি। তবে তিনি লভ্যাংশ পাবার ক্ষেত্রে সুবিধা পাবেন। তিনি সাধারণ শেয়ার মালিকদের আগে লভ্যাংশ পাবেন। এক্ষেত্রে তার লভ্যাংশ নির্দিষ্ট ও ঝুঁকিমুক্ত। এসব বৈশিষ্ট্যের সাথে অগ্রাধিকার শেয়ারের বৈশিষ্ট্য মিলে যায়। তাই বলা যায়, বৈশিষ্ট্য বিবেচনায় জনাব আদিলের শেয়ারের ধরনটি হলো অগ্রাধিকার শেয়ার।"
        },
        {
          "label": "ঘ",
          "question": "উক্ত কোম্পানিতে জনাব আদিল ভোটাধিকার না পেলেও জনাব সাহেদ কেন ভোটাধিকার পেলেন? বিশ্লেষণ করো।",
          "explanation": "উদ্দীপকের কোম্পানিতে জনাব আদিল ভোটাধিকার না পেলেও সাধারণ শেয়ার মালিক হবার কারণে জনাব সাহেদ ভোটাধিকার পেলেন। সাধারণ শেয়ার মালিকগণ অধিকার, দায়িত্ব ও কর্তব্যের দিক বিবেচনায় বেশি সুবিধা ও মর্যাদা ভোগ করেন। এ শেয়ারের লাভের হার নির্দিষ্ট থাকে না। তবে কোম্পানির পুরোপুরি মালিকানা বা ভোটাধিকার পান। উদ্দীপকের জনাব আদিল শেয়ার বাজারে কিছু অর্থ বিনিয়োগ করেন। তিনি বিনিয়োগের বিপরীতে নির্দিষ্ট হারে লভ্যাংশ পান। কিন্তু কোম্পানিতে ভোটাধিকার বা সাধারণ সভায় যোগদানের আমন্ত্রণ পাননি। উত্ত কোম্পানিতে তার বন্ধু সাহেদ নিয়মিত সাধারণ সভায় যোগদান করেন এবং ভোটাধিকার প্রয়োগ করেন। অর্থাৎ, জনাব আদিল কোম্পানিটির অগ্রাধিকার শেয়ার এবং তার বন্ধু সাহেদ সাধারণ শেয়ারের মালিক। সাধারণ শেয়ার ও অগ্রাধিকার শেয়ার মালিক উভয়ই প্রতিষ্ঠান থেকে লভ্যাংশ পায়। তবে অগ্রাধিকার শেয়ারের লভ্যাংশের হার নির্দিষ্ট থাকলেও সাধারণ শেয়ারের লভ্যাংশের হার নির্দিষ্ট থাকে না। তাই সাধারণ শেয়ারে বিনিয়োগ ঝুঁকিপূর্ণ। তবে সাধারণ শেয়ার মালিকরা ভোটাধিকার প্রয়োগ করে কোম্পানি পরিচালনায় অংশ নিতে পারে। কিন্তু অগ্রাধিকার শেয়ার মালিকরা তা পারে না। তাই বলা যায়, সাধারণ শেয়ার মালিক হওয়ার কারণে জনাব সাহেদ ভোটাধিকার পেয়েছেন। অন্যদিকে, অগ্রাধিকার শেয়ার মালিক হওয়ার কারণে জনাব আদিল ভোটাধিকার পাননি।"
        }
      ]
    },
    {
      "number": "4",
      "uddipok": "জনাব সোহানা তার কোম্পানিতে হঠাৎ অর্থের প্রয়োজন হলে ব্যাংক থেকে জমাতিরিক্ত অর্থ উত্তোলন করেন। এদিকে উৎপাদকের নিকট থেকে পণ্য ক্রয়ের জন্য অগ্রিম অর্থ প্রদান করেন। অনেক সময় তাকে ব্যাংক ঋণের অর্থ ফেরত দেওয়ার জন্যও অর্থ জোগাড় করতে হয়।",
      "tag": "DIN.B 24",
      "sub_questions": [
        {
          "label": "ক",
          "question": "আন্তর্জাতিক অর্থায়ন কী?",
          "explanation": "আন্তর্জাতিক অর্থায়ন বলতে আমদানি ও রপ্তানির খাতগুলো নিয়ে বিচার-বিশ্লেষণ করাকে বোঝায়।"
        },
        {
          "label": "খ",
          "question": "\"নগদ অর্থ ও মুনাফার মধ্যে বিপরীত সম্পর্ক বিদ্যমান”- উক্তিটি বর্ণনা করো।",
          "explanation": "তারল্য (নগদ অর্থ) ও মুনাফার মধ্যে বিপরীতমুখী সম্পর্ক রয়েছে। দৈনন্দিন কাজ পরিচালনার জন্য ব্যবসায়ের আয় থেকে প্রতিষ্ঠানে নির্দিষ্ট পরিমাণ নগদ অর্থ জমা রাখা হয়। তবে বেশি পরিমাণ নগদ অর্থ জমা রাখা উচিত নয়। কিছু অর্থ অন্য কোনো খাতে বিনিয়োগ করা ভালো। কেননা বিনিয়োগ থেকে মুনাফা পাওয়ার সম্ভাবনা থাকে। আবার, ব্যবসায়ে আয়ের সম্পূর্ণ অংশ বিনিয়োগ করাও ঠিক নয়। এতে দৈনন্দিন কাজ পরিচালনার জন্য কোনো অর্থ হাতে থাকে না।"
        },
        {
          "label": "গ",
          "question": "জনাব সোহানার কার্যক্রমে কোন ধরনের অর্থায়ন লক্ষ করা যায়? ব্যাখ্যা করো।",
          "explanation": "জনাব সোহানার কার্যক্রমে স্বল্পমেয়াদি অর্থায়ন লক্ষ্য করা যায়। স্বল্পময়াদি অর্থায়ন সাধারণত ১ বছর বা তাঁর কম সময়ের জন্য হয়ে থাকে। এই উৎস হতে অর্থসংস্থানের খরচ তুলনামূলকভাবে সর্বোচ্চ ও সর্বনিম্ন উভয়ই হতে পারে। এই অর্থায়নের কয়েকটি উৎস হলো প্রাপ্য বিল বাট্টাকরণ, প্রদের বিল, স্বল্পমেয়াদি ব্যাংক ঋণ ইত্যাদি। সাধারণত দৈনন্দিন কার্যক্রম পরিচালনার জন্য এই অর্থায়ন করা হয়। উদ্দীপকে জনাব সোহানা তার কোম্পানিতে হঠাৎ অর্থের প্রয়োজন হলে ব্যাংক থেকে জমাতিরিক্ত অর্থ উত্তোলন করেন। আবার, উৎপাদকের কাছ থেকে পণ্য ক্রয়ের জন্য অগ্রিম অর্থ প্রদান করেন। অনেক সময় তাকে ব্যাংক ঋণের অর্থ ফেরত দেওয়া জন্যও অর্থ যোগাড় করতে হয়। এক্ষেত্রে ব্যাংক, স্বল্পমেয়াদি ব্যাংক ঋণ, জমাতিরিক্ত উত্তোলন, ক্রেতা হতে অগ্রিম গ্রহণ ইত্যাদি স্বল্পমেয়াদি অর্থায়নের অন্তর্গত। তাই বলা যায়, জনাব সোহানা স্বল্পমেয়াদি অর্থায়ন করেছেন।"
        },
        {
          "label": "ঘ",
          "question": "জনাব সোহানা কোম্পানিতে কোন ধরনের দায়িত্ব পালন করছেন? বিশ্লেষণ করো।",
          "explanation": "জনাব সোহানা কোম্পানিতে আর্থিক ব্যবস্থাপকের দায়িত্ব পালন করছেন। যে ব্যক্তি প্রতিষ্ঠানের অর্থসংক্রান্ত বিষয়গুলো তদারকি করেন তাকে আর্থিক ব্যবস্থাপক বলে। কোম্পানিতে আর্থিক ব্যবস্থাপক সাধারণত দুটি সিদ্ধান্ত নিয়ে থাকেন। এগুলো হলো আয় সিদ্ধান্ত বা অর্থায়ন সিদ্ধান্ত এবং ব্যয় সিদ্ধান্ত বা বিনিয়োগ সিদ্ধান্ত। আয় সিদ্ধান্ত বলতে মূলত তহবিল সংগ্রহের প্রক্রিয়াকে বোঝায়। আবার ব্যয় সিদ্ধান্ত বলতে দীর্ঘমেয়াদি সম্পদ ক্রয়সংক্রান্ত সিদ্ধান্তকে বোঝায়। উদ্দীপকে সোহানা তার কোম্পানির জন্য ব্যাংক জমাতিরিক্ত উত্তোলন করেন। এদিকে উৎপাদকের কাছ থেকে পণ্য ক্রয়ের জন্য অগ্রিম অর্থ প্রদান করেন। এছাড়া অনেক সময় ব্যাংক ঋণের অর্থ ফেরত দেওয়ার জন্যও অর্থ জোগাড় করতে হয়। এসবই আর্থিক ব্যবস্থাপকের কাজ। এখানে জনাব সোহানা মূলত আর্থিক ব্যবস্থাপকের দায়িত্ব পালন করছেন। কারণ কোম্পানির জন্য ব্যাংক জমাতিরিক্ত উত্তোলন ও ব্যাংক ঋণের অর্থ ফেরতের জন্য অর্থ জোগাড় করা আয় সিদ্ধান্তের অন্তর্ভুক্ত। আবার, বিক্রেতাকে অগ্রিম অর্থ প্রদান করেন। এটি চলতি মূলধন ব্যবস্থাপনার সাথে জড়িত। তাই বলা যায়, জনাব সোহানা কোম্পানির আর্থিক ব্যবস্থাপক।"
        }
      ]
    },
    {
      "number": "5",
      "uddipok": "জনাব খালেদ একটি প্রকল্পে ১০ লক্ষ টাকা বিনিয়োগ করেন। আগামী তিন বছরে প্রাক্কলিত বিক্রয়ের পরিমাণ যথাক্রমে ৫,০০,০০০, ৭,০০,০০০ ও ৮,০০,০০০ টাকা। প্রতি বছরের চলতি খরচ বিক্রয়ের ৪০%, বার্ষিক অবচয় ১,০০,০০০ টাকা এবং করহার ৩০%। জনাব খালেদের প্রত্যাশা বিনিয়োগকৃত অর্থ ৩ বছরে ফেরত আসবে।",
      "tag": "DIN.B 24",
      "sub_questions": [
        {
          "label": "ক",
          "question": "সুদের হার কী?",
          "explanation": "কোনো নির্দিষ্ট পরিমাণ অর্থ ধার নিলে তার জন্য যে চার্জ শতকরা হারে প্রকাশিত হয় তাকে সুদের হার বলে।"
        },
        {
          "label": "খ",
          "question": "মূলধন বাজেটিং কেন করা হয়?",
          "explanation": "সঠিক বিনিয়োগ সিদ্ধান্ত নেওয়ার জন্য মূলধন বাজেটিং করা হয়। বিনিয়োগ থেকে ভবিষ্যতের সম্ভাব্য নগদ প্রবাহের বর্তমান মূল্য পদ্ধতির মাধ্যমে জানা যায়। ফলে বিনিয়োগটি লাভজনক হবে কি না, তা সহজে মূল্যায়ন করা যায়। এছাড়া অনেকগুলো বিকল্প থেকে কোন প্রকল্পটিতে বিনিয়োগ সর্বোত্তম হবে, তা এ পদ্ধতিতে জানা যায়। অর্থাৎ, বিনিয়োগ কাজটি সর্বোত্তম এবং সঠিক বিনিয়োগ উৎস নির্বাচনের জন্য মূলধন বাজেটিং করা হয়।"
        },
        {
          "label": "গ",
          "question": "জনাব খালেদের প্রকল্পের নিট মুনাফা নির্ণয় করো।",
          "explanation": "জনাব খালেদের প্রকল্পের নিট মুনাফা নির্ণয়: উত্তর: নিট মুনাফা যথাক্রমে ১,৪০,০০০ টাকা; ২,২৪,০০০ টাকা এবং ২,৬৬,০০০ টাকা।"
        },
        {
          "label": "ঘ",
          "question": "উক্ত প্রকল্পে বিনিয়োগের যৌক্তিকতা পে-ব্যাক সময়ের ভিত্তিতে মূল্যায়ন করো।",
          "explanation": "পে-ব্যাক সময় নির্ণয়ের মাধ্যমে উদ্দীপকের প্রকল্পের বিনিয়োগের গ্রহণযোগ্যতা যাচাইকরণ: উদ্দীপকে জনাব খালেদের প্রকল্পের মেয়াদ ৩ বছর। কিন্তু প্রকল্পে বিনিয়োগকৃত অর্থ ৩ বছরে ফেরত আসবে না। তাই পে-ব্যাক সময় অনুযায়ী উক্ত প্রকল্পে বিনিয়োগ করা জনাব খালেদের জন্য যৌক্তিক নয়।"
        }
      ]
    },
    {
      "number": "6",
      "uddipok": "X কোম্পানির সাধারণ শেয়ার মূলধন ২০ কোটি টাকা। অগ্রাধিকার শেয়ার মূলধন ১০ কোটি টাকা। সাধারণ শেয়ার ও অগ্রাধিকার শেয়ারের লিখিত মূল্য যথাক্রমে ২০০ টাকা ও ১৫০ টাকা এবং বাজার মূল্য যথাক্রমে ২৫০ টাকা ও ১৮০ টাকা। অগ্রাধিকার শেয়ারের লভ্যাংশের হার ১০%। সাধারণ শেয়ার প্রতি ১৩ টাকা লভ্যাংশ প্রদান করা হয় এবং প্রতি বছর লভ্যাংশ বৃদ্ধির হার ৫%।",
      "tag": "DIN.B 24",
      "sub_questions": [
        {
          "label": "ক",
          "question": "চলতি ব্যয় কী?",
          "explanation": "প্রতিষ্ঠানের দৈনন্দিন কাজ পরিচালনার জন্য যে ব্যয় হয় তাকে চলতি ব্যয় বলা হয়।"
        },
        {
          "label": "খ",
          "question": "কাম্য ঋণনীতি মেনে চলা প্রয়োজন কেন?",
          "explanation": "প্রতিষ্ঠানের মূলধন ব্যয় এবং আর্থিক ঝুঁকি কমানোর জন্য কাম্য ঋণনীতি মেনে চলা প্রয়োজন। সাধারণত মূলধন সংগ্রহের উৎসগুলোর মধ্যে ঋণ মূলধন ব্যয় সবচেয়ে কম, হয়। তাই প্রতিষ্ঠান ঋণের মাধ্যমে মূলধন সংগ্রহে স্বাচ্ছন্দ্য বোধ করে। আবার, অতিরিক্ত ঋণ প্রতিষ্ঠানের দেউলিয়া ঝুঁকি বাড়ায়, যা আর্থিক ঝুঁকি নামে পরিচিত। তাই আর্থিক ঝুঁকি ও মূলধন ব্যয়ের মধ্যে সমন্বয় করার জন্য কাম্য ঋণনীতি মেনে চলা প্রয়োজন।"
        },
        {
          "label": "গ",
          "question": "X কোম্পানির সাধারণ শেয়ার মূলধন ব্যয় নির্ণয় করো।",
          "explanation": "X কোম্পানির সাধারণ শেয়ার মূলধন ব্যয় নির্ণয়: দেওয়া আছে, লভ্যাংশo, D 0 = \\mathrm{D}_{0}= D 0 ​ = ১৩ টাকা লভ্যাংশ বৃদ্ধির হার, g = ৫%= ০.০৫ লভ্যাংশ ১ , D 2 = D 0 ( ১ + g ) = ১৩ ( ১ + ০ . ০৫ ) = ১৩ . ৬৫ \\mathrm{D}_{2}=\\mathrm{D}_{0}(১+\\mathrm{g})=১ ৩(১+০ . ০ ৫)=১ ৩ . ৬ ৫ D 2 ​ = D 0 ​ ( ১ + g ) = ১৩ ( ১ + ০ . ০৫ ) = ১৩ . ৬৫ টাকা বাজার মূল্য, P ∘ = \\mathrm{P}_{\\circ}= P ∘ ​ = ২৫০ টাকা আমরা জানি, সাধারণ শেয়ার মূলধন ব্যয়, K e = [ ( D ১ P 0 + g ) × ১০০ ] = [ ( ১৩ . ৬৫ 2 ৫০ + ০ . ০৫ ) × ১০০ ] \\begin{aligned} K_{e} & =\\left[\\left(\\frac{D_{১}}{P_{0}}+g\\right) \\times ১০০\\right]=\\left[\\left(\\frac{১৩ . ৬ ৫}{2 ৫ ০}+০.০ ৫\\right) \\times ১০০\\right] \\end{aligned} K e ​ ​ = [ ( P 0 ​ D ১ ​ ​ + g ) × ১০০ ] = [ ( 2 ৫০ ১৩ . ৬৫ ​ + ০ . ০৫ ) × ১০০ ] ​ = (০.১০৪৬ × ১০০) = ১০.৪৬% ∴ X কোম্পানির সাধারণ শেয়ার মূলধন ব্যয় ১০.৪৬%। উত্তর: ১০.৪৬%।"
        },
        {
          "label": "ঘ",
          "question": "X কোম্পানির গড় মূলধন ব্যয় নির্ণয় করো।",
          "explanation": "X কোম্পানির গড় মূলধন ব্যয় নির্ণয় করতে হলে অগ্রাধিকার শেয়ারের মূলধন ব্যয় বের করতে হবে। অগ্রাধিকার শেয়ার মূলধন ব্যয় নির্ণয়: দেওয়া আছে, অগ্রাধিকীর শেয়ারের লিখিত মূল্য = ১৫০ টাকা লভ্যাংশ = ১৫০ × ১০% = ১৫ টাকা অগ্রাধিকার শেয়ারের বাজারমূল্য = ১৮০ টাকা আমরা জানি, অগ্রাধিকার শেয়ার মূলধন ব্যয়, K p =  লভ্যাংশ   বাজারমূল্য  ×  ১০০  =  ১৫   ১৮০  ×  ১০০  =  ৮.৩৩%  \\mathrm{K}_{\\mathrm{p}}=\\frac{\\text { লভ্যাংশ }}{\\text { বাজারমূল্য }} \\times \\text { ১০০ }=\\frac{\\text { ১৫ }}{\\text { ১৮০ }} \\times \\text { ১০০ }=\\text { ৮.৩৩\\% } K p ​ =   বাজারমূল্য     লভ্যাংশ   ​ ×   ১০০   =   ১৮০     ১৫   ​ ×   ১০০   =   ৮ . ৩৩ %  ∴ \\therefore ∴ সাধারণ শেয়ার মূলধন ব্যয়, K e = \\mathrm{K}_{\\mathrm{e}}= K e ​ = ১০.৪৬% [‘গ’ থেকে পাওয়া] মোট মূলধন = (২০ + ১০) কোটি = ৩০ কোটি টাকা অগ্রাধিকার শেয়ার মূলধন ভার, W p =  ১০   ৩০  = \\mathrm{W}_{\\mathrm{p}}=\\frac{\\text { ১০ }}{\\text { ৩০ }}= W p ​ =   ৩০     ১০   ​ = ০.৩৩ সাধারণ শেয়ারের মূলধন ভার, w e =  ২০   ৩০  = \\mathrm{w}_{\\mathrm{e}}=\\frac{\\text { ২০ }}{\\text { ৩০ }}= w e ​ =   ৩০     ২০   ​ = ০.৬৭ আমরা জানি, গড় মূলধন ব্যয়, WACC = K e W e + K p W p \\mathrm{K}_{\\mathrm{e}} \\mathrm{W}_{\\mathrm{e}}+\\mathrm{K}_{\\mathrm{p}} \\mathrm{W}_{\\mathrm{p}} K e ​ W e ​ + K p ​ W p ​ = (  ১০.৪৬  ×  ০.৬৭  ) + (  ৮.৩৩  ×  ০.৩৩  ) =(\\text { ১০.৪৬ } \\times \\text { ০.৬৭ })+(\\text { ৮.৩৩ } \\times \\text { ০.৩৩ }) = (   ১০ . ৪৬   ×   ০ . ৬৭   ) + (   ৮ . ৩৩   ×   ০ . ৩৩   ) = (৭.০০৮২ + ২.৭৪৮৯) = ৯.৭৫৭১% ∴X কোম্পানির গড় মূলধন ব্যয় ৯.৭৫৭১%। উত্তর: ৯.৭৫৭১%।"
        }
      ]
    },
    {
      "number": "7",
      "uddipok": "বিজনা ব্যাংক জনগণের নিকট হতে আমানত হিসেবে অর্থ সংগ্রহ করে এবং ব্যবসায়ীদের ঋণ দেয়। ব্যাংকটির গ্রাহক মি. কনক যখনই ব্যাংকে যান তখনই ব্যাংকের নিকট থেকে অর্থ উত্তোলন করতে পারেন। কিন্তু তিনি ব্যাংকের নিকট ঋণের আবেদন করলে ব্যাংক জামানতসহ বিভিন্ন কাগজপত্র জমা দিতে বলে।",
      "tag": "DIN.B 24",
      "sub_questions": [
        {
          "label": "ক",
          "question": "কৃষি ব্যাংক কী?",
          "explanation": "কৃষকদের বিভিন্ন মেয়াদের ঋণ প্রদানসহ অন্যান্য সুযোগ-সুবিধা প্রদানের লক্ষ্যে যে ব্যাংক কাজ করে তাকে কৃষি ব্যাংক বলে।"
        },
        {
          "label": "খ",
          "question": "ঋণ নিয়ন্ত্রণ প্রয়োজন কেন? বর্ণনা করো।",
          "explanation": "বাজারে অর্থনৈতিক স্থিতিশীলতা রক্ষার জন্য ঋণ নিয়ন্ত্রণ প্রয়োজন হয়। এ ব্যাংক অর্থ সরবরাহ নিয়ন্ত্রণের মাধ্যমে দেশের মূল্যস্তরের স্থিতিশীলতা বজায় রাখে। এর আওতায় এ ব্যাংক খোলাবাজার নীতি, ব্যাংক হার নীতি, জমার হার নীতি ইত্যাদি পদ্ধতি ব্যবহার'করে বাণিজ্যিক ব্যাংকসমূহের ঋণ নিয়ন্ত্রণ করে। ফলে বাজারে স্থিতিশীলতা বজায় থাকে।"
        },
        {
          "label": "গ",
          "question": "মি. কনক কী কারণে চাহিবামাত্র ব্যাংক থেকে অর্থ পেয়ে থাকেন? ব্যাখ্যা করো।",
          "explanation": "মি. কনক চুক্তিবদ্ধ সম্পর্কের কারণে চাহিবামাত্র ব্যাংক থেকে অর্থ পেয়ে থাকেন। ব্যাংকে হিসাব খোলার মধ্য দিয়ে গ্রাহকের সাথে ব্যাংকের আইনগত সম্পর্কেসূচনা হয়। তার মধ্যে অন্যতম হলো চুক্তিবদ্ধ সম্পর্ক। এর মাঝে দুই পক্ষেরই অধিকার ও দায়িত্ব অন্তর্ভুক্ত থাকে। এই চুক্তির কারণেই ব্যাংক তার আমানতকারীকে জমাকৃত টাকা চাহিবামাত্র ফেরত দিতে বাধ্য থাকে। উদ্দীপকে বিজনা ব্যাংক জনগণের নিকট হতে আমানত হিসেবে অর্থ সংগ্রহ করে এবং ব্যবসায়ীদের ঋণ দেয়। ব্যাংকটির গ্রাহক মি. কনক যখনই ব্যাংকে যান তখনই ব্যাংকের কাছ থেকে অর্থ উত্তোলন 'করতে পারেন। ব্যাংক গ্রাহকের প্রতি কিছু দায়িত্ব পালন করে। তার মধ্যে অন্যতম হলো গ্রাহকের জমাকৃত অর্থ চাহিবামাত্র পরিশোধ করা। ব্যাংক চুক্তিবদ্ধ সম্পর্কের ভিত্তিতে এ দায়িত্ব পালন করে থাকে। তাই বলা যায়, চুক্তিবদ্ধ সম্পর্কের কারণেই মি. কনক চাহিবামাত্র অর্থ উত্তোলন করতে পারেন।"
        },
        {
          "label": "ঘ",
          "question": "মি. কনকের নিকট থেকে বিজনা ব্যাংক কী কারণে জামানতসহ বিভিন্ন কাগজপত্র জমা নেয়? বিশ্লেষণ-করো।",
          "explanation": "ব্যাংকিং ব্যবসায়ের নিরাপত্তার নীতি অনুযায়ী উদ্দীপকের মি. কনকের নিকট থেকে বিজনা ব্যাংক জামানতসহ বিভিন্ন কাগজপত্র জমা নেয়। ব্যাংক অন্যের অর্থ নিয়ে ব্যবসায় পরিচালনা করে। তাই ব্যাংক গ্রাহকের অর্থ ও ঋণ হিসেবে প্রদত্ত অর্থের নিরাপত্তা নিশ্চিত করে। এ লক্ষ্যে ব্যাংক ঋণদানের সময় গ্রাহকের আর্থিক সচ্ছলতা ও সততা যাচাই করে। ব্যাংক পর্যাপ্ত পরিমাণ জামানতও সংরক্ষণ করে। উদ্দীপকে বিজনা ব্যাংক জনগণের কাছ থেকে আমানত হিসেবে অর্থ সংগ্রহ করে এবং ব্যবসায়ীদের ঋণ দেয়। মি. কনক ব্যাংকের কাছে ঋণের জন্য আবেদন করে। ব্যাংকটি তাকে জামানতসহ বিভিন্ন কাগজপত্র জমা দিতে বলে। বাণিজ্যিক ব্যাংক ঋণ প্রদানের পূর্বে ঋণগ্রহীতার আর্থিক সচ্ছলতা ও সততা যাচাই করে। কারণ ঋণগ্রহীতা অসচ্ছল বা অসৎ হলে ঋণ ফেরত না পাওয়ার ঝুঁকির সৃষ্টি হবে। অধিক নিরাপত্তার স্বার্থে ব্যাংক জামানতও গ্রহণ করতে পারে। উদ্দীপকের বিজনা ব্যাংকও মি. কনকের কাছে ঋণের বিপরীতে জামানত চায়। এসব কাজের উদ্দেশ্যই হলো সময়মতো ঋণের অর্থ ফেরত পাওয়া এবং গ্রাহকের আমানতকৃত অর্থের নিরাপত্তা নিশ্চিত করা। তাই বলা যায়, নিরাপত্তার নীতি অনুযায়ী বিজনা ব্যাংক মি. কনকের কাছ থেকে ঋণ দেওয়ার পূর্বে জামানতসহ বিভিন্ন কাগজপত্র জমা নেয়।"
        }
      ]
    },
    {
      "number": "8",
      "uddipok": "সিলেটের ব্যবসায়ী আকমল ব্যাংকিং লেনদেনে এমন এক ধরনের চেক ব্যবহার করেন যার অর্থ যে কেউ ব্যাংক থেকে সংগ্রহ করতে পারে। তিনি ৩,০০,০০০ টাকার একটি চেক দিয়ে তার কর্মচারীকে ব্যাংকে পাঠালে উক্ত কর্মচারী ব্যাংক থেকে টাকা উঠিয়ে পালিয়ে যায়। এখন তিনি আরও অধিক নিরাপদ চেকের ব্যবহারের কথা ভাবছেন।",
      "tag": "DIN.B 24",
      "sub_questions": [
        {
          "label": "ক",
          "question": "ব্যাংকার কে?",
          "explanation": "ব্যাংক ব্যবসায়ে জড়িত ব্যক্তিবর্গকে ব্যাংকার বলে।"
        },
        {
          "label": "খ",
          "question": "ব্যাংক কীভাবে অর্থের নিরাপত্তা বিধান করে?",
          "explanation": "ঋণগ্রহীতার আর্থিক সামর্থ্য যাচাইয়ের মাধ্যমে ব্যাংক অর্থের নিরাপত্তা দিয়ে থাকে। ব্যাংক ব্যবসায়ের একটি গুরুত্বপূর্ণ নীতি হলো গ্রাহকের অর্থ ও ঋণ হিসাবে প্রদত্ত অর্থের নিরাপত্তা বিধান। নিরাপত্তা নিশ্চিত করার জন্য ব্যাংক ঋণ প্রদানের সময় ঋণগ্রহীতার আর্থিক স্বচ্ছলতা ও সততা বিচার করে। পাশাপাশি ঋণ প্রদানের সময় ব্যাংক পর্যাপ্ত জামানতও গ্রহণ করে থাকে।"
        },
        {
          "label": "গ",
          "question": "উদ্দীপকে বর্ণিত ৩,০০,০০০ টাকার চেকটি কোন ধরনের? ব্যাখ্যা করো।",
          "explanation": "উদ্দীপকের বর্ণিত ৩,০০,০০০ টাকার চেকটি হলো বাহক চেক। যে চেকে প্রাপকের নামের শেষে 'অথবা বাহককে' উল্লেখ থাকে তাকে বাহক চেক বলে। ব্যাংক এই ধরনের চেকের বাহককে চেকের অর্থ নগদে পরিশোধ করতে বাধ্য থাকে। এ ধরনের চেক তুলনামূলকভাবে কম নিরাপদ। উদ্দীপকে সিলেটের ব্যবসায়ী আকমল এমন এক ধরনের চেক ব্যবহার করেন যার অর্থ যে কেউ' ব্যাংক থেকে সংগ্রহ করতে পারে! তিনি ৩,০০,০০০ টাকার একটি চেক দিয়ে তার কর্মচারীকে ব্যাংকে পাঠান। উক্ত কর্মচারী ব্যাংক থেকে টাকা উঠিয়ে পালিয়ে যায়। সাধারণত বাহক চেকের অর্থ যে কেউ ব্যাংক থেকে সংগ্রহ করতে পারে। বাহক চেকের ক্ষেত্রে চেক ব্যাংকে জমা দেওয়া মাত্রই ব্যাংক তা নগদ পরিশোধে বাধ্য থাকে। অর্থাৎ, ব্যবসায়ী আকমল তার ব্যাংকিং লেনদেনে বাহক চেক ব্যবহার করেন।যার কারণে তার কর্মচারী টাকা তুলে পালিয়ে যেতে সক্ষম হয়। সুতরাং, উদ্দীপকে বর্ণিত ৩,০০,০০০ টাকার চেকটি বাহক চেক।"
        },
        {
          "label": "ঘ",
          "question": "চেকের অধিক নিরাপত্তার জন্য জনাব আকমলের গৃহীত কর্মপন্থা মূল্যায়ন করো।",
          "explanation": "চেকের অধিক নিরাপত্তার জন্য জনাব আকমলের বাহক চেকের পরিবর্তে দাগকাটা চেক ব্যবহার করা উচিত। বাহক চেক বা হুকুম চেকের উপরিভাগের বাম কোণায় আড়াআড়ি দুটি দাগ কেটে দাগকাটা চেকে রূপান্তর করা যায়। ব্যাংক এ চেকের টাকা নগদে পরিশোধ করে না। প্রাপকের ব্যাংক হিসাবে এ চেক জমা দিয়ে টাকা ওঠানো যায়। তাই এই চেক অধিক নিরাপদ। সিলেটের ব্যবসায়ী আকমল ব্যাংকিং লেনদেনে চেক ব্যবহার করেন। তার ব্যবহৃত চেকের অর্থ যে কেউ ব্যাংক থেকে সংগ্রহ করতে পারে। উদ্দীপকে জনাব. আকমল ৩,০০,০০০ টাকার একটি চেক দিয়ে তার কর্মচারীকে ব্যাংকে পাঠান। উক্ত কর্মচারী ব্যাংক থেকেটাকা উঠিয়ে পালিয়ে যায় বাহক চেকের অর্থ যে কেউ ব্যাংক থেকে সংগ্রহ করতে পারে। নিরাপত্তার দিক বিবেচনায় বাহক চেক ব্যবহার করা উচিত নয়। বাহক চেকের পরিবর্তে দাগকাটা চেক ব্যবহার করলে অর্থ প্রাপ্তির নিশ্চয়তা ও নিরাপত্তা বজায় থাকে। কারণ দাগকাটা চেকের অর্থ গ্রাহকের ব্যাংক হিসাবের মাধ্যমে সংগ্রহ করা হয়। দাগকাটা চেক চুরি হলে বা হারিয়ে গেলেও প্রতারণা বা জালিয়াতির আশঙ্কা নেই। অর্থাৎ অন্য কেউ চাইলেও এ চেকের টাকা উত্তোলন করতে পারবে না। সুতরাং বলা যায়, জনাব আকমলের দাগকাটা চেক ব্যবহার করা সর্বোত্তম হবে।"
        }
      ]
    },
    {
      "number": "9",
      "uddipok": "বিদেশ ফেরত জনাব সালেহীন তার রোজগারের ১০ লক্ষ টাকা কালনী ব্যাংকে জমা রাখতে গিয়ে জানতে পারেন এই ব্যাংক ব্যক্তিপর্যায়ে লেনদেন করে না। অন্যান্য ব্যাংকের মুরুব্বী হিসেবে ব্যাংকগুলোর কার্যাবলি নিয়ন্ত্রণ ও তত্ত্বাবধান করে। পরে তিনি গোমতী ব্যাংকে তার টাকা জমা রাখেন।",
      "tag": "DIN.B 24",
      "sub_questions": [
        {
          "label": "ক",
          "question": "মুদ্রা কী?",
          "explanation": "মুদ্রা একটি বিনিময় মাধ্যম, যা মূল্যের পরিমাপক ও সঞ্চয়ের বাহন হিসেবে কাজ করে।"
        },
        {
          "label": "খ",
          "question": "মুদ্রাকে ব্যাংক ব্যবস্থার জননী বলা হয় কেন? ব্যাখ্যা করো।",
          "explanation": "মুদ্রাকে ব্যাংক ব্যবস্থার জননী বলার কারণ হলো মুদ্রাই ব্যাংক ব্যবস্থার মূল ভিত্তি। ব্যাংক ব্যবস্থা মূলত অর্থ বা মুদ্রা লেনদেনের একটি প্রক্রিয়া। মুদ্রার প্রচলন না থাকলে ব্যাংক ব্যবস্থার উদ্ভব ও বিকাশ কোনোটিই সম্ভব হতো না।"
        },
        {
          "label": "গ",
          "question": "উদ্দীপকে বর্ণিত কালনী ব্যাংক কোন ধরনের ব্যাংক? ব্যাখ্যা করো।",
          "explanation": "উদ্দীপকে বর্ণিত কালনী ব্যাংক হলো কেন্দ্রীয় ব্যাংক। কেন্দ্রীয় ব্যাংককে কেন্দ্র করে দেশের ব্যাংক ব্যবস্থা গড়ে ওঠে। এটি দেশের মুদ্রা বাজার নিয়ন্ত্রণ করে। এছাড়া ব্যাংকটি বাণিজ্যিক ব্যাংকগুলোকে তালিকাভুক্ত করে পরিচালনায় সহায়তা করে। উদ্দীপকের জনাব সালেহীন একজন প্রবাসী ফেরত ব্যক্তি। তিনি আয়ের ১০ লক্ষ টাকা কালনী ব্যাংকে জমা রাখতে যান। কিন্তু ব্যাংকটি র্যক্তি পর্যায়ে লেনদেন করে না। অন্যান্য ব্যাংকের মুরব্বী হিসেবে ব্যাংকগুলোর কার্যাবলি নিয়ন্ত্রণ ও তত্ত্বাবধান করে। কিন্তু বাণিজ্যিক ব্যাংক ব্যক্তিপর্যায়ে লেনদেন করে। আর এসব বাণিজ্যিক ব্যাংককে নিয়ন্ত্রণ করে কেন্দ্রীয় ব্যাংক। উদ্দীপকে কালনী ব্যাংকের সাথে কেন্দ্রীয় ব্যাংকের বৈশিষ্ট্য মিলে যায়। তাই বলা যায়, কালনী ব্যাংক হলো কেন্দ্রীয় ব্যাংক।"
        },
        {
          "label": "ঘ",
          "question": "কালনী ও গোমতী ব্যাংকের কার্যাবলি বিশ্লেষণ করো।",
          "explanation": "উদ্দীপকে কালনী ব্যাংক হলো কেন্দ্রীয় ব্যাংক ও গোমতী ব্যাংক হলো বাণিজ্যিক ব্যাংক। বাণিজ্যিক ব্যাংক গ্রাহকের আমানত সংগ্রহ করে। এই আমানত থেকে ব্যাংক অন্য গ্রাহকদের ঋণ দেয়। কেন্দ্রীয় ব্যাংক বাণিজ্যিক ব্যাংকসমূহের বিভিন্ন কাজ তদারকি করে। প্রয়োজনে দিকনির্দেশনা প্রদান করে। একে সব ব্যাংকের ব্যাংকার বলা হয় উদ্দীপকের কালনী ব্যাংক ব্যাক্তিপর্যায়ে লেনদেন করে না। তাই ব্যাংকটি জনাব সালেহীনের টাকা জমা নেয় নি। এছাড়া এ ব্যাংকটি অন্যান্য ব্যাংকের কার্যাবলি নিয়ন্ত্রণ ও তত্ত্বাবধান করে। অর্থাৎ, এটি হলো কেন্দ্রীয় ব্যাংক। অন্যদিকে, গোমতী ব্যাংক তার টাকা জমা নেয়। বাণিজ্যিক ব্যাংক জনগণের উদ্বৃত্ত অর্থ জমা রাখে। বৈশিষ্ট্যগত দিক থেকে গোমতী ব্যাংক হলো বাণিজ্যিক ব্যাংক কেন্দ্রীয় ব্যাংক দেশের নোট ও মুদ্রা প্রচলনের ক্ষমতাপ্রাপ্ত একমাত্র প্রতিষ্ঠান। এ ব্যাংক বিভিন্ন পদ্ধতিতে বাণিজ্যিক ব্যাংকসমূহের ঋণ নিয়ন্ত্রণ করে। অন্যদিকে, বাণিজ্যিক ব্যাংক জনগণের আমানত গ্রহণ করে। প্রয়োজনে তাদের ঋণ দেয়। এই ঋণের মাধ্যমে ব্যবসায় প্রতিষ্ঠানের মূলধন গঠনে সাহায্য করে। তাছাড়া এ ব্যাংক গ্রাহকের সম্পত্তির অছি হিসেবে কাজ করে। তাই কেন্দ্রীয় ব্যাংক হিসেবে কালনী ব্যাংক এবং বাণিজ্যিক ব্যাংক হিসেবে গোমতী উভয় ব্যাংকের কার্যাবলি তাৎপর্যপূর্ণ।"
        }
      ]
    },
    {
      "number": "10",
      "uddipok": "সুমন ও জুমন দুই ভাই। সুমন লেখাপড়ার পাশাপাশি পার্টটাইম চাকরি করে। অন্যদিকে, জুমন বাবার ব্যবসায় দেখাশোনা করে। জুমনকে প্রতিনিয়তই ব্যাংকের সাথে ব্যবসায়িক লেনদেন করতে হয়। এখন দুই ভাই প্রত্যেকের জন্য আলাদা আলাদা ব্যাংক হিসাব খুলবে।",
      "tag": "DIN.B 24",
      "sub_questions": [
        {
          "label": "ক",
          "question": "নিকাশ ঘর কী?",
          "explanation": "যে স্থানে কেন্দ্রীয় ব্যাংক বাণিজ্যিক ব্যাংকসমূহের আন্তঃলেনদেন নিষ্পত্তি করে তাকে নিকাশ ঘর বলা হয়।"
        },
        {
          "label": "খ",
          "question": "ব্যাংক ও গ্রাহকের মধ্যে কখন চুক্তিবদ্ধ সম্পর্কের সৃষ্টি হয়?",
          "explanation": "ব্যাংকে হিসাব খোলার মধ্য দিয়ে আইনগতভাবে ব্যাংক ও গ্রাহকের মধ্যে একটি চুক্তিবদ্ধ সম্পর্কের সৃষ্টি হয় ব্যাংকে হিসাব খোলায় দুই পক্ষেরই কিছু অধিকার ও দায়িত্বের সৃষ্টি হয়। এ চুক্তির কারণে ব্যাংক তার আমানতকারীর জমাকৃত টাকা চাহিবামাত্র ফেরত দিতে বাধ্য থাকে। অন্যদিকে, গ্রাহককেও সততা ও নিষ্ঠার সাথে তথ্য দিতে হয়।"
        },
        {
          "label": "গ",
          "question": "সুমনের জন্য কোন ধরনের হিসাব উপযোগী? ব্যাখ্যা করো।",
          "explanation": "সুমনের জন্য সঞ্চয়ী হিসাব উপযোগী। এ হিসাবে ইচ্ছামতো টাকা জমা রাখা যায়। তবে টাকা উত্তোলনের ব্যাপারে সীমাবদ্ধতা আছে। নির্দিষ্ট আয়ের লোকজনের জন্য এ হিসাব উপযোগী। এ হিসাবে অল্প হারে সুদ দেওয়া হয়। উদ্দীপকে সুমন একজন ছাত্র। পড়ালেখার পাশাপাশি তিনি পার্টটাইম চাকরি করেন। এক্ষেত্রে, তার আয়ের পরিমাণ নির্দিষ্ট। তিনি তার পড়ালেখার খরচ বাদ দেওয়ার পর অবশিষ্ট অর্থ ব্যাংক হিসাবে জমা রাখবেন। তার মধ্যে সঞ্চয়ের প্রবণতাও সৃষ্টি হবে। তাই বলা যায়, সুমনের জন্য সঞ্চয়ী হিসাব উপযোগী।"
        },
        {
          "label": "ঘ",
          "question": "সুমন ও জুমন দুই ভাইয়ের ব্যাংক হিসাবের তুলনামূলক বিশ্লেষণ করো।",
          "explanation": "উদ্দীপকের সুমনের জন্য সঞ্চয়ী হিসাব ও জুমনের জন্য চলতি হিসাব উপযোগী। সঞ্চয়ী হিসাবে গ্রাহক ইচ্ছামতো টাকা জমা দিতে পারেন। তবে এ হিসাব থেকে সপ্তাহে দুইবার বা নিয়ম অনুযায়ী টাকা উত্তোলন করা যায়। নির্দিষ্ট আয়ের জনগণের জন্য এ হিসাব উপযোগী। অন্যদিকে, চলতি হিসাবে ইচ্ছামতো টাকা জমা ও উত্তোলন করা যায়। ব্যবসায়ীদের জন্য এ হিসাব উপযোগী। উদ্দীপকের সুমন পড়ালেখার পাশাপাশি পাটটাইম চাকরি করেন। অন্যদিকে, তার ভাই জুমন বাবার ব্যবসায় দেখাশোনা করেন। জুমনকে প্রতিনিয়ত তার ব্যাংকের সাথে ব্যবসায়িক লেনদেন করতে হয়। এখন দুইভাই প্রত্যেকের জন্য আলাদা আলাদা ব্যাংক হিসাব খুলবে। সুমনের আয় নির্দিষ্ট। তাই তার জন্য সঞ্চয়ী হিসাব উপযোগী। অন্যদিকে, জুমনের ব্যবসায়িক লেনদেন করার তার জন্য চলতি হিসাব উপযোগী। কারণ, ব্যবসায়িক ক্ষেত্রে যেকোনো সময় তার অর্থের প্রয়োজন হতে পারে। তাছাড়া এ হিসাবে মাধ্যমে তিনি জমাতিরিক্ত অর্থ উত্তোলনের সুযোগ পাবেন। তবে তিনি এ হিসাব থেকে কোনো সুদ পাবেন না। অন্যদিকে, সুমন অল্প হারেসুদ পাবেন। আর সুমনের আয় নির্দিষ্ট হওয়ায় তার জন্য সঞ্চয়ী হিসাব উপযুক্ত। অর্থাৎ, বৈশিষ্ট্যগত দিক থেকে তাদের ব্যাংক হিসাব দুটি আলাদা।"
        }
      ]
    },
    {
      "number": "11",
      "uddipok": "জনাব রায়হানের কাছে 'P' ব্যাংকের একটি কার্ড আছে। যা দিয়ে তিনি তার হিসাবে টাকা না থাকলেও যেকোনো ধরনের কেনাকাটা করতে পারেন। অন্যদিকে, '2' ব্যাংকে তার একটি চলতি হিসাব রয়েছে এবং উক্ত ব্যাংক তাকে একটি কার্ড দিয়েছে যেখানে শুধুমাত্র তার হিসাবে টাকা থাকলেই তিনি উত্তোলন করতে পারেন। পাশাপাশি 'P' ব্যাংক তাকে এসএমএস ব্যাংকিং ও এনি ব্রাঞ্চ ব্যাংকিং-এর সুবিধা দিয়ে থাকে। প্রয়োজনে তিনি কল.করে বিভিন্ন তথ্য জানতে পারেন।",
      "tag": "DIN.B 24",
      "sub_questions": [
        {
          "label": "ক",
          "question": "E-ব্যাংকিং কী?",
          "explanation": "E-ব্যাংকিং হলো একটি সমন্বিত প্রক্রিয়া, যেখানে কম্পিউটার প্রযুক্তির মাধ্যমে গ্রাহকদের বিভিন্ন ব্যাংকিং সুবিধা ও সেবা দেওয়া হয়।"
        },
        {
          "label": "খ",
          "question": "ঋণ কীভাবে আমানত সৃষ্টি করে? বর্ণনা করো।",
          "explanation": "মঞ্জুরিকৃত ঋণের অর্থ গ্রাহকের হিসাবে প্রদানের মাধ্যমে ঋণ আমানত সৃষ্টি করে। বাণিজ্যিক ব্যাংক ঋণ আমানত হিসাবে ঋণের অর্থ ক্রেডিট করে। অতঃপর ঋণগ্রহীতা উক্ত ঋণের অর্থ চেকের মাধ্যমে উত্তোলন করে। এভাবে প্রদত্ত ঋণ থেকে আমানতের সৃষ্টি হয়।"
        },
        {
          "label": "গ",
          "question": "'P' ব্যাংক রায়হানকে কোন ধরনের কার্ড দিয়েছে? ব্যাখ্যা করো।",
          "explanation": "P ব্যাংক জনাব রায়হানকে ক্রেডিট কার্ড দিয়েছে এটি ঋণ সুবিধাবিশিষ্ট এক ধরনের ইলেকট্রনিক প্লাস্টিক কার্ড। এর মাধ্যমে বাকিতে কেনা-কাটা করা যায়। এটি এক ধরনের ব্যক্তিগত ঋণ। গ্রাহককে নির্দিষ্ট সময় শেষে এ ঋণ সুদসহ পরিশোধ করতে হয় উদ্দীপকে জনাব রায়হান 'P' ব্যাংকের একজন গ্রাহক। প্রতিষ্ঠানটি তাকে একটি কার্ড দিয়েছে। ব্যাংক হিসাবে টাকা না থাকলেও তিনি উক্ত কার্ড দিয়ে কেনাকাটা করেন। এসব সুবিধা কেবল ক্রেডিট কার্ডের গ্রাহক পান। পরবর্তীতে নির্দিষ্ট সময়ে সুদসহ অর্থ পরিশোধ করতে হয়। তাই বলা যায়, উদ্দীপকে জনাব রায়হান ক্রেডিট কার্ড পেয়েছে।"
        },
        {
          "label": "ঘ",
          "question": "'P' ব্যাংক জনাব রায়হানকে কী ধরনের ব্যাংকিং সুবিধা দিয়েছে? বিশ্লেষণ করো।",
          "explanation": "'P' ব্যাংক জনাব রায়হানকে ইলেকট্রনিক-এর বিভিন্ন পণ্য; যেমন: ক্রেডিট কার্ড, এসএমএস ব্যাংকিং ও অনলাইন ব্যাংকিং সুবিধা দিয়েছে। বর্তমানে কম্পিউটার ও ইলেকট্রনিক দ্রব্যাদি আধুনিক হয়েছে। পাশাপাশি ব্যাংকিং ব্যবসায়ে বিভিন্ন ইলেকট্রনিক পণ্যের আবির্ভাব ঘটেছে। এ সেবার ক্ষেত্রে ২৪ ঘণ্টা ব্যাংকিং সেবা পাওয়ার সুযোগ থাকে। উদ্দীপকে 'P' ব্যাংক জনাব রায়হানকে একটি কার্ড দেয়। টাকা না থাকলেও তিনি কেনাকাটার সুযোগ পায়। অর্থাৎ জনাব রায়হান 'P' ব্যাংক থেকে ক্রেডিট কার্ড সুবিধা পায়। এছাড়া প্রতিষ্ঠানটি তাকে এমএসএস ব্যাংকিং ও এনি ব্রাঞ্চ ব্যাংকিং-এর সুবিধা দেয়। এর মাধ্যমে তিনি কল করে ব্যাংক হিসাব সম্পর্কিত বিভিন্ন তথ্য জানতে পারেন। জনাব রায়হান মূলত 'P\" ব্যাংকের ইলেকট্রনিক ব্যাংকিং-এর বিভিন্ন পণ্য বা সেবা গ্রহণ করছেন। তিনি ক্রেডিট কার্ডের মাধ্যমে বাকিতে কেনাকাটা করেন। এমনকি মোবাইল এসএসএস-এর মাধ্যমে হিসাবে স্থিতি জানতে পারেন। চেক বইয়ের জন্য অনুরোধ করতে পারেন। এছাড়া এনি ব্রাঞ্চ ব্যাংকিং ব্যবস্থায় তিনি যেকোনো শাখা থেকে অর্থ উত্তোলন করতে পারেন। এভাবে, জনাব রায়হান ইলেকট্রনিক ব্যাংকিং-এর বিভিন্ন সুবিধা পাচ্ছেন।"
        }
      ]
    }
  ]
}