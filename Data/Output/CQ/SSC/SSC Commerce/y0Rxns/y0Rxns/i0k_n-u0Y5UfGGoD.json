{
  "title": "রাজশাহী বোর্ড ২০২০",
  "subtitle": "ফিন্যান্স ও ব্যাংকিং (11)",
  "questions": [
    {
      "number": "1",
      "uddipok": "ইলেকট্রিক সামগ্রী বিক্রেতা জনাব নাসির উদ্দিন সম্প্রতি ব্যবসায় বাড়ানোর সিদ্ধান্ত নেন। এজন্য তিনি রূপসা কোম্পানি থেকে ১,৫০০টি সিলিং ফ্যান ধারে ক্রয় করেন এবং তার বন্ধু রূপকের কাছ থেকে ৪ মাসের জন্য ঋণ নিয়ে আরেকটি শো-রুম স্থাপন করেছেন। কিন্তু বন্ধু ৪ মাস পর ঋণের টাকা ফেরত চাইলে তিনি চিন্তিত হয়ে পড়েন।",
      "tag": "RB 20",
      "sub_questions": [
        {
          "label": "ক",
          "question": "লভ্যাংশ সমতাকরণ তহবিল কী?",
          "explanation": "কোনো বছর প্রতিষ্ঠানে মুনাফার ঘাটতি দেখা দিলে পূর্বের বছরের মুনাফা দ্বারা সৃষ্ট যে তহবিল থেকে শেয়ারহোল্ডারদের লভ্যাংশ দেওয়া হয় তাকে লভ্যাংশ সমতাকরণ তহবিল বলে।"
        },
        {
          "label": "খ",
          "question": "মুনাফা কীভাবে অর্থায়নের উৎস হতে পারে? ব্যাখ্যা করো।",
          "explanation": "মুনাফাকে সঞ্চিতি তহবিলে রূপান্তরের মাধ্যমে অর্থায়নের উৎস হিসেবে ব্যবহার করা যায়। নিট মুনাফার সম্পূর্ণ অংশ শেয়ারহোল্ডারদের মাঝে বণ্টন করা হয় না। এর অবণ্টিত অংশ একটি তহবিলে সংরক্ষণ করা হয়। যাকে সঞ্চিতি তহবিল বলে। এ তহবিল কোম্পানি ভবিষ্যৎ অর্থায়ন কাজে ব্যবহার করে। এভাবে মুনাফা সঞ্চিতি তহবিল গঠন করে অর্থায়নের উৎস হিসেবে কাজ করে।"
        },
        {
          "label": "গ",
          "question": "জনাব নাসির উদ্দিন কোন ধরনের প্রাতিষ্ঠানিক অর্থায়ন করেছেন? ব্যাখ্যা করো।",
          "explanation": "জনাব নাসির উদ্দিন প্রদেয় বিলের মাধ্যমে প্রাতিষ্ঠানিক অর্থায়ন করেছেন। এটি একটি স্বল্পমেয়াদি অর্থায়ন। এর মাধ্যমে ক্রেতা বাকিতে পণ্য ক্রয়ের সুবিধা পায়। ক্রেতাকে সাময়িক সময়ের জন্য এটি অর্থায়ন সুবিধা দেয়। ক্রেতা বাকিতে পণ্য ক্রয়ের সুবিধা না পেলে নগদে পণ্য ক্রয় করতে হবে। যার জন্য ব্যাংক ঋণ নিলে সুদসহ ফেরত দিতে হবে। জনাব নাসির উদ্দিন একজন ইলেকট্রিক সামগ্রী বিক্রেতা। সম্প্রতি তিনি ব্যবসায় সম্প্রসারণের সিদ্ধান্ত নেন। এজন্য তিনি রূপসা কোম্পানি থেকে ১,৫০০ টি সিলিং ফ্যান বাকিতে কেনেন। এক্ষেত্রে বাকিতে ক্রয় জনাব নাসির উদ্দিনকে সাময়িক সময়ের জন্য অর্থায়ন সুবিধা দিবে। নগদে পণ্য ক্রয়ের মূলধন ব্যয় তাকে বহন করতে হবে না।আর প্রদেয় বিলের মাধ্যমেই বিক্রেতা ক্রেতাকে এ ধরনের সুবিধা দেয়। তাই বলা যায়, জনাব নাসির উদ্দিন অর্থায়নের ক্ষেত্রে প্রাতিষ্ঠানিক উৎসের প্রদেয় বিল ব্যবহার করেছেন।"
        },
        {
          "label": "ঘ",
          "question": "তুমি কি মনে করো, বন্ধুর কাছ থেকে ঋণ নেওয়া জনাব নাসির উদ্দিনের সিদ্ধান্ত সঠিক ছিল? উদ্দীপকের আলাকে বিশ্লেষণ করো।",
          "explanation": "আমি মনে করি, উপযুক্ততার নীতি অনুযায়ী বন্ধুর কাছে ঋণ নেওয়া জনাব নাসির উদ্দিনের সঠিক সিদ্ধান্ত ছিল না। এই নীতি অনুযায়ী স্বল্পমেয়াদি তহবিল দিয়ে চলতি মূলধন এবং দীর্ঘমেয়াদি তহবিল দিয়ে স্থায়ী মূলধন সরবরাহ করতে হবে। মেশিন ক্রুয়, দালানকোঠা নির্মাণ, ব্যবসায় সম্প্রসারণ ইত্যাদি কাজের জন্য স্থায়ী মূলধন প্রয়োজন হয়। এ ধরনের কাজের জন্য স্বল্পমেয়াদি অর্থায়ন ব্যবহার করা উচিত নয়। জনাব নাসির উদ্দিন সম্প্রতি তার ইলেকট্রিক ব্যবসায় বাড়ানোর সিদ্ধান্ত নেন। এজন্য রূপসা কোম্পানি হতে ১,৫০০টি সিলিং ফ্যান বাকিতে কেনেন। বন্ধুর কাছ থেকে ৪ মাসের জন্য ঋণ নিয়ে নতুন শাখা স্থাপন করেন। অর্থাৎ, দীর্ঘমেয়াদি বিনিয়োগের জন্য স্বল্পমেয়াদি তহবিল ব্যবহার করেন। জনাব নাসির উদ্দিনের শো-রুম স্থাপন একটি দীর্ঘমেয়াদি বিনিয়োগ সিদ্ধান্ত। এর জন্য দীর্ঘমেয়াদি তহবিল ব্যবহার করা উচিত। কিন্তু তিনি ৪ মাসের স্বল্পমেয়াদি অর্থায়ন ব্যবহার করেন। উপযুক্ততার নীতি অনুযায়ী, দীর্ঘমেয়াদি বিনিয়োগের জন্য দীর্ঘমেয়াদি তহবিল ব্যবহার করেননি। ফলে ঋণের মেয়াদান্তে তিনি ঋণ পরিশোধে সমস্যায় পড়েন। তাই বলা যায়, দীর্ঘমেয়াদি বিনিয়োগের জন্য বন্ধুর কাছ থেকে স্বল্পমেয়াদি ঋণ নেওয়া জনাব নাসির উদ্দিনের সঠিক সিদ্ধান্ত ছিল না।"
        }
      ]
    },
    {
      "number": "2",
      "uddipok": "জনাব রহমান একজন চাকরিজীবী। আগামী পাঁচ বছর পর ৫ লক্ষ টাকা পাওয়ার আশায় বর্তমানে তিনি কিছু টাকা ব্যাংকে জমা রাখতে চান। 'ক' ব্যাংক তাকে ৮% হারে সরল সুদ প্রদানের প্রস্তাব দিয়েছে। অন্যদিকে 'খ' ব্যাংক ৭.৫% হারে চক্রবৃদ্ধি সুদ প্রদানের প্রস্তাব দিয়েছে।",
      "tag": "RB 20",
      "sub_questions": [
        {
          "label": "ক",
          "question": "বাট্টাকরণ কী?",
          "explanation": "অর্থের ভবিষ্যৎ মূল্য থেকে বর্তমান মূল্য নির্ণয় করার প্রক্রিয়াকে বাট্টাকরণ বলে।"
        },
        {
          "label": "খ",
          "question": "সুযোগ ব্যয় বলতে কী বোঝায়? ব্যাখ্যা করো।",
          "explanation": "সম্পদ সীমিত হওয়ার কারণে একটি দ্রব্য বেশি উৎপাদন এর জন্য অন্য একটি দ্রব্য উৎপাদন ছেড়ে দেওয়াকে অর্থনীতিতে সুযোগ ব্যয় (opportunity cost) বলে। কোন নির্দিষ্ট পরিমান দ্রব্য উৎপাদন এর বিপরীতে যে পরিমান দ্রব্য ছাড় দিতে হয়, তাই হচ্ছে উৎপাদিত দ্রব্যের সুযোগ ব্যয় বা খরচ। অর্থনীতিবিদরা কাঙ্খিত কিছু পেতে কী ত্যাগ করতে হবে তা নির্দেশ করার জন্য সুযোগ ব্যয় বা খরচ শব্দটি ব্যবহার করেন।"
        },
        {
          "label": "গ",
          "question": "জনাব রহমানকে 'ক' ব্যাংকে কত টাকা জমা রাখতে হবে? নির্ণয় করো।",
          "explanation": "জনাব রহমানের 'ক' ব্যাংকে জমা টাকার পরিমাণ নির্ণয়: দেওয়া আছে, ভবিষ্যৎ মূল্য, FV = ৫,০০,০০০ টাকা মেয়াদ, n = ৫ বছর সুদের হার, i = ৮% বা, ০.০৮ আমরা জানি, সরল সুদের হারে বর্তমান মূল্য, P V = F V ১ + ( i × n ) = ৫ , 00 , 000 ১ + ( 0.06 × ৫ ) = ৫ , 00 , 000 ১ + 0.80 = ৫ , 00 , 000 ১ .80 P V=\\frac{F V}{১+(i \\times n)}=\\frac{৫, 00,000}{১+(0.06 \\times ৫)}=\\frac{৫, 00,000}{১+0.80}=\\frac{৫, 00,000}{১.80} P V = ১ + ( i × n ) F V ​ = ১ + ( 0.06 × ৫ ) ৫ , 00 , 000 ​ = ১ + 0.80 ৫ , 00 , 000 ​ = ১ .80 ৫ , 00 , 000 ​ = ৩,৫৭,১৪৩ টাকা (প্রায়) ∴ ৫ বছর পর ৫ লক্ষ টাকা পেতে জনাব রহমানকে 'ক' ব্যাংকে ৩,৫৭,১৪৩ টাকা জমা রাখতে হবে। উত্তর: ৩,৫৭,১৪৩ টাকা।"
        },
        {
          "label": "ঘ",
          "question": "কোন ব্যাংকে টাকা জমা রাখা জনাব রহমানের জন্য সঠিক সিদ্ধান্ত হবে? বিশ্লেষণ করো।",
          "explanation": "জনাব রহমানের বিনিয়োগের জন্য সঠিক সিদ্ধান্ত নির্ধারণ: 'খ' ব্যাংকের জন্য এর বর্তমান মূল্য নির্ণয়: দেওয়া আছে, ভবিষ্যৎ মূল্য, FV = ৫,০০,০০০ টাকা মেয়াদ, n = ৫ বছর সুদের হার, i = ৭.৫০% বা, ০.০৭৫ আমরা জানি, ৩,৪৮,২৭৯ টাকা (প্রায়) ∴ 'খ' ব্যাংকে জনাব রহমানকে বর্তমানে ৩,৪৮,২৭৯ টাকা (প্রায়) জমা দিতে হবে। অতএব, ৫ বছর পর ৫ লক্ষ টাকা পাওয়ার জন্য জনাব রহমানকে 'ক' ব্যাংকে ৮% সরল সুদে বর্তমানে ৩,৫৭,১৪৩ টাকা (প্রায়) জমা দিতে হবে। অন্যদিকে, 'খ'ব্যাংকে ৭.৫% চক্রবৃদ্ধি সুদে বর্তমানে ৩,৪৮,২৭৯ টাকা (প্রায়) জমা দিতে হবে। যেহেতু 'খ' ব্যাংকে 'ক' ব্যাংক অপেক্ষা, (৩,৫৭,১৪৩ – ৩,৪৮,২৭৯) = ৮,৮৬৪ টাকা কম জমা দিতে হবে, তাই জনাব রহমানের জন্য 'খ' ব্যাংকে টাকা জমা রাখা সঠিক হবে।"
        }
      ]
    },
    {
      "number": "3",
      "uddipok": "জনাব রিফাতসাহেবের দুটি প্রকল্পের বিগত ৪ বছরের আয়ের হার নিম্নরূপ: বছর ২০১৫ ২০১৬ ২০১৭ ২০১৮ প্রকল্প-ক ২০% ১৫% –৫% ১০% প্রকল্প-খ ১৫% ৫% –১০% ১৮%",
      "tag": "RB 20",
      "sub_questions": [
        {
          "label": "ক",
          "question": "আর্থিক ঝুঁকি কী?",
          "explanation": "প্রতিষ্ঠানের মূলধন কাঠামোতে ঋণ মূলধন ব্যবহারের ফলে ঋণের সুদ এবং আসল পরিশোধ করতে ব্যর্থ হওয়ার সম্ভাবনাকে আর্থিক ঝুঁকি বলে।"
        },
        {
          "label": "খ",
          "question": "বিনিয়োগকারীর দৃষ্টিকোণ থেকে সুদ হারের ঝুঁকি বলতে কী বোঝায়? ব্যাখ্যা করো।",
          "explanation": "সুদের হারের পরিবর্তনের কারণে বিনিয়োগকারীর বিনিয়োগকৃত সম্পদের মূল্য হ্রাসের আশঙ্কাই সুদের হারের ঝুঁকি। এক্ষেত্রে সুদের হার বাড়লে বন্ড বা ডিবেঞ্চারের বাজারমূল্য হ্রাস পায়। ফলে- বিনিয়োগকারীরা ক্ষতিগ্রস্ত হন। আবার সুদের হার কমলে এসব বিনিয়োগের বাজারমূল্য বাড়ে। এতে বিনিয়োগকারীরা লাভবান হন। অর্থাৎ সুদের হারের পরিবর্তনের কারণে এসববিনিয়োগের বাজারমূল্য ওঠা-নামা করে।"
        },
        {
          "label": "গ",
          "question": "উদ্দীপকের আলোকে প্রকল্প 'ক'-এর আদর্শ বিচ্যুতি নির্ণয় করো।",
          "explanation": ""
        },
        {
          "label": "ঘ",
          "question": "জনাব রিফাত সাহেব দুটি প্রকল্পের মধ্যে কোন প্রকল্পটি গ্রহণ করবে? বিশ্লেষণ করো।",
          "explanation": ""
        }
      ]
    },
    {
      "number": "4",
      "uddipok": "জনাব রাকিব পে-ব্যাক সময়ের ভিত্তিতে নিচের প্রকল্পটি গ্রহণ করার সিদ্ধান্ত নিয়েছেন। প্রকল্পের মেয়াদ ৩ বছর। প্রাথামিক বিনিয়োগ ৬ লক্ষ টাকা। প্রকল্পটি বাস্তবায়িত হলে আগামী ৩ বছরের বিক্রয় যথাক্রমে ৪ লক্ষ, ৭ লক্ষ ও ৬ লক্ষ টাকা। চলতি ব্যয় ৯৫,০০০ টাকা এবং স্থায়ী খরচ ৫৫,০০০ টাকা। কর হার ৩০%।",
      "tag": "RB 20",
      "sub_questions": [
        {
          "label": "ক",
          "question": "নগদ আন্তঃপ্রবাহ কী?",
          "explanation": "প্রতিষ্ঠানে নগদ অর্থের আগমনকে নগদ আন্তঃপ্রবাহ বলে।"
        },
        {
          "label": "খ",
          "question": "বড় আকারের বিনিয়োগের ক্ষেত্রে মূলধন বাজেটিং-এর গুরুত্ব কী? ব্যাখ্যা করো।",
          "explanation": "বড় আকারের বিনিয়োগের ক্ষেত্রে মূলধন বাজেটিং এর ভুল সিদ্ধান্তে প্রতিষ্ঠানকে বড় অঙ্কের মাশুল দিতে হয়। স্থায়ী সম্পত্তি ক্রয়, সংযোজন, আধুনিকায়ন, প্রতিস্থাপন ইত্যাদি বড় আকারের বিনিয়োগ। এর জন্য বড় অঙ্কের তহবিল প্রয়োজন। ফলে কোনো কারণে সিদ্ধান্তে ভুল হলে, তা সংশোধনের সুযোগ সাধারণত থাকে না। সংশোধনের সুযোগ থাকলেও বড় অঙ্কের মাশুল দিতে হয়। তাই বড় আকারের বিনিয়োগ সিদ্ধান্ত গ্রহণের ক্ষেত্রে মূলধন বার্জেটিং এর গুরুত্ব অপরিসীম।"
        },
        {
          "label": "গ",
          "question": "প্রকল্পটির গড় মুনাফার হার নির্ণয় করো।",
          "explanation": "জনাব রাকিবের প্রকল্পের গড় মুনাফার হার নির্ণয়: বার্ষিক অবচয় =  প্রাথমিক বিনিয়োগ   প্রকল্পের মেয়াদ  =  ৬,০০,০০০  ৩ = ২ , ০০ , ০০০ =\\frac{\\text { প্রাথমিক বিনিয়োগ }}{\\text { প্রকল্পের মেয়াদ }}=\\frac{\\text { ৬,০০,০০০ }}{৩}=২, ০ ০, ০ ০ ০ =   প্রকল্পের   মেয়াদ     প্রাথমিক   বিনিয়োগ   ​ = ৩   ৬ , ০০ , ০০০   ​ = ২ , ০০ , ০০০ টাকা নিট মুনাফা নির্ণয় সারণি:  গড় নিট মুনাফা  =  ৩৫,০০০  + 2 , 8 ৫ , 000 + ১ , ৭৫ , ০০০ ৩ = 8 , ৫৫ , ০০০ ৩ = ১ , ৫১ , ৬৬৭ টাকা  \\begin{aligned} \\text { গড় নিট মুনাফা } & =\\frac{\\text { ৩৫,০০০ }+2,8 ৫, 000+১, ৭ ৫, ০ ০ ০}{৩} \\\\ & =\\frac{8, ৫ ৫, ০ ০ ০}{৩}=১, ৫ ১, ৬ ৬ ৭ \\text { টাকা } \\end{aligned}   গড়   নিট   মুনাফা   ​ = ৩   ৩৫ , ০০০   + 2 , 8 ৫ , 000 + ১ , ৭৫ , ০০০ ​ = ৩ 8 , ৫৫ , ০০০ ​ = ১ , ৫১ , ৬৬৭   টাকা   ​  গড় বিনিয়োগ  =  প্রাথমিক বিনিয়োগ  2 =  ৬,০০,০০০  2 = ৩ , 00 , 000 ∴  গড় মুনাফার হার  =  গড় নিট মুনাফা   গড় বিনিয়োগ  ×  ১০০  =  ১,৫১,৬৬৭  ৩ , ০০ , ০০০ × ১০০ = ৫০ . ৫৬ % \\begin{array}{l} \\text { গড় বিনিয়োগ }=\\frac{\\text { প্রাথমিক বিনিয়োগ }}{2}=\\frac{\\text { ৬,০০,০০০ }}{2}=৩,00,000 \\\\ \\therefore \\text { গড় মুনাফার হার }=\\frac{\\text { গড় নিট মুনাফা }}{\\text { গড় বিনিয়োগ }} \\times \\text { ১০০ }=\\frac{\\text { ১,৫১,৬৬৭ }}{৩, ০ ০, ০ ০ ০} \\times ১ ০ ০ \\\\ =৫ ০ . ৫ ৬ \\% \\end{array}   গড়   বিনিয়োগ   = 2   প্রাথমিক   বিনিয়োগ   ​ = 2   ৬ , ০০ , ০০০   ​ = ৩ , 00 , 000 ∴   গড়   মুনাফার   হার   =   গড়   বিনিয়োগ     গড়   নিট   মুনাফা   ​ ×   ১০০   = ৩ , ০০ , ০০০   ১ , ৫১ , ৬৬৭   ​ × ১০০ = ৫০ . ৫৬ % ​ ∴ \\therefore ∴ জনাব রাকিবের প্রকল্পের গড় মুনাফার হার ৫০.৫৬%। উত্তর: ৫০.৫৬% ।"
        },
        {
          "label": "ঘ",
          "question": "উদ্দীপকে পে-ব্যাক সময় নির্ণয়পূর্বক জনাব রাকিবের প্রকল্পটি গ্রহণ করার যৌক্তিকতা বিশ্লেষণ করো।",
          "explanation": "জনাব রাকিবের প্রকল্পের পে-ব্যাক সময় নির্ণয়: নগদ প্রবাহ নির্ণয়: = (১ + ০.৮২) বছর = ১.৮২ বছর (প্রায়)। জনাব রাকিবের প্রকল্পের পে-ব্যাক সময় ১.৮২ বছর। তার প্রকল্পের মেয়াদ৩ বছর। পে-ব্যাক সময় প্রকল্পের মেয়াদ থেকে (৩ - ১.৮২) = ১.১৮ বছর কম। তাই রাকিব সাহেবের জন্য প্রকল্পটি গ্রহণ করা যৌক্তিক হবে।"
        }
      ]
    },
    {
      "number": "5",
      "uddipok": "মধুমতি কোম্পানি লি.-এর মূলধন কাঠামো নিম্নরূপ: বিবরণ পরিমাণ সাধারণ শেয়ার ২০,০০,০০০ টাকা ১০% অগ্রাধিকার শেয়ার ৫,০০,০০০ টাকা ১৪% ঋণপত্র ১৫,০০,০০০ টাকা কোম্পানির প্রতিটি শেয়ারের বাজারমূল্য ২০০ টাকা। বর্তমানে কোম্পানিটি প্রতিটি শেয়ারে ২০ টাকা লভ্যাংশ প্রদান করছে যা ভবিষ্যতে ৫% হারে বৃদ্ধি পাবে, কর হার ৩০%। প্রতিষ্ঠানটির ব্যবস্থাপনা কর্তৃপক্ষ গড় মূলধন ব্যয় ১০% হবে বলে ধার্য করেছেন।",
      "tag": "RB 20",
      "sub_questions": [
        {
          "label": "ক",
          "question": "মূলধন ব্যয় কী?",
          "explanation": "মূলধন সরবরাহকারীদের প্রত্যাশিত আয় মেটাতে প্রতিষ্ঠানকে তার বিনিয়োগের ওপর সর্বনিম্ন যে হারে আয় প্রয়োজন সে হারকে মূলধন ব্যয় বলে।"
        },
        {
          "label": "খ",
          "question": "সংরক্ষিত আয়ের ব্যয় বলতে কী বোঝ? ব্যাখ্যা করো।",
          "explanation": "সংরক্ষিত আয়ের সুযোগ ব্যয়কে সংরক্ষিত আয়ের ব্যয় বলে। আপাতদৃষ্টিতে সংরক্ষিত আয়ের কোনো ব্যয় নেই বলে মনে হলেও এর একটি সুযোগ ব্যয় থাকে। সংরক্ষিত আয় কোম্পানিতে জমা না রেখে শেয়ারহোল্ডারদের মাঝে ভাগ করে দেওয়া যায়। এক্ষেত্রে শেয়ারহোল্ডারগণ উত্ত অর্থ অন্য কোন প্রকল্পে বিনিয়োগ করে আয় করতে পারেন। কিন্তু কোম্পানির সংরক্ষিত আয় প্রতিষ্ঠানের তহবিলে জমা রাখায় শেয়ারহোল্ডাররা সেই সুযোগ থেকে বঞ্চিত হন। এটাই সংরক্ষিত আয়ের ব্যয় বা সুযোগ ব্যয়।"
        },
        {
          "label": "গ",
          "question": "উদ্দীপকের প্রতিষ্ঠানের সাধারণ শেয়ারের ব্যয় নির্ণয় করো।",
          "explanation": ""
        },
        {
          "label": "ঘ",
          "question": "উক্ত কোম্পানিটির গড় মূলধন ব্যয় নির্ণয় করো।",
          "explanation": ""
        }
      ]
    },
    {
      "number": "6",
      "uddipok": "শুভ ও সজিব 'ABC' কোম্পানির মালিক। সজিব কোম্পানির সাধারণ সভায় অংশ গ্রহণের পাশাপাশি নিজস্ব মত প্রকাশে ভোটাধিকার প্রয়োগ করেন। তার মুনাফার অংশ নিশ্চিত নয়। অপরদিকে, শুভর মুনাফার অংশ নিশ্চিত। কিন্তু নিজস্ব মত প্রকাশ করতে পারেন না।",
      "tag": "RB 20",
      "sub_questions": [
        {
          "label": "ক",
          "question": "বন্ড কী?",
          "explanation": "যে দলিল বা চুক্তিপত্রের মাধ্যমে কোম্পানি বিনিয়োগকারীদের কাছ থেকে ঋণ মূলধনের ব্যবস্থা করে তাকে বন্ড বলে।"
        },
        {
          "label": "খ",
          "question": "একটি কোম্পানি কখন বোনাস শেয়ার প্রদান করে?ব্যাখ্যা করো।",
          "explanation": "অবণ্টিত মুনাফাকে শেয়ারে রূপান্তর করতে কোম্পানি বর্তমান শেয়ারহোল্ডারদের বোনাস শেয়ার প্রদান করে। কোম্পানি লভ্যাংশের বিকল্প হিসেবে বোনাস শেয়ার ইস্যু করে। বোনাস শেয়ারের মাধ্যমে কোম্পানি অবণ্টিত মুনাফাকে সাধারণ শেয়ারে রূপান্তর করে। এর মাধ্যমে কোম্পানি লভ্যাংশকে কাজে লাগিয়ে প্রতিষ্ঠানে শেয়ার মূলধনের পরিমাণ বাড়ায়। তবে এ শেয়ার শুধু বর্তমান শেয়ারহোল্ডারদের মাঝে বণ্টন করা হয়।"
        },
        {
          "label": "গ",
          "question": "উদ্দীপকের সজিব কোন ধরনের শেয়ার মালিক? বর্ণনা করো।",
          "explanation": "উদ্দীপকে সজিব সাধারণ শেয়ারের মালিক। এ শেয়ারে বিনিয়োগকারীরা কোম্পানির মালিকানা পায়। তাদের কোম্পানি নিয়ন্ত্রণে পূর্ণ ক্ষমতা থাকে। তারা কোম্পানির গুরুত্বপূর্ণ সিদ্ধান্ত গ্রহণে ভোটাধিকার প্রয়োগ করতে পারেন। তবে-এ ধরনের শেয়ারের ক্ষেত্রে মুনাফা অনিশ্চিত থাকে। কোম্পানি মুনাফা প্রদানে সবসময় বাধাও থাকে না। উদ্দীপকে সজ়িব 'ABC' কোম্পানির শেয়ারের\" মালিক। তিনি কোম্পানির সাধারণ সভায় অংশগ্রহণ করেন। গুরুত্বপূর্ণ সিদ্ধান্তে ভোটাধিকার প্রয়োগ করেন। কিন্তু তার মুনাফার অংশ নিশ্চিত নয়। কোনো বছর কোম্পানি পর্যাপ্ত মুনাফা করতে না পারলে তিনি কোনো লভ্যাংশ পাবেন না। তবে কোম্পানি বেশি মুনাফা করলে তারও বেশি লভ্যাংশ পাবার সুযোগ থাকবে। তাই সজিবের শেয়ারের বৈশিষ্ট্যের আলোকে বলা যায়, সজিব সাধারণ শেয়ারে বিনিয়োগ করেছেন।"
        },
        {
          "label": "ঘ",
          "question": "তুমি কি মনে করো \"শুভর শেয়ারটি সজিবের শেয়ার হতে ঝুঁকিমুক্ত\"? উদ্দীপকের আলোকে বিশ্লেষণ করো।",
          "explanation": "হ্যাঁ, আমি মনে করি শুভর অগ্রাধিকার শেয়ারটি সজিবের সাধারণ শেয়ার হতে ঝুঁকিমুক্ত। কোম্পানির মুনাফা হতে সর্বপ্রথম পাওনাদারদের দাবি মেটানো হয়। এরপর অগ্রাধিকার শেয়ারমালিকরা নির্দিষ্ট হারে লভ্যাংশ পায়। সবশেষে সাধারণ শেয়ারহোল্ডাররা মুনাফার ওপর অধিকার পায়। আবার, কৈাম্পানির অবসায়নে সাধারণ শেয়ারহোল্ডারদের পূর্বে পাওনাদার ও অগ্রাধিকার শেয়ারহোল্ডারদের বিবেচনা করা হবে। তাই মুনাফা প্রাপ্তি ও জামানতের দিক বিচারে সাধারণ শেয়ার অগ্রাধিকার শেয়ার অপেক্ষা ঝুঁকিপূর্ণ। উদ্দীপকের শুভ ও সজিব 'ABC' কোম্পানির শেয়ারের মালিক। সজির কোম্পানির সাধারণ সভায় অংশগ্রহণ করতে পারলেও শুভ পারেন না। আবার শুভর শেয়ারের মুনাফার অংশ নিশ্চিত হলেও সজিবের শেয়ারের মুনাফা অনিশ্চিত। এখানে সজিব সাধারণ শেয়ারের মালিক এবং শুভ অগ্রাধিকার শেয়ারের মালিক। 'ABC' কোম্পানির মুনাফা হতে সর্বপ্রথম পাওনাদারের দাবি মেটানো হবে। এরপর যথাক্রমে শুভ ও সজিবের মতো শেয়ারহোল্ডারদের দাবি মেটানো হবে। আবার, কোম্পানির অবসায়নেও সম্পত্তি বিক্রি হতে প্রাপ্য অর্থে শুভ সজিবের চেয়ে অগ্রাধিকার পাবেন। এসব কারণে সজিবের সাধারণ শেয়ার অধিক ঝুঁকিপূর্ণ বিবেচিত হয়। তাই বলা যায়, শুভর শেয়ারটি সজিবের শেয়ার হতে ঝুঁকিমুক্ত।"
        }
      ]
    },
    {
      "number": "7",
      "uddipok": "রূপসা ব্যাংক বৈধ অনুমোদন নিয়ে ২০১৫ সালে গঠিত হয়। এই ব্যাংক জনগণের কাছ থেকে সঞ্চয় সংগ্রহ ও ঋণদানে নিয়োজিত্ব। ব্যবসায়ী জনাব মোস্তফা তার ব্যবসায় কর্মকাণ্ড সম্প্রসারণের জন্য রূপসা ব্যাংকএর কাছে ঋণের জন্য আবেদন করেন। ব্যাংক তার কাছে প্রয়োজনীয় তথ্য চাইলে তিনি তার ব্যবসায়ের সুনাম, সম্প্রসারণের প্রয়োজনীয়তা, উৎপাদনশীলতা ও লাভজনকতার তথ্য পেশ করেন। রূপসা ব্যাংক এ তথ্যগুলো যাচাই-বাছাই করে সন্তুষ্ট হয়ে তাকে ঋণ মঞ্জুর করে।",
      "tag": "RB 20",
      "sub_questions": [
        {
          "label": "ক",
          "question": "শিল্প ব্যাংক কী?",
          "explanation": "দেশের শিল্প খাতের উন্নয়নের জন্য যে ব্যাংক প্রতিষ্ঠিত হয় তাকে শিল্প ব্যাংক বলা হয়।"
        },
        {
          "label": "খ",
          "question": "চেইন ব্যাংকিং-এর গুরুত্ব ব্যাখ্যা করো।",
          "explanation": "সদস্যদের পারস্পরিক উন্নতিসাধনে চেইন ব্যাংকিং-এর গুরুত্ব অপরিসীম। যৌথ মালিকানায় প্রতিষ্ঠিত হয়েও 'নিজ নিজ সত্ত্বা অক্ষুণ্ণ রেখে সহজভাবে ব্যাংকিং কাজ সম্পাদন করাই চেইন ব্যাংকিং। সদস্যদের পারস্পরিক কল্যাণসাধন করার জন্য এ ব্যাংক গঠিত হয়। নিজ নিজ সত্ত্বা বজায় থাকে বলে মুনাফার ওপর সবাই চুক্তিভিত্তিক অধিকার পায়।"
        },
        {
          "label": "গ",
          "question": "উদ্দীপকের রূপসা ব্যাংক কোন ধরনের ব্যাংক? বর্ণনা করো।",
          "explanation": "উদ্দীপকে রূপসা ব্যাংক হলো বাণিজ্যিক ব্যাংক এ ধরনের ব্যাংক মুনাফা অর্জনের উদ্দেশ্যে পরিচালিত হয়। এ ব্যাংক জনগণের সঞ্চিত অর্থ আমানত হিসেবে সংগ্রহ করে। আবার এই অর্থ অন্য পক্ষকে বেশি সুদে ঋণ হিসেবে দেয়। তবে ঋণ প্রদানের পূর্বে ব্যাংক ঋণগ্রহীতার আর্থিক সচ্ছলতা, সততা, জামানত ইত্যাদি বিষয় বিবেচনা করে উদ্দীপকে রূপসা ব্যাংক ২০১৫ সালে যথাযথ অনুমোদন নিয়ে গঠিত হয়। জনগণের কাছ থেকে সঞ্চয় সংগ্রহ ও ঋণদান করা এই ব্যাংকের মূল কাজ। আমানতি সুদের হার ও ঋণের সুদের হারের পার্থক্যই এই ব্যাংকের মুনাফা। এছাড়াও এ ধরনের ব্যাংক বিল বাট্টাকরণ, অর্থ স্থানান্তর, বিনিময়ের মাধ্যম সৃষ্টি, গ্রাহকের প্রতিনিধি ও অছি হিসেবে কাজ করা ইত্যাদি সেবা প্রদান করে। এসব বৈশিষ্ট্য বাণিজ্যিক ব্যাংকের সাথে সাদৃশ্যপূর্ণ। তাই বলা যায়, রূপসা ব্যাংকটি বাণিজ্যিক ব্যাংক।"
        },
        {
          "label": "ঘ",
          "question": "জনাব মোস্তফাকে ঋণদানের ক্ষেত্রে রূপসা ব্যাংক কোন নীতি অনুসরণ করেছে? বিশ্লেষণ করো।",
          "explanation": "জনাব মোস্তফাকে ঋণদানের ক্ষেত্রে রূপসা ব্যাংক নিরাপত্তার নীতি ও উদ্দেশ্যের নীতি অনুসরণ করেছে। নিরাপত্তার নীতি অনুযায়ী ব্যাংক গ্রাহকের জমাকৃত অর্থ এবং ঋণ হিসেবে প্রদত্ত অর্থের নিরাপত্তা বিধান করে। এজন্য ব্যাংক ঋণ দেওয়ার আগে ঋণগ্রহীতার আর্থিক সচ্ছলতা ও সততা বিচার করে। অন্যদিকে উদ্দেশ্যের নীতির আলোকে ব্যাংক উৎপাদনশীল ও লাভজনক প্রকল্পে ঋণ দিয়ে থাকে। ফলে গ্রাহকদের আমানতের ঝুঁকি হ্রাস পায় রূপসা ব্যাংক আমানত সংগ্রহ ও ঋণদানের কাজে নিয়োজিত। জনাব মোস্তফা রূপসা ব্যাংক-এ ঋণের জন্য আবেদন করেন। ঋণ দেওয়ার আগে ব্যাংক তার ব্যবসায়ের সুনাম, উৎপাদনশীলতা, লাভজনকতা ইত্যাদি যাচাইবাছাই করে। এ তথ্যগুলো বিশ্লেষণ করে সন্তুষ্ট হয়ে ঋণ মঞ্জুর করে। রূপসা ব্যাংক আমানতকারীর জমাকৃত অর্থ ঋণ হিসেবে প্রদান করে। তাই ঋণ দেওয়ার ক্ষেত্রে ব্যাংকটিকে ঋণের অর্থ ফেরত পাওয়ার বিষয়টি গুরুত্বসহকারে বিবেচনা করতে হয়। তাই উদ্দীপকে ব্যাংকটি ঋণ দেওয়ার আগে জনাব. মোস্তফার ব্যবসায়ের সুনামকে -নিরাপত্তার নীতি অনুযায়ী ও উৎপাদনশীলতা, লাভজনকতাকে উদ্দেশ্যের নীতি অনুযায়ী যাচাই করে। এর মাধ্যমে রূপসা ব্যাংক তাদের ঋণের অর্থ ও আমানতকারীর অর্থের নিরাপত্তা নিশ্চিত করার পাশাপাশি ব্যাংকের উদ্দেশ্য নিশ্চিত করেছে। তাই বলা যায়, জনাব মোস্তফাকে ঋণদানের ক্ষেত্রে রূপসা ব্যাংক নিরাপত্তার নীতি ও উদ্দেশ্যের নীতিঅনুসরণ করেছে।"
        }
      ]
    },
    {
      "number": "8",
      "uddipok": "কলেজ শিক্ষিকা জনাব হালিমা আক্তার বর্তমান সামাজিক অবস্থার কথা চিন্তা করে তার গহনাসমূহ ও মূল্যবান দলিলপত্র নিয়ে একটি আর্থিক প্রতিষ্ঠানের পরামর্শ কামনা করেন। সেখানে তাক যে পরামর্শ দেয় তা তিনি গ্রহণ করেন। তিনি ফ্ল্যাট ক্রয়ের জন্য নগদ অর্থ নিয়ে বসুন্ধরা যাওয়ার পথে ছিনতাইকারীর কবলে পড়ে। ফলে তিনি তার নগদ অর্থ ছিনতাইয়ের শিকার হন।",
      "tag": "RB 20",
      "sub_questions": [
        {
          "label": "ক",
          "question": "বাণিজ্যিক ব্যাংক কী?",
          "explanation": "মুনাফা অর্জনের উদ্দেশ্যে যে ব্যাংক আমানত সংগ্রহ, ঋণদান ও গ্রাহকদের বিভিন্ন ব্যাংকিং সেবা সুবিধা দেয় তাকে বাণিজ্যিক ব্যাংক বলা হয়।"
        },
        {
          "label": "খ",
          "question": "আর্থিক প্রতিষ্ঠানেসংরক্ষিত তহবিলের গুরুত্ব কী? ব্যাখ্যা করো।",
          "explanation": "সংরক্ষিত তহবিল আর্থিক প্রতিষ্ঠানের সম্প্রসারণে মূলধন হিসেবে কাজ করে বলে এটি গুরুত্বপূর্ণ। নিট মুনাফার যে অংশ শেয়ারহোন্ডারদের মধ্যে বন্টন না করে ভবিষ্যতের জন্য সঞ্চয় করা হয় তাকে সংরক্ষিত তহবিল বলে। এটি বাণিজ্যিক ব্যাংকের তহবিলের অন্যতম উৎস। ব্যাংক এ তহবিল ভবিষ্যতে মূলধন হিসেবে ব্যবহার করতে পারে। আবার ক্ষেত্রবিশেষে আর্থিক বিপর্যয় মোকাবিলায়ও ব্যবহৃত হয়।"
        },
        {
          "label": "গ",
          "question": "জনাব হালিমা আক্তার তার মূল্যবান দলিলপত্র ও গহনার জন্য ব্যাংকের কোন ব্যবস্থা গ্রহণ করবেন? বর্ণনা করো।",
          "explanation": "জনাব হালিমা আক্তার তার মূল্যবান দলিলপত্র ও গহনার জন্য ব্যাংকের লকার ভাড়ার ব্যবস্থা গ্রহণ করবেন। ব্যাংক তার গ্রাহকদের বিভিন্ন সুবিধা. দিয়ে থাকে। লকার ভাড়া তার মধ্যে অন্যতম। লকারের মাধ্যমে ব্যাংক গ্রাহকদের মূল্যবান দলিল, অলঙ্কার ইত্যাদির যথাযথ নিরাপত্তা দেয়। এর বিপরীতে ব্যাংক গ্রাহকদের কাছ থেকে সার্ভিস চার্জ আদায় করে। জনাব হালিমা আক্তার একজন কলেজ শিক্ষিকা। তিনি তার মূল্যবান দলিল ও গহনার নিরাপত্তার জন্য আর্থিক প্রতিষ্ঠানের পরামর্শ কামনা করেন। একটি আর্থিক প্রতিষ্ঠানের দেওয়া পরামর্শ তিনি গ্রহণ করেন। এর মাধ্যমে তার দলিল ও গহনার পরিপূর্ণ নিরাপত্তা নিশ্চিত হবে। প্রতিষ্ঠান তার দলিল ও গহনা তাকে বা তার উপযুক্ত প্রতিনিধি ব্যতীত কাউকে হস্তান্তর করবে না। এজন্য তাকে নির্দিষ্ট সার্ভিস চার্জ দিতে হবে। তার প্রাপ্ত সুবিধাটি লকার সুবিধার সাথে সাদৃশ্যপূর্ণ। তাই বলা যায়, জনাব হালিমা আক্তার তার মূল্যবান দলিল ও গহনার নিরাপত্তার জন্য ব্যাংকের লকার সুবিধাটি গ্রহণ করবেন।"
        },
        {
          "label": "ঘ",
          "question": "\"এই ধরনের দুর্ঘট্রনা এড়াতে উক্ত আর্থিক প্রতিষ্ঠানের কী ভূমিকা অপরিহার্য\"- উদ্দীপকের আলোকে বিশ্লেষণ করো।",
          "explanation": "জনাব হালিমা আক্তারের দুর্ঘটনা এড়াতে উক্ত আর্থিক প্রতিষ্ঠান বিনিময়ের মাধ্যম সৃষ্টির মাধ্যমে অর্থের নিরাপত্তা নিশ্চিত করতে ভূমিকা রাখে। ব্যাংক গ্রাহকের আর্থিক লেনদেন ও দেনা-পাওনা নিষ্পত্তিতে সহায়তা করে। এজন্য ব্যাংক গ্রাহকের অনুকূলে চেক, বিনিময় বিল, প্রত্যয়পত্র, ব্যাংক ড্রাফট, ডেবিট কার্ড, ক্রেডিট কার্ড ইত্যাদি ইস্যু করে। এগুলো ব্যবহার করে গ্রাহক নগদ টাকা ছাড়াই নিরাপদে লেনদেন করতে পারেন। উদ্দীপকের জনাব হালিমা আক্তার ফ্ল্যাট কেনার জন্য নগদ অর্থ নিয়ে বসুন্ধরা যাচ্ছিলেন। পথে তিনি ছিনতাইয়ের শিকার হন। তার এ দুর্ঘটনাটি মূলত ঘটেছে নগদ অর্থ বহনের কারণে। জনাব হালিমা আক্তার নগদ অর্থ বহন না করে চেক ব্যবহার করতে পারতেন। এটি নগদ অর্থ বহনের চেয়ে অধিক নিরাপদ। চেক ছিনতাই বা চুরি হয়ে গেলেও তার আর্থিকভাবে ক্ষতিগ্রস্ত হওয়ার আশঙ্কা কম ছিল। এছাড়াও তিনি চাইলে ডেবিট কার্ড, ক্রেডিট কার্ড, ব্যাংক ড্রাফট ইত্যাদি যেকোনো বিনিময়ের মাধ্যম ব্যবহার করতে পারতেন। এগুলো তাকে নিরাপদে অর্থ বহনের সুবিধা প্রদান করতো। সুতরাং, এ ধরনের দুর্ঘটনা এড়াতে আর্থিক প্রতিষ্ঠানসমূহ বা ব্যাংক বিনিময়ের অভিনর মাধ্যম সৃষ্টি করে যা অর্থের নিরাপত্তা নিশ্চিত করতে গুরুত্বপূর্ণ ভূমিকা রাখে।"
        }
      ]
    },
    {
      "number": "9",
      "uddipok": "ব্যবসায়ী হেলাল ও বেলাল দুই বন্ধু সানসিটি শপিংমলে কেনাকাটা করতে যায়। হেলালের কাছে নগদ টাকা না থাকলেও সে ইলেকট্রনিক প্লাস্টিক কার্ডের মাধ্যমে কেনাকাটা করতে সক্ষম হন। অপরদিকে বেলাল তার ব্যাংক একাউন্ট থেকে টাকা উত্তোলন করতে গেলে ব্যাংক কর্মকর্তা জানান আপনার একাউন্টে পর্যাপ্ত পরিমাণ ব্যালেন্স নেই।",
      "tag": "RB 20",
      "sub_questions": [
        {
          "label": "ক",
          "question": "স্কুল সঞ্চয়ী হিসাব কী?",
          "explanation": "স্কুল পর্যায়ের ছাত্র-ছাত্রীদেরকে টাকা জমাতে উৎসাহ দেওয়ার জন্য ব্যাংক যে বিশেষ হিসাবের সুযোগ দেয় তাকে স্কুল সঞ্চয়ী হিসাব বুলা হয়।"
        },
        {
          "label": "খ",
          "question": "ব্যাংক কীভাবে ব্যবসায়িক লেনদেনে সহায়তা করে? বর্ণনা করো।",
          "explanation": "ব্যাংক ঋণদান, দেনা-পাওনা নিষ্পত্তি, প্রত্যয়পত্র ইস্যু ইত্যাদির মাধ্যমে ব্যবসায়িক লেনদেনে সাহায্য করে। বর্তমানে অধিকাংশ ব্যবসায়িক লেনদেন ব্যাংকের মাধ্যমে সংঘটিত হয় বাণিজ্যিক ব্যাংকগুলো চেক, পে-অর্ডার, ব্যাংক ড্রাফট, ক্রেডিট কার্ড, ভ্রমণকারীর চেক ইত্যাদি ইস্যু করে। বিনিময়ের এই মাধ্যমগুলো অনেক ক্ষেত্রে অর্থের মতো ব্যবহৃত হয়। ফলে বর্তমানে ব্যবসায়িক লেনদেন বেশি সহজ ও ঝামেলামুক্ত হয়েছে।"
        },
        {
          "label": "গ",
          "question": "উদ্দীপকের ব্যাংকের কোন পণ্যের কারণে জনাব হেলালের কেনাকাটা সহজ হয়েছিল? ব্যাখ্যা করো।",
          "explanation": "উদ্দীপকে ব্যাংকের ইলেকট্রনিক ব্যাংকিং পণ্য ক্রেডিট কার্ডের কারণে জনাব হেলালের কেনাকাটা সহজ হয়েছিল। ক্রেডিট কার্ডের মাধ্যমে গ্রাহক নগদ টাকা ছাড়া কেনাকাটা করতে পারে। এ কার্ড সংগ্রহে ব্যাংক হিসাব থাকার বাধ্যবাধকতা নেই। এটি একপ্রকার ব্যক্তিগত ঋণ, যা গ্রাহককে নির্দিষ্ট সময়ান্তে সুদসহ পরিশোধ করতে হয়। উদ্দীপকের জনাব হেলাল সানসিটি শপিংমলে কেনাকাটা করতে যায় তার কাছে নগদ টাকা না থাকলেও তিনি ইলেকট্রনিক প্লাস্টিক কার্ডের মাধ্যমে কেনাকাটা করতে সক্ষম হন। মূলত তিনি ব্যাংকের ক্রেডিট কার্ডের মাধ্যমে কেনাকাটা করতে সক্ষম হন। কারণ এ কার্ডের মাধ্যমে হিসাবে টাকা জমা না থাকলেও বাকিতে কেনাকাটা করার সুযোগ থাকে। ফলে কেনাকাটার ক্ষেত্রে গ্রাহককে নগদ টাকা নিয়ে ভাবতে হয় না। সুতরাং বলা যায়, ব্যাংকের ক্রেডিট কার্ডের কারণে জনার হেলালের কেনাকাটা সহজ হয়েছিল।"
        },
        {
          "label": "ঘ",
          "question": "উদ্দীপকের আলোকে ব্যবসায়ী জনাব বেলাল-এর কোন ধরনের ব্যাংক হিসাব খোলা উচিত বলে তুমি মনে করো? তোমার উত্তরের পক্ষে যুক্তি দাও।",
          "explanation": "উদ্দীপকের ব্যবসায়ী জনাব বেলালের ব্যাংকে চলতি হিসাব খোলা উচিত বলে আমি মনে করি। ك এ হিসাবে প্রতিদিন বা সপ্তাহে যতবার খুশি টাকা জমা রাখা যায়। গ্রাহক ব্যাংক কার্যদিবসে প্রয়োজনমতো টাকা উত্তোলন করতে পারে। হিসাবে কোনো সুদ দেওয়া হয় না। তবে গ্রাহক জমাতিরিক্ত উত্তোলন করতে পারে। সাধারণত ব্যবসায়ীদের জন্য এ হিসাব উপযোগী। উদ্দীপকের জনাব বেলাল সানসিটি শপিংমলে কেনাকাটা করতে যান। অর্থের প্রয়োজনে ব্যাংক থেকে টাকা উত্তোলন করতে যান। ব্যাংক কর্মকর্তা জানান তার হিসাবে পর্যাপ্ত পরিমাণ ব্যালেন্স নেই। অর্থাৎ তার হিসাবটি তাকে জমাতিরিক্ত উত্তোলনের সুবিধা প্রদান করেনি। জনাব বেলালকে ব্যবসায়িক কাজে দিনে একাধিকবার টাকা জমা দিতে ও উত্তোলন করতে হয়। এ ধরনের ব্যবসায়ীদের জন্য চলতি হিসাব উপযোগী। এ হিসাবের মাধ্যমে তিনি জমা টাকার অতিরিক্তও উত্তোলন করতে পারবেন। ব্যাংক তাকে একটি নির্দিষ্ট সীমা পর্যন্ত অতিরিক্ত উত্তোলনের সুযোগ দিবে। যা পরবর্তীতে সুদসহ ফেরত দিতে হবে। তাই সার্বিক বিবেচনায় বলা যায়, ব্যবসায়ী জনাব বেলালের চলতি হিসাব খোলা উচিত হবে।"
        }
      ]
    },
    {
      "number": "10",
      "uddipok": "জনাব সজীব একজন ব্যবসায়ী। তিনি বিভিন্ন কাজে ব্যস্ত থাকায় যথাসময়ে পানি, বিদ্যুৎ ও গ্যাসের বিল পরিশোধে সমস্যায় পড়েন। লিখিত অনুরোধের 'প্রেক্ষিতে 'ক' ব্যাংক উক্ত বিলগুলো নিয়মিতভাবে পরিশোধ করে যাচ্ছে। সম্প্রতি 'ক' ব্যাংক জনাব সজীবকে নিয়মিত ব্যাংক ঋণের কিস্তি পরিশোধের জন্য একটি নোটিশ পাঠিয়েছে! অপরদিকে জনাব সজীবের দুটি চেকের টাকা ঐ ব্যাংক যথা সময়ে পরিশোধ করতে পারেনি। বিষয়গুলো নিয়ে তিনি ব্যাংকের প্রতি অসন্তুষ্ট হয়েছেন।",
      "tag": "RB 20",
      "sub_questions": [
        {
          "label": "ক",
          "question": "গারনিশি অর্ডার কী?",
          "explanation": "গারনিশি অর্ডার হলো আদালত কর্তৃক ব্যাংকের ওপর নির্দিষ্ট কোনো গ্রাহকের হিসাব বন্ধ করে দেওয়ার আদেশ।"
        },
        {
          "label": "খ",
          "question": "কোন প্রকারের চেক গ্রাহকের জন্য সর্বাধিক নিরাপদ? ব্যাখ্যা করো।",
          "explanation": "দাগকাটা চেক গ্রাহকের জন্য সর্বাধিক নিরাপদ বাহক বা হুকুম চেকের বাম পাশের উপরের কোণায় আড়াআড়ি দুটি সমান্তরাল রেখা আঁকা চেক হলো দাগকাটা চেক। গ্রাহকের হিসাবে জমা করে এ চেকের অর্থ ওঠাতে হয়। ফলে হারিয়ে বা চুরি হয়ে গেলে এ চেকের অর্থ অন্য কেউ ওঠাতে পারে না। এজন্য দাগকাটা চেক গ্রাহকের জন্য সর্বাধিক নিরাপদ।"
        },
        {
          "label": "গ",
          "question": "জনাব সজীবের ব্যাংক কর্তৃক গৃহীত সেবাটি কোন সম্পর্ক নির্দেশ করে? বর্ণনা করো।",
          "explanation": "জনাব সজীবের ব্যাংক কর্তৃক গৃহীত সেবাটি গ্রাহকের প্রতি ব্যাংকের প্রতিনিধিত্বমূলক সম্পর্ককে নির্দেশ করে। চুক্তি অনুযায়ী ব্যাংক গ্রাহকের পক্ষে বিভিন্ন প্রতিনিধিত্বমূলক কাজ করে গ্রাহকের পক্ষে ব্যাংক বিভিন্ন দেনা পরিশোধ করে। আবার গ্রাহকের বিভিন্ন পাওনাও ব্যাংক আদায় করে। এসব ছাড়াও প্রতিনিধি হিসেবে ব্যাংক গ্রাহকের বিদ্যুৎ বিল, গ্যাস বিল ইত্যাদি পরিশোধ করে। এসব কাজের জন্য ব্যাংক নির্দিষ্ট হারে কমিশন পায়। উদ্দীপকের জনাব সজীব একজন ব্যবসয়ী।, ব্যস্ততার কারণে তিনি যথাসময়ে পানি, বিদ্যুৎ ও গ্যাস বিল পরিশোধে সমস্যায় পড়েন। তার লিখিত অনুরোধের প্রেক্ষিতে 'ক' ব্যাংক এ বিলগুলো পরিশোধ করে যাচ্ছে। বিলের অর্থ পরিশোধের জন্য তার হিসাবে পর্যাপ্ত টাকা থাকতে হবে। প্রতিটি লেনদেনের জন্য ব্যাংক তার হিসাব থেকে কমিশন আদায় করবে। বিল পরিশোধে ব্যাংক এখানে জনাব সজীবের প্রতিনিধি হিসেবে কাজ করছে। তাই বলা যায়,জনাব সজীবের পানি, বিদ্যুৎ ও গ্যাস বিল পরিশোধ করা তার প্রতি ব্যাংকটির প্রতিনিধিত্বমূলক কাজের অন্তর্ভুক্ত।"
        },
        {
          "label": "ঘ",
          "question": "তুমি কি মনে করো উদ্দীপকের ব্যাংক এবং গ্রাহক পরস্পরের প্রতি যথাযথভাবে দায়িত্ব পালন করেছে? বিশ্লেষণ করো।",
          "explanation": "উদ্দীপকের ব্যাংক এবং গ্রাহক পরস্পরের প্রতি যথাযথভাবে দায়িত্ব পালন করেনি বলে আমি মনে করি ব্যাংক এবং গ্রাহককে মধ্যে আস্থা ও বিশ্বাসের সম্পর্ক। এ সম্পর্ক অনুযায়ী ব্যাংক গ্রাহকের চাওয়ামাত্র আমানতকৃত অর্থ ফেরত দেয়। এছাড়াও ব্যাংক গ্রাহকের হিসাবের' গোপনীয়তা রক্ষা করে। আমানতকারীর প্রতিনিধি হিসেবেও ব্যাংক কাজ করে। আবার গ্রাহকও সময়মতো ঋণ পরিশোধ করে। এভাবে ব্যাংকিং লেনদেনে গ্রাহক সততার পরিচয় দেয়। উদ্দীপকের জনাব সজীব 'ক' ব্যাংকে হিসাব খোলেন। সম্প্রতি ব্যাংকটি নিয়মিত ঋণের কিস্তি পরিশোধের জন্য তাকে ব্যাংক নোটিশ দিয়েছে। আবার জনাব সজীবের দুটি চেকের টাকা ঐ ব্যাংক যথাসময়ে পরিশোধ করতে পারেনি। অর্থাৎ, ব্যাংক এবং গ্রাহক উভয়ই দায়িত্ব পালনে অবহেলার পরিচয় দিয়েছে। উদ্দীপকের জনাব সজীব এবং তার হিসাব খোলা 'ক' ব্যাংক পরস্পরের প্রতি দায়িত্ব পালন করতে পারেনি। গ্রাহক হিসেবে জনাব সজীবের দায়িত্ব যথাসময়ে ঋণের কিস্তি পরিশোধ করা। কিন্তু তিনি তা করেননি। তাই ব্যাংকটি তাকে ঋণ পরিশোধের জন্য নোটিশ পাঠিয়েছে। অন্যদিকে 'ক' ব্যাংকও জনার সজীবের দুটি চেকের টাকা যথাসময়ে পরিশোধ করতে পারেনি। এখানে গ্রাহক যেমন তার দায়িত্ব পালনে ব্যর্থ হয়েছেন, তেমনি ব্যাংক ও তার দায়িত্ব পালনে ব্যর্থ হয়েছে। তাই বলা যায়, জনাব সজীব ও ব্যাংক 'ক' উভয়ই তাদের দায়িত্ব পালনে ব্যর্থ হয়েছেন।"
        }
      ]
    },
    {
      "number": "11",
      "uddipok": "'A' ও 'B' দুটি ব্যাংক। 'B' ব্যাংক বিভিন্ন বিষয়ে 'A' ব্যাংকের মত অন্যান্য ব্যাংকসমূহকে উপদেশ ও পরামর্শ দিয়ে থাকে। সম্প্রতি 'A' ব্যাংকটি গ্রাহক সংকটের সম্মুখীন হয়। সম্প্রতি একটি পত্রিকায় তাদের ব্যাংকের গ্রাহকদের বিভিন্ন তথ্য ফাঁসের এবং চেকের টাকা চাহিদামাত্র পরিশোধের ব্যর্থতার খবর প্রকাশিত হয়। 'A' ব্যাংক এ বিষয়ে 'B' ব্যাংকের পরামর্শ চাইলে নিম্নের তিনটি পরামর্শ পায়: (i) গ্রাহকের ব্যক্তিগত যে কোনো তথ্য প্রকাশে অধিকতর সতর্কতা ও কঠোরতা অবলম্বন (ii) গ্রাহকের নিরাপত্তার স্বার্থে বিধিবদ্ধ রিজার্ভ বৃদ্ধিকরণ (iii) পর্যাপ্ত নগদ অর্থ সংরক্ষণ।",
      "tag": "RB 20",
      "sub_questions": [
        {
          "label": "ক",
          "question": "ব্যাংকের আমনত কী?",
          "explanation": "ব্যাংক বিভিন্ন হিসাবের মাধ্যমে জনগণের কাছ থেকে যে অর্থ সংগ্রহ করে তাই ব্যাংক আমানত।"
        },
        {
          "label": "খ",
          "question": "তালিকাভুক্ত ব্যাংক, অতালিকাভুক্ত ব্যাংক হতে নিরাপদ কেন? ব্যাখ্যা করো।",
          "explanation": "কেন্দ্রীয় ব্যাংকের তত্ত্বাবধানে পরিচালিত ও নিয়ন্ত্রিত হওয়ায় তালিকাভুক্ত ব্যাংক অতালিকাভুক্ত ব্যাংক হতে অধিক নিরাপদ। তালিকাভুক্ত ব্যাংক কেন্দ্রীয় ব্যাংকের নিয়ম-নীতি মেনে চলে। 'এসব ব্যাংকের যে কোনো সংকটে কেন্দ্রীয় ব্যাংক এগিয়ে আসে। অন্যদিকে অতালিকাভুক্ত ব্যাংক নিজস্ব নিয়ম-নীতি অনুযায়ী পরিচালিত হয়। তাদের ব্যবসায়িক সংকটে কেন্দ্রীয় ব্যাংক কোনো ভূমিকা রাখে না। তাই গ্রাহকের কাছে তালিকাভুক্ত ব্যাংক অতালিকাভুক্ত ব্যাংক থেকে বেশি নিরাপদ।"
        },
        {
          "label": "গ",
          "question": "উদ্দীপকের B ব্যাংক কোন ধরনের ব্যাংক? বর্ণনা করো।",
          "explanation": "উদ্দীপকের 'B' ব্যাংকটি কেন্দ্রীয় ব্যাংক। এ ব্যাংক সরকারি মালিকানায় গঠিত এবং পরিচালিত হয়। দেশে বিদ্যমান সকল ব্যাংকের ব্যাংকার হিসেবে কাজ করে। বিভিন্ন বিষয়ে ব্যাংকসমূহকে উপদেশ ও পরামর্শ দিয়ে থাকে। সদস্য ব্যাংকগুলোর আর্থিক সংকটে ঋণের শেষ আশ্রয়স্থল হিসেবে কাজ করে। 'B' ব্যাংক বিভিন্ন বিষয়ে 'A' ব্যাংকের 'মতো অন্যান্য ব্যাংককে উপদেশ ও পরামর্শ দেয়। সম্প্রতি 'A' ব্যাংক গ্রাহক সংকটের সম্মুখীন হয়। ফলে গ্রাহকের টাকা চাহিবামাত্র পরিশোধে ব্যর্থ হয়। আবার, গ্রাহকের বিভিন্ন তথ্য ও ফাঁস হয়ে যায়। এ পরিস্থিতিতে 'B' ব্যাংক 'A' ব্যাংককে প্রয়োজনীয় উপদেশ ও পরামর্শ দেয়। যা 'A' ব্যাংককে এই পরিস্থিতি থেকে উত্তরণে সহায়তা করবে। এখানে 'B' ব্যাংক 'A' ব্যাংকের ব্যাংকার হিসেবে কাজ করেছে। আর কোনো দেশে কেন্দ্রীয় ব্যাংকই অন্যান্য ব্যাংকের ব্যাংকার হিসেবে কাজ করে। তাই বলা যায়, উদ্দীপকের 'B' ব্যাংকটি কেন্দ্রীয় ব্যাংক।"
        },
        {
          "label": "ঘ",
          "question": "ব্যাংক ব্যবসায়ের মূলনীতির আলোকে 'A' ব্যাংকের ক্ষেত্রে পরামর্শের যৌক্তিকতা বিশ্লেষণ করো।",
          "explanation": "ব্যাংকিং ব্যবসায়ের মূলনীতি অনুযায়ী 'B' ব্যাংক কর্তৃক 'A' ব্যাংককে প্রদত্ত পরামর্শ যৌক্তিক ছিল। ব্যাংকিং ব্যবসায় কতগুলো মূলনীতির ওপর প্রতিষ্ঠিত। এ মূলনীতি অনুযায়ী ব্যাংক পর্যাপ্ত তারল্য সংরক্ষণ করে। যাতে আমানতকারীকে চাহিবামাত্র টাকা ফেরত দিতে পারে। আবার ব্যাংক গ্রাহকের হিসাব সংক্রান্ত যাবতীয় তথ্য গোপন রাখতে বাধ্য থাকে। গ্রাহকের অর্থের নিরাপত্তা নিশ্চিত করাও ব্যাংকের অন্যতম মূলনীতি।. উদ্দীপকের 'A' ব্যাংক সম্প্রতি গ্রাহক সংকটের সম্মুখীন হয়। তাছাড়াও চেকের টাকা চাহিবামাত্র পরিশোধের ব্যর্থতা এবং গ্রাহকের তথ্য ফাঁসের খবরও প্রকাশিত হয়। এ অবস্থায় 'B' ব্যাংক তাকে তথ্য প্রকাশে সতর্কতা অবলম্বনের পরামর্শ দেয়। এছাড়া পর্যাপ্ত নগদ অর্থ সংরক্ষণেরও পরামর্শ দেয়। উদ্দীপকের 'A' ব্যাংকটি গ্রাহক সংকটের কারণে তারল্য সমস্যার সম্মুখীন হন। এজন্য গ্রাহকের চেকের টাকা চাহিবামাত্র পরিশোধ করতে ব্যর্থ হচ্ছে। এই অবস্থায় 'B' নামক কেন্দ্রীয় ব্যাংক তাকে পর্যাপ্ত নগদ অর্থ সংরক্ষণের পরামর্শ দেন। বিধিবদ্ধ রিজার্ভও বৃদ্ধি করতে বলেন, যাতে গ্রাহকের আমানত অধিক নিরাপদ হয়। আবার 'A' ব্যাংকটির বিরুদ্ধে গ্রাহকের তথ্য ফাঁসেরও অভিযোগ উঠে। এজন্য কেন্দ্রীয় ব্যাংক তাকে যে কোনো তথ্য প্রকাশে অধিকতর সতর্কতা ও কঠোরতা অবলম্বনের নির্দেশ দেন। এসব কিছু ব্যাংকিং-এর মূলনীতির অন্তর্ভুক্ত। তাই বলা যায়, 'B' নামক কেন্দ্রীয় ব্যাংক কর্তৃক 'A' ব্যাংকে প্রদত্ত পরামর্শ যৌক্তিক ছিল।"
        }
      ]
    }
  ]
}