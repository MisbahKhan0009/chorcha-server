{
  "title": "চট্টগ্রাম বোর্ড ২০২৩",
  "subtitle": "ফিন্যান্স ও ব্যাংকিং (11)",
  "questions": [
    {
      "number": "1",
      "uddipok": "মুদি দোকানি জনাব শওকত আলী গ্রীষ্মকালে আইসক্রিম, ঠান্ডা পানীয় ছাড়াও বিভিন্ন ফ্রোজেন আইটেমের চাহিদার কথা চিন্তা করে একটি ফ্রিজ ক্রয়ের সিদ্ধান্ত গ্রহণ করেন। ফ্রিজ ক্রয়ের জন্য প্রয়োজনীয় অর্থ তিনি একটি ব্যাংক থেকে ৭ বছর মেয়াদি ঋণের মাধ্যমে সংগ্রহ করতে চাচ্ছেন। অপরদিকে, আইসক্রিম, ঠান্ডা পানীয় ইত্যাদি ক্রয়ে প্রয়োজনীয় অর্থ তিনি পণ্য বিক্রয়লব্ধ অর্থের মাধ্যমে ব্যবস্থা করবেন।",
      "tag": "CTG.B 23",
      "sub_questions": [
        {
          "label": "ক",
          "question": "কম্পিউটার অধ্যায়ের শুরু হয় কোন দশকে?",
          "explanation": "কম্পিউটার অধ্যায়ের শুরু হয় ১৯৭০-এর দশকে।"
        },
        {
          "label": "খ",
          "question": "অর্থায়ন বলতে কী বোঝায়?",
          "explanation": "অর্থায়ন বলতে তহবিল সংগ্রহ ও এর ব্যবহার সংক্রান্ত প্রক্রিয়াকে বোঝায়। প্রতিষ্ঠানের জন্য কাম্য মূলধন কাঠামো নির্ধারণ ও সংগৃহীত তহবিলের সুষ্ঠু বিনিয়োগ নিশ্চিত করতে অর্থায়ন গুরুত্বপূর্ণ ভূমিকা পালন করে। অর্থায়ন ব্যবস্থাপনা একজন ব্যবসায়ীকে স্বল্প পুঁজি বিনিয়োগ করেও বেশি মুনাফা অর্জনে সহায়তা করে।"
        },
        {
          "label": "গ",
          "question": "আর্থিক ব্যবস্থাপকের কার্যাবলির আলোকে জনাব শওকত আলীর গৃহীত সিদ্ধান্ত কোন ধরনের? ব্যাখ্যা করো।",
          "explanation": "উদ্দীপকে জনাব শওকত আলীর ফ্রিজ ক্রয়ের সিদ্ধান্ত আর্থিক ব্যবস্থাপকের ব্যয় বা বিনিয়োগ সিদ্ধান্ত। এ সিদ্ধান্ত অনুযায়ী প্রতিষ্ঠান বিভিন্ন মেয়াদে অর্থ বিনিয়োগ করে। এর মাধ্যমে প্রতিষ্ঠানে নগদ বহিঃপ্রবাহ ঘটে। বিনিয়োগের পূর্বে বিনিয়োগের সাথে সম্পর্কিত নগদ আন্তঃপ্রবাহ ও বহিঃপ্রবাহ তুলনা করা হয় প্রতিষ্ঠানের জন্য আসবাবপত্র, মেশিনারি ইত্যাদি ক্রয় বিনিয়োগ সিদ্ধান্তের অন্তর্গত।' উদ্দীপকে জনাব শওকত আলী মুদি দোকান পরিচালনা করেন। গ্রীষ্মকালে আইসক্রিম, ঠান্ডা পানীয় ছাড়াও বিভিন্ন ফ্রোজেন'আইটেমের চাহিদার কথা চিন্তা করে একটি ফ্রিজ ক্রয়ের সিদ্ধান্ত গ্রহণ করেন। জনাব শওকত আলীর ফ্রিজ ক্রয়ের ফলে প্রতিষ্ঠানে নগদ বহিঃপ্রবাহ ঘটবে। এর মাধ্যমে তিনি দীর্ঘ সময় আর্থিক সুবিধা পাবেন। কোনো স্থায়ী সম্পদ ক্রয়ের মাধ্যমে নগদ বহিঃপ্রবাহ ঘটলে তাকে ব্যয় বা বিনিয়োগ সিদ্ধান্ত বলে। তাই বলা যায়, উদ্দীপকে জনাব শওকত আলীর ফ্রিজ ক্রয়ের সিদ্ধান্ত হলো ব্যয় বা বিনিয়োগ সিদ্ধান্ত।"
        },
        {
          "label": "ঘ",
          "question": "জনাব শওকত আলী ব্যবসায় অর্থায়নের যে নীতির প্রতিফলন ঘটাতে চাচ্ছেন তার যৌক্তিকতা মূল্যায়ন করো।",
          "explanation": "জনাব শওকত আলী ব্যবসায় অর্থায়নের উপযুক্ততার নীতির প্রতিফলন ঘটাতে চাচ্ছেন। এ নীতি অনুযায়ী স্বল্পমেয়াদি তহবিল থেকে চলতি মূলধন সংগ্রহ করা হয়। আবার স্থায়ী মূলধন দীর্ঘমেয়াদি তহবিল থেকে সংগ্রহ করা হয়। এ নীতি অনুযায়ী মূলধনের ব্যয় সর্বনিম্ন করা যায়। যথাযথভাবে এ নীতি অনুসরণ করলে প্রতিষ্ঠানের আর্থিক ঝুঁকিও হ্রাস পায়। উদ্দীপকে জনাব, শওকত আলী মুদি দোকান পরিচালনা করেন। গ্রীষ্মকালে আইসক্রিম, ঠান্ডা পানীয়ের কথা চিন্তা করে একটি ফ্রিজ ক্রয়ের সিদ্ধান্ত গ্রহণ করেন। ফ্রিজ ক্রয়ের জন্য প্রয়োজনীয় অর্থ ৭ বছর মেয়াদি ব্যাংক ঋণের মাধ্যমে সংগ্রহ করতে চাচ্ছেন। আবার, আইসক্রিম, ঠান্ডা পানীয় ইত্যাদি ক্রয়ে প্রয়োজনীয় অর্থ তিনি পণ্য বিক্রয়লব্ধ অর্থের মাধ্যমে ব্যবস্থা করবেন। ফ্রিজ ক্রয় দীর্ঘমেয়াদি বিনিয়োগ সিদ্ধান্ত। উক্ত সিদ্ধান্ত বাস্তবায়নের জন্য জনাব শওকত আলী ৭ বছর মেয়াদি দীর্ঘমেয়াদি উৎস থেকে তহবিল সংগ্রহ করবেন। আবার আইসক্রিম, ঠান্ডা পানীয় ইত্যাদি কাঁচামাল ক্রয় প্রতিষ্ঠানের চলতি বিনিয়োগ সিদ্ধান্ত। তিনি বিক্রয়লব্ধ আয় দ্বারা চলতি মূলধনের ব্যবস্থাপনা করতে চান। অর্থাৎ, তিনি দীর্ঘমেয়াদি তহবিল দিয়ে স্থায়ী সম্পদ ও স্বল্পমেয়াদি তহবিল দিয়ে চলতি মূলধনের ব্যবস্থাপনা করতে চাচ্ছেন। তাই বলা যায়, উদ্দীপকের জনাব শওকত আলী ব্যবসায় অর্থায়নের উপযুক্ততার নীতির প্রতিফলন ঘটাতে চাচ্ছেন।"
        }
      ]
    },
    {
      "number": "2",
      "uddipok": "মর্নিং স্টার কোম্পানি লি. তার মোট মূলধনকে ক্ষুদ্র ক্ষুদ্র অংশে বিভক্ত করে জনগণের কাছে বিক্রয়ের মাধ্যমে তার প্রয়োজনীয় মূলধন সংগ্রহ করে। প্রথমদিকে প্রতিষ্ঠানটি শুধু প্লাস্টিকের আসবাবপত্র উৎপাদন করে বিপণন শুরু করে। কিন্তু তীব্র প্রতিযোগিতার ফলে প্রতিষ্ঠানটি আশানুরূপ মুনাফা অর্জন করতে না পারায় পরবর্তীতে প্লাস্টিকের গৃহস্থালী সামগ্রী ও খেলনা উৎপাদন ও বিপণন শুরু করে এবং সাফল্য পায়।",
      "tag": "CTG.B 23",
      "sub_questions": [
        {
          "label": "ক",
          "question": "বাণিজ্য ঘাটতি কী?",
          "explanation": "দেশে রপ্তানি অপেক্ষা আমদানি বেশি হওয়ার কারণে সৃষ্ট ঘাটতিকে বাণিজ্য ঘাটতি বলা হয়।"
        },
        {
          "label": "খ",
          "question": "কোন ধরনের অর্থায়ন অলাভজনক? ব্যাখ্যা করো।",
          "explanation": "নাগরিকদের আর্থ-সামাজিক উন্নয়নে সরকারি অর্থায়ন করা হয় বলে এটি অলাভজনক। রাষ্ট্রীয় ও স্থানীয় সরকার এবং সরকারি প্রতিষ্ঠানসমূহের কার্যাবলি সম্পাদনের জন্য প্রয়োজনীয় অর্থের সংস্থান, সংরক্ষণ ও বণ্টন সংক্রান্ত কার্যাবলি হচ্ছে সরকারি অর্থায়ন। অর্থাৎ, দেশের নাগরিকগণই এ অর্থায়নের সুযোগ-সুবিধা ভোগ করেন। সরকারি অর্থায়নের মূল উৎস রাজস্ব আয়, মূল্য সংযোজন কর ইত্যাদি। আর এ সকল আয় সরকার জনগণ হতে সংগ্রহ করায় এরং তা জনকল্যাণমূলক খাতে ব্যবহার করায় সরকারি অর্থায়ন অলাভজনক।"
        },
        {
          "label": "গ",
          "question": "উদ্দীপকে কোন শ্রেণির অর্থায়নের কথা বলা হয়েছে? ব্যাখ্যা করো।",
          "explanation": "উদ্দীপকে ব্যবসায় অর্থায়নের কথা বলা হয়েছে। ব্যবসায় প্রতিষ্ঠান তহবিল সংগ্রহ ও বিনিয়োগের জন্য এ ধরনের অর্থায়ন প্রক্রিয়া ব্যবহার করে। ব্যবসায় অর্থায়নের মূল উদ্দেশ্য মুনাফা অর্জন করা। ব্যবসায় প্রতিষ্ঠাকালে ও ব্যবসায় কার্যক্রম সুষ্ঠুভাবে পরিচালনা করার উদ্দেশ্যে এ অর্থায়ন করা হয়। উদ্দীপকে, মর্নিং স্টার কোম্পানি জনগণের কাছে শেয়ার বিক্রয় করে প্রয়োজনীয় মূলধন সংগ্রহ করে। প্রতিষ্ঠানটি প্লাস্টিকের আসবাবপত্র উৎপাদন ও বিপনন করে। পরবর্তীতে প্লাস্টিকের গৃহস্থালী সামগ্রী ও খেলনা উৎপাদন ও বিপণন করে। এখানে প্রতিষ্ঠানটি মুনাফা অর্জনের উদ্দেশ্যে তহবিল সংগ্রহ করে। সংগৃহীত তহবিল প্লাস্টিকের পণ্য উৎপাদনে ব্যয় করে। আর ব্যবসায় অর্থায়ন মুনাফা অর্জনের উদ্দেশ্যে তহবিল সংগ্রহ ও বিনিয়োগ করে। তাই বলা যায়, উদ্দীপকে ব্যবসায় অর্থাযনের কথা বলা হয়েছে।"
        },
        {
          "label": "ঘ",
          "question": "উদ্দীপকে উল্লিখিত প্রতিষ্ঠানটির সাফল্য অর্জনের কারণ ব্যবসায় অর্থায়নের নীতির আলোকে বিশ্লেষণ করো।",
          "explanation": "উদ্দীপকে উল্লিখিত প্রতিষ্ঠানটির সাফল্য অর্জনে অর্থায়নের বৈচিত্র্যায়ণ ও ঝুঁকি বণ্টন নীতির প্রভাব রয়েছে। এ নীতি অনুযায়ী কোনো বিনিয়োগকারী সমুদয় অর্থ একটি খাতে বিনিয়োগ করে না। বরং একাধিক খাতে বিনিয়োগ করে বিনিয়োগ বৈচিত্র্যপূর্ণ করা হয়। এ নীতির মূল উদ্দেশ্য ঝুঁকি বণ্টন করা। উদ্দীপকে মর্নিং স্টার কোম্পানি প্রথমে শুধু প্লাস্টিকের আসবাবপত্র বিক্রয় করে। কিন্তু তীব্র প্রতিযোগিতায় আশানুরূপ মুনাফা অর্জন করতে পারছে না। তাই প্রতিষ্ঠানটি পরবর্তীতে প্লাস্টিকের গৃহস্থালী সামগ্রী ও খেলনা উৎপাদন ও বিপণন শুরু করে। পরবর্তীতে প্রতিষ্ঠানটি সফলতা পায় বৈচিত্র্যায়ণ ও ঝুঁকি বণ্টন নীতি অনুযায়ী একাধিক পণ্যে বিনিয়োগ করা হয়। উদ্দীপকের মর্নিং স্টার কোম্পানিও একাধিক খাতে বিনিয়োগ করে ঝুঁকি বণ্টন ও হ্রাস করেছে। কোনো কারণে একটি পণ্যের মুনাফা না হলে তা অন্য পণ্যের মুনাফা দ্বারা পুষিয়ে নিতে পেরেছে। ফলে প্রতিষ্ঠানটির জন্য প্রত্যাশিত মুনাফা ও সাফল্য অর্জন সহজ হয়েছে। তাই বলা যায়, উদ্দীপকের প্রতিষ্ঠানটির সাফল্য অর্জনের কারণ হলো ব্যবসায় অর্থায়নের বৈচিত্র্যায়ণ ও ঝুঁকি বণ্টন নীতি অনুসরণ করা।"
        }
      ]
    },
    {
      "number": "3",
      "uddipok": "জনাব ফারুক তার প্রতিষ্ঠানের 'নীলা' ও 'শিলা' নামে দুটি প্রকল্প চালু করেন। এজন্য তিনি একটি আর্থিক প্রতিষ্ঠান থেকে ১০ লক্ষ টাকা ঋণ গ্রহণ করেন। বর্তমানে প্রতিষ্ঠানটি মুনাফা করতে ব্যর্থ হওয়ায় ঋণ পরিশোধ করতে পারছে না। এমতাবস্থায় তিনি যাচাই করে একটি প্রকল্প বন্ধ করতে চান। 'নীলা' প্রকল্পের বিগত ৪ বছরের আয়ের হার যথাক্রমে ২২%, ২৭%, ২৯% ও ৩০%। অপরপক্ষে, 'শিলা' প্রকল্পের আদর্শ বিচ্যুতি ৬.৯৭%।",
      "tag": "CTG.B 23",
      "sub_questions": [
        {
          "label": "ক",
          "question": "কোনটি ঝুঁকি পরিমাপের একটি পরিসংখ্যানিক পদ্ধতি?",
          "explanation": "আদর্শ বিচ্যুতি ঝুঁকি পরিমাপের একটি পরিসংখ্যানিক পদ্ধতি।"
        },
        {
          "label": "খ",
          "question": "ট্রেজারি বন্ড থেকে প্রাপ্ত আয় ঝুঁকিমুক্ত কেন?",
          "explanation": "সুদের হার বা আয় নির্দিষ্ট থাকার কারণে ট্রেজারি বিল, বন্ড ইত্যাদি থেকে প্রাপ্ত আয়কে ঝুঁকিমুক্ত আয় বলা হয়। দেশের সরকার কর্তৃক ইস্যুকৃত ট্রেজারি বিল ও ট্রেজারি বন্ড থেকে প্রাপ্ত আয় ঝুঁকিমুক্ত আয় হিসেবে গণ্য হয়। সরকার কর্তৃক ইস্যু হয় বলে এসব বিনিয়োগে আয় নিশ্চিত। এসব ঝুঁকিমুক্ত বিনিয়োগ থেকে প্রাপ্ত আয় নির্দিষ্ট থাকে। অর্থাৎ, নির্দিষ্ট হারে আয় দেওয়া হয় বলে প্রত্যাশিত আয় ও প্রকৃত আয় সমান হয়।"
        },
        {
          "label": "গ",
          "question": "জনাব ফারুকের প্রতিষ্ঠানটি কোন ঝুঁকির সম্মুখীন হয়েছে? ব্যাখ্যা করো।",
          "explanation": "নাব ফারুকের প্রতিষ্ঠানটি আর্থিক ঝুঁকির সম্মুখীন হয়েছে। আর্থিক ঝুঁকি বলতে প্রতিষ্ঠানের দায় পরিশোধের অক্ষমতাকে বোঝানো হয়। প্রতিষ্ঠান তার আর্থিক সংকটে বা অর্থায়নের উৎস হিসেবে ঋণ নিতে পারে। তবে এ ঋণ ও ঋণের সুদ পরিশোধে ব্যর্থ হওয়ার আশঙ্কা থেকেই আর্থিক ঝুঁকির সৃষ্টি হয়। উদ্দীপকে জনাব ফারুক তার প্রতিষ্ঠানে 'নীলা' ও 'শিলা'নামে দুটি প্রকল্প চালু করেন। এজন্য তিনি আর্থিক প্রতিষ্ঠান থেকে ১০ লক্ষ টাকা ঋণ গ্রহণ করেন। বর্তমানে প্রতিষ্ঠানটি মুনাফা করতে ব্যর্থ হওয়ায় ঋণ পরিশোধ করতে পারছে না। এ অবস্থায় দ্রুত কার্যকর ব্যবস্থা গ্রহণে ব্যর্থ হলে প্রতিষ্ঠানটি দেউলিয়া হয়ে যেতে পারে। ঋণ 'পরিশোধের ব্যর্থতা থেকে এরূপ ঝুঁকির সৃষ্টি হওয়া আর্থিক ঝুঁকির বৈশিষ্ট্য। তাই বলা যায়, উদ্দীপকের প্রতিষ্ঠানটি আর্থিক ঝুঁকির সম্মুখীন হয়েছে।"
        },
        {
          "label": "ঘ",
          "question": "ঝুঁকি বিবেচনায় জনাব ফারুকের কোন প্রকল্পটি বন্ধ করে দেওয়া উচিত? মতামত দাও।",
          "explanation": "ঝুঁকি বিবেচনায় জনাব ফারুকের কোনো একটি প্রকল্প বন্ধ করতে উভয় প্রকল্পের আদর্শ বিচ্যুতির সাথে তুলনা করতে হবে। 'নীলা' প্রকল্পের আদর্শ বিচ্যুতি নির্ণয়: আমরা জানি; আদর্শ বিচ্যুতি = ∑ (  আয় হার - গড় হার)  ) 2 n − ১ =\\sqrt{\\frac{\\sum(\\text { আয় হার - গড় হার) })^{2}}{n-১}} = n − ১ ∑ (   আয়   হার  -  গড়   হার )  ) 2 ​ ​ ∴ \\therefore ∴ 'নীলা' প্রকল্পের আদর্শ বিচ্যুতি = ১২ . ৬৭ = =\\sqrt{১ ২ . ৬ ৭}= = ১২ . ৬৭ ​ = ৩.৫৬% । অপরপক্ষে, 'শিলা' প্রকল্পের আদর্শ বিচ্যুতি ৬.৯৭%। আদর্শ বিচ্যুতির বড় মান অধিক ঝুঁকি এবং ছোট মান কম ঝুঁকি নির্দেশ করে। উদ্দীপকে 'নীলা' ও 'শিলা' প্রকল্প দুটির মধ্যে 'শিলা' প্রকল্পের আদর্শ বিচ্যুতি 'বেশি। অর্থাৎ, 'শিলা' প্রকল্পে ঝুঁকি বেশি। তাই বলা যায়, ঝুঁকি বিবেচনায় জনাব ফারুকের 'শিলা' প্রকল্পটি বন্ধ করে দেওয়া উচিত।"
        }
      ]
    },
    {
      "number": "4",
      "uddipok": "জনাব রিসালাত ব্যবসায়ের প্রয়োজনে 'শাপলা' ব্যাংক থেকে মাসিক .৩% হারে চক্রবৃদ্ধি সুদে ১,০০,০০০ টাকা ঋণ গ্রহণ করেন। তার বন্ধু জনাব ইকবাল সম্প্রতি চাকরি থেকে অবসর গ্রহণের ফলে এককালীন প্রাপ্ত ২০ লক্ষ টাকা বার্ষিক ১১% হার সুদে ১০ বছরের জন্য 'শালুক ব্যাংক'-এ জমা রাখতে চাচ্ছেন। কিন্তু তার স্ত্রী তাকে উক্ত অর্থ দ্বারা জমি ক্রয়ের পরামর্শ দেন। কারণ জমির মূল্য ১০ বছরে দ্বিগুণ হওয়া ছাড়াও প্রতি বছর সবজি বিক্রয় বাবদ ১,৬০,০০০ টাকা আয় করতে পারবেন।",
      "tag": "CTG.B 23",
      "sub_questions": [
        {
          "label": "ক",
          "question": "'বুল ৭২' অনুযায়ী ৭২ কে মেয়াদ দ্বারা ভাগ করলে কী পাওয়া যায়?",
          "explanation": "'বল-৭২' অনুযায়ী ৭২ কে মেয়াদ দ্বারা ভাগ করলে সুদের পর পাওয়া যায়।"
        },
        {
          "label": "খ",
          "question": "চক্রবৃদ্ধি সুদ বলতে কী বোঝায়?",
          "explanation": "চক্রবৃদ্ধি সুদ হলো এমন একটি পদ্ধতি যেখানে শুধু আসল টাকার উপর নয়, বরং প্রতি নির্দিষ্ট সময় পরপর সুদের সাথে আসল যোগ করে সেই মোট টাকার ওপর নতুন করে সুদ হিসাব করা হয়। একে সুদের ওপর সুদও বলা হয়। সহজভাবে বলতে গেলে, ধরুন আপনি ১০০০ টাকা ব্যাংকে জমা রাখলেন যেখানে বার্ষিক ১০% চক্রবৃদ্ধি সুদ দেওয়া হয়।"
        },
        {
          "label": "গ",
          "question": "জনাব রিসালাতের ঋাণকৃত অর্থের প্রকৃত সুদের হার নির্ণয় করো।",
          "explanation": ""
        },
        {
          "label": "ঘ",
          "question": "বিনিয়োগের জন্য জনাব ইকবালের কোন ক্ষেত্রটি বাছাই করা যুক্তিযুক্ত? মতামত দাও।",
          "explanation": ""
        }
      ]
    },
    {
      "number": "5",
      "uddipok": "নার্গিস বেগম ৫ বছর পর ১২,০০,০০০ টাকা পাওয়ার আশায় বর্তমানে কিছু টাকা ব্যাংকে জমা রাখতে চান। এজন্য ব্যাংকে যোগাযোগ করলে 'রবি ব্যাংক' বার্ষিক ৮% হারে সুদ প্রদানের প্রস্তাব দিয়েছে এবং 'শশী ব্যাংক' ৭.৫% হারে ত্রৈমাসিক চক্রবৃদ্ধি সুদের নিশ্চয়তা দিয়েছে।",
      "tag": "CTG.B 23",
      "sub_questions": [
        {
          "label": "ক",
          "question": "বাট্টাকরণ প্রক্রিয়ায় অর্থের কোন মূল্যকে ভাগ করা হয়?",
          "explanation": "বাট্টাকরণ প্রক্রিয়ায় ভবিষ্যৎ সুদাসলকে সুদের হার দিয়ে ভাগ করে বর্তমান মূল্যনির্ধারণ করা হয়।"
        },
        {
          "label": "খ",
          "question": "অর্থের বর্তমান মূল্য ও ভবিষ্যৎ মূল্যের মধ্যে পার্থক্যকারী উপাদানটি ব্যাখ্যা করো।",
          "explanation": "অর্থের বর্তমান মূল্য (Present Value - PV) এবং ভবিষ্যৎ মূল্যের (Future Value - FV) মধ্যে পার্থক্যকারী প্রধান উপাদানটি হলো সুদের হার বা বাট্টার হার (Discount Rate)। এই উপাদানটি ব্যাখ্যা করার জন্য প্রথমে অর্থের সময়মূল্য (Time Value of Money) ধারণাটি বোঝা জরুরি। অর্থের সময়মূল্য অনুসারে, আজকের ১০০ টাকা ভবিষ্যতের ১০০ টাকার চেয়ে বেশি মূল্যবান। এর মূল কারণ হলো, আজকের ১০০ টাকা বিনিয়োগ করলে বা ব্যাংকে রাখলে সময়ের সাথে সাথে তা থেকে সুদ বা মুনাফা পাওয়া যায়।"
        },
        {
          "label": "গ",
          "question": "নার্গিস বেগমকে রবি ব্যাংকে কত টাকা জমা রাখতে হবে? নির্ণয় করো।",
          "explanation": "মন্তব্য: ৫ বছর পর ১২,০০,০০০ টাকা পাওয়ার জন্য নার্গিস বেগমকে বর্তমানে রবি ব্যাংকে ৮,১৬,৬৯৮.৭৭ টাকা ['গ' থেকে] জমা দিতে হবে। অন্যদিকে, সমপরিমাণ অর্থ পেতে হলে শশী ব্যাংকে বর্তমানে ৮,২৭,৬১৪.৭৫ টাকা জমা দিতে হবে। অর্থাৎ, নার্গিস বেগমকে রবি ব্যাংকে বর্তমানে (৮,২৭,৬১৪.৭৫ – ৮,১৬,৬৯৮.৭৭) = ১০,৯১৫.৯৮ টাকা কম জমা দিতে হবে। তাই রবি ব্যাংকে টাকা জমা রাখা নার্গিস বেগমের জন্য অধিক লাভজনক।"
        },
        {
          "label": "ঘ",
          "question": "কোন ব্যাংকে টাকা জমা রাখা নার্গিস বেগমের জন্য অধিক লাভজনক? গাণিতিক ব্যাখ্যাসহ মতামত দাও।",
          "explanation": "মন্তব্য: ৫ বছর পর ১২,০০,০০০ টাকা পাওয়ার জন্য নার্গিস বেগমকে বর্তমানে রবি ব্যাংকে ৮,১৬,৬৯৮.৭৭ টাকা ['গ' থেকে] জমা দিতে হবে। অন্যদিকে, সমপরিমাণ অর্থ পেতে হলে শশী ব্যাংকে বর্তমানে ৮,২৭,৬১৪.৭৫ টাকা জমা দিতে হবে। অর্থাৎ, নার্গিস বেগমকে রবি ব্যাংকে বর্তমানে (৮,২৭,৬১৪.৭৫ – ৮,১৬,৬৯৮.৭৭) = ১০,৯১৫.৯৮ টাকা কম জমা দিতে হবে। তাই রবি ব্যাংকে টাকা জমা রাখা নার্গিস বেগমের জন্য অধিক লাভজনক।"
        }
      ]
    },
    {
      "number": "6",
      "uddipok": "'সাফওয়ান ট্রেডার্স' 'মায়া ও ছায়া' নামক দুইটি প্রকল্পের যেকোনো একটিতে ৪ বছরের জন্য ২,৬০,০০০ টাকা বিনিয়োগ করতে চায়। প্রকল্প দুটির আগামী ৪ বছরের সম্ভাব্য নিট মুনাফা নিম্নরূপ: প্রকল্প বছর-১ (টাকায়) বছর-২ (টাকায়) বছর-৩ (টাকায়) বছর-৪ (টাকায়) মায়া ৩০,০০০ ২৫,০০০ ৩০,০০০ ৪০,০০০ ছায়া ৩২,০০০ ২৭,০০০ ৩৪,০০০ ৩৮,০০০",
      "tag": "CTG.B 23",
      "sub_questions": [
        {
          "label": "ক",
          "question": "মূলধন বাজেটিং-এর কোন পদ্ধতিতে প্রত্যাশিত নগদ প্রবাহের পরিবর্তে প্রত্যাশিত নিট মুনাফাকে বিবেচনা করা হয়?",
          "explanation": "মূলধন বাজেটিং-এর গড় মুনাফার হার পদ্ধতিতে প্রত্যাশিত নগদ প্রবাহের পরিবর্তে প্রত্যাশিত নিট মুনাফাকে বিবেচনা করা হয়।"
        },
        {
          "label": "খ",
          "question": "চুল কাটার সেলুনের জন্য এসি ক্রয় কোন ধরনের সিদ্ধান্ত? ব্যাখ্যা করো।",
          "explanation": "চুল কাটার সেলুনের জন্য এসি ক্রয় হলো দীর্ঘমেয়াদি বিনিয়োগ সিদ্ধান্ত। সাধারণত কোনো প্রতিষ্ঠানের দীর্ঘমেয়াদি সম্পদ কেনার সিদ্ধান্তকে দীর্ঘমেয়াদি বিনিয়োগ সিদ্ধান্ত বলা হয়। এ সিদ্ধান্ত নিতে উক্ত সম্পত্তি থেকে আয় প্রাক্কলন করা হয়। এরপর আয়-ব্যয় বিবেচনা করে সিদ্ধান্ত গ্রহণ করা হয়। সুতরাং, চুল কাটার সেলুনের জন্য এসি ক্রয়ের সিদ্ধান্তটি দীর্ঘমেয়াদি বিনিয়োগ সিদ্ধান্ত হিসেবে বিবেচিত হবে।"
        },
        {
          "label": "গ",
          "question": "মায়া প্রকল্পের পে-ব্যাক সময় নির্ণয় করো।",
          "explanation": "মায়া প্রকল্পের পে-ব্যাক সময় নির্ণয়:  বার্ষিক অবচয়  =  প্রাথমিক বিনিয়োগ - ভগ্নাবশেষ মূল্য   মেয়াদ  =  ২,৬০,০০০-০  ৪ = ৬৫ , ০০০ টাকা  \\begin{aligned} \\text { বার্ষিক অবচয় } & =\\frac{\\text { প্রাথমিক বিনিয়োগ - ভগ্নাবশেষ মূল্য }}{\\text { মেয়াদ }} \\\\ & =\\frac{\\text { ২,৬০,০০০-০ }}{৪}=৬ ৫, ০ ০ ০ \\text { টাকা }\\end{aligned}   বার্ষিক   অবচয়   ​ =   মেয়াদ     প্রাথমিক   বিনিয়োগ  -  ভগ্নাবশেষ   মূল্য   ​ = ৪   ২ , ৬০ , ০০০ - ০   ​ = ৬৫ , ০০০   টাকা   ​ ∴ \\therefore ∴ পে-ব্যাক সময় = ২ বছর + ৭৫ , ০০০ ৯৮ , ০০০ +\\frac{৭ ৫, ০ ০ ০}{৯ ৮, ০ ০ ০} + ৯৮ , ০০০ ৭৫ , ০০০ ​ বছর = (২+ ০.৭৬৫৩) বছর = ২.৭৬৫৩ বছর (প্রায়) মায়া প্রকল্পের পে-ব্যাক সময় ২.৭৬৫৩ বছর (প্রায়)। উত্তর: ২.৭৬৫৩ বছর (প্রায়)।"
        },
        {
          "label": "ঘ",
          "question": "বিনিয়োগের জন্য সাফওয়ান ট্রেডার্স-এর কোন প্রকল্পটি উপযুক্ত? যুক্তি দাও।",
          "explanation": "মন্তব্য: উদ্দীপকের সাফওয়ান ট্রেডার্সের 'ছায়া' প্রকল্পের পে-ব্যাক সময় ২.৭১৭২ বছর (প্রায়)। অন্যদিকে, মায়া প্রকল্পের পে-ব্যাক সময় ২.৭৬৫৩ বছর (প্রায়) [গ থেকে পাওয়া]। অর্থাৎ, ছায়া প্রকল্পের পে-ব্যাক সময় কম। পে-ব্যাক সময় পদ্ধতিতে যে প্রকল্পের পে-ব্যাক সময় যত কম, সে প্রকল্পটি তত গ্রহণযোগ্য হিসেবে বিবেচিত হয়। তাই উদ্দীপকের ছায়া প্রকল্পের পে-ব্যাক সময় কম হওয়ায় বলা যায়, বিনিয়োগের জন্য সাফওয়ান ট্রেডার্সের ছায়া প্রকল্পটি গ্রহণ করা উপযুক্ত।"
        }
      ]
    },
    {
      "number": "7",
      "uddipok": "শাহিন ও তুহিন দুই বন্ধু সম্প্রতি কুয়াকাটা বেড়াতে যায়। নিরাপত্তার কথা চিন্তা করে তারা দুজনেই নগদ টাকার পরিবর্তে ব্যাংক প্রদত্ত একটি কার্ড সাথে নেয়। শাহিনের হিসাবে টাকা শেষ হয়ে যাওয়ায় কার্ডটি আর ব্যবহার করতে পারেনি। অন্যদিকে, টাকা শেষ হলেও তুহিনকে এই ধরনের সমস্যায় পড়তে হয়নি।",
      "tag": "CTG.B 23",
      "sub_questions": [
        {
          "label": "ক",
          "question": "দক্ষ ব্যাংক ব্যবস্থার পূর্বশর্ত কী?",
          "explanation": "ব্যাংক ব্যবস্থার পূর্বশর্ত হলো ব্যাংকের ওপর গ্রাহকের আস্থা।"
        },
        {
          "label": "খ",
          "question": "ব্যাংকিং কার্যক্রমে-আর্থিক সচ্ছলতা কেন প্রয়োজনে? ব্যাখ্যা করো।",
          "explanation": "ব্যাংকিং কাজ সুষ্ঠুভাবে পরিচালনা করার জন্য আর্থিক সচ্ছলতার প্রয়োজন। ব্যাংকের আর্থিক সচ্ছলতা বলতে চাওয়ামাত্র আমানত পরিশোধের জন্য ব্যাংকের তহবিলে পর্যাপ্ত পরিমাণ অর্থ আছে কি না তা বোঝায়। ব্যাংক আর্থিকভাবে সচ্ছল না হলে দেশের আইন বলে দেউলিয়া ঘোষিত হতে পারে। আবার গ্রাহকদের আস্থা অর্জন করাও কঠিন হয়ে পড়ে। তাই ব্যাংকিং কাজ পরিচালনা করার জন্য ব্যাংকেরআর্থিক সচ্ছলতা থাকা অত্যন্ত জরুরি।"
        },
        {
          "label": "গ",
          "question": "শাহিন ব্যাংকের কোন কার্ড গ্রহণ করেছেন? বর্ণনা করো।",
          "explanation": "উদ্দীপকে শাহিনের গ্রহণকৃত ডেবিট কার্ডের চেয়ে তুহিনের ক্রেডিট কার্ডের সুবিধা বেশি হলেও কার্ডটি ব্যয়বহুল- উক্তিটি যথার্থ হয়েছে। ক্রেডিট কার্ডের মাধ্যমে গ্রাহক নগদ টাকা ছাড়া কেনা-কাটা করতে পারে। এ কার্ড সংগ্রহে ব্যাংক হিসাব থাকার বাধ্যবাধকতা নেই। এটি এক ধরনের ব্যক্তিগত ঋণ। নির্দিষ্ট সময় শেষে সুদসহ এ ঋণ পরিশোধ করতে হয়। উদ্দীপকে শাহিন ও তুহিন কুয়াকাটা বেড়াতে যায়। তারা দুজনেই নগদ টাকার পরিবর্তে ব্যাংক প্রদত্ত কার্ড নেয়। শাহিনের কার্ডটি ডেবিট কার্ড। •তাই ব্যাংক হিসাবে টাকা শেষ হয়ে যাওয়ায় তিনি কার্ডটি আর ব্যবহার করতে পারেননি। অন্যদিকে, তুহিনের কার্ডটি ক্রেডিট কার্ড হওয়ায় টাকা শেষ হয়ে যাওয়ার পরও তিনি কোনো অসুবিধায় পড়েননি ক্রেডিট কার্ড দিয়ে তুহিন ব্যাংক হিসাবে টাকা না থাকলেও অতিরিক্ত অর্থ উত্তোলনের সুযোগ পাবেন। যেহেতু এটি একধরনের ব্যক্তিগত ঋণ, তাই নির্দিষ্ট সময় শেষে তাকে অতিরিক্তি উত্তোলনের ওপর সুদ দিতে হবে। তাছাড়া ঝুঁকি বিবেচনায় ব্যাংক ক্রেডিট কার্ডের সার্ভিস চার্জ বেশি নিয়ে থাকে। অন্যদিকে, ডেবিট কার্ডে অতিরিক্ত উত্তোলনের সুযোগ নেই। তাই গ্রাহককে কোনো সুদ দিতে হয় না এবং সার্ভিস চার্জও তুলনামূলক কম। তাই বলা যায়, তুহিনের ক্রেডিট কার্ডে সুবিধা বেশি থাকলেও এটি ব্যয়বহুল।"
        },
        {
          "label": "ঘ",
          "question": "শাহিনের গ্রহণকৃত কার্ডের চেয়ে তুহিনের কার্ডে সুবিধা বেশি থাকলেও কার্ডটি ব্যয়বহুল উক্তিটি মূল্যায়ন করো।",
          "explanation": "উদ্দীপকে শাহিনের গ্রহণকৃত ডেবিট কার্ডের চেয়ে তুহিনের ক্রেডিট কার্ডের সুবিধা বেশি হলেও কার্ডটি ব্যয়বহুল- উক্তিটি যথার্থ হয়েছে। ক্রেডিট কার্ডের মাধ্যমে গ্রাহক নগদ টাকা ছাড়া কেনা-কাটা করতে পারে। এ কার্ড সংগ্রহে ব্যাংক হিসাব থাকার বাধ্যবাধকতা নেই। এটি এক ধরনের ব্যক্তিগত ঋণ। নির্দিষ্ট সময় শেষে সুদসহ এ ঋণ পরিশোধ করতে হয়। উদ্দীপকে শাহিন ও তুহিন কুয়াকাটা বেড়াতে যায়। তারা দুজনেই নগদ টাকার পরিবর্তে ব্যাংক প্রদত্ত কার্ড নেয়। শাহিনের কার্ডটি ডেবিট কার্ড। •তাই ব্যাংক হিসাবে টাকা শেষ হয়ে যাওয়ায় তিনি কার্ডটি আর ব্যবহার করতে পারেননি। অন্যদিকে, তুহিনের কার্ডটি ক্রেডিট কার্ড হওয়ায় টাকা শেষ হয়ে যাওয়ার পরও তিনি কোনো অসুবিধায় পড়েননি ক্রেডিট কার্ড দিয়ে তুহিন ব্যাংক হিসাবে টাকা না থাকলেও অতিরিক্ত অর্থ উত্তোলনের সুযোগ পাবেন। যেহেতু এটি একধরনের ব্যক্তিগত ঋণ, তাই নির্দিষ্ট সময় শেষে তাকে অতিরিক্তি উত্তোলনের ওপর সুদ দিতে হবে। তাছাড়া ঝুঁকি বিবেচনায় ব্যাংক ক্রেডিট কার্ডের সার্ভিস চার্জ বেশি নিয়ে থাকে। অন্যদিকে, ডেবিট কার্ডে অতিরিক্ত উত্তোলনের সুযোগ নেই। তাই গ্রাহককে কোনো সুদ দিতে হয় না এবং সার্ভিস চার্জও তুলনামূলক কম। তাই বলা যায়, তুহিনের ক্রেডিট কার্ডে সুবিধা বেশি থাকলেও এটি ব্যয়বহুল।"
        }
      ]
    },
    {
      "number": "8",
      "uddipok": "\"জননী ব্যাংক\"-এর বিদেশে কোনো কার্যক্রম নেই। দেশের সীমানার মধ্যে থেকেই ব্যাংকটি বিভিন্ন ইলেকট্রনিক ব্যাংকিং-এর সেবা প্রদানের মাধ্যমে ২৪ ঘণ্টা জনগণকে সেবা দিয়ে থাকে। \"জননী ব্যাংক\"-এর একজন গ্রাহক জনাব সাজ্জাদের মা হঠাৎ অসুস্থ হয়ে গেলে রাত ২টার সময় তার ২৫,০০০ টাকার প্রয়োজন হয়। সাজ্জাদ তার বাসার নিকটস্থ জননী ব্যাংকের ইলেকট্রনিক যন্ত্র হতে তার প্রয়োজনীয় অর্থ সংগ্রহ করেন।",
      "tag": "CTG.B 23",
      "sub_questions": [
        {
          "label": "ক",
          "question": "ব্যাংক কীসের মাধ্যমে মক্কেলের পক্ষে বিনিময় বিল ভাঙানোর ব্যবস্থা করে?",
          "explanation": "ব্যাংক মক্কেলের পক্ষে বাট্টার মাধ্যমে বিনিময় বিল ভাঙানোর ব্যবস্থা করে।"
        },
        {
          "label": "খ",
          "question": "বিমা সঞ্চয়ী হিসাব বলতে কী বোঝায়?",
          "explanation": "বিমা সঞ্চয়ী হিসাব হলো এমন একটি ব্যাংক হিসাব, যা গ্রাহককে সাধারণ সঞ্চয়ী হিসাবের সব সুবিধা দেওয়ার পাশাপাশি বাড়তি সুবিধা হিসেবে জীবন বিমার নিশ্চয়তাও দিয়ে থাকে। সাধারণত, এই ধরনের হিসাবে একজন গ্রাহক তার নিয়মিত সঞ্চয় জমা করার পাশাপাশি একটি নির্দিষ্ট অঙ্কের বিমা সুবিধা পেয়ে থাকেন। এর মূল উদ্দেশ্য হলো সঞ্চয়ের মাধ্যমে আর্থিক সুরক্ষা নিশ্চিত করার পাশাপাশি গ্রাহকের জীবনের ঝুঁকিকেও বিমার আওতায় আনা।"
        },
        {
          "label": "গ",
          "question": "অঞ্চলভিত্তিক শ্রেণি অনুযায়ী জননী ব্যাংক কোন ধরনের ব্যাংক? ব্যাখ্যা করো।",
          "explanation": "অঞ্চলভিত্তিক শ্রেণি অনুযায়ী জননী ব্যাংক হলো জাতীয় ব্যাংক। এ ব্যাংক একটি দেশের সীমানায় থেকে ব্যাংকিং ব্যবসায় পরিচালনা করে। দেশের অভ্যন্তরে এ ব্যাংকের অনেক শাখা থাকে। শাখা ব্যাংকগুলো একটি প্রধান অফিস দ্বারা পরিচালিত ও নিয়ন্ত্রিত হয়। ইলেকট্রনিক ব্যাংকিং ব্যবস্থায় এ ব্যাংক জনপ্রিয় হয়ে উঠছে। উদ্দীপকের 'জননী ব্যাংকের' দেশের বাইরে কোনো কার্যক্রম নেই। দেশের সীমানার মধ্যে থেকেই ব্যাংকটি বিভিন্ন ইলেকট্রনিক ব্যাংকিং সেবার মাধ্যমে ২৪ ঘণ্টা জনগণকে সেবা দিয়ে থাকে। ব্যাংকটি নতুন নতুন সেবা দিয়ে গ্রাহকের দৈনন্দিন লেনদেন সহজ করে থাকে। এখানে জননী ব্যাংকের ব্যবসায়িক কার্যক্রম দেশের নির্দিষ্ট সীমার মধ্যেই বিস্তত। তাই বলা যায়, অঞ্চলভিত্তিক শ্রেণি অনুযায়ী জননী ব্যাংক একটি জাতীয় ব্যাংক।"
        },
        {
          "label": "ঘ",
          "question": "জনাব সাজ্জাদের মতো গ্রাহকদের সেবা প্রদানে জননী ব্যাংকের ইলেকট্রনিক ব্যাংকিং সেবার গুরুত্ব উদ্দীপকের আলোকে তুলে ধরো।",
          "explanation": "জনাব সাজ্জাদের মতো গ্রাহকদের উন্নত ও দ্রুত সেবা প্রদানের জননী ব্যাংকের এটিএম সেবা গুরুত্বপূর্ণ ভূমিকা রাখে। এটিএম এক ধরনের ইলেকট্রনিক যন্ত্র। এর মাধ্যমে একজন গ্রাহক ২৪ ঘণ্টাই ব্যাংকিং সেবা পেয়ে থাকে। এর মাধ্যমে সহজে ও দ্রুত সময়ে নগদ টাকা উত্তোলন করা যায়। উদ্দীপকের জননী ব্যাংক দেশের সীমানার মধ্যে থেকেই কার্যক্রম চালায়। বিভিন্ন ইলেকট্রনিক ব্যাংকিং পণ্যের মাধ্যমে ব্যাংকটি ২৪ ঘণ্টা গ্রাহককে সেবা দেয়। জননী ব্যাংকের একজন গ্রাহক জনাব সাজ্জাদের মা হঠাৎ অসুস্থ হয়ে যায়। তাই রাত ২ টার সময় ২৫,০০০ টাকার প্রয়োজন হয়। সাজ্জাদ তার বাসার নিকটস্থ জননী ব্যাংকের ইলেকট্রনিক যন্ত্র হতে তার প্রয়োজনীয় অর্থ সংগ্রহ করেন। জননী ব্যাংকের ইলেকট্রনিক ব্যাংকিং ব্যবস্থায় সবচেয়ে জনপ্রিয় সেবার মধ্যে রয়েছে ডেবিট ও ক্রেডিট কার্ড, এটিএম ইত্যাদি। এ কার্ডের মাধ্যমে এটিএম মেশিন থেকে ২৪ ঘণ্টায় যেকোনো সময় টাকা উত্তোলন করা যায়। এক্ষেত্রে জনাব সাজ্জাদ রাত ২ টায় ডেবিট কার্ডের মাধ্যমে এটিএম বুথ থেকে প্রয়োজনে টাকা উত্তোলন করেন। তবে যদি জননী ব্যাংকের ইলেকট্রনিক ব্যাংকিং-এর এটিএম সেবা না থাকতো তাহলে সাজ্জাদের পক্ষে টাকা উত্তোলন করা সম্ভব হতো না। ফলে সাজ্জাদের মতো অন্যান্য গ্রাহকগণও প্রয়োজনে জননী ব্যাংকের কাঙ্ক্ষিত সেবা নিতে পারতো না। তাই বলা যায়, গ্রাহকদের উন্নত ও সহজ ব্যাংকিং সেবা প্রদানে ইলেকট্রনিক ব্যাংকিং-এর এটিএম সেবার বিকল্প নেই।"
        }
      ]
    },
    {
      "number": "9",
      "uddipok": "উদয় ব্যাংক জনগণের সঞ্চিত অর্থ আমানত হিসবে গ্রহণ করে এবং আমানতকৃত অর্থ ঋণ হিসেবে প্রদান করে। ব্যাংকটি জমাকৃত অর্থের একটি অংশ সবসময় সংরক্ষণ করে যেন গ্রাহকদের প্রয়োজনে সঠিক সময়ে প্রদান করতে পারে। অপরদিকে, ব্যাংকটি ঋণগ্রহীতাদের আর্থিক সচ্ছলতা ও সততা যাচাই করে পর্যাপ্ত জামানত গ্রহণ করে ঋণ প্রদান করে।",
      "tag": "CTG.B 23",
      "sub_questions": [
        {
          "label": "ক",
          "question": "LC-এর পূর্ণরূপ কী?",
          "explanation": "LC-এর পূর্ণরূপ হলো Letter of Credit ।"
        },
        {
          "label": "খ",
          "question": "বাণিজ্যিক ব্যাংক কীভাবে ঋণ আমানত সৃষ্টি করে? ব্যাখ্যা করো।",
          "explanation": "বাণিজ্যিক ব্যাংক মঞ্জুরিকৃত ঋণের অর্থ ব্যাংক হিসাবের মাধ্যমে প্রদান করে ঋণ আমানত সৃষ্টি করে ব্যাংক সরাসরি নগদ অর্থ ঋণ হিসেবে না দিয়ে ঋণগ্রহীতাকে একটি আমানত হিসাব খোলার জন্য বলে। এরপর তাতে ঋণের অর্থ দেয়। চেকের মাধ্যমে এই হিসাব থেকে ঋণগ্রহীতা অর্থ উত্তোলন করে। এভাবে প্রদত্ত ঋণ থেকে আমানতের সৃষ্টি হয়।"
        },
        {
          "label": "গ",
          "question": "'উদয়' ব্যাংকের গ্রাহকদের জমাকৃত অর্থ প্রদান দ্বারা ব্যাংকের কোন নীতির প্রকাশ ঘটেছে? ব্যাখ্যা করো।",
          "explanation": "'উদয়' ব্যাংকের গ্রাহকদের জমাকৃত অর্থ প্রদান দ্বারা-ব্যাংকের তারল্য নীতির প্রকাশ ঘটেছে। এ নীতি অনুযায়ী ব্যাংক কাম্য পরিমাণ নগদ অর্থ সংরক্ষণ করে। প্রয়োজন অপেক্ষা কম অর্থ সংরক্ষণ করলে আমানতকারীর অর্থ চাওয়ামাত্র পরিশোধ করা যায় না। আবার প্রয়োজনের তুলনায় বেশি অর্থ সংরক্ষণ করলে বিনিয়োগ হতে মুনাফার পরিমাণ হ্রাস পায়। উদ্দীপকে 'উদয় ব্যাংক' জনগণের সঞ্চিত অর্থ আমানত হিসেবে গ্রহণ করে। উক্ত অর্থ ঋণ হিসেবে বিনিয়োগ করে। ব্যাংকটি আমানতের একটি অংশ সর্বদা সংরক্ষণ করে। ফলে গ্রাহক সন্তুষ্টি বজায় থাকে। আমানতের সংরক্ষিত অংশ হলো তারল্য। পর্যাপ্ত তারল্য সংরক্ষণ করে ব্যাংক গ্রাহকদের চাওয়ামাত্র অর্থ পরিশোধ করতে পারে। আবার পর্যাপ্ত বিনিয়োগের মাধ্যমে মুনাফাও নিশ্চিত করতে পারে। আর তারল্য নীতি অনুযায়ী ব্যাংক নগদ অর্থ ও মুনাফার মধ্যে ভারসাম্য সৃষ্টি করে। তাই বলা যায়, উদ্দীপকের ব্যাংকটি গ্রাহক সন্তুষ্টি বজায় রাখার জন্য তারল্য নীতি অনুসরণ করে।"
        },
        {
          "label": "ঘ",
          "question": "ঋণ প্রদানের ক্ষেত্রে ব্যাংকটির গৃহীত পদক্ষেপ ব্যাংকিং ব্যবসায়ের মূলনীতির আলোকে মূল্যায়ন করো।",
          "explanation": "ঋণদানের ক্ষেত্রে উদয় ব্যাংকের গৃহীত নিরাপত্তার নীতিটি যৌক্তিক হয়েছে। এ নীতি অনুযায়ী ব্যাংক গ্রাহকের জমাকৃত অর্থের নিরাপত্তা' নিশ্চিত করে। এক্ষেত্রে ব্যাংক ঋণদানের পূর্বে গ্রাহকের আর্থিক সচ্ছলতা ও সততা যাচাই করে। ব্যাংক ঋণ প্রদানের সময় ঋণের বিপরীতে পর্যাপ্তপরিমাণ জামানতও সংরক্ষণ করে। উদ্দীপকে 'উদয় ব্যাংক' আমানত গ্রহণ ও ঋণ প্রদান করে থাকে। ব্যাংকটি পর্যাপ্ত তারল্য সংরক্ষণ করে গ্রাহক সন্তুষ্টি বজায় রাখে। আবার ব্যাংকটি ঋণগ্রহীতার আর্থিক সচ্ছলতা ও সততা যাচাই করে ঋণ মঞ্জুর করে। ব্যাংকটি ঋণের বিপরীতে পর্যাপ্ত জামানতও সংরক্ষণ করে। ব্যাংক আমানতকারীর জমাকৃত অর্থের নিরাপত্তার জন্য ঋণ প্রদানে সতর্ক থাকে। 'উদয় ব্যাংক' ঋণ প্রদানে গ্রাহকের আর্থিক সচ্ছলতা যাচাই করে। কারণ গ্রাহক আর্থিকভাবে সচ্ছল হলে ঋণ আদায় সহজ হয়। আবার, ব্যাংকটি গ্রাহকের সততাও যাচাই করে। কারণ গ্রাহক সৎ না হলে ঋণখেলাপির ঝুঁকি বাড়ে। ব্যাংকটি পর্যাপ্ত জামানতও গ্রহণ করে। ফলে ঋাণগ্রহীতা ঋণ প্রদানে ব্যর্থ হলে ব্যাংক উক্ত জামানত বিক্রিকরে অর্থ সংগ্রহ করতে পারবে। তাই বলা যায়, উদ্দীপকের 'উদয় ব্যাংক' ঋণদানের ক্ষেত্রে নিরাপত্তার নীতি অনুসরণ করেছে।"
        }
      ]
    },
    {
      "number": "10",
      "uddipok": "\"নক্ষত্র ব্যাংক” জনগণের অর্থ আমানত গ্রহণ ও ঋণদানের পাশাপাশি কর্মসংস্থান সৃষ্টিতে গুরুত্বপূর্ণ ভূমিকা পালন করে থাকে। কোভিড-১৯ এর কারণে সম্প্রতি ব্যাংকটি কাঙ্ক্ষিত মুনাফা অর্জন করতে পারেনি। তবে ব্যাংকিং কার্যক্রম স্বাভাবিক রাখার, জন্য ব্যাংকটি একটি বিশেষ তহবিল ব্যবহার করে।",
      "tag": "CTG.B 23",
      "sub_questions": [
        {
          "label": "ক",
          "question": "নিয়মিত বিদেশ সফরকারীদের জন্য কোন হিসাব উপযোগী?",
          "explanation": "নিয়মিত বিদেশে সফরকারী নাগরিকদের জন্য RFCD হিসাব খোলা উপযোগী।"
        },
        {
          "label": "খ",
          "question": "বাণিজ্যিক ব্যাংক কীভাবে বিনিময়ের মাধ্যম সৃষ্টি করে? ব্যাখ্যা করো।",
          "explanation": "ব্যাংক চেক, বিনিময় বিল, প্রত্যয়পত্র, ব্যাংক ড্রাফট, পে-অর্ডার ইত্যাদির মাধ্যমে বিনিময়ের মাধ্যম সৃষ্টি করে। ব্যাংকের এ সকল হাতিয়ার আর্থিক লেনদেন ও দেনা-পাওনা নিষ্পত্তির মাধ্যম হিসেবে কাজ করে। ফলে দেশে আর্থিক লেনদেনের পরিমাণ বৃদ্ধি পায়। এ সকল হাতিয়ার মুদ্রার বিকল্প হিসেবে কাজ করায় এদেরকে বিনিময়ের মাধ্যম বলা হয়।"
        },
        {
          "label": "গ",
          "question": "কার্যভিত্তিক শ্রেণিকরণ অনুযায়ী 'নক্ষত্র ব্যাংক' কোন ধরনের ব্যাংক? বর্ণনা করো।",
          "explanation": "কার্যভিত্তিক শ্রেণিকরণ অনুযায়ী 'নক্ষত্র ব্যাংক' হলো বাণিজ্যিক ব্যাংক। এ ব্যাংক মুনাফা অর্জনের উদ্দেশ্যে গঠিত ও পরিচালিত হয়। এ ব্যাংক স্বল্প সুদে আমানত সংগ্রহ করে। 'সংগৃহীত আমানত বেশি সুদে গ্রাহকদের ঋণ হিসেবে দেয়। এছাড়া মুদ্রা প্রচলনেও কেন্দ্রীয় ব্যাংককে পরোক্ষভাবে সাহায্য করে। উদ্দীপকের 'নক্ষত্র ব্যাংক' জনগণের অর্থ আমানত গ্রহণ ও ঋণদান করে। এছাড়াও সংগৃহীত আমানতের দ্বারা মূলধন্ গঠন করে কর্মসংস্থান সৃষ্টিতে গুরুত্বপূর্ণ ভূমিকা পালন করে। এখানে নক্ষত্র ব্যাংকের আমানত গ্রহণ ও ঋণদান বাণিজ্যিক ব্যাংকের প্রধান কার্যাবলিকে নির্দেশ করে। পাশাপাশি কর্মসংস্থান সৃষ্টিতে গুরুত্বপূর্ণ ভূমিকাও বাণিজ্যিক ব্যাংকের সহায়ক কার্যাবলির অন্তর্ভুক্ত। সুতরাং, কার্যাবলি বিবেচনায় নক্ষত্র ব্যাংক একটি বাণিজ্যিক ব্যাংক।"
        },
        {
          "label": "ঘ",
          "question": "তুমি কি মনে করো, নক্ষত্র ব্যাংকের মতো আপদকালীন তহবিল থাকা সকল আর্থিক, প্রতিষ্ঠানের জন্য আবশ্যক? মতামত দাও।",
          "explanation": "নক্ষত্র ব্যাংকের ন্যায় সকল আর্থিক প্রতিষ্ঠানেরই অপ্রত্যাশিত পরিস্থিতি মোকাবেলায় সংরক্ষিত তহবিল থাকা আবশ্যক। প্রতিবছর মুনাফার একটি অংশ শেয়ারহোল্ডার বা মালিকগণের মধ্যে বণ্টন না করে ভবিষ্যতের জন্য সঞ্চয় করা হয়। এ সঞ্চয়কৃত মুনাফাকে অবণ্টিত মুনাফা বা সংরক্ষিত তহবিল বলে। এ অর্থ ভবিষ্যতে মূলধন হিসেবে ব্যবহার করা হয়। উদ্দীপকের 'নক্ষত্র ব্যাংক' জনগণের অর্থ আমানত গ্রহণ ও ঋণদান করে মুনাফা অর্জন করে। তবে সম্প্রতি কোভিড-১৯ এর কারণে ব্যাংকটি কাঙ্ক্ষিত মুনাফা অর্জন করতে পারেনি। তবে ব্যাংকিং কার্যক্রম স্বাভাবিক রাখার জন্য ব্যাংকটি একটি বিশেষ তহবিল ব্যবহার করে। নক্ষত্র ব্যাংকের ন্যায় অন্যান্য বাণিজ্যিক ব্যাংকগুলো এদের অর্জিত মুনাফা দ্বারা ব্যাংকিং কার্যক্রম সচল রাখে। তবে ভবিষ্যতের অপ্রত্যাশিত পরিস্থিতির কথা বিবেচনা করে মুনাফার সম্পূর্ণ অংশ বণ্টন করা উচিত নয়। আর এভাবেই নক্ষত্র ব্যাংক অর্জিত মুনাফার কিছু অংশ দিয়ে সংরক্ষিত তহবিল গঠন করেছিল। এখন সেই তহবিলের মাধ্যমে বর্তমান বিরূপ পরিস্থিতির মধ্যেও স্বাভাবিক ব্যাংকিং কার্যক্রম সচল রাখতে সক্ষম হয়েছে। তাই বলা যায়, সকল আর্থিক প্রতিষ্ঠানের জন্যই এ ধরনের বিশেষ তহবিল থাকাটা অপরিহার্য।"
        }
      ]
    },
    {
      "number": "11",
      "uddipok": "মিসেস সানজিদা একজন চাকরিজীবী। তিনি \"নবারুন ব্যাংক\"-এ প্রতিমাসের ১০ তারিখের মধ্যে বেতন থেকে ৩,০০০ টাকা করে ৪ বছরের জন্য তার ব্যাংক হিসাবে জমা রাখেন। ৪ বছর পর তিনি তার ব্যাংক হিসাবে লাভসহ জমানো টাকা একত্রে অন্য একটি ব্যাংক হিসাবে এককালীন দীর্ঘমেয়াদের জন্য রাখার চিন্তা করেছেন। সে মোতাবেক তিনি ব্যাংকের সাথে যোগাযোগ করে একটি অধিক লাভজনক ব্যাংক হিসাবে জমা রাখার সিদ্ধান্ত নেন।",
      "tag": "CTG.B 23",
      "sub_questions": [
        {
          "label": "ক",
          "question": "কোন মৌলিক উদ্দেশ্য অর্জনের জন্য বাণিজ্যিক ব্যাংক গঠিত?",
          "explanation": "বাণিজ্যিক ব্যাংকের মৌলিক উদ্দেশ্য মুনাফা অর্জন।"
        },
        {
          "label": "খ",
          "question": "বিল বাট্টাকরণের মাধ্যমে ব্যাংক কীভাবে আয় করে? ব্যাখ্যা করো।",
          "explanation": "মেয়াদ শেষ হওয়ার আগে বিল জমা রেখে ব্যাংক কর্তৃক গ্রাহককে অর্থায়ন করাকে বিনিময় বিল বাট্টাকরণ বলা হয়। বাকিতে কেনা পণ্যের মূল্য পরিশোধকল্পে ক্রেতা যে লিখিত অঙ্গীকার করে তা বিক্রেতার কাছে প্রাপ্য বিল। এ বিলের নির্দিষ্ট মেয়াদ থাকে বিক্রেতা মেয়াদ শেষে ক্রেতাকে বিল দেখিয়ে তার পাওনা আদায় করে। কিন্তু মেয়াদ শেষ হওয়ার আগে বিক্রেতার টাকার প্রয়োজন হলে সে বিলটি ব্যাংকের কাছে বিক্রি করে দিতে পারেন। এক্ষেত্রে ব্যাংক বিলের লিখিত মূল্যের চেয়ে কম মূল্যে বিলটি কিনে। এটি বিনিময় বিলের বাট্টাকরণ বা ভাঙ্গানো নামে পরিচিত।"
        },
        {
          "label": "গ",
          "question": "মিসেস সানজিদা প্রথমে কোন ধরনের ব্যাংক হিসাব খুলেছিলেন? বর্ণনা করো।",
          "explanation": "মিসেস সানজিদার জন্য স্থায়ী ব্যাংক হিসাবে টাকা জমা রাখা যুক্তিযুক্ত। স্থায়ী হিসাব একটি নির্দিষ্ট সময়ের জন্য খোলা হয়। এই হিসাবে সাধারণত ১ মাস, ৩ মাস, ৬ মাস, ১ বছর, ২ বছর, ৫ বছর ইত্যাদি মেয়াদের জন্য টাকা জমা রাখা হয়। এ হিসাবে ব্যাংক উচ্চ হারে সুদ দেয়। অলস অর্থ জমা রাখার জন্য এ হিসাব উপযোগী উদ্দীপকে মিসেস সানজিদা একজন চাকরিজীবী। তিনি প্রতি মাসে বেতন থেকে ৩,০০০ টাকা করে ৪ বছর পর্যন্ত সঞ্চয়ী হিসাবে জমা রাখেন। ৪ বছর শেষে তিনি লাভসহ বড় অঙ্কের টাকা পাবেন। তখন তিনি এই টাকা অন্য একটি অধিক লাভজনক ব্যাংক হিসাবে এককালীন দীর্ঘমেয়াদের জন্য রাখার চিন্তা করছেন। স্থায়ী হিসাবে গ্রাহক অলস টাকা দীর্ঘমেয়াদেরাখে। ফলে এ হিসাবের টাকা ব্যাংক দীর্ঘমেয়াদে বিনিয়োগ করতে পারে। এতে ব্যাংক প্রচুর মুনাফা অর্জন করে। তাই ব্যাংক এ হিসাবের গ্রাহকদের উচ্চ হারে সুদ দিতে সক্ষম। তাই আমি মনে করি, উচ্চ সুদের আশায় মিসেস সানজিদার জমাকৃত টাকা এখন স্থায়ী হিসাবে জমা রাখা যুক্তিযুক্ত।"
        },
        {
          "label": "ঘ",
          "question": "মিসেস সানজিদার জন্য কোন ব্যাংক হিসাবে টাকা জমা রাখা যুক্তিযুক্ত? মতামত দাও।",
          "explanation": "মিসেস সানজিদার জন্য স্থায়ী ব্যাংক হিসাবে টাকা জমা রাখা যুক্তিযুক্ত। স্থায়ী হিসাব একটি নির্দিষ্ট সময়ের জন্য খোলা হয়। এই হিসাবে সাধারণত ১ মাস, ৩ মাস, ৬ মাস, ১ বছর, ২ বছর, ৫ বছর ইত্যাদি মেয়াদের জন্য টাকা জমা রাখা হয়। এ হিসাবে ব্যাংক উচ্চ হারে সুদ দেয়। অলস অর্থ জমা রাখার জন্য এ হিসাব উপযোগী উদ্দীপকে মিসেস সানজিদা একজন চাকরিজীবী। তিনি প্রতি মাসে বেতন থেকে ৩,০০০ টাকা করে ৪ বছর পর্যন্ত সঞ্চয়ী হিসাবে জমা রাখেন। ৪ বছর শেষে তিনি লাভসহ বড় অঙ্কের টাকা পাবেন। তখন তিনি এই টাকা অন্য একটি অধিক লাভজনক ব্যাংক হিসাবে এককালীন দীর্ঘমেয়াদের জন্য রাখার চিন্তা করছেন। স্থায়ী হিসাবে গ্রাহক অলস টাকা দীর্ঘমেয়াদেরাখে। ফলে এ হিসাবের টাকা ব্যাংক দীর্ঘমেয়াদে বিনিয়োগ করতে পারে। এতে ব্যাংক প্রচুর মুনাফা অর্জন করে। তাই ব্যাংক এ হিসাবের গ্রাহকদের উচ্চ হারে সুদ দিতে সক্ষম। তাই আমি মনে করি, উচ্চ সুদের আশায় মিসেস সানজিদার জমাকৃত টাকা এখন স্থায়ী হিসাবে জমা রাখা যুক্তিযুক্ত।"
        }
      ]
    }
  ]
}