{
  "title": "যশোর বোর্ড ২০২১",
  "subtitle": "ফিন্যান্স ও ব্যাংকিং (11)",
  "questions": [
    {
      "number": "1",
      "uddipok": "ঢাকার মিরপুরের জনাব হাবিবের একটি ফটোকপির দোকান আছে। কিছুদিন পর তিনি ফটোকপির পাশাপাশি মোবাইল রিচার্জের ব্যবসায় শুরু করেন। অধিক আয়ের আশায় তিনি ব্যাংক থেকে ৬ বছর মেয়াদি ঋণ নিয়ে কম্পিউটার ক্রয় করে কম্পোজ এবং প্রিন্টিং ব্যবসায় চালু করার সিদ্ধান্ত নেন।",
      "tag": "JB 21",
      "sub_questions": [
        {
          "label": "ক",
          "question": "আন্তর্জাতিক অর্থায়নে কোন খাতগুলো নিয়ে বিচার-বিশ্লেষণ করা হয়?",
          "explanation": "আন্তর্জাতিক অর্থায়নে আমদানি-রপ্তানি খাতগুলো বিচার বিশ্লেষণ করা হয়।"
        },
        {
          "label": "খ",
          "question": "অব্যবসায়ী প্রতিষ্ঠানের অর্থায়ন ব্যাখ্যা করো।",
          "explanation": "যেসব প্রতিষ্ঠানের মূল উদ্দেশ্য মুনাফা অর্জন নয় বরং জনকল্যাণ সেসব প্রতিষ্ঠানের অর্থায়নকে অব্যবসায়ী প্রতিষ্ঠানের অর্থায়ন বলা হয়। অব্যবসায়ী প্রতিষ্ঠানে অর্থায়নের ক্ষেত্রে প্রথমে অর্থায়নের উৎস চিহ্নিত করা হয়। এরপর বিভিন্ন অনুদানের মাধ্যমে অর্থ সংগ্রহ করা হয়। সংগৃহীত অর্থ দরিদ্র ও সুবিধাবঞ্চিত মানুষের সেবায় ব্যয় করা হয়।"
        },
        {
          "label": "গ",
          "question": "জনাব হাবিবের কম্পিউটার ক্রয়ের জন্য গৃহীত ঋণ অর্থায়নের কোন নীতির অন্তর্গত? বর্ণনা করো।",
          "explanation": "জনাব হাবিবের কম্পিউটার ক্রয়ের জন্য গৃহীত ঋণ অর্থায়নের উপযুক্ততার নীতির অন্তর্গত। এ নীতি অনুযায়ী স্বল্পমেয়াদি তহবিল থেকে সংগ্রহ করা হয় চলতি মূলধন। তবে স্থায়ী মূলধন দীর্ঘমেয়াদি তহবিল থেকে সংগৃহীত হয়। উদ্দীপকে জনাব হাবিবের একটি ফটোকপির দোকান আছে। তিনি কম্পিউটার ক্রয়ের জন্য ব্যাংক থেকে ঋণ নেন। তার ব্যবসায়ের জন্য কম্পিউটার কেনা এক ধরনের স্থায়ী খরচ। ঋণটির মেয়াদ ছিল ৬ বছর। ৫ বছরের বেশি সময়ের জন্য ঋণ হলো দীর্ঘমেয়াদি। এক্ষেত্রে জনাব হাবিব ঋণের অর্থ স্থায়ী খরচের জন্য ব্যবহার করেছেন। এখানে দীর্ঘমেয়াদি তহবিলের মাধ্যমে স্থায়ী মূলধনের সংস্থান করা হয়েছে। তাই বলা যায়, জনাব হাবিব অর্থায়নের উপযুক্ততার নীতি অনুসরণ করেছেন।"
        },
        {
          "label": "ঘ",
          "question": "একই সাথে একাধিক পণ্যের ব্যবসায় জনাব হাবিবের ঝুঁকি হ্রাসে সহায়তা করবে-মতামত দাও।",
          "explanation": "একইসাথে একাধিক পণ্যের ব্যবসায়ের মাধ্যমে পণ্য বৈচিত্র্য এনে জনাব হাবিবের ঝুঁকি কমাবে বলে আমি মনে করি। ব্যবসায়ে বৈচিত্র্যায়ন ও ঝুঁকি বণ্টন নীতির আলোকে ঝুঁকি হ্রাস করা সম্ভব। এ নীতি অনুযায়ী ব্যবসায়ের পণ্যের বৈচিত্র্য আনা হয়। এক ধরনের পণ্য নিয়ে ব্যবসায় করে সাফল্য অর্জন করা কঠিন। তাই একাধিক ও বৈচিত্র্যপূর্ণ পণ্যের সমাহারে ব্যবসায় সাজানো হয়। এর উদ্দেশ্য হলো ঝুঁকি বণ্টন করে বেশি মুনাফা অর্জন করা। উদ্দীপকে জনাব হাবিব একটি ফটোকপির দোকান পরিচালনা করেন। তিনি ফটোকপির পাশাপাশি মোবাইল রিচার্জের ব্যবসায় করেন। বেশি লাভের আশায় তিনি ব্যাংক থেকে দীর্ঘমেয়াদি ঋণ নিয়ে কম্পিউটার ক্রয় করে কম্পোজ এবং প্রিন্টিং ব্যবসায় চালুর সিদ্ধান্ত নেন। উদ্দীপকে জনাব হাবিবের ব্যবসায়ে বৈচিত্র্যায়ন ও ঝুঁকি বণ্টন নীতি অনুসরণ করলে ঝুঁকি কমবে। কারণ, একটি পণ্য নিয়ে ব্যবসায় করা ঝুঁকিপূর্ণ। সারাবছর একটি পণ্যের চাহিদা সমান থাকে না। এক্ষেত্রে, মুনাফার পরিমাণ কম-বেশি হয়। তবে একাধিক পণ্যের ব্যবসায় করলে বছরজুড়ে কোনো না কোনো পণ্যের চাহিদা থাকে। ফলে ব্যবসায়ের ঝুঁকি কমে। এটি ব্যবসায়ের বৈচিত্র্যায়ন ও ঝুঁকি বণ্টনের মূল বিষয়। সুতরাং, একইসাথে একাধিক পণ্যের ব্যবসায় জনাব হাবিবের ঝুঁকি হ্রাসে সহায়তা করবে।"
        }
      ]
    },
    {
      "number": "2",
      "uddipok": "জনাব মনসুর ৬ বছর পর ১০,০০,০০০ টাকা পাওয়ার আশায় বর্তমানে কিছু টাকা 'টগর ব্যাংকে' বার্ষিক ১০% হার সুদে জমা রাখেন। অপরদিকে, তার বন্ধু তানভীর ২,০০,০০০ টাকা ব্যাংকে ৮ বছরের জন্য জমা রাখতে চান। 'ডালিয়া ব্যাংক' তাকে ৮ বছরে দ্বিগুণ অর্থ প্রদানের প্রস্তাব দেয়। জনাব মনসুর তার বন্ধুকে 'টগর ব্যাংকে' অর্থ রাখার পরামর্শ দেন।",
      "tag": "JB 21",
      "sub_questions": [
        {
          "label": "ক",
          "question": "অর্থের সময়মূল্যের কারণ কী?",
          "explanation": "অর্থের সময়মূল্যের মূল কারণ সুদের হার।"
        },
        {
          "label": "খ",
          "question": "পারিবারিক অর্থায়ন বলতে কী বোঝায়?",
          "explanation": "পরিবারের জন্য পরিকল্পনামাফিক অর্থের উৎস নির্ধারণ ও তার ব্যবহারকে পারিবারিক অর্থায়ন বলে। পারিবারিক অর্থায়নের ক্ষেত্রে পরিবারের আয়ের উৎস ও পরিমাণ নির্ধারণ করে, সেই আয় কীভাবে ব্যয় করলে পরিবারের সদস্যদের সর্বাঙ্গীণ মঙ্গল হয়, তা নির্ধারণ করা হয়। পরিবারের প্রয়োজনীয় অসংখ্য ব্যয়ের মধ্যে অগ্রাধিকারের ভিত্তিতে অধিক গুরুত্বপূর্ণ ব্যয়গুলো পূরণ করা হয়। পরিবারের আয় যদি ব্যয়ের জন্য যথেষ্ট না হয়, তবে বিভিন্ন আত্মীয়-স্বজন, পরিচিত ব্যক্তি, বন্ধু-বান্ধব থেকে অর্থ ঋণ হিসেবে নেওয়া যায়।"
        },
        {
          "label": "গ",
          "question": "জনাব মনসুর 'টগর ব্যাংকে' কত টাকা জমা রাখেন? নির্ণয় করো।",
          "explanation": "জনাব মনসুরের 'টগর ব্যাংকে' জমাকৃত টাকার পরিমাণ নির্ণয়: দেওয়া আছে, ভবিষ্যৎ মূল্য, FV = ১০,০০,০০০ টাকা সুদের হার, i = ১০% বা ০.১০ সময়, n = ৬ বছর আমরা জানি, বর্তমান মূল্য, P V = F V ( ১ + i ) n = ১০ , ০০ , ০০০ ( ১ + ০ . ১০ ) ৬ = ১০ , ০০ , ০০০ ১ . ৭৭১৫৬১ \\mathrm{PV}=\\frac{\\mathrm{FV}}{(১+\\mathrm{i})^{n}}=\\frac{১ ০, ০ ০, ০ ০ ০}{(১+০ . ১ ০)^{৬}}=\\frac{১ ০, ০ ০, ০ ০ ০}{১ . ৭ ৭ ১ ৫ ৬ ১} PV = ( ১ + i ) n FV ​ = ( ১ + ০ . ১০ ) ৬ ১০ , ০০ , ০০০ ​ = ১ . ৭৭১৫৬১ ১০ , ০০ , ০০০ ​ = ৫,৬৪,৪৭৩.৯৩ টাকা ∴ ৬ বছর পর ১০,০০,০০০ টাকা পেতে জনাব মনসুরকে 'টগর ব্যাংকে' বর্তমানে ৫,৬৪,৪৭৩.৯৩ টাকা রাখতে হবে। উত্তর: ৫,৬৪,৪৭৩.৯৩ টাকা।"
        },
        {
          "label": "ঘ",
          "question": "বন্ধু মনসুর প্রদত্ত পরামর্শ গ্রহণ জনাব তানভীরের জন্য লাভজনক কিনা তা গাণিতিকভাবে বিশ্লেষণ করো।",
          "explanation": "বন্ধু মনসুর প্রদত্ত পরামর্শ গ্রহণ জনাব তানভীরের জন্য লাভজনক কিনা তা নির্ণয়ের জন্য উভয় ব্যাংকের ক্ষেত্রে ভবিষ্যৎ মূল্য নির্ণয় করতে হবে। 'টগর ব্যাংক'-এর ভবিষ্যৎ মূল্য নির্ণয়: দেওয়া আছে, বর্তমান মূল্য, PV = ২,০০,০০০ টাকা সুদের হার, i = ১০% = ০.১০ মেয়াদ, n = ৮ বছর আমরা জানি,  ভবিষ্যৎ মূল্য, FV  = P V ( ১ + i ) n = ২ , ০০ , ০০০ ( ১ + ০ . ১০ ) ৮ \\begin{aligned} \\text { ভবিষ্যৎ মূল্য, FV } & =\\mathrm{PV}(১+\\mathrm{i})^{\\mathrm{n}} \\\\ & =২, ০ ০, ০ ০ ০(১+০ . ১ ০)^{৮}\\end{aligned}   ভবিষ্যৎ   মূল্য , FV  ​ = PV ( ১ + i ) n = ২ , ০০ , ০০০ ( ১ + ০ . ১০ ) ৮ ​ = ২,০০,০০০ × ২.১৪৩৫৮৯ = ৪,২৮,৭১৭.৮ টাকা 'ডালিয়া ব্যাংক'-এর ভবিষ্যৎ মূল্য নির্ণয়: ভবিষ্যৎ মূল্য = ২,০০,০০০ x ২ = ৪,০০,০০০ টাকা এখানে, জনাব তানভীর ডালিয়া ব্যাংকে অর্থ জমা রাখলে মেয়াদ শেষে ৪,০০,০০০ টাকা পাবেন। তার বন্ধু মনসুরের পরামর্শে 'টগর ব্যাংকে' অর্থ জমা রাখলে মেয়াদ শেষে ৪,২৮,৭১৭.৮ টাকা পাবেন। সুতরাং, 'টগর ব্যাংক' থেকে জনাব তানভীর (৪,২৮,৭১৭.৮ - ৪,০০,০০০) = ২৮,৭১৭.৮ টাকা বেশি পাবেন। তাই বলা যায়, বন্ধু মনসুর প্রদত্ত পরামর্শ অনুযায়ী 'টগর ব্যাংকে' টাকা জমা রাখা জনাব তানভীরের জন্য লাভজনক।"
        }
      ]
    },
    {
      "number": "3",
      "uddipok": "জনাব মেহরাজ ৫ বছর পূর্বে 'স্মৃতি লি.' ও 'ঐশী লি.' নামক দুইটি কোম্পানির শেয়ারে অর্থ বিনিয়োগ করেন। নগদ অর্থের প্রয়োজন হওয়ায় তিনি একটি কোম্পানির শেয়ার বিক্রি করে দিতে চান। কিন্তু বাজারে শেয়ারের মূল্য কমে যাওয়ায় তিনি প্রত্যাশিত মূল্যে তা বিক্রয় করতে পারছেন না। 'স্মৃতি লি.'-এর আদর্শ বিচ্যুতি ৩.৪৫%। 'ঐশী লি.' থেকে আগামী ৫ বছরে প্রাপ্ত আয় হার যথাক্রমে ৮%, ১০%, ৬%, ৪% এবং ২%।",
      "tag": "JB 21",
      "sub_questions": [
        {
          "label": "ক",
          "question": "অনিশ্চয়তা কী?",
          "explanation": "ভবিষ্যতে কোনো একটি ঘটনা ঘটা বা না ঘটার সম্ভাবনাকে যখন গাণিতিকভাবে নির্ণয় করা যায় না তখন তাকে অনিশ্চয়তা বলে।"
        },
        {
          "label": "খ",
          "question": "ঝুঁকিমুক্ত আয় বলতে কী বোঝায়?",
          "explanation": "প্রকৃত আয় সবসময় প্রত্যাশিত আয়ের সমান হলে তাকে ঝুঁকিমুক্ত আয় বলে। কোনো দেশের সরকার কর্তৃক ইস্যুকৃত ট্রেজারি বিল ও ট্রেজারি বন্ড থেকে প্রাপ্ত আয় ঝুঁকিমুক্ত আয় হিসেবে গণ্য হয়। এসব খাতে বিনিয়োগ থেকে প্রাপ্ত আয় নির্দিষ্ট থাকে। অর্থাৎ, নির্দিষ্ট হারে আয় দেওয়া হয় বলে প্রাপ্ত আয়কে ঝুঁকিমুক্ত আয় হিসেবে গণ্য করা হয়। ঝুঁকিমুক্ত আয়ে ঝুঁকি প্রিমিয়াম নেওয়ার কোনো সুযোগ থাকে না।"
        },
        {
          "label": "গ",
          "question": "জনাব মেহরাজ কোন ঝুঁকির সম্মুখীন হয়েছেন? ব্যাখ্যা করো।",
          "explanation": "উদ্দীপকে জনাব মেহরাজ তারল্য ঝুঁকির সম্মুখীন হয়েছেন। তারল্য ঝুঁকি বলতে বিনিয়োগকৃত সম্পদ দ্রুত নগদ অর্থে রূপান্তর করতে না পারাকে বোঝায়। বিনিয়োগকারী সহজে যুক্তিসঙ্গত মূল্যে সম্পদ (শেয়ার, বন্ড বা ডিবেঞ্চার) বিক্রি করতে না পারলে তারল্য ঝুঁকির সৃষ্টি হয়। উদ্দীপকে জনাব মেহরাজ একজন বিনিয়োগকারী। তিনি স্মৃতি লি. ও ঐশী লি. নামের দুটি কোম্পানির শেয়ারে বিনিয়োগ করেন। পরবর্তীতে নগদ অর্থের প্রয়োজনে তিনি একটি প্রতিষ্ঠানের শেয়ার বিক্রি করতে চান। কিন্তু তিনি বাজারমূল্য কমে যাওয়ায় উপর্যুক্ত মূল্যে শেয়ার বিক্রি করতে পারছেন না। এক্ষেত্রে শেয়ারকে নগদ অর্থে (তারল্য) রূপান্তর করতে সমস্যার সৃষ্টি হয়েছে। তাই বলা যায়, জনাব মেহরাজ উক্ত পরিস্থিতিতে তারল্য ঝুঁকির সম্মুখীন হয়েছেন।"
        },
        {
          "label": "ঘ",
          "question": "ঝুঁকি বিবেচনায় জনাব মেহরাজের কোন কোম্পানির শেয়ার বিক্রয় করে দেওয়া উচিত? মতামত দাও।",
          "explanation": "ঝুঁকি বিবেচনায় জনাব মেহরাজের যে কোম্পানির শেয়ার বিক্রি করে দেওয়া উচিত তা নির্ধারণে 'ঐশী লি.'-এর আদর্শ বিচ্যুতি নির্ণয় করতে হবে। 'ঐশী লি.'-এর আদর্শ বিচ্যুতি নির্ণয়: আমরা জানি, আদর্শ বিচ্যুতি =  ব্যবধানের বর্গের গড়  =  ১০  = =\\sqrt{\\text { ব্যবধানের বর্গের গড় }}=\\sqrt{\\text { ১০ }}= =   ব্যবধানের   বর্গের   গড়   ​ =   ১০   ​ = ৩.১৬%। 'ঐশী লি.'-এর আদর্শ বিচ্যুতির পরিমাণ ৩.১৬%। অপরদিকে, 'স্মৃতি লি.'-এর আদর্শ বিচ্যুতির পরিমাণ ৩.৪৫% [উদ্দীপকে দেওয়া আছে]। সুতরাং, 'স্মৃতি লি.'-এর ঝুঁকির পরিমাণ (৩.৪৫ – ৩.১৬) = ০.২৯% বেশি। তাই বলা যায়, ঝুঁকি বিবেচনায় উদ্দীপকের জনাব মেহরাজের জন্য 'স্মৃতি লি.'-এর শেয়ার বিক্রয় করে দেওয়া উচিত হবে।"
        }
      ]
    },
    {
      "number": "4",
      "uddipok": "জনাব অঞ্জন 'কাবেরী' এবং 'চামেলী' নামে দুটি প্রকল্পের যেকোনো একটিতে ৩০,০০,০০০ টাকা ৬ বছরের জন্য বিনিয়োগ করতে চান। প্রত্যেক প্রকল্পের বার্ষিক অবচয়ের পরিমাণ ৫,০০,০০০ টাকা। 'কাবেরী' প্রকল্পের পে-ব্যাক সময় ৩.৫ বছর। 'চামেলী' প্রকল্পের নিট মুনাফা সংক্রান্ত তথ্য নিম্নরূপ:",
      "tag": "JB 21",
      "sub_questions": [
        {
          "label": "ক",
          "question": "মোট মুনাফা থেকে কর বাদ দিলে কী পাওয়া যায়?",
          "explanation": "মোট মুনাফা থেকে কর বাদ দিলে নিট মুনাফা পাওয়া যায়।"
        },
        {
          "label": "খ",
          "question": "সেলুনের জন্য হুইল চেয়ার ক্রয় কোন ধরনের সিদ্ধান্ত? ব্যাখ্যা করো।",
          "explanation": "সেলুনের জন্য হুইল চেয়ার ক্রয় সংক্রান্ত সিদ্ধান্ত একটি বিনিয়োগ সিদ্ধান্ত। বিনিয়োগ সিদ্ধান্তে প্রতিষ্ঠানের সংগৃহীত তহবিল কোথায় ব্যয় করা হবে তা নির্ধারণ করা হয়। তাই সেলুনের জন্য হুইল চেয়ার ক্রয়কে দীর্ঘমেয়াদি বিনিয়োগ সিদ্ধান্ত বলা যায়। এ ধরনের বিনিয়োগ করার আগে এর মাধ্যমে প্রতিষ্ঠানে সম্ভাব্য অর্থের আগমন-নির্গমনের পরিমাণ নির্ধারণ করতে হয়। পরবর্তীতে আয়-ব্যয় বিবেচনা করে সিদ্ধান্ত গ্রহণ করা হয়।"
        },
        {
          "label": "গ",
          "question": "চামেলী প্রকল্পের গড় মুনাফার হার নির্ণয় করো।",
          "explanation": "চামেলী প্রকল্পের গড় মুনাফার হার নির্ণয়: এখানে, গড় নিট মুনাফা = ০.৩১১১ × ১০০ = ৩১.১১% ∴ চামেলী প্রকল্পের গড় মুনাফার হার ৩১.১১%। উত্তর: ৩১.১১%।"
        },
        {
          "label": "ঘ",
          "question": "জনাব অঞ্জনের কোন প্রকল্পে অর্থ বিনিয়োগ করা অধিক যুক্তিযুক্ত? পে-ব্যাক সময়ের ভিত্তিতে বিশ্লেষণ করো।",
          "explanation": "চামেলী প্রকল্পের পে-ব্যাক সময় নির্ণয়: নগদ প্রবাহ নির্ণয়: ∴  পে-ব্যাক সময়  = ( ৩ + ২ , ০০ , ০০০ ১০ , ০০ , ০০০ )  বছর  = ( ৩ + ০ . ২০ )  বছর  = ৩ . ২০ বছর  \\begin{aligned} \\therefore \\text { পে-ব্যাক সময় } & =\\left(৩+\\frac{২, ০ ০, ০ ০ ০}{১ ০, ০ ০, ০ ০ ০}\\right) \\text { বছর } \\\\ & =(৩+০ . ২ ০) \\text { বছর }=৩ . ২ ০ \\text { বছর }\\end{aligned} ∴   পে - ব্যাক   সময়   ​ = ( ৩ + ১০ , ০০ , ০০০ ২ , ০০ , ০০০ ​ )   বছর   = ( ৩ + ০ . ২০ )   বছর   = ৩ . ২০   বছর   ​ অতএব, চামেলী প্রকল্পের পে-ব্যাক সময় ৩.২০ বছর। অন্যদিকে, কাবেরী প্রকল্পের পে-ব্যাক সময় ৩.৫০ বছর ডিদ্দীপকে দেওয়া আছে। এক্ষেত্রে চামেলী প্রকল্পের পে-ব্যাক সময় কাবেরী প্রকল্পের চেয়ে কম। আর পে-ব্যাক সময় পদ্ধতি অনুযায়ী যে প্রকল্পের সময় যত কম, সেটি তত বেশি গ্রহণযোগ্য। তাই বলা যায়, জনাব অঞ্জনের জন্য চামেলী প্রকল্পে অর্থ বিনিয়োগ করা অধিক যুক্তিযুক্ত।"
        }
      ]
    },
    {
      "number": "5",
      "uddipok": "জনাব মাহমুদ একজন শিক্ষক। তার কাছে জমানো ৭০,৫০০ টাকা তিনি ৫ বছরের জন্য ব্যাংকে জমা রাখতে চান। তিনি দুইটি ব্যাংকে কথা বলে জানতে পারলেন যে, 'সাফা ব্যাংক' তাকে বার্ষিক ৫% হারে সুদ প্রদান করবে। অন্যদিকে, 'রাফা ব্যাংক' থেকে ৪.৫% হারে ত্রৈমাসিক চক্রবৃদ্ধিতে সুদ পাওয়া যাবে।",
      "tag": "JB 21",
      "sub_questions": [
        {
          "label": "ক",
          "question": "বাট্টাকরণ পদ্ধতিতে অর্থের কোন মূল্য নির্ণয় করা হয়?",
          "explanation": "বাট্টাকরণ পদ্ধতিতে ভবিষ্যৎ মূল্য থেকে অর্থের বর্তমান মূল্য নির্ণয় করা হয়।"
        },
        {
          "label": "খ",
          "question": "বিনিয়োগের সুযোগ ব্যয় বলতে কী বোঝায়?",
          "explanation": "কোনো একটি প্রকল্পে অর্থ বিনিয়োগ করার ফলে অন্য কোনো প্রকল্পে অর্থ বিনিয়োগের সুযোগ ত্যাগ করাকেই বিনিয়োগের সুযোগ ব্যয় বলে। প্রত্যেকটি প্রকল্পেরই সুযোগ ব্যয় থাকে। বিনিয়োগকারীকে একটি প্রকল্পে বিনিয়োগ করতে হলে অন্য একটি প্রকল্পকে বিনিয়োগ হতে প্রাপ্ত মুনাফার হারকে ত্যাগ করতে হয়। ফলে ত্যাগকৃত প্রকল্প থেকে পরবর্তীতে আয়ের সুযোগ থাকবে না। অর্থের সময়মূল্যের সূত্র ব্যবহার করে সুযোগ ব্যয়ের পরিমাণ নির্ণয় করা হয়।"
        },
        {
          "label": "গ",
          "question": "জনাব মাহমুদ 'রাফা ব্যাংক' থেকে মেয়াদ শেষে কত টাকা পাবেন? নির্ণয় করো।",
          "explanation": "জনাব মাহমুদের 'রাফা ব্যাংকে' জমাকৃত টাকার ভবিষ্যৎ মূল্য নির্ণয়: দেওয়া আছে, সময়, n = ৫ বছর বর্তমান মূল্য, PV = ৭০,৫০০ টাকা সুদের হার, i = ৪.৫০% বা ০.০৪৫ চক্রবৃদ্ধির সংখ্যা, m = ৪ বার [ত্রৈমাসিক চক্রবৃদ্ধি] ভবিষ্যৎ মূল্য, F V = P V ( ১ + i m ) n × m = ৭০ , ৫০০ ( ১ + 0.08 ৫ 8 ) ৫ × 8 \\begin{aligned} F V & =P V\\left(১+\\frac{i}{m}\\right)^{\\mathrm{n} \\times \\mathrm{m}} \\\\ & =৭০,৫০০\\left(১+\\frac{0.08 ৫}{8}\\right)^{৫ \\times 8} \\end{aligned} F V ​ = P V ( ১ + m i ​ ) n × m = ৭০ , ৫০০ ( ১ + 8 0.08 ৫ ​ ) ৫ × 8 ​ = ৭০,৫০০ × ১.২৫০৭৫১ = ৮৮,১৭৮ টাকা (প্রায়) ∴ জনাব মাহমুদ ৫ বছর পর 'রাফা ব্যাংক' থেকে ৮৮,১৭৮ টাকা (প্রায়) পাবেন। উত্তর: ৮৮,১৭৮ টাকা।"
        },
        {
          "label": "ঘ",
          "question": "কোন ব্যাংকে টাকা জমা রাখলে জনাব মাহমুদ বেশি লাভবান হবেন? গাণিতিক উপায়ে মতামত দাও।",
          "explanation": "জনাব মাহমুদের জন্য বেশি লাভজনক ব্যাংকটি জানতে হলে সাফা ব্যাংকে জমাকৃত টাকার ভবিষ্যৎ মূল্য নির্ণয় করতে হবে। সাফা ব্যাংকের ভবিষ্যৎ মূল্য নির্ণয়: দেওয়া আছে বর্তমান মূল্য, PV = ৭০,৫০০ টাকা সুদের হার, i = ৫% বা ০.০৫ সময়, n = ৫ বছর আমরা জানি,  ভবিষ্যৎ মূল্য, FV  = P V ( ১ + i ) n = ৭০ , ৫০০ × ( ১ + 0.0 ৫ ) ৫ \\begin{aligned} \\text { ভবিষ্যৎ মূল্য, FV } & =\\mathrm{PV}(১+\\mathrm{i})^{\\mathrm{n}} \\\\ & =৭০,৫০০ \\times(১+0.0 ৫)^{৫}\\end{aligned}   ভবিষ্যৎ   মূল্য , FV  ​ = PV ( ১ + i ) n = ৭০ , ৫০০ × ( ১ + 0.0 ৫ ) ৫ ​ = ৭০,৫০০ × ১.২৭৬২৮২ = ৮৯,৯৭৮ টাকা (প্রায়) ∴ জনাব মাহমুদ ৫ বছর পর 'সাফা ব্যাংক' থেকে ৮৯,৯৭৮ টাকা (প্রায়) পাবেন। অন্যদিকে, রাফা ব্যাংকে জমা রাখলে ৫ বছর পর ৮৮,১৭৮ টাকা (প্রায়) [গ থেকে পাওয়া] পাবেন। এক্ষেত্রে 'সাফা ব্যাংকে' জমা রাখলে রাফা ব্যাংকের তুলনায় (৮৯,৯৭৮ ৮৮,১৭৮) = ১,৮০০ টাকা বেশি পাবেন। সুতরাং, জনাব মাহমুদ সাফা ব্যাংকে অর্থ রাখলে বেশি লাভবান হবেন।"
        }
      ]
    },
    {
      "number": "6",
      "uddipok": "জনাব আশরাফ তার পৈত্রিক জমির বিক্রয়লব্ধ অর্থ দিয়ে পাউরুটি, কেক, বিস্কুট ইত্যাদি বেকারী পণ্য উৎপাদন ও বিক্রয়ের ব্যবসায় শুরু করেন। তিনি তার প্রতিষ্ঠানের কাঁচামাল ক্রয়, শ্রমিকের মজুরি ইত্যাদি খরচ পণ্য বিক্রয়লব্ধ অর্থ দ্বারা নির্বাহের চেষ্টা করেন এবং খুব বেশি প্রয়োজন হলে স্বল্পমেয়াদি উৎস হতে তা সংগ্রহ করেন।",
      "tag": "JB 21",
      "sub_questions": [
        {
          "label": "ক",
          "question": "আয় সিদ্ধান্ত অন্য কী নামে পরিচিত?",
          "explanation": "আয় সিদ্ধান্ত অর্থায়ন সিদ্ধান্ত নামে পরিচিত"
        },
        {
          "label": "খ",
          "question": "আন্তর্জাতিক অর্থায়নে রেমিটেন্সের ভূমিকা লেখো।",
          "explanation": "বিদেশে কর্মরত বাংলাদেশি নাগরিক দেশে যে অর্থ পাঠায় তাকে রেমিটেন্স বলা হয়। বাংলাদেশে প্রতিবছর বিপুল পরিমাণে খাদ্যসামগ্রী, কাঁচামাল, মেশিনারিজ, ঔষধ, পেট্রোলিয়াম ইত্যাদি বিভিন্ন দেশ থেকে আমদানি করা হয়। অপরপক্ষে, বাংলাদেশ থেকে পাট ও পাটজাতদ্রব্য, তৈরি পোশাক, কৃষিজাত দ্রব্য ইত্যাদি রপ্তানি করা হচ্ছে। রপ্তানি হতে আমদানি বেশি করতে হয় বলে প্রতি বছর বিরাট অঙ্কের বাণিজ্য ঘাটতি দেখা যায়। এই ঘাটতি পূরণে প্রবাসী বাংলাদেশিদের পাঠানো অর্থ বা রেমিটেন্স বিশেষ ভূমিকা রাখে।"
        },
        {
          "label": "গ",
          "question": "জনাব আশরাফের অর্থায়ন কোন শ্রেণির? ব্যাখ্যা করো।",
          "explanation": "উদ্দীপকে জনাব আশরাফ ব্যবসায় অর্থায়ন করেছেন। ব্যবসায় প্রতিষ্ঠান তার তহবিল সংগ্রহ ও বিনিয়োগের জন্য যে অর্থায়ন প্রক্রিয়া ব্যবহার করে সেটি ব্যবসায় অর্থায়ন। একমালিকানা ব্যবসায়, অংশীদারি ব্যবসায় ও যৌথ মূলধনী ব্যবসায় এই তিন ধরনের প্রতিষ্ঠানেই অর্থের প্রয়োজন হয়। এসব প্রতিষ্ঠানের অর্থায়নের সাধারণ বৈশিষ্ট্য হলো বিনিয়োগের জন্য অর্থ সংগ্রহ ও এর ব্যবস্থাপনা। উদ্দীপকে জনাব আশরাফ বেকারি পণ্য উৎপাদনকারী ও বিক্রয়কারী প্রতিষ্ঠান। তিনি পণ্য বিক্রয়লব্ধ অর্থের মাধ্যমে তার প্রতিষ্ঠানের কাঁচামাল ক্রয়, শ্রমিকের মজুরি ইত্যাদি খরচ পরিশোধের চেষ্টা করেন। অতিরিক্ত অর্থের প্রয়োজন হলে জনাব আশরাফ স্বল্পমেয়াদি উৎস থেকে অর্থ সংগ্রহ করেন। জনাব আশরাফের তহবিল সংগ্রহের এই কাজটি ব্যবসায় অর্থায়নের বৈশিষ্ট্যের সাথে মিলে যায়। তাই বলা যায়, জনাব আশরাফের অর্থায়নটি ব্যবসায় অর্থায়ন।"
        },
        {
          "label": "ঘ",
          "question": "জনাব আশরাফের চলতি মূলধন ব্যবস্থাপনা কারবারি অর্থায়নের নীতির আলোকে বিশ্লেষণ করো।",
          "explanation": "চলতি মূলধন ব্যবস্থাপনা জনাব আশরাফের ব্যবসায় অর্থায়নের উপযুক্ততার নীতির অন্তর্গত। এ নীতি অনুযায়ী চলতি মূলধন সংগ্রহ করা হয় স্বল্পমেয়াদি উৎস থেকে। অন্যদিকে, দীর্ঘমেয়াদি উৎস থেকে স্থায়ী মূলধন সংগৃহীত হয়। উদ্দীপকে জনাব আশরাফ বিভিন্ন ধরনের বেকারি পণ্য উৎপাদন ও বিক্রয় করেন। তিনি তার ব্যবসায়ের কাঁচামাল ক্রয়, শ্রমিকের মজুরি ইত্যাদি খরচ পণ্য বিক্রয়লব্ধ অর্থ দ্বারা পরিশোধের চেষ্টা করেন। অতিরিক্ত অর্থের প্রয়োজন হলে তিনি তা স্বল্পমেয়াদি উৎস থেকে সংগ্রহ করেন। জনাব আশরাফের চলতি মূলধন ব্যবস্থাপনা উপযুক্ততার নীতির স্বল্পমেয়াদি তহবিলের অন্তর্ভুক্ত। স্বল্পমেয়াদি তহবিল দিয়ে চলতি মূলধন ও দীর্ঘমেয়াদি তহবিল দিয়ে স্থায়ী মূলধন সরবরাহ করাই উপযুক্ততার নীতির মূল বিষয়। চলতি মূলধনের পরিমাণ কম হয় বলে এর উৎসও কম হয়। ফলে এটি স্বল্পমেয়াদি উৎস থেকে সংগ্রহ করা উচিত। যদি চলতি ব্যয় নির্বাহের জন্য দীর্ঘমেয়াদি উৎস হতে অর্থ সংগ্রহ করা হয়, সেক্ষেত্রে উপার্জিত আয় থেকে ঋণের সুদ পরিশোধ করা সম্ভব হবে না। সুতরাং, উদ্দীপকে জনাব আশরাফের চলতি মূলধন ব্যবস্থাপনায় উপযুক্ততার নীতির ভূমিকা গুরুত্বপূর্ণ।"
        }
      ]
    },
    {
      "number": "7",
      "uddipok": "ধরনী ব্যাংকের প্রধান কার্যালয় ঢাকার মতিঝিলে অবস্থিত। ব্যাংকটি সারাদেশে তার বিভিন্ন কার্যালয়ের মাধ্যমে ব্যাংকিং সেবা দিয়ে আসছে। ব্যাংকটি নতুন নতুন সেবা ও পণ্য যেমন: ডেবিট কার্ড, ক্রেডিট কার্ড, ইন্টারনেট ব্যাংকিং ইত্যাদির মাধ্যমে গ্রাহকদের দৈনন্দিন জীবনে লেনদেনের বিভিন্ন কাজ সহজ করে থাকে।",
      "tag": "JB 21",
      "sub_questions": [
        {
          "label": "ক",
          "question": "প্রতিনিধি ও অছি হিসেবে কাজ করে ব্যাংক কী আদায় করে?",
          "explanation": "প্রতিনিধি ও অছি হিসেবে কাজ করে ব্যাংক কমিশন আদায় করে।"
        },
        {
          "label": "খ",
          "question": "সংরক্ষিত তহবিল কী? বর্ণনা করো।",
          "explanation": "প্রতি বছর মুনাফার যে অংশ শেয়ারহোল্ডার বা মালিকগণের মধ্যে বণ্টন না করে ভবিষ্যতের জন্য সঞ্চয় করে রাখা হয় তাকে সংরক্ষিত তহবিল বলে। বাণিজ্যিক ব্যাংকের তহবিল সংগ্রহের একটি অন্যতম উৎস হলো সংরক্ষিত তহবিল। এ তহবিল ব্যবসায় সম্প্রসারণে মূলধন হিসেবে ব্যবহৃত হয়।"
        },
        {
          "label": "গ",
          "question": "কাঠামোভিত্তিক শ্রেণি অনুযায়ী 'ধরনী ব্যাংক' কোন ধরনের ব্যাংক? ব্যাখ্যা করো।",
          "explanation": "কাঠামোভিত্তিক শ্রেণি অনুযায়ী 'ধরনী ব্যাংক' হলো শাখা ব্যাংক। শাখা ব্যাংক একটি প্রধান কার্যালয়ের অধীনে দেশ-বিদেশে শাখা স্থাপনের মাধ্যমে ব্যাংকিং কার্যক্রম পরিচালনা করে। এ ব্যাংক দেশের অভ্যন্তরে ও পৃথিবীর বিভিন্ন দেশে ব্যাংকিং কার্যক্রম ছড়িয়ে দেয় বলে একে বৃহদায়তন ব্যাংকও বলা হয়। আমাদের দেশের ব্যাংকিং ব্যবস্থা শাখা ব্যাংক ব্যবস্থায় পরিচালিত হয়। উদ্দীপকের 'ধরনী ব্যাংকটি' সারাদেশে তার বিভিন্ন শাখার মাধ্যমে ব্যাংকিং সেবা দিয়ে আসছে। উক্ত ব্যাংকটি নতুন নতুন সেবা ও পণ্যের (ডেবিট কার্ড, ক্রেডিট কার্ড, ইন্টারনেট ব্যাংকিং) মাধ্যমে গ্রাহকদের দৈনন্দিন জীবনে লেনদেনের বিভিন্ন কাজ সহজ করে তুলছে। প্রধান কার্যালয়ের অধীনে শাখা ব্যাংকের শাখাগুলো পরিচালিত হয়। তাই এর আলাদা কোনো সত্তা থাকে না। সুতরাং, উদ্দীপকের 'ধরনী ব্যাংক' কাঠামোভিত্তিক শ্রেণি অনুযায়ী একটি শাখা ব্যাংক।"
        },
        {
          "label": "ঘ",
          "question": "জীবনযাত্রার মানোন্নয়নে ধরনী ব্যাংকের ভূমিকা উদ্দীপকের আলোকে বিশ্লেষণ করো।",
          "explanation": "দেশের জনগণের জীবনযাত্রার মানোন্নয়নে 'ধরনী ব্যাংক' বিভিন্ন উপায়ে (আধুনিক ব্যাংকিং সেবাসমূহ) ভূমিকা রাখতে সক্ষম। ব্যাংক হলো এক ধরনের আর্থিক প্রতিষ্ঠান। মূলত গ্রাহকদের জমাকৃত অর্থ আমানত হিসেবে নেওয়া ও ঋণ দেওয়ার মাধ্যমে ব্যাংক ব্যবসায় পরিচালিত হয়। এছাড়া ব্যাংক গ্রাহকদের বিভিন্ন ব্যাংকিং সেবা দেয়। উদ্দীপকে 'ধরনী ব্যাংক' একটি বাণিজ্যিক ব্যাংক। এ ব্যাংক জনগণের জমাকৃত অর্থ আমানত হিসেবে নেয়। আবার উক্ত অর্থ থেকে ব্যক্তি বা প্রাতিষ্ঠানকে ঋণ দেয়। ডেবিট কার্ড, ক্রেডিট কার্ড, মোবাইল ব্যাংকিং, অনলাইন ব্যাংকিং, এসএমএস ব্যাংকিং, ইন্টারনেট ব্যাংকিং ইত্যাদি সেবা এ ব্যাংক প্রদান করে। অর্থনৈতিক উন্নয়নের মূল চালিকাশক্তি হলো ধরনী ব্যাংক। গ্রাহকদের জীবনযাত্রার মান উন্নয়নের জন্য এ ব্যাংক বিভিন্ন সেবার প্রচলন করে। সেবাদানের মাধ্যমে মুনাফা অর্জনই ধরনী ব্যাংকের মূল উদ্দেশ্য। ব্যাংকের এসব নতুন সেবা ও পণ্য গ্রাহকদের জীবনযাত্রার মানোন্নয়ন ঘটায়। এটিএম মেশিনের প্রচলনের ফলে মানুষ খুব সহজে যেকোনো সময়ে নগদ টাকা তুলতে পারছে। ক্রেডিট কার্ড দিয়ে নির্দিষ্ট সময় পর্যন্ত মানুষ টাকা ছাড়াই কেনাকাটা করতে পারছে। এছাড়া মোবাইল ব্যাংকিং ও ইন্টারনেট ব্যাংকিং-এর মাধ্যমে ব্যাংকিং সেবাকে সহজ করা হয়েছে। তাই বলা যায়, জীবনযাত্রার মানোন্নয়নে 'ধরনী ব্যাংক' গুরুত্বপূর্ণ ভূমিকা রাখে।"
        }
      ]
    },
    {
      "number": "8",
      "uddipok": "চন্দ্র ব্যাংক জনগণের কাছ থেকে অর্থ সংগ্রহ করে এবং ঋণ প্রদান করে। ব্যাংকটি অর্থ সংকটে পড়লে সূর্য ব্যাংকের দ্বারস্থ হয়। সূর্য ব্যাংক সব ব্যাংকের নিয়ন্ত্রক। ব্যবসায়ের জন্য ঋণের প্রয়োজন হলে জনাব ইশতিয়াক চন্দ্র ব্যাংকে যান এবং জমির দলিল জামানত হিসেবে রেখে ১০ বছরের জন্য ৩০ লক্ষ টাকা ঋণ নেন।",
      "tag": "JB 21",
      "sub_questions": [
        {
          "label": "ক",
          "question": "বিদেশি ব্যাংক কাকে বলে?",
          "explanation": "যখন কোনো ব্যাংক এক দেশে নিবন্ধিত কিন্তু অন্য দেশে এসে ব্যবসায় পরিচালনা করে তখন তাকে বিদেশি ব্যাংক বলা হয়।"
        },
        {
          "label": "খ",
          "question": "ব্যাংক কীভাবে মূলধন গঠন করে? ব্যাখ্যা করো।",
          "explanation": "ব্যাংক বিভিন্ন হিসাব খুলে জনগণের টাকা জমা নেওয়ার মাধ্যমে মূলধন গঠনে সাহায্য করে। সাধারণত ব্যাংকের সব কাজ কেন্দ্রীয় অফিস কর্তৃক নিয়ন্ত্রিত হলেও দেশের বিভিন্ন স্থানে এর শাখা অফিস থাকে। এসব শাখায় বিভিন্ন হিসাব খোলার সুবিধা দিয়ে ব্যাংক জনগণের ছড়িয়ে-ছিটিয়ে থাকা অর্থ সংগ্রহ করে। এভাবেই ব্যাংক মূলধন গঠনে সহায়তা করে থাকে।"
        },
        {
          "label": "গ",
          "question": "জনাব ইশতিয়াককে ঋণ দেওয়ার ক্ষেত্রে চন্দ্র ব্যাংক কোন নীতিটি অনুসরণ করেছেন? ব্যাখ্যা করো।",
          "explanation": "উদ্দীপকে 'চন্দ্র ব্যাংক' জনাব ইশতিয়াককে ঋণ দেওয়ার ক্ষেত্রে নিরাপত্তার নীতি অনুসরণ করেছে। ব্যাংক ব্যবসায়ের জন্য নিরাপত্তার নীতিটি অত্যন্ত গুরুত্বপূর্ণ। এ নীতি অনুযায়ী ঋণগ্রহীতার আর্থিক সচ্ছলতা, সততা ও জামানতের বিষয় বিবেচনা করে ঋণ দেওয়া হয়। নির্দিষ্ট সময়ে ঋণের অর্থ ফেরত পাওয়ার উদ্দেশ্যে এ বিষয়গুলো বিবেচনা করা হয়। উদ্দীপকে চন্দ্র ব্যাংক জনগণের কাছ থেকে অর্থ আমানত হিসেবে নেয়। তারপর ঐ অর্থ থেকে ব্যাংক বিভিন্ন খাতে ঋণ দেয়। তবে ঋণ দেওয়ার ক্ষেত্রে ব্যাংকটি ঋণগ্রহীতার আর্থিক অবস্থা, সততা ও জামানতের বিষয়গুলো বিবেচনা করে। আর এ বিষয়গুলো ব্যাংক নিরাপত্তার নীতি অনুযায়ী বিবেচনা করে। তাই বলা যায়, 'চন্দ্র ব্যাংক' জনাব ইশতিয়াককে ঋণ প্রদানের সময় নিরাপত্তার নীতিটি অনুসরণ করেছে।"
        },
        {
          "label": "ঘ",
          "question": "কার্যভিত্তিক শ্রেণি অনুযায়ী চন্দ্র ব্যাংক এবং সূর্য ব্যাংকের মধ্যে তুলনামূলক আলোচনা করো।",
          "explanation": "উদ্দীপকে উল্লিখিত চন্দ্র ব্যাংক বাণিজ্যিক ব্যাংক এবং সূর্য ব্যাংক কেন্দ্রীয় ব্যাংক হওয়ায় এদের মধ্যে কার্যভিত্তিক শ্রেণি অনুযায়ী বেশ পার্থক্য রয়েছে। কেন্দ্রীয় ব্যাংক সরকারের নিয়ন্ত্রণে থেকে ব্যাংক নোট ও মুদ্রার প্রচলন করে। আবার মুদ্রাবাজার নিয়ন্ত্রণ করে ও অর্থবাজার সম্পর্কিত গুরুত্বপূর্ণ সিদ্ধান্ত নেয়। বাণিজ্যিক ব্যাংক মুনাফা অর্জনের উদ্দেশ্যে জনগণের থেকে আমানত সংগ্রহ করে এবং ঋণ প্রদান করে। উদ্দীপকে 'চন্দ্র ব্যাংক' ও 'সূর্য ব্যাংকের' মধ্যকার সম্পর্ক উল্লেখ করা হয়েছে। ব্যাংক দুটি ঘনিষ্ঠভাবে সম্পর্কযুক্ত। 'চন্দ্র ব্যাংক' অর্থ সংকটে পড়লে সূর্য ব্যাংকের সাহায্য নেয়। সূর্য ব্যাংক চন্দ্র ব্যাংকের মতো ব্যাংকগুলোর নিয়ন্ত্রক। মূলত চন্দ্র ব্যাংক দেশের বাণিজ্যিক ব্যাংক এবং সূর্য ব্যাংক কেন্দ্রীয় ব্যাংক। বৈশিষ্ট্যগতভাবেই সূর্য ব্যাংক এবং চন্দ্র ব্যাংকের মধ্যে কিছু পার্থক্য আছে। কেন্দ্রীয় ব্যাংক রাষ্ট্রপতির আদেশবলে বা বিশেষ আইনবলে গঠিত। কিন্তু বাণিজ্যিক ব্যাংক দেশে প্রচলিত ব্যাংকিং আইন অনুসারে গঠিত। মুনাফা অর্জনই চন্দ্র ব্যাংকের মূল উদ্দেশ্য। কিন্তু জনকল্যাণের উদ্দেশ্যে সূর্য ব্যাংক পরিচালিত হয়। দেশের কয়েকটি অঞ্চলে সূর্য ব্যাংকের শাখা থাকলেও সারাদেশে চন্দ্র ব্যাংকের শাখা রয়েছে। সূর্য ব্যাংক সরকার কর্তৃক নিয়ন্ত্রিত। কিন্তু চন্দ্র ব্যাংককে সূর্য ব্যাংক নিয়ন্ত্রণ করে। সূর্য ব্যাংক মুদ্রাবাজারের অভিভাবক আর চন্দ্র ব্যাংক এ বাজারের মধ্যমণি। তাই বলা যায়, কার্যভিত্তিক শ্রেণি অনুযায়ী চন্দ্র ব্যাংক এবং সূর্য ব্যাংকের মধ্যে যথেষ্ট পার্থক্য রয়েছে।"
        }
      ]
    },
    {
      "number": "9",
      "uddipok": "চিত্রা ব্যাংক জনগণের সঞ্চিত অর্থ জমা রাখে এবং বিনিময়ে তাদের কিছু সুবিধা প্রদান করে। জনাব রায়ান একজন পোশাক শিল্পের মালিক। তিনি পোশাক শিল্পের কাঁচামাল বিদেশ থেকে আমদানি করেন এবং তৈরি পোশাক বিদেশে রপ্তানি করেন। তার ব্যবসায়িক কার্যাবলির সহায়তার জন্য তিনি চিত্রা ব্যাংকে একটি হিসাব খোলেন। পণ্য আমদানির ক্ষেত্রে ব্যাংকটি রপ্তানিকারককে জনাব রায়ানের পক্ষ থেকে অগ্রিম অর্থ প্রদানের ব্যবস্থা করে।",
      "tag": "JB 21",
      "sub_questions": [
        {
          "label": "ক",
          "question": "কোন ব্যাংক ব্রিজ ফিন্যান্স নিয়ে কাজ করে?",
          "explanation": "বিনিয়োগ ব্যাংক ব্রিজ ফিন্যান্স নিয়ে কাজ করে।"
        },
        {
          "label": "খ",
          "question": "স্কুলে শিক্ষার্থীদের সঞ্চয়ে উৎসাহিত করার জন্য কোন ব্যাংক প্রতিষ্ঠিত? ব্যাখ্যা করো।",
          "explanation": "স্কুল শিক্ষার্থীদের সঞ্চয়ে উৎসাহিত করার জন্য স্কুল ব্যাংক প্রতিষ্ঠিত। উন্নত বিশ্বে স্কুল ব্যাংক ব্যাপক জনপ্রিয়তা অর্জন করেছে। বাংলাদেশে স্কুল ব্যাংক ১৯৬০ সালের দিকে একবার প্রতিষ্ঠিত হয়। কিন্তু, বেশি দিন স্থায়ী হয়নি। স্কুলের শিক্ষার্থীদের সঞ্চয়ের জন্য সঞ্চয় বাক্স বা ব্যাগ সরবরাহ করা হয়। শিক্ষার্থীরা এতে টাকা জমা করে থাকে। স্কুল থেকেই সঞ্চয়ে উৎসাহ দেওয়া এ ব্যাংকের মূল্য উদ্দেশ্য।"
        },
        {
          "label": "গ",
          "question": "উদ্দীপকে উল্লিখিত চিত্রা ব্যাংকের প্রথম কাজটি ব্যাখ্যা করো।",
          "explanation": "উদ্দীপকে উল্লিখিত চিত্রা ব্যাংক-এর প্রথম কাজ হলো আমানত গ্রহণ ও সুদ প্রদান। আমানতকারীর কাছ থেকে তাদের সঞ্চিত অর্থ চলতি, সঞ্চয়ী, স্থায়ী ব্যাংক হিসাবের মাধ্যমে আমানত হিসেবে গ্রহণ করা ব্যাংকের একটি প্রধান কাজ। সঞ্চয়ী ও স্থায়ী হিসাবের আমানতকারীদের জমার অর্থের ওপর ব্যাংক নির্দিষ্ট হারে সুদ দেয়। চলতি হিসাবে সুদ প্রদান করা না হলেও সেখানে অন্য কিছু সুবিধা (জমাতিরিক্ত ঋণ) দেওয়া হয়। উদ্দীপকে চিত্রা ব্যাংক জনগণের সঞ্চিত অর্থ আমানত হিসেবে সংগ্রহ করে। এর বিপরীতে নির্দিষ্ট হারে সুদ প্রদান করে। এরূপ অর্থ সংগ্রহের মাধ্যমে চিত্রা ব্যাংক তার কার্যক্রম পরিচালনা করে। সংগৃহীত অর্থ সুদের বিনিময়ে ব্যবসায়িক বা ব্যক্তিগত প্রয়োজনে গ্রাহকদের ঋণ দিয়ে এ ব্যাংক মুনাফা অর্জন করে থাকে। সুতরাং, আমানত গ্রহণ ও সুদ প্রদান চিত্রা ব্যাংক-এর প্রথম ও প্রধান কাজ হিসেবে বিবেচিত হয়।"
        },
        {
          "label": "ঘ",
          "question": "জনাব রায়ানের পক্ষে চিত্রা ব্যাংকের সম্পাদিত কাজটি মূল্যায়ন করো।",
          "explanation": "চিত্রা ব্যাংক-এর জনাব রায়ানের পক্ষে সম্পাদিত কাজটি হলো প্রত্যয়পত্র ইস্যু করা। প্রত্যয়পত্র ব্যাংক কর্তৃক ইস্যুকৃত একটি ঋণের দলিল। এর মাধ্যমে ব্যাংক আমদানিকারকের পক্ষে রপ্তানিকারকের জন্য মূল্য পরিশোধের নিশ্চয়তা দেয়। এর ৩টি পক্ষ থাকে। যথা: আমদানিকারক, রপ্তানিকারক ও ব্যাংক। উদ্দীপকে চিত্রা ব্যাংক বৈদেশিক বাণিজ্যে ব্যবহৃত একটি ঋণের দলিল ইস্যু করেছে। উক্ত দলিলের মাধ্যমে রপ্তানিকারককে পণ্যের মূল্য প্রাপ্তি এবং আমদানিকারককে আমদানিকৃত পণ্যের মূল্য প্রাপ্তিতে নিশ্চয়তা দেয়। দলিলটির মাধ্যমে ব্যাংক আমদানিকারকের দেনার দায়িত্ব গ্রহণ করে। এতে ব্যাংক তার আমদানিকারকের পক্ষে রপ্তানিকারককে পণ্যের মূল্য নির্দিষ্ট শর্তসাপেক্ষে পরিশোধ করার নিশ্চয়তা দেয়। উদ্দীপকে জনাব রায়হানের পক্ষে চিত্রা ব্যাংক প্রত্যয়পত্র ইস্যু করেছে। প্রত্যয়পত্র ছাড়া আমদানিকারক ও রপ্তানিকারক তাদের আমদানি-রপ্তানি কার্যক্রম সম্পাদন করতে পারে না। এক্ষেত্রে, প্রত্যয়পত্র ঋণের দলিল হিসেবে ব্যবহৃত হয়। সুতরাং, উদ্দীপকে চিত্রা ব্যাংক জনাব রায়ানের পক্ষে প্রত্যয়পত্র ইস্যুর ব্যবস্থা করেছে।"
        }
      ]
    },
    {
      "number": "10",
      "uddipok": "'ইরমা ব্যাংক' ইসলামি শরিয়ত অনুযায়ী পরিচালিত হয়। জনাব ফাহিম গাড়ি ক্রয়ের জন্য উক্ত ব্যাংক হতে অর্থ সংগ্রহ করেন। ব্যাংকটি দেশের ও বিদেশে শাখা স্থাপনের মাধ্যমে তার ব্যাংকিং কার্যাবলি সম্পাদন করছে।",
      "tag": "JB 21",
      "sub_questions": [
        {
          "label": "ক",
          "question": "বাণিজ্যিক ব্যাংক জনগণের মাঝে কীসের প্রবণতা সৃষ্টি করে?",
          "explanation": "বাণিজ্যিক ব্যাংক জনগণের মাঝে সঞ্চয়ের প্রবণতা সৃষ্টি করে।"
        },
        {
          "label": "খ",
          "question": "বাণিজ্যিক ব্যাংকের তহবিলের প্রাথমিক উৎসটি ব্যাখ্যা করো।",
          "explanation": "বাণিজ্যিক ব্যাংকের তহবিলের প্রাথমিক উৎস পরিশোধিত মূলধন। বাণিজ্যিক ব্যাংক তার শেয়ার বিক্রি করে যে মূলধন সংগ্রহ করে তাকে পরিশোধিত মূলধন বলা হয়। এটি ব্যাংকের তহবিল গঠনের প্রাথমিক ও সর্বাপেক্ষা গুরুত্বপূর্ণ উৎস। বর্তমানে একটি বাণিজ্যিক ব্যাংকের পরিশোধিত মূলধনের পরিমাণ ন্যূনতম ৫০০ কোটি টাকা।"
        },
        {
          "label": "গ",
          "question": "জনাব ফাহিম ব্যাংক থেকে কোন সেবা গ্রহণ করেছেন? ব্যাখ্যা করো।",
          "explanation": "উদ্দীপকে জনাব ফাহিম 'ইরমা ব্যাংক' থেকে মুরাবাহা সেবা গ্রহণ করেছেন। মুরাবাহা হলো ইসলামি ব্যাংক কর্তৃক প্রদত্ত একটি সেবা। ঋণগ্রহীতাকে স্থায়ী সম্পদ (গাড়ি, যন্ত্রপাতি) কেনার জন্য যখন অর্থায়ন করা হয় তখন তাকে মুরাবাহা বলা হয়। এক্ষেত্রে, ব্যাংক কিছু লাভসহ ঋণের অর্থ ফেরত পেয়ে থাকে। উদ্দীপকে ইরমা ব্যাংক সম্পর্কে উল্লেখ করা হয়েছে। ব্যাংকটি ইসলামি শরিয়ত অনুযায়ী পরিচালিত হয়। জনাব ফাহিম গাড়ি কেনার জন্য উক্ত ব্যাংক থেকে অর্থ সংগ্রহ করেন। মূলত ইরমা ব্যাংক একটি ইসলামি ব্যাংক। ইসলামি ব্যাংক সাধারণত অন্যান্য ব্যাংক থেকে ভিন্ন নামে সেবা প্রদান করে। আর গ্রাহককে অর্থায়ন সেবাটি ইসলামি ব্যাংকে মুরাবাহা নামে পরিচিত। উদ্দীপকে ইরমা ব্যাংকও জনাব ফাহিমকে একই সেবা প্রদান করছে। তাই বলা যায়, জনাব ফাহিম ইরমা ব্যাংক থেকে মুরাবাহা সেবা গ্রহণ করেছেন।"
        },
        {
          "label": "ঘ",
          "question": "অঞ্চলভিত্তিক শ্রেণি অনুযায়ী ইরমা ব্যাংকটির গুরুত্ব বিশ্লেষণ করো।",
          "explanation": "ইরমা ব্যাংকটি অঞ্চলভিত্তিক শ্রেণি অনুযায়ী একটি আন্তর্জাতিক ব্যাংক। এ ব্যাংক দেশের জাতীয় সীমানার গন্ডি পেরিয়ে আন্তর্জাতিক পর্যায়ে ব্যাংকিং ব্যবসায় পরিচালনা করার উদ্দেশ্যে প্রতিষ্ঠিত হয়। এ ব্যাংকের শাখা আন্তর্জাতিক পর্যায়ে বিস্তৃত। উদ্দীপকে ইরমা ব্যাংক ইসলামি শরিয়ত অনুযায়ী পরিচালিত একটি ব্যাংক। গ্রাহকদের সেবা প্রদানের জন্য ব্যাংকটি দেশে-বিদেশে শাখা স্থাপন করে ব্যাংকিং কার্যক্রম পরিচালনা করে। অঞ্চলভিত্তিক শ্রেণি অনুযায়ী উদ্দীপকে ইরমা ব্যাংকটি আন্তর্জাতিক ব্যাংক। ইরমা ব্যাংক জনগণের কাছ থেকে আমানত সংগ্রহ করে। ব্যাংকটি দেশের জাতীয় সীমানার গণ্ডি পেরিয়ে ব্যাংকিং ব্যবসায় পরিচালনা করছে। এ ব্যাংক তার গ্রাহকদের সঠিকভাবে সেবাদান ও ব্যাংকিং কার্যাবলি সম্পাদনের জন্য দেশে ও বিদেশে শাখা স্থাপন করছে। এর ফলে তারা গ্রাহক সন্তুষ্টি অর্জন করতে পারবে। তাই বলা যায়, ইরমা ব্যাংকটি একটি আন্তর্জাতিক ব্যাংক হওয়ায় এর গুরুত্ব অপরিসীম।"
        }
      ]
    },
    {
      "number": "11",
      "uddipok": "জনাব মাহবুব 'করতোয়া ব্যাংক' থেকে ১০ লক্ষ টাকা ঋণ গ্রহণ করেন। এজন্য তাকে ব্যাংকটিতে একটি হিসাব খুলতে হয়। অপরদিকে, জনাব শুভর উক্ত ব্যাংকে একটি হিসাব রয়েছে। তিনি ঢাকার এলিফেন্ট রোড থেকে ৫০ হাজার টাকা মূল্যের একটি কম্পিউটার ক্রয় করে নগদ অর্থের পরিবর্তে চেকে মূল্য পরিশোধ করেন।",
      "tag": "JB 21",
      "sub_questions": [
        {
          "label": "ক",
          "question": "কোন মৌলিক উদ্দেশ্য অর্জনের জন্য বাণিজ্যিক ব্যাংক গঠিত?",
          "explanation": "বাণিজ্যিক ব্যাংকের মৌলিক উদ্দেশ্য হলো মুনাফা অর্জন।"
        },
        {
          "label": "খ",
          "question": "বিল বাট্টাকরণের মাধ্যমে ব্যাংক কীভাবে আয় করে? ব্যাখ্যা করো।",
          "explanation": "বিনিময় বিল বাট্টাকৃত মূল্যে পরিশোধ করে এবং বিলের আদেষ্টার থেকে সম্পূর্ণ মূল্য গ্রহণের মাধ্যমে ব্যাংক আয় করে। পণ্যের বিক্রেতা বাকিতে বিক্রির ফলে পাওয়া বিনিময় বিল ব্যাংকে বাট্টা করে তাৎক্ষণিক অর্থ সংস্থান করে। এক্ষেত্রে, ব্যাংক বিলটি বিক্রেতার কাছ থেকে কম মূল্যে কিনে নেয়। কিন্তু, মেয়াদ শেষে ইস্যুকারীর কাছ থেকে সম্পূর্ণ অর্থ আদায় করে। এই পরিশোধিত অর্থ ও আদায়কৃত অর্থের পার্থক্যই হলো ব্যাংকের আয়।"
        },
        {
          "label": "গ",
          "question": "জনাব মাহবুবকে প্রদত্ত করতোয়া ব্যাংকের কাজটি ব্যাখ্যা করো।",
          "explanation": "জনাব মাহবুবকে প্রদত্ত করতোয়া ব্যাংক-এর কাজটি হলো ঋণ আমানত সৃষ্টি। ঋণকৃত অর্থ গ্রাহককে নগদ প্রদান না করে ব্যাংক একটি হিসাব খুলে সেখানে জমা করে। গ্রাহক তার প্রয়োজনীয় অর্থ চেক কেটে উক্ত হিসাব থেকে ওঠাতে পারে। এ ব্যবস্থাকে ঋণ আমানত সৃষ্টি বলা হয়। উদ্দীপকে জনাব মাহবুব 'করতোয়া ব্যাংক' থেকে ঋণ গ্রহণ করেন। ঋণকৃত অর্থ ব্যাংক হিসাব খুলে সেখানে জমা করা হয়। সেখান থেকে তিনি প্রয়োজন অনুযায়ী অর্থ ওঠাতে পারেন। এর মাধ্যমে করতোয়া ব্যাংক ঋণ আমানত সৃষ্টি করেছে। কারণ, ঋণের টাকা সরাসরি গ্রাহকের হিসাবে প্রদান করাতে গ্রাহকের হিসাবে আমানত জমা হয়েছে। এই আমানত গ্রাহক উত্তোলন করার পূর্ব পর্যন্ত ব্যাংক অন্য কাউকে ঋণ দিতে পারবে। তাই বলা যায়, জনাব মাহবুবকে ব্যাংক হিসাবের মাধ্যমে ঋণ প্রদান করে 'করতোয়া ব্যাংক' ঋণ আমানত সৃষ্টির কার্যাবলি সম্পাদন করেছে।"
        },
        {
          "label": "ঘ",
          "question": "করতোয়া ব্যাংকের কাজটি জনাব শুভর জন্য কেন গুরুত্বপূর্ণ? বিশ্লেষণ করো।",
          "explanation": "উদ্দীপকে করতোয়া ব্যাংক জনাব শুভর জন্য বিনিময়ের মাধ্যম সৃষ্টি করেছে, যা অত্যন্ত গুরুত্বপূর্ণ। বাণিজ্যিক ব্যাংক প্রত্যক্ষভাবে নোট ইস্যু করে না। এটি বিভিন্ন ধরনের বিনিময়ের মাধ্যম সৃষ্টি করে। সাধারণত চেক, ব্যাংক ড্রাফট্, বিনিময় বিল, পে-অর্ডার ইত্যাদি বিনিময় মাধ্যমের উদাহরণ। এগুলো দ্বারা নগদ অর্থের মতোই লেনদেন করা যায়। ফলে আর্থিক লেনদেন গতিশীল হয়। উদ্দীপকে জনাব শুভর করতোয়া ব্যাংকে একটি হিসাব আছে। তিনি ঢাকার এলিফেন্ট রোড থেকে ৫০ হাজার টাকার কম্পিউটার কেনেন। এর মূল্য তিনি করতোয়া ব্যাংক-এর চেকের মাধ্যমে পরিশোধ করেন। উদ্দীপকে করতোয়া ব্যাংক একটি বাণিজ্যিক ব্যাংক। এ ব্যাংক আর্থিক লেনদেন নিষ্পত্তির জন্য বিনিময় মাধ্যম সৃষ্টি করে। এ মাধ্যম হিসেবে ব্যাংক চেক, হুন্ডি, বিনিময় বিল ইত্যাদি ইস্যু করে থাকে। উদ্দীপকে জনাব শুভ কম্পিউটার কেনার অর্থ চেকে পরিশোধ করে বিনিময়ের মাধ্যম সৃষ্টি করেছেন। সুতরাং, করতোয়া ব্যাংকের বিনিময় মাধ্যম সৃষ্টি জনাব শুভর জন্য গুরুত্বপূর্ণ ভূমিকা রাখছে।"
        }
      ]
    }
  ]
}