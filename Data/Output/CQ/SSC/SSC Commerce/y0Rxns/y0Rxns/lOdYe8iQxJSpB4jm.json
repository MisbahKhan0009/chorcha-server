{
  "title": "ময়মনসিংহ বোর্ড ২০২১",
  "subtitle": "ফিন্যান্স ও ব্যাংকিং (11)",
  "questions": [
    {
      "number": "1",
      "uddipok": "জনাব মিলকান তার ব্যবসায়ের সঞ্চিত কিছু অর্থ শেয়ার বাজারে বিনিয়োগ করেন। শেয়ার বাজারের অনবরত দরপতনের কারণে তিনি তার শেয়ারগুলো বিক্রি করে ৫ বছরের জন্য বন্ডে বিনিয়োগ করেন। হঠাৎ তার ব্যবসায়ে অর্থ সংকট দেখা দিলে, তিনি বন্ড বিক্রির সিদ্ধান্ত নেন। কিন্তু বন্ডের জন্য উপযুক্ত ক্রেতা পাওয়া না যাওয়ায় তিনি খুব হতাশ হন। পরবর্তীতে বন্ডের মেয়াদপূর্তির পর টাকা হাতে আসলে, তিনি 'ইলসা' ও 'নিলিমা' নামক দুটি প্রকল্পে বিনিয়োগের সিদ্ধান্ত নেন। 'ইলসা' প্রকল্প হতে ৫ বছরের আয়ের হার যথাক্রমে ১০%, ২০%, -৫%, ১৫% ও ৩৫% এবং নিলিমা প্রকল্পের গড় আয় ১২%।",
      "tag": "MB 21",
      "sub_questions": [
        {
          "label": "ক",
          "question": "ঝুঁকি কী?",
          "explanation": "প্রকৃত ফলাফল প্রত্যাশিত ফলাফল থেকে ভিন্ন পাওয়ার আশঙ্কাকেই ঝুঁকি বলে।"
        },
        {
          "label": "খ",
          "question": "'শ্রমিকের মজুরি' পরিশোধের অক্ষমতা থেকে কোন ধরনের ঝুঁকি সৃষ্টি হয়? ব্যাখ্যা করো।",
          "explanation": "শ্রমিকের মজুরি পরিশোধের অক্ষমতা থেকে ব্যবসায়িক ঝুঁকি সৃষ্টি হয়। কোম্পানির আয় থেকে পরিচালন ব্যয় মেটাতে না পারার সম্ভাবনাকে ব্যবসায়িক ঝুঁকি বলে। ব্যবসায় পরিচালনা করতে গেলে কিছু চলতি ব্যয় পরিশোধ করতে হয়; যেমন: শ্রমিকের বেতন, অফিস ভাড়া, কাঁচামাল ক্রয় ইত্যাদি। এসব চলতি ব্যয় বহন করার অক্ষমতা থেকেই ব্যবসায়িক ঝুঁকির সৃষ্টি হয়।"
        },
        {
          "label": "গ",
          "question": "জনাব মিলকানের প্রাথমিকভাবে বিনিয়োগের ক্ষেত্রে কোন ধরনের ঝুঁকি বিদ্যমান? বর্ণনা করো।",
          "explanation": "উদ্দীপকে জনাব মিলকানের প্রাথমিকভাবে বিনিয়োগের ক্ষেত্রে তারল্য ঝুঁকি বিদ্যমান। তারল্য ঝুঁকি বলতে বিনিয়োগকৃত সিকিউরিটিসমূহ দ্রুত নগদ অর্থে রূপান্তর করতে না পারাকে বোঝায়। বিনিয়োগকারী সহজে ও যুক্তিসঙ্গাত মূল্যে শেয়ার বা বন্ড বিক্রি করতে না পারলে তারল্য ঝুঁকির সৃষ্টি হয়। বাজারের আকার ও কাঠামোর ওপর তারল্য ঝুঁকি নির্ভর করে। উদ্দীপকের জনাব মিলকান তার ব্যবসায়ের সঞ্চিত কিছু অর্থ শেয়ার বাজারে বিনিয়োগ করেন। শেয়ার বাজারের অনবরত দরপতনের কারণে তিনি তার শেয়ারগুলো বিক্রি করে ৫ বছরের জন্য বন্ডে বিনিয়োগ করেন। হঠাৎ তার ব্যবসায়ে অর্থ সংকট দেখা দিলে তিনি বন্ড বিক্রির সিদ্ধান্ত নেন। কিন্তু বন্ডের জন্য উপযুক্ত ক্রেতা পাওয়া না যাওয়ায় তিনি হতাশ হন। অর্থাৎ, তিনি উপযুক্ত মূল্যে বন্ড বিক্রি করতে পারছেন না। এক্ষেত্রে বন্ডকে নগদ অর্থে (তারল্য) রূপান্তর করতে সমস্যার সৃষ্টি হয়েছে। তাই বলা যায়, উদ্দীপকের জনাব মিলকান প্রাথমিকভাবে বিনিয়োগের ক্ষেত্রে তারল্য ঝুঁকির সম্মুখীন হয়েছেন।"
        },
        {
          "label": "ঘ",
          "question": "'নিলিমা' প্রকল্পের আদর্শ বিচ্যুতি ১৮.৫% হলে, কোন প্রকল্পে জনাব মিলকানের বিনিয়োগ করা যৌক্তিক? 'ইলসা' প্রকল্পের আদর্শ বিচ্যুতি নির্ণয়পূর্বক বিশ্লেষণ করো।",
          "explanation": "উদ্দীপকের জনাব মিলকানের কোন প্রকল্পে বিনিয়োগ করা লাভজনক হবে তা নির্ধারণের জন্য 'ইলসা' প্রকল্পের আদর্শ বিচ্যুতি নির্ণয় করতে হবে। 'ইলসা' প্রকল্পের আদর্শ বিচ্যুতি নির্ণয়: ∴ \\therefore ∴ ‘ইলসা’ প্রকল্পের আদর্শ বিচ্যুতি =  ২১২.৫০  = =\\sqrt{\\text { ২১২.৫০ }}= =   ২১২ . ৫০   ​ = ১৪.৫৮%। এখানে, 'নিলিমা' প্রকল্পের গড় আয় ১২% এবং আদর্শ বিচ্যুতি ১৮.৫% (দেওয়া আছে)। অপরদিকে 'ইলসা' প্রকল্পের গড় আয় ১৫% এবং আদর্শ বিচ্যুতি ১৪.৫৮%। এখানে, 'নিলিমা' প্রকল্পের তুলনায় 'ইলসা' প্রকল্পের আয়ের হারও বেশি আবার ঝুঁকিও কম। তাই জনাব মিলকানের 'ইলসা' প্রকল্পে বিনিয়োগ করা যৌক্তিক হবে।"
        }
      ]
    },
    {
      "number": "2",
      "uddipok": "জনাব জারজিস অনেক দিন ধরে 'ফার্মা' ও 'ডেল্টা' নামে দুটি প্রকল্পে বিনিয়োগের চিন্তা-ভাবনা করছেন। প্রকল্পে বিনিয়োগের উদ্দেশ্যে তিনি 'শর্মী ব্যাংক' থেকে কিছু টাকা ঋণ নেন। ঋণের সুদ তিনি উভয় বিনিয়োগের আয় থেকে পরিশোধ করবেন। 'ফার্মা' প্রকল্পে বিনিয়োগ করে ৪ বছরে বিক্রয় যথাক্রমে ১,০০,০০০, ৮০,০০০, ৭০,০০০, ৬০,০০০ টাকা। অবচয় ৮,০০০ টাকা, পরিবর্তনশীল খরচ ১০,০০০ টাকা এবং কর হার ২০%। 'ডেল্টা' প্রকল্পে বিনিয়োগকৃত টাকা তিনি ৩ বছরের মধ্যেই ফেরত পান।",
      "tag": "MB 21",
      "sub_questions": [
        {
          "label": "ক",
          "question": "আন্তঃপ্রবাহ কী?",
          "explanation": "অর্থের আগমনকে নগদ আন্তঃপ্রবাহ বলে।"
        },
        {
          "label": "খ",
          "question": "\"মূলধন বাজেটিং অর্থায়নের সাফল্যের চাবিকাঠি\" উক্তিটি ব্যাখ্যা করো।",
          "explanation": "মূলধন বাজেটিং অর্থায়নের সাফল্যের চাবিকাঠি। মূলধন বাজেটিং বাস্তবসম্মত ও সঠিক হলে ব্যবসায় প্রতিষ্ঠান সফল হয়। তবে এটি ব্যর্থ হলে ব্যবসায় প্রতিষ্ঠানও ব্যর্থ হয়। এ ব্যর্থতার দায়িত্ব অর্থ ব্যবস্থাপককে নিতে হয় বলে তিনি সঠিকভাবে মূলধন বাজেটিং করতে সচেষ্ট থাকেন।"
        },
        {
          "label": "গ",
          "question": "উদ্দীপকের আলোকে 'ফার্মা' প্রকল্পের গড় মুনাফার হার নির্ণয় করো।",
          "explanation": "'ফার্মা' প্রকল্পের গড় মুনাফার হার নির্ণয়:  গড় নিট মুনাফা  =  ৬৫,৬০০  +  ৪৯,৬০০  +  ৪১,৬০০  +  ৩৩,৬০০  8 =  ১,৯০,৪০০  8 = ৪৭ , ৬০০ টাকা   গড় বিনিয়োগ  =  প্রাথমিক বিনিয়োগ  ২ = ২ , ০০ , ০০০ + ০ ২ = ১ , ০০ , ০০০ টাকা  ∴  গড় মুনাফার হার  = 8 ৭ , ৬০০ ১ , ০০ , ০০০ × ১০০ = 8 ৭ . ৬০ %   \\begin{array}{l} \\text { গড় নিট মুনাফা }=\\frac{\\text { ৬৫,৬০০ }+ \\text { ৪৯,৬০০ }+ \\text { ৪১,৬০০ }+ \\text { ৩৩,৬০০ }}{8} \\\\ \\qquad \\begin{aligned} & =\\frac{\\text { ১,৯০,৪০০ }}{8}=৪৭, ৬ ০ ০ \\text { টাকা } \\end{aligned} \\\\ \\qquad \\begin{aligned} \\text { গড় বিনিয়োগ } & =\\frac{\\text { প্রাথমিক বিনিয়োগ }}{২}=\\frac{২, ০ ০, ০ ০ ০+০}{২} \\\\ & =১, ০ ০, ০ ০ ০ \\text { টাকা } \\end{aligned} \\\\ \\therefore \\text { গড় মুনাফার হার }=\\frac{8 ৭, ৬ ০ ০}{১, ০ ০, ০ ০ ০} \\times ১ ০ ০=8 ৭ . ৬ ০ \\% \\end{array} \\text { }   গড়   নিট   মুনাফা   = 8   ৬৫ , ৬০০   +   ৪৯ , ৬০০   +   ৪১ , ৬০০   +   ৩৩ , ৬০০   ​ ​ = 8   ১ , ৯০ , ৪০০   ​ = ৪৭ , ৬০০   টাকা   ​   গড়   বিনিয়োগ   ​ = ২   প্রাথমিক   বিনিয়োগ   ​ = ২ ২ , ০০ , ০০০ + ০ ​ = ১ , ০০ , ০০০   টাকা   ​ ∴   গড়   মুনাফার   হার   = ১ , ০০ , ০০০ 8 ৭ , ৬০০ ​ × ১০০ = 8 ৭ . ৬০ % ​   ∴ \\therefore ∴ ‘ফার্মা’ কোম্পানির গড় মুনাফার হার ৪৭.৬০%।"
        },
        {
          "label": "ঘ",
          "question": "'ফার্মা' প্রকল্পের পে-ব্যাক সময় নির্ণয়পূর্বক মি. জারজিসের জন্য কোন প্রকল্পটিতে বিনিয়োগ অধিক লাভজনক বলে তুমি মনে করো? মতামত দাও।",
          "explanation": "ফার্মা প্রকল্পের পে-ব্যাক সময় নির্ণয়: ∴  পে-ব্যাক সময়  = ( ৩ + ১৯ , ২০০ ৪১ , ৬০০ )  বছর  = ( ৩ + ০ . ৪৬ )  বছর  = ৩ . ৪৬ বছর (প্রায়)।  \\begin{aligned} \\therefore \\text { পে-ব্যাক সময় } & =\\left(৩+\\frac{১ ৯, ২ ০ ০}{৪ ১, ৬ ০ ০}\\right) \\text { বছর }=(৩+০ . ৪ ৬) \\text { বছর } \\\\ & =৩ . ৪ ৬ \\text { বছর (প্রায়)। }\\end{aligned} ∴   পে - ব্যাক   সময়   ​ = ( ৩ + ৪১ , ৬০০ ১৯ , ২০০ ​ )   বছর   = ( ৩ + ০ . ৪৬ )   বছর   = ৩ . ৪৬   বছর  ( প্রায় ) ।   ​ অতএব, উদ্দীপকে ডেলটা প্রকল্পের পে-ব্যাক সময় ৩ বছর এবং ফার্মা প্রকল্পের পে-ব্যাক সময় ৩.৪৬ বছর। ডেল্টা প্রকল্পে বিনিয়োগকৃত অর্থ ফার্মা প্রকল্পের চেয়ে দ্রুত সময়ে ফেরত আসবে। তাই মি. জারজিসের জন্য ডেল্টা প্রকল্পটিতে বিনিয়োগ অধিক লাভজনক হবে।"
        }
      ]
    },
    {
      "number": "3",
      "uddipok": "জনাব রেশাদের ছেলে মি. রোহান এমবিএ শেষ করে বিভিন্ন ধরনের গ্লাস ও সিরামিক তৈরির কারখানা স্থাপন করেন। তিনি আধুনিক পদ্ধতি ও প্রযুক্তি ব্যবহার করে মানসম্মত পণ্য তৈরি করেন। সম্প্রতি তিনি ব্যবসায় সম্প্রসারণের লক্ষে 'জননী ব্যাংক' থেকে ৯% সুদে ১০ বছরের জন্য ঋণ নেন। তার প্রতিষ্ঠানে বর্তমান প্রচুর শ্রমিক কাজ করে। চলতি বছরের বিক্রয়কৃত অর্থ সিটি ব্যাংকের বন্ডে বিনিয়োগ করায় গ্লাস ও সিরামিক তৈরির উপাদান বালির দাম তুলনামূলক সস্তা হওয়া সত্ত্বেও মি. রোহান প্রয়োজনীয় মজুদ সংরক্ষণে ব্যর্থ হন।",
      "tag": "MB 21",
      "sub_questions": [
        {
          "label": "ক",
          "question": "বাণিজ্য ঘাটতি কী?",
          "explanation": "দেশে রপ্তানি অপেক্ষা আমদানি বেশি হওয়ার কারণে সৃষ্ট ঘাটতিকে বাণিজ্য ঘাটতি বলা হয়।"
        },
        {
          "label": "খ",
          "question": "'প্রাণ' কোম্পানির অর্থায়ন প্রক্রিয়া কী 'চা' এর দোকানের অর্থায়ন প্রক্রিয়ার মতো? ব্যাখ্যা করো।",
          "explanation": "'প্রাণ' কোম্পানির অর্থায়ন প্রক্রিয়া 'চা'-এর দোকানের অর্থায়ন প্রক্রিয়ার মতো নয়। প্রাণ কোম্পানির মতো বড় পরিসরের ব্যবসায় প্রতিষ্ঠানকে বলা হয় যৌথ মূলধনী কোম্পানি। এ ধরনের প্রতিষ্ঠানের অর্থায়ন প্রক্রিয়া 'চা'- এর দোকানের অর্থায়ন প্রক্রিয়ার মতো সরল নয়, বরং অপেক্ষাকৃত জটিল। প্রাণ কোম্পানি শেয়ার, বন্ড বা ডিবেঞার বিক্রির মাধ্যমে তহবিল সংগ্রহ করে। অন্যদিকে, 'চা' এর দোকানের মালিক সাধারণত নিজস্ব অর্থায়নে বা কারো কাছ থেকে ধার নিয়ে তহবিলের ব্যবস্থা করে থাকে।"
        },
        {
          "label": "গ",
          "question": "ব্যবসায় সম্প্রসারণের জন্য 'ঋণ গ্রহণ' মি. রোহানের কোন ধরনের অর্থায়ন কার্যাবলির অন্তর্গত? ব্যাখ্যা করো।",
          "explanation": "ব্যবসায় সম্প্রসারণের জন্য 'ঋণগ্রহণ' উদ্দীপকে মি. রোহানের আয় সিদ্ধান্ত বা অর্থায়ন সিদ্ধান্ত কার্যাবলির অন্তর্গত। আয় সিদ্ধান্ত বলতে তহবিল সংগ্রহের প্রক্রিয়াকে বোঝানো হয়। এর আওতায় তহবিল সংগ্রহের ভিন্ন ভিন্ন উৎস নির্বাচন এবং এসব উৎসের সুবিধা-অসুবিধা বিশ্লেষণ করে অর্থায়নসংক্রান্ত পরিকল্পনা গ্রহণ করা হয়। উদ্দীপকে জনাব রেশাদের ছেলে মি. রোহান এমবিএ শেষ করে বিভিন্ন ধরনের গ্লাস ও সিরামিক তৈরির কারখানা স্থাপন করেন। তিনি আধুনিক পদ্ধতি ও প্রযুক্তি ব্যবহার করে মানসম্মত পণ্য তৈরি করেন। সম্প্রতি তিনি ব্যবসায় সম্প্রসারণের কথা ভাবছেন। এই উদ্দেশ্যে তিনি জননী ব্যাংক থেকে ৯% সুদে ১০ বছরের জন্য ঋণ নেন। অর্থাৎ, তিনি প্রতিষ্ঠানের স্থায়ী ব্যয় নির্বাহের জন্য তহবিল সংগ্রহের চেষ্টা করেন। এই ব্যয় নির্বাহের জন্যই তিনি ব্যাংক ঋণকে তহবিলের উৎস হিসেবে ব্যবহার করেছেন। তাই বলা যায়, মি. রোহানের ঋণগ্রহণের সিদ্ধান্তটি আয় সিদ্ধান্ত বা অর্থায়ন সিদ্ধান্তের অন্তর্গত।"
        },
        {
          "label": "ঘ",
          "question": "মি. রোহানের ব্যবসায়ে কোন নীতি লঙ্ঘিত হয়েছে বলে তুমি মনে করো? বিশ্লেষণ করো।",
          "explanation": "মি. রোহানের ব্যবসায়ে তারল্য বনাম মুনাফা নীতি লঙ্ঘিত হয়েছে। এ নীতি অনুযায়ী ব্যবসায়ে তারল্য (নগদ অর্থ) ও মুনাফার মধ্যে উপযুক্ত ভারসাম্য বজায় রাখা হয়। অর্থাৎ, ব্যবসায়ে নগদ অর্থের পরিমাণ এমনভাবে রাখতে হবে যেন প্রতিষ্ঠানে চলতি মূলধনের ঘাটতি না হয়। আবার মুনাফাও যেন কমে না যায়। উদ্দীপকে মি. রোহান একজন ব্যবসায়ী। তার বিভিন্ন ধরনের গ্লাস ও সিরামিক তৈরির কারখানা রয়েছে। তার উদ্দেশ্য মানসম্মত পণ্য তৈরি করা। সম্প্রতি তিনি চলতি বছরের বিক্রয়কৃত অর্থ সিটি ব্যাংকের বন্ডে বিনিয়োগ করেন। এ সময় গ্লাস ও সিরামিক তৈরির উপাদান বালির দাম তুলনামূলক সস্তা হওয়া সত্ত্বেও তিনি প্রয়োজনীয় মজুদ সংরক্ষণে ব্যর্থ হন। উদ্দীপকে মি. রোহান অধিক মুনাফা প্রত্যাশী। তাই তিনি মুনাফার আশায় পণ্য বিক্রয়লব্ধ সমুদয় অর্থ দিয়ে সিটি ব্যাংকের বন্ড কিনেন। এর ফলে তার ব্যবসায়ের তরল সম্পদে ঘাটতি দেখা দেয়। গ্লাস ও সিরামিক তৈরির প্রধান কাঁচামাল বালি সস্তায় কিনে মজুদ করতে পারলে প্রতিষ্ঠানের জন্য তা লাভজনক। কিন্তু মি. রোহান অতিরিক্ত বিনিয়োগের কারণে তারল্য ঘাটতি থাকায় স্বল্প ব্যয়ে বালি ক্রয়ের সুযোগ থেকে বঞ্চিত হন। মি. রোহান তারল্য ও বিনিয়োগ তথা মুনাফার মধ্যে যথাযথ সমন্বয় করতে ব্যর্থ হয়েছেন। তাই বলা যায়, মি. রোহানের ব্যবসায়ে তারল্য বনাম মুনাফা নীতি লঙ্ঘিত হয়েছে।"
        }
      ]
    },
    {
      "number": "4",
      "uddipok": "জনাব আহাদ ও জনাব ফাহাদ ৭ বছর বিদেশ যাত্রা শেষ করে সদ্য দেশে ফিরেন। জনাব আহাদ তার জমাকৃত টাকা দিয়ে গাড়ির যন্ত্রাংশ আমদানির ব্যবসায় শুরু করেন এবং অবশিষ্ট টাকা তিনি 'লাবনী ব্যাংকে' ৭ বছরের জন্য জমা রাখতে চান। । উক্ত ব্যাংক তাকে ৭% সুদে মেয়াদ শেষে ১০ লক্ষ টাকা ফেরত দিবে বলে জানিয়েছে। অন্যদিকে, তার বন্ধু ফাহাদও ফার্নিচার তৈরির ব্যবসায় শুরু করেন। ব্যবসায়িক প্রয়োজনে তিনি ২২ লক্ষ টাকা ঋণ নিতে চান। 'ইউনাইটেড ব্যাংক' তাকে ষান্মাসিক ৮.৫% সুদে ঋণের প্রস্তাব দিয়েছে এবং 'আলফা' ব্যাংক তাকে মাসিক ৭.৫% সুদে ঋণের প্রস্তাব দিয়েছে। দুই ব্যাংককেই ১০ বছরের মধ্যে টাকা পরিশোধ করতে হবে।",
      "tag": "MB 21",
      "sub_questions": [
        {
          "label": "ক",
          "question": "চক্রবৃদ্ধিকরণ কী?",
          "explanation": "প্রতি বছর সুদাসলের ওপর সুদ ধার্য করে ভবিষ্যৎ মূল্য নির্ধারণের পদ্ধতি হলো চক্রবৃদ্ধিকরণ।"
        },
        {
          "label": "খ",
          "question": "আজকের ৫০ টাকা পরবর্তী ১০ বছরে সমান গুরুত্ব বহন করে না কেন? ব্যাখ্যা করো।",
          "explanation": "সুদের হারের কারণে আজকের ৫০ টাকা পরবর্তী ১০ বছরে সমান গুরুত্ব বহন করে না। সুদের হারের কারণেই মূলত টাকার বর্তমান মূল্য ও ভবিষ্যৎ মূল্যের মধ্যে পার্থক্য দেখা যায়। সুদের হার ১০% হলে ১ বছর পর ৫০ টাকার ভবিষ্যৎ মূল্য হবে ৫৫ টাকা, ১০ বছর পর হবে ১২৯.৬৯ টাকা। কাজেই সুদের হারের কারণেই আজকের ৫০ টাকা ১০ বছর পরে একই থাকে না।"
        },
        {
          "label": "গ",
          "question": "জনাব আহাদ 'লাবনী ব্যাংকে' কত টাকা বর্তমানে জমা রাখতে চান? নির্ণয় করো।",
          "explanation": "উদ্দীপকের জনাব আহাদের 'লাবণী ব্যাংকে' জমাকৃত টাকার বর্তমান মূল্য নির্ণয়: দেওয়া আছে, ভবিষ্যৎ মূল্য, FV = ১০,০০,০০০ টাকা সুদের হার, i = ৭% বা ০.০৭ মেয়াদ, n = ৭ বছর আমরা জানি, বর্তমান মূল্য, P V = F V ( ১ + i ) 1 = ১০ , ০০ , ০০০ ( ১ + ০ . ০৭ ) 9 = ১০ , ০০ , ০০০ ১ . ৬০৫৭৮১৫ P V=\\frac{F V}{(১+\\mathrm{i})^{1}}=\\frac{১ ০, ০ ০, ০ ০ ০}{(১+০ . ০ ৭)^{9}}=\\frac{১ ০, ০ ০, ০ ০ ০}{১ . ৬ ০ ৫ ৭ ৮ ১ ৫} P V = ( ১ + i ) 1 F V ​ = ( ১ + ০ . ০৭ ) 9 ১০ , ০০ , ০০০ ​ = ১ . ৬০৫৭৮১৫ ১০ , ০০ , ০০০ ​ = ৬,২২,৭৫০ টাকা (প্রায়) ∴ জনাব আহাদ 'লাবণী' ব্যাংকে' ৬,২২,৭৫০ টাকা (প্রায়) জমা রাখতে চান। উত্তর: ৬,২২,৭৫০ টাকা (প্রায়)।"
        },
        {
          "label": "ঘ",
          "question": "জনাব ফাহাদের ব্যবসায়ের জন্য কোন ব্যাংক থেকে ঋণ নেওয়া উচিত বলে তুমি মনে করো? অর্থের ভবিষ্যৎ মূল্য নির্ণয়ের ভিত্তিতে মতামত দাও।",
          "explanation": "'ইউনাইটেড ব্যাংক' প্রদত্ত ঋণের ভবিষ্যৎ মূল্য নির্ণয়: দেওয়া আছে, বর্তমান মূল্য, PV = ২২,০০,০০০ টাকা সুদের হার, i = ৮.৫০% বা, ০.০৮৫ মেয়াদ, n = ১০ বছর চক্রবৃদ্ধির সংখ্যা, m = ২ বার আমরা জানি, ভবিষ্যৎ মূল্য, F V = P V ( ১ + i m ) n × m F V=P V\\left(১+\\frac{i}{m}\\right)^{n \\times m} F V = P V ( ১ + m i ​ ) n × m = ২২ , ০০ , ০০০ ( ১ + 0.0 ৮৫ ২ ) 20 × 2 = ২২ , ০০ , ০০০ ( ১ . ০৪২৫ ) 20 \\begin{array}{l} =২ ২, ০ ০, ০ ০ ০\\left(১+\\frac{0.0 ৮ ৫}{২}\\right)^{20 \\times 2} \\\\ =২ ২, ০ ০, ০ ০ ০(১ . ০ ৪ ২ ৫)^{20} \\end{array} = ২২ , ০০ , ০০০ ( ১ + ২ 0.0 ৮৫ ​ ) 20 × 2 = ২২ , ০০ , ০০০ ( ১ . ০৪২৫ ) 20 ​ = ২২,০০,০০০ × ২.২৯৮৯০৬ = ৫০,৫৭,৫৯৪ টাকা (প্রায়) আবার, 'আলফা ব্যাংক' প্রদত্ত ঋণের ভবিষ্যৎ মূল্য নির্ণয়: দেওয়া আছে বর্তমান মূল্য, PV = ২২,০০,০০০ টাকা সুদের হার, i = ৭.৫০% বা ০.০৭৫ মেয়াদ, n = ১০ বছর চক্রবৃদ্ধির সংখ্যা, m = ১২ বার আমরা জানি, ভবিষ্যৎ মূল্য, FV = PV (১ + i m ) n x m \\left.\\frac{\\mathrm{i}}{\\mathrm{m}}\\right)^{\\mathrm{nxm}} m i ​ ) nxm = ২২ , ০০ , ০০০ ( ১ + 0. ০৭৫ ১২ ) ১০ × ১ 2 = ২২ , ০০ , ০০০ ( ১ . ০০৬২৫ ) ১২০ \\begin{array}{l} =২ ২, ০ ০, ০ ০ ০\\left(১+\\frac{0 . ০ ৭ ৫}{১ ২}\\right)^{১ ০ \\times ১ 2} \\\\ =২ ২, ০ ০, ০ ০ ০(১ . ০ ০ ৬ ২ ৫)^{১ ২ ০} \\end{array} = ২২ , ০০ , ০০০ ( ১ + ১২ 0. ০৭৫ ​ ) ১০ × ১ 2 = ২২ , ০০ , ০০০ ( ১ . ০০৬২৫ ) ১২০ ​ = ২২,০০,০০০ × ২.১১২০৬৪ = ৪৬,৪৬,৫৪২ টাকা (প্রায়) অতএব, উদ্দীপকে 'আলফা ব্যাংক' প্রদত্ত ঋণের ভবিষ্যৎ মূল্য 'ইউনাইটেড ব্যাংক' প্রদত্ত ঋণের ভবিষ্যৎ মূল্যের চেয়ে কম। 'আলফা ব্যাংক' থেকে ঋণ গ্রহণ করলে একই পরিমাণ অর্থ ঋণ নিয়েও 'ইউনাইটেড ব্যাংক' হতে (৫০,৫৭,৫৯৪ ৪৬,৪৬,৫৪২) = ৪,১১,০৫২ টাকা কম পরিশোধ করতে হবে। তাই জনাব ফাহাদের ব্যবসায়ের জন্য 'আলফা ব্যাংক' থেকে ঋণ নেওয়া উচিত।"
        }
      ]
    },
    {
      "number": "5",
      "uddipok": "রাফি ও শাফি দুই ভাই এবং দুইজনই স্বনামধন্য প্রতিষ্ঠানে চাকরি করেন। রাফির প্রতিষ্ঠান মুনাফা অর্জনের উদ্দেশ্যে বিভিন্ন ধরনের কাপড় তৈরি ও রপ্তানি করে। শাফির প্রতিষ্ঠান বিভিন্ন ধরনের খাদ্যজাত যেমন: চিপস, চানাচুর, বিস্কুট, কেক ইত্যাদি তৈরি করে। শাফি উক্ত প্রতিষ্ঠানের আর্থিক ব্যবস্থাপক। সম্প্রতি শাফি প্রতিষ্ঠানটির প্রধান উৎপাদন ব্যবস্থাপক মি. আমিনকে খাদ্যসামগ্রী তৈরির পাশাপাশি বাচ্চাদের খেলনা তৈরির প্রস্তাব দেন। অন্যদিকে, রাফির প্রতিষ্ঠান ৫ লক্ষ টাকার মেশিন ক্রয়ের জন্য ABC ব্যাংক হতে ৫ বছরের পরিশোধ শর্তে ঋণ নেন।",
      "tag": "MB 21",
      "sub_questions": [
        {
          "label": "ক",
          "question": "চলতি বিনিয়োগ সিদ্ধান্ত কী?",
          "explanation": "কী পরিমাণে কাঁচামাল ক্রয় প্রতিষ্ঠানের জন্য উপযোগী এবং সেই অর্থ কোথা থেকে সংগ্রহ করা যাবে এ সংক্রান্ত সিদ্ধান্তকে চলতি বিনিয়োগ সিদ্ধান্ত বলা হয়।"
        },
        {
          "label": "খ",
          "question": "পদ্মা সেতু নির্মাণে 'ক্রেন ব্যবহার' সরকারের কোন ধরনের সিদ্ধান্ত? ব্যাখ্যা করো।",
          "explanation": "পদ্মা সেতু নির্মাণে 'ক্রেন ব্যবহার' সরকারের ব্যয় বা বিনিয়োগ সিদ্ধান্ত। প্রতিষ্ঠানের সংগৃহীত তহবিল কোন কোন খাতে ব্যয় করা হবে সে সংক্রান্ত সিদ্ধান্ত গ্রহণই হলো ব্যয় বা বিনিয়োগ সিদ্ধান্ত। প্রতিষ্ঠানের স্থায়ী ব্যয় নির্বাহ অর্থাৎ মেশিন ও আসবাবপত্র ক্রয়, কারখানা নির্মাণ খরচ ইত্যাদি ব্যয় সিদ্ধান্তের অন্তর্ভুক্ত। পদ্মা সেতু নির্মাণে সরকারকে ক্রেন ব্যবহারে বিপুল অর্থ ব্যয় করতে হচ্ছে। ক্রেন ব্যবহারের জন্য সরকারকে কিছু কেন ক্রয় করতে হয়েছে। আবার কিছু ক্রেন লিজিং পদ্ধতিতে চীন থেকে আনা হয়েছে। এ বাবদ সরকারকে বড় অঙ্কের অর্থ ব্যয় করতে হয়েছে এবং এ ব্যয়টি স্থায়ী ব্যয়। তাই বলা যায়, পদ্মা সেতু নির্মাণে ক্রেন ব্যবহার সরকারের একটি ব্যয় বা বিনিয়োগ সিদ্ধান্ত।"
        },
        {
          "label": "গ",
          "question": "উদ্দীপকের রাফির ব্যবসায় প্রতিষ্ঠানটি কোন ধরনের অর্থায়নের সাথে জড়িত? ব্যাখ্যা করো।",
          "explanation": "উদ্দীপকে জনাব রাফির ব্যবসায় প্রতিষ্ঠানটি ব্যবসায় অর্থায়নের সাথে জড়িত। ব্যবসায় প্রতিষ্ঠান তার তহবিল সংগ্রহ ও বিনিয়োগের জন্য ব্যবসায় অর্থায়ন প্রক্রিয়া ব্যবহার করে। ব্যবসায়ের সবচেয়ে গুরুত্বপূর্ণ দিকগুলোর একটি হলো অর্থায়ন। প্রতিষ্ঠানের মূলধন গঠনকালে বা পরবর্তীতে সুষ্ঠুভাবে প্রতিষ্ঠানের কার্যক্রম পরিচালনায় এ অর্থায়ন করা হয়। উদ্দীপকে রাফি একটি স্বনামধন্য প্রতিষ্ঠানে চাকরি করেন। প্রতিষ্ঠানটি মুনাফা অর্জনের উদ্দেশ্যেই বিভিন্ন ধরনের কাপড় তৈরি ও রপ্তানি করে। সম্প্রতি প্রতিষ্ঠানটি ৫ লক্ষ টাকার মেশিন ক্রয়ের সিদ্ধান্ত নেন। তাই ABC ব্যাংক থেকে ৫ বছরের পরিশোধ শর্তে ঋণ নেয়। প্রতিষ্ঠানটি তার ব্যবসায়িক কাজের উদ্দেশ্যেই ব্যাংক থেকে ঋণ নিয়েছে। তাই বলা যায়, উদ্দীপকে জনাব রাফির প্রতিষ্ঠানটির ব্যবসায়ের উদ্দেশ্যে ঋণ গ্রহণের কাজটি ব্যবসায় অর্থায়নের সাথে জড়িত"
        },
        {
          "label": "ঘ",
          "question": "উদ্দীপকের পরিস্থিতিতে \"রাফি ও শাফির ব্যবসায়িক কার্যক্রমে অর্থায়নের নীতি অনুসৃত হয়েছে\"- মূল্যায়ন করো।",
          "explanation": "উদ্দীপকের পরিস্থিতিতে রাফির ব্যবসায়িক কার্যক্রমে উপযুক্ততার নীতি এবং শাফির ব্যবসায়িক কার্যক্রমে বৈচিত্র্যায়নের নীতি অনুসৃত হয়েছে। উপযুক্ততার নীতি অনুযায়ী চলতি মূলধন স্বল্পমেয়াদি তহবিল থেকে। আর স্থায়ী মূলধন দীর্ঘমেয়াদি উৎস থেকে সংগ্রহ করা হয়। অন্যদিকে, বৈচিত্র্যায়নের নীতিতে প্রতিষ্ঠান ঝুঁকি কমাতে একাধিক পণ্য বা প্রকল্পে বিনিয়োগ করে। উদ্দীপকে রাফি ও শাফি দুই ভাই। তারা উভয়ই দুটি স্বনামধন্য প্রতিষ্ঠানে চাকরিরত। রাফির প্রতিষ্ঠানটি বিভিন্ন ধরনের কাপড় উৎপাদন করে। এরপর ঐ কাপড় রপ্তানি করে মুনাফা অর্জন করে। প্রতিষ্ঠানটি সম্প্রতি মেশিন ক্রয়ের জন্য ৫ বছর মেয়াদি ঋণ নেয়। অন্যদিকে, শাফির প্রতিষ্ঠানটি বিভিন্ন ধরনের খাদ্যজাত দ্রব্য তৈরি করে। বর্তমানে তিনি প্রতিষ্ঠানটির উৎপাদন ব্যবস্থাপক মি. আমিনকে খাদ্যসামগ্রী তৈরির পাশাপাশি বাচ্চাদের খেলনা তৈরির প্রস্তাব দেন। উদ্দীপকে জনাব রাফির প্রতিষ্ঠানে একটি মেশিন ক্রয়ের প্রয়োজন পড়ে। মেশিন একটি স্থায়ী সম্পদ। তাই এটি ক্রয় করতে স্থায়ী মূলধনের প্রয়োজন। জনাব রাফির প্রতিষ্ঠান এই মেশিন ক্রয়ের জন্য ব্যাংক থেকে ঋণগ্রহণ করেছে। ঋণটির মেয়াদ ৫ বছর। অর্থাৎ, জনাব রাফির প্রতিষ্ঠান স্থায়ী মূলধন সংগ্রহের জন্য দীর্ঘমেয়াদি উৎস ব্যবহার করেছে। সুতরাং, তার প্রতিষ্ঠান উপযুক্ততার নীতি অনুসরণ করেছে। অন্যদিকে, জনাব শাফির প্রতিষ্ঠান পণ্য বৈচিত্র্যায়নের ব্যাপারে ভাবছে। প্রতিষ্ঠানটি একই ধরনের পণ্য উৎপাদন না করে একাধিক বৈচিত্র্যপূর্ণ পণ্য উৎপাদনের চিন্তা করছে। এর ফলে প্রতিষ্ঠানের ঝুঁকি হ্রাস পাবে। তাই বলা যায়, জনাব শাফির প্রতিষ্ঠান ঝুঁকি হ্রাসের উদ্দেশ্যে বৈচিত্র্যায়ন নীতি অনুসরণ করছে।"
        }
      ]
    },
    {
      "number": "6",
      "uddipok": "জনাব ছরোয়ার লাভের আশায় 'সাহারা' ও 'লামিয়া' নামক দুটি প্রকল্পের যেকোনো একটিতে বিনিয়োগ করতে ইচ্ছুক। সাহারা কোম্পানির শেয়ার বিনিয়োগ থেকে ৫ বছরের আয়ের হার যথাক্রমে ১২%, ১৪%, ৮%, ২০% ও ২১%। একই সময়ে লামিয়া কোম্পানির আয়ের গড় ও আদর্শ বিচ্যুতি যথাক্রমে ২০% ও ৫.৪৮%।",
      "tag": "MB 21",
      "sub_questions": [
        {
          "label": "ক",
          "question": "অনিশ্চয়তা কী?",
          "explanation": "ভবিষ্যতে কোনো একটি ঘটনা ঘটা বা না ঘটার সম্ভাবনাকে যখন গাণিতিকভাবে নির্ণয় করা যায় না তখন তাকে অনিশ্চয়তা বলে।"
        },
        {
          "label": "খ",
          "question": "ব্যাংক থেকে ১০% সুদে ৪০ লক্ষ টাকা ঋণ নিয়ে, সময়মতো পরিশোধ করতে না পারলে কোন ঝুঁকির সৃষ্টি হয়? ব্যাখ্যা করো।",
          "explanation": "ব্যাংক থেকে ১০% সুদে ৪০ লক্ষ টাকা ঋণ নিয়ে সময়মতো পরিশোধ করতে না পারলে আর্থিক ঝুঁকির সৃষ্টি হয়। বহিস্থ উৎস থেকে গৃহীত ঋণের সুদ আসলসহ নির্দিষ্ট সময়ে পরিশোধ করতে না পারার সম্ভাবনাকে আর্থিক ঝুঁকি বলা হয়। ঋণ নেওয়ার ফলে প্রতিষ্ঠানে দায়ের সৃষ্টি হয়। ঋণকৃত অর্থ নির্দিষ্ট সময় পর সুদ আসলসহ ফেরত দিতে হয়। কোনো কারণে প্রতিষ্ঠান এ দায় পরিশোধে অক্ষম হলে আর্থিক ঝুঁকির সম্মুখীন হয়।"
        },
        {
          "label": "গ",
          "question": "জনাব ছরোয়ারের 'সাহারা কোম্পানিতে' বিনিয়োগ কোন ধরনের আয়? ব্যাখ্যা করো।",
          "explanation": "জনাব ছরোয়ারের 'সাহারা' কোম্পানিতে বিনিয়োগ ঝুঁকিবহুল আয়। যেসব আয়ের সাথে ঝুঁকি জড়িত সেসব আয়কে ঝুঁকিবহুল আয় বলা হয়। প্রত্যাশিত আয় থেকে প্রকৃত আয়ের মধ্যে ব্যবধান হবার সম্ভাবনা হচ্ছে ঝুঁকি। সাধারণত আয়ের একটি অংশ ঝুঁকিমুক্ত, আর বাকিটা ঝুঁকিযুক্ত। যেমন: শেয়ার থেকে প্রাপ্ত লভ্যাংশ। উদ্দীপকের জনাব ছরোয়ার লাভের আসায় 'সাহারা' ও 'লামিয়া' নামক দুটি প্রকল্পের যেকোনো একটিতে বিনিয়োগ করতে ইচ্ছুক। সাহারা কোম্পানির শেয়ারে বিনিয়োগ থেকে ৫ বছরের আয়ের হার যথাক্রমে ১২%, ১৪%, ৮%, ২০% ও ২১%। সাধারণত একজন বিনিয়োগকারী কোনো কোম্পানির সাধারণ শেয়ার ক্রয় করলে ভবিষ্যতে লভ্যাংশ প্রাপ্তি তার প্রত্যাশিত লভ্যাংশের সমান হবে- এ রকম কোনো নিশ্চয়তা থাকে না। ভবিষ্যতে কোম্পানি কী পরিমাণ লভ্যাংশ প্রদান করবে সেটা নির্ভর করে ভবিষ্যৎ বছরগুলোতে অর্জিত মুনাফা এবং অন্যান্য বিষয়ের ওপর। তাই বিনিয়োগকারীর জন্য শেয়ার থেকে আয় একটি ঝুঁকিবহুল আয় হিসেবে বিবেচনা করা হয়। তাই বলা যায়, জনাব ছরোয়ার সাহারা কোম্পানির শেয়ারে বিনিয়োগে যে আয় পাবেন তা হলো ঝুঁকিবুহল আয়।"
        },
        {
          "label": "ঘ",
          "question": "সাহারা কোম্পানির আদর্শ বিচ্যুতি নির্ণয়পূর্বক জনাব ছরোয়ারের জন্য কোন কোম্পানিতে বিনিয়োগ অধিক লাভজনক হবে? যুক্তি দাও।",
          "explanation": "'সাহারা' কোম্পানির আদর্শ বিচ্যুতি নির্ণয়: ∴ \\therefore ∴ ‘সাহারা’ কোম্পানির আদর্শ বিচ্যুতি = ৩০ = ৫ .8 ৮ % =\\sqrt{৩ ০}=৫ .8 ৮ \\% = ৩০ ​ = ৫ .8 ৮ % অন্যদিকে, 'লামিয়া' কোম্পানির গড় আয়ের হার ২০% ও আদর্শ বিচ্যুতি ৫.৪৮%। উভয় কোম্পানির আদর্শ বিচ্যুতি সমান। আর সমান ঝুঁকির ক্ষেত্রে বেশি আয় অর্জনকারী কোম্পানি অধিক গ্রহণযোগ্য। এক্ষেত্রে 'লামিয়া' কোম্পানিতে বিনিয়োগ বেশি লাভজনক হবে। কারণ, একই পরিমাণ ঝুঁকিতে 'লামিয়া' কোম্পানিতে বেশি আয় অর্জন সম্ভব। তাই জনাব ছরোয়ারের 'লামিয়া' কোম্পানিতে বিনিয়োগ করাই অধিক লাভজনক হবে।"
        }
      ]
    },
    {
      "number": "7",
      "uddipok": "জনাব রাহেলা স্বনামধন্য 'মিতালি ব্যাংকের' একজন শাখা ব্যবস্থাপক। তার দুই প্রিয় বন্ধু রহিম ও ফাহিম। তাদের ব্যবসায়ের জন্য বড় অঙ্কের ঋণের প্রয়োজন হলে, তারা জনাব রাহেলার ব্যাংকে যান এবং তিনি যথাসাধ্য সাহায্য সহযোগিতার আশ্বাস দেন। বন্ধু হওয়া সত্ত্বেও জনাব রাহেলা তাদের ঋণ পরিশোধের সক্ষমতা যাচাই-বাছাই করেন এবং পরবর্তীতে ঋণ মঞ্জুরে সহায়তা করেন। এছাড়াও ফাহিম তার ব্যবসায়ের যাবতীয় গুরুত্বপূর্ণ সব দলিল 'মিতালি ব্যাংকে' জমা রাখেন। উক্ত ব্যাংক তার পক্ষে বিভিন্ন চুক্তিতে স্বাক্ষর করেন এবং তাকে ব্যবসায়ের উন্নতির জন্য নানা রকম পরামর্শ দান করেন।",
      "tag": "MB 21",
      "sub_questions": [
        {
          "label": "ক",
          "question": "মুদারাবা কী?",
          "explanation": "ইসলামিক ব্যাংকিং ব্যবসায় গ্রাহককে ব্যবসায়ের মূলধন যোগান দেওয়া এবং শরিক হিসেবে তার মূলধন ব্যবস্থাপনা করাকে মুদারাবা বলা হয়।"
        },
        {
          "label": "খ",
          "question": "কর্মসংস্থান সৃষ্টিতে ব্যাংকের ভূমিকা সংক্ষেপে ব্যাখ্যা করো।",
          "explanation": "ব্যবসায়ে অর্থায়ন ব্যবস্থার মাধ্যমে ব্যাংক কর্মসংস্থান সৃষ্টিতে গুরুত্বপূর্ণ ভূমিকা পালন করে। দেশের বেকারত্ব দূরীকরণের জন্য সরকারকে সাহায্য করা ব্যাংক ব্যবস্থার একটি কাজ। ব্যাংকগুলো সেসব ব্যবসায়িকে অর্থায়ন করতে পারে, যেগুলো অধিক হারে কর্মসংস্থান সৃষ্টি করে। যেমন: মূলধন নির্ভর প্রযুক্তির বদলে শ্রমনির্ভর প্রযুক্তিতে অর্থায়ন করে ব্যাংক অধিকতর কর্মসংস্থান সৃষ্টি করে।"
        },
        {
          "label": "গ",
          "question": "জনাব রাহেলার কার্যাবলির ধরন বিবেচনায় তিনি কোন ব্যাংকের কর্মকর্তা? বর্ণনা করো।",
          "explanation": "জনাব রাহেলার কার্যাবলির ধরন বিবেচনায় তিনি বাণিজ্যিক ব্যাংকের কর্মকর্তা। মুনাফা অর্জনের উদ্দেশে জনগণের সঞ্চিত অর্থ আমানত হিসেবে গ্রহণ এবং সে আমানত হতে ঋণ প্রদান কাজে প্রতিষ্ঠিত ব্যাংককে বাণিজ্যিক ব্যাংক বলা হয়। এ ব্যাংক সুদের বিনিময়ে ঋণ মঞ্জুর করে। তাছাড়া, বাণিজ্যিক ব্যাংক গ্রাহকদের অর্থ ও মল্যবান সম্পদের নিরাপত্তা নিশ্চিত করে। মক্কেলদের ব্যবসায়িক পরামর্শ দেওয়াও বাণিজ্যিক ব্যাংকের কাজ। উদ্দীপকের জনাব রাহেলা স্বনামধন্য 'মিতালি ব্যাংকের' একজন শাখা ব্যবস্থাপক। তার দুই বন্ধু রহিম ও ফাহিমের ব্যবসায়ের জন্য ঋণের প্রয়োজন হয়। জনাব রাহেলা তাদের ঋণ পরিশোধের সক্ষমতা যাচাই করেন এবং ঋণ মঞ্জুরে সহায়তা করেন। তাছাড়া, ফাহিম তার ব্যবসায়ের যাবতীয় গুরুত্বপূর্ণ সব দলিল 'মিতালি ব্যাংকে' জমা রাখেন। মিতালি ব্যাংক ফাহিমের গুরুত্বপূর্ণ সম্পদের নিরাপত্তার ব্যবস্থা করেছে। পাশাপাশি ব্যবসায়িক পরামর্শ দিয়ে 'মিতালি ব্যাংক' ফাহিমের ব্যবসায়ের উন্নতিতে ভূমিকা রাখছে। তাই বলা যায়, কার্যাবলির ধরন বিবেচনায় জনাব রাহেলা বাণিজ্যিক ব্যাংকে কর্মরত আছেন।"
        },
        {
          "label": "ঘ",
          "question": "মি. রহিম ও মি. ফাহিমের ব্যবসায়ে, ব্যাংকিং ব্যবসায়ের নীতিসমূহ মিতালি ব্যাংকের ব্যবস্থাপকের কার্যক্রমেই প্রতিফলিত হয়েছে- মূল্যায়ন করো।",
          "explanation": "মি. রহিম ও মি. ফাহিমের ব্যবসায়ে, ব্যাংকিং ব্যবসায়ের নীতিসমূহের মধ্যে অন্যতম গুরুত্বপূর্ণ নিরাপত্তার নীতি ও সেবার নীতি মিতালি ব্যাংকের ব্যবস্থাপকের মধ্যে প্রতিফলিত হয়েছে। ব্যাংক ব্যবসায়ের একটি গুরুত্বপূর্ণ নীতি গ্রাহকের অর্থ ও ঋণ হিসেবে প্রদত্ত অর্থের নিরাপত্তা বিধান। নিরাপত্তা নিশ্চিত করার জন্য ব্যাংককে খঋণ প্রদানের সময় ঋঋণগ্রহীতার আর্থিক সচ্ছলতা ও সততা বিচার করা এবং পর্যাপ্ত আমানত গ্রহণ করা উচিত। তাছাড়া, গ্রাহকদের বহুবিধ সেবা প্রদান করা ব্যাংকের একটি অন্যতম দায়িত্ব। উদ্দীপকের 'মিতালি ব্যাংকের' ব্যবস্থাপক জনাব রাহেলার দুই প্রিয় বন্ধু ফাহিম ও রহিম। ব্যবসায়ের জন্য তাদের ঋণের প্রয়োজন হলে তারা জনাব রাহেলার শরণাপন্ন হন। জনাব রাহেলা তাদের যথাসাধ্য সাহায্য সহযোগিতার আশ্বাস দেন। পরবর্তীতে তাদের ঋণ পরিশোধের সামর্থ্য নির্ণয়পূর্বক তিনি ঋণ মঞ্জুর করেন। এছাড়াও ব্যাংকটি ফাহিমের গুরুত্বপূর্ণ দলিল সংরক্ষণ এবং তাকে ব্যবসায়িক পরামর্শ প্রদান করে। উদ্দীপকের ব্যাংকটি নিরাপত্তার নীতি অনুসারে রাহেলার বন্ধুদের ঋণ পরিশোধের সক্ষমতা যাচাই-বাছাই করে। এর মাধ্যমে ব্যাংকটি তার গ্রাহকদের আমানতের নিরাপত্তা নিশ্চিত করেছে। তাছাড়া, ব্যাংকটি তার গ্রাহক ফাহিমকে বহুবিধ ব্যাংকিং সেবা প্রদান করেছে। ফাহিমের গুরুত্বপূর্ণ দলিলের সংরক্ষণ করা এবং ব্যবসায়িক উন্নয়নে ফাহিমকে পরামর্শ দেওয়া ব্যাংকটির সেবার নীতির অন্তর্ভুক্ত। তাই বলা যায়, মি. রহিম ও মি. ফাহিমের ব্যবসায়ে, ব্যাংকিং ব্যবসায়ের নীতিসমূহ মিতালি ব্যাংকের ব্যবস্থাপকের কার্যক্রমেই প্রতিফলিত হয়েছে।"
        }
      ]
    },
    {
      "number": "8",
      "uddipok": "'সুরমা' একটি সুপ্রতিষ্ঠিত ব্যাংক। এই ব্যাংকের দেশে শাখা থাকার পাশাপাশি সৌদি আরব, দুবাই, লন্ডন, চায়না আরও অন্যান্য দেশে ব্যাংকিং কার্যাবলি সম্পাদন করে। লাভজনকতা যাচাইয়ের মাধ্যমে এই ব্যাংক তার আমানতের একটি অংশ বিভিন্ন প্রকল্পে বিনিয়োগ করে। যদিও এই ব্যাংকের প্রধান উদ্দেশ্য মুনাফা অর্জন, তথাপি এটি শিক্ষা ক্ষেত্রে অনগ্রসরতা দূরীকরণের লক্ষে শিক্ষাবৃত্তি প্রদান করে এবং প্রতি বছর পরিবেশ দূষণ প্রতিরোধে গুরুত্বপূর্ণ ভূমিকা পালন করে। তাদের এসব অগ্রগতির কারণে গ্রাহক সন্তুষ্টি বৃদ্ধি পাচ্ছে এবং গ্রাহকরা সঞ্চয়ে বেশি আকৃষ্ট হচ্ছে। বর্তমানে 'সুরমা ব্যাংকের' আমানত আগের চেয়ে দ্বিগুণ হয়ে গেছে, যা দেশের জাতীয় আয় বৃদ্ধিতে ভূমিকা রাখছে।",
      "tag": "MB 21",
      "sub_questions": [
        {
          "label": "ক",
          "question": "LC কী?",
          "explanation": "যে পত্রের মাধ্যমে ব্যাংক আমদানিকারকের পক্ষে এবং রপ্তানিকারকের অনুকূলে অর্থ পরিশোধের নিশ্চয়তা দেয় তাকে প্রত্যয়পত্র বা LC (Letter of Credit) বলা হয়।"
        },
        {
          "label": "খ",
          "question": "দ্রব্যমূল্য বৃদ্ধি পাওয়ার মূল কারণ ব্যাখ্যা করো।",
          "explanation": "চাহিদার তুলনায় পণ্যের যোগান কম হলে দ্রব্যমূল্য বৃদ্ধি পায়। বাজারে কোনো পণ্য কিনতে ইচ্ছুক ব্যক্তিদের পণ্যের প্রতি চাহিদা রয়েছে। আবার ব্যবসায় প্রতিষ্ঠান জনগণের চাহিদা পূরণে পণ্যের যোগান (সরবরাহ) দেয়। চাহিদা ও যোগান স্থিতিশীল থাকলে পণ্যের মূল্যস্তরও স্থিতিশীল থাকে। চাহিদার তুলনায় যোগান কম হলে মানুষ বেশি দামে পণ্য কিনতে ইচ্ছুক হয়। এর ফলে দ্রব্যমূল্য বৃদ্ধি পায়।"
        },
        {
          "label": "গ",
          "question": "অঞ্চলভিত্তিক শ্রেণিকরণে 'সুরমা ব্যাংক' কোন ধরনের ব্যাংক? বর্ণনা করো।",
          "explanation": "অঞ্চলভিত্তিক শ্রেণিকরণে সুরমা ব্যাংক হলো আন্তর্জাতিক ব্যাংক। একটি দেশের জাতীয় সীমানার বাহিরে ব্যাংকিং ব্যবসায় পরিচালনা করার উদ্দেশ্যে যে ব্যাংকের শাখা আন্তর্জাতিক পর্যায়ে ছড়িয়ে থাকে তাকে আন্তর্জাতিক ব্যাংক বলা হয়। উদ্দীপকে 'সুরমা' একটি প্রতিষ্ঠিত ব্যাংক। এই ব্যাংকের দেশের বিভিন্ন অঞ্চলে শাখা আছে। পাশাপাশি ব্যাংকটি সৌদি আরব, দুবাই, লন্ডন, চায়না আরও অন্যান্য দেশে ব্যাংকিং কার্যাবলি সম্পাদন করে। সুরমা ব্যাংকের কার্যক্রম কেবল দেশের সীমানার মধ্যেই সীমাবদ্ধ নয়। বরং, ব্যাংকটি দেশের বাহিরে শাখা স্থাপনের মাধ্যমে ব্যাংকিং ব্যবসায় পরিচালনা করছে। তাই সুরমা ব্যাংকটির বৈশিষ্ট্য বিবেচনায় বলা যায়, ব্যাংকটি অঞ্চলভিত্তিক শ্রেণিকরণে একটি আন্তর্জাতিক ব্যাংক।"
        },
        {
          "label": "ঘ",
          "question": "ব্যাংকের মালিক ও সরকারের উদ্দেশ্য বাস্তবায়নের লক্ষে, 'সুরমা ব্যাংকের' পদক্ষেপসমূহ উদ্দীপকের আলোকে বিশ্লেষণ করো।",
          "explanation": "উদ্দীপকে 'সুরমা ব্যাংক' ব্যাংকের মালিকের উদ্দেশ্য বাস্তবায়নের লক্ষ্যে মুনাফা অর্জন ও সামাজিক অবদান এবং সরকারের উদ্দেশ্য বাস্তবায়নের লক্ষ্যে মূলধন গঠনে কাজ করছে। ব্যাংকের মালিক, অংশীদার ও শেয়ারহোল্ডারদের সঞ্চিত অর্থের সঠিক বিনিয়োগ করা ব্যাংকের একটি উদ্দেশ্য। এই উদ্দেশ্য যথাযথ পালন করতে ব্যাংকের কাঙ্ক্ষিত হারে মুনাফা অর্জন করা প্রয়োজন। পাশাপাশি বিভিন্ন সামাজিক কর্মকান্ডের মাধ্যমে এবং অর্জিত মুনাফার একটি অংশ সামাজিক উন্নয়নে ব্যয় করা ব্যাংকের একটি উদ্দেশ্য। তাছাড়া সমাজের ক্ষুদ্র ক্ষুদ্র সঞ্চয়কে আমানতের মাধ্যমে সংগ্রহ করে মূলধন গঠন করাও ব্যাংকের দায়িত্ব। উদ্দীপকের সুরমা ব্যাংক লাভজনকতা যাচাইয়ের মাধ্যমে তার আমানতের একটি অংশ বিভিন্ন প্রকল্পে বিনিয়োগ করে। যদিও এই ব্যাংকের প্রধান উদ্দেশ্য মুনাফা অর্জন। কিন্তু ব্যাংকটি শিক্ষা ক্ষেত্রে অনগ্রসরতা দূর করতে শিক্ষাবৃত্তি প্রদান করে। আবার প্রতি বছর পরিবেশ দূষণ প্রতিরোধে ভূমিকা পালন করে। তাছাড়া ব্যাংকটি দেশের জাতীয় আয় বৃদ্ধিতে ভূমিকা রাখছে। উদ্দীপকে সুরমা ব্যাংক লাভজনকতা যাচাইয়ের মাধ্যমে বিভিন্ন প্রকল্পে বিনিয়োগ করার মাধ্যমে ব্যাংকের মালিক ও ব্যবস্থাপনা কর্তৃপক্ষের মুনাফা অর্জনের উদ্দেশ্যটি পূরণ করছে। অন্যদিকে শিক্ষা ক্ষেত্রে উন্নতির জন্য শিক্ষাবৃত্তি প্রদান ও পরিবেশ দূষণ প্রতিরোধের কার্যক্রমগুলো ব্যাংকের মালিক ও ব্যবস্থাপনা কর্তৃপক্ষের সামাজিক অবদানের উদ্দেশ্য পূরণ করছে। তাছাড়া সুরমা ব্যাংক-এর অগ্রগতির কারণে গ্রাহক সন্তুষ্টি বৃদ্ধি পাচ্ছে ও গ্রাহকরা সঞ্চয়ে বেশি আকৃষ্ট হচ্ছে। এতে ব্যাংকের আমানতের পাশাপাশি দেশের জাতীয় আয় বৃদ্ধি পাচ্ছে। ফলে ব্যাংকের সরকার ও রাষ্ট্রীয় পক্ষের মূলধন গঠনের উদ্দেশ্যও পূরণ হচ্ছে। সুতরাং, ব্যাংকের মালিক ও সরকারের উদ্দেশ্য বাস্তবায়নের লক্ষ্যে 'সুরমা ব্যাংকের' পদক্ষেপসমূহ যথার্থ হয়েছে।"
        }
      ]
    },
    {
      "number": "9",
      "uddipok": "বর্তমানে 'মডার্ন' একটি জনপ্রিয় ব্যাংক। মি. রাশেদ এই ব্যাংকের বিশ্বস্ত গ্রাহক। রাশেদ সাহেব উক্ত ব্যাংকে ১০ লক্ষ টাকা ঋণের জন্য আবেদন করেন এবং ঋণ যথাসময়ে মঞ্জুর হয়। উক্ত ঋণের টাকা মি. রাশেদ ব্যাংকে একটি হিসাব খুলে উক্ত হিসাবের মাধ্যমে উত্তোলন করেন। এছাড়া মি. রাশেদ বিদেশ থেকে পণ্য ক্রয়ের সময় উক্ত ব্যাংক তার পক্ষে অর্থ প্রদানের নিশ্চয়তা দিয়ে থাকে। বর্তমানে এই ব্যাংক তার কর্মীদের দক্ষতা বৃদ্ধিকল্পে প্রশিক্ষণের ব্যবস্থা করে। 'মডার্ন ব্যাংক' নতুন নতুন পণ্য ও সেবা গ্রাহকের সামনে উপস্থাপনের মাধ্যমেও গ্রাহকদের আকৃষ্ট করে।",
      "tag": "MB 21",
      "sub_questions": [
        {
          "label": "ক",
          "question": "পরিশোধিত মূলধন কী?",
          "explanation": "কোম্পানি প্রতিষ্ঠায় অনুমোদিত মূলধনের যে অংশ শেয়ারহোল্ডাররা পরিশোধ করে তাকে পরিশোধিত মূলধন বলে।"
        },
        {
          "label": "খ",
          "question": "জীবনযাত্রার মানোন্নয়নে ব্যাংক কীভাবে সহায়তা করে? ব্যাখ্যা করো।",
          "explanation": "বাণিজ্যিক ব্যাংক বিভিন্ন ধরনের নতুন নতুন পণ্য ও সেবা সৃষ্টি করে জনগণের জীবনযাত্রার মান উন্নয়ন করছে। এটিএম মেশিন থেকে দিন-রাত ২৪ ঘণ্টা যেকোনো সময় নগদ টাকা উত্তোলন করা যায়। ক্রেডিট কার্ড দিয়ে একটি নির্দিষ্ট সময় পর্যন্ত গ্রাহক নগদ টাকা ছাড়াই পণ্য কিনতে পারে। মোবাইল ও ইন্টারনেট ব্যাংকিং-এর মাধ্যমে ঘরে বসেই ব্যাংকিং কাজ করা যাচ্ছে। এসব আধুনিক ব্যাংকিং সেবা মানুষের জীবনযাত্রার মান উন্নয়নে ভূমিকা রাখছে।"
        },
        {
          "label": "গ",
          "question": "রাশেদের ঋণ গ্রহণের মাধ্যমে, 'মডান ব্যাংকের কোন কাজটি সম্পাদিত হয়েছে? বর্ণনা করো।",
          "explanation": "রাশেদের ঋণগ্রহণের মাধ্যমে 'মডার্ণ ব্যাংক বাণিজ্যিক ব্যাংকের ঋণ মঞ্জুর ও ঋণ আমানত সৃষ্টির কাজটি করেছে। বাণিজ্যিক ব্যাংক জনগণের সঞ্চিত অর্থ বিভিন্ন হিসাবের মাধ্যমে আমানত হিসেবে গ্রহণ করে। ঋণ মঞ্জুরের বিভিন্ন বিষয় বিচার বিশ্লেষণ করে বাণিজ্যিক ব্যাংক সংগৃহীত আমানত ঋণ হিসেবে বিনিয়োগ করে। আবার ঋণ দেওয়ার সময় সরাসরি নগদ অর্থ হিসেবে না দিয়ে ব্যাংক হিসাবের মাধ্যমে ঋণ প্রদান করে। এভাবে প্রদত্ত ঋণ থেকে আমানতের সৃষ্টি হয়। উদ্দীপকের মডার্ণ ব্যাংক একটি জনপ্রিয় ব্যাংক। মি. রাশেদ এই ব্যাংকের বিশ্বস্ত গ্রাহক। রাশেদ সাহেব উক্ত ব্যাংকে ১০ লক্ষ টাকা ঋণের জন্য আবেদন করেন। ঋণ যথাসময়ে মঞ্জুর হয়। উক্ত ঋণের টাকা মি. রাশেদ ব্যাংকে একটি হিসাব খুলে উক্ত হিসাবের মাধ্যমে উত্তোলন করেন। ঋণ প্রদানের মাধ্যমে ব্যাংকটি বাণিজ্যিক ব্যাংকের প্রধান কার্যাবলির অন্তর্গত ঋণ মঞ্জুরের কার্যক্রমটি সম্পন্ন করেছে। আবার, ব্যাংকটি মি. রাশেদকে ব্যাংক হিসাবের মাধ্যমে ঋণের অর্থ উত্তোলনের সুযোগ দিয়ে ঋণ আমানতের সৃষ্টি করেছে। অর্থাৎ, রাশেদের ঋণগ্রহণের মাধ্যমে মডার্ণ ব্যাংকের ঋণ মঞ্জুর ও ঋণ আমানত সৃষ্টির কাজটি সম্পাদিত হয়েছে।"
        },
        {
          "label": "ঘ",
          "question": "উদ্দীপকের আলোকে ব্যাংকের আয়ের ও ব্যয়ের খাতগুলোর তুলনামূলক বিশ্লেষণ করো।",
          "explanation": "উদ্দীপকের মডার্ণ ব্যাংক ব্যবসায় পরিচালনার জন্য বিভিন্ন উৎস হতে আয় করে যা বিভিন্ন খাতে ব্যয় করে। বাণিজ্যিক ব্যাংক মুনাফা অর্জনের উদ্দেশ্যে ব্যাংকিং কার্যক্রম পরিচালনা করে। সুষ্ঠুভাবে ব্যাংকিং কার্যক্রম পরিচালনার জন্য ব্যাংকটিকে যেমন আয় করতে হয় তেমন ব্যয়ও করতে হয়। ঋণের সুদ, বিনিয়োগ, বিল বাট্টাকরণ, লকার ভাড়া, বৈদেশিক বিনিময়, প্রত্যয়পত্র ইস্যু ইত্যাদি বাণিজ্যিক ব্যাংকের আয়ের খাত। একইভাবে আমানতের ওপর সুদ প্রদান, নিরীক্ষকের বিল, বিমা প্রিমিয়াম, শুল্ক ও কর ইত্যাদি ব্যাংকটির ব্যয়ের খাত। উদ্দীপকের মি. রাশেদ মডার্ণ ব্যাংকের একজন গ্রাহক। তিনি বিদেশ থেকে পণ্য কেনার সময় উক্ত ব্যাংক তার পক্ষে অর্থ প্রদানের নিশ্চয়তা দিয়ে থাকে। বর্তমানে এই ব্যাংক তার কর্মীদের দক্ষতা বৃদ্ধির জন্য প্রশিক্ষণের ব্যবস্থা করেছে। ব্যাংকটি নতুন নতুন পণ্য ও সেবা গ্রাহকদের সামনে উপস্থাপনের মাধ্যমেও গ্রাহকদের আকৃষ্ট করে। উদ্দীপকের মডার্ণ ব্যাংক পণ্য আমদানির সময় মি. রাশেদের পক্ষে অর্থ প্রদানের যে নিশ্চয়তা দেয় তা হলো প্রত্যয়পত্র। প্রত্যয়পত্র ইস্যুর মাধ্যমে ব্যাংক কমিশন আদায় করে যা ব্যাংকের আয়ের একটি উৎস। ব্যাংকটি কর্মীদের প্রশিক্ষণ বাবদ যে খরচ করে তা ব্যাংকের ব্যয়ের খাত। তাছাড়া ব্যাংকটি নতুন নতুন পণ্য ও সেবা সৃষ্টি করে, যেমন-ব্যাংক ড্রাফট, ট্রাভেলারস চেক ইত্যাদি। ব্যাংক এসব থেকে কমিশন হিসেবেও প্রচুর আয় করে থাকে। অন্যদিকে, ব্যাংকের আয়ের প্রধান উৎস হলো ঋণের সুদ। ব্যাংকটি মি. রাশেদের মতে গ্রাহকদের ঋণ দিয়ে এর বিপরীতে সুদ উপার্জন করে।"
        }
      ]
    },
    {
      "number": "10",
      "uddipok": "রনি ও জনি দু'জন ক্ষুদ্র ব্যবসায়ী। রনির অতিরিক্ত মূলধনের দরকার হলে তিনি তার অফিসের পাশে 'শাপলা ব্যাংক' হতে ৫০ হাজার টাকা ঋণ নেন। তিনি ব্যবসায়ের প্রয়োজনে ঢাকায় গেলে শাপলা ব্যাংকের মতিঝিল কার্যালয় হতে উক্ত টাকা উত্তোলন করেন। অন্যদিকে, তার বন্ধু জনি নিজস্ব জমিতে সবজি চাষ করেন। কিন্তু সবজি বিক্রি করে ন্যায্যমূল্য না পাওয়ায় তিনি খুব হতাশ হন। তাই তিনি আরও কয়েক শ্রেণির চাষীদের একত্রিত করে একটি সংগঠন করেন। জনি তার আরও একটি জমিতে চাষের জন্য তাদেরই প্রতিষ্ঠিত সংগঠন 'টগর ব্যাংক' থেকে ২ লক্ষ টাকা ঋণ নেন। 'টগর ব্যাংকের' মুখ্য উদ্দেশ্য হলো সদস্যগণের আর্থ-সামাজিক উন্নয়ন এবং নিম্নবিত্তদের সহজ শর্তে ঋণ প্রদান। বর্তমানে জনি একজন সফল ব্যবসায়ী।",
      "tag": "MB 21",
      "sub_questions": [
        {
          "label": "ক",
          "question": "একক ব্যাংক কী?",
          "explanation": "যে ব্যাংকের কার্যাবলি শুধু একটি নির্দিষ্ট স্থানে সম্পাদিত হয় তাকে একক ব্যাংক বলা হয়।"
        },
        {
          "label": "খ",
          "question": "ব্যাংক কীভাবে অর্থের নিরাপত্তা দিয়ে থাকে? ব্যাখ্যা করো।",
          "explanation": "ঋণগ্রহীতার আর্থিক সামর্থ্য যাচাইয়ের মাধ্যমে ব্যাংক অর্থের নিরাপত্তা দিয়ে থাকে। ব্যাংক ব্যবসায়ের একটি গুরুত্বপূর্ণ নীতি হলো গ্রাহকের অর্থ ও ঋণ হিসাবে প্রদত্ত অর্থের নিরাপত্তা বিধান। নিরাপত্তা নিশ্চিত করার জন্য ব্যাংক ঋণ প্রদানের সময় ঋণগ্রহীতার আর্থিক স্বচ্ছলতা ও সততা বিচার করে। পাশাপাশি ঋণ প্রদানের সময় ব্যাংক পর্যাপ্ত জামানতও গ্রহণ করে থাকে।"
        },
        {
          "label": "গ",
          "question": "কাঠামোভিত্তিক শ্রেণিকরণে 'শাপলা ব্যাংক' কোন ধরনের ব্যাংক? ব্যাখ্যা করো।",
          "explanation": "কাঠামোভিত্তিক শ্রেণিকরণে 'শাপলা ব্যাংক' একটি শাখা ব্যাংক। এ ধরনের ব্যাংক একটি প্রধান কার্যালয়ের অধীনে দেশের অভ্যন্তরে ও দেশের বাহিরে শাখা স্থাপনের মাধ্যমে ব্যাংকিং কার্যাবলি সম্পাদন করা হয়। শাখা ব্যাংকের আলাদা কোনো সত্তা থাকে না। একটি অফিসের প্রতিনিধি হিসেবে শাখা ব্যাংকগুলো তাদের কার্যাবলি সম্পাদন করে থাকে। উদ্দীপকে রনি একজন ক্ষুদ্র ব্যবসায়ী। রনির অতিরিক্ত মূলধনের প্রয়োজন হলে তিনি অফিসের পাশে 'শাপলা ব্যাংক' থেকে ৫০ হাজার টাকা ঋণ নেন। তিনি ব্যবসায়ের প্রয়োজনে ঢাকায় গেলে শাপলা ব্যাংক-এর মতিঝিল কার্যালয় থেকে উক্ত টাকা উত্তোলন করেন। শাপলা ব্যাংক-এর বিভিন্ন স্থানে কার্যালয় আছে। তিনি এক কার্যালয় থেকে ঋণ গ্রহণ করেও অন্য কার্যালয় থেকে তা উত্তোলন করতে পারছেন। কার্যালয়গুলো হলো শাপলা ব্যাংক-এর প্রধান অফিসের প্রতিনিধি। তাই বলা যায়, শাপলা ব্যাংক শাখা ব্যাংকিং কার্যক্রম পরিচালনা করছে।"
        },
        {
          "label": "ঘ",
          "question": "জনির ব্যবসায় সফলতায় উদ্দীপকে উল্লিখিত 'টগর ব্যাংক'-এর ভূমিকা মূল্যায়ন করো।",
          "explanation": "জনির ব্যবসায় সফলতায় উদ্দীপকে উল্লিখিত 'টগর ব্যাংক'-এর মতো সমবায় ব্যাংকের ভূমিকা অপরিসীম। সমবায়ের নীতি ও আইন অনুযায়ী গঠিত ও পরিচালিত হয় সমবায় ব্যাংক। এ ব্যাংক সদস্যদের অর্থনৈতিক কল্যাণের জন্য কম সুদে ঋণ প্রদান করে। মুনাফা অর্জন নয়, বরং সদস্যদের আর্থিক কল্যাণই এ ব্যাংকের মূল উদ্দেশ্য। উদ্দীপকে জনি তার নিজস্ব জমিতে সবজি চাষ করেন। কিন্তু সবজি বিক্রি করে ন্যায্যমূল্য না পাওয়ায় তিনি খুব হতাশ হন। তাই তিনি আরও কয়েক শ্রেণির চাষীদের একত্রিত করে একটি সংগঠন করেন। তাদের প্রতিষ্ঠিত সংগঠন 'টগর ব্যাংক'-এর মুখ্য উদ্দেশ্য হলো সদস্যদের আর্থ-সামাজিক উন্নয়ন এবং নিম্নবিত্তদের সহজ শর্তে ঋণ প্রদান। উদ্দীপকে টগর ব্যাংক তার সদস্যদের আর্থিক কল্যাণকেই প্রাধান্য দেয়। জনাব জনির চাষের জন্য ঋণ প্রয়োজন হলে টগর ব্যাংক থেকে তিনি ২ লক্ষ টাকা ঋণ নেন। এক্ষেত্রে তিনি কম সুদে ও সহজ শর্তে ঋণ সুবিধা পান। ফলে তিনি সফলভাবে তার চাষের ব্যবসায়টি পরিচালনা করতে সক্ষম হন। অন্য কোনো ব্যাংক থেকে ঋণ নিতে হলে তাকে বেশি সুদে ঋণ নিতে হতো কিংবা পর্যাপ্ত জামানত রেখে ঋণ নিতে হতো। এ ব্যবস্থা তার মতো চাষীদের জন্য কষ্টসাধ্য হতো। কিন্তু টগর ব্যাংক-এর মতো সমবায় ব্যাংকের কারণেই তিনি সহজে ঋণ সুবিধা পেয়েছেন। তাই বলা যায়, জনির ব্যবসায় সফলতায় উদ্দীপকে উল্লিখিত টগর ব্যাংক-এর ভূমিকা অনস্বীকার্য।"
        }
      ]
    },
    {
      "number": "11",
      "uddipok": "কয়েক বছর ধরে 'ক' ও 'খ' ব্যাংকের মুনাফার হার কমে যাওয়ায়, উক্ত ব্যাংক 'গ' ব্যাংকের সাথে একত্রিত হয়ে 'রূপসী ব্যাংক' নামে আত্মপ্রকাশ করে। 'রূপসী ব্যাংক' মার্চ মাসে তার আয়ের বেশিরভাগ অংশ দিয়ে 'রাজনা প্রকল্পে' বিনিয়োগ করে। চলতি বছরের আগস্ট মাসে তার দুজন গ্রাহক বড় অঙ্কের টাকা উত্তোলন করতে চাইলে 'রূপসী ব্যাংক' তার তাৎক্ষণিকভাবে প্রদান করতে ব্যর্থ হয়। তবে উক্ত ব্যাংকটি ডেবিট কার্ড, ক্রেডিট কার্ড, ভিসা কার্ড ও এসএমএস ব্যাংকিং-এর মাধ্যমে গ্রাহক সন্তুষ্টি অর্জন করে এবং গ্রাহকের সব হিসাবের গোপনীয়তা রক্ষার ব্যাপারে বিশ্বস্ততা অর্জন করে।",
      "tag": "MB 21",
      "sub_questions": [
        {
          "label": "ক",
          "question": "সংরক্ষিত তহবিল কী?",
          "explanation": "প্রতি বছর মুনাফার যে অংশ শেয়ারহোল্ডার বা মালিকগণের মধ্যে বণ্টন না করে ভবিষ্যতের জন্য সঞ্চয় করে রাখা হয় তাকে সংরক্ষিত তহবিল বলা হয়।"
        },
        {
          "label": "খ",
          "question": "ব্যাংকিং কার্যক্রমে বিশ্বস্ততা কেন প্রয়োজন? ব্যাখ্যা করো।",
          "explanation": "গ্রাহকদের আস্থা অর্জনের জন্য ব্যাংকিং কার্যক্রমে বিশ্বস্ততা প্রয়োজন। দক্ষ ব্যাংক ব্যবসায়ের পূর্বশর্ত হলো ব্যাংকের ওপর গ্রাহকদের আস্থা। এই আস্থা অর্জনের জন্য ব্যাংক সততা ও বিশ্বস্ততার নীতি অবলম্বন করে থাকে। এই আস্থার বলেই গ্রাহক তাদের অর্থ ও মূল্যবান সম্পদ (লকার সেবা) ব্যাংকের কাছে জমা রাখে। বিশ্বস্ততার ঘাটতি হলে ব্যাংক গ্রাহকের আস্থা হারাবে। ফলে গ্রাহক সংখ্যা ও মুনাফা উভয়ই কমে যাবে। তাই ব্যাংকিং কার্যক্রমে বিশ্বস্ততা খুবই জরুরি।"
        },
        {
          "label": "গ",
          "question": "কাঠামোভিত্তিক শ্রেণিবিন্যাস বিবেচনায় উদ্দীপকের 'রূপসী ব্যাংক' কোন ধরনের ব্যাংক? বর্ণনা করো।",
          "explanation": "কাঠামোভিত্তিক শ্রেণিবিন্যাস বিবেচনায় উদ্দীপকে 'রূপসী ব্যাংক' একটি গ্রুপ ব্যাংক। দুই বা ততোধিক ব্যাংক একটি হোল্ডিং কোম্পানির অধীনে একত্রিত হয়ে উক্ত কোম্পানি দ্বারা নিয়ন্ত্রিত ও পরিচালনার মাধ্যমে ব্যাংকিং কার্যাবলি সম্পাদন করাকে গ্রুপ ব্যাংক বলা হয়। এক্ষেত্রে একটি বৃহৎ ব্যাংক অন্য একটি বা কয়েকটি দুর্বল ব্যাংকের অধিকাংশ শেয়ার ক্রয় করে। ফলে দুর্বল ব্যাংকটি বৃহৎ ব্যাংকের অধীনস্থ হিসেবে আত্মপ্রকাশ করে। উদ্দীপকে 'ক' ও 'খ' দুটি ব্যাংক। গত কয়েক বছর ধরে তাদের মুনাফার হার কমে যাচ্ছে। তাই তারা 'গ' ব্যাংকের সাথে একত্রিত হয়ে ব্যাংকিং কার্যক্রম পরিচালনা করার সিদ্ধান্ত নিল। পরবর্তীতে 'ক' ও 'খ' ব্যাংক, 'গ' ব্যাংকের সাথে একত্রিত হয়ে রূপসী ব্যাংক নামে আত্মপ্রকাশ করে। এখানে 'ক' ও 'খ' হলো দুর্বল ব্যাংক। অন্যদিকে, 'গ' ব্যাংক হলো তুলনামূলকভাবে শক্তিশালী ব্যাংক। তাই 'ক' ও 'খ' ব্যাংক, 'গ' ব্যাংকের অধীনে ব্যাংকিং কার্যক্রম চালানোর সিদ্ধান্ত নেয়। এক্ষেত্রে 'ক' ও 'খ' ব্যাংক, 'গ' ব্যাংক দ্বারা পরিচালিত ও নিয়ন্ত্রিত হবে। তাই বলা যায়, কাঠামোভিত্তিক শ্রেণিবিন্যাস বিবেচনায় উদ্দীপকে রূপসী ব্যাংক হলো গ্রুপ ব্যাংক।"
        },
        {
          "label": "ঘ",
          "question": "ব্যাংকিং ব্যবসায়ের নীতিমালার আলোকে 'রূপসী ব্যাংকের কার্যক্রম মূল্যায়ন করো।",
          "explanation": "উদ্দীপকের রূপসী ব্যাংক তারল্যের নীতি লঙ্ঘন করলেও সেবার নীতি ও গোপনীয়তার নীতি অনুসরণ করেছে। গ্রাহকের চেকের অর্থ ব্যাংক কর্তৃক পরিশোধের সামর্থ্য ধরে রাখার জন্য পর্যাপ্ত তরল অর্থ সংরক্ষণ করার নীতিকেই তারল্যের নীতি বলা হয়।সেবার নীতি অনুসারে, ব্যাংক গ্রাহকদের বহুমুখী সুযোগ-সুবিধা প্রদান করে থাকে। অন্যদিকে, গোপনীয়তার নীতি হলো মক্কেলদের গুরুত্বপূর্ণ তথ্যের গোপনীয়তা রক্ষা করা। উদ্দীপকে রূপসী ব্যাংক মার্চ মাসে তার আয়ের বেশিরভাগ অংশ দিয়ে 'রাজনা প্রকল্পে' বিনিয়োগ করে। চলতি বছরের আগস্ট মাসে তার দুজন গ্রাহক বড় অঙ্কের টাকা উত্তোলন করতে চাইলে 'রূপসী ব্যাংক' তা তাৎক্ষণিকভাবে প্রদান করতে ব্যর্থ হয়। তবে উক্ত ব্যাংকটি ডেবিট কার্ড, ক্রেডিট কার্ড ইত্যাদির মাধ্যমে গ্রাহক সন্তুষ্টি অর্জন করে। পাশাপাশি ব্যাংকটি গ্রাহকের সব হিসাবের গোপনীয়তা রক্ষার ব্যাপারে বিশ্বস্ততা অর্জন করে। উদ্দীপকে রূপসী ব্যাংক রাজনা প্রকল্পে বিনিয়োগের ক্ষেত্রে তারল্যের নীতি অনুসরণ না করে আয়ের বেশিরভাগ অংশই বিনিয়োগ করে। এর ফলে ব্যাংকটি তারল্য সংকটের সম্মুখীন হয়। ফলে গ্রাহক অর্থ উত্তোলনে ব্যর্থ হয়। তবে ব্যাংকটি সেবার নীতি অনুসরণের মাধ্যমে গ্রাহকদের বহুবিধ ব্যাংকিং সেবা; যেমন: ভিসা কার্ড, এসএমএস ব্যাংকিং, ডেবিট কার্ড, ক্রেডিট কার্ড ইত্যাদি প্রদান করে। পাশাপাশি ব্যাংকটি গ্রাহকের সব হিসাবের গোপনীয়তা রক্ষার মাধ্যমে ব্যাংকের গোপনীয়তার নীতি অনুসরণ করছে। তাই বলা যায়, রূপসী ব্যাংক তার ব্যাংকিং কার্যক্রম পরিচালনার ক্ষেত্রে তারল্যের নীতি অনুসরণ না করলেও সেবার নীতি ও গোপনীয়তার নীতি অনুসরণ করেছে।"
        }
      ]
    }
  ]
}