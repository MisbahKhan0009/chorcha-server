{
  "title": "যশোর বোর্ড ২০২৩",
  "subtitle": "ফিন্যান্স ও ব্যাংকিং (11)",
  "questions": [
    {
      "number": "1",
      "uddipok": "মিজান সাহেব ও তার দুইজন বন্ধু মিলে একটি ব্যবসায় পরিচালুনা করেন। তাদের ব্যবসায়ে অর্থ সংকট দেখা দেয়। তখন তারা নিজ তহবিল ও ব্যাংক ঋণ নিয়ে ব্যবসায় পরিচালনা করেন। ব্যবসায়ের লাভ-ক্ষতি তারা সমানভাবে বণ্টন করেন। কিন্তু মূলধনের যথাযথ ব্যবহার না করার ফলে ব্যবসায়টি তেমন, লাভজনক হচ্ছে না এবং ঋণের সুদ পরিশোধ করতে পারছে না।",
      "tag": "JB 23",
      "sub_questions": [
        {
          "label": "ক",
          "question": "পারিবারিক অর্থায়ন কী?",
          "explanation": "পরিবারের জন্য পরিকল্পনামাফিক উৎস নির্ধারণ ও তার ব্যবহারকে পারিবারিক অর্থায়ন বলে।"
        },
        {
          "label": "খ",
          "question": "আয় সিদ্ধান্ত বলতে কী বোঝায়? ব্যাখ্যা করো।",
          "explanation": "কোম্পানির প্রয়োজনীয় মূলধন তহবিল সংগ্রহ করার সিদ্ধান্তকেই অর্থায়নের বা আয় সিদ্ধান্ত বলে ব্যবসায়ের প্রয়োজনে মালিককে বিভিন্ন উৎস থেকে বিভিন্ন মেয়াদভিত্তিক ভিন্ন ভিন্ন (যেমন: স্থায়ী মূলধন ও চলতি মূলধন) মূলধন সংগ্রহ করতে হয়। প্রয়োজন অনুযায়ী তহবিল সংগ্রহের জন্য মালিক আর্থিক ব্যবস্থাপনার কৌশল (মূলধন ব্যবস্থাপনা, ঋণ ব্যবস্থাপনা) অবলম্বন করে মূলধন ও ঋণের মধ্যে ভারসাম্য রক্ষা করে অর্থায়ন সিদ্ধান্ত গ্রহণ করে।"
        },
        {
          "label": "গ",
          "question": "উদ্দীপকে উল্লিখিত কার্যাবলি কোন ধরনের অর্থায়ন? ব্যাখ্যা করো।",
          "explanation": "উদ্দীপকে উল্লিখিত কার্যাবলি হলো ব্যবসায় অর্থায়ন। মুনাফা অর্জনের উদ্দেশ্যে গঠিত প্রতিষ্ঠানের জন্য এ ধরনের অর্থায়ন করা হয়। ব্যবসায় প্রতিষ্ঠান তার তহবিল সংগ্রহ ও বিনিয়োগের-জন্য এ ধরনের অর্থায়ন প্রক্রিয়া' ব্যবহার' করে। অর্থায়নের সবচেয়ে 'গুরুত্বপূর্ণ ধরন হচ্ছে ব্যবসায় অর্থায়ন। উদ্দীপকে মিজান সাহেব ও তার দুইজন বন্ধু একত্রে একটি ব্যবসায় পরিচালনা করেন। তাদের ব্যবসায়ে অর্থ সংকট দেখা দিলে তারা নিজ তহবিল ও ব্যাংক থেকে ঋণ নিয়ে ব্যবসায় পরিচালনা করেন। তারা লাভ-ক্ষতি সমানভাবে বণ্টন করেন। তাদের ব্যবসায়ের মূল লক্ষ্য ছিল মুনাফা অর্জন। আর মুনাফা অর্জনের উদ্দেশ্যে অর্থায়ন করলে তাকে ব্যবসায় অর্থায়ন বলা হয়। তাই বলা যায়, উদ্দীপকে মিজান সাহেব ও তার দুইজন বন্ধুর কার্যাবলি ব্যবসায় অর্থায়নের অন্তর্ভুক্ত।"
        },
        {
          "label": "ঘ",
          "question": "মিজান সাহেব ও তার বন্ধুরা কোন নীতিটি অনুসরণ করলে সুষ্ঠুভাবে ব্যবসায় পরিচালনা করতে পারতেন? উদ্দীপকের আলোকে বিশ্লেষণ করো।",
          "explanation": "উদ্দীপকে মিজান সাহেব ও তার বন্ধুরা অর্থায়নের উপযুক্ততার নীতিটি অনুসরণ করলে সুষ্ঠুভাবে ব্যবসায় পরিচালনা করতেপারতেন। এ নীতি অনুযায়ী চলতি মূলধন স্বল্পমেয়াদি উৎস থেকে সংগ্রহ করা হয়। কাঁচামাল ক্রয়, বেতন প্রদান ইত্যাদি চলতি মূলধনের উদাহরণ। অপরদিকে, দীর্ঘমেয়াদি উৎস থেকে স্থায়ী মূলধন আনা হয়। মেশিন ক্রয়, দালানকোঠা নির্মাণ ইত্যাদি স্থায়ী মূলধনের উদাহরণ। উদ্দীপকে মিজান সাহেব ও তার দুই বন্ধু একত্রে একটি ব্যবসায় পরিচালনা করেন। তাদের ব্যবসায়ে অর্থ সংকট দেখা দিলে তারা নিজতহবিল ও ব্যাংক থেকে ঋণ নিয়ে ব্যবসায় পরিচালনা করেন। কিন্তুতারা মূলধনের সঠিক ব্যবহার করতে পারেননি। ফলে ব্যবসায়টি তেমন লাভজনক হচ্ছে না। এমতাবস্থায়, ঋণের সুদ পরিশোধ করতেও সমস্যা দেখা দিচ্ছে। উপযুক্ততার নীতি অনুযায়ী স্বল্পমেয়াদি প্রয়োজনে চলতি মূলধন থেকেঅর্থসংস্থান করা উচিত। কারণ, এ অর্থায়নে ঋণের সুদ কম হয়।আবার বিক্রয়লব্ধ অর্থ দিয়ে ঋণ পরিশোধ করা যায়। অন্যদিকে, স্থায়ীমূলধনের প্রয়োজনে দীর্ঘমেয়াদি উৎস থেকে অর্থায়ন করা উচিত। কারণ এ অর্থায়নে ঋণের সুদের হার বেশি হয়। দীর্ঘমেয়াদি উৎস থেকে ঋণনিয়ে চলতি মূলধনের প্রয়োজন মিটালে ঋণ পরিশোধের ঝুঁকি তৈরি হয়।কেননা বিক্রয়লব্ধ অর্থের চেয়ে ঋণের সুদের পরিমাণ বেশি হয়ে যায়। উদ্দীপকে মিজান সাহেব ও তার দুই বন্ধু অর্থায়নের এই নীতিটিঅনুসরণ না করায় ঋণ পরিশোধে সমস্যার সম্মুখীন হয়েছেন।'তাই বলাযায়, তারা অর্থায়নের উপযুক্ততার নীতিটি অনুসরণ করলে সুষ্ঠুভাবেব্যরসায় পরিচালনা করতে পারতেন।"
        }
      ]
    },
    {
      "number": "2",
      "uddipok": "মি. জসিম অবসর গ্রহণের পর প্রাপ্ত ২৫,০০,০০০ টাকা 'ক' ব্যাংকে ১০ বছরের জন্য জমা রাখার সিদ্ধান্ত নেন। 'ক' ব্যাংক তাকে ১২% হারে, অপরদিকে, 'খ' ব্যাংক ১১.৫% হারে মাসিক চক্রবৃদ্ধিতে সুদ দেবে বলে জানায়।",
      "tag": "JB 23",
      "sub_questions": [
        {
          "label": "ক",
          "question": "প্রকৃত সুদের হার কী?",
          "explanation": "একটি নির্দিষ্ট মেয়াদের জন্য গ্রহণকৃত ঋণের সুদ চক্রবৃদ্ধি হারে বৃদ্ধি পেয়ে ঐ নির্দিষ্ট মেয়াদে যে সুদ হয় তাই প্রকৃত সুদের হার।"
        },
        {
          "label": "খ",
          "question": "অর্থের সময়মূল্য জানা প্রয়োজন কেন? ব্যাখ্যা করো।",
          "explanation": "প্রকল্প মূল্যায়ন, ঋণগ্রহণ সিদ্ধান্ত, সুযোগ ব্যয় ইত্যাদির ব্যাপারে সঠিক সিদ্ধান্ত গ্রহণ করার জন্য অর্থের সময়মূল্য জানা প্রয়োজন। অর্থের সময়মূল্য বলতে সময়ের সাথে সাথে অর্থের মূল্যের পরিবর্তন হওয়াকে বোঝায়। অর্থাৎ, আজকের দিনের ১০০ টাকা যদি ১০% সুদে ব্যাংকে রাখা হয় তাহলে ১ বছর পর অর্থাৎ সময় পরিবর্তনের সাথে সাথে সেটি হবে ১১০ টাকা। অর্থাৎ, আজকের দিনের ১০০ টাকা ১ বছর পরের ১১০ টাকার সমান। অর্থের এ সময়মূল্য বিবেচনায় না রাখলে বিনিয়োগে বা ঋণ গ্রহণে ক্ষতি হওয়ার সম্ভাবনা থাকে। এ কারণে অর্থের সময়মূল্য জানতে হয়।"
        },
        {
          "label": "গ",
          "question": "মি.জসিম ১০ বছর পর 'ক' ব্যাংক হতে কত টাকা পাবেন?",
          "explanation": "মি. জসিমের জন্য লাভজনক ব্যাংক নির্বাচন করতে হলে উভয় ব্যাংকে জমাকৃত অর্থের ভবিষ্যৎ মূল্য নির্ণয় করতে হবে। 'খ' ব্যাংকে জমাকৃত অর্থের ভবিষ্যৎ মূল্য নির্ণয়: দেওয়া আছে, বর্তমান মূল্য, PV = ২৫,০০,০০০ টাকা সুদের হার, i = ১১.৫.% বা, ০.১১৫ মেয়াদ, n = ১০ বছর বছরে চক্রবৃদ্ধির সংখ্যা,; m = ১২ বার [ মাসিক চক্রবৃদ্ধি] আমরা জানি, ভবিষ্যৎ মূল্য, F V = P V ( ১ + i m ) n × m = ২৫ , ০০ , ০০০ ( ১ + 0. ১১৫ ১২ ) ১০ × ১২ F V=P V\\left(১+\\frac{i}{m}\\right)^{n \\times m}=২ ৫, ০ ০, ০ ০ ০\\left(১+\\frac{0 . ১ ১ ৫}{১ ২}\\right)^{১ ০ \\times ১২} F V = P V ( ১ + m i ​ ) n × m = ২৫ , ০০ , ০০০ ( ১ + ১২ 0. ১১৫ ​ ) ১০ × ১২ = ২৫,০০,০০০ × ৩.১৪০৯৫ = ৭৮,৫২,৩৭৫ টাকা এখানে, মি. জসিম ১০ বছর পর 'ক' ব্যাংক থেকে ৭৭,৬৪,৬২৫ টাকা ['গ' থেকে] পাবেন। অন্যদিকে, 'খ' ব্যাংক থেকে তিনি ১০ বছর পর ৭৮,৫২,৩৭৫ টাকা পাবেন। সুতরাং, তিনি 'খ' ব্যাংক থেকে (৭৮,৫২,৩৭৫ – ৭৭,৬৪,৬২৫) = ৮৭,৭৫০ টাকা বেশি পাবেন। তাই মি. জসিমের 'খ' ব্যাংকে টাকা রাখা অধিক লাভজনক।"
        },
        {
          "label": "ঘ",
          "question": "মি. জসিমের কোন ব্যাংকে টাকা রাখা অধিক লাভজনক? গাণিতিকভাবে বিশ্লেষণ করো।",
          "explanation": "মি. জসিমের জন্য লাভজনক ব্যাংক নির্বাচন করতে হলে উভয় ব্যাংকে জমাকৃত অর্থের ভবিষ্যৎ মূল্য নির্ণয় করতে হবে। 'খ' ব্যাংকে জমাকৃত অর্থের ভবিষ্যৎ মূল্য নির্ণয়: দেওয়া আছে, বর্তমান মূল্য, PV = ২৫,০০,০০০ টাকা সুদের হার, i = ১১.৫.% বা, ০.১১৫ মেয়াদ, n = ১০ বছর বছরে চক্রবৃদ্ধির সংখ্যা,; m = ১২ বার [ মাসিক চক্রবৃদ্ধি] আমরা জানি, ভবিষ্যৎ মূল্য, F V = P V ( ১ + i m ) n × m = ২৫ , ০০ , ০০০ ( ১ + 0. ১১৫ ১২ ) ১০ × ১২ F V=P V\\left(১+\\frac{i}{m}\\right)^{n \\times m}=২ ৫, ০ ০, ০ ০ ০\\left(১+\\frac{0 . ১ ১ ৫}{১ ২}\\right)^{১ ০ \\times ১২} F V = P V ( ১ + m i ​ ) n × m = ২৫ , ০০ , ০০০ ( ১ + ১২ 0. ১১৫ ​ ) ১০ × ১২ = ২৫,০০,০০০ × ৩.১৪০৯৫ = ৭৮,৫২,৩৭৫ টাকা এখানে, মি. জসিম ১০ বছর পর 'ক' ব্যাংক থেকে ৭৭,৬৪,৬২৫ টাকা ['গ' থেকে] পাবেন। অন্যদিকে, 'খ' ব্যাংক থেকে তিনি ১০ বছর পর ৭৮,৫২,৩৭৫ টাকা পাবেন। সুতরাং, তিনি 'খ' ব্যাংক থেকে (৭৮,৫২,৩৭৫ – ৭৭,৬৪,৬২৫) = ৮৭,৭৫০ টাকা বেশি পাবেন। তাই মি. জসিমের 'খ' ব্যাংকে টাকা রাখা অধিক লাভজনক।"
        }
      ]
    },
    {
      "number": "3",
      "uddipok": "জনাব হাসানের 'X' ও 'Y' ২টি প্রকল্প আছে। 'X' প্রকল্প থেকে ২০১৭-২০২১ সাল পর্যন্ত আয়ের হার যথাক্রমে ১০%, ১৫%, ০৫%, ১২% ও ১০%। অন্যদিকে, 'Y' প্রকল্পের আদর্শ বিচ্যুতি হলো ১২%।",
      "tag": "JB 23",
      "sub_questions": [
        {
          "label": "ক",
          "question": "বাজার ঝুঁকি কী?",
          "explanation": "অর্থনৈতিক অবস্থায় পরিবর্তন, সরকারি নীতির পরিবর্তন প্রভৃতি কারণে সৃষ্ট ঝুঁকি, যা কোম্পানির নিয়ন্ত্রের বাইরে তাই বাজার ঝুঁকি।"
        },
        {
          "label": "খ",
          "question": "আদর্শ বিচ্যুতির সূত্রটি কী? ব্যাখ্যা করো।",
          "explanation": "আদর্শ বিচ্যুতি = ∑ (  আয় হার - গড় হার)  2 n − ১ =\\sqrt{\\frac{\\sum\\left(\\text { আয় হার - গড় হার) }{ }^{2}\\right.}{n-১}} = n − ১ ∑ (   আয়   হার  -  গড়   হার )  2 ​ ​ এখানে, Σ \\Sigma Σ (আয় হার - গড় হার) 2 = { }^{2}= 2 = অতীতে অর্জিত আয় হার থেকে গড় আয় হারের পার্থক্যের বর্গের সমষ্টি n = বছরের সংখ্যা"
        },
        {
          "label": "গ",
          "question": "'X' প্রকল্পের ব্যবধানের বর্গ নির্ণয় করো।",
          "explanation": "'X' প্রকল্পের ব্যবধানের বর্গ নির্ণয়: 'x' প্রকল্পের ব্যবধানের বর্গ ৫৩.২০%। উত্তর: ৫৩.২০%।"
        },
        {
          "label": "ঘ",
          "question": "জনাব হাসানের কোন প্রকল্পটি বন্ধ করে দেওয়া উচিত বলে তুমি মনে করো? সমাধানের আলোকে মতামত দাও।",
          "explanation": "উদ্দীপকের জনাব হাসানের কোন প্রকল্পটি বন্ধ করে দেওয়া উচিত তা জানতে উভয় প্রকল্পের আদর্শ বিচ্যুতির সাথে তুলনা করতে হবে। প্রকল্প 'X'-এর ব্যবধানের বর্গ = ৫৩.২০ [গ থেকে পাওয়া] অর্থাৎ, ব্যবধানের বর্গের গড় = ৫৩ . ২০ n − ১ = ৫৩ . ২০ ৫ − ১ = ১৩ . ৩০ =\\frac{৫ ৩ . ২ ০}{n-১}=\\frac{৫ ৩ . ২ ০}{৫-১}=১ ৩ . ৩ ০ = n − ১ ৫৩ . ২০ ​ = ৫ − ১ ৫৩ . ২০ ​ = ১৩ . ৩০ ∴ \\therefore ∴ ' X ' প্রকল্পের আদর্শ বিচ্যুতি =  ১৩.৩০  = =\\sqrt{\\text { ১৩.৩০ }}= =   ১৩ . ৩০   ​ = ৩.৬৪৬৯% অন্যদিকে, 'Y' প্রকল্পের আদর্শ বিচ্যুতি ১২% [উদ্দীপকে দেওয়া]। সাধারণত আদর্শ বিচ্যুতির বড় মান অধিক ঝুঁকি এবং আদর্শ বিচ্যুতির ছোট মান কম ঝুঁকি নির্দেশ করে। উদ্দীপকের প্রকল্প 'Y'-এর আদর্শ বিচ্যুতি প্রকল্প 'x'-এর চেয়ে (১২ – ৩.৬৪৬৯) = ৮.৩৫৩১% বেশি। অর্থাৎ, প্রকল্প 'X'-এর চেয়ে প্রকল্প 'Y' অধিক ঝুঁকিপূর্ণ। তাই বলা যায়, ঝুঁকি বিবেচনায় উদ্দীপকের জনাব হাসানের 'Y' প্রকল্পটি বন্ধ করে দেওয়া উচিত।"
        }
      ]
    },
    {
      "number": "4",
      "uddipok": "জনাব নাজিম একটি ব্যাংক থেকে ১০ লাখ টাকা ঋণ করে 'ক' প্রকল্প গড়ে তোলেন। তিনি গত বছর পর্যন্ত নিয়মিতভাবে ব্যাংকের সুদসহ কিস্তি পরিশোধ করে আসছিলেন। কিন্তু এ.বছর ভালো মুনাফা না হওয়ার কারণে ব্যাংকের কিস্তি পরিশোধ করতে পারছেন না। ইতোমধ্যে ব্যাংক থেকে তাকে কয়েকবার নোটিশ প্রদান করা হয়েছে। তাই নাজিম তার 'ক' প্রকল্পের প্রতিষ্ঠানটি বিক্রির চিন্তাভাবনা করছেন।",
      "tag": "JB 23",
      "sub_questions": [
        {
          "label": "ক",
          "question": "তারল্য ঝুঁকি কী?",
          "explanation": "বিনিয়োগকৃত সিকিউরিটিসমূহ দ্রুত নগদ অর্থে রূপান্তর করতে যে ঝুঁকির সৃষ্টি হয় তাকে তারল্য ঝুঁকি বলে।"
        },
        {
          "label": "খ",
          "question": "ব্যবসায় প্রতিষ্ঠানে ঝুঁকি ও অনিশ্চয়তা পরিমাপ করা জরুরি কেন?",
          "explanation": "ব্যবসায় প্রতিষ্ঠান সফলভাবে পরিচালনার জন্য ঝুঁকি ও অনিশ্চয়তা পরিমাপ করা জরুরি। প্রত্যাশিত আয় থেকে প্রকৃত আয়ের বিচ্যুতি থেকেই ঝুঁকির সৃষ্টি হয়। প্রত্যাশিত আয় থেকে প্রকৃত আয়ের বিচ্যুতি যত বেশি হয়, ঝুঁকি তত বাড়ে। আবার আয়ের বিচ্যুতি যত কমে ঝুঁকি তত কমে। এ কারণে প্রত্যাশিত আয় এবং প্রকৃত আয়ের বিচ্যুতি থেকে ঝুঁকি পরিমাপ করা হয়। ঝুঁকি নিরূপণ করার মাধ্যমে ব্যবসায়ে সঠিক সিদ্ধান্ত গ্রহণ করা সম্ভব হয়।"
        },
        {
          "label": "গ",
          "question": "উদ্দীপকের জনাব নাজিম কোন ধরনের ঝুঁকির মুখোমুখি হয়েছেন? ব্যাখ্যা করো।",
          "explanation": "উদ্দীপকের জনাব নাজিম আর্থিক ঝুঁকির মুখোমুখি হয়েছেন। আর্থিক ঝুঁকি বলতে প্রতিষ্ঠানের দায় পরিশোধের অক্ষমতাকে বোঝায়। প্রতিষ্ঠান তার আর্থিক সংকটে বা অর্থায়নের উৎস হিসেবে ঋণ নিতে পারে। তবে এ ঋণ ও ঋণের সুদ পরিশোধে ব্যর্থ হওয়ার আশঙ্কা থেকেই আর্থিক ঝুঁকির সৃষ্টি হয়। উদ্দীপকের জনাব নাজিম একটি ব্যাংক থেকে ১০ লাখ টাকা ঋণ করে 'ক' প্রকল্প গড়ে তোলেন। তিনি গত বছর পর্যন্ত নিয়মিতভাবে ব্যাংকের সুদসহ কিস্তি পরিশোধ করে আসছিলেন। কিন্তু এ বছর ভালো মুনাফা না হওয়ার কারণে ব্যাংকের কিস্তি পরিশোধ করতে পারছেন না। ইতোমধ্যে ব্যাংক থেকে তাকে কয়েকবার নোটিশ প্রদান করা হয়েছে। ঋণ পরিশোধে এরূপ ব্যর্থতার সম্মুখীন হওয়া আর্থিক ঝুঁকির বৈশিষ্ট্যের সাথে মিলে যায়। তাই বলা যায়, উদ্দীপকের জনাব নাজিম যে ঝুঁকির মুখোমুখি হয়েছেন তা আর্থিক ঝুঁকি।"
        },
        {
          "label": "ঘ",
          "question": "জনাব নাজিমের উদ্ভূত পরিস্থিতি কীভাবে মোকাবিলা করা উচিত? উদ্দীপকের আলোকে বিশ্লেষণ করো।",
          "explanation": "অর্থায়নের বিভিন্ন উৎস ব্যবহার করে উদ্দীপকের জনাব নাজিমের উদ্ভুত পরিস্থিতি মোকাবিলা করা উচিত। ব্যবসায় প্রতিষ্ঠানের প্রতিটি সিদ্ধান্তের সাথে কিছু না কিছু ঝুঁকি জড়িত থাকে। এসব ঝুঁকির কারণে ব্যবসায় প্রতিষ্ঠানের কাঙ্ক্ষিত ফলাফল না পাওয়ার আশঙ্কা দেখা দেয়। ফলে ব্যবসায় প্রতিষ্ঠানকে ঝুঁকির যথাযথ ব্যবস্থাপনা করতে হয়। উদ্দীপকের জনাব নাজিম একটি ব্যাংক থেকে ১০ লাখ টাকা ঋণ করে 'ক' প্রকল্প গড়ে তোলেন। তিনি গত বছর পর্যন্ত নিয়মিতভাবে ব্যাংকের সুদসহ কিস্তি পরিশোধ করে আসছিলেন। কিন্তু এ বছর ভালো মুনাফা না হওয়ার কারণে ব্যাংকের কিস্তি পরিশোধ করতে পারছেন না। ইতোমধ্যে ব্যাংক থেকে তাকে কয়েকবার নোটিশ প্রদান করা হয়েছে। তাই জনাব নাজিম তার 'ক' প্রকল্পের প্রতিষ্ঠানটি বিক্রির চিন্তাভাবনা করছেন। কিন্তু তার এরূপ সিদ্ধান্ত হবে অযৌক্তিক। একটি প্রতিষ্ঠান কোনো ধরনের ঝুঁকির সম্মুখীন হলে উক্ত ঝুঁকির উৎস বিবেচনা করে তা মোকাবিলা করতে হয়। উদ্দীপকের জনাব নাজিম তার ব্যরসায়ে আর্থিক ঝুঁকির সম্মুখীন হয়েছেন। এমতাবস্থায় উদ্ভুত পরিস্থিতি মোকাবিলায় তিনি অর্থায়নের অন্যান্য উৎস ব্যবহার করতে পারেন। এক্ষেত্রে তিনি অর্থায়নের মালিকানাভিত্তিক অভ্যন্তরীণ উৎস, যেমন: নিজস্ব মূলধন, শেয়ার বিক্রয় ইত্যাদি ব্যবহার করতে পারেন। এর মাধ্যমে ঋণ পরিশোধ সাপেক্ষে তিনি পুনরায় ব্যাংক ঋণ নিয়ে প্রকল্পে আবার বিনিয়োগ করতে পারেন। কিন্তু তাকে অবশ্যই ঝুঁকির উৎস শ্রেণি খুঁজে বের করতে হবে। তাই বলা যায়, উপযুক্ত অর্থায়নের মাধ্যমে উদ্দীপকের জনাব নাজিমের উদ্ভূত পরিস্থিতি মোকাবিলা করা উচিত।"
        }
      ]
    },
    {
      "number": "5",
      "uddipok": "জনাব ফারুক একটি প্রকল্প গ্রহণ করেছেন। প্রকল্পটির প্রাথমিক খরচ ১,০০,০০০ টাকা এবং অবশিষ্ট মূল্য ২০,০০০ টাকা। অবচয় এবং কর প্রদানের পূর্বে উক্ত প্রকল্প হতে ৫ বছর পর্যন্ত যথাক্রমে ২০,০০০ টাকা, ২৪,০০০ টাকা, ২৮,০০০ টাকা, ৩২,০০০ টাকা এবং ৪০,০০০ টাকা পাওয়া যাবে। করের হার ৩০%।",
      "tag": "JB 23",
      "sub_questions": [
        {
          "label": "ক",
          "question": "মূলধন বাজেটিং-এর সহজ পদ্ধতি কোনটি?",
          "explanation": "মূলধন বাজেটিং-এর সহজ পদ্ধতি হলো গড় মুনাফার হার পদ্ধতি।"
        },
        {
          "label": "খ",
          "question": "পণ্য বৈচিত্র্যায়ণ বলতে কী বোঝায়?",
          "explanation": "একই ব্যবসায়ে বিভিন্ন প্রকার পণ্য সমাহার ঘটিয়ে ঝুঁকি কমানোর ব্যবস্থাকে বলা হয় পণ্য বৈচিত্র্যায়ন। ব্যবসায়ের ভবিষ্যৎ সর্বদাই অনিশ্চিত থাকে। ব্যবসায়ে বৈচিত্র্যকরন নিশ্চিত করতে পারলে ঝুঁকি কমে। কেননা একটি পণ্য থেকে ক্ষতি হলে অন্য পণ্যের মুনাফা দিয়ে তা পুষিয়ে নেওয়া সম্ভব হয়। তাই ঝুঁকি বণ্টনের মাধ্যমে সফলতা নিশ্চিত করতে পণ্য বৈচিত্রায়নের প্রয়োজন।"
        },
        {
          "label": "গ",
          "question": "জনাব ফারুকের প্রকল্পের গড় মুনাফার হার কত?",
          "explanation": "জনাব ফারুকের প্রকল্পের গড় মুনাফার হার নির্ণয়:  বার্ষিক অবচয়  =  প্রাথমিক খরচ - অবশিষ্ট মূল্য   মেয়াদ  = ১ , 00 , 000 − ২০ , 000 ৫ = ৮০ , 000 ৫ = ১৬ , ০০০ টাকা  \\begin{array}{l}\\text { বার্ষিক অবচয় }=\\frac{\\text { প্রাথমিক খরচ - অবশিষ্ট মূল্য }}{\\text { মেয়াদ }} \\\\ \\qquad=\\frac{১, 00,000-২ ০, 000}{৫}=\\frac{৮ ০, 000}{৫}=১ ৬, ০ ০ ০ \\text { টাকা }\\end{array}   বার্ষিক   অবচয়   =   মেয়াদ     প্রাথমিক   খরচ  -  অবশিষ্ট   মূল্য   ​ = ৫ ১ , 00 , 000 − ২০ , 000 ​ = ৫ ৮০ , 000 ​ = ১৬ , ০০০   টাকা   ​ জনাব ফারুকের প্রকল্পের গড় মুনাফার হার ১৪.৯৩% (প্রায়)। উত্তর: ১৪.৯৩% (প্রায়)।"
        },
        {
          "label": "ঘ",
          "question": "জনাব ফারুকের প্রকল্পের পে-ব্যাক সময় নির্ণয় করো।",
          "explanation": "জনাব ফারুকের প্রকল্পের পে-ব্যাক সময় নির্ণয়: নগদ প্রবাহ নির্ণয়: = (৪ + ০.১৫১৫১৫) বছর = ৪.১৫১৫ বছর (প্রায়) জনাব ফারুকের প্রকল্পের পে-ব্যাক সময় ৪.১৫১৫ বছর (প্রায়)। উত্তর: ৪.১৫১৫ বছর (প্রায়)।"
        }
      ]
    },
    {
      "number": "6",
      "uddipok": "শেফালি বেগম শহরতলির একজন দর্জির দোকানদার। তার দোকানে বিভিন্ন শ্রেণির মহিলা-পুরুষ বিভিন্ন পোশাক সেলাই করেন। তার পাচালিত সেলাই মেশিন ছিল। কিন্তু কাস্টমারদের চাহিদা বাড়ায় তিনি নতুন করে বিদ্যুৎচালিত সেলাই মেশিন কেনার সিদ্ধান্ত নেন। এতে দ্রুতগতিতে নিখুঁতভাবে সেলাইয়ের কাজ সম্পন্ন করে গ্রাহকদের সন্তুষ্ট করেন।",
      "tag": "JB 23",
      "sub_questions": [
        {
          "label": "ক",
          "question": "গড় মুনাফার হার পদ্ধতি কী?",
          "explanation": "প্রতিষ্ঠানের প্রত্যাশিত নগদ প্রবাহের পরিবর্তে প্রত্যাশিত নিট মুনাফাকে বিবেচনায় নিয়ে বিনিয়োগ সিদ্ধান্তকে গড় মুনাফার হার বলে।"
        },
        {
          "label": "খ",
          "question": "মোট মুনাফা কীভাবে পাওয়া যায়? ব্যাখ্যা করো",
          "explanation": "আয় থেকে ব্যয় বাদ দিলে মোট মুনাফা পাওয়া যায়। প্রত্যেকটি বিনিয়োগ সিদ্ধান্তের বা প্রকল্পের আয়-ব্যয় প্রাক্কলন করতে হয়। আয়-ব্যয় প্রাক্কলন শেষে এসব প্রকল্পের নিট নগদ প্রবাহ বা নিট মুনাফা নির্ধারণ করা হয়। এখানে আয় বলতে বিক্রয় বা সেবা থেকে অর্জিত অর্থ এবং ব্যয় বলতে কাঁচামাল, অবচয়সহ অন্যান্য খরচকে বোঝায়। আর এই আয় থেকে ব্যয় বাদ দিলে যা পাওয়া যায় তা মোট মুনাফা।"
        },
        {
          "label": "গ",
          "question": "দর্জি দোকানের মালিক শেফালি বেগমের ব্যবসায়ের মূলধন বাজেটিং-এর প্রয়োগ ক্ষেত্র ব্যাখ্যা করো।",
          "explanation": "দর্জি দোকানের মালিক শেফালি বেগমের ব্যবসায়ে পণ্য উৎপাদন ক্ষমতা বৃদ্ধিকল্পে সম্প্রসারণে মূলধন বাজেটিং-এর প্রয়োগ ঘটেছে। দীর্ঘমেয়াদি বিনিয়োগের সব ক্ষেত্রেই মূলধন বাজেটিং প্রয়োগ করা হয়। স্থায়ী সম্পত্তি ক্রয়, ব্যবসায় প্রসার, ব্যবসায় আধুনিকায়নে মূলধন বাজেটিং-এর মাধ্যমে সিদ্ধান্ত নেওয়া হয়। এছাড়াও স্থায়ী সম্পত্তির প্রতিস্থাপন এবং নতুন পণ্য বাজারে ছাড়া সংক্রান্ত সব ক্ষেত্রে মূলধন বাজেটিং-এর প্রয়োগ রয়েছে। উদ্দীপকের শেফালি বেগম শহরতলির একজন দর্জির দোকানদার। তার দোকানে বিভিন্ন শ্রেণির মহিলা-পুরুষ বিভিন্ন পোশাক সেলাই করেন তার পাচালিত সেলাই মেশিন ছিল। কিন্তু কাস্টমারদের চাহিদা বাড়ায় তিনি নতুন করে বিদ্যুৎচালিত সেলাই মেশিন কেনার সিদ্ধান্ত নেন। চলমান কোনো প্রতিষ্ঠানের ক্ষেত্রে ব্যবসায় শুরু করার পর উৎপাদন ক্ষমতা বাড়ানোর প্রয়োজন হতে পারে। এক্ষেত্রে কোম্পানির নতুন মেশিন কেনার প্রয়োজন হয়। উদ্দীপকের শেফালি বেগমও দোকানের কাস্টমারদের চাহিদা বাড়ায় নতুন মেশিন কেনার সিদ্ধান্ত নেন। এরূপ সিদ্ধান্ত গ্রহণের লাভজনকতা যাচাই করতে মূলধন বাজেটিং প্রয়োগ করা হয়। তাই বলা যায়,উদ্দীপকের শেফালি বেগম বৈশিষ্ট্যগত কারণে মূলধন বাজেটিং-এর ব্যবসায় পণ্য উৎপাদন ক্ষমতা বৃদ্ধিকল্পে সম্প্রসারণ ক্ষেত্রটি প্রয়োগ করবেন।"
        },
        {
          "label": "ঘ",
          "question": "উদ্দীপকের শেফালি বেগমের কার্যক্রমে মূলধন বাজেটিং-এর গুরুত্ব বিশ্লেষণ করো।",
          "explanation": "মূলধন বাজেটিং দীর্ঘমেয়াদি বিনিয়োগ সিদ্ধান্ত হওয়ায় উদ্দীপকের শেফালি বেগমের কার্যক্রমের ক্ষেত্রে এর গুরুত্ব অপরিসীম। প্রতিষ্ঠান সাধারণত নগদ প্রবাহ পাওয়ার আশায় দীর্ঘমেয়াদে বিনিয়োগ করে। প্রতিষ্ঠানের এ বিনিয়োগ সিদ্ধান্তের ক্ষেত্রে মূলধন বাজেটিং-এর বিভিন্ন পদ্ধতিসঠিক দিক নির্দেশনা দিয়ে থাকে। ফলে কোনো প্রকল্পে বিনিয়োগ আদৌ লাভজনক হবে কি না তা এই পদ্ধতিসমূহের মাধ্যমে জানা যায়। উদ্দীপকের শেফালি বেগম শহরতলির একজন দর্জির দোকানদার। তার দোকানে বিভিন্ন শ্রেণির মহিলা-পুরুষ বিভিন্ন পোশাক সেলাই করেন। তার পাচালিত সেলাই মেশিন ছিল। কিন্তু কাস্টমারদের চাহিদা বাড়ায় তিনি নতুন করে বিদ্যুৎচালিত সেলাই মেশিন কেনার সিদ্ধান্ত নেন। এতে দ্রুত গতিতে নিখুঁতভাবে সেলাইয়ের কাজ সম্পন্ন করে গ্রাহকদের সন্তুষ্ট করেন। উদ্দীপকের শেফালি বেগমের দোকানের নতুন প্রকল্পটি দীর্ঘমেয়াদি। তাই এ প্রকল্পে বিনিয়োগের ক্ষেত্রে মূলধন বাজেটিং সিদ্ধান্ত সঠিক ও বাস্তবসম্মত হওয়া প্রয়োজন। যেকোনো ব্যবসায় প্রতিষ্ঠানের মুনাফা অর্জন নির্ভর করে এই সিদ্ধান্তের ওপর। কারণ কোনো কারণে সিদ্ধান্তেভুল হলে সাধারণত সেটি সংশোধন করার সুযোগ থাকে না। আবার সংশোধনের সুযোগ থাকলেও বড় অঙ্কের মাশুল দিতে হয়। এক্ষেত্রে ব্যবসায়টি বন্ধও হতে পারে। সুতরাং বলা যায়, উদ্দীপকের শেফালিবেগমের কার্যক্রমের জন্য মূলধন বাজেটিং গুরুত্বপূর্ণ ভূমিকা পালন করে।"
        }
      ]
    },
    {
      "number": "7",
      "uddipok": "মামুন জনতা ব্যাংকের বৈদেশিক বাণিজ্য শাখায় কর্মরত আছেন। তিনি লক্ষ করলেন যে, ব্যাংকটি প্রতিটি কাজের জন্য আলাদা বিভাগ খুলে গ্রাহকদের সেবা প্রদান করছে। মামুনের ব্যাংকটি তারল্যের ব্যাপারে খুবই সতর্ক। ব্যাংকটি অতিরিস্ত টাকা ব্যাংক তহবিলে জমা রাখে না আবার বেশি পরিমাণ ঋণ দিয়ে ব্যাংকের তহবিল খালি করে না। ফলে গ্রাহকরা তাদের চাহিদামতো যেমন অর্থ পেয়ে থাকে তেমনি ব্যাংকের মূলধন ব্যয়ও হ্রাস পায়।",
      "tag": "JB 23",
      "sub_questions": [
        {
          "label": "ক",
          "question": "গোপনীয়তার নীতি কী?",
          "explanation": "যে নীতি অনুযায়ী গ্রাহকের হিসাবসংক্রান্ত তথ্যের গোপনীয়তা রক্ষা করা হয় তাকে গোপনীয়তার নীতি বলে।"
        },
        {
          "label": "খ",
          "question": "ব্যাংকিং ব্যবসায়ের বিনিয়োগ নীতি কী? ব্যাখ্যা করো।",
          "explanation": "যে নীতি বিনিয়োগের শর্তসমূহ অনুসরণ করে তাকে বিনিয়োগের নীতি বলা হয়। এ নীতি অনুযায়ী ব্যাংক বিনিয়োগের পূর্বে বিনিয়োগের আকার, মেয়াদ, সুদের হার ইত্যাদি বিবেচনা করে। বিনিয়োগ হতে প্রত্যাশিত আয়ের পরিমাণ অবশ্যই মূলধন ব্যয় অপেক্ষা বেশি হবে। সুষ্ঠু বিনিয়োগের ওপর ব্যাংকের সফলতা অনেকাংশে নির্ভর করে।"
        },
        {
          "label": "গ",
          "question": "মামুনের বৈদেশিক বাণিজ্য শাখায় নিয়োজিত থাকার মাধ্যমে ব্যাংকটির যে নীতি প্রকাশ পায় তা বর্ণনা করো।",
          "explanation": "মামুনের বৈদেশিক বাণিজ্য শাখায় নিয়োজিত থাকার মাধ্যমে ব্যাংকটির বিশেষায়নের নীতির প্রকাশ পায়। ব্যাংকিং ব্যবসায়ে ঝুঁকি মোকাবিলা করার জন্য ব্যাংক কতগুলো মূলনীতি অনুসরণ করে। বৈদেশিক বাণিজ্য, ঋণদান, নোট ইস্যু ইত্যাদি ক্ষেত্রে ব্যাংক বিশেষায়নের নীতি অনুসরণ করে। এর ফলে ব্যাংকের কার্যদক্ষতা বৃদ্ধি পায় উদ্দীপকে মামুন জনতা ব্যাংকের বৈদেশিক বাণিজ্য শাখায় কর্মরত ব্যাংকটি প্রতিটি কাজের জন্য আলাদা বিভাগ খুলে গ্রাহকদের সেবা প্রদান করছে। বৈদেশিক বাণিজ্যে সেবা প্রদান করে ব্যাংক তার কার্যদক্ষতা বৃদ্ধি করে। এক্ষেত্রে ব্যাংক গ্রাহকের অনুকূলে প্রত্যয়পত্র, ঋণ, অর্থ আদায় ইত্যাদি সেবা প্রদান করে থাকে। বিশেষায়নের নীতি অনুযায়ী ব্যাংক দেশের বৈদেশিক বাণিজ্য উন্নয়নে কাজ করে। তাই বলা যায়, উদ্দীপকে ব্যাংকটি বৈদেশিক বাণিজ্য শাখায় নিয়োজিত থেকে বিশেষায়নের নীতি অনুসরণ করেছে।"
        },
        {
          "label": "ঘ",
          "question": "জনতা ব্যাংকের তারল্য নীতি অনুসরণকে তুমি কতটা যৌস্তিক মনে করো? মতামত দাও।",
          "explanation": "জনতা ব্যাংকের তারল্য নীতি অনুসরণকে আমি পুরোপুরি যৌক্তিক মনে করি। এ নীতি অনুযায়ী ব্যাংক পর্যাপ্ত পরিমাণ নগদ অর্থ বা তারল্য সংরক্ষণ করে। প্রয়োজনের তুলনায় বেশি অর্থ রাখলে ব্যাংকের মুনাফার পরিমাণ হ্রাস পায়। আবার কম নগদ অর্থ সংরক্ষণ করলে আমানতকারীকে চাওয়ামাত্র অর্থ পরিশোধ করা যায় না। উদ্দীপকে মামুন জনতা ব্যাংকে কাজ করেন। ব্যাংকটি তারল্যের ব্যাপারে খুবই সতর্ক। ব্যাংকটি অতিরিক্ত অর্থ ব্যাংক তহবিলে রাখে না। আবার, বেশি পরিমাণ ঋণ দিয়ে তহবিল খালি রাখে না। ফলে গ্রাহকরা চাহিদামতো অর্থ পায় এবং ব্যাংকের মূলধন ব্যয়ও হ্রাস পায়। যেকোনো ব্যাংকের উচিত কাম্য 'পরিমাণ নগদ অর্থ সংরক্ষণ করা মামুনের ব্যাংকটি কাম্য পরিমাণ নগদ অর্থ রাখায় আমানতকারীকে চাওয়ামাত্র অর্থ পরিশোধ করতে পারে। ফলে গ্রাহকদের আস্থা ও বিশ্বাস অর্জন করা যায়। আবার ব্যাংকটি অতিরিক্ত অর্থ সংরক্ষণ করে না। ফলে সংগৃহীত অর্থ অলস পড়ে থাকে না। বরং প্রতিনিয়ত মুনাফা অর্জনে অবদান রাখছে, যা ব্যাংকের সাফল্য অর্জনে সহায়ক। তাই বলা যায়, তারল্য নীতি অনুযায়ী উদ্দীপকের মামুনের ব্যাংকের পর্যাপ্ত নগদ অর্থ সংরক্ষণ করা যৌক্তিক।"
        }
      ]
    },
    {
      "number": "8",
      "uddipok": "দীপা বিভিন্ন ধরনের ব্যাংক সম্পর্কে পড়েছে। শিল্প ব্যাংক, কৃষি ব্যাংক, মার্চেন্ট ব্যাংক আরও অনেক ব্যাংক। কিন্তু শহরে বন্দরে সর্বত্র সে যে ব্যাংক দেখছে তার সাথে শিল্প ও কৃষির নাম উল্লেখ নেই। একই নামে নানা জায়গায় ব্যাংক। তার বাবা যে ব্যাংকে লেনদেন করেন সে ব্যাংকটি যথেষ্ট পরিপাটি করে গোছানো। অনেক লোক কাজ করে। বাবা বললেন, ব্যাংকটি মুনাফা অর্জনের উদ্দেশ্যে পরিচালিত হয়। দীপা চিন্তা করে তার বাবা টাকা জমা দেন, আবার উত্তোলন করেন তাহলে ব্যাংকটি মুনাফা অর্জন করে কীভাবে?",
      "tag": "JB 23",
      "sub_questions": [
        {
          "label": "ক",
          "question": "ই-ব্যাংকিং কী?",
          "explanation": "ই-ব্যাংকিং হলো এমন একটি সমন্বিত প্রক্রিয়া যেখানে কম্পিউটার প্রযুক্তির মাধ্যমে গ্রাহকদের উন্নত ব্যাংকিং সেবা দেওয়া হয়।"
        },
        {
          "label": "খ",
          "question": "জীবনযাত্রার মান উন্নয়নে বাণিজ্যিক ব্যাংকের ভূমিকা ব্যাখ্যা করো।",
          "explanation": "বাণিজ্যিক ব্যাংক বিভিন্ন ধরনের নতুন নতুন পণ্য ও সেবা সৃষ্টি করে জনগণের জীবনযাত্রার মান উন্নয়ন করছে। এটিএম মেশিন থেকে দিন-রাত ২৪ ঘণ্টা যেকোনো সময় নগদ টাকা উত্তোলন করা যায়। ক্রেডিট কার্ড দিয়ে একটি নির্দিষ্ট সময় পর্যন্ত গ্রাহক নগদ টাকা ছাড়াই পণ্য কিনতে পারে। মোবাইল ও ইন্টারনেট ব্যাংকিং- এর মাধ্যমে ঘরে বসেই ব্যাংকিং কাজ করা যাচ্ছে। এসব আধুনিক ব্যাংকিং সেবা মানুষের জীবনযাত্রার মান উন্নয়নে ভূমিকা রাখছে।"
        },
        {
          "label": "গ",
          "question": "দীপা শহরে বন্দরে যে ব্যাংক লক্ষ করছে সাংগঠনিক বিচারে তা কোন ধরনের ব্যাংক? বর্ণনা করো।",
          "explanation": "দীপা শহরে বন্দরে যে ব্যাংক লক্ষ করেছে তা হলো বাণিজ্যিক ব্যাংক। মুনাফা অর্জনের লক্ষ্যে এ ব্যাংক গড়ে ওঠে ও পরিচালিত হয়। এ ব্যাংক জনগণের সঞ্চিত অর্থ আমানত হিসেবে সংগ্রহ করে। সংগৃহীত অর্থ থেকে গ্রাহককে বিভিন্ন মেয়াদে ঋণ দেয়। এছাড়া বিভিন্ন ধরনের সেবার বিনিময়ে গ্রাহকদের থেকে কমিশন আদায় করে উদ্দীপকে দীপা বিভিন্ন ধরনের ব্যাংক সম্পর্কে পড়েছে। শিল্প ব্যাংক, কৃষি ব্যাংক, মার্চেন্ট ব্যাংক আরও অনেক ব্যাংক। কিন্তু শহরে বন্দরে সর্বত্র সে যে ব্যাংক দেখছে তার সাথে শিল্প ও কৃষির নাম উল্লেখ নেই। একই নামে নানা জায়গায় ব্যাংক। এক্ষেত্রে দীপার দেখা ব্যাংকগুলোর নাম এক, তবে বিভিন্ন জায়গায় শাখা রয়েছে। এটি বাণিজ্যিক ব্যাংকের সাথে সাদৃশ্যপূর্ণ। কারণ ব্যাংকিং সেবা প্রসারের জন্য বাণিজ্যিক ব্যাংক একই নামে দেশে বিভিন্ন স্থানে শাখা খুলে থাকে। তাই বলা যায়, দীপা দেশের নানান জায়গায় একই নামে বাণিজ্যিক ব্যাংক দেখেছে।"
        },
        {
          "label": "ঘ",
          "question": "ব্যাংকটি কীভাবে মুনাফা অর্জন করে তা উদ্দীপকের আলোকে বিশ্লেষণ করো।",
          "explanation": "দীপার বাবার লেনদেনকৃত ব্যাংকটি ঋণের সুদের মাধ্যমে মুনাফা অর্জন করে। বাণিজ্যিক ব্যাংক স্বল্প সুদের বিনিময়ে জনগণের আমানত সংগ্রহ করে। আবার, সেই আমানত থেকে সুদের নিমিত্তে বিভিন্ন মেয়াদে ঋণ দেয়। এই প্রাপ্ত এবং প্রদত্ত সুদের পার্থক্যই ব্যাংকের আয়ের বা মুনাফার প্রধান উৎস। উদ্দীপকের দীপার বাবা যে ব্যাংকে লেনদেন করেন সেটি বেশ পরিপাটি করে গোছোনো। সেখানে অনেক লোক কাজ করছে। দীপার বাবা বললেন, ব্যাংকটি মুনাফা অর্জনের উদ্দেশ্যে পরিচালিত হয়। দীপা চিন্তা করে তার বাবা টাকা জমা দেন, আবার উত্তোলন করেন তাহলে ব্যাংকটি মুনাফা অর্জন করে কীভাবে? দীপার বাবা যে ব্যাংকে লেনদেন করেন তা হলো একটি বাণিজ্যিক ব্যাংক। এ ব্যাংক মুনাফা অর্জনের লক্ষ্যে জনগণের কাছ থেকে আমানত গ্রহণ করে। তবে ব্যাংকটি স্বল্প সুদের বিপরীতে এ আমানত গ্রহণ করে। কিন্তু ঋণ প্রদানকালে অধিক সুদ ধার্য করে। প্রদত্ত সুদের মাধ্যমেই ব্যাংকটি অধিকাংশ মুনাফা নিশ্চিত করে। পাশাপাশি গ্রাহকদের নানাবিধ সেবা প্রদান করে। আর সেবার বিনিময়ে সার্ভিস চার্জ,কমিশন ইত্যাদি আয় অর্জন করে। উক্ত আয়ের দ্বারা ব্যাংকটি এর মুনাফা অর্জন গতিশীল করে। তাই বলা যায়, উদ্দীপকের ব্যাংকটি উল্লিখিত কার্যাবলির মাধ্যমে মুনাফা অর্জন করে।"
        }
      ]
    },
    {
      "number": "9",
      "uddipok": "মি. সুজন একজন ব্যবসায়ী। তার এলাকায় সুরমা ব্যাংক ও মেঘনা ব্যাংক এই দুইটি ব্যাংকের শাখা চালু রয়েছে। তিনি হিসাব খোলার ক্ষেত্রে মেঘনা ব্যাংককে বেছে নিলেন। কেননা সুরমা ব্যাংক সনাতন পদ্ধতিতে কার্য সম্পাদন করে। অপরদিকে, মেঘনা ব্যাংক অনলাইন ব্যাংকিং, ডেবিট কার্ড, ক্রেডিট কার্ড, এসএমএস ব্যাংকিং ইত্যাদি ইলেকট্রনিক সেবার মাধ্যমে কার্যক্রম সম্পাদন করে থাকে। ব্যবসায়ের প্রয়োজনে মি. সুজন ঢাকায় এসে আর্থিক সংকটে পড়েন। পরবর্তীতে তিনি মেঘনা ব্যাংক থেকে অর্থ উত্তোলন করে আর্থিক সংকট নিরসন করেন।",
      "tag": "JB 23",
      "sub_questions": [
        {
          "label": "ক",
          "question": "ক্রেডিট কার্ড কী?",
          "explanation": "ক্রেডিট কার্ড হলো এক ধরনের ইলেকট্রনিক প্লাস্টিক কার্ড যার মাধ্যমে নগদ টাকা ছাড়াই কেনাকাটা করা যায়।"
        },
        {
          "label": "খ",
          "question": "অনলাইন ব্যাংকিং-এর জনপ্রিয়তা লাভের কারণ কী? ব্যাখ্যা করো।",
          "explanation": "অনলাইন ব্যাংকিং পদ্ধতি হলো ব্যাংকিং সেবা দেওয়ার আধুনিক কৌশল বা পদ্ধতি। এ পদ্ধতিতে একজন গ্রাহক ২৪ ঘণ্টাই সেবা পেয়ে থাকে। যেকোনো সময় যেকোনো স্থান থেকে অর্থ স্থানান্তর, বিল প্রদানসহ সব ব্যাংকিং কাজই এ পদ্ধতিতে সহজে, দ্রুত সময়ে ও নির্ভুলভাবে করা যায়। বাংলাদেশের প্রত্যন্ত অঞ্চলের মানুষজনও এ সেবা পেয়ে থাকে। কেননা ঘরে রসেই এ পদ্ধতিতে ব্যাংকিং কাজ সম্পাদন করা যায়। এ কারণেই বাংলাদেশে অনলাইন ব্যাংকিং জনপ্রিয়তা পাচ্ছে।"
        },
        {
          "label": "গ",
          "question": "মি. সুজন মেঘনা ব্যাংকের কোন সেবার কারণে আর্থিক সংকট নিরসন করতে সক্ষম হয়েছিলেন?",
          "explanation": "উদ্দীপকের মি. সুজন মেঘনা ব্যাংকের এনি ব্রাঞ ব্যাংকিং সেবার কারণে আর্থিক সংকট নিরসন করতে সক্ষম হয়েছিলেন। এ ব্যাংকিং সেবার মাধ্যমে গ্রাহক একটি শাখায় হিসাব খুলে দেশের অন্য যেকোনো শাখায় লেনদেন করতে পারে। এ ব্যাংকিং সেবার ফলে গ্রাহকগণ এখন আরও সহজে লেনদেন করতে পারছেন। উদ্দীপকের মি. সুজন একজন ব্যবসায়ী। তার এলাকায় সুরমা ব্যাংক ও মেঘনা ব্যাংক এই দুইটি ব্যাংকের শাখা রয়েছে। তিনি হিসাব খোলার ক্ষেত্রে মেঘনা ব্যাংককে বেছে নিলেন। কারণ মেঘনা ব্যাংক ইলেকট্রনিক সেবার মাধ্যমে এর কার্যক্রম সম্পাদন করে থাকে। সম্প্রতি তিনি ঢাকায় এসে আর্থিক সংকটে পড়লে মেঘনা ব্যাংক হতে টাকা উত্তোলন করে সংকট নিরসন করেন। এক্ষেত্রে মি. সুজন তার এলাকায় হিসাব খুলেও ঢাকার মেঘনা ব্যাংকের শাখা থেকে টাকা উত্তোলন. করতে সক্ষম হয়েছেন। সুতরাং, মি. সুজনের উক্ত কাজটি শুধু এনি ব্রাঞ্চ ব্যাংকিং সেবার মাধ্যমেই সম্ভব হয়েছে"
        },
        {
          "label": "ঘ",
          "question": "বর্তমান প্রতিযোগিতামূলক ব্যাংকিং জগতে সুরমা ব্যাংক ও মেঘনা ব্যাংকের সাফল্যের সম্ভাবনা মূল্যায়ন করো।",
          "explanation": "ইলেকট্রনিক সুবিধাসম্পন্ন ব্যাংক হওয়াতে মেঘনা ব্যাংকের সাফল্যের সম্ভাবনা সুরমা ব্যাংকের চেয়ে বেশি। কম্পিউটার এবং ইলেকট্রনিক দ্রব্যাদির উন্নয়নের সাথে সাথে ব্যাংকিং ব্যবসায়ও বিভিন্ন ইলেকট্রনিক পণ্যের আবির্ভাব ঘটে। আর এ ইলেকট্রনিক ব্যাংকিং পণ্যের মাধ্যমে ২৪ ঘণ্টা ব্যাংকিং সেবা পাওয়ার সুযোগ থাকে। ফলে আর্থিক লেনদেন আরো দ্রুত ও সহজ হয়ে উঠেছে। উদ্দীপকের মি. সুজন একজন ব্যবসায়ী। তিনি আর্থিক লেনদেন সম্পন্ন করার জন্য, সুরমা ব্যাংকের পরিবর্তে মেঘনা ব্যাংকে হিসাব খোলেন। কেননা সুরমা ব্যাংক সনাতন পদ্ধতিতে কার্য সম্পাদন করে। অপরদিকে, মেঘনা ব্যাংক অনলাইন ব্যাংকিং, ডেবিট কার্ড, ক্রেডিট কার্ড, এসএমএস ব্যাংকিং ইত্যাদি ইলেকট্রনিক ব্যাংকিং সেবার মাধ্যমে কার্যক্রম সম্পাদন করে। ব্যাংকের সাফল্য অনেকাংশে নির্ভর করে এর গ্রাহক সন্তুষ্টির ওপর। আর গ্রাহক সন্তুষ্টির জন্য প্রয়োজন উন্নতমানের ব্যাংকিং সেবা। এক্ষেত্রে সুরমা ব্যাংক সনাতন পদ্ধতিতে লেনদেন সম্পাদন করে। ফলস্বরূপ ব্যাংকটি আধুনিকতার সাথে তাল মিলিয়ে গ্রাহকসেবা নিশ্চিত করতে পারবে না। অন্যদিকে, মেঘনা ব্যাংক ইলেকট্রনিক ব্যাংকিং সেবা প্রদান করে বিধায় এর গ্রাহকরা সহজে লেনদেন করতে পারবে। ফলে ধীরে ধীরে মেঘনা ব্যাংকের গ্রাহক সেবা আরো সমৃদ্ধ হবে। তাই বলা যায়, বর্তমান প্রতিযোগিতামূলক ব্যাংকিং জগতে মেঘনা ব্যাংকের সাফল্যের সম্ভাবনা বেশি।"
        }
      ]
    },
    {
      "number": "10",
      "uddipok": "জনার হাফিজ বিদেশ থেকে দেশে এসে তার জমানো অর্থ ব্যাংকে রাখতে চান। এজন্য তিনি একটি ব্যাংক খুঁজছেন যেখানে তার অর্থের ও সম্পদের নিরাপত্তা থাকবে, অর্থের বৃদ্ধি এবং প্রয়োজনে ব্যবসায়ের জন্য ঋণ নেওয়ার ব্যবস্থা থাকবে। তার বন্ধু রহিম তাকে ফাইন ব্যাংকে হিসাব খুলতে উদ্বুদ্ধ করে।",
      "tag": "JB 23",
      "sub_questions": [
        {
          "label": "ক",
          "question": "সঞ্চয় প্রবণতা কী?",
          "explanation": "ব্যাংক জনগণের সঞ্চিত অর্থের নিরাপত্তা প্রদানে বিভিন্ন হিসাবের মাধ্যমে তাদের সঞ্চয়ে উদ্বুদ্ধ করাকেই সঞ্চয় প্রবণতা বলে।"
        },
        {
          "label": "খ",
          "question": "তালিকাভুক্ত ব্যাংক অধিক নিরাপদ কেন? ব্যাখ্যা করো।",
          "explanation": "তালিকাভুক্ত ব্যাংক দেশের কেন্দ্রীয় নিয়ন্ত্রণে পরিচালিত বিধায় এটি অধিক নিরাপদ। তালিকাভুক্তির জন্য ব্যাংককে অনেক বিধিমালা মেনে চলতে হয়। এছাড়াও নির্দিষ্ট পরিমাণ মূলধন কেন্দ্রীয় ব্যাংকে জমা দিয়ে তালিকাভুক্ত হতে হয়। ফলে যেকোনো ধরনের সমস্যায় তালিকাভুক্ত ব্যাংক কেন্দ্রীয় ব্যাংকের সহায়তা নিতে পারে।"
        },
        {
          "label": "গ",
          "question": "ফাইন ব্যাংকে হিসাব খোলার জন্য জনাব হাফিজের বিবেচ্য বিষয় কোনটি? ব্যাখ্যা করো।",
          "explanation": "ফাইন ব্যাংকে হিসাব খোলার জন্য জনাব হাফিজের বিবেচ্য বিষয়গুলো হলো যথাক্রমে ব্যাংকের তালিভুক্তি, ঋণ সুবিধা এবং সুদ। ব্যাংকে হিসার্ব খোলার ক্ষেত্রে গ্রাহককে অনেকগুলো বিষয় বিবেচনা করতে হয়। গ্রাহকভেদে বিবেচ্য বিষয়গুলোর গুরুত্ব ভিন্নতর হতে পারে। গ্রাহকরা সাধারণত হিসাব খোলার পূর্বে ব্যাংকের অবস্থান, পরিচালনা পর্ষদের দক্ষতা, সুনাম ইত্যাদি বিষয় ভালোভাবে বিবেচনা করে। উদ্দীপকের জনাব হাফিজ বিদেশ থেকে দেশে এসে তার জমানো অর্থ ব্যাংকে রাখতে চান। এজন্য তিনি এমন একটি ব্যাংক খুঁজছেন যেখানে তার অর্থের ও সম্পদের নিরাপত্তা থাকবে। এছাড়া অর্থের বৃদ্ধি ও প্রয়োজনে ব্যবসায়ের জন্য ঋণ নেওয়ার ব্যবস্থা থাকবে। এক্ষেত্রে জনাব হাফিজকে প্রথমত দেখতে হবে ফাইন ব্যাংক তালিকাভুক্ত কি না। কারণ, তালিকাভুক্ত ব্যাংকে তার অর্থ ও সম্পদ অধিক নিরাপদে থাকবে। এছাড়া ব্যাংকের ঋণ নীতির নমনীয়তা এবং আমানতের ওপর সুদের হার উক্ত বিষয়গুলোও বিবেচনা করতে হবে। যাতে তিনি সহজে ঋণ নিতে পারেন। তাই বলা যায়, জনাব হাফিজ ফাইন ব্যাংকে হিসাব খোলার ক্ষেত্রে উল্লিখিত বিষয়সমূহ বিবেচনা করবেন।"
        },
        {
          "label": "ঘ",
          "question": "ব্যাংক হিসাব খোলার মাধ্যমে জনাব হাফিজ ও ফাইন ব্যাংক উভয় কী সুবিধা ভোগ করে? বিশ্লেষণ করো।",
          "explanation": "ব্যাংক হিসাব খুলে জনাব হাফিজ অর্থের নিরাপত্তা ও ফাইন ব্যাংক তহবিলের উৎসসহ আরও অন্যান্য সুবিধা ভোগ করেন। ব্যাংক আমানত বা হিসাবের উদ্দেশ্য ব্যাংক ও গ্রাহকভেদে ভিন্ন.হয়। গ্রাহক তার অর্থের নিরাপত্তা, ঝুঁকিহীন বিনিয়োগ, ঋণ ইত্যাদি সুবিধার জন্য হিসাব খোলে। অপরদিকে, আমানতের মাধ্যমে ব্যাংকের তহবিলের উৎস ও বিনিয়োগ সুবিধা নিশ্চিত হয়। উদ্দীপকের জনাব হাফিজ তার জমানো টাকা ব্যাংকে রাখতে চান। এজন্য তিনি এমন ব্যাংক খুঁজছেন যেখানে তার অর্থের ও সম্পদের নিরাপত্তা থাকবে। পাশাপাশি ঐ ব্যাংক থেকে ব্যবসায়ের প্রয়োজনে ঋণ নিতে পারেন। তার বন্ধু রহিম তাকে ফাইন ব্যাংকে হিসাব খুলতে উদ্বুদ্ধ করে। ফাইন ব্যাংকে হিসাব খুলে জনাব হাফিজ তার অর্থের নিরাপত্তা নিশ্চিত করেছেন। এছাড়াও জমানো অর্থের ওপর তিনি নির্দিষ্ট পরিমাণ সুদও পাবেন। উক্ত সুদ তার সম্পদ বৃদ্ধিতেও সহায়তা করবে। অন্যদিকে, জনাব হাফিজের আমানতের মাধ্যমে ফাইন ব্যাংক মূলধন গঠন করতে পারবেন। উত্ত মূলধন ফাইন ব্যাংক বিভিন্ন লাভজনক খাতে বিনিয়োগ নিশ্চিত করে মুনাফা অর্জনে সক্ষম হবে। তাই বলা যায়, হিসাব খোলার কারণে জনাব হফিজ ও ফাইন ব্যাংক উভয়ই'সুবিধা ভোগ করে।"
        }
      ]
    },
    {
      "number": "11",
      "uddipok": "জনাব লোকমান একটি বেসরকারি অফিসে স্বল্প বেতনে চাকরি করেন। সংসার চালাতেই হিমশিম খান। তার বন্ধু জনাব শাহীন বললেন, কষ্ট তো করছই, বেতন থেকে প্রতি মাসে ১০০ টাকা করে হলেও জমাও। জনাব লোকমান পরিবারের ভবিষ্যতের কথা চিন্তা করে প্রতি মাসে ৪০০ টাকা জমা রাখেন। ১০ বছর পর ১ লক্ষ টাকা পাবেন। তিনি ভাবছেন বন্ধুর পরামর্শ তার জীবন বদলে দিয়েছে। সবাইকে যদি এ পরামর্শ দেওয়া যেত তাহলে ব্যক্তি, সমাজ ও দেশ উপকৃত হতে পারতো।",
      "tag": "JB 23",
      "sub_questions": [
        {
          "label": "ক",
          "question": "স্থায়ী হিসাব কী?",
          "explanation": "একটি নির্দিষ্ট সময় বা মেয়াদের জন্য যে হিসাব খোলা হয় তাকে স্থায়ী হিসাব বলে।"
        },
        {
          "label": "খ",
          "question": "চলতি হিসাব বলতে কী বোঝায়?",
          "explanation": "যে হিসাবের মাধ্যমে গ্রাহক প্রতিদিন যতবার খুশি টাকা জমা ও উত্তোলন করতে পারে তাকে চলতি হিসাব বলে। এ হিসাবে আমানতকারীকে জমাকৃত টাকার ওপর সুদ প্রদান করা হয় না। তবে প্রয়োজনে গ্রাহক জমাতিরিক্ত টাকা উত্তোলন' করতে 'পারে। তাই ব্যবসায়ীদের জন্য এ হিসাব খুব সুবিধাজনক।"
        },
        {
          "label": "গ",
          "question": "জনাব লোকমান কোন ধরনের হিসাব খুলেছেন? ব্যাখ্যা করো।",
          "explanation": "দ্দীপকের জনাব লোকমান ডিপোজিট পেনশন স্কিম হিসাব খুলেছেন। এ হিসাবের মাধ্যমে প্রতি মাসে নির্দিষ্ট সময়ের মধ্যে নির্দিষ্ট পরিমাণ টাকা জমা দিতে হয়। এভাবে দীর্ঘমেয়াদে টাকা জমা করা যায়। মেয়াদ শেষে এককালীন ভিত্তিতে সুদসহ সব টাকা ফেরত দেওয়া হয়। এ হিসাবে প্রতি মাসে বা সপ্তাহে ১০০, ২০০, ৫০০ টাকা থেকে যেকোনো পরিমাণ টাকা জমা করাযায়। উদ্দীপকের জনাব লোকমান একটি বেসরকারি অফিসে স্বল্প বেতনে চাকরি করেন। এই বেতন দিয়ে তার সংসার চালাতে কষ্ট হয়ে যায়। তার বন্ধু শাহীন তাকে পরামর্শ দেন তিনি যেন অন্তত ১০০ টাকা করে প্রতি মাসে সঞ্চয় করেন। তাই জনাব লোকমান প্রতি মাসে একটি হিসাবে ৪০০ টাকা করে জমা রাখেন। জনাব লোকমানের হিসাবের উক্ত বৈশিষ্ট্যটি ডিপোজিট পেনশন হিসাবের সাথে সাদৃশ্যপূর্ণ। তাই বলা যায়, জনাব লোকমান ডিপোজিট পেনশন স্কিম হিসাবের মাধ্যমে টাকা জমা করছেন।"
        },
        {
          "label": "ঘ",
          "question": "জনাব শাহীন লোকমানের মধ্যে যে সঞ্চয়ের আগ্রহ সৃষ্টি করেছেন তা সবার ক্ষেত্রে কতটুকু প্রযোজ্য? উদ্দীপকের আলোকে বিশ্লেষণ করো।",
          "explanation": "জনাব শাহীন লোকমানের মধ্যে যে সঞ্চয়ের আগ্রহ সৃষ্টি করেছেন তা সবার জন্যই উপকারী হবে। ব্যাংক হিসাব খোলার মাধ্যমে জনগণের মধ্যে সঞ্চয়ের প্রবণতা সৃষ্টি হয়। এতে গ্রাহকরা ব্যয়ের পরিমাণ কমিয়ে সঞ্চয়ের প্রতি উদ্বুদ্ধ হয়। উক্ত সঞ্চয় পরবর্তীতে দেশের উৎপাদন ও অর্থনীতিতে গুরুত্বপূর্ণ ভূমিকা রাখে। উদ্দীপকের লোকমান সাহেবের স্বল্প বেতনে তার সংসার চালাতে কষ্ট হয়। তাই তিনি তার বন্ধুর পরামর্শে ব্যাংকে একটি হিসাবের মাধ্যমে প্রতি মাসে ৪০০ টাকা করে জমা করেন। ১০ বছর পর জনাব লোকমান ১ লক্ষ টাকা পাবেন। তিনি ভাবছেন, বন্ধুর পরামর্শ তার জীবন বদলে দিয়েছে। সবাইকে যদি এমন পরামর্শ দেওয়া যেত তাহলে ব্যক্তি, সমাজ ও দেশ উপকৃত হতে পারতো। ব্যাংক বিভিন্ন হিসাবের মাধ্যমে জনগণের সঞ্চয় সংগ্রহ করে মূলধন গঠন করে। এই মূলধন বিভিন্ন উৎপাদন খাতে বিনিয়োগ করা হয়। এতে দেশের অর্থনৈতিক প্রবৃদ্ধি হয়ে থাকে যা দেশের সব মানুষের জন্য কল্যাণকর। জনাব লোকমান বন্ধুর পরামর্শে সঞ্চয় শুরু করেন। এর ফলে তিনি নিজে ধীরে ধীরে উপকৃত হবেন এবং তার সঞ্চয়কৃত অর্থ দিয়ে ব্যাংক মূলধন গঠন করবে। ব্যাংক সেই মূলধন বিভিন্ন উৎপাদনশীল খাতে বিনিয়োগ করবে। এভাবে পরোক্ষভাবে জনাব লোকমানের সঞ্চয় সমাজ ও দেশের কল্যাণে গুরুত্বপূর্ণ ভূমিকা রাখবে। ফলে লোকমানের মতো সবার মাঝে যদি এই প্রবণতা তৈরি করা যায় তাহলে সবাই এর সুফল ভোগ করবে।"
        }
      ]
    }
  ]
}