{
  "title": "বরিশাল বোর্ড ২০২০",
  "subtitle": "ফিন্যান্স ও ব্যাংকিং (11)",
  "questions": [
    {
      "number": "1",
      "uddipok": "জনাব পলাশ মেহেরপুর জেলায় শিমুলতলী হাটে একটি কোমল পানির দোকান দেন। রবিবার শিমুলতলীতে সাপ্তাহিক হাট বসে। হাটের দিন লোকসমাগম বেশি হয়। জনাব পলাশ কোমল পানীয় বিক্রয় বাড়ানোর উদ্দেশ্যে 'জয়ন্তী ব্যাংক' মেহেরপুর শাখা হতে ৭ বছর মেয়দি পঞ্চাশ হাজার টাকা ঋণ নিয়ে একটি ফ্রিজ কেনেন।",
      "tag": "BB 20",
      "sub_questions": [
        {
          "label": "ক",
          "question": "স্বল্পমেয়াদি অর্থায়ন কী?",
          "explanation": "এক বছর বা এর কম সময়ের জন্য কোনো উৎস থেকে অর্থ সংগ্রহ করা হলে সেটিকে স্বল্পমেয়াদি অর্থায়ন বলা হয়।"
        },
        {
          "label": "খ",
          "question": "উপযুক্ততার নীতিকী? ব্যাখ্যা করো।",
          "explanation": "স্বল্পমেয়াদি উৎস থেকে চলতি মূলধন এবং দীর্ঘমেয়াদি উৎস. থেকে স্থায়ী মূলধন সংগ্রহের নীতিকে উপযুক্ততার নীতিবলা হয় এ নীতি অনুসারে ব্যবসায়ের নিয়মিত ব্যয়সমূহ স্বল্পমেয়াদি উৎস হতে সংগ্রহ করা হয়। বিভিন্ন স্থায়ী ব্যয় (মেশিন ক্রয়, দালানকোঠা নির্মাণ ইত্যাদি) ব্যয়ের জন্য দীর্ঘমেয়াদি উৎস ব্যবহার করা হয়। সাধারণত বাণিজ্যিক ব্যাংক, বিনিয়োগ ব্যাংক, বিভিন্ন আর্থিক প্রতিষ্ঠান এ দীর্ঘমেয়াদি অর্থ দেয়। ব্যবসায়ের দৈনন্দিন ব্যয় নির্বাহে দীর্ঘমেয়াদি উৎস ব্যবহার করা হলে প্রতিষ্ঠানের দায় বেড়ে যায়। ফলে প্রতিষ্ঠান দেউলিয়া ঘোষিত হতে পারে। তাই প্রতিষ্ঠান মূলধন সংগ্রহের ক্ষেত্রে উপযুক্ততার নীতি অনুসরণ করে।"
        },
        {
          "label": "গ",
          "question": "জনাব পলাশের ফ্রিজ কেনার ইচ্ছা কোন ধরনের সিদ্ধান্ত? ব্যাখ্যা করো।",
          "explanation": "জনাব পলাশের ফ্রিজ কেনার ইচ্ছা একটি বিনিয়োগ সিদ্ধান্ত। এ সিদ্ধান্তকে ক্রয় সিদ্ধান্তও বলা হয়। ব্যবসায় প্রতিষ্ঠানের জন্য মেশিন কেনা, কারখানা নির্মাণ খরচ, যন্ত্রপাতি ও আসবাবপত্র কেনা ইত্যাদি এ জাতীয় সিদ্ধান্ত। এ ধরনের সিদ্ধান্ত পণ্যের বিক্রয় বাড়ানোর জন্য নেওয়া হয়। এতে প্রতিষ্ঠানের মুনাফা ও নগদ প্রবাহ বাড়ে। উদ্দীপকে জনাব পলাশের মেহেরপুর জেলায় একটি কোমল পানীয় দোকান আছে। প্রতি রবিবার সেখানকার শিমুলতলীতে সাপ্তাহিক হাট বসে। ফলে ঐ দিন লোকসমাগম বেশি থাকে। তাই বিক্রয় বাড়ানোর উদ্দেশ্যে তিনি একটি ফ্রিজ কেনার সিদ্ধান্ত নেন। অনেক ক্রেতা ফ্রিজের কোমল পানি বেশি পছন্দ করে। তাই ফ্রিজ কিনলে জনাব পলাশের ব্যবসায় বাড়বে। তাছাড়া ফ্রিজ, আসবাবপত্র বা মেশিন কেনার মাধ্যমে তিনি তার প্রতিষ্ঠানে বিনিয়োগ বাড়িয়েছেন। তাই বলা যায়, জনাব পলাশ ফ্রিজ কেনার মাধ্যমে একটি বিনিয়োগ বা ক্রয় সিদ্ধান্ত গ্রহণ করেছেন।"
        },
        {
          "label": "ঘ",
          "question": "'জয়ন্তী ব্যাংক' কর্তৃক প্রদত্ত ঋণ মেয়াদের ভিত্তিতে কোন ধরনের তহবিল? ব্যাখ্যাসহ তোমার মতামত দাও।",
          "explanation": "'জয়ন্তী ব্যাংক' কর্তৃক প্রদত্ত ঋণ মেয়াদের ভিত্তিতে দীর্ঘমেয়াদি তহবিল বলে আমি মনে করি। ৫ বছরের চেয়ে বেশি সময়ের জন্য অর্থায়ন হলো দীর্ঘমেয়াদি অর্থায়ন। এক্ষেত্রে সংগৃহীত তহবিলের আকার বড় হয়। স্থায়ী সম্পত্তি যেমন: ভূমি, দালানকোঠা, যন্ত্রপাতি ইত্যাদি কেনার জন্য এ তহবিল ব্যবহার করা হয়। উদ্দীপকে জনাব পলাশের একটি কোমল পানির দোকান আছে। বিক্রয় বাড়ানোর উদ্দেশ্যে তিনি 'জয়ন্তী ব্যাংক' থেকে ৫০ হাজার টাকা ঋণ নিয়ে ফ্রিজ কেনেন। এ ঋণের মেয়াদ হলো ৭ বছর। উদ্দীপকে জনাব পলাশ ৫ বছরের বেশি সময়ের জন্য ঋণ নিয়েছেন। চুক্তি মোতাবেক তিনি ৭ বছরের মধ্যে ঋণ পরিশোধ করবেন। ব্যবসায়ের ধরন,বিবেচনায় তার ঋণটি বড় অংকের বলা যায়। তাছাড়া জনাব পলাশ উক্ত অর্থ ব্যবহার করে ফ্রিজ কিনেছেন। ফ্রিজ ব্যবসায়ের জন্য একটি স্থায়ী সম্পত্তি। সাধারণত স্থায়ী সম্পত্তি কেনার জন্য দীর্ঘমেয়াদি তহবিল ব্যবহার করা হয়। তাই বলা যায়, জনাব পলাশ 'জয়ন্তী ব্যাংক' থেকে দীর্ঘমেয়াদি তহবিল সংগ্রহ করেছেন।"
        }
      ]
    },
    {
      "number": "2",
      "uddipok": "সুমন একজন ধনী কৃষক। তিনি ধান বিক্রি করে ৬০,০০০ টাকা পান। উক্ত টাকা নিকটস্থ 'রূপালী ব্যাংকে' বার্ষিক ১১% সুদে জমা রাখেন। নির্দিষ্ট সময় পর তিনি কিছু টাকা জমার আশা করছেন। যা দিয়ে বাড়ির সন্নিকটে ১ বিঘা জমি ক্রয় করবেন।",
      "tag": "BB 20",
      "sub_questions": [
        {
          "label": "ক",
          "question": "অর্থের সময়মূল্যের মূল কারণ কী?",
          "explanation": "অর্থের সময়মূল্যের মূল কারণ সুদের হার।"
        },
        {
          "label": "খ",
          "question": "রুল-৭২-এর ধারণাটি ব্যাখ্যা করো।",
          "explanation": "বার্ষিক চক্রবৃদ্ধিতে নির্দিষ্ট পরিমাণ অর্থ কত সময়ে বা কত সুদের হারে দ্বিগুণ হবে তা নির্ণয় করতে \"Rule of 72\" বা বিধি-৭২ ব্যবহৃত হয়। বিধি-৭২-এর মাধ্যমে একটি নির্দিষ্ট পরিমাণ অর্থ নির্দিষ্ট সুদের হারে কত সময়ে দ্বিগুণ হবে অথবা নির্দিষ্ট সময়ে কত হার সুদে আসল দ্বিগুণ হবে তা জানা যায়। সুদের হার বের করতে ৭২ কে সময় দিয়ে ভাগ করতে হয়, আর সময় বের করতে ৭২ কে সুদের হার দিয়ে ভাগ করতে হয়।"
        },
        {
          "label": "গ",
          "question": "৫ বছর পর সুমনের ব্যাংক হিসাবে মোট কত টাকা জমা হবে? নির্ণয় করো!",
          "explanation": "৫ বছর পর সুমনের ব্যাংক হিসাবে মোট টাকার পরিমাণ নির্ণয়: দেওয়া আছে, বর্তমান মূল্য, PV = ৬০,০০০ টাকা বার্ষিক সুদের হার, i = ১১% বা, ০.১১ মেয়াদ, n = ৫ বছর আমরা জানি, ভবিষ্যৎ মূল্য, FV = PV(১ + i) n = { }^{\\mathrm{n}}= n = ৬০,০০০(১ + ০.১১) ৫ { }^{৫} ৫ = ৬০,০০০ × ১.৬৮৫০৫৮ = ১,০১,১০৩.৪৮ টাকা ∴ ৫ বছর পর সুমনের ব্যাংক হিসাবেমোট ১,০১,১০৩.৪৮ টাকাজমা হবে। উত্তর: ১,০১,১০৩.৪৮ টাকা।"
        },
        {
          "label": "ঘ",
          "question": "৩ মাস অন্তর চক্রবৃদ্ধি হলে সুমনের হিসাবে ৫ বছর পর কত টাকা জমা হবে? কোন অবস্থায় টাকা রাখা তার জন্য লাভজনক- মতামত দাও।",
          "explanation": "৩ মাস অন্তর চক্রবৃদ্ধির ক্ষেত্রে ৫ বছরের ভবিষ্যৎ মূল্য নির্ণয়: দেওয়া আছে, বর্তমান মূল্য, PV = ৬০,০০০ টাকা বার্ষিক সুদের হার, i = ১১% বা, ০.১১ মেয়াদ, n = ৫ বছর চক্রবৃদ্ধির সংখ্যা, m = 8 বার [ ত্রৈমাসিক চক্রবৃদ্ধি] আমরা জানি,  ভবিষ্যৎ মূল্য,  F V = P V ( ১ + i m ) n × m = ৬০ , ০০০ ( ১ + 0. ১১ 8 ) ৫ × 8 = ৬০ , ০০০ ( ১ + ০ . ০২৭৫ ) ২০ \\begin{aligned} \\text { ভবিষ্যৎ মূল্য, } F V & =P V\\left(১+\\frac{i}{m}\\right)^{n \\times m}=৬ ০, ০ ০ ০\\left(১+\\frac{0 . ১ ১}{8}\\right)^{৫ \\times 8} \\\\ & =৬ ০, ০ ০ ০(১+০ . ০ ২ ৭ ৫)^{২ ০}\\end{aligned}   ভবিষ্যৎ   মূল্য ,  F V ​ = P V ( ১ + m i ​ ) n × m = ৬০ , ০০০ ( ১ + 8 0. ১১ ​ ) ৫ × 8 = ৬০ , ০০০ ( ১ + ০ . ০২৭৫ ) ২০ ​ = ৬০,০০০ × ১.৭২০৪২৮ = ১,০৩,২২৫.৬৮ টাকা ∴ ৩ মাস অন্তর চক্রবৃদ্ধির ক্ষেত্রে ৫ বছর পর সুমনের জমা টাকার পরিমাণ হবে ১,০৩,২২৫.৬৮ টাকা। অপরদিকে, বার্ষিক চক্রবৃদ্ধির ক্ষেত্রে সুমনের জমা টাকার পরিমাণ হবে ১,০১,১০৩.৪৮ টাকা (গ থেকে পাওয়া)। অর্থাৎ,ত্রৈমাসিক চক্রবৃদ্ধির ক্ষেত্রে সুমন ৫ বছর পর বেশি টাকা পাবে। তাই বলাযায়, সুমনের জন্য ৩ মাস অন্তর চক্রবৃদ্ধিতে টাকা রাখা লাভজনক হবে।"
        }
      ]
    },
    {
      "number": "3",
      "uddipok": "ঢাকার সন্তান জনাব বাবুল একজন বিনিয়োগকারী। তিনি অনেক ভেবেচিন্তে 'শাপলা' প্রকল্পে বিনিয়োগ করেন। গত ৫ বছরে তার অর্জিত মুনাফার হার ছিল যথাক্রমে: ১০%, ২২%, – ৮%, ২০%, ২৬%।",
      "tag": "BB 20",
      "sub_questions": [
        {
          "label": "ক",
          "question": "ট্রেজারি বিল কে ইস্যু করে?",
          "explanation": "ট্রেজারি বিল দেশের সরকার ইস্যু করে।"
        },
        {
          "label": "খ",
          "question": "বিনিয়োগকারী সাধারণ শেয়ার যুক্তিসংগত মূল্যে বিক্রয় করতে না পারলে কোন ধরনের ঝুঁকির সৃষ্টি হয়? বর্ণনা করো।",
          "explanation": "বিনিয়োগকারী সাধারণ শেয়ার যুক্তিসঙ্গত মূল্যে বিক্রয় করতে না পারলে তারল্য ঝুঁকি সৃষ্টি হয়। বাজারের আকার ও কাঠামোর ওপর তারল্য ঝুঁকি নির্ভর করে। যদি ক্রয়কৃত সম্পদ (শেয়ার, বন্ড) দ্রুত নগদ টাকায় রূপান্তর করা না যায় তবে তারল্য ঝুঁকি বেশি। আবার বেশি ক্ষতিতে দ্রুত বিক্রয় করে নগদ টাকা পাওঁয়া গেলেও তা তারল্য ঝুঁকি। অর্থাৎ, কোনো কারণে যদি বিনিয়োগকারী সহজে ও যুক্তিসংগত মূল্যে সাধারণ শেয়ার বিক্রি করতে না পারে তখন তারল্য ঝুঁকির সৃষ্টি হয়।"
        },
        {
          "label": "গ",
          "question": "জনাব বাবুলের 'শাপলা' প্রকল্পের আয় থেকে \"গড় আয়ের ব্যবধানের বর্গের সমষ্টি\" নির্ণয় করো।",
          "explanation": "সিদ্ধান্ত: 'শাপলা' প্রকল্পের আদর্শ বিচ্যুতি ১৩.৬৪%। অন্যদিকে, 'পদ্মা' প্রকল্পের আদর্শ বিচ্যুতি ১৩%। সাধারণত যে প্রকল্পের আদর্শ বিচ্যুতি যত কম সে প্রকল্প তত কম ঝুঁকিপূর্ণ। তাহলে বলা যায়, জনাব বাবুলের জন্য 'পদ্মা' প্রকল্পটি কম ঝুঁকিপূর্ণ।"
        },
        {
          "label": "ঘ",
          "question": "যদি সমান বিনিয়োগে অপর একটি প্রকল্প 'পদ্মা'-এর আদর্শ বিচ্যুতি ১৩% হয় তবে কোন প্রকল্পটি কম ঝুঁকিপূর্ণ? মতামত দাও।",
          "explanation": "সিদ্ধান্ত: 'শাপলা' প্রকল্পের আদর্শ বিচ্যুতি ১৩.৬৪%। অন্যদিকে, 'পদ্মা' প্রকল্পের আদর্শ বিচ্যুতি ১৩%। সাধারণত যে প্রকল্পের আদর্শ বিচ্যুতি যত কম সে প্রকল্প তত কম ঝুঁকিপূর্ণ। তাহলে বলা যায়, জনাব বাবুলের জন্য 'পদ্মা' প্রকল্পটি কম ঝুঁকিপূর্ণ।"
        }
      ]
    },
    {
      "number": "4",
      "uddipok": "রোজা এন্টারপ্রাইজ ৬০,০০০ টাকা ৫ বছরের জন্য বিনিয়োগ করতে আগ্রহী। বাসন্তী প্রকল্প থেকে আগামী পাঁচ বছরে যথাক্রমে ১৮,০০০ টাকা, ১৭,০০০ টাকা, ২০,০০০ টাকা, ১০,০০০ টাকা এবং ৩০,০০০ টাকা পাবেন। অপরদিকে, শ্রাবন্তী প্রকল্প থেকে যথাক্রমে ৩০,০০০ টাকা, ২০,০০০ টাকা, ১৮,০০০ টাকা, ১৬,০০০ টাকা এবং ১৭,০০০ টাকা পাওয়া যাবে।",
      "tag": "BB 20",
      "sub_questions": [
        {
          "label": "ক",
          "question": "প্রতিষ্ঠানের অর্থের আগমনকে কী বলে?",
          "explanation": "প্রতিষ্ঠানের অর্থের আগমনকে নগদ আন্তঃপ্রবাহ বলে।"
        },
        {
          "label": "খ",
          "question": "চলমান পণ্যের পাশাপাশি নতুন পণ্য বাজারে ছাড়াকে কী বলে? বর্ণনা করো।",
          "explanation": "চলমান পণ্যের পাশাপাশি নতুন পণ্য বাজারে ছাড়াকে পণ্য বৈচিত্র্যায়ন বলে। ব্যবসায়ের ভবিষ্যৎ সর্বদাই অনিশ্চিত থাকে। ব্যবসায়ে বৈচিত্র্যকরণ নিশ্চিত করতে পারলে ঝুঁকি কমে। কেননা একটি পণ্য থেকে লোকসান হলে অন্য পণ্যের মুনাফা দ্বারা তা পুষিয়ে নেওয়া সম্ভব 'হয়। তাই ঝুঁকি বণ্টনের মাধ্যমে সফলতা নিশ্চিত করতে পণ্য বৈচিত্র্যায়ণের প্রয়োজন।"
        },
        {
          "label": "গ",
          "question": "বাসন্তী প্রকল্পের পে-ব্যাক সময় নির্ণয় করো।",
          "explanation": "মন্তব্য: শ্রাবন্তী প্রকল্পের পে-ব্যাক সময় ২.৫৬ বছর। অন্যদিকে,,বাসন্তী প্রকল্পের পে-ব্যাক সময় ৩.৫০ বছর (গ থেকে প্রাপ্ত)। অর্থাৎ শ্রাবন্তী প্রকল্পের বিনিয়োগকৃত অর্থ আগে ফেরত পাওয়া যায়। তাই বলা যায়, রোজা এন্টারপ্রাইজের জন্য শ্রাবন্তী প্রকল্পে বিনিয়োগ করা বেশি লাভজনক হবে বলে আমি মনে করি।"
        },
        {
          "label": "ঘ",
          "question": "কোন প্রকল্পের বিনিয়োগ করা রোজা এন্টারপ্রাইজের জন্য অধিকতর লাভজনক হবে? মতামত দাও।",
          "explanation": "মন্তব্য: শ্রাবন্তী প্রকল্পের পে-ব্যাক সময় ২.৫৬ বছর। অন্যদিকে,,বাসন্তী প্রকল্পের পে-ব্যাক সময় ৩.৫০ বছর (গ থেকে প্রাপ্ত)। অর্থাৎ শ্রাবন্তী প্রকল্পের বিনিয়োগকৃত অর্থ আগে ফেরত পাওয়া যায়। তাই বলা যায়, রোজা এন্টারপ্রাইজের জন্য শ্রাবন্তী প্রকল্পে বিনিয়োগ করা বেশি লাভজনক হবে বলে আমি মনে করি।"
        }
      ]
    },
    {
      "number": "5",
      "uddipok": "শিমুল কোং লি. ২,৫০,০০০ টাকা মূলধনের ১৩% মুনাফায় ৩০% অগ্রাধিকার শেয়ার, ৫৫% সাধারণ শেয়ার এবং ১৫% সুদে অবশিষ্ট ঋণ মূলধনের মাধ্যমে সংগ্রহ করেন। কোম্পানির সাধারণ শেয়ারের তালিকা মূল্য ১৩০ টাকা এবং বিক্রয়মূল্য ৯০ টাকা। কোম্পানি এ বছর ১২% লভ্যাংশ ঘোষণা করেছে এবং পরবর্তী বছরে তা ৫% বৃদ্ধির সিদ্ধান্ত নিয়েছে। কর হার ৪০%।",
      "tag": "BB 20",
      "sub_questions": [
        {
          "label": "ক",
          "question": "কাম্য ঋণনীতি কী?",
          "explanation": "যে মূলধন কাঠামোতে মূলধন ব্যয় সর্বনিম্ন হয় তাকে কাম্য ঋণনীতি বলে।"
        },
        {
          "label": "খ",
          "question": "অগ্রাধিকার শেয়ারের ব্যয় কিসের ওপর নির্ভরশীল? ব্যাখ্যা করো।",
          "explanation": "এ শেয়ারের ব্যয় শেয়ার মালিকদের প্রত্যাশিত লভ্যাংশের ওপর নির্ভরশীল। অগ্রাধিকার শেয়ারের ব্যয় নির্ধারণ করা হয় প্রত্যাশিত লভ্যাংশের হার এবং শেয়ার বিক্রি থেকে প্রাপ্ত অর্থের অনুপাতের মাধ্যমে। সূত্রটি নিম্নরূপ: অগ্রাধিকার শেয়ারের ব্যয় =  প্রত্যাশিত লভ্যাংশ   শেয়ার বিক্রি থেকে প্রাপ্ত অর্থ  × \\frac{\\text { প্রত্যাশিত লভ্যাংশ }}{\\text { শেয়ার বিক্রি থেকে প্রাপ্ত অর্থ }} \\times   শেয়ার   বিক্রি   থেকে   প্রাপ্ত   অর্থ     প্রত্যাশিত   লভ্যাংশ   ​ × ১০০ অর্থাৎ, অগ্রাধিকার শেয়ারের ব্যয় বিনিয়োগকারীদের প্রত্যাশিত লভ্যাংশের ওপর নির্ভরশীল।"
        },
        {
          "label": "গ",
          "question": "শিমুল কোং লি.-এর সাধারণ শেয়ার মূলধন ব্যয় নির্ণয় করো।",
          "explanation": "শিমুল কোং লি.-এর সাধারণ শেয়ারের মূলধন ব্যয় নির্ণয়: দেওয়া আছে, শেয়ার মূল্যঃ = ৯০ টাকা বৃদ্ধির হার = ৫% বা ০.০৫ লভ্যাংশ 0 _0 0 ​ = = = লিখিত মূল্য × \\times × ০.১২ = = = ১৩০ × \\times × ০.১২ = = = ১৫.৬ টাকা ∴ \\therefore ∴ লভ্যাংশs = লভ্যাংশ 0 _0 0 ​ (১-+ বৃদ্ধির হার) =  ১৫.৬  ( ১ + ০ . ০৫ ) = ১৬ . ৩৮ টাকা  =\\text { ১৫.৬ }(১+০ . ০ ৫)=১ ৬ . ৩ ৮ \\text { টাকা } =   ১৫ . ৬   ( ১ + ০ . ০৫ ) = ১৬ . ৩৮   টাকা   আমরা জানি, সাধারণ শেয়ারের মূলধন ব্যয় = (  লভ্যাংশ।   শেয়ার মূল্য。  + =\\left(\\frac{\\text { লভ্যাংশ। }}{\\text { শেয়ার মূল্য。 }}+\\right. = (   শেয়ার   মূল্য 。     লভ্যাংশ।   ​ + বৃদ্ধির হার ) × ) \\times ) × ১০০ = ( ১৬ . ৩৮ ৯০ + 0.0 ৫ ) × ১০০ = 0. ১৮২ + 0.0 ৫ × ১০০ = 0. ২৩২ × ১০০ = ২৩ . ২০ % \\begin{array}{l} =\\left(\\frac{১৬ . ৩ ৮}{৯ ০}+0.0 ৫\\right) \\times ১ ০ ০ \\\\ =0 . ১ ৮ ২+0.0 ৫ \\times ১ ০ ০ \\\\ =0 . ২ ৩ ২ \\times ১ ০ ০=২ ৩ . ২ ০ \\% \\end{array} = ( ৯০ ১৬ . ৩৮ ​ + 0.0 ৫ ) × ১০০ = 0. ১৮২ + 0.0 ৫ × ১০০ = 0. ২৩২ × ১০০ = ২৩ . ২০ % ​ ∴ \\therefore ∴ শিমুল কোম্পানি লি.-এর সাধারণ শেয়ারের মূলধন ব্যয় ২৩.২০%। উত্তর: ২৩.২০%।"
        },
        {
          "label": "ঘ",
          "question": "সাধারণ শেয়ার মূলধন বৃদ্ধি করে ঋণ পরিশোধ করা কোম্পানির জন্য কি লাভজনক? মতামত দাও।",
          "explanation": "মন্তব্য: শিমুল কোং লি.-এর কর-সমন্বয়কৃত ঋণ মূলধন খরচ ৯%। অন্যদিকে সাধারণ শেয়ার মূলধনের ব্যয় ২৩.২০% (গ থেকে পাওয়া)। অর্থাৎ, সাধারণ শেয়ারের মূলধন ব্যয় ঋণ মূলধন ব্যয় থেকে বেশি। তাই বলা যায়, সাধারণ শেয়ার মূলধন বৃদ্ধি করে ঋণ পরিশোধ করা কোম্পানির জন্য লাভজনক হবে না।"
        }
      ]
    },
    {
      "number": "6",
      "uddipok": "A ও B লেখাপড়া শেষ করে চাকরি না পেয়ে শেয়ার ব্যবসায় শুরু করেন তারা একটি বড় কোম্পানির দুই ধরনের শেয়ারহোল্ডার। জনাব A কোম্পানির পরিচালনায় অংশ নিতে পারেন এবং তার ভোটাধিকার আছে। অপরদিকে জনাব B ঐ কোম্পানিতে লভ্যাংশ প্রাপ্তির ক্ষেত্রে সুবিধা পায়।",
      "tag": "BB 20",
      "sub_questions": [
        {
          "label": "ক",
          "question": "রাইট শেয়ার কী?",
          "explanation": "নতুন শেয়ার বিক্রি করার ক্ষেত্রে পুরাতন শেয়ার মালিকগণকেঅগ্রাধিকার দেওয়া হলে তাকে রাইট শেয়ার বলে।"
        },
        {
          "label": "খ",
          "question": "বন্ডে বিনিয়োগকারীদের একটি সুবিধা বর্ণনা করো।",
          "explanation": "সুদের হার নির্দিষ্ট থাকা বন্ডে বিনিয়োগকারীদের একটি সুবিধা। বন্ডে সুদের হার নির্দিষ্ট থাকে বিধায় বন্ডে বিনিয়োগকারীদের আয়ও নির্দিষ্ট হয়। ফলে তাদের আয়ে অনিশ্চয়তা কম। তবে কোনো কোনো সময় সুদের হার পরিবর্তন হতে পারে।"
        },
        {
          "label": "গ",
          "question": "জনাব B কোন ধরনের শেয়ারের মালিক? ব্যাখ্যা করো।",
          "explanation": "উদ্দীপকে জনাব B অগ্রাধিকার শেয়ারের মালিক। এ ধরনের শেয়ারের ক্ষেত্রে কোম্পানি নির্দিষ্ট হারে লভ্যাংশ দেয়। ফলে এ ধরনের বিনিয়োগ থেকে প্রাপ্ত আয় ঝুঁকিমুক্ত। অগ্রাধিকার শেয়ার মালিকরাকোম্পানি পরিচালনায় বা ভোট দেওয়ায় অংশ নিতে পারেন না। তবে লভ্যাংশপাওয়ার ক্ষেত্রে সাধারণ শেয়ার মালিকদের চেয়ে অগ্রাধিকার পান। উদ্দীপকে জনাব A ও B লেখাপড়া শেষ করে শেয়ার ব্যবসায় শুরুকরেন। তারা একটি বড় কোম্পানির দুই ধরনের শেয়ারহোল্ডার। জনাবB কোম্পানিতে লভ্যাংশ পাওয়ার ক্ষেত্রে সুবিধা পান। তিনি সাধারণ শেয়ার মালিকদের আগে লভ্যাংশ পাবে। এক্ষেত্রে তার লভ্যাংশ নির্দিষ্ট ও ঝুঁকিমুক্ত। তবে তিনি কোম্পানি পরিচালনায় অংশগ্রহণ ও ভোট দিতে পারবেন না। তাই বলা যায়, বৈশিষ্ট্য বিবেচনায় জনাব B-এর শেয়ারের ধরনটি হলো অগ্রাধিকার শেয়ার।"
        },
        {
          "label": "ঘ",
          "question": "জনাব A ও B-এর বিনিয়োগের মধ্যে কোন শেয়ারের বিনিয়োগটি উত্তম তুলনামূলক বিশ্লেষণ করো।",
          "explanation": "উদ্দীপকে জনাব A ও B-এর বিনিয়োগের মধ্যে জনাব B-এর সাধারণ শেয়ারে বিনিয়োগটি উত্তম বলে আমি মনে করি। সাধারণ শেয়ার মালিকগণ অধিকার, দায়িত্ব ও কর্তব্যের দিক বিবেচনায় বেশি সুবিধা ও মর্যাদা ভোঁগ করেন। এ শেয়ারের লাভের হার নির্দিষ্ট থাকে না। অন্যদিকে, অগ্রাধিকার শেয়ার মালিকগণ নির্দিষ্ট হারে লভ্যাংশ পান। তবে কোম্পানির পুরোপুরি মালিকানা বা ভোটাধিকার পান না। উদ্দীপকে জনাব A ও B একটি বড় কোম্পানির দুই ধরনের শেয়ারহোল্ডার। জনাব A কোম্পানির পরিচালনায় অংশ নিতে পারেন এবং ভোটাধিকার পান। অন্যদিকে, জনাব B লভ্যাংশ প্রাপ্তির ক্ষেত্রে সুবিধা পান। তাই জনাব A-এর শেয়ারটি হলো সাধারণ শেয়ার এবং জনাব B-এর শেয়ার হলো অগ্রাধিকার শেয়ার। উদ্দীপকে জনাব A-এর শেয়ার থেকে প্রাপ্ত আয় নির্দিষ্ট নয়। ফলে কোম্পানি বেশি আয় করলে তার আয়ও বাড়বে। অন্যদিকে, প্রতিষ্ঠানের মুনাফা বেশি হলেও জনাব B-এর অগ্রাধিকার শেয়ার থেকে আয় নির্দিষ্ট। তার কোনো ভোটাধিকার নেই। আবার কোম্পানি পরিচালনায়ও তিনি অংশগ্রহণ করতে পারবেন না। কিন্তু জনাব A কোম্পানি পরিচালনায় অংশ নিতে পারবেন। আবার তার ভোটাধিকারও থাকবে। ফলে তার সামাজিক মর্যাদা বাড়বে। তাই বলা যায়, জনাব A ও B-এর বিনিয়োগের মধ্যে জনাব A-এর বিনিয়োগটি উত্তম।"
        }
      ]
    },
    {
      "number": "7",
      "uddipok": "রাজবাড়ি জেলার কুসুমপুর বাজারে রূপসা ব্যাংক-এর একটি শাখা রয়েছে। ব্যাংকটি জনগণের ক্ষুদ্র ক্ষুদ্র সঞ্চয় সংগ্রহের মাধ্যমে বিভিন্ন ধরনের আমানতের সৃষ্টি করে এবং ব্যবসায়ীদের ঋণ দেয়। ব্যাংকটির একটি বৈশিষ্ট্য হচ্ছে, “আমানতের একটি নির্দিষ্ট পরিমাণ অর্থ ব্যাংকে সংরক্ষণ করা।” ফলে গ্রাহক অসন্তুষ্ট হয় না। অপরদিকে ব্যাংকটি ঋণ দেওয়ার আগে ঋণগ্রহীতার আর্থিক সচ্ছলতা, সততা বিচার করে এবং পর্যাপ্ত জামানত রেখে ঋণ মঞ্জুর করে।",
      "tag": "BB 20",
      "sub_questions": [
        {
          "label": "ক",
          "question": "বাণিজ্যিক ব্যাংকের আয়ের প্রধান উৎস কী?",
          "explanation": "বাণিজ্যিক ব্যাংকের আয়ের প্রধান উৎস হলো ঋণের সুদ।"
        },
        {
          "label": "খ",
          "question": "মক্কেলদের মূল্যবান দলিল জমা রেখে ব্যাংক কোন ধরনের কাজ সম্পন্ন করে? বর্ণনা করো।",
          "explanation": "মক্কেলদের মূল্যবান দলিল জমা রেখে ব্যাংক অছি হিসেবে কাজ সম্পন্ন করে থাকে। ব্যাংক অনেক সময় মক্কেলের সম্পত্তি যথা: স্বর্ণালংকার, দলিলপত্র ইত্যাদি সংরক্ষণের মাধ্যমে তাদের অছি (Trustee) হিসেবে কাজ করে থাকে। এটি মক্কেলের সাথে ভিন্ন ধরনের সম্পর্কের সৃষ্টি করে।"
        },
        {
          "label": "গ",
          "question": "রূপসা ব্যাংক কোন নীতি অনুসরণ করার ফলে গ্রাহক সন্তুষ্টি বজায় ছিল? ব্যাখ্যা করো।",
          "explanation": "রূপসা ব্যাংক তারল্য নীতি অনুসরণ করায় গ্রাহক সন্তুষ্টি বজায় ছিল। চাওয়ামাত্র গ্রাহকের জমাকৃত অর্থ ফেরত দেওয়ার ক্ষমতাই হলো তারল্য। ব্যাংক গ্রাহকের চাওয়ামাত্র অর্থ ফেরত দিতে বাধ্য থাকে। এজন্য ব্যাংকে যথেষ্ট তারল্য সংরক্ষণ করতে হয়। এ নীতিকে তারল্য নীতি বলা হয় উদ্দীপকে রাজবাড়ি জেলার কুসুমপুর বাজারে রূপসা ব্যাংক-এর একটি শাখা রয়েছে। ব্যাংকটি জনগণের কাছ থেকে আমানত সংগ্রহ করে এবং তা থেকে ব্যবসায়ীদের ঋণ দেয়। ব্যাংকটির একটি অন্যতম বৈশিষ্ট্য হচ্ছে- 'আমানতের একটি নিদিষ্ট পরিমাণ অর্থ ব্যাংকে সংরক্ষণ করা' এতে গ্রাহকেরা যেকোনো সময় তার জমাকৃত অর্থ উত্তোলন করতে পারে। এভাবে গ্রাহকদের ব্যাংকের প্রতি আস্থা ও সন্তুষ্টি সৃষ্টি হয় ব্যাংকের এ নীতিকে তারল্য নীতি বলা হয়। তাই বলা যায়, রূপসা ব্যাংক তারল্য নীতি অনুসরণ করায় গ্রাহকরা চাওয়ামাত্র অর্থ ফেরত পেয়ে ব্যাংকের প্রতি সন্তুষ্ট ছিল।"
        },
        {
          "label": "ঘ",
          "question": "'রূপসা ব্যাংক' ঋণ প্রদানের সময় যেসব বিষয় বিবেচনা করেছে তা ব্যাংকিং ব্যবসায়ের কোন নীতির সাথে সামঞ্জস্যপূর্ণ? বিশ্লেষণ করো।",
          "explanation": "'রূপসা ব্যাংক' ঋণ দেওয়ার সময় যেসব বিষয় বিবেচনা করেছে তা ব্যাংকিং ব্যবসায়ের নিরাপত্তার নীতির সাথে মিল রয়েছে। এ নীতির মাধ্যমে গ্রাহকের অর্থ ও ঋণ হিসাবে প্রদত্ত অর্থের নিরাপত্তা নিশ্চিত করা হয়। এক্ষেত্রে ঋণ দেওয়ার আগে গ্রাহকের ঋণগ্রহণের উদ্দেশ্য যাচাই করা হয়। সেই সাথে গ্রাহকের আর্থিক সচ্ছলতা ও সততা বিচার করা হয় এবং পর্যাপ্ত জামানত গ্রহণ নিশ্চিত করা হয়। উদ্দীপকে রূপসা ব্যাংক জনগণের ক্ষুদ্র সঞ্চয় সংগ্রহের মাধ্যমে আমানত সৃষ্টি করে। এ আমানত ব্যবহার করে ব্যাংকটি ব্যবসায়ীদের ঋণ দেয়। এক্ষেত্রে ব্যাংকটি ঋণ দেওয়ার আগে ঋণগ্রহীতার আর্থিক সচ্ছলতা, সততা, জামানত ইত্যাদি বিষয় বিবেচনা করে। সঠিক বিনিয়োগ সিদ্ধান্ত নেওয়ার জন্য প্রকল্পের বিনিয়োগপূর্ব সম্ভাব্যতা যাচাই গুরুত্বপূর্ণ। আমানতকৃত অর্থ থেকে ব্যবসায়ীদের ঋণ দেওয়া ব্যাংকের জন্য এক ধরনের বিনিয়োগ। এক্ষেত্রে ঋণ দেওয়ার আগে রূপসা ব্যাংক ঋণগ্রহীতা সম্পর্কে ভালোভাবে যাচাই করে নেয়। তা না হলে ঋণ ফেরত পাওয়ার সম্ভাবনা কম থাকে। এক্ষেত্রে ব্যাংকের গ্রাহকের অর্থের নিরাপত্তা নষ্ট হতে পারে। তাই বলা যায়, রূপসা ব্যাংক-এর ঋণ দেওয়ার ক্ষেত্রে বিবেচিত বিষয়সমূহ ব্যাংকিং ব্যবসায়ের নিরাপত্তার নীতির সাথে সামঞ্জস্যপূর্ণ।"
        }
      ]
    },
    {
      "number": "8",
      "uddipok": "সুনামগঞ্জের ফুলদহের পাড়া গ্রামের ছেলে মি. তারেক মৎস্য খামার স্থাপন করতে চান। এ কারণে তার প্রচুর টাকার প্রয়োজন। গ্রামে 'শিখা ব্যাংকের' একটি শাখা রয়েছে। যার প্রধান কাজ আমানত গ্রহণ ও ঋণ প্রদান। মি. তারেক ব্যাংকে সম্পদ জামানত রেখে ১০ বছরের জন্য ৫ কোটি টাকা ঋণের আবেদন করলে ব্যাংক ম্যানেজার ঋণ দিতে অসম্মতি জ্ঞাপন করেন।",
      "tag": "BB 20",
      "sub_questions": [
        {
          "label": "ক",
          "question": "সঞ্চয়ের বাহন কী?",
          "explanation": "মুদ্রা হলো সঞ্চয়ের বাহন।"
        },
        {
          "label": "খ",
          "question": "প্রাপ্য বিল বাট্টাকরণ বলতে কী বোঝায়? ব্যাখ্যা করো।",
          "explanation": "মেয়াদ শেষ হওয়ার আগে বিল জমা রেখে ব্যাংক কর্তৃক গ্রাহককে অর্থায়ন করাকে প্রাপ্য বিল বাট্টাকরণ বলা হয়। বাকিতে কেনা পণ্যের মূল্য পরিশোধকল্পে ক্রেতা যে লিখিত অঙ্গীকার করে তা বিক্রেতার কাছে প্রাপ্য বিল। এ বিলের নির্দিষ্ট মেয়াদ থাকে। বিক্রেতা মেয়াদ শেষে ক্রেতাকে বিল দেখিয়ে তার পাওনা আদায় করে। কিন্তু মেয়াদ শেষ হওয়ার আগে বিক্রেতার টাকার প্রয়োজন হলে সে বিলটি ব্যাংকের কাছে বিক্রি করে দিতে পারেন। এক্ষেত্রে ব্যাংক বিলের লিখিত মূল্যের চেয়ে কম মূল্যে বিলটি কিনে। এটি প্রাপ্য বিলের বাট্টাকরণ বা ভাঙানো নামে পরিচিত।"
        },
        {
          "label": "গ",
          "question": "'শিখা ব্যাংক' কার্যাবলির ভিত্তিতে কোন ধরনের ব্যাংক? বর্ণনা করো।",
          "explanation": "'শিখা ব্যাংক' কার্যাবলির ভিত্তিতে একটি বাণিজ্যিক ব্যাংক। এ ব্যাংক স্বল্প সুদের বিনিময়ে জনগণের কাছ থেকে আমানত সংগ্রহ করে। সেই অর্থ থেকে অন্য কোনো ব্যক্তি বা প্রতিষ্ঠানকে বেশি সুদের বিনিময়ে ঋণ দেয়। এ ব্যাংকের প্রধান উদ্দেশ্য মুনাফা অজন করা। এছাড়াও বিল বাট্টাকরণ, অর্থ স্থানান্তর, বিনিময় মাধ্যম সৃষ্টি ইত্যাদি বাণিজ্যিক ব্যাংকের কাজের অন্তর্ভুক্ত। উদ্দীপকের মি. তারেক একটি মৎস্য খামার স্থাপন করতে চান। এ কারণে তার প্রচুর টাকার প্রয়োজন। তার গ্রামে 'শিখা ব্যাংক'-এর একটি শাখা আছে। এ ব্যাংকের প্রধান কাজ আমানত গ্রহণ ও ঋণ দেওয়া। ব্যাংকটি অল্প সুদে আমানত সংগ্রহ করে বেশি সুদে ঋণ দেয়। এ দুই সুদের পার্থক্যই হলো ব্যাংক মুনাফা। অর্থাৎ, উদ্দীপকের শিখা ব্যাংক-এর সাথে বাণিজ্যিক ব্যাংকের কার্যাবলি মিলে যায়। তাই বলা যায়, উদ্দীপকের শিখা ব্যাংকটি কার্যাবলির ভিত্তিতে বাণিজ্যিক ব্যাংকের অন্তর্ভুক্ত।"
        },
        {
          "label": "ঘ",
          "question": "শিখা ব্যাংকের ম্যানেজার ঋণ দিতে অসম্মতি প্রকাশের কারণ বিশ্লেষণ করো।",
          "explanation": "বাণিজ্যিক ব্যাংক দীর্ঘমেয়াদি ঋণ দেয় না বলে শিখা ব্যাংক-এর ম্যানেজার ঋণ দিতে অসম্মতি প্রকাশ করে।. ঋণদান বাণিজ্যিক ব্যাংকের একটি অন্যতম প্রধান কাজ। তবে এ র‍্যাংক শুধু স্বল্প ও মধ্যমেয়াদি ঋণ দেয়। কারণ দীর্ঘমেয়াদি ঋণের জন্য বড় অঙ্কের অর্থ প্রয়োজন। স্বল্পমেয়াদি ঋণের মেয়াদ এক বছর বা তার কম সময়ের জন্য হয়ে থাকে। মধ্যমেয়াদি ঋণের মেয়াদ এক থেকে পাঁচ বছর পর্যন্ত। অন্যদিকে দীর্ঘমেয়াদি ঋণের মেয়াদে হলো পাঁচ বছর থেকে ঊর্ধ্বে যেকোনো সময়কাল পর্যন্ত। উদ্দীপকে মৎস্য খামার স্থাপনের জন্য মি. তারেকের প্রচুর টাকার প্রয়োজন। তার গ্রামে 'শিখা ব্যাংক'-এর একটি শাখা আছে। এ ব্যাংকের প্রধান কাজ আমানত গ্রহণ ও ঋণ প্রদান। মি.তারেক সম্পদ জামানত রেখে ব্যাংকের কাছে ১০ বছরের জন্য ৫ কোটি টাকা ঋণের আবেদন করে। কিন্তু ব্যাংকের ম্যানেজার তা প্রত্যাখ্যান করে। উদ্দীপকের মি. তারেক ৫ বছরের বেশি সময়ের জন্য ঋণের আবেদন করেন। তাছাড়া ব্যবসায়ের ধরন অনুযায়ী তার ঋণটি বড় অঙ্কের বলা যায়। অর্থাৎ, মি. তারেকের ঋণটি একটি দীর্ঘমেয়াদি ঋণ। কিন্তু শিখা ব্যাংক একটি বাণিজ্যিক ব্যাংক হওয়ায় এটি দীর্ঘমেয়াদি ঋণ দেয় না। কারণ বাণিজ্যিক ব্যাংককে গ্রাহকের চাওয়ামাত্র জমাকৃত অর্থ ফেরত দিতে হয়। এজন্য ব্যাংককে সব সময় একটি নির্দিষ্ট পরিমাণ অর্থ তারল্য হিসেবে জমা রাখতে হয়। তাছাড়া ব্যাংক সুষ্ঠুভাবে পরিচালনা করতে ও সচ্ছল রাখতে প্রতিদিন প্রচুর অর্থের প্রয়োজন হয়। ফলে ব্যাংক চাইলেই দীর্ঘমেয়াদি ঋণ দিতে পারে না। তাই বলা যায়, ব্যাংকের তারল্য রক্ষা ও সচ্ছলতা বজায় রাখতে শিখা ব্যাংক-এর ম্যানেজার মি, তারেককে দীর্ঘমেয়াদি ঋণ দিতে অসম্মতি জানায়।"
        }
      ]
    },
    {
      "number": "9",
      "uddipok": "খাগড়াছড়ি শহরের শিক্ষিত মেয়েদের আত্মকর্মসংস্থানমূলক কাজে নিয়োজিত করার লক্ষ্যে মিসেস লাবনী আক্তার 'লাবণী কম্পিউটার প্রশিক্ষণ কেন্দ্র' স্থাপন করেন। ব্যবসয় পরিচলানা করার জন্য তিনি নিকটস্থ 'চাঁদনী ব্যাংকে' একটি হিসাব খোলেন। উক্ত হিসাবে তিনি প্রতিদিন কয়েকরার অর্থ জমা দেন। তবে সপ্তাহে দু'বারের বেশি অর্থ উত্তোলন করতে পারেন না। পরবর্তীতে মিসেস লাবণী আধুনিক ব্যাংকিং-এর সুবিধা গ্রহণের ব্যবস্থা নেন।",
      "tag": "BB 20",
      "sub_questions": [
        {
          "label": "ক",
          "question": "কোন হিসাবে জমাতিরিক্ত টাকা উত্তোলন করা যেতে পারে?",
          "explanation": "চলতিব্যাংক হিসাব থেকে জমাতিরিক্ত টাকা উত্তোলন করা যায়।"
        },
        {
          "label": "খ",
          "question": "একটি নির্দিষ্ট সময়ের জন্য কোন হিসাব খেলা হয়? বর্ণনা করো।",
          "explanation": "একটি নির্দিষ্ট সময়ের জন্য স্থায়ী হিসাব খোলা হয়। এ হিসাবের অর্থ নির্দিষ্ট মেয়াদ শেষ হওয়ার আগে গ্রাহক উত্তোলন করে না। ফলে ব্যাংক দীর্ঘমেয়াদের জন্য বিনিয়োগের সুযোগ পায়। তাই এ হিসাবের বিপরীতে উচ্চহারে সুদ দেওয়া হয়। যেসব ব্যক্তির কাছে প্রচুর অলস অর্থ থাকে এবং যারা উচ্চহারে আয় প্রত্যাশী তাদের জন্য স্থায়ী হিসাব খোলা উত্তম।"
        },
        {
          "label": "গ",
          "question": "মিসেস লাবনী আক্তার 'চাঁদনী ব্যাংকে' কোন ধরনের হিসাব খোলেন? ব্যাখ্যা করো।",
          "explanation": "মিসেস লাবণী আক্তার 'চাঁদনী ব্যাংক'-এ একটি সঞ্চয়ী হিসাব খোলেন। এ ধরনের হিসাবের আওতায় গ্রাহক যতবার ইচ্ছা টাকা জমা দিতে পারেন। তবে সপ্তাহে দু'বারের বেশি অর্থ উত্তোলন করতে পারে না। এক্ষেত্রে ব্যাংক গ্রাহককে স্বল্পহারে সুদ দিয়ে থাকে। উদ্দীপকের মিসেস লাবণী আক্তার মেয়েদের জন্য 'লাবণী কম্পিউটার প্রশিক্ষণ কেন্দ্র' নামে একটি প্রতিষ্ঠান স্থাপন করেন। এক্ষেত্রে ব্যবসায় পরিচালনার জন্য তিনি 'চাঁদনী ব্যাংক'-এ একটি হিসাব খোলেন। এ হিসাবে তিনি প্রতিদিন কয়েকবার অর্থ জমা দেন। তবে সপ্তাহে দু'বারের বেশি অর্থ উত্তোলন করতে পারেন না। সাধারণ সঞ্চয়ী হিসাবের ক্ষেত্রে ব্যাংক এ ধরনের সুবিধা দেয়। চলতি হিসাবের ক্ষেত্রে টাকা জমা ও উত্তোলনে কোনো বাধ্যবাধকতা থাকে না। আবার স্থায়ী হিসাবের ক্ষেত্রে নির্দিষ্ট মেয়াদের আগে কোনো অর্থ উত্তোলন করা যায় না। তাই বলা যায়, বৈশিষ্ট্য বিবেচনার মিসেস লাবণী আক্তারের 'চাঁদনী ব্যাংক'- এর হিসাবটি একটি সঞ্চয়ী হিসাব।"
        },
        {
          "label": "ঘ",
          "question": "মিসেস লাবণী আক্তার-এর আধুনিক ব্যাংকিং সেবা নেওয়ার যৌক্তিকতা মূল্যায়ন করো।",
          "explanation": "দ্রুত ও সহজে ব্যাংকিং সেবা পেতে মিসেস লাবণী আক্তারের আধুনিক ব্যাংকিং সেবা নেওয়া যৌক্তিক বলে আমি মনে করি। এ ব্যাংকিং পদ্ধতিতে স্বয়ংক্রিয়ভাবে ব্যাংকিং কাজ পরিচালনা করা হয়। বর্তমানে ইলেকট্রনিক ব্যাংকিং গ্রাহকদের ২৪ ঘণ্টা সেবা দেয়। ফলে গ্রাহক সন্তুষ্টিও বাড়ে। উদ্দীপকে মিসেস লাবণী আক্তার 'লাবণী কম্পিউটার প্রশিক্ষণ কেন্দ্র' নামে একটি আত্মকর্মসংস্থানমূলক সংস্থা স্থাপন করে। তাছাড়া ব্যবসায়ের লেনদেন পরিচালনায় 'চাঁদনী ব্যাংক'-এ তার একটি হিসাব আছে। বর্তমানে তিনি আধুনিক ব্যাংকিং-এর সুবিধা গ্রহণের ব্যবস্থা নেন। আধুনিক ব্যাংকিং-এর মাধ্যমে মিসেস লাবণী আক্তার ২৪ ঘণ্টা ব্যাংকিং সুবিধা পাবেন। প্রযুক্তির ব্যবহারের ফলে তিনি যেকোনো স্থান থেকে তার হিসাবের তথ্য জানা ও পরিচালনা করতে পারবেন। ফলে তার সময় সাশ্রয় হবে। এছাড়াও তিনি বিভিন্ন আধুনিক ব্যাংকিং সেবা যেমন- এটিএম কার্ড, ডেবিট কার্ড, ক্রেডিট কার্ড, ইন্টারনেট ব্যাংকিং ইত্যাদি সুবিধা ভোগ করতে পারবেন। ফলে সহজে ও দ্রুত উপায়ে ব্যবসায়িক লেনদেন সম্পাদন করতে পারবেন। তাই বলা যায়, মিসেস লাবণী আক্তারের আধুনিক ব্যাংকিং সেবা নেওয়ার সিদ্ধান্তটি সম্পূর্ণ সঠিক হয়েছে।"
        }
      ]
    },
    {
      "number": "10",
      "uddipok": "জনাব তপু ১০ বছর কানাডায় চাকরি শেষে দেশে আসেন। তিনি বিদেশে না যাওয়ার সিদ্ধান্ত নেন। জনাব তপু পাটের ব্যবসায় শুরু করেন। তিনি ব্যবসায়িক লেনদেন পরিচালানার জন্য 'খ' ব্যাংকে' একটি হিসাব খোলেন। কিন্তু হিসাব খোলার সময় তিনি ব্যাংকের কাছে কিছু তথ্য গোপন করেছিলেন। পরবর্তীতে বিষয়টি বুঝতে পেরে ব্যাংক তার হিসাবটি বন্ধ করে দেয়।",
      "tag": "BB 20",
      "sub_questions": [
        {
          "label": "ক",
          "question": "গ্রাহকের অর্থ চাওয়ামাত্র ফেরত দেয় কে?",
          "explanation": "ব্যাংক গ্রাহকের অর্থ চাওয়ামাত্র ফেরত দেয়।"
        },
        {
          "label": "খ",
          "question": "ব্যাংক কীভাবে অর্থের নিরাপত্তা বিধান করে? ব্যাখ্যা করো।",
          "explanation": "জনাব তপু ব্যাংকে একটি চলতি হিসাব খুলেছেন। এ হিসাবের মাধ্যমে যতবার ইচ্ছা টাকা জমা দেওয়া যায়। আবার প্রয়োজন মতো ইচ্ছা অনুযায়ী টাকা উঠানো যায়। তবে এক্ষেত্রে ব্যাংক হিসাবের বিপরীতে কোনো সুদ দেয় না। এ হিসাব ব্যাংক জমাতিরিক্ত উত্তোলনের সুবিধাও দিয়ে থাকে। উদ্দীপকে জনাব তপু পাটের ব্যবসায় শুরু করেন। ব্যবসায়িক লেনদেন পরিচালনার জন্য তিনি 'খ' ব্যাংক-এ একটি হিসাব খোলেন। এক্ষেত্রে প্রতিদিন জনাব তপুকে অনেকবার ব্যাংক থেকে টাকা উত্তোলন ও জমা দিতে হবে। কারণ ব্যবসায়িক ক্ষেত্রে মালিককে দৈনিক অসংখ্য লেনদেন করতে হয়। তাছাড়া ব্যবসায়ের জন্য যেকোনো সময় অতিরিক্ত অর্থ প্রয়োজন হতে পারে। চলতি হিসাবের মাধ্যমে ব্যাংক জনাব তপুকে আমানতের অতিরিক্ত অর্থ উত্তোলনের সুযোগ দিবে। তাই বলা যায়, ব্যবসায় পরিচালনার জন্য জনাব তপুর 'খ' ব্যাংক-এ খোলা হিসাবটি একটি চলতি হিসাব।"
        },
        {
          "label": "গ",
          "question": "জনাব তপু ব্যাংকে কোন ধরনের হিসাব খুলেছেন? বর্ণনা করো।",
          "explanation": "জনাব তপু ব্যাংকে একটি চলতি হিসাব খুলেছেন। এ হিসাবের মাধ্যমে যতবার ইচ্ছা টাকা জমা দেওয়া যায়। আবার প্রয়োজন মতো ইচ্ছা অনুযায়ী টাকা উঠানো যায়। তবে এক্ষেত্রে ব্যাংক হিসাবের বিপরীতে কোনো সুদ দেয় না। এ হিসাব ব্যাংক জমাতিরিক্ত উত্তোলনের সুবিধাও দিয়ে থাকে। উদ্দীপকে জনাব তপু পাটের ব্যবসায় শুরু করেন। ব্যবসায়িক লেনদেন পরিচালনার জন্য তিনি 'খ' ব্যাংক-এ একটি হিসাব খোলেন। এক্ষেত্রে প্রতিদিন জনাব তপুকে অনেকবার ব্যাংক থেকে টাকা উত্তোলন ও জমা দিতে হবে। কারণ ব্যবসায়িক ক্ষেত্রে মালিককে দৈনিক অসংখ্য লেনদেন করতে হয়। তাছাড়া ব্যবসায়ের জন্য যেকোনো সময় অতিরিক্ত অর্থ প্রয়োজন হতে পারে। চলতি হিসাবের মাধ্যমে ব্যাংক জনাব তপুকে আমানতের অতিরিক্ত অর্থ উত্তোলনের সুযোগ দিবে। তাই বলা যায়, ব্যবসায় পরিচালনার জন্য জনাব তপুর 'খ' ব্যাংক-এ খোলা হিসাবটি একটি চলতি হিসাব।"
        },
        {
          "label": "ঘ",
          "question": "জনাব তপু ও খ ব্যাংকের সম্পর্কের অবসান কেন ঘটেছিল? বিশ্লেষণ করো।",
          "explanation": "সততার নীতি ভঙ্গ করে প্রতারণার আশ্রয় নেওয়ায় জনাব তপু ও 'খ” ব্যাংকের সম্পর্কের অবসান ঘটেছিল। ব্যাংক ও গ্রাহকের সম্পর্ক বিশ্বাসের। এ বিশ্বাস ভঙ্গ, নৈতিকতার বিপর্যয় ও আইনের পরিপন্থী কোনো কিছু করলে এ সম্পর্কে সমাপ্তি ঘটে। মক্কেল চুক্তি অনুযায়ী সততার নীতি ভঙ্গ করলে বা প্রতারণা করলে ব্যাংক নিজস্ব সিদ্ধান্ত অনুযায়ী মক্কেলের সাথে সম্পর্ক ছিন্ন করতে পারে। উদ্দীপকে জনাব তপু একজন ব্যবসায়ী। তিনি তার ব্যবসায় পরিচালনার জন্য 'খ' ব্যাংক-এ একটি হিসাব খোলেন। কিন্তু হিসাব খোলার সময় তিনি ব্যাংকের কাছে কিছু তথ্য গোপন করেছিলেন। পরবর্তীতে ব্যাংক বিষয়টি বুঝতে পারলে তার হিসাবটি বন্ধ করে দেয়। উদ্দীপকের হিসাব খোলার মাধ্যমে জনাব তপু ও 'খ” ব্যাংকের মধ্যে ব্যাংক ও গ্রাহক সম্পর্কের সৃষ্টি হয়। কিন্তু তিনি ব্যাংকের কাছে তথ্য গোপন করার মাধ্যমে ব্যাংকের বিশ্বাস ভঙ্গ করেছেন। তাছাড়া ব্যাংকের সাথে সততার পরিচয় দেওয়া গ্রাহকের পরম দায়িত্ব। এক্ষেত্রে হিসাব খোলা থেকে শুরু করে সব সময় গ্রাহককে সঠিক তথ্য দিতে হবে। এটি ব্যাংকের প্রতি গ্রাহকের দায়িত্ব। কিন্তু জনাব তপু সে দায়িত্ব পালনে ব্যর্থ হয়েছেন। তাই বলা যায়, ব্যাংকের সাথে সততার নীতি ভঙ্গ করায় 'খ' ব্যাংকের সাথে জনাব তপুর সম্পর্কের অবসান ঘটে।"
        }
      ]
    },
    {
      "number": "11",
      "uddipok": "কক্সবাজারে মৎস্য চাষীদের সুযোগ-সুবিধা দেওয়ার জন্য ২০০০ সালে 'দোয়েল ব্যাংক' নামে একটি বিশেয়ায়িত ব্যাংক স্থাপিত হয়। ব্যাংকটি স্থাপনের পর সারা দেশের মাছ ব্যবসায়ীদের অর্থ লেনদেন সহজ হয়। ২ বছর পর 'দোয়েল ব্যাংক' আর্থিক সংকটে পড়লে দেশের একটি আর্থিক প্রতিষ্ঠান থেকে ২ কোটি টাকা ঋণ নেয়।",
      "tag": "BB 20",
      "sub_questions": [
        {
          "label": "ক",
          "question": "কেন্দ্রীয় ব্যাংকের নির্বাহী প্রধান কে?",
          "explanation": "কেন্দ্রীয় ব্যাংকের প্রধান নির্বাহী হলো গভর্নর।"
        },
        {
          "label": "খ",
          "question": "কেন্দ্রীয় ব্যাংকের মুখ্য উদ্দেশ্য কী? বর্ণনা করো।",
          "explanation": "কেন্দ্রীয় ব্যাংকের মুখ্য উদ্দেশ্য হলো জনকল্যাণ। এ ব্যাংক মুনাফা অর্জনের উদ্দেশ্যে প্রতিষ্ঠিত হয়নি। এটি অমুনাফাভোগী জাতীয় প্রতিষ্ঠান হিসেবে ব্যাংকিং খাতে সেবা দিয়ে থাকে। এ ব্যাংককে জনকল্যাণমূলক প্রতিষ্ঠান বলে। কারণ জনগণের কল্যাণে নিয়োজিত থাকা এ ব্যাংকের মূল উদ্দেশ্য"
        },
        {
          "label": "গ",
          "question": "কার্যভিত্তিক শ্রেণিকরণে 'দোয়েল ব্যাংক' কোন ধরনের ব্যাংক? বর্ণনা করো।",
          "explanation": "কার্যভিত্তিক শ্রেণিকরণে দোয়েল ব্যাংক একটি কৃষি ব্যাংক। বিশেষ কোনো কৃষি খাতের উন্নয়নের লক্ষ্যে প্রতিষ্ঠিত ব্যাংক হলো কৃষি ব্যাংক। এ ধরনের ব্যাংক কৃষকদের বিভিন্ন মেয়াদে ঋণসহ অন্যান্য সুযোগসুবিধা দেয়। কৃষি ব্যাংক একটি বিশেষায়িত আর্থিক প্রতিষ্ঠান। বাংলাদেশ কৃষি ব্যাংক, রাজশাহী কৃষি উন্নয়ন ব্যাংক এ ধরনের ব্যাংকের উদাহরণ। উদ্দীপকে মৎস্য চাষীদের সুবিধা দেওয়ার জন্য ২০০০ সালে দোয়েল ব্যাংক প্রতিষ্ঠিত হয়। ব্যাংকটি স্থাপনের পর সারা দেশে 'মাছ ব্যবসায়ীদের অর্থ লেনদেন সহজ হয়। কৃষি ব্যাংকের মতো দোয়েল ব্যাংক একটি বিশেষায়িত আর্থিক ব্যাংক। শুধু মৎস্য চাষীদের উন্নয়নের ক্ষেত্রে ব্যাংকটি প্রতিষ্ঠা করা হয়েছে। এ ব্যাংকটির মাধ্যমে মৎস্য চাষীরা আর্থিক সহায়তাসহ নানা ধরনের সুবিধা পাবে। কৃষি ব্যাংকের বৈশিষ্ট্যের সাথে দোয়েল ব্যাংক-এর বৈশিষ্ট্য সম্পূর্ণ মিলে যায়। তাই বলা যায়, কার্যভিত্তিক শ্রেণিকরণে 'দোয়েল ব্যাংক' একটি কৃষি ব্যাংক।"
        },
        {
          "label": "ঘ",
          "question": "'দোয়েল ব্যাংক' যে প্রতিষ্ঠান থেকে ঋণ নিয়েছিল, দেশের ব্যাংক ব্যবস্থার উন্নয়নে তার ভূমিকা মূল্যায়ন করো।",
          "explanation": "'দোয়েল ব্যাংক' দেশের ক্রেন্দ্রীয় ব্যাংক থেকে ঋণ নিয়েছিল যা দেশের ব্যাংক ব্যবস্থার উন্নয়নে গুরুত্বপূর্ণ ভূমিকা রাখে বলে আমি মনে করি। কেন্দ্রীয় ব্যাংক দেশর সব ব্যাংকের মুরব্বি। এটি অন্যান্য ব্যাংকের পরিচালক ও নিয়ন্ত্রক। মুদ্রাবাজারকে সুসংগঠিত করে গড়ে তুলতে এ ব্যাংক প্রতিষ্ঠা করা হয়। এছাড়াও মুদ্রা প্রচলন, অর্থ সরবরাহ, ঋণ নিয়ন্ত্রন ইত্যাদি বিভিন্ন ক্ষেত্রে কেন্দ্রীয় ব্যাংক দায়িত্ব পালন করে। বাংলাদেশের কেন্দ্রীয় ব্যাংকের নাম হলো বাংলাদেশ ব্যাংক। উদ্দীপকে 'দোয়েল ব্যাংক' একটি বিশেষায়িত ব্যাংক। কক্সবাজারে মৎস্য চাষীদের জন্য এ ব্যাংক স্থাপিত হয়। কিন্তু ২ বছর পর ব্যাংকটি আর্থিক সংকটে পড়ে। ফলে দেশের বড় একটি আর্থিক প্রতিষ্ঠান থেকে ২ কোটি টাকা ঋণ নেয়। উদ্দীপকের বড় আর্থিক প্রতিষ্ঠানটি হলো কেন্দ্রীয় ব্যাংক। কেন্দ্রীয় ব্যাংক দেশের অন্যান্য ব্যাংকের অভিভাবক হিসেবে কাজ করে। একে ঋণের শেষ আশ্রয়স্থল বলা হয়। কারণ ব্যাংকসমূহের আর্থিক সংকটের সময় কেন্দ্রীয় ব্যাংক তাদের ঋণ দিয়ে সহায়তা করে। উদ্দীপকে 'দোয়েল ব্যাংক' বিপদে পড়লে বাংলাদেশের কেন্দ্রীয় ব্যাংক ঋণ দিয়ে সাহায্য করে। এছাড়াও কেন্দ্রীয় ব্যাংক নোট ইস্যু, বৈদেশিক মুদ্রার রিজার্ভ, সরকারে হিসাব পরিচালনা, কৃষি ঋাণ ও শিল্পঋণ, অর্থনৈতিক পরিসংখ্যান তৈরী ইত্যাদি কাজ করে। এভাবে দেশের ব্যাংক খাতের জন্য বিভিন্ন উন্নয়নমূলক কাজ করে ব্যাংকটি ব্যাংক ব্যবস্থার উন্নয়নে অবদান রাখছে। তাই বলা যায়, দেশের ব্যাংক ব্যবস্থার উন্নয়নে কেন্দ্রীয় ব্যাংকের ভূমিকা অপরিসীম।"
        }
      ]
    }
  ]
}