{
  "title": "দিনাজপুর বোর্ড ২০২২",
  "subtitle": "ফিন্যান্স ও ব্যাংকিং (11)",
  "questions": [
    {
      "number": "1",
      "uddipok": "দীর্ঘদিন যাবৎ মি. আরিফ শুধু 'নকিয়া' ব্র্যান্ডের মোবাইল ফোন বিক্রি করে আসছেন। সম্প্রতি তার দোকানে নকিয়া ব্র্যান্ডের পাশাপাশি স্যামসাং, সিমফনি এবং সনি ব্র্যান্ডের মোবাইল পাওয়া যায়। অপরদিকে তার ছোট ভাই মি. শরিফ একটি প্রেসের কারখানা দেন এবং একটি অত্যাধুনিক মেশিন ক্রয় করেন। এজন্য তিনি ব্যাংক হতে ১০ বছরে পরিশোধের শর্তে ঋণগ্রহণ করেন।",
      "tag": "DIN.B 22",
      "sub_questions": [
        {
          "label": "ক",
          "question": "মূলধন বাজেটিং-এর সহজ পদ্ধতি কোনটি?",
          "explanation": "মূলধন বাজেটিং-এর সহজ পদ্ধতি হলো গড় মুনাফার হার পদ্ধতি।"
        },
        {
          "label": "খ",
          "question": "আন্তর্জাতিক অর্থায়নে কোন খাতগুলো নিয়ে বিচার-বিশ্লেষণ করা হয়? ব্যাখ্যা করো।",
          "explanation": "আন্তর্জাতিক অর্থায়নে আমদানি-রপ্তানি খাত ও বাণিজ্য ঘাটতি ব্যবস্থাপনা নিয়ে বিচার-বিশ্লেষণ করা হয়। একটি দেশের অর্থনীতিতে আমদানি-রপ্তানি গুরুত্বপূর্ণ ভূমিকা পালন করে। আমদানি করলে নিজ দেশ থেকে অর্থ বিদেশে চলে যায়। আবার রপ্তানি করলে বিদেশ থেকে অর্থ নিজ দেশে চলে আসে। আমদানির চেয়ে রপ্তানি কম হলে বাণিজ্য ঘাটতি দেখা দেয়। এই বিষয়গুলো নিয়েই আন্তর্জাতিক অর্থায়নে বিচার বিশ্লেষণ করা হয়।"
        },
        {
          "label": "গ",
          "question": "মি. আরিফ পরবর্তীতে ব্যবসায়ের কোন ধরনের নীতি অবলম্বন করেছিলেন? ব্যাখ্যা করো।",
          "explanation": "উদ্দীপকের মি. আরিফ পরবর্তীতে ব্যবসায়ের অর্থায়নের বৈচিত্র্যায়নের নীতি অবলম্বন করেছিলেন। এ নীতি অনুযায়ী প্রতিষ্ঠানের পণ্য বৈচিত্র্যপূর্ণ হতে হয়। একটি পণ্য নিয়ে ব্যবসায় করলে ব্যবসায়ের মুনাফা না পাওয়ার আশঙ্কা থাকে। অন্যদিকে, বৈচিত্র্যপূর্ণ পণ্যের ক্ষেত্রে একটির মুনাফা দিয়ে অন্য পণ্যের ক্ষতি পুষিয়ে নেওয়া যায়। ফলে ঝুঁকি কমে যায়। উদ্দীপকের মি. আরিফ দীর্ঘদিন যাবৎ শুধু 'নকিয়া' ব্র্যান্ডের মোবাইল ফোন বিক্রি করে আসছেন। সম্প্রতি তার দোকানে নকিয়া ব্র্যান্ডের পাশাপাশি স্যামসাং, সিমফনি এবং সনি ব্র্যান্ডের মোবাইল পাওয়া যায় এখানে, মি. আরিফ বৈচিত্র্যপূর্ণ পণ্যের সমাহার ঘটিয়েছেন। অর্থাৎ, শুধু একটি পণ্য নিয়ে ব্যবসায় না করে একাধিক পণ্য নিয়ে ব্যবসায় করছেন। এর ফলে তিনি যেকোনো একটি পণ্যের মুনাফা দিয়ে অন্য পণ্যের ক্ষতি পুষিয়ে নিতে পারবেন। এটি অর্থায়নের বৈচিত্র্যায়নের নীতির মূল বিষয়। সুতরাং, মি.আরিফ পরবর্তীতে ব্যবসায়ের অর্থায়নের বৈচিত্র্যায়নের নীতি অবলম্বন করেছিলেন।"
        },
        {
          "label": "ঘ",
          "question": "মি. শরিফ কোন ধরনের ঋণগ্রহণ করেছিলেন? বিশ্লেষণ করো।",
          "explanation": "উদ্দীপকের মি. আরিফ দীর্ঘমেয়াদি ঋণগ্রহণ করেছিলেন। ৫ বছর বা তার বেশি যেকোনো সময়কাল পর্যন্ত গৃহীত ঋণকে দীর্ঘমেয়াদি ঋণ হিসেবে বিবেচনা করা হয়। দীর্ঘমেয়াদি ঋর্ণ হলো দীর্ঘমেয়াদি তহবিলের বহিস্থ উৎস। ঋণপত্র ও লিজিংও ঋণের ন্যায় দীর্ঘমেয়াদি তহবিলের বহিস্থ উৎস। উদ্দীপকের মি. আরিফের ছোট ভাই মি. শরিফ। মি. শরিফ একটি প্রেসের কারখানা দেন। প্রেসের কাজ সঠিকভাবে পরিচালনা করার জন্য তিনি একটি অত্যাধুনিক মেশিন ক্রয় করেন। এজন্য তিনি ব্যাংক থেকে ১০ বছর মেয়াদি একটি ঋণ গ্রহণ করেন। অত্যাধুনিক মেশিন ক্রয়ের ফলে মি. শরিফকে স্থায়ী ব্যয় নির্বাহ করতে হয়েছে। স্থায়ী ব্যয় নির্বাহে প্রতিষ্ঠান সাধারণত দীর্ঘমেয়াদি তহবিল ব্যবহার করে থাকে। স্থায়ী ব্যয় নির্বাহে দীর্ঘমেয়াদি ঋণ নেওয়া হলে প্রতিষ্ঠান ঋণের কিস্তি পরিশোধে দীর্ঘ সময় পাবে। ফলে বিক্রয়লব্ধ আয় থেকে নিয়মিত কিস্তি পরিশোধ সহজ হবে। মি. শরিফও স্থায়ী ব্যয় নির্বাহের জন্যই ঋণ নিয়েছেন। এই ঋণের মেয়াদ ১০ বছর, যা ৫ বছরের বেশি। তাই বলা যায়, মি. শরিফ দীর্ঘমেয়াদি ঋণগ্রহণ করেছিলেন।"
        }
      ]
    },
    {
      "number": "2",
      "uddipok": "জনাব শফিক সাহেব একজন নিঃস্বার্থ সমাজসেবক। তিনি সমাজসেবা অধিদপ্তরে চাকরি করতেন। তিনি অবসরের পর পেনশনের টাকা দিয়ে এতিম শিশুদের জন্য একটি স্কুল প্রতিষ্ঠা করেন। বিনামূল্যে শিশুদের খাওয়া, পোশাক ও পড়ালেখার ব্যবস্থা করতে গিয়ে আর্থিক সংকটের সম্মুখীন হন। অর্থসংস্থানের জন্য তিনি বিভিন্ন উৎসের আশ্রয় নেন। ফলে তার প্রতিষ্ঠানটি সঠিকভাবে পরিচালিত হচ্ছে।",
      "tag": "DIN.B 22",
      "sub_questions": [
        {
          "label": "ক",
          "question": "কাঁচামাল ক্রয়ের জন্য কোন ধরনের মূলধনের প্রয়োজন?",
          "explanation": "কাঁচামাল ক্রয়ের জন্য চলতি মূলধনের প্রয়োজন।"
        },
        {
          "label": "খ",
          "question": "ব্যয় সিদ্ধান্ত কী? বুঝিয়ে লেখ।",
          "explanation": "ব্যয় সিদ্ধান্ত বলতে প্রতিষ্ঠানের সংগৃহীত তহবিল কোন খাতে ব্যয় করা হবে সে সংক্রান্ত সিদ্ধান্ত গ্রহণ করাকে বোঝায়। ব্যয় সিদ্ধান্তের অপর নাম বিনিয়োগ সিদ্ধান্ত। প্রতিষ্ঠানের স্থায়ী ব্যয় নির্বাহ ব্যয় সিদ্ধান্ত বা বিনিয়োগ সিদ্ধান্তের অন্তর্ভুক্ত। যেমন: মেশিন ও আসবাবপত্র ক্রয়, কারখানা নির্মাণ খরচ ইত্যাদি। উদহারণস্বরূপ, একটি মুদি দোকানের জন্য রেফ্রিজারেটর ক্রয়সংক্রান্ত সিদ্ধান্ত হলো একটি ব্যয় সিদ্ধান্ত।"
        },
        {
          "label": "গ",
          "question": "জনাব শফিক সাহেব কোন ধরনের প্রতিষ্ঠানের সাথে জড়িত? বর্ণনা করো।",
          "explanation": "উদ্দীপকে জনাব শফিক সাহেব অব্যবসায়ী প্রতিষ্ঠানের সাথে জড়িত। অব্যবসায়ী প্রতিষ্ঠান দরিদ্র ও বঞ্চিত মানুষের সেবায় কাজ করে। এ ধরনের প্রতিষ্ঠান অমুনাফাভিত্তিক হয়। সাধারণত সমাজের বিত্তশালী ব্যক্তিরা এসব প্রতিষ্ঠানে অনুদান দেন। এছাড়া সাধারণ জনগণও তাদের প্রয়োজনের অতিরিক্ত অর্থদিয়ে এসব প্রতিষ্ঠানকে সাহায্য করে। উদ্দীপকে জনাব শফিক সাহেব একজন সমাজসেবক। তিনি পেনশনের অর্থ দিয়ে এতিম শিশুদের জন্য একটি স্কুল প্রতিষ্ঠা করেন। তিনি বিনামূল্যে শিশুদের খাওয়া, পোশাক ও পড়াশুনার ব্যবস্থা করেন। তার এই প্রতিষ্ঠানের (স্কুল) মূল উদ্দেশ্য এতিম শিশুদের জীবনব্যবস্থা উন্নত করা। তিনি এ প্রতিষ্ঠান থেকে কোনো মুনাফার প্রত্যাশা করেন না। এক্ষেত্রে এ প্রতিষ্ঠানের সাথে অব্যবসায়ী প্রতিষ্ঠানের বৈশিষ্ট্যের মিল আছে।সুতরাং, এটি একটি অব্যবসায়ী প্রতিষ্ঠান।"
        },
        {
          "label": "ঘ",
          "question": "উদ্দীপকের আলোকে জনাব শফিক সাহেব কীভাবে স্কুলের অর্থায়ন করবেন? বিশ্লেষণ করো।",
          "explanation": "উদ্দীপকে জনাব শফিক সাহেব অব্যবসায়ী প্রতিষ্ঠানের অর্থায়ন উৎস 'অনুদান'ব্যবহার করে প্রতিষ্ঠান পরিচালনা করছেন। অব্যবসায়ী প্রতিষ্ঠান সমাজের সুবিধাবঞ্চিত মানুষদের নিয়ে কাজ করে। এটি একটি অমুনাফাভিত্তিক প্রতিষ্ঠান। এ ধরনের প্রতিষ্ঠান পরিচালনার জন্যও অর্থের দরকার হয়। সাধারণত ব্যক্তি ও প্রতিষ্ঠানের অনুদান থেকে এ অর্থ সংগ্রহ করা হয়। উদ্দীপকে জনাব শফিক সাহেব একজন চাকরিজীবী 'ছিলেন। চাকরি শেষে তিনি কিছু টাকা পেনশন পান। এই টাকা দিয়ে তিনি এতিম শিশুদের জন্য একটি স্কুল প্রতিষ্ঠা করেন। এর মাধ্যমে তিনি শিশুদের বিনামূল্যে খাওয়া, পোশাক ও পড়াশুনার ব্যবস্থা করেন। এসব পরিচালনা করতে গিয়ে তিনি আর্থিক সংকটের সম্মুখীন হন। এক্ষেত্রে অর্থসংস্থানের জন্য তিনি বিভিন্ন উৎসের আশ্রয় নেন। জনাব শফিক সাহেব মানবকল্যাণে স্কুল প্রতিষ্ঠা করেছেন। সমাজের অনেক বিত্তশালী ব্যক্তি তার প্রতিষ্ঠানকে সাহায্য করবে। অনেক প্রতিষ্ঠানও তার এই মহৎ কাজে অনুদান দিবে। এজন্য জনাব শফিক সাহেব ব্যক্তিগত উদ্যোগে বিভিন্ন ব্যক্তি ও প্রতিষ্ঠানকে অনুদানের জন্য অনুরোধ করেছেন। তাই বলা যায়, এসব অনুদান থেকে প্রাপ্ত তহবিল দিয়েই তিনি প্রতিষ্ঠানটি পরিচালনা করছেন।"
        }
      ]
    },
    {
      "number": "3",
      "uddipok": "মি. পলাশ বর্তমানে 'রূপালী' ব্যাংকে ৫% হারে ৫০,০০০ টাকা জমা রাখতে চান। অপরদিকে, মি. শিমুল 'সোনালী' ব্যাংকে কিছু টাকা জমা রেখে ৭ বছর পরে ৮% মুনাফায় ৫,০০,০০০ টাকা পেতে চায়।",
      "tag": "DIN.B 22",
      "sub_questions": [
        {
          "label": "ক",
          "question": "সাপ্তাহিক চক্রবৃদ্ধি সুদে ঋণ প্রদান করে কে?",
          "explanation": "সাপ্তাহিক চক্রবৃদ্ধি সুদে ঋণ প্রদান করে গ্রাম্য মহাজন।"
        },
        {
          "label": "খ",
          "question": "অর্থের সময়মূল্যের হ্রাস-বৃদ্ধির সম্পর্কটি সমানুপাতিক নয় কেন? ব্যাখ্যা করো।",
          "explanation": "সুদের হারের কারণে অর্থের সময়মূল্যের হ্রাস-বৃদ্ধির সম্পর্কটি সমানুপাতিক নয়। সুদের হারের কারণেই মূলত টাকার বর্তমান ও ভবিষ্যৎ মূল্যের মধ্যে পার্থক্য দেখা যায়। সুদের হার ১০% হলে ১ বছর পরের ১০০ টাকার বর্তমান মূল্য হবে ৯০.৯১ টাকা। কিন্তু সুদের হার ২০% হলে ঐ একই ১০০ টাকার বর্তমান মূল্য হবে ৮৩.৩৩ টাকা। সুতরাং, সুদের হারের কারণেই অর্থের সময়মূল্যের হ্রাস-বৃদ্ধির সম্পর্কটি সমানুপাতিক হয় না।"
        },
        {
          "label": "গ",
          "question": "মি. পলাশ ৫ বছর পর কত টাকা পাবেন নির্ণয় করো।",
          "explanation": ""
        },
        {
          "label": "ঘ",
          "question": "মি. শিমুলকে ৫,০০,০০০ টাকা পাওয়ার জন্য বর্তমানে কত টাকা জমা রাখতে হবে?",
          "explanation": ""
        }
      ]
    },
    {
      "number": "4",
      "uddipok": "জনাব সিজন ব্যক্তিগত অর্থ ১০,০০,০০০ টাকা দিয়ে দুই প্রকল্পে ৫,০০,০০০ টাকা করে বিনিয়োগ করেন। তার বিনিয়োগ হতে প্রাপ্ত নগদ প্রবাহ নিম্নরূপ: বছর প্রকল্প 'X' (টাকা) প্রকল্প 'Y' (টাকা) ১ ৭০,০০০ ৮০,০০০ ২ ২,০০,০০০ ১,৮০,০০০ ৩ ১,৩০,০০০ ১,৮০,০০০ ৪ ১,২০,০০০ ১,৮০,০০০ ৫ ১,৮০,০০০ ১,৮০,০০০",
      "tag": "DIN.B 22",
      "sub_questions": [
        {
          "label": "ক",
          "question": "উৎপাদন কৌশল জটিলতর হয় কখন?",
          "explanation": "সপ্তদশ শতাব্দীর শিল্প বিপ্লবের পরেই উৎপাদন কৌশল জটিলতর হয়।"
        },
        {
          "label": "খ",
          "question": "মেশিন ক্রয় করা কোন ধরনের সিদ্ধান্ত? ব্যাখ্যা করো।",
          "explanation": "মেশিন ক্রয় করা একটি দীর্ঘমেয়াদি বিনিয়োগ বা ব্যয় সিদ্ধান্ত। প্রতিষ্ঠানের সংগৃহীত তহবিল কোন কোন খাতে ব্যয় করা হবে সে সংক্রান্ত সিদ্ধান্ত গ্রহণই হলো বিনিয়োগ বা ব্যয় সিদ্ধান্ত। মেশিন একটি স্থায়ী সম্পত্তি। এই স্থায়ী সম্পত্তি ক্রয় প্রতিষ্ঠানের জন্য কতটুকু লাভজনক তা নির্ধারণের জন্য মূল্যায়ন প্রক্রিয়া ব্যবহার করা হয়। মূলধন বাজেটিং এ ধরনের একটি মূল্যায়ন প্রক্রিয়া।"
        },
        {
          "label": "গ",
          "question": "'X' প্রকল্পের পে-ব্যাক সময় নির্ণয় করো।",
          "explanation": "মন্তব্য: প্রকল্প 'Y'-এর পে-ব্যাক সময় ৪.২৯ বছর। অন্যদিকে, 'X' প্রকল্পের পে-ব্যাক সময় ৩.৮৩ বছর [গ থেকে পাওয়া]। বিনিয়োগ সিদ্ধান্তের ক্ষেত্রে অপেক্ষাকৃত কম পে-ব্যাক সময়কে গ্রহণ করা হয়। উদ্দীপকের 'Y' প্রকল্পের চেয়ে 'X' প্রকল্পের পে-ব্যাক সময় কম। অর্থাৎ, 'Y' প্রকল্পের চেয়ে 'X' প্রকল্পে কম সময়ে বিনিয়োগকৃত টাকা ফেরত আসবে। তাই দুটি প্রকল্পের মধ্যে জনাব সিজনের প্রকল্প 'X' গ্রহণ করা উচিত।"
        },
        {
          "label": "ঘ",
          "question": "দুটি প্রকল্পের মধ্যে জনাব সিজনের কোন প্রকল্পটি গ্রহণ করা উচিত বলে মনে হয়? যুক্তি দাও।",
          "explanation": "মন্তব্য: প্রকল্প 'Y'-এর পে-ব্যাক সময় ৪.২৯ বছর। অন্যদিকে, 'X' প্রকল্পের পে-ব্যাক সময় ৩.৮৩ বছর [গ থেকে পাওয়া]। বিনিয়োগ সিদ্ধান্তের ক্ষেত্রে অপেক্ষাকৃত কম পে-ব্যাক সময়কে গ্রহণ করা হয়। উদ্দীপকের 'Y' প্রকল্পের চেয়ে 'X' প্রকল্পের পে-ব্যাক সময় কম। অর্থাৎ, 'Y' প্রকল্পের চেয়ে 'X' প্রকল্পে কম সময়ে বিনিয়োগকৃত টাকা ফেরত আসবে। তাই দুটি প্রকল্পের মধ্যে জনাব সিজনের প্রকল্প 'X' গ্রহণ করা উচিত।"
        }
      ]
    },
    {
      "number": "5",
      "uddipok": "জনাব শিবলী নোমানের ৫ বছর আগে তাসিন ও ইয়াসিন নামক দুটি প্রকল্পের বিনিয়োগ থেকে প্রাপ্ত আয়ের হার নিম্নরূপ: প্রকল্প ২০১৩ ২০১৪ ২০১৫ ২০১৬ ২০১৭ তাসিন ১৩% ১০% ১৭% ২০% ১০% ইয়াসিন ৭% ১৫% ২০% ১০% ৯%",
      "tag": "DIN.B 22",
      "sub_questions": [
        {
          "label": "ক",
          "question": "প্রত্যাশার বাইরে কোনো কিছু ঘটার সম্ভাবনাকে কী বলে?",
          "explanation": "প্রত্যাশার বাইরে কোনো কিছু ঘটার সম্ভাবনাকে অনিশ্চয়তা বলে।"
        },
        {
          "label": "খ",
          "question": "তারল্য ঝুঁকি বলতে কী বোঝ? ব্যাখ্যা করো।",
          "explanation": "একজন বিনিয়োগকারী যদি তার প্রত্যাশিত মূল্যে বাজারে শেয়ার, বন্ড। বা ডিবেঞ্চার বিক্রি করতে না পারে তখন তারল্য ঝুঁকির সৃষ্টি হয়। বিনিয়োগকারী শেয়ার, বন্ড বা ডিবেঞ্চারে বিনিয়োগের পর নগদ অর্থের প্রয়োজন অনুভব করতে পারেন। কিন্তু কোনো কারণে যদি বিনিয়োগকারী সহজে এবং উপযুক্ত মূল্যে এ বিনিয়োগকৃত অর্থ নগদে রূপান্তর করতে না পারে তখন তারল্য ঝুঁকির সৃষ্টি হয়। এ ধরনের ঝুঁকি আর্থিক বাজারের আকার ও কাঠামোর ওপর নির্ভর করে।"
        },
        {
          "label": "গ",
          "question": "তাসিন প্রকল্পের আদর্শ বিচ্যুতি নির্ণয় করো।",
          "explanation": "সিদ্ধান্ত: উদ্দীপকে ইয়াসিন প্রকল্পের আদর্শ বিচ্যুতি ৫.২৬%। অন্যদিকে, তাসিন প্রকল্পের আদর্শ বিচ্যুতি ৪.৪২% [গ থেকে পাওয়া]। আদর্শ বিচ্যুতি প্রকল্পের ঝুঁকি নির্দেশ করে। আর্দশ বিচ্যুতির বড় মান বেশি ঝুঁকি ও ছোট মান কম ঝুঁকি নির্দেশ করে। উদ্দীপকে, তাসিন প্রকল্পের আদর্শ বিচ্যুতি কম। অর্থাৎ, এ প্রকল্পের ঝুঁকিও কম। তাই জনাব শিবলী নোমানের তাসিন প্রকল্পটি গ্রহণ করা উচিত।"
        },
        {
          "label": "ঘ",
          "question": "জনাব শিবলী নোমানের কোন প্রকল্পটি গ্রহণ করা উচিত বলে তুমি মনে করো? যুক্তি দাও।",
          "explanation": "সিদ্ধান্ত: উদ্দীপকে ইয়াসিন প্রকল্পের আদর্শ বিচ্যুতি ৫.২৬%। অন্যদিকে, তাসিন প্রকল্পের আদর্শ বিচ্যুতি ৪.৪২% [গ থেকে পাওয়া]। আদর্শ বিচ্যুতি প্রকল্পের ঝুঁকি নির্দেশ করে। আর্দশ বিচ্যুতির বড় মান বেশি ঝুঁকি ও ছোট মান কম ঝুঁকি নির্দেশ করে। উদ্দীপকে, তাসিন প্রকল্পের আদর্শ বিচ্যুতি কম। অর্থাৎ, এ প্রকল্পের ঝুঁকিও কম। তাই জনাব শিবলী নোমানের তাসিন প্রকল্পটি গ্রহণ করা উচিত।"
        }
      ]
    },
    {
      "number": "6",
      "uddipok": "জনাব হাসান সাহেব 'রবি' ও 'শশি' দুটি প্রকল্পে তার মূলধন বিনিয়োগ করেছেন। তার দুটি প্রকল্প ছাড়াও তিনি বিভিন্ন মৌসুমে বিভিন্ন ধরনের ব্যবসা করে থাকেন। ব্যবসায়ে সফলতা না পেয়ে মূলধনের ঘাটতি দেখা দিয়েছে। তাই তিনি একটি প্রকল্প বন্ধ করে দেওয়ার সিদ্ধান্ত নেন। প্রকল্প দুটির বিগত চার বছরের আয়ের পরিমাণ নিম্নরূপ: বছর প্রকল্প 'রবি' (আয়ের হার) প্রকল্প 'শাশি' (আয়ের হার) ২০১০ ৩০% ২৫% ২০১১ ৫% ২০% ২০১২ ২০% ১৮% ২০১৩ ১৫% ৪%",
      "tag": "DIN.B 22",
      "sub_questions": [
        {
          "label": "ক",
          "question": "পরিচালনা খরচ পরিশোধের অক্ষমতা থেকে কোন ঝুঁকির সৃষ্টি হয়?",
          "explanation": "পরিচালনা খরচ পরিশোধের অক্ষমতা থেকে ব্যবসায়িকঝুঁকির সৃষ্টি হয়।"
        },
        {
          "label": "খ",
          "question": "কম্পিউটার শুধু উৎপাদন কৌশলই নয় ব্যবসায়ের অর্থায়নকেও পাল্টিয়ে দেয়-ব্যাখ্যা করো।",
          "explanation": "১৯৭০ এর দশকে কম্পিউটার অধ্যায়ের সূচনা হয়, যা শুধু উৎপাদন কৌশলই নয় ব্যবসায়ের অর্থায়নকেও পাল্টিয়ে দেয়। ১৯৭০ এর দশকে অর্থায়ন অঙ্ক নির্ভর হয়ে ওঠে। এ সময়ে বেশিরভাগ আর্থিক সিদ্ধান্ত মূলত জটিল অঙ্ক নির্ভর হয়ে পড়ে। কেবল কম্পিউটারের 'মাধ্যমেই তা সুচারুরূপে সম্পাদনের প্রবণতা এ সময়ে জনপ্রিয়তা পায়। তাই বলা হয়েছে, কম্পিউটার শুধু উৎপাদন কৌশলই নয় ব্যবসায়ের অর্থায়নকেও পাল্টিয়ে দেয়।"
        },
        {
          "label": "গ",
          "question": "উদ্দীপকে বর্ণিত 'রবি' প্রকল্পের ব্যবধানের বর্গের গড় কত?",
          "explanation": "উদ্দীপকে বর্ণিত 'রবি' প্রকল্পের ব্যবধানের বর্গের গড় নির্ণয়: ∴ রবি প্রকল্পের ব্যবধানের বর্গের গড় ১০৮.৩৩ (প্রায়)। উত্তর: ১০৮.৩৩ (প্রায়)।"
        },
        {
          "label": "ঘ",
          "question": "উদ্দীপকে উল্লিখিত হাসান সাহেবের কোন প্রকল্পটি বন্ধ করে দেওয়া উচিত বলে তুমি মনে করো? গাণিতিক যুক্তিসহ বুঝিয়ে দাও।",
          "explanation": "উদ্দীপকে উল্লিখিত হাসান সাহেবের কোন প্রকল্পটি বন্ধ করে দেওয়া উচিত তা গাণিতিকভাবে বিশ্লেষণের জন্য উভয় প্রকল্পের আদর্শ বিচ্যুতি নির্ণয় করতে হবে। 'রবি' প্রকল্পের আদর্শ বিচ্যুতি নির্ণয়: ব্যবধানের বর্গের গড় = ১০৮.৩৩ [গ থেকে পাওয়া] ∴ \\therefore ∴ আদর্শ বিচ্যুতি =  ১০৮.৩৩  = =\\sqrt{\\text { ১০৮.৩৩ }}= =   ১০৮ . ৩৩   ​ = ১০.৪০৮% (প্রায়) 'শশি' প্রকল্পের আদর্শ বিচ্যুতি নির্ণয়: আমরা জানি, আদর্শ বিচ্যুতি = ∑ (  আয় হার - গড় হার)  2 n − ১ =\\sqrt{\\frac{\\sum\\left(\\text { আয় হার - গড় হার) }{ }^{2}\\right.}{n-১}} = n − ১ ∑ (   আয়   হার  -  গড়   হার )  2 ​ ​ ∴ \\therefore ∴ আদর্শ বিচ্যুতি =  ৮০.৯১৬৬  = =\\sqrt{\\text { ৮০.৯১৬৬ }}= =   ৮০ . ৯১৬৬   ​ = ৮.৯৯৫৩ বা ৯% (প্রায়)। উদ্দীপকের, 'রবি' প্রকল্পের গড় আয় ১৭.৫০% ও 'শশি' প্রকল্পের গড় আয় ১৬.৭৫%। আবার, 'রবি' ও 'শশি' প্রকল্পের আদর্শ বিচ্যুতি যথাক্রমে ১০.৪০৮% ও ৯%। এক্ষেত্রে জনাব হাসানের উচিত 'রবি' প্রকল্প বন্ধ করে দেওয়া। কারণ, 'রবি' প্রকল্পের আদর্শ বিচ্যুতি বেশি। আদর্শ বিচ্যুতি প্রকল্পের ঝুঁকি নির্দেশ করে। আদর্শ বিচ্যুতির বড় মান বেশি ঝুঁকি ও ছোট মান কম ঝুঁকি নির্দেশ করে। তাই 'রবি' প্রকল্পের ঝুঁকি বেশি হওয়ায় জনাব হাসানের এই প্রকল্পটি বন্ধ করে দেওয়া উচিত।"
        }
      ]
    },
    {
      "number": "7",
      "uddipok": "জনাবা জুয়াইরিয়া গ্রামে বসবাস করেন। তার স্বামী 'বি.এ' পাস করে বিদেশে চলে যায়। সম্প্রতি এলাকার বখাটে ছেলেরা নেশার কবলে পড়ে চুরি, ডাকাতি শুরু করে। জুয়াইরিয়া চিন্তাভাবনা করে তার মূল্যবান গহনা সমূহ ও দলিলপত্রাদি নিরাপদে রাখার জন্য 'প্রাইম' ব্যাংকের সাথে পরামর্শ করেন। কিন্তু তার অবহেলার কারণে কিছুদিনের মধ্যে বাসায় ডাকাত প্রবেশ করে মূল্যবান গহনাপত্র ও দলিলাদি নিয়ে যায়।",
      "tag": "DIN.B 22",
      "sub_questions": [
        {
          "label": "ক",
          "question": "বর্তমানে কোন ব্যাংকিং ব্যবস্থা সকল দেশে জনপ্রিয়?",
          "explanation": "বর্তমানে স্কুল ব্যাংকিং ব্যবস্থা সকল দেশে জনপ্রিয়।"
        },
        {
          "label": "খ",
          "question": "আমানত কী? ব্যাখ্যা করো।",
          "explanation": "গ্রাহকের সঞ্চিত অর্থ ব্যাংক হিসাবে জমা করাকে আমানত বলে। ব্যাংকিং ব্যবসায় তহবিলের মূল উৎস আমানত। ব্যাংক জনগণের ছড়িয়ে ছিটিয়ে থাকা সঞ্চয়গুলো সঞ্চয়ী, চলতি ও স্থায়ী হিসাবের মাধ্যমে জমা রেখে আমানত সৃষ্টি করে। আমানতকৃত অর্থ গ্রাহক চাহিবামাত্র ব্যাংক ফেরত দিতে বাধ্য। গ্রাহক আমানতের ওপর সুদ. পায়, আর ব্যাংক আমানতি অর্থ ঋণ দেয়।"
        },
        {
          "label": "গ",
          "question": "জনাবা জুয়াইরিয়া তার মূল্যবান গহনা ও দলিলপত্রের জন্য কোন ব্যবস্থা গ্রহণ করবেন? ব্যাখ্যা করো।",
          "explanation": "জনাবা জুয়াইরিয়ার মতো মেয়েদের জীবনযাত্রার মান উন্নয়ন ও সহজীকরণে প্রাইম ব্যাংক গুরুত্বপূর্ণ ভূমিকা পালন করছে। গ্রাহকের জীবনযাত্রার মানোন্নয়নকল্পে ব্যাংক বিভিন্ন ধরনের নতুন নতুন সেবা ও পণ্য সৃষ্টি করে। ডেবিট কার্ড ও ক্রেডিট কার্ডের প্রচলন, লকার সুবিধা প্রচলন, ২৪ ঘণ্টা ব্যাংকিং ব্যবস্থা, এটিএম মেশিন থেকে নগদ অর্থ উত্তোলন। এসবই ব্যাংক কর্তৃক সৃষ্ট বিভিন্ন পণ্য ও সেবা। উদ্দীপকের জুয়াইরিয়ার রসবাস গ্রামে। তার স্বামী একজন প্রবাসী। সম্প্রতি এলাকার বখাটেদের দ্বারা চুরি, ডাকাতির প্রবণতা বেড়ে গেছে। তিনি বুঝতে পারেন তার প্রয়োজনীয় দলিলপত্র ও গহনা কোনো নিরাপদ স্থানে রাখা দরকার। প্রাইম ব্যাংক তাকে লকার সুবিধা গ্রহণ করার পরামর্শ দেয়। উদ্দীপকের প্রাইম ব্যাংক গ্রাহকদের সুবিধার কথা চিন্তা করে নতুন নতুন পণ্য ও সেবার প্রচলন করে। লকার সুবিধা তেমনই একটি সেবা যার মাধ্যমে গ্রামের মেয়েরা তাদের মূল্যবান জিনিসপত্র নিরাপদে রাখতে পারবে। তাছাড়া কার্ডের প্রচলন করায় গ্রামের মেয়েরা ব্যাংকের শাখায় না গিয়ে এটিএম বুথ থেকে অর্থ উত্তোলন করর্তে পারবে। কিংবা নিকটস্থ দোকান থেকে মোবাইল ব্যাংকিং-এর মাধ্যমে অর্থ উত্তোলন করবে। ইন্টারনেট ব্যাংকিং সেবার মাধ্যমে, ঘরে বসেই আর্থিক লেনদেন করতে পারবে এবং ব্যাংকের ব্যালেন্স জানতে পারবে। তাই বলা যায়, প্রাইম ব্যাংক জনাবা জুয়াইরিয়ার মতো মেয়েদের জীবনযাত্রার মান উন্নয়ন ও সহজীকরণে গুরুত্বপূর্ণ ভূমিকা রাখছে।"
        },
        {
          "label": "ঘ",
          "question": "জনাবা জুয়াইরিয়ার মতো মেয়েদের জীবনযাত্রার মান উন্নয়ন ও সহজীকরণে প্রাইম ব্যাংকের ভূমিকা মূল্যায়ন করো।",
          "explanation": "জনাবা জুয়াইরিয়ার মতো মেয়েদের জীবনযাত্রার মান উন্নয়ন ও সহজীকরণে প্রাইম ব্যাংক গুরুত্বপূর্ণ ভূমিকা পালন করছে। গ্রাহকের জীবনযাত্রার মানোন্নয়নকল্পে ব্যাংক বিভিন্ন ধরনের নতুন নতুন সেবা ও পণ্য সৃষ্টি করে। ডেবিট কার্ড ও ক্রেডিট কার্ডের প্রচলন, লকার সুবিধা প্রচলন, ২৪ ঘণ্টা ব্যাংকিং ব্যবস্থা, এটিএম মেশিন থেকে নগদ অর্থ উত্তোলন। এসবই ব্যাংক কর্তৃক সৃষ্ট বিভিন্ন পণ্য ও সেবা। উদ্দীপকের জুয়াইরিয়ার রসবাস গ্রামে। তার স্বামী একজন প্রবাসী। সম্প্রতি এলাকার বখাটেদের দ্বারা চুরি, ডাকাতির প্রবণতা বেড়ে গেছে। তিনি বুঝতে পারেন তার প্রয়োজনীয় দলিলপত্র ও গহনা কোনো নিরাপদ স্থানে রাখা দরকার। প্রাইম ব্যাংক তাকে লকার সুবিধা গ্রহণ করার পরামর্শ দেয়। উদ্দীপকের প্রাইম ব্যাংক গ্রাহকদের সুবিধার কথা চিন্তা করে নতুন নতুন পণ্য ও সেবার প্রচলন করে। লকার সুবিধা তেমনই একটি সেবা যার মাধ্যমে গ্রামের মেয়েরা তাদের মূল্যবান জিনিসপত্র নিরাপদে রাখতে পারবে। তাছাড়া কার্ডের প্রচলন করায় গ্রামের মেয়েরা ব্যাংকের শাখায় না গিয়ে এটিএম বুথ থেকে অর্থ উত্তোলন করর্তে পারবে। কিংবা নিকটস্থ দোকান থেকে মোবাইল ব্যাংকিং-এর মাধ্যমে অর্থ উত্তোলন করবে। ইন্টারনেট ব্যাংকিং সেবার মাধ্যমে, ঘরে বসেই আর্থিক লেনদেন করতে পারবে এবং ব্যাংকের ব্যালেন্স জানতে পারবে। তাই বলা যায়, প্রাইম ব্যাংক জনাবা জুয়াইরিয়ার মতো মেয়েদের জীবনযাত্রার মান উন্নয়ন ও সহজীকরণে গুরুত্বপূর্ণ ভূমিকা রাখছে।"
        }
      ]
    },
    {
      "number": "8",
      "uddipok": "জনাব তাহের একজন স্বনামধন্য গার্মেন্টস ফ্যাক্টরির মালিক। তিনি গার্মেন্টস ব্যবসায়ে সফল একজন ব্যক্তি। তিনি চাহিদা অনুযায়ী বিদেশ থেকে যন্ত্রাংশ আমদানি করে থাকেন। যন্ত্রাংশ আমদানির ক্ষেত্রে একটি ব্যাংক তাকে ব্যাপক সহায়তা করে থাকে। উক্ত ব্যাংকটি গ্রাহকের নিকট হতে আমানত হিসেবে অর্থ জমা রাখে এবং বিভিন্ন ধরনের ব্যবসায়ীকে তা ঋণ হিসেবে প্রদান করে।",
      "tag": "DIN.B 22",
      "sub_questions": [
        {
          "label": "ক",
          "question": "বাণিজ্যিক ব্যাংকের পরোক্ষ উদ্দেশ্যটি কী?",
          "explanation": "বাণিজ্যিক ব্যাংকের পরোক্ষ উদ্দেশ্য হলো জনকল্যাণ।"
        },
        {
          "label": "খ",
          "question": "নোট ইস্যু কী? ব্যাখ্যা করো।",
          "explanation": "বাজারে অর্থের চাহিদা অনুযায়ী কেন্দ্রীয় ব্যাংক কর্তৃক ইস্যুকৃত নোট ও মুদ্রা প্রচলন ব্যবস্থাকে নোট ইস্যু বলা হয়। কেন্দ্রীয় ব্যাংকের প্রধান উদ্দেশ্য নোট ও মুদ্রার প্রচলন। বিনিয়োগের মাধ্যম হিসেবে নোট গুরুত্বপূর্ণ ভূমিকা পালন করে। এটি ইস্যু করার অধিকার কেবল. কেন্দ্রীয় ব্যাংকেরই রয়েছে। তবে বাণিজ্যিক ব্যাংক পরোক্ষভাবে এটি প্রচলনে সহায়তা করে।"
        },
        {
          "label": "গ",
          "question": "জনাব তাহেরকে সহায়তাকারী ব্যাংকটি কোন ধরনের ব্যাংক? বর্ণনা করো।",
          "explanation": "জনাব তাহেরকে সহায়তাকারী ব্যাংকটি বাণিজ্যিক ব্যাংক। মুনাফা অর্জনের উদ্দেশ্যে প্রতিষ্ঠিত ও পরিচালিত ব্যাংক হলো বাণিজ্যিক ব্যাংক। এ ব্যাংক গ্রাহকদের সঞ্চিত অর্থ জমা রাখে। উক্ত অর্থ থেকে বিভিন্ন খাতে ঋণ দেয় বাণিজ্যিক ব্যাংক। উদ্দীপকের জনাব তাহের একজন' ব্যবসায়ী। তিনি একজন স্বনামধন্য গার্মেন্টস ফ্যাক্টরির মালিক। তিনি গার্মেন্টস ব্যবসায়ে সফল একজন ব্যক্তি। তিনি চাহিদা অনুযায়ী বিদেশ থেকে যন্ত্রাংশ আমদানি করে থাকেন। যন্ত্রাংশ আমদানির ক্ষেত্রে একটি ব্যাংক তাকে ব্যাপক সহায়তা করে থাকে। উক্ত ব্যাংকটি গ্রাহকের নিকট হতে আমানত হিসেবে অর্থ জমা রাখে। পাশাপাশি বিভিন্ন ধরনের ব্যবসায়ীকে তা ঋণ হিসেবে প্রদান করে। অর্থাৎ, ব্যাংকটির কার্যাবলি বাণিজ্যিক ব্যাংকের কার্যাবলির সাথে সাদৃশ্যপূর্ণ। তাই বলা যায়, জনাব তাহেরকে সহায়তাকারী ব্যাংকটি হলো বাণিজ্যিক ব্যাংক।"
        },
        {
          "label": "ঘ",
          "question": "জনাব তাহের বিদেশ থেকে যন্ত্রাংশ আনার ক্ষেত্রে ব্যাংক থেকে কোন ধরনের সহায়তা পেয়েছিলেন? মতামত দাও।",
          "explanation": "জনাব তাহের বিদেশ থেকে যন্ত্রাংশ আনার ক্ষেত্রে ব্যাংক থেকে প্রত্যয়পত্রের সহায়তা পেয়েছিলেন। প্রত্যয়পত্র হলো বাণিজ্যিক ব্যাংকের এক ধরনের আর্থিক নিশ্চয়তাপত্র। এর মাধ্যমে ব্যাংক আমদানিকারকের পক্ষে রপ্তানিকারকের অনুকূলে রপ্তানিকৃত পণ্যের মূল্য পরিশোধের নিশ্চয়তা দেয়। প্রত্যয়পত্র পেলে রপ্তানিকারক, আমদানিকারককে পণ্য পাঠায়। উদ্দীপকের জনাব তাহের একজন সফল গার্মেন্টস ব্যবসায়ী। তার গার্মেন্টস ফ্যাক্টরির প্রচুর সুনাম রয়েছে। গার্মেন্টসের কার্যক্রম সুষ্ঠুভাবে পরিচালনা করার জন্য তার প্রায়ই বিদেশি যন্ত্রাংশের প্রয়োজন পড়ে। তিনি বিদেশ থেকে প্রায়ই এই যন্ত্রাংশগুলো চাহিদা অনুযায়ী আমদানি করে থাকেন। যন্ত্রাংশ আমদানির ক্ষেত্রে একটি ব্যাংক তাকে সহায়তা করে থাকে। সাধারণত পণ্য আমদানি বা রপ্তানির ক্ষেত্রে পণ্যের মূল্য প্রাপ্তির নিশ্চয়তার প্রয়োজন হয়। এটিই হলো প্রত্যয়পত্র। উদ্দীপকের জনাব তাহের যখন বিদেশ থেকে যন্ত্রাংশ আমদানি করেন, তখন তারও প্রত্যয়পত্র সংগ্রহের প্রয়োজন পড়ে। কেননা, অর্থ প্রাপ্তির নিশ্চয়তা ব্যতীত রপ্তানিকারক পণ্য রপ্তানিতে আগ্রহী হবেন না। ফলে জনাব,তাহেরও যন্ত্রাংশ আমদানি করতে পারবেন না। এক্ষেত্রে জনাব তাহেরের ব্যাংকটি প্রত্যয়পত্র ইস্যু করে বিদেশ থেকেযন্ত্রাংশ আনার ক্ষেত্রে জনাব তাহেরকে সহায়তা করেছিল।"
        }
      ]
    },
    {
      "number": "9",
      "uddipok": "'টোটাল ব্যাংক' একটি স্বনামধন্য ব্যাংক। সম্প্রতি ব্যাংকটি মি. মিজান নামক একজন গ্রাহকের ব্যবসায়িক প্রয়োজনে L.C খোলাসহ দেশীয় মুদ্রাকে বৈদেশিক মুদ্রা বিনিময়ে সহায়তা করে। গত বছর তানিম নামক অন্য একজন গ্রাহকের তাৎক্ষণিক টাকার প্রয়োজন হওয়ায় ব্যাংকটি মি. তানিম সম্পর্কে ভালোভাবে খোঁজখবর না নিয়েই ঋণ দেয়। মি. তানিম গত পাঁচটি ঋণের কিস্তি পরিশোধ করতে ব্যর্থ হয়েছেন। যার জন্য ব্যাংকটির সাথে তার সম্পর্কের অবনতি ঘটেছে।",
      "tag": "DIN.B 22",
      "sub_questions": [
        {
          "label": "ক",
          "question": "ব্যাংক ব্যবসায়ে লিপ্ত ব্যক্তিবর্গকে কী বলে?",
          "explanation": "ব্যাংক ব্যবসায়ে লিপ্ত ব্যক্তিবর্গকে ব্যাংকার বলে।"
        },
        {
          "label": "খ",
          "question": "পরিশোধিত মূলধন কেন প্রাথমিক মূলধন? ব্যাখ্যা করো।",
          "explanation": "ব্যবসায়ের শুরুতে প্রাথমিকভাবে বিনিয়োগকৃত মূলধন মালিক কর্তৃক পরিশোধিত হয় বলে পরিশোধিত মূলধনই প্রাথমিক মূলধন। যেকোনো ব্যবসায়ের শুরুতে যে মূলধন বিনিয়োগ করা হয় তাই প্রাথমিক মূলধন। অন্যদিকে ব্যবসায়ের মালিকপক্ষ যে মূলধন ব্যবসায়ে দিয়ে থাকে তাকে বলা হয় পরিশোধিত মূলধন। প্রতিটি ব্যবসায়ের শুরুতে প্রাথমিকভাবে যে মূলধন প্রয়োজন হয় তা মালিকপক্ষই সরবরাহ করে। তাই পরিশোধিত মূলধনকে প্রাথমিক মূলধন বলা হয়।"
        },
        {
          "label": "গ",
          "question": "উদ্দীপকে মি. মিজানকে ব্যাংক কোন ধরনের ব্যবসায় সহায়তা করেছে? ব্যাখ্যা করো।",
          "explanation": "উদ্দীপকে মি. মিজানকে ব্যাংক বৈদেশিক বাণিজ্য সম্পাদনে প্রত্যয়পত্র ও বৈদেশিক মুদ্রা বিনিময়ে সহায়তা করেছে। প্রত্যয়পত্র হলো বাণিজ্যিক ব্যাংকের এক ধরনের আর্থিক নিশ্চয়তাপত্র। এর মাধ্যমে ব্যাংক আমদানিকারকের পক্ষে রপ্তানিকারকের অনুকূলে রপ্তানিকৃত পণ্যের মূল্য পরিশোধের নিশ্চয়তা দেয়। প্রত্যয়পত্র পেলে রপ্তানিকারক আমদানিকারককে পণ্য পাঠায় উদ্দীপকের 'টোটাল ব্যাংক' একটি স্বনামধন্য ব্যাংক। সম্প্রতি ব্যাংকটি মি.মিজান নামক একজন গ্রাহকের ব্যবসায়িক প্রয়োজনে L.C. খোলাসহ দেশীয় মুদ্রাকে বৈদেশিক মুদ্রায় বিনিময়ে সহায়তা করে। L.C. এর পূর্ণরূপ হলো Letter of Credit । এটি প্রত্যয়পত্র নামে পরিচিত। অর্থাৎ, টোটাল ব্যাংক মি, মিজানকে প্রত্যয়পত্র সংগ্রহে সাহায্য করেছে। পাশাপাশি ব্যাংকটি বৈদেশিক মুদ্রার বিনিময় তথা লেনদেনেও সহায়তা করে। প্রত্যয়পত্র ইস্যু ও বৈদেশিক মুদ্রার বিনিময়ের মাধ্যমে ব্যাংকটি মি. মিজানকে আমদানি-রপ্তানিতে সাহায্য করেছে। এর ফলে দেশে বৈদেশিক বাণিজ্যের প্রসার ঘটে। তাই বলা যায়, উদ্দীপকের মি. মিজানকে ব্যাংক প্রত্যয়পত্র ইস্যু ও বৈদেশিক মুদ্রা বিনিময়ের মাধ্যমে বৈদেশিক বাণিজ্য সম্পাদনে সহায়তা করেছে।"
        },
        {
          "label": "ঘ",
          "question": "ব্যাংকটি মি. তানিমকে ঋণ প্রদানের সময় কোন নীতি লঙ্ঘিত হয়েছে? যুক্তিসহ তোমার মতামত দাও।",
          "explanation": "ব্যাংকটি মি. তানিমকে ঋণ প্রদানের সময় নিরাপত্তার নীতি লঙ্ঘিত হয়েছে। ব্যাংক ব্যবসায়ের একটি গুরুত্বপূর্ণ নীতি হলো গ্রাহকের অর্থ ও ঋণ হিসাবে প্রদত্ত অর্থের নিরাপত্তা বিধান। নিরাপত্তা নিশ্চিত করার জন্য ব্যাংককে ঋণ প্রদানের সময় ঋণগ্রহীতার আর্থিক সচ্ছলতা ও সততা বিচার করা উচিত। পাশাপাশি ঋণের বিপরীতে ঋণগ্রহীতার নিকট থেকে জামানত গ্রহণ করা উচিত। উদ্দীপকের মি, তানিম মি, মিজানের ন্যায় 'টোটাল ব্যাংক'-এর একজন গ্রাহক। তার তাৎক্ষণিক অর্থের প্রয়োজন হওয়ায় ব্যাংকটি মি. তানিমকে ঋণ প্রদান করে। কিন্তু ঋণ প্রদানের পূর্বে ব্যাংকটি মি. তানিম সম্পর্কে খোঁজখবর নেয়নি। মি. তানিম গত পাঁচটি ঋণের কিস্তি পরিশোধ করতে ব্যর্থ হয়েছেন। যার জন্য ব্যাংকটির সাথে তার সম্পর্কের অবনতি ঘটেছে। উদ্দীপকের টোটাল ব্যাংকের উচিত ছিল ঋণগ্রহীতা অর্থাৎ, মি. তানিমের আর্থিক অবস্থা সম্পর্কে খোঁজখবর নিয়ে ঋণ দেওয়া। তাছাড়া মি. তানিমের আর্থিক সচ্ছলতা ও সততার দিকটিও ব্যাংকের বিচার করা উচিত ছিল। ব্যাংকটি তার গ্রাহকের আমানতের নিরাপত্তা নিশ্চিত করার লক্ষ্যে প্রয়োজনীয় জামানত গ্রহণ করতে পারত। তাই বলা যায়, মি. তানিমকে ঋণ প্রদানের মাধ্যমে ব্যাংকটি নিরাপত্তার নীতি লঙ্ঘন করেছে।"
        }
      ]
    },
    {
      "number": "10",
      "uddipok": "মিরপুরের মি.রফিক ১০ বছর যাবৎ বস্ত্র ব্যবসায়ী। বর্তমানে তিনি যুক্তরাষ্ট্র প্রবাসী ব্যবসায়ী। তিনি ব্যাংকের মাধ্যমে দেশে অর্থ পাঠানো অধিক নিরাপদ বলে মনে করেন। তাই তিনি বন্ধুর সাথে আলোচনা করে সোনালী ব্যাংকের 'ওয়েজ আর্নার্স' শাখায় যোগাযোগ করে নিয়মিত অর্থ জমা রাখছেন। তাকে ব্যবসায়ের কাজে বৈদেশিক মুদ্রা লেনদেন করতে হয়।",
      "tag": "DIN.B 22",
      "sub_questions": [
        {
          "label": "ক",
          "question": "এটিএম কত ঘণ্টা ব্যাংকিং সেবা দেয়?",
          "explanation": "এটিএম ২৪ ঘণ্টা ব্যাংকিং সেবা দেয়।"
        },
        {
          "label": "খ",
          "question": "চেইন ব্যাংকের মূল উদ্দেশ্য কী? ব্যাখ্যা করো।",
          "explanation": "চেইন ব্যাংকের মূল উদ্দেশ্য হলো পারস্পরিক উন্নতি সাধন। যৌথ মালিকানায় প্রতিষ্ঠিত হয়েও নিজ নিজ সত্তা অক্ষুন্ন রেখে সহজভাবে ব্যাংকিং কার্যক্রম সম্পাদন ও নিয়ন্ত্রণ করাই চেইন ব্যাংকিং। সদস্যদের পারস্পরিক কল্যাণসাধন করার জন্য এই ব্যাংক গঠিত হয়। নিজ নিজ সত্ত্বা বজায় থাকে বলে মুনাফার ওপর সবাই চুক্তিভিত্তিক অধিকার পায়।"
        },
        {
          "label": "গ",
          "question": "পূর্বে মি. রফিক কোন ধরনের হিসাবে অর্থ জমা রেখেছিলেন? বর্ণনা করো।",
          "explanation": "পূর্বে মি. রফিক রেসিডেন্ট ফরেন কারেন্সি ডিপোজিট হিসাবে অর্থ জমা রাখতেন। নিয়মিত বিদেশ সফরকারীদের জন্য এই হিসাব উপযোগী। কেননা সরকারি বৈদেশিক মুদ্রা ব্যবহারের কোটা অনেক সময় নিয়মিত সফরকারীদের জন্য পর্যাপ্ত হয় না। সাধারণত আমদানি ও রপ্তানিকারীরা বিদেশি প্রতিষ্ঠানের সাথে ব্যবসায় করে। এই ধরনের মানুষ এই হিসাবের সুবিধা নিয়ে থাকে উদ্দীপকের মি. রফিক মিরপুরে ব্যবসায় করতেন। গত ১০ বছর ধরে তিনি বস্ত্র ব্যবসায়ে নিয়োজিত। বর্তমানে তিনি যুক্তরাষ্ট্র প্রবাসী ব্যবসায়ী। তিনি ব্যাংকের মাধ্যমে অর্থ পাঠানো অধিক নিরাপদ মনে করেন। তাকে ব্যবসায়িক কাজে বৈদেশিক মুদ্রা লেনদেন করতে হয়। যুক্তরাষ্ট্র প্রবাসী ব্যবসায়ী হওয়ায় তাকে প্রতিনিয়ত ব্যবসায়িক কাজে বিদেশ সফর করতে হয়। মি. রফিকের ব্যবসায়িক লেনদেনের প্রকৃতির সাথে রেসিডেন্ট ফরেন কারেন্সি ডিপোজিট হিসাব সাদৃশ্যপূর্ণ। তাই বলা যায়, মি. রফিক রেসিডেন্ট ফরেন কারেন্সি ডিপোজিট হিসাবে অর্থ জমা রাখতেন।"
        },
        {
          "label": "ঘ",
          "question": "মি. রফিকের জন্য বৈদেশিক লেনদেনের ক্ষেত্রে কোন হিসাব প্রযোজ্য? যুক্তিসহ মতামত দাও।",
          "explanation": "মি. রফিকের জন্য বৈদেশিক লেনদেনের ক্ষেত্রে বৈদেশিক মুদ্রা স্থায়ী হিসাব প্রযোজ্য বৈদেশিক মুদ্রা অর্জনকারী যেকোনো ব্যক্তি বা প্রতিষ্ঠান এ জাতীয় হিসাব খুলে থাকে। এই ধরনের হিসাবেই একমাত্র বৈদেশিক মুদ্রার লেনদেন হয়ে থাকে। মিরপুরের মি. রফিক ১০ বছর যাবৎ বস্ত্র ব্যবসায়ী। বর্তমানে তিনি যুক্তরাষ্ট্র প্ররাসী ব্যবসায়ী। তার মতে বিদেশ থেকে ব্যাংকের মাধ্যমে অর্থ পাঠানোই সবচেয়ে নিরাপদ। তাই তিনি বন্ধুর সাথে আলোচনা করে সোনালী ব্যাংকের 'ওয়েজ আর্নার্স' শাখায় যোগাযোগ করে নিয়মিত অর্থ জমা রাখছেন। তাকে ব্যবসায়ের কাজে বৈদেশিক মুদ্রা লেনদেন করতে হয়। উদ্দীপকের মি. রফিক যুক্তরাষ্ট্র প্রবাসী হওয়ায় তাকে প্রচুর বৈদেশিক মুদ্রার লেনদেন করতে হয়। তাছাড়া তিনি যুক্তরাষ্ট্রে ব্যবসায় করে বৈদেশিকমুদ্রাও অর্জন করেন। সাধারণত বৈদেশিক মুদ্রা অর্জনকারী ব্যক্তি বা প্রতিষ্ঠান লেনদেনের সুবিধার্থে স্থায়ী হিসাব ব্যবহার করেন। এই হিসাবের মাধ্যমে অর্থের লেনদেন অধিক নিরাপদ। তাই তিনি সোনালী ব্যাংকের 'ওয়েজ আর্নার্স' শাখায় যোগাযোগ করে বৈদেশিক মুদ্রা স্থায়ী হিসাবে অর্থ জমা রাখছেন। তার জন্য বৈদেশিক মুদ্রা স্থায়ী হিসাবই প্রযোজ্য।"
        }
      ]
    },
    {
      "number": "11",
      "uddipok": "জনাব আফতাব সাহেব একজন ব্যবসায়ী। পুরান ঢাকায় তার ফ্রিজটিভির দোকান আছে। তার সাথে 'আমান ব্যাংক'-এর সম্পর্ক রয়েছে যাতে, তিনি অর্থ জমা, উত্তোলন এবং প্রয়োজনে ঋণ নিতে পারেন।",
      "tag": "DIN.B 22",
      "sub_questions": [
        {
          "label": "ক",
          "question": "কোন কার্ডের মাধ্যমে বাকিতে পণ্য ক্রয় করা যায়?",
          "explanation": "ক্রেডিট কার্ডের মাধ্যমে বাকিতে পণ্য ক্রয় করা যায়।"
        },
        {
          "label": "খ",
          "question": "ব্যাংক ব্যবসায়ের মূলনীতি কী? ব্যাখ্যা করো।",
          "explanation": "ব্যাংকিং প্রতিষ্ঠানকে ঝুঁকি এড়াতে বেশকিছু মৌলিক নীতি মেনে চলতে হয় যা ব্যাংক ব্যবসায়ের মূলনীতি নামে পরিচিত। এসব মূলনীতির মধ্যে অন্যতম হলো নিরাপত্তার নীতি, মুনাফার নীতি, তারল্যের নীতি, দক্ষতার নীতি ইত্যাদি। এছাড়াও আরও কিছু মূলনীতি ব্যাংককে অনুসরণ করতে হয়। এগুলো হলো সচ্ছলতার নীতি, সেবার নীতি, প্রচার নীতি, গোপনীয়তার নীতি, সততা ও বিশ্বস্ততার নীতি ইত্যাদি।"
        },
        {
          "label": "গ",
          "question": "কার্যভিত্তিক শ্রেণি অনুযায়ী 'আমান ব্যাংক' কোন ধরনের ব্যাংক? বর্ণনা করো।",
          "explanation": "কার্যভিত্তিক শ্রেণি অনুযায়ী 'আমান ব্যাংক' হলো বাণিজ্যিক ব্যাংক। মুনাফা অর্জনের উদ্দেশ্যে প্রতিষ্ঠিত ও পরিচালিত ব্যাংক হলো বাণিজ্যিক ব্যাংক। এ ব্যাংক গ্রাহকদের আমানত সংগ্রহ, ঋণদান ও বিভিন্ন ব্যাংকিং সুবিধা দেয়। জনগণের সঞ্চিত অর্থ থেকে ঋণ দিয়ে মূলত এ ব্যাংক মুনাফা অর্জন করে। উদ্দীপকের জনাব আফতাব একজন ব্যবসায়ী। পুরাতন ঢাকায় তার ফ্রিজ, টিভির দোকান আছে। তার সাথে 'আমান ব্যাংক'-এর সম্পর্ক রয়েছে। তাই তিনি ব্যাংক থেকে উত্তোলন, ব্যাংকে অর্থ জমা ও প্রয়োজনে ঋণ নিতে পারেন। অর্থাৎ, 'আমান ব্যাংক' বাণিজ্যিক ব্যাংকের ন্যায় আমানত সংগ্রহ করে এবং প্রয়োজনে অর্থ উত্তোলনের সুযোগ দেয়। তাছাড়া ব্যাংকটি অন্যান্য গ্রাহকদের কাছ থেকেও আমানত সংগ্রহ করে এবং সেই আমানত থেকে সুদের বিনিময়ে ঋণ দেয়। এটি বাণিজ্যিক ব্যাংকের সাধারণ ও প্রধান বৈশিষ্ট্য। তাই বলা যায়, কার্যভিত্তিক শ্রেণি অনুযায়ী 'আমান ব্যাংক' হলো বাণিজ্যিক ব্যাংক।"
        },
        {
          "label": "ঘ",
          "question": "জনাব আফতাব ও 'আমান ব্যাংক'-এর মধ্যে কোন ধরনের সম্পর্ক বিদ্যমান? বিশ্লেষণ করো।",
          "explanation": "উদ্দীপকের জনাব আফতাব ও 'আমান ব্যাংক'-এর মধ্যে ব্যাংকারগ্রাহক সম্পর্ক বিদ্যমান। ব্যাংকিং ব্যবসায়ে লিপ্ত ব্যক্তি, কর্পোরেশন বা কোম্পানিকে ব্যাংকার বলা হয়। তেমনি গ্রাহক বলতে ঐ ব্যক্তিকেই বোঝায়, যিনি ব্যাংকের যেকোনো ধরনের হিসাব বা অন্যান্য সেবার মাধ্যমে ঐ ব্যাংকের সাথে যুক্ত। ব্যাংক ব্যবসায়ে গ্রাহককে প্রদত্ত সেবা ও কার্যাবলিকে ভিত্তি করে ব্যাংক-গ্রাহক সম্পর্ককে বিভিন্নভাবে সংজ্ঞায়িত করা হয়েছে। উদ্দীপকের জনাব আফতাব সাহেব ব্যবসায়ে নিয়োজিত। তার টিভি, ফ্রিজের দোকান আছে। দোকানটি পুরান ঢাকায় অবস্থিত। ব্যবসায়িক আর্থিক লেনদেনের প্রয়োজনে তার 'আমান ব্যাংক'-এ একটি হিসাব রয়েছে। এই হিসাবের সুবাদে তার সাথে আমান ব্যাংকের সম্পর্ক রয়েছে। তাই তিনি ব্যাংকে অর্থ জমা, ব্যাংক থেকে অর্থ উত্তোলন ও প্রয়োজনে ঋণ নিতে পারেন। উদ্দীপকের 'আমান ব্যাংক'-এ. নিয়োজিত ব্যক্তি' হলো ব্যাংকার। অন্যদিকে, আমান ব্যাংকের হিসাৰ ও অন্যান্য সেবার মাধ্যমে জনাব আফতাব সাহেব যুক্ত হওয়ায় তিনি একজন গ্রাহক। আফতাব সাহেব ব্যাংকের কাছে টাকা জমা দিলে 'আমান ব্যাংক' ডেটর ও আফতাব 'সাহেব ক্রেডিটর হয়। আবার তিনি অর্থ উত্তোলন বা ব্যাংকের কাছ থেকে ঋণ গ্রহণ করলে তাদের মধ্যে বিপরীত সম্পর্ক বিরাজ করে। তাই বলা যায়, উদ্দীপকের জনাব আফতাব সাহেব ও 'আমান ব্যাংক'-এর মধ্যে ব্যাংকার-গ্রাহক সম্পর্ক বিদ্যমান।"
        }
      ]
    }
  ]
}