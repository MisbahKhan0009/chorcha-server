{
  "title": "কুমিল্লা বোর্ড ২০২০",
  "subtitle": "ফিন্যান্স ও ব্যাংকিং (11)",
  "questions": [
    {
      "number": "1",
      "uddipok": "মি. সুজনের তার নুতন বাড়ি নির্মাণের জন্য অর্থের প্রয়োজন। তিনি তার স্ত্রীর গহনা বিক্রি করে বাড়ি নির্মাণ করেন। তার অবসরজনিত প্রাপ্ত টাকা নিকটস্থ এতিমখানায় দান করেন।",
      "tag": "CB 20",
      "sub_questions": [
        {
          "label": "ক",
          "question": "ব্যয় সিদ্ধান্তের অপর নাম কী?",
          "explanation": "ব্যয় সিদ্ধান্তের অপর নাম বিনিয়োগ সিদ্ধান্ত।"
        },
        {
          "label": "খ",
          "question": "অব্যবসায়ী অর্থায়নের উদ্দেশ্য ব্যাখ্যা করো।",
          "explanation": "অব্যবসায়ী অর্থায়নের মূল উদ্দেশ্য হলো সেবা প্রদান, মুনাফা অর্জন নয়। এসব প্রতিষ্ঠান মানবকল্যাণ ও সামাজিক উন্নয়নে কাজ করে। তাদের অর্থায়নের মূল লক্ষ্য থাকে দাতব্য, শিক্ষা, স্বাস্থ্যসেবা বা অন্য কোনো সামাজিক উদ্দেশ্য পূরণের জন্য তহবিল সংগ্রহ করা এবং তা কার্যকরভাবে ব্যবহার করা।"
        },
        {
          "label": "গ",
          "question": "মি. সুজনের বাড়ি নির্মাণ কোন ধরনের অর্থায়নের সাথে জড়িত? ব্যাখ্যা করো।",
          "explanation": "উদ্দীপকের মি. সুজনের বাড়ি নির্মাণ পারিবারিক অর্থায়নের সাথে জড়িত। পরিবারের জন্য পরিকল্পনামাফিক উৎস নির্ধারণ ও তার ব্যবহারই পারিবারিকঅর্থায়ন। বন্ধু-বান্ধব, আত্মীয়-স্বজনের কাছ থেকে টাকা ধার নেওয়া, গহনা বিক্রয় ইত্যাদির মাধ্যমে অর্থসংস্থান এ ধরনের অর্থায়নের উৎস। মি. সুজন নতুন বাড়ি নির্মাণ করতে চান। এক্ষেত্রে তার অর্থের প্রয়োজন। তিনি তার স্ত্রীর গহনা বিক্রি করে বাড়ি নির্মাণ করেন। মি. সুজনের বাড়িনির্মাণের সাথে সম্পূর্ণ পারিবারিক উদ্দেশ্য জড়িত। বাড়ি নির্মাণের পর মি.সুজনের পারিবারিক সদস্যরাই এর সুবিধা ভোগ করবেন। সুতরাং বলাযায়, মি. সুজনের বাড়ি নির্মাণ পারিবারিক অর্থায়নের অন্তর্ভুক্ত।"
        },
        {
          "label": "ঘ",
          "question": "মি. সুজনের ২য় অর্থায়নের যৌক্তিকতা মূল্যায়ন করো।",
          "explanation": "উদ্দীপকে মি, সুজনের ২য় অর্থায়ন যৌক্তিক হয়নি বলে আমি মনে করি। অর্থায়ন বলতে তহবিল সংগ্রহ ও এর সুষ্ঠু ব্যবস্থাপনাসংক্রান্ত প্রক্রিয়াকেবোঝায়। এক্ষেত্রে পারিবারিক অর্থায়নের ক্ষেত্রে পরিবারের সদস্যদের সার্বিক কল্যাণার্থে আয় ও ব্যয়ের সুষ্ঠু ব্যবস্থাপনা করতে হয়। অতিরিক্তঅর্থ ভবিষ্যতের জন্য সঞ্চয় করতে হয়। উদ্দীপকে মি. সুজন তার স্ত্রীর গহনা বিক্রি করে বাড়ি নির্মাণ করেন। বাড়িনির্মাণ একটি স্থায়ী ব্যয়। আর স্থায়ী ব্যয় বহনে আর্থিক সংকট থাকায় তিনি স্ত্রীর গহনা বিক্রি করে বাড়ি নির্মাণ করেন। অন্যদিকে, তিনি তার অবসরজনিত প্রাপ্ত টাকা এতিমখানায় অনুদান হিসেবে প্রদান করেন। উদ্দীপকে মি. সুজন অবসরজনিত প্রাপ্ত টাকা এতিমখানায় দান করে সমাজসেবায় অংশগ্রহণ করেন। যেখান থেকে তার কোনো আর্থিক আয় হবে না। ফলে ভবিষ্যতে তার পরিবারের নিত্যনৈমিত্তিক ব্যয় বহনে তাকে সমস্যায় পড়তে হবে। এছাড়া' অবসরজনিত প্রাপ্ত টাকার একটি অংশ বাড়িনির্মাণে ব্যয় করলে তার স্ত্রীর গহনা বিক্রি করতে হতো না। এক্ষেত্রে মি.সুজনের উচিত ছিল অবসরজনিত প্রাপ্ত টাকা পরিবারের চলতি ও স্থায়ী ব্যয়বহনে এবং ভবিষ্যতের জন্য অর্থায়ন করা। প্রয়োজনে অনুদান হিসেবেঅবসরজনিত প্রাপ্ত টাকার একটি অংশ দান করা। কারণ মি. সুজনের আর্থিকসংকট ছিল। তাই বলা যায়, মি. সুজনের ২য় অর্থায়ন অযৌক্তিক হয়েছে।"
        }
      ]
    },
    {
      "number": "2",
      "uddipok": "রিজু সাহেব বাণিজ্যিক ব্যাংকে ৫ বছর পর ১,০০,০০০ টাকা পাওয়ার জন্য কিছু টাকা জমা রাখতে চান। 'ক' ব্যাংক ১০% হারে সুদ প্রস্তাব দিয়েছে। 'খ' ব্যাংক ৯.৫% হারে মাসিক চক্রবৃদ্ধিতে সুদ প্রদানের প্রস্তাব দিয়েছে।",
      "tag": "CB 20",
      "sub_questions": [
        {
          "label": "ক",
          "question": "অর্থের সময়মূল্য কী?",
          "explanation": "সময়ের সাথে সাথে অর্থের মূল্য পরিবর্তন হওয়াকে অর্থের সময়মূল্য বলে।"
        },
        {
          "label": "খ",
          "question": "চক্রবৃদ্ধিকরণ পদ্ধতিটি ব্যাখ্যা করো।",
          "explanation": "বিগত বছরের সুদাসলকে বর্তমান বছরের আসল ধরে তার ওপর বর্তমান বছরের সুদ ধার্য করার প্রক্রিয়াকে চক্রবৃদ্ধিকরণ পদ্ধতি বলে। এ পদ্ধতিতে প্রতি বছর সুদাসলের ওপর সুদ নির্ধারণ করে ভবিষ্যৎ মূল্য নির্ণয় করা হয়। সুদাসলের ওপর যে সুদ পাওয়া যায় তাকে চক্রবৃদ্ধি সুদ বলা হয়।"
        },
        {
          "label": "গ",
          "question": "রিজু সাহেবকে 'ক' ব্যাংকে কত টাকা জমা রাখতে হবে?",
          "explanation": "মন্তব্য: ৫ বছর পর ১,০০,০০০ টাকা পেতে রিজু সাহেবকে 'খ' ব্যাংকে৬২,৩০৫ টাকা (প্রায়) রাখতে হবে। অপরদিকে, 'ক' ব্যাংকে জমা রাখতে হবে ৬২,০৯২.১৩ টাকা (গ থেকে পাওয়া)। অর্থাৎ 'ক' ব্যাংকে(৬২,৩০৫ – ৬২,০৯২.১৩) = ২১২.৮৭ টাকা কম জমা রেখে তিনি ৫ বছর পর ১,০০,০০০ টাকা পারেন। সুতরাং, রিজু সাহেবের জন্য 'ক' ব্যাংকে টাকা রাখা লাভজনক হবে।"
        },
        {
          "label": "ঘ",
          "question": "রিজু সাহেবের জন্য কোন ব্যাংকে টাকা জমা রাখা লাভজনক হবে? যুক্তি দিয়ে বুঝিয়ে দাও।",
          "explanation": "মন্তব্য: ৫ বছর পর ১,০০,০০০ টাকা পেতে রিজু সাহেবকে 'খ' ব্যাংকে৬২,৩০৫ টাকা (প্রায়) রাখতে হবে। অপরদিকে, 'ক' ব্যাংকে জমা রাখতে হবে ৬২,০৯২.১৩ টাকা (গ থেকে পাওয়া)। অর্থাৎ 'ক' ব্যাংকে(৬২,৩০৫ – ৬২,০৯২.১৩) = ২১২.৮৭ টাকা কম জমা রেখে তিনি ৫ বছর পর ১,০০,০০০ টাকা পারেন। সুতরাং, রিজু সাহেবের জন্য 'ক' ব্যাংকে টাকা রাখা লাভজনক হবে।"
        }
      ]
    },
    {
      "number": "3",
      "uddipok": "'আরাধ্যা এন্টারপ্রাইজ'তিন বছর মেয়াদি একটি প্রকল্পে ২০ লক্ষ টাকা বিনিয়োগ করল। প্রতিষ্ঠানটি আশা করছে উক্ত প্রকল্প থেকে বিক্রয় বাবদ আগামী তিন বছরে যথাক্রমে ১২ লক্ষ, ১৩ লক্ষ ও ১৫ লক্ষ টাকা অর্জিত হবে। উক্ত প্রকল্পে প্রতি বছর চলতি খরচ বাবদ ব্যয় হবে ৪০%। এছাড়া স্থায়ী খরচ প্রতি বছর ৩ লক্ষ টাকা, অবচয় ২ লক্ষ টাকা এবং কর ৩০% অনুমান করা হয়েছে। প্রতিষ্ঠানটি ঝুঁকি হ্রাসের চিন্তা করে বাজারে নতুন পণ্য ছাড়ার প্রস্তুতি নিচ্ছে।",
      "tag": "CB 20",
      "sub_questions": [
        {
          "label": "ক",
          "question": "মূলধন বাজেটিং কী?",
          "explanation": "মূলধন বাজেটিং হলো প্রতিষ্ঠানের দীর্ঘমেয়াদি বিনিয়োগ, সিদ্ধান্তের সাথে জড়িত একটি প্রক্রিয়া।"
        },
        {
          "label": "খ",
          "question": "পে-ব্যাক সময় পদ্ধতির সীমাবদ্ধতা ব্যাখ্যা করো।",
          "explanation": "পে-ব্যাক সময় পদ্ধতি হলো মূলধন বাজেটিংয়ের একটি পদ্ধতি। বিনিয়োগকৃত টাকাকতদিনে ফেরত আসবে তা নির্দেশ করে পে-ব্যাক সময় পদ্ধতি। পে-ব্যাক সময় পদ্ধতিতে কিছু সীমাবদ্ধতা রয়েছে। পে-ব্যাক মূলত কোনো লাভের হার নয়। অর্থাৎ পে-ব্যাক সময়কাল অতিবাহিত হলে প্রতিষ্ঠান শুধু ক্ষতির হাত থেকে রক্ষা পাবে। পে-ব্যাক অর্থের সময়মূল্যকে বিবেচনা করে না। এছাড়া একটি প্রকল্পের ক্ষেত্রে পে-ব্যাক সময় পদ্ধতিতে সিদ্ধান্ত নেওয়া যায় না।"
        },
        {
          "label": "গ",
          "question": "আরাধ্যা এন্টারপ্রাইজের গড় মুনাফার হার নির্ণয় করো।",
          "explanation": "আরাধ্যা এন্টারপ্রাইজের গড় মুনাফার হার নির্ণয়: = ০.২১ × ১০০ = ২১% ∴ আরাধ্যা এন্টারপ্রাইজের গড় মুনাফার হার ২১% উত্তর: ২১%।"
        },
        {
          "label": "ঘ",
          "question": "আরাধ্যা এন্টারপ্রাইজ ঝুঁকি হ্রাসের মূলধন বাজেটিং-এর কোন ক্ষেত্রটি বিবেচনায় এনেছে? বিশ্লেষণ করো।",
          "explanation": "আরাধ্যা এন্টারপ্রাইজে ঝুঁকি হ্রাসের ক্ষেত্রে পণ্য বৈচিত্র্যায়ন বিবেচনায় এসেছে প্রতিষ্ঠান তার ব্যবসায় সম্প্রসারণের জন্য চলমান পণ্যের পাশাপাশি নতুন পণ্য বাজারে ছাড়ার প্রয়োজন হতে পারে। নতুন পণ্য বাজারে ছাড়ার ক্ষেত্রে নতুন পণ্যের আয়ুষ্কাল, পণ্যের উৎপাদন খরচ, বাজার চাহিদা, পরিচালন খরচ এবং সম্ভাব্য আয় প্রাক্কলন করে সিদ্ধান্ত নিতে হয়। উদ্দীপকে আরাধ্যা এন্টারপ্রাইজ তিন বছর মেয়াদি একটি প্রকল্পে ২০ লক্ষ টাকা বিনিয়োগ করেন। এ বিনিয়োগ থেকে প্রতিষ্ঠানটি বিক্রয় প্রাক্কলন করে। এছাড়াও চলতি ব্যয়, স্থায়ী ব্যয়, এবং অবচয় প্রাক্কলন করে। এর মাধ্যমে জানা যায় প্রতিষ্ঠানটির গড় মুনাফার হার ২১% (গ থেকে পাওয়া)। ঝুঁকি হ্রাসের কথা চিন্তা করে প্রতিষ্ঠানটি বাজারে নতুন পণ্য ছাড়ার প্রস্তুতি নিচ্ছে। তহবিল বিনিয়োগের ক্ষেত্রে কারবারি পণ্য বা সেবা যতদূর সম্ভব বৈচিত্র্যপূর্ণ হলে কারবারের ঝুঁকি বণ্টিত হয় ও হ্রাস পায়। প্রতিটি ব্যবসায় প্রতিষ্ঠান অনিশ্চিত ভবিষ্যৎকে কেন্দ্র করে মুনাফা অর্জনের চেষ্টা করে। ফলে ব্যবসায়কে নানামুখী সমস্যার সম্মুখীন হতে হয়। তাই ব্যবসায় প্রতিষ্ঠান ঝুঁকি হ্রাসের জন্য ঝুঁকি বণ্টনের নীতি অনুসরণ করে। ঝুঁকি বণ্টনের জন্য ব্যবসায় প্রতিষ্ঠান যখন নতুন পণ্য আনে তখন পণ্যের আয়ুষ্কালসহ পণ্য সংশ্লিষ্ট যাবতীয় আয় ও ব্যয় প্রাক্কলন করা হয়। এক্ষেত্রে মূলধন বাজেটিং এর প্রয়োগ লক্ষ্য করা যায়। তাই বলা যায়, ঝুঁকি হ্রাসে প্রতিষ্ঠানটি মূলধন বাজেটিং-এর পণ্য বৈচিত্র্যায়ন ক্ষেত্রটি বিবেচনা করেছে।"
        }
      ]
    },
    {
      "number": "4",
      "uddipok": "বছর ২০১৪ ২০১৫ ২০১৬ ২০১৭ ২০১৮ জবা প্রকল্প ১৬% ৯% ২২% ৭% ১২% বেলী প্রকল্প ১১% ২১% ৮% ১৫% ১৭%",
      "tag": "CB 20",
      "sub_questions": [
        {
          "label": "ক",
          "question": "যেসব আয়ের সাথে ঝুঁকি জড়িত তাকে কী বলে?",
          "explanation": "যেসব আয়ে ঝুঁকি জড়িত থাকে তাকে ঝুঁকিযুক্ত আয় বলে।"
        },
        {
          "label": "খ",
          "question": "কখন তারল্য ঝুঁকির সৃষ্টি হয়? ব্যাখ্যা করো।",
          "explanation": "তারল্য ঝুঁকির সৃষ্টি হয় যখন একটি প্রতিষ্ঠান তার স্বল্পমেয়াদী দায় মেটাতে ব্যর্থ হয়। অর্থাৎ, প্রতিষ্ঠানের কাছে যথেষ্ট নগদ অর্থ বা সহজে নগদে রূপান্তরযোগ্য সম্পদ না থাকার কারণে যখন পাওনাদার বা আমানতকারীদের চাহিদা অনুযায়ী অর্থ পরিশোধ করতে সমস্যা হয়, তখন তারল্য ঝুঁকির উদ্ভব ঘটে।"
        },
        {
          "label": "গ",
          "question": "জবা প্রকল্পের আদর্শ বিচ্যুতি নিরূপণ করো।",
          "explanation": "সিদ্ধান্ত: বেলী প্রকল্পের গড় আয় ১৪.৪০% এবং আদর্শ বিচ্যুতি৫.০৭৯৪%। অপরদিকে জবা প্রকল্পের গড় আয় ১৩.২০% এবং আদর্শ বিচ্যুতি ৫.৯৭% (গ থেকে পাওয়া)। আদর্শ বিচ্যুতির বড় মান অধিক ঝুঁকি নির্দেশ করে। অর্থাৎ, উদ্দীপকে বেলী প্রকল্পের গড় আয়ের হার জবা প্রকল্পের চেয়ে বেশি এবং ঝুঁকির হার কম। তাই বলা যায়, মুনাফা ও ঝুঁকি হার বিবেচনায় বেলী প্রকল্প অধিকতর উপযোগী।"
        },
        {
          "label": "ঘ",
          "question": "প্রকল্প দুটির মধ্যে কোনটি অধিকতর গ্রহণযোগ্য? যুক্তি দিয়ে বুঝিয়ে দাও।",
          "explanation": "সিদ্ধান্ত: বেলী প্রকল্পের গড় আয় ১৪.৪০% এবং আদর্শ বিচ্যুতি৫.০৭৯৪%। অপরদিকে জবা প্রকল্পের গড় আয় ১৩.২০% এবং আদর্শ বিচ্যুতি ৫.৯৭% (গ থেকে পাওয়া)। আদর্শ বিচ্যুতির বড় মান অধিক ঝুঁকি নির্দেশ করে। অর্থাৎ, উদ্দীপকে বেলী প্রকল্পের গড় আয়ের হার জবা প্রকল্পের চেয়ে বেশি এবং ঝুঁকির হার কম। তাই বলা যায়, মুনাফা ও ঝুঁকি হার বিবেচনায় বেলী প্রকল্প অধিকতর উপযোগী।"
        }
      ]
    },
    {
      "number": "5",
      "uddipok": "বিথী ও সিথি ইলিশ কোম্পানির শেয়ারহোল্ডার। সিথি কোম্পানির সাধারণ সভায় অংশগ্রহণ করে থাকেন। তার মুনাফার অংশ নিশ্চিত নয়। অপরদিকে বিথীর মুনাফার অংশ নিশ্চিত।",
      "tag": "CB 20",
      "sub_questions": [
        {
          "label": "ক",
          "question": "বন্ড কী?",
          "explanation": "যে দলিল বা চুক্তিপত্রের মাধ্যমে কোম্পানি বিনিয়োগকারীদের কাছ থেকে ঋণ মূলধনের ব্যবস্থা করে তাকে বন্ড বলে।"
        },
        {
          "label": "খ",
          "question": "কোনটিকে প্রবর্তকের শেয়ার বলে? ব্যাখ্যা করো।",
          "explanation": "সাধারণত বিলম্বিত শেয়ার (Deferred Shares)-কে প্রবর্তকের শেয়ার বলা হয়। এই ধরনের শেয়ারগুলো কোম্পানির প্রবর্তকদের (Promoters) মধ্যে ইস্যু করা হয়। প্রবর্তকরা হলেন সেই ব্যক্তি বা ব্যক্তিবর্গ যারা একটি কোম্পানি গঠন ও শুরু করার জন্য প্রাথমিক কাজগুলো সম্পন্ন করেন। এই শেয়ারের মালিকেরা কোম্পানির অন্যান্য শেয়ারহোল্ডারদের তুলনায় সবার শেষে লভ্যাংশ পায়। কোম্পানি বিলুপ্ত হলে বা ভেঙে গেলে, এদের দাবিও সবার শেষে পরিশোধ করা হয়।"
        },
        {
          "label": "গ",
          "question": "উদ্দীপকে সিথি কোন ধরনের শেয়ারের মালিক? আলোচনা করো।",
          "explanation": "উদ্দীপকে সিথি সাধারণ শেয়ার কিনেছেন। সাধারণ শেয়ার কেনার মাধ্যমে একজন বিনিয়োগকারী প্রতিষ্ঠানের মালিকানা ও ভোটাধিকার লাভ করেন। এ শেয়ারে আয় নির্দিষ্ট থাকে না। তবে প্রতিষ্ঠানের আয় বাড়লে সাধারণ শেয়ারে বিনিয়োগকারীদের আয়ও বাড়ে। বিথি ও সিথি ইলিশ কোম্পানির শেয়ারহোল্ডার। সিথি কোম্পানির সাধারণ সভায় অংশগ্রহণ করে থাকেন। তার মুনাফার অংশ নিশ্চিত নয়। এছাড়া সিথি প্রতিষ্ঠানের গুরুত্বপূর্ণ সিদ্ধান্তে ভোটাধিকার প্রয়োগ করতে পারেন। তিনি প্রতিষ্ঠানের পরিচালনায় অংশ গ্রহণেরও সুযোগ পান। সিথির শেয়ারটির সাথে সাধারণ শেয়ারের বৈশিষ্ট্যের মিল রয়েছে। তাই বলা যায়, সিথির বিনিয়োগ ক্ষেত্রটি হলো সাধারণ শেয়ার।"
        },
        {
          "label": "ঘ",
          "question": "বিনিয়োগ নিরাপত্তা বিবেচনায় কে সুবিধাজনক অবস্থানে আছে? বিশ্লেষণ করো।",
          "explanation": "বিনিয়োগ নিরাপত্তা বিবেচনায় অগ্রাধিকার শেয়ারহোল্ডন্ডার বিথী সুবিধাজনক অবস্থানে আছে। অগ্রাধিকার শেয়ার মালিকরা নির্দিষ্ট হারে লভ্যাংশ পান। মুনাফার ক্ষেত্রে অগ্রাধিকার শেয়ার মালিকরা সাধারণ শেয়ার মালিকদের চেয়ে অগ্রাধিকার পান। কোম্পানি অবসায়নের ক্ষেত্রেও অগ্রাধিকার শেয়ার মালিকদের দাবি সাধারণ শেয়ার মালিকদের আগে পূরণ করা হয়। উদ্দীপকে বিথী ও সিথি ইলিশ কোম্পানির শেয়ারহোন্ডার। সিথি কোম্পানির সাধারণ সভায় অংশগ্রহণ করে থাকেন। তার মুনাফার অংশ নিশ্চিত নয়। অপরদিকে বিথীর মুনাফার অংশ নিশ্চিত। অর্থাৎ, বিথী অগ্রাধিকার শেয়ার এবং সিথি সাধারণ শেয়ারে বিনিয়োগ করেছেন উদ্দীপকে সিথির সাধারণ শেয়ার থেকে বেশি আয় সম্ভর। কিন্তু এ শেয়ারে তার ঝুঁকি বেশি নিতে হয়। শেয়ার ইস্যুকারী প্রতিষ্ঠানের মুনাফা নাও হতে পারে। সেক্ষেত্রে সিথি কোনো লভ্যাংশ পাবেন না। অন্যদিকে, বিথীর অগ্রাধিকার শেয়ারের আয় নির্দিষ্ট। তাই এ শেয়ারে বিথীর ঝুঁকি কম এছাড়াও লভ্যাংশ প্রাপ্তি এবং প্রতিষ্ঠানের অবসায়নকালে বিথী বেশি অগ্রাধিকার পান। তাই বলা যায়, নিরাপত্তা বিবেচনায় বিথীর অগ্রাধিকার শেয়ারে বিনিয়োগ বেশি সুবিধাজনক।"
        }
      ]
    },
    {
      "number": "6",
      "uddipok": "জনাব আলামিন একজন গার্মেন্টস ব্যবসায়ী। তিনি বিভিন্ন ডিজাইনের পোশাক তৈরি করেন। তিনি নিজস্ব মূলধন ব্যবহার করেন। কিন্তু মূলধনের ঘাটতি হলে তিনি রিমি ট্রেডার্স-এর নিকট হতে অগ্রিম গ্রহণ করেন। এতে ঘাটতি লাঘব না হওয়ায় তার পরিচালিত চলতি হিসাব থেকে ব্যাংক জমাতিরিক্ত উত্তোলন করেন।",
      "tag": "CB 20",
      "sub_questions": [
        {
          "label": "ক",
          "question": "লিজিং কী?",
          "explanation": "যে পদ্ধতিতে সম্পত্তি সরাসরি না কিনে নির্দিষ্ট ভাড়ার বিনিময়ে ব্যবহার করা যায় তাকে লিজিং বলা হয়।"
        },
        {
          "label": "খ",
          "question": "কোনটিকে অর্থায়নের অভিনব পদ্ধতি বলা হয় এবং কেন?",
          "explanation": "লিজিংকে অর্থায়নের অভিনব পদ্ধতি বলা হয়। যে পদ্ধতিতে সম্পত্তি সরাসরি কিনে না নির্দিষ্ট ভাড়ার বিনিময়ে ব্যবহার করা যায় তাকে লিজিং বলে। এ পদ্ধতিতে প্রতিষ্ঠানকে সম্পত্তি কেনার প্রয়োজন পড়ে না। বাৎসরিক নির্দিষ্ট চার্জ বা ভাড়া প্রদান করলেই সম্পত্তি ব্যবহারের সুযোগ পাওয়া যায়। এভাবে দীর্ঘমেয়াদি সম্পত্তি সংগ্রহ করার ফলে নতুন করে তহবিল সংগ্রহের প্রয়োজন পড়ে না। এজন্যই লিজিংকে বলা হয় অর্থায়নের অভিনব পদ্ধতি।"
        },
        {
          "label": "গ",
          "question": "জনাব আলামিনের ঘাটতি মোকাবেলায় গৃহীত ব্যবস্থা কোন ধরনের তহবিল? ব্যাখ্যা করো।",
          "explanation": "জনাব আলামিনের ঘাটতি মোকাবেলায় গৃহীত ব্যবস্থা বহিস্থ তহবিল। বহিস্থ তহবিল বলতে প্রতিষ্ঠানের বাইরের কোনো উৎস থেকে তহবিল সংগ্রহ করাকে বোঝায়। এ তহবিল তিনটি মেয়াদে বিভিন্ন উৎস থেকে সংগ্রহ করা হয়। এগুলো হলো স্বল্পমেয়াদি, মধ্যমেয়াদি এবং দীর্ঘমেয়াদি উৎস। উদ্দীপকে জনাব আলামিন একজন গার্মেন্টস ব্যবসায়ী। তিনি নানা ডিজাইনের পোশাক তৈরি করেন। তিনি নিজস্ব মূলধন ব্যবহার করেই ব্যবসা করছেন। তবে মূলধনের ঘাটতি হলে তিনি রিমি ট্রেডার্স-এর কাছে থেকে অগ্রিম নেন। রিমি ট্রেডার্স তার গ্রাহক, ফলে পরবর্তীতে রিমি ট্রেডার্সকে নগদ পরিশোধ করতে হয় না। এই ব্যবস্থার মাধ্যমেও ঘাটতি লাঘব না হওয়ায় তিনি ব্যাংক থেকে জমাতিরিক্ত উত্তোলন করেন। তার গৃহীত দুইটি ব্যবস্থাই বহিস্থ তহবিলের স্বল্লমেয়াদি উৎস। তাই বলা যায়, উদ্দীপকে জনাব আলামিন ঘাটতি মোকাবেলায় বহিস্থ তহবিল ব্যবহার করেন।"
        },
        {
          "label": "ঘ",
          "question": "উদ্দীপকের কোন উৎসটি বেশি সুবিধাজনক? বিশ্লেষণ করো।",
          "explanation": "উদ্দীপকের ক্রেতা থেকে অগ্রিম গ্রহণ এবং ব্যাংক জমাতিরিক্তের মধ্যে প্রথম উৎসটি বেশি সুবিধাজনক। ব্যাংক জমাতিরিক্ত স্বল্পমেয়াদি জামানতবিহীন ব্যাংক ঋণ। এ ধরনের ঋণের ক্ষেত্রে নির্দিষ্ট সময়ান্তে সুদসহ আসল একসাথে পরিশোধ করতে হয়। অন্যদিকে, বিশ্বস্ত ও স্থায়ী ক্রেতাদের কাছ থেকে ভবিষ্যৎ ক্রয়ের মোট মূল্যের সম্পূর্ণ বা কিছু অংশ অগ্রিম গ্রহণ করে অর্থসংস্থান করা যায়। উদ্দীপকে জনাব আলামিন একজন গার্মেন্টস ব্যবসায়ী। তিনি নানা ডিজাইনের পোশাক তৈরি করেন। এক্ষেত্রে নিজস্ব মূলধন ব্যবহার করেন। এতে ঘাটতি লাঘব না হওয়ায় চলতি হিসাব থেকে ব্যাংক জমাতিরিক্ত উত্তোলন করেন। অর্থাৎ, জনাব আলামিন প্রথমে ক্রেতাদের নিকট থেকে অগ্রিম এবং পরবর্তীতে ব্যাংক জমাতিরিক্ত ঋণ নেন। ব্যাংক জমাতিরিক্ত উত্তোলনের ক্ষেত্রে তাকে নির্দিষ্ট হারে সুদ দিতে হবে। এছাড়াও এটি প্রাতিষ্ঠানিক উৎস হওয়াতে এখানে কিছুটা বাধ্যবাধকতা থাকে। অপরদিকে, ক্রেতাদের কাছ থেকে অগ্রিম গ্রহণ অপ্রাতিষ্ঠানিক উৎস। এখানে কোনো আনুষ্ঠানিকতা পালন করতে হয় না। এছাড়াও এই উৎসে কোনো সুদ দিতে হয় না। তাই বলা যায়, উদ্দীপকের জনাব আলামিনের ব্যবহৃত দুইটি উৎসের মধ্যে 'ক্রেতা হতে অগ্রিম গ্রহণ'- বেশি সুবিধাজনক।"
        }
      ]
    },
    {
      "number": "7",
      "uddipok": "মিসেস রুবিনা সম্প্রতি যমুনা ব্যাংকে একটি হিসাব খোলার সিদ্ধান্ত নেন। তার ইচ্ছা এ হিসাব মেয়ের বৃত্তির টাকা এবং সংসার খরচ থেকে বাঁচানো উদ্বৃত্ত টাকা জমা রখিবেন। রুবিনার বান্ধবী সীমার ভাই সৌদি আরবে থাকেন। সম্প্রতি সীমা ঢাকায় রুবিনার বাসায় বেড়াতে এসে জানতে পারেন যে, তার ভাই সোনালী ব্যাংকের যশোর শাখায় সীমার হিসাবে কিছু টাকা পাঠিয়েছে। সীমা, ঢাকায় সোনালী ব্যাংকের একটি শাখা থেকে ঐ টাকা উত্তোলন করতে চাইলে ব্যাংক অপারগতা প্রকাশ করে। অথচ তার নগদ টাকার প্রয়োজন ছিল।",
      "tag": "CB 20",
      "sub_questions": [
        {
          "label": "ক",
          "question": "ক্রেডিট কার্ড কী?",
          "explanation": "ব্যাংক কর্তৃক ইস্যুকৃত ব্যক্তিগত ঋণ সুবিধাসংবলিত ইলেকট্রনিক প্লাস্টিক কার্ডকে ক্রেডিট কার্ড বলে।"
        },
        {
          "label": "খ",
          "question": "হিসাব খোলার জন্য কোন ব্যাংক বেশি নিরাপদ?ব্যাখ্যা করো।",
          "explanation": "তালিকাভুক্ত ব্যাংক হিসাব খোলার জন্য বেশি নিরাপদ। এ ধরনের ব্যাংক কেন্দ্রীয় ব্যাংকের তালিকাভুক্ত হয়ে থাকে। এ ব্যাংক কেন্দ্রীয় ব্যাংক কর্তৃক পরিচালিত ও নিয়ন্ত্রিত হয়। ফলে, গ্রাহক কোন প্রকার জালিয়াতির স্বীকার হলে কেন্দ্রীয় ব্যাংক-এর জন্য দায়বদ্ধ থাকে। অপরদিকে অতালিকাভুক্ত ব্যাংকের কার্যক্রমের জন্য কেন্দ্রীয় ব্যাংক দায়বদ্ধ থাকে না। তাই বলা যায়, হিসাব খোলার ক্ষেত্রে তালিকাভুক্ত ব্যাংক অধিক নিরাপদ।"
        },
        {
          "label": "গ",
          "question": "মিসেস রুবিনার জন্য উপযুক্ত হিসাব কোনটি? ব্যাখ্যা করো।",
          "explanation": "মিসেস রুবিনার জন্য উপযুক্ত হিসাব হলো সঞ্চয়ী হিসাব এ হিসাবে যতবার ইচ্ছা টাকা জমা দেওয়া যায়। তবে টাকা উঠানোর 'ক্ষেত্রে কিছু নিয়ম আছে। এ হিসাবে অল্পহারে সুদ দেওয়া হয়। ফলে স্বল্প আয়ের মানুষদের মধ্যে সঞ্চয় প্রবণতা সৃষ্টি করতে এ হিসাব উপযোগী।- উদ্দীপকে মিসেস রুবিনা সম্প্রতি যমুনা ব্যাংকে একটি হিসাব খোলার সিদ্ধান্ত নেন! তার ইচ্ছা এ হিসাবে মেয়ের বৃত্তির টাকা এবং সংসার খরচ থেকে বাঁচানো উদ্বুত্ত টাকা জমা রাখবেন। সাধারণত টাকা জমানোর উদ্দেশ্যে গ্রাহকরা সঞ্চয়ী হিসাব খুলেন। এক্ষেত্রে আয়ের কিছু অংশ নিয়মিতভাবে ব্যাংকে জমা রাখা হয়। এভাবে বড় অঙ্কের সঞ্চয় সৃষ্টি হয়, 'যা প্ররবর্তীতে অন্য কোথাও বিনিয়োগ করে লাভবান হওয়া যায়। তাই বলা যায়, উদ্দীপকের জনাব রুবিনার জন্য উপযুক্ত ব্যাংক হিসাব হলো সঞ্চয়ী হিসাব।"
        },
        {
          "label": "ঘ",
          "question": "তুমি কি মনে করো ইলেকট্রনিক ব্যাংকিং সীমার সমস্যার সমাধান করতে পারত? যুক্তি দাও।",
          "explanation": "আমি মনে করি, ইলেকট্রনিক ব্যাংকিং সীমার সমস্যার সমাধান করতে পারতো। ইলেকট্রনিক ব্যাংকিং একটি তথ্য প্রযুক্তিনির্ভর ব্যাংকিং ব্যবস্থা। এর মাধ্যমে কোনো ব্যাংক বা আর্থিক প্রতিষ্ঠান গ্রাহকের সাথে ইলেকট্রনিক পদ্ধতিতে আর্থিক লেনদেন সম্পাদন করতে পারে। আর্থিক লেনদেন ছাড়াও এ পদ্ধতিতে ব্যাংক গ্রাহকের পক্ষে বিভিন্ন ধরনের দলিলপত্র ইস্যু ও তা সরবরাহ করে থাকে। উদ্দীপকে রুবিনার' বান্ধবী সীমার ভাই সৌদি আরবে থাকেন। সম্প্রতি সীমা ঢাকায় রুবিনার বাসায় বেড়াতে এসে জানতে পারেন যে, তার ভাই সোনালী ব্যাংকে যশোর শাখায় সীমার হিসাবে কিছু টাকা পাঠিয়েছেন। সীমা, ঢাকার সোনালী ব্যাংকের একটি শাখা থেকে ঐ টাকা উত্তোলন করতে চাইলে ব্যাংক অপারগতা প্রকাশ করে উদ্দীপকের সীমার সমস্যা ইলেকট্রনিক ব্যাংকিং-এর মাধ্যমে সহজেই সমাধান করা যায়। ই-ব্যাংকিং সুবিধার মাধ্যমে তিনি সংশ্লিষ্ট ব্যাংকে উপস্থিত না হয়েও ডেবিট বা ক্রেডিট কার্ডের মাধ্যমে এটিএম বুথ থেকে টাকা উত্তোলন, ব্যালেন্স অনুসন্ধান ও অর্থ স্থানান্তরের সুবিধা ভোগ করতে পারতেন। এক্ষেত্রে উদ্দীপকে সীমা তার নির্দিষ্ট শাখায় না যাওয়ায় টাকা উত্তোলন করতে পারেননি। ইলেকট্রনিক ব্যাংকিং সীমার এ সমস্যার সমাধান করতে পারতো।"
        }
      ]
    },
    {
      "number": "8",
      "uddipok": "তারিম এন্টারপ্রাইজ উৎপাদন বৃদ্ধির লক্ষ্যে ৪০,০০,০০০ টাকার একটি মেশিন কোরিয়ার হুংওয়া কোম্পানি থেকে কিনতে ইচ্ছুক। মেশিনটি কেনার জন্য দত্ত ট্রেডার্স থেকে প্রাপ্ত ১০,০০,০০০ টাকার অঙ্গীকারপত্রটি মুন ব্যাংককে হস্তান্তর করে ৯,০০,০০০ টাকা সংগ্রহ করেন। আবার ঐ ব্যাংক থেকেই ১৫,০০,০০০ টাকা ঋণ নেন। বাকি অর্থ প্রতিষ্ঠান থেকে ব্যবস্থা করেন। মুন ব্যাংক প্রয়োজনীয় ডলার সংগ্রহ ও আনুষঙ্গিক দলিল প্রস্তুত করে মেশিনটি ক্রয়ে সহায়তা করে। ফলে কাঙ্ক্ষিত উৎপাদন বৃদ্ধি পেয়েছে।",
      "tag": "CB 20",
      "sub_questions": [
        {
          "label": "ক",
          "question": "লকার ভাড়া কী?",
          "explanation": "সার্ভিস চার্জের বিনিময়ে গ্রাহকের স্বর্ণ, রৌপ্য এবং মূল্যবান দলিলপত্র লকারে সংরক্ষণের সুবিধা দেওয়াকে লকার ভাড়া বলা হয়।"
        },
        {
          "label": "খ",
          "question": "বাণিজ্যিক ব্যাংক কীভাবে অর্থনৈতিক স্থিতিশীলতা রক্ষা করে? ব্যাখ্যা করো।",
          "explanation": "ঋণ নিয়ন্ত্রণে কেন্দ্রীয় ব্যাংককে সাহায্য করে বাণিজ্যিক ব্যাংক অর্থনৈতিক স্থিতিশীলতা রক্ষা করে কেন্দ্রীয় ব্যাংক মুদ্রাবাজারের নিয়ন্ত্রক হিসেবে বাণিজ্যিক ব্যাংকগুলোর মাধ্যমে বাজারে অর্থ সরবরাহ নিয়ন্ত্রণ করে। পণ্যমূল্য বেড়ে গেলে বা মুদ্রাস্ফীতি ঘটলে অর্থের সরবরাহ কমাতে হয়।আবার অর্থের অভাব দেখা দিলে মুদ্রার সরবরাহ বাড়াতে হয়। এ কাজে বাণিজ্যিক ব্যাংক কেন্দ্রীয় ব্যাংকের খোলাবাজার নীতি, ব্যাংক হার নীতি, জমার হার পরিবর্তন নীতির প্রয়োগে সাহায্য করে। ফলে অর্থনৈতিক স্থিতিশীলতা নিশ্চিত হয়।"
        },
        {
          "label": "গ",
          "question": "মুন ব্যাংকটি কোন ধরনের ব্যাংক? ব্যাখ্যা করো।",
          "explanation": "উদ্দীপকের মুন ব্যাংকটি কার্যভিত্তিক অন্যান্য ব্যাংকের অন্তর্গত আমদানি-রপ্তানি ব্যাংক। এ ব্যাংক আমদানি-রপ্তানি বাণিজ্যে সহায়তা করার উদ্দেশ্যে প্রতিষ্ঠিত হয় মূলত আমদানির জন্য ঋণ সরবরাহ, প্রত্যয়পত্র (LC)ইস্যুর সুযোগ, আমদানি তদারকিসহ বিভিন্ন উপদেশমূলক কাজ করে থাকে। উদ্দীপকে তারিম এন্টারপ্রাইজ উৎপাদন বৃদ্ধির লক্ষ্যে ৪০,০০,০০০ টাকার একটি মেশিন কোরিয়ার হুংওয়া কোম্পানি থেকে কিনতে চায়। মেশিনটি কেনার জন্য দত্ত ট্রেডার্স থেকে প্রাপ্ত ১০,০০,০০০ টাকার অঙ্গীকারপত্রটি মুন ব্যাংকে হস্তান্তর করে ৯,০০,০০০ টাকা সংগ্রহ করে। এছাড়াও ঐ ব্যাংক থেকে ১৫,০০,০০০ টাকা ঋণ নেয় এবং বাকি টাকা প্রতিষ্ঠান থেকে ব্যবস্থা করে। অর্থাৎ, উদ্দীপকে মুন ব্যাংকের বৈশিষ্ট্যের সাথে আমদানি-রপ্তানি ব্যাংকের বৈশিষ্ট্যের মিল রয়েছে। তাই বলা যায়, উদ্দীপকে মুন ব্যাংক হলো আমদানি-রপ্তানি ব্যাংক।"
        },
        {
          "label": "ঘ",
          "question": "তারিম এন্টারপ্রাইজের উৎপাদন বৃদ্ধিতে মুন ব্যাংক-এর কার্যক্রম বিশ্লেষণ করো।",
          "explanation": "আমদানি-রপ্তানি সংশ্লিষ্ট কাজে সহায়তা করে উদ্দীপকে মুন ব্যাংক তারিম এন্টারপ্রাইজের উৎপাদন বৃদ্ধিতে গুরুত্বপূর্ণ ভূমিকা পালন করে। আমদানি-রপ্তানি ব্যাংক প্রতিষ্ঠানের মুখ্য উদ্দেশ্য হলো আমদানি-রপ্তানিকাজে সহায়তা করা। এ ব্যাংক আমদানির জন্য ঋণ দিয়ে থাকে এছাড়াও প্রত্যয়পত্র ইস্যু ও আমদানি তদারকি করাও এ ব্যাংকের কাজ। উদ্দীপকে তারিম এন্টারপ্রাইজ উৎপাদন বৃদ্ধির লক্ষ্যে ৪০,০০,০০০ টাকারএকটি মেশিন কিনতে চায়। মেশিনটি কোরিয়ার হুংওয়া কোম্পানি থেকেকিনতে চায়। মেশিন কেনার জন্য দত্ত ট্রেডার্স থেকে পাওয়া ১০,০০,০০০টাকার অঙ্গীকারপত্রটি মুন ব্যাংকে হস্তান্তর করে ৯,০০,০০০ টাকা পাওয়াগেছে। এছাড়াও প্রতিষ্ঠানটি থেকে ১৫,০০,০০০ টাকা ঋণও নেয়। মুন ব্যাংক তারিম এন্টারপ্রাইজকে ঋণ ও আমদানিসংক্রান্ত অন্যান্যসুবিধা দিয়েছে। উক্ত সুবিধা দেওয়ার কারণে তারিম এন্টারপ্রাইজমেশিনটি কিনতে পেরেছে। মেশিনটি কেনার ফলে প্রতিষ্ঠানটিরউৎপাদন ক্ষমতা বেড়ে যায়। মুন ব্যাংক মেশিনটি আমদানিতে সহায়তানা করলে উৎপাদন বাড়ানো সম্ভব হতো না। তাই বলা যায়, তারিমএন্টারপ্রাইজের উৎপাদন বৃদ্ধিতে মুন ব্যাংক-এর কার্যক্রম তাৎপর্যপূর্ণ।"
        }
      ]
    },
    {
      "number": "9",
      "uddipok": "ব্যস্ততার কারণে যথাসময়ে বিদ্যুৎ, গ্যাস ও পানির বিল সময়মতো পরিশোধে জনাব পলাশের সমস্যা হচ্ছিল। লিখিত অনুরোধের প্রেক্ষিতে জনাব পলাশের ব্যাংক 'বোর্ড ব্যাংক' উক্ত বিলগুলো নিয়মিতভাবে পরিশোধ করে যাচ্ছে। সম্প্রতি 'বোর্ড ব্যাংক' জনাব পলাশকে নিয়মিত ব্যাংক ঋণের কিস্তি পরিশোধের জন্য একটি নোটিশ পাঠিয়েছে।",
      "tag": "CB 20",
      "sub_questions": [
        {
          "label": "ক",
          "question": "চেক কী?",
          "explanation": "আমানতকারী কর্তৃক ব্যাংকের ওপর লিখিত আদেশকে চেক বলা হয়।"
        },
        {
          "label": "খ",
          "question": "ব্যাংক কীভাবে অর্থের নিরাপত্তা বিধান করে? ব্যাখ্যা করো।",
          "explanation": "ব্যাংক হিসাবের মাধ্যমে ব্যাংক আমানতকারীর অর্থের নিরাপত্তা বিধান করে। অর্থের নিরাপত্তা বিধান করা ব্যাংকের একটি অন্যতম উদ্দেশ্য। ব‍্যাংক আমানতকারীর অর্থ তার হিসাবে জমা রাখে। আবার আমানতকারীর নির্দেশ অনুযায়ী অর্থের ব্যবস্থা করে। এই ব্যবস্থায় কোনো ধরনের জালিয়াতি হওয়ার সুযোগ নেই। ব্যাংক হিসাবে অর্থ সম্পূর্ণ নিরাপদ থাকে।"
        },
        {
          "label": "গ",
          "question": "সমস্যা সমাধানে পলাশ এবং 'বোর্ড ব্যাংক'-এর মধ্যে কোন ধরনের সম্পর্ক সৃষ্টি হয়েছে? ব্যাখ্যা করো।",
          "explanation": "সমস্যা সমাধানে পলাশ ও বোর্ড ব্যাংকের মধ্যে \"ব্যাংক গ্রাহকের প্রতিনিধি” সম্পর্ক সৃষ্টি হয়েছে। ব্যাংক গ্রাহকের পক্ষে দেনা পরিশোঁধ ও পাওনা আদায় করে। এ কাজের মাধ্যমে ব্যাংক ও গ্রাহকের মধ্যে একটি সম্পর্ক তৈরি হয়। এ সম্পর্ককে ব্যাংক গ্রাহকের প্রতিনিধি সম্পর্ক বলা হয়। উদ্দীপকে জনাব পলাশ ব্যস্ততার কারণে যথাসময়ে বিদ্যুৎ, পানি ও গ্যাস বিল পরিশোধ করতে পারছেন না। তিনি বোর্ড ব্যাংকের একজন গ্রাহক। তাই তিনি ব্যাংককে একটি লিখিত অনুরোধ জানান। উক্ত অনুরোধের কারণে ব্যাংকটি নিয়মিতভাবে উক্ত বিলগুলো পরিশোধ করে যাচ্ছে। উদ্দীপকের পলাশ ও বোর্ড ব্যাংকের এ সম্পর্ক গ্রাহক ব্যাংকের প্রতিনিধি সম্পর্কের বৈশিষ্ট্যের সার্থে মিলে যায়। তাই বলা যায়, তাদের মধ্যে যে সম্পর্ক সৃষ্টি হয়েছে সেটি হলো “ব্যাংক গ্রাহকের প্রতিনিধি”।"
        },
        {
          "label": "ঘ",
          "question": "পলাশ গ্রাহক হিসাবে কোন দায়িত্ব পালন করেননি? বিশ্লেষণ করো।",
          "explanation": "গ্রাহক হিসেবে পলাশ ঋণ পরিশোধের দায়িত্বটি যথাযথভাবে পালন করেননি। ব্যাংকের কাছ থেকে গৃহীত ঋণ চুক্তি অনুযায়ী সময়মতো পরিশোধ করা মক্কেলের পবিত্র দায়িত্ব ও কর্তৃব্য। মক্কেল তার এ দায়িত্ব পালন না করলে ব্যাংক বন্ধকি সম্পত্তি জব্দ ও বিক্রয় করে। উল্লিখিত সম্পত্তি বিক্রি করে আইনের ভিত্তিতে ঋণের অর্থ উদ্ধার করতে পারে। উদ্দীপকে জনাব পলাশ ব্যস্ততার কারণে যথাসময়ে বিদ্যুৎ, গ্যাস ও পানির বিল পরিশোধে সমস্যার সম্মুখীন হচ্ছেন। এই অবস্থায় তিনি তার ব্যাংক \"বোর্ড ব্যাংককে” একটা লিখিত আবেদন জানান। এ আবেদনের প্রেক্ষিতে \"বোর্ড ব্যাংক” উক্ত বিলগুলো নিয়মিতভাবে পরিশোধ করে যাচ্ছে। সম্প্রতি ব্যাংকটি জনাব পলাশকে নিয়মিত ব্যাংক ঋণের কিস্তি পরিশোধের জন্য একটি নোটিশ পাঠিয়েছে। কোনো গ্রাহক ব্যাংক ঋণের অর্থ নিয়মিত পরিশোধ না করলে ব্যাংক তার বরাবর নোটিশ পাঠায়। উদ্দীপকে জনাব পলাশ নিয়মিত ঋণ পরিশোধ করছিলেন না। গ্রাহক হিসেবে ব্যাংকের প্রতি জনাব পলাশের দায়িত্ব হচ্ছে সময়মতো এবং চুক্তিমত ঋণ পরিশোধ করা। কিন্তু জনাব পলাশ এই দায়িত্ব পালনে ব্যর্থ। তাই বলা যায়, উদ্দীপকের জনাব পলাশ গ্রাহক হিসেবে ঋণ পরিশোধের দায়িত্বটি পালন করতে পারেননি।"
        }
      ]
    },
    {
      "number": "10",
      "uddipok": "'X ব্যাংক' দেশের নোট ও মুদ্রা প্রচলন করে থাকে। তাছাড়া উক্ত ব্যাংক 'Y ব্যাংকের' ঋণ নিয়ন্ত্রণসহ তারল্য ঘাটতি পূরণ করে থাকে। 'Y ব্যাংক' প্রতি সপ্তাহের ও মাসের কাজের বিবরণী 'X ব্যাংকে' প্রেরণ করে।",
      "tag": "CB 20",
      "sub_questions": [
        {
          "label": "ক",
          "question": "বাংলাদেশ ব্যাংকের নির্বাহী প্রধান কে?",
          "explanation": "বাংলাদেশ ব্যাংকের নির্বাহী প্রধান হলো গভর্নর।"
        },
        {
          "label": "খ",
          "question": "নিকাশ ঘর বলতে কী বোঝায়? ব্যাখ্যা করো।",
          "explanation": "বাণিজ্যিক ব্যাংকসমূহের মধ্যকার আন্তঃব্যাংকিং দেনা-পাওনা নিষ্পত্তির স্থান হলো নিকাশ ঘর বা Clearing house | কেন্দ্রীয় ব্যাংক নিকাশ ঘরের দায়িত্ব পালন করে। এর মাধ্যমে বাণিজ্যিক ব্যাংকসমূহের মধ্যে যে লেনদেন সংঘটিত হয় সেগুলোর নিষ্পত্তি করা হয়। ধরা যাক, X এবং Yবাণিজ্যিক ব্যাংকের মধ্যে একটি লেনদেন সংঘটিত হয়। কেন্দ্রীয় ব্যাংকের নিকাশ ঘরের মাধ্যমে এই লেনদেনটিরনিষ্পত্তি করা হয়।"
        },
        {
          "label": "গ",
          "question": "উদ্দীপকে 'X ব্যাংক' কোন ধরনের ব্যাংক? ব্যাখ্যা করো।",
          "explanation": "উদ্দীপকে উল্লিখিত 'x ব্যাংক' কেন্দ্রীয় ব্যাংক। এ ব্যাংক সরকারি মালিকানায় প্রতিষ্ঠিত ও পরিচালিত হয়। এই ব্যাংকের মূল উদ্দেশ্য জনকল্যাণ। বাজারে চাহিদার ওপর ভিত্তি করে কেন্দ্রীয় ব্যাংক মুদ্রা সরবরাহ করে। বাজারে অর্থের পরিমাণ কাম্য স্তরে রাখতে এই ব্যাংক ঋণ নিয়ন্ত্রণ করে। উদ্দীপকে 'x ব্যাংক' দেশে নোট ইস্যু, মুদ্রা প্রচলন ও ঋণ নিয়ন্ত্রণে সহায়তা করে। এছাড়াও Y ব্যাংকের তারল্য সংকটেও ব্যাংকটি সহায়তা করে। কোনো দেশে মুদ্রা প্রচলনের একচ্ছত্র অধিকার থাকে কেন্দ্রীয় ব্যাংকের। কেন্দ্রীয় ব্যাংক বাজারে ঋণ নিয়ন্ত্রণের জন্য নীতিমালা প্রণয়ন ও বাস্তবায়ন করে। আবার, ঋণের শেষ আশ্রয়স্থল হিসেবে বাণিজ্যিক ব্যাংককে ঋণ সুবিধা প্রধান করে। তাই কার্যাবলির ভিত্তিতে বলা যায়, উদ্দীপকের 'X ব্যাংক' হলো কেন্দ্রীয় ব্যাংক।"
        },
        {
          "label": "ঘ",
          "question": "ব্যাংক ব্যবস্থার উন্নয়নে 'X ব্যাংক' ও 'Y ব্যাংক'-এর মধ্যে বিদ্যমান সম্পর্কগুলো বিশ্লেষণ করো।",
          "explanation": "ব্যাংক ব্যবস্থার উন্নয়নে 'X ব্যাংক' ও 'Y ব্যাংক' এর মধ্যে নিয়ন্ত্রণকারী, অভিভাবক ও ব্যাংকার-মক্কেল সম্পর্ক রয়েছে। কেন্দ্রীয়-ব্যাংক হলো দেশের প্রধান ব্যাংক। জনকল্যাণ এ ব্যাংকের মূল উদ্দেশ্য। এ ব্যাংক দেশের মুদ্রাবাজার ও ব্যাংকিং ব্যবস্থা নিয়ন্ত্রণ করে। 'অন্যান্য তালিকাভুক্ত বাণিজ্যিক ব্যাংক কেন্দ্রীয় ব্যাংকের নিয়ম ও পরামর্শ মেনে ব্যাংকিং কার্যাবলি পরিচালনা করে। উদ্দীপকে 'X ব্যাংক' দেশে নোট ও মুদ্রা প্রচলন করে। তাছাড়াও উক্ত ব্যাংক 'Y ব্যাংকের' ঋণ নিয়ন্ত্রণসহ তারল্য ঘাটতি পূরণ করে থাকে। অর্থাৎ, 'X ব্যাংক' হলো কেন্দ্রীয় ব্যাংক। 'Y ব্যাংক' প্রতি সপ্তাহের ও মাসের কাজের বিবরণী 'X ব্যাংক' প্রেরণ করে। অর্থাৎ, 'Y ব্যাংক' হলো তালিকাভুক্ত বাণিজ্যিক ব্যাংক। কেন্দ্রীয় ব্যাংক বাণিজ্যিক ব্যাংকের কাজ নিয়ন্ত্রণ করে। নতুন ব্যাংক ও শাখা খোলার জন্য কেন্দ্রীয় ব্যাংকের অনুমতি নিতে হয়। তালিকাভুক্ত ব্যাংকগুলোকে তাদের সংগৃহীত আমানতের নির্দিষ্ট অংশ বাধ্যতামূলকভাবে জমা রাখতে হয়। তালিকাভুক্ত ব্যাংকগুলোর আর্থিক সংকটে' কেন্দ্রীয় ব্যাংক ঋণ ও পরামর্শ দেয়। 'X ব্যাংক' ও 'Y ব্যাংকের' আর্থিক সংকটের সময় ঋণ 'সহায়তা দেয়। আবার, কেন্দ্রীয়-ব্যাংক তালিকাভুক্ত বাণিজ্যিক ব্যাংকের কার্যাবলি তদারকি করে। তাই উদ্দীপকের 'Y ব্যাংক' নির্দিষ্ট সময় পরপর তার কাজের বিবরণী 'X ব্যাংকে' প্রেরণ করে। এভাবে 'X ব্যাংক' তথা কেন্দ্রীয় ব্যাংকের সাথে 'Y ব্যাংক' তথা বাণিজ্যিক ব্যাংকের অভিভাবক, নিয়ন্ত্রক ও ব্যাংকার-গ্রাহক সম্পর্কের সৃষ্টি হয়।"
        }
      ]
    },
    {
      "number": "11",
      "uddipok": "জনাব অসীম একজন রপ্তানিকারক। তিনি বিদেশে রপ্তানিকৃত পণ্যের লেনদেন সম্পর্কে নিরাপত্তা পেতে প্রথমে শাপলা ব্যাংকের নিকট গেলেন। তারা জানায় আমরা সকল ব্যাংকের প্রতিনিধিত্ব করলেও এ বিষয়ে কাজ করি না। পরবর্তীতে তালিকাভুক্ত শালুক ব্যাংকের নিকট পরামর্শ ও সহায়তা চাইলে, তারা সহায়তা ও পরামর্শ দিতে চাইল।\" শালুক ব্যাংকের সহায়তার পরপরই অসীম বিদেশে পণ্য রপ্তানি করল।",
      "tag": "CB 20",
      "sub_questions": [
        {
          "label": "ক",
          "question": "LC-এর পূর্ণরূপ লিখুন?",
          "explanation": "L.C এর পূর্ণরূপ হলো Letter of Credit।"
        },
        {
          "label": "খ",
          "question": "ঋণ আমানত সৃষ্টি কী? ব্যাখ্যা করো।",
          "explanation": "গ্রাহকদেরকে দেওয়া ঋণ থেকে পুনরায় আমানত সৃষ্টি করার প্রক্রিয়াকে ঋণ আমনত সৃষ্টি বলে। ব্যাংক ঋণগ্রহীতাকে ঋণের অর্থ সরাসরি নগদে না দিয়ে তার ব্যাংক হিসাবের মাধ্যমে দেয়। ফলে ঋণের অর্থটি ব্যাংকের কাছে পুনরায় আমানত হিসেবে জমা হয়। ঋণগ্রহীতা পরবর্তীতে সেখান থেকে উত্তোলন করে। ব্যাংক ঐ আমানতের কিছু অংশ রেখে বাকি অংশ আবার ঋণ হিসেবে মঞ্জুর করে। এভাবে ঋণ থেকে আমানত এবং আমানত থেকে ঋণের সৃষ্টি হয়।"
        },
        {
          "label": "গ",
          "question": "শালুক ব্যাংকটি অসীমকে কোন ধরনের সহায়তা করল? ব্যাখ্যা করো।",
          "explanation": "প্রত্যয়পত্রের অর্থ সংগ্রহ, রপ্তানি সংক্রান্ত কাজে সহায়তা এবং উপদেশ দিয়ে শালুক ব্যাংকটি অসীমকে সহায়তা করল। বাণিজ্যিক ব্যাংকের একটি প্রধান কাজ হলো আমদানি-রপ্তানি বাণিজ্যে সহায়তা। ব্যাংকটি রপ্তানিকারকদের বৈদেশিক মুদ্রা দেশিয় মুদ্রায় রূপান্তর করে। আবার, প্রত্যায়পত্রের মাধ্যমে ব্যবসায়িক সম্পর্ক স্থাপনে সহায়তা করে। এটি বাণিজ্যিক ব্যাংকের প্রতিনিধিত্বমূলক কাজ। উদ্দীপকে রপ্তানিকারক জনাব অসীম তার রপ্তানিকৃত পণ্যের লেনদেনের নিরাপত্তা নিয়ে চিন্তিত। প্রথমে শাপলা ব্যাংকের কাছে গেলে তারা কোনো সাহায্য করতে পারেনি। তবে শালুক ব্যাংক তাকে সহায়তা ও পরামর্শ দিতে চাইল। এখানে শালুক ব্যাংকটি একটি বাণিজ্যিক ব্যাংক। জনাব অসীমের পক্ষে আমদানিকারকের মূল্য পরিশোধের সক্ষমতা জানা কষ্টকর। ফলে আমদানিকারক তাকে প্রত্যয়পত্র পাঠাবে। জনাব অসীম শালুক ব্যাংকের মাধ্যমে এই প্রত্যয়পত্রের অর্থ সংগ্রহ করবে। এছাড়াও শালুক ব্যাংক জনাব অসীমকে রপ্তানি সম্পর্কিত প্রশাসনিক কাজে সহায়তা ও পরামর্শ দিবে। এভাবে শালুক ব্যাংকটি অসীমকে তার বৈদেশিক বাণিজ্যে সাহায্য করল।"
        },
        {
          "label": "ঘ",
          "question": "শাপলা ব্যাংক সকল ব্যাংকের প্রতিনিধিত্ব করলেও অসীমকে সহায়তা করলো না কেন? তোমার মতামত দাও।",
          "explanation": "বৈদেশিক বাণিজ্যে সহায়তা করা কেন্দ্রীয় ব্যাংকের কার্যাবলির আওতাভুক্ত নয় বিধায় শাপলা ব্যাংক অসীমকে সহায়তা করলো না। কেন্দ্রীয় ব্যাংক সরকারি মালিকানায় প্রতিষ্ঠিত ও পরিচালিত হয়। নোট ও মুদ্রা প্রচলনের একক অধিকার ভোগ করে এ ব্যাংক। এছাড়াও অন্যান্য ব্যাংক নিয়ন্ত্রণ করা এর কাজ। উদ্দীপকে জনাব অসীম একজন রপ্তানিকারক। তিনি বিদেশে রপ্তানিকৃত পণ্যের লেনদেন সম্পর্কে নিরাপত্তা পেতে শাপলা ব্যাংকের নিকট গেলেন। শাপলা ব্যাংক জানায় তারা সকল ব্যাংকের প্রতিনিধিত্ব করলেও এ বিষয়ে কাজ করে না। অর্থাৎ শাপলা ব্যাংকটি কেন্দ্রীয় ব্যাংক। কেন্দ্রীয় ব্যাংক তালিকাভুক্ত ব্যাংক নিয়ন্ত্রণ করে। তালিকাভুক্ত ব্যাংক কোনো সমস্যায় পড়লে কেন্দ্রীয় ব্যাংকের কাছে সহায়তা চায়। কেন্দ্রীয় ব্যাংক যথাযথ সাহায্য করে ব্যাংকগুলোকে সুষ্ঠুভাবে পরিচালিত হতে সাহায্য করে। তালিকাভুক্ত ব্যাংক ব্যতীত অন্য কোন ব্যক্তি বা প্রতিষ্ঠানকে কোনো বিষয়ে পরামর্শ দেওয়া এ ব্যাংকের কাজ নয় এছাড়াও বৈদেশিক বাণিজ্যের লেনদেনের ক্ষেত্রে সহায়তা প্রদান এ ব্যাংকের কাজ নয়। তাই বলা যায়, কেন্দ্রীয় ব্যাংক বহির্ভূত কাজ হওয়ায় শাপলা ব্যাংক অসীমকে সহায়তা করল না।"
        }
      ]
    }
  ]
}