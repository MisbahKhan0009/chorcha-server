{
  "title": "দিনাজপুর বোর্ড ২০২৩",
  "subtitle": "ফিন্যান্স ও ব্যাংকিং (11)",
  "questions": [
    {
      "number": "1",
      "uddipok": "জনাব রবি একটি বহুজাতিক কোম্পানির আর্থিক ব্যবস্থাপক। উক্ত কোম্পানি নতুন কারখানা স্থাপনের জন্য Fresh Bank থেকে দীর্ঘমেয়াদি ঋণ গ্রহণ করে। পরবর্তীতে কারখানা চালু হলে কাঁচামাল ক্রয়, শ্রমিকদের মজুরিসহ কারখানা চালু রাখার জন্য স্বল্পমেয়াদি ব্যাংক ঋণ গ্রহণ করে অর্থের সংস্থান করেন। বর্তমানে স্থানীয় চাহিদা,মিটিয়ে উক্ত প্রতিষ্ঠান বিদেশেও পণ্য রপ্তানি করে।",
      "tag": "DIN.B 23",
      "sub_questions": [
        {
          "label": "ক",
          "question": "বাণিজ্য ঘাটতি কী?",
          "explanation": "দেশে রপ্তানি অপেক্ষা আমদানি বেশি হওয়ার কারণে সৃষ্ট ঘাটতিকে বাণিজ্য ঘাটতি বলা হয়।"
        },
        {
          "label": "খ",
          "question": "বৃদ্ধাশ্রম নির্মাণের ব্যয় কোন ধরনের অর্থায়ন? ব্যাখ্যা করো।",
          "explanation": "বৃদ্ধাশ্রম নির্মাণের ব্যয় অব্যবসায়ী প্রতিষ্ঠানের অর্থায়ন। বৃদ্ধাশ্রম মানবকল্যাণ ও দরিদ্র-বঞ্চিত মানুষের সেবায় নিয়োজিত। এখানে বিভিন্ন অনুদানের মাধ্যমে অর্থায়ন করা হয়। সংগৃহীত অর্থ বৃদ্ধাশ্রমে থাকা লোকদের বিভিন্ন প্রয়োজনে ব্যয় করা হয়। মুনাফা অর্জনের কোনো উদ্দেশ্য না থাকায় বৃদ্ধাশ্রমের অর্থায়নকে অব্যবসায়ী প্রতিষ্ঠানের অর্থায়ন বলা হয়।"
        },
        {
          "label": "গ",
          "question": "Fresh Bank থেকে ঋণ গ্রহণ জনাব রবির কোন ধরনের অর্থায়ন সিদ্ধান্ত? বর্ণনা করো।",
          "explanation": "Fresh Bank থেকে ঋণ গ্রহণ জুনাব রবির জন্য আয় বা অর্থায়ন সিদ্ধান্ত। আয় বা অর্থায়ন সিদ্ধান্ত বলতে তহবিল সংগ্রহের প্রক্রিয়াকে বোঝায়। এ সিদ্ধান্ত অনুযায়ী তহবিল সংগ্রহের বিভিন্ন উৎস নির্বাচন করা হয়। সম্ভাব্য উৎসের সুবিধা-অসুবিধা বিশ্লেষণ করে অর্থায়নসংক্রান্ত পরিকল্পনা গ্রহণ করা হয়। উদ্দীপকে জনাব রবি একটি বহুজাতিক কোম্পানির আর্থিক ব্যবস্থাপক। উক্ত কোম্পানি নতুন কারখানা স্থাপনের জন্য Fresh Bank থেকে দীর্ঘমেয়াদি ঋণ গ্রহণ করে। এখানে জনাব রবি প্রতিষ্ঠানের স্থায়ী ব্যয় নির্বাহের জন্য দীর্ঘমেয়াদি উৎস থেকে তহবিল সংগ্রহ করেন। ব্যাংক ঋণ গ্রহণের ক্ষেত্রে তিনি সম্ভাব্য সুবিধা-অসুবিধা বিশ্লেষণ করেছেন। আর আয় বা অর্থায়ন সিদ্ধান্ত অনুযায়ী একজন আর্থিক ব্যবস্থাপক তহবিল সংগ্রহ করেন। তাই বলা যায়, উদ্দীপকের জনাব রবির Fresh Bank থেকে ঋণ গ্রহণ অর্থায়নের আয় বা অর্থায়ন সিদ্ধান্ত।"
        },
        {
          "label": "ঘ",
          "question": "ঋণ গ্রহণের ক্ষেত্রে জনাব রবি যথাযথ অর্থায়নের নীতি 'অনুসরণ করেছেন কী? উদ্দীপকের আলোকে মতামত দাও।",
          "explanation": "ঋণ গ্রহণের ক্ষেত্রে জনাব রবি উপযুক্ততার নীতি যথাযথভাবে অনুসরণ করেছেন। এ নীতি অনুযায়ী চলতি মূলধন স্বল্পমেয়াদি উৎস থেকে সংগ্রহ করা হয়। প্রতিষ্ঠানের দৈনন্দিন ব্যয় মেটানোর জন্য চলতি মূলধন প্রয়োজয় হয়। আবার, প্রতিষ্ঠানের স্থায়ী মূলধন দীর্ঘমেয়াদি উৎস থেকে সংগ্রহ করা হয়। মেশিন, দালানকোঠা ইত্যাদি স্থায়ী সম্পদ ক্রয়ের জন্য স্থায়ী মূলধন প্রয়োজন হয়। উদ্দীপকে জনাব রবি বহুজাতিক কোম্পানির আর্থিক ব্যবস্থাপক। উক্ত কোম্পানি নতুন কারখানা স্থাপনের জন্য Fresh Bank থেকে দীর্ঘমেয়াদি ঋণ গ্রহণ করে। কারখানা চালু হলে শ্রমিকের মজুরি, কাঁচামাল ক্রয় ইত্যাদি। চলতি খরচ নির্বাহের জন্য স্বল্পমেয়াদি ব্যাংক ঋণ ব্যবহার করে। বর্তমানে প্রতিষ্ঠানটি বিদেশেও পণ্য রপ্তানি করে। উপযুক্ততার নীতি অনুযায়ী দীর্ঘমেয়াদি উৎস থেকে স্থায়ী মূলধন সংগ্রহ করা হয়। উদ্দীপকে নতুন কারখানা স্থাপনের জন্য স্থায়ী মূলধন প্রয়োজন। আর এ স্থায়ী মূলধন দীর্ঘমেয়াদি উৎস থেকে প্রতিষ্ঠানটি সংগ্রহ করেছে। এখানে প্রতিষ্ঠানটি দীর্ঘমেয়াদি অর্থায়ন দ্বারা স্থায়ী মূলধন সরবরাহ করেছে। আবার, কাঁচামাল ক্রয়, শ্রমিকের মজুরি প্রদান ইত্যাদি চলতি খরচ নির্বাহের জন্য স্বল্পমেয়াদি উৎস থেকে অর্থায়ন করেছে। অর্থাৎ, স্বল্পমেয়াদি তহবিল দিয়ে চলতি মূলধনে অর্থায়ন করেছে। তাই বলা যায়, ঋণ গ্রহণের ক্ষেত্রে জনাব রবি যথাযথভাবে অর্থায়নের উপযুক্ততার নীতি অনুসরণ করেছে।"
        }
      ]
    },
    {
      "number": "2",
      "uddipok": "জনাব শফি তার বিশ্ববিদ্যালয় অধ্যয়নরত ছেলের জন্য তার বন্ধুর নিকট থেকে ধার নিয়ে একটি কম্পিউটার ক্রয় করেন। তিনি কম্পিউটার বিক্রেতার নিকট থেকে জানতে পারেন এই কম্পিউটারগুলো এবং আনুষঙ্গিক যন্ত্রপাতি জাপান থেকে আমদানি করা হয়।",
      "tag": "DIN.B 23",
      "sub_questions": [
        {
          "label": "ক",
          "question": "চলতি বিনিয়োগ সিদ্ধান্ত কী?",
          "explanation": "চলতি মূলধন ব্যবস্থাপনার জন্য যে সিদ্ধান্ত নেওয়া হয় তাকে চলতি বিনিয়োগ সিদ্ধান্ত বলে।"
        },
        {
          "label": "খ",
          "question": "\"মুনাফা ও তারল্যের মধ্যে বিপরীত সম্পর্ক বিদ্যমান।\"-ব্যাখ্যা করো।",
          "explanation": "তারল্য (নগদ অর্থ) ও মুনাফার মধ্যে বিপরীতমুখী সম্পর্ক রয়েছে। দৈনন্দিন কাজ পরিচালনার জন্য ব্যবসায়ের আয় থেকে প্রতিষ্ঠানে নির্দিষ্ট পরিমাণ নগদ অর্থ জমা রাখা হয়। তবে বেশি পরিমাণ নগদ অর্থ জমা রাখা উচিত নয়। কিছু অর্থ অন্য কোনো খাতে বিনিয়োগ করা ভালো। কেননা বিনিয়োগ থেকে মুনাফা পাওয়ার সম্ভাবনা থাকে। আবার, ব্যবসায়ে আয়ের সম্পূর্ণ অংশ বিনিয়োগ করাও ঠিক নয়। এতে দৈনন্দিন কাজ পরিচালনার জন্য কোনো অর্থ হাতে থাকে না।"
        },
        {
          "label": "গ",
          "question": "জনাব শফির বন্ধুর নিকট থেকে ধার নিয়ে কম্পিউটার ক্রয় কোন ধরনের অর্থায়ন? ব্যাখ্যা করো।",
          "explanation": "জনাব শফির বন্ধুর কাছ থেকে ধার নিয়ে কম্পিউটার ক্রয় পারিবারিক অর্থায়ন। পরিবারের জন্য পরিকল্পনামাফিক অর্থের উৎস নির্ধারণ ও তার ব্যবহারই পারিবারিক অর্থায়ন। এ অর্থায়নে আয়ের সাথে সংগতি রেখে ব্যয় নির্ধারণ করা হয়। অনেক সময় ভোগ্য পণ্য বা স্থায়ী সম্পদ ক্রয়ের জন্য ঋণ গ্রহণ করতে হয়। আবার আয়ের চেয়ে ব্যয় কম হলে ভবিষ্যতের জন্য সঞ্চয় করা হয়। উদ্দীপকের জনাব শফির ছেলে বিশ্ববিদ্যালয়ে অধ্যয়নরত। তিনি তার ছেলের জন্য একটি কম্পিউটার ক্রয় করেন। কম্পিউটার ক্রয়ের জন্য তিনি তার বন্ধুর নিকট থেকে ধার নিয়ে অর্থ সংগ্রহ করেন। এখানে জনাব শফির ছেলে তার পরিবারেরই সদস্য। পারিবারিক প্রয়োজনে স্থায়ী সম্পদ বা ভোগ্য পণ্য ক্রয় পারিবারিক অর্থায়নেরই অংশ। তাই বলা যায়, জনাব শফির বন্ধুর কাছ থেকে ধার নিয়ে কম্পিউটার ক্রয় হলো পারিবারিক অর্থায়ন।"
        },
        {
          "label": "ঘ",
          "question": "\"উদ্দীপকের কম্পিউটার বিক্রেতার অর্থায়ন জনাব শফির অর্থায়ন হতে ভিন্ন।”-উত্তরের সপক্ষে যুক্তি দাও।",
          "explanation": "উদ্দীপকে কম্পিউটার বিক্রেতার আন্তর্জাতিক অর্থায়ন জনাব শফির পরিবারিক অর্থায়ন হতে ভিন্ন। অর্থায়ন তহবিল সংগ্রহ ও ব্যবস্থাপনা নিয়ে কাজ করে। পরিবারের অর্থের উৎস নির্ধারণ ও তার সুষ্ঠু ব্যবহারের জন্য পারিবারিক অর্থায়ন ব্যবহার করা হয়। অন্যদিকে, আন্তর্জাতিক অর্থায়ন আমদানি ও রপ্তানির খাতৃগুলো নিয়ে বিচার-বিশ্লেষণ করে। উদ্দীপকে জনাব শফি তার বিশ্ববিদ্যালয়ে অধ্যয়নরত ছেলের জন্য কম্পিউটার ক্রয় করেন। তিনি তার বন্ধুর নিকট থেকে ধার নিয়ে প্রয়োজনীয় অর্থের যোগান দেন। তিনি জানতে পারেন এই কম্পিউটার ও আনুষঙ্গিক যন্ত্রপাতি জাপান থেকে আমদানি করা হয়। এখানে কম্পিউটার বিক্রেতা আমদানি ব্যবসায়ের সাথে জড়িত। আর আমদানি ও রপ্তানি কার্যক্রম আন্তর্জাতিক অর্থায়নের অংশ। আন্তর্জাতিক অর্থায়নে আমদানি রপ্তানির চেয়ে বেশি হলে বাণিজ্য ঘাটতি সৃষ্টি হয় এ অর্থায়ন বাণিজ্য ঘাটতি মোকাবিলার জন্য প্রয়োজনীয় ব্যবস্থা গ্রহণ করে থাকে। অন্যদিকে, জনাব শফির ছেলের জন্য কম্পিউটার ক্রয় পারিবারিক অর্থায়ন। এ অর্থায়ন শুধু পারিবারিক আয়-ব্যয়ের সামঞ্জস্য রক্ষার মধ্যেই সীমাবদ্ধ। তাই বলা যায়, উদ্দীপকে কম্পিউটার বিক্রেতার অর্থায়ন জনাব শফির অর্থায়ন হতে ভিন্ন।"
        }
      ]
    },
    {
      "number": "3",
      "uddipok": "জনাব সেলিম তার অবসর ভাতা বাবদ প্রাপ্ত অর্থ বিনিয়োগের জন্য নিচের দুইটি ব্যাংকের তথ্য পর্যালোচনা করেন-",
      "tag": "DIN.B 23",
      "sub_questions": [
        {
          "label": "ক",
          "question": "সরল সুদ কী?",
          "explanation": "শুধু আসলের ওপর যে সুদ গণনা করা হয় তাকে সরল সুদ বলে।"
        },
        {
          "label": "খ",
          "question": "বাট্টাকরণ প্রক্রিয়া বলতে কী বোঝায়? ব্যাখ্যা করো।",
          "explanation": "যে প্রক্রিয়ায় অর্থের ভবিষ্যৎ মূল্য থেকে বর্তমান মূল্য নির্ণয় করা হয়, তা হলো বাট্টাকরণ। বর্তমানে পাওয়া আর ভবিষ্যতে পাওয়া একই পরিমাণ অর্থ সমান মূল্য বহন করে না। এক্ষেত্রে ভবিষ্যৎ মূল্যের চেয়ে বর্তমান মূল্য, বেশি মূল্যবান। এজন্য ভবিষ্যতে যে অর্থ পাওয়া যাবে তা বর্তমান মূল্যে রূপান্তর করে আর্থিক সিদ্ধান্ত নিতে হয়। আর বাট্টাকরণ প্রক্রিয়ায় ভবিষ্যৎ মূল্য থেকে বর্তমান মূল্য নির্ণয় করা হয়।"
        },
        {
          "label": "গ",
          "question": "জনাব সেলিম সাঙ্গু ব্যাংক থেকে মেয়াদ শেষে কত টাকা পাবেন? নির্ণয় করো।",
          "explanation": "জনাব সেলিমের বিনিয়োগের জন্য উপযুক্ত ব্যাংক নির্বাচন করতে হলে উভয় ব্যাংকের ভবিষ্যৎ মূল্য নির্ণয় করতে হবে। কর্ণফুলী ব্যাংকের ভবিষ্যৎ মূল্য নির্ণয়: দেওয়া আছে, বর্তমান মূল্য, PV = ২,৫০,০০০ টাকা মেয়াদ, n = ১০ বছর সুদের হার, i = ১০% বা, ০.১০ বছরে চক্রবৃদ্ধির সংখ্যা, m = ১ বার [বার্ষিক চক্রবৃদ্ধি] আমরা জানি, ভবিষ্যৎ মূল্য, F V = P V ( ১ + i ) n = 2 , ৫০ , ০০০ ( ১ + ০ . ১০ ) ১০ F V=P V(১+i)^{n}=2, ৫ ০,০০০(১+০ . ১ ০)^{১০} F V = P V ( ১ + i ) n = 2 , ৫০ , ০০০ ( ১ + ০ . ১০ ) ১০ = ২,৫০,০০০ × ২.৫৯৩৭৪ = ৬,৪৮,৪৩৫ টাকা জনাব সেলিম সাঙ্গু ব্যাংকে বিনিয়োগ করলে মেয়াদ শেষে ৬,৪৪,০১৫ টাকা [গ থেকে পাওয়া] পাবেন। তিনি কর্ণফুলী ব্যাংকে বিনিয়োগ করলে মেয়াদ শেষে ৬,৪৮,৪৩৫ টাকা পাবেন। সুতরাং, কর্ণফুলী ব্যাংক হতে মেয়াদ শেষে (৬,৪৮,৪৩৫-৬,৪৪,০১৫) =৪,৪২০ টাকা বেশি পাবেন। তাইজনাব সেলিমের অর্থ বিনিয়োগেরজন্য কর্ণফুলী ব্যাংক বেশি উপযুস্ত।"
        },
        {
          "label": "ঘ",
          "question": "জনাব সেলিমের জন্য কোন ব্যাংক বেশি উপযুক্ত বলে তুমি মনে করো? মতামত দাও।",
          "explanation": "জনাব সেলিমের বিনিয়োগের জন্য উপযুক্ত ব্যাংক নির্বাচন করতে হলে উভয় ব্যাংকের ভবিষ্যৎ মূল্য নির্ণয় করতে হবে। কর্ণফুলী ব্যাংকের ভবিষ্যৎ মূল্য নির্ণয়: দেওয়া আছে, বর্তমান মূল্য, PV = ২,৫০,০০০ টাকা মেয়াদ, n = ১০ বছর সুদের হার, i = ১০% বা, ০.১০ বছরে চক্রবৃদ্ধির সংখ্যা, m = ১ বার [বার্ষিক চক্রবৃদ্ধি] আমরা জানি, ভবিষ্যৎ মূল্য, F V = P V ( ১ + i ) n = 2 , ৫০ , ০০০ ( ১ + ০ . ১০ ) ১০ F V=P V(১+i)^{n}=2, ৫ ০,০০০(১+০ . ১ ০)^{১০} F V = P V ( ১ + i ) n = 2 , ৫০ , ০০০ ( ১ + ০ . ১০ ) ১০ = ২,৫০,০০০ × ২.৫৯৩৭৪ = ৬,৪৮,৪৩৫ টাকা জনাব সেলিম সাঙ্গু ব্যাংকে বিনিয়োগ করলে মেয়াদ শেষে ৬,৪৪,০১৫ টাকা [গ থেকে পাওয়া] পাবেন। তিনি কর্ণফুলী ব্যাংকে বিনিয়োগ করলে মেয়াদ শেষে ৬,৪৮,৪৩৫ টাকা পাবেন। সুতরাং, কর্ণফুলী ব্যাংক হতে মেয়াদ শেষে (৬,৪৮,৪৩৫-৬,৪৪,০১৫) =৪,৪২০ টাকা বেশি পাবেন। তাইজনাব সেলিমের অর্থ বিনিয়োগেরজন্য কর্ণফুলী ব্যাংক বেশি উপযুস্ত।"
        }
      ]
    },
    {
      "number": "4",
      "uddipok": "মিজান সাহেব ১২ বছর পর ২০ লক্ষ টাকা পাওয়ার আশায় কিছু টাকা ব্যাংকে জমা রাখতে ইচ্ছুক। 'B'ব্যাংকে-ত্রৈমাসিক চক্রবৃদ্ধিতে সুদের হার ৯%। অন্যদিকে 'C' ব্যাংক তাকে প্রস্তাব করে যে, বর্তমানে ৮ লক্ষ টাকা রাখলে ১২ বছর পর তিনি কাঙ্কিত টাকা ফেরত পাবেন।",
      "tag": "DIN.B 23",
      "sub_questions": [
        {
          "label": "ক",
          "question": "সুযোগ ব্যয় কী?",
          "explanation": "কোনো একটি প্রকল্পে বিনিয়োগের ফলে অন্য কোনো বিনিয়োগযোগ্য প্রকল্পের আয়ের সুযোগ হারানোকে সুযোগ ব্যয় বলে।"
        },
        {
          "label": "খ",
          "question": "চক্রবৃদ্ধিকরণ পদ্ধতি কী? ব্যাখ্যা করো।",
          "explanation": "গত বছরের সুদাসলকে বর্তমান বছরের আসল ধরে তার ওপর বর্তমান বছরের সুদ ধার্য করার প্রক্রিয়াকে চক্রবৃদ্ধিকরণ পদ্ধতি বলে। এ পদ্ধতিতে প্রতি বছর সুদাসলের ওপর সুদ ধার্য করে ভবিষ্যৎ মূল্য নির্ণয় করা হয়। সুদাসলের ওপর যে সুদ দেওয়া হয় তাকে চক্রবৃদ্ধি সুদ বলে।"
        },
        {
          "label": "গ",
          "question": "'B' ব্যাংকের প্রকৃত সুদের হার কত? নির্ণয় করো।",
          "explanation": "মিজান সাহেবের বিনিয়োগ সিদ্ধান্ত যাচাইয়ের জন্য উভয় ব্যাংকের বর্তমান মূল্য তুলনা করতে হবে। 'B' ব্যাংকের বর্তমান মূল্য নির্ণয়: দেওয়া আছে, ভবিষ্যৎ মূল্য, FV = ২০,০০,০০০ টাকা সুদের হার, i = ৯% বা, ০.০৯ মেয়াদ, n = ১২ বছর বছরে চক্রবৃদ্ধির সংখ্যা, m = ৪ বার আমরা জানি,  বর্তমান মূল্য,  P V = F V ( ১ + i m ) n x m = ২০ , ০০ , ০০০ ( ১ + ০ , ০৯ 8 ) ১২ × 8 = ২০ , ০০ , ০০০ ২ . ৯০৯৬৪ = ৬ , ৮৭ , ৩৭০ . ২৬ টাকা  \\begin{aligned} \\text { বর্তমান মূল্য, } \\mathrm{PV} & =\\frac{\\mathrm{FV}}{\\left(১+\\frac{\\mathrm{i}}{\\mathrm{m}}\\right)^{\\mathrm{nxm}}}=\\frac{২ ০, ০ ০, ০ ০ ০}{\\left(১+\\frac{০, ০ ৯}{8}\\right)^{১ ২ \\times 8}} \\\\ & =\\frac{২ ০, ০ ০, ০ ০ ০}{২ . ৯ ০ ৯ ৬ ৪}=৬, ৮ ৭, ৩ ৭ ০ . ২ ৬ \\text { টাকা }\\end{aligned}   বর্তমান   মূল্য ,  PV ​ = ( ১ + m i ​ ) nxm FV ​ = ( ১ + 8 ০ , ০৯ ​ ) ১২ × 8 ২০ , ০০ , ০০০ ​ = ২ . ৯০৯৬৪ ২০ , ০০ , ০০০ ​ = ৬ , ৮৭ , ৩৭০ . ২৬   টাকা   ​ এখানে ১২ বছর পর ২০ লক্ষ টাকা পাওয়ার জন্য মিজান সাহেবকে 'B' ব্যাংকে ৬,৮৭,৩৭০.২৬ টাকা জমা দিতে হবে। অন্যদিকে 'C' ব্যাংকে বর্তমানে ৮,০০,০০০ টাকা জমা দিতে হবে (উদ্দীপকে দেওয়া আছে)। অর্থাৎ, মিজান সাহেবকে 'B' ব্যাংকে বর্তমানে (৮,০০,০০০ - ৬,৮৭,৩৭০.২৬) = ১,১২,৬২৯.৭৪ টাকা কম দিতে হবে। তাই মিজান সাহেব 'B' ব্যাংকে টাকা রাখলে লাভবান হবেন।"
        },
        {
          "label": "ঘ",
          "question": "মিজান সাহেব কোন ব্যাংকে টাকা রাখলে লাভবান হবেন? 'B' ব্যাংকের বর্তমান মূল্য নির্ণয় সাপেক্ষে তোমার মতামত দাও।",
          "explanation": "মিজান সাহেবের বিনিয়োগ সিদ্ধান্ত যাচাইয়ের জন্য উভয় ব্যাংকের বর্তমান মূল্য তুলনা করতে হবে। 'B' ব্যাংকের বর্তমান মূল্য নির্ণয়: দেওয়া আছে, ভবিষ্যৎ মূল্য, FV = ২০,০০,০০০ টাকা সুদের হার, i = ৯% বা, ০.০৯ মেয়াদ, n = ১২ বছর বছরে চক্রবৃদ্ধির সংখ্যা, m = ৪ বার আমরা জানি,  বর্তমান মূল্য,  P V = F V ( ১ + i m ) n x m = ২০ , ০০ , ০০০ ( ১ + ০ , ০৯ 8 ) ১২ × 8 = ২০ , ০০ , ০০০ ২ . ৯০৯৬৪ = ৬ , ৮৭ , ৩৭০ . ২৬ টাকা  \\begin{aligned} \\text { বর্তমান মূল্য, } \\mathrm{PV} & =\\frac{\\mathrm{FV}}{\\left(১+\\frac{\\mathrm{i}}{\\mathrm{m}}\\right)^{\\mathrm{nxm}}}=\\frac{২ ০, ০ ০, ০ ০ ০}{\\left(১+\\frac{০, ০ ৯}{8}\\right)^{১ ২ \\times 8}} \\\\ & =\\frac{২ ০, ০ ০, ০ ০ ০}{২ . ৯ ০ ৯ ৬ ৪}=৬, ৮ ৭, ৩ ৭ ০ . ২ ৬ \\text { টাকা }\\end{aligned}   বর্তমান   মূল্য ,  PV ​ = ( ১ + m i ​ ) nxm FV ​ = ( ১ + 8 ০ , ০৯ ​ ) ১২ × 8 ২০ , ০০ , ০০০ ​ = ২ . ৯০৯৬৪ ২০ , ০০ , ০০০ ​ = ৬ , ৮৭ , ৩৭০ . ২৬   টাকা   ​ এখানে ১২ বছর পর ২০ লক্ষ টাকা পাওয়ার জন্য মিজান সাহেবকে 'B' ব্যাংকে ৬,৮৭,৩৭০.২৬ টাকা জমা দিতে হবে। অন্যদিকে 'C' ব্যাংকে বর্তমানে ৮,০০,০০০ টাকা জমা দিতে হবে (উদ্দীপকে দেওয়া আছে)। অর্থাৎ, মিজান সাহেবকে 'B' ব্যাংকে বর্তমানে (৮,০০,০০০ - ৬,৮৭,৩৭০.২৬) = ১,১২,৬২৯.৭৪ টাকা কম দিতে হবে। তাই মিজান সাহেব 'B' ব্যাংকে টাকা রাখলে লাভবান হবেন।"
        }
      ]
    },
    {
      "number": "5",
      "uddipok": "শাপলা কোম্পানি প্রাইভেট লিমিটেড সম্পূর্ণ অভ্যন্তরীণ উৎস থেকে তহবিল 'সংগ্রহ করে ব্যবসায় পরিচালনা করে। উক্ত প্রতিষ্ঠানের বিগত পাঁচ বছরের আয় যথাক্রমে ১৫%, ১৭%, ২০%, ১৮% ও ১৫% এবং সম্ভাব্য আদর্শ ঝুঁকি ও গড় আয় যথাক্রমে ৫% ও ১৫%। সম্প্রতি বৈশ্বিক অর্থনৈতিক মন্দার প্রভাবে বিক্রয়ের 'পরিমাণ হ্রাস পাওয়ায় পরিচালন খরচ মেটাতে অনিশ্চয়তা দেখা দেয়। ফলে উক্ত কোম্পানি বহিস্থ উৎস থেকে ঋণ গ্রহণের সিদ্ধান্ত গ্রহণ করে।",
      "tag": "DIN.B 23",
      "sub_questions": [
        {
          "label": "ক",
          "question": "ঝুঁকিমুক্ত আয় কী?",
          "explanation": "প্রকৃত আয় সবসময় প্রত্যাশিত আয়ের সমান হলে তাকে ঝুঁকিমুক্ত আয় বলে।"
        },
        {
          "label": "খ",
          "question": "শেয়ারে বিনিয়োগকারীর তারল্য ঝুঁকি সৃষ্টির সম্ভাবনা কম কেন? ব্যাখ্যা করো।",
          "explanation": "নিয়োগকারী যেকোনো সময় শেয়ার মার্কেটে শেয়ার বিক্রি করতে পারে বিধায় তারল্য ঝুঁকি সৃষ্টির সম্ভাবনা কম। বিনিয়োগকারীর অর্থ বিনিয়োগের পর যেকোনো সময় নগদায়নের প্রয়োজন হয়,। এই বিনিয়োগ যুক্তিসংগত মূল্যে বিক্রয় করতে না পারলে তারল্য ঝুঁকির সৃষ্টি হয়। শেয়ারে বিনিয়োগকারী ইচ্ছে করলে সেকেন্ডারি বাজারে গিয়ে শেয়ার বিক্রি করতে পারে। তাই শেয়ারে বিনিয়োগকারীর তারল্য ঝুঁকি সৃষ্টির আশঙ্কা কম।"
        },
        {
          "label": "গ",
          "question": "উদ্দীপকে উল্লিখিত প্রতিষ্ঠানে কোন ধরনের ঝুঁকি বিদ্যমান? ব্যাখ্যা করো।",
          "explanation": "উদ্দীপকে উল্লিখিত প্রতিষ্ঠানে ব্যবসায়িক ঝুঁকি বিদ্যমান। ব্যবসায় প্রতিষ্ঠান সফলভাবে পরিচালনার জন্য বিভিন্ন রকম পরিচালনা ব্যয়ের সৃষ্টি হয়। যেমন: কাঁচামাল ক্রয়, শ্রমিকদের বেতন, বিমা খরচ, অফিস ভাড়া ইত্যাদি। এসব পরিচালনা খরচ পরিশোধের অক্ষমতা থেকে ব্যবসায়িক ঝুঁকির সৃষ্টি হয়। প্রতিষ্ঠানের বিক্রয় আয়ে স্থিতিশীলতা না থাকলে পরিচালন ব্যয় মেটাতে অনিশ্চয়তা দেখা দেয়। 'উদ্দীপকে শাপলা কোম্পানি প্রাইভেট লিমিটেড অভ্যন্তরীণ উৎস থেকে তহবিল সংগ্রহ করে। কিন্তু কোনো কোম্পানি সম্পূর্ণ অভ্যন্তরীণ উৎস থেকে তহবিল সংগ্রহ করলে মুনাফাসংক্রান্ত অনিশ্চয়তা দেখা দেয়। আবার, সম্প্রতি বৈশ্বিক অর্থনৈতিক মন্দায় প্রতিষ্ঠানটির বিক্রয়ের পরিমাণ হ্রাস পায়। ফলে পরিচালন খরচ মেটাতে অনিশ্চয়তা দেখা দেয়। আর ব্যবসায়ের আয় দিয়ে চলতি খচ পরিশোধ করতে না পারলে ব্যবসায়িক ঝুঁকির সৃষ্টি হয়। সুতরাং, এসব, বৈশিষ্ট্যের আলোকে শাপলা কোম্পানি প্রাইভেট লিমিটেডের প্রতিষ্ঠানে ব্যবসায়িক ঝুঁকি রয়েছে।"
        },
        {
          "label": "ঘ",
          "question": "আদর্শ বিচ্যুতি নির্ণয়পূর্বক শাপলা কোম্পানির আয়'সন্তোষজনক কি.না মতামত দাও।",
          "explanation": "শাপলা কোম্পানি প্রাইভেট লিমিটেড-এর আদর্শ বিচ্যুতি নির্ণয়: আমরা জানি; আদর্শ বিচ্যুতি = ∑ (  আয় হার - গড় হার)  n − ১ =\\sqrt{\\frac{\\sum(\\text { আয় হার - গড় হার) }}{n-১}} = n − ১ ∑ (   আয়   হার  -  গড়   হার )  ​ ​ উদ্দীপকের শাপলা কোম্পানির আদর্শ বিচ্যুতি ২.১২%। উদ্দীপক অনুসারে, কোম্পানির সম্ভাব্য আদর্শ ঝুঁকি ৫%। সাধারণত আদর্শ বিচ্যুতির বড় মান অধিক ঝুঁকি নির্দেশ করে এবং আদর্শ বিচ্যুতির ছোট মান কম ঝুঁকি নির্দেশ করে। যেহেতু কোম্পানির আদর্শ বিচ্যুতি (২.১২%) সম্ভাব্য আদর্শ ঝুঁকি (৫%) থেকে কম, তাই এটি সন্তোষজনক অবস্থানে আছে। আবার, কোম্পানির প্রকৃত গড় আয় ১৭% এবং সম্ভাব্য গড় আয় ১৫% (উদ্দীপকে দেওয়া আছে)। অর্থাৎ, প্রকৃত গড় আয় সম্ভাব্য গড় আয় থেকে বেশি। তাই বলা যায়, শাপলা কোম্পানির আয় সন্তোষজনক।"
        }
      ]
    },
    {
      "number": "6",
      "uddipok": "সিগমা মোটরস লিমিটেড-এর 'ধূমকেতু' প্রকল্পের প্রাথমিক বিনিয়োগ ১ কোটি টাকা। বিগত ৫ বছরের মোট মুনাফা যথাক্রমে ২৪ লক্ষ টাকা, ৪০ লক্ষ টাকা, ৫২ লক্ষ টাকা, ৪৪ লক্ষ টাকা এবং ৬০ লক্ষ টাকা। কর হার ২৫% এবং পে-ব্যাক সময় ৩.৫ বছর। উক্ত কোম্পানির প্রকল্প 'নক্ষত্র' এর প্রাথমিক বিনিয়োগ ১ কোটি টাকা। বিগত পাঁচ বছরের নিট মুনাফা যথাক্রমে ২০'লক্ষ টাকা, ৩০ লক্ষ টাকা, ৪০ লক্ষ টাকা, ৩৫ লক্ষ টাকা এবং ৩০ লক্ষ টাকা।",
      "tag": "DIN.B 23",
      "sub_questions": [
        {
          "label": "ক",
          "question": "পণ্য বৈচিত্র্যায়ণ কী?",
          "explanation": "একই ব্যবসায়ে বিভিন্ন প্রকার পণ্যের সমাহার ঘটিয়ে ঝুঁকি কমানোর ব্যবস্থাকে পণ্য বৈচিত্র্যায়ন বলে।"
        },
        {
          "label": "খ",
          "question": "মূলধন বাজেটিং-এ বাট্টা হার নির্ধারণ করা হয় কেন? ব্যাখ্যা করো।",
          "explanation": "মূলধন বাজেটিং-এ ভবিষ্যতের নগদ প্রবাহকে বর্তমান মূল্যে রূপান্তর করার জন্য বাট্টা হার নির্ধারণ করা হয়। মূলধন বাজেটিং-এর মাধ্যমে সঠিক বিনিয়োগ সিদ্ধান্ত নিতে হলে ভবিষ্যৎ নগদ্ প্রবাহগুলোর বর্তমান মূল্য নির্ণয় করতে হয়। এ কারত্নে বাট্টার হারের প্রয়োজন হয়। সাধারণত প্রতিষ্ঠানের মূলধন খরচকে মূলধন বাজেটিং প্রক্রিয়ায় বাট্টা হার হিসেবে ব্যবহার করা হয়।"
        },
        {
          "label": "গ",
          "question": "সিগমা মোটরস্ লিমিটেড-এর 'ধূমকেতু' প্রকল্পের গড় মুনাফার হার নির্ণয় করো।",
          "explanation": "সিগমা মোটরস লিমিটেড-এর 'ধূমকেতু' প্রকল্পের গড় মুনাফার হার নির্ণয়: এখানে, গড় নিট মুনাফা ∴ সিগমা মোটরস লিমিটেড-এর 'ধূমকেতু' প্রকল্পের গড় মুনাফার হার ৬৬%। উত্তর: ৬৬%।"
        },
        {
          "label": "ঘ",
          "question": "উদ্দীপকে উল্লিখিত 'নক্ষত্র' প্রকল্পের পে-ব্যাক সময় নির্ণয়পূর্বক কোন প্রকল্প বন্ধ করে দেওয়া উচতি? মন্তব্য করো।",
          "explanation": "সিগমা মোটরস লিমিটেড-এর কোন প্রকল্পটি বন্ধ করে দেওয়া উচিত তা নির্ণয়ের জন্য উভয় প্রকল্পের পে-ব্যাক পিরিয়ড তুলনা করতে হবে। সিগমা মোটরস লিমিটেড-এর 'নক্ষত্র' প্রকল্পের পে-ব্যাক সময় নির্ণয়: অতএব, 'নক্ষত্র' প্রকল্পের পে-ব্যাক সময় ২.১৭ বছর। অন্যদিকে, ধূমকেতু প্রকল্পের পে-ব্যাক সময় ৩.৫০ বছর [উদ্দীপকে দেওয়া আছে]। এক্ষেত্রে ধূমকেতু প্রকল্পের পে-ব্যাক সময় নক্ষত্র প্রকল্পের চেয়ে বেশি। এটি অপেক্ষাকৃত কম লাভজনকতা নির্দেশ করে। তাই বলা যায়, সিগমা মোটরস লিমিটেড-এর ধূমকেতু প্রকল্পটি বন্ধ করে দেওয়া উচিত।"
        }
      ]
    },
    {
      "number": "7",
      "uddipok": "ব্যাংকের নাম | সংক্ষিপ্ত বিবরণ ------------------|--------------------------------------------------------- B ব্যাংক | অন্যান্য ব্যাংকের নিয়ন্ত্রক, মুদ্রা প্রচলন করে। C ব্যাংক | আমানত গ্রহণ ও ঋণ প্রদান এবং সেবা প্রদানের মাধ্যমে মুনাফা অর্জন করে। D ব্যাংক | ব্যাংক ও গ্রাহকের যৌথ উদ্যোগে ব্যবসায় পরিচালনার মাধ্যমে লাভ-লোকসান ভাগাভাগি করে থাকে এবং শরিয়ত মোতাবেক লেনদেন সম্পন্ন করে।",
      "tag": "DIN.B 23",
      "sub_questions": [
        {
          "label": "ক",
          "question": "বিনিময় ব্যাংক কাকে বলে?",
          "explanation": "বৈদেশিক লেনদেন নিষ্পত্তি ও বৈদেশিক মুদ্রা বিনিময়ের জন্য যে ব্যাংক প্রতিষ্ঠিত হয় তাকে বিনিময় ব্যাংক বলে।"
        },
        {
          "label": "খ",
          "question": "ব্যবসায়ীদের জন্য কোন ধরনের ব্যাংক হিসাব উপযোগী? ব্যাখ্যা করো।",
          "explanation": "একজন ব্যবসায়ীর জন্য চলতি হিসাব খোলা উত্তম। যে হিসাবের মাধ্যমে ব্যাংক গ্রাহককে যতবার ইচ্ছা অর্থ জমাদান ও উত্তোলনের সুযোগ দেয়, তাকে চলতি হিসাব বলে। একজন ব্যবসায়ীকে প্রতিনিয়ত বিভিন্ন ধরনের অর্থসংক্রান্ত লেনদেন করতে হয়। এজন্য তার নগদ ঋণ, জমাতিরিক্ত ঋণ ছাড়াও বিভিন্ন ধরনের ব্যাংকিং সহায়তার প্রয়োজন পড়ে। অন্যকোনো ব্যাংক হিসাবে তা পাওয়া যায় না। তাই ব্যবসায়ীরা চলতি হিসাব খুলে থাকেন।"
        },
        {
          "label": "গ",
          "question": "'D'ব্যাংক কোন ধরনের ব্যাংক? বর্ণনা করো।",
          "explanation": "'D' ব্যাংক হলো সুদমুক্ত ব্যাংক। এ ধরনের ব্যাংক ইসলামি শরিয়ত অনুযায়ী গঠিত ও পরিচালিত হয়। ইসলামি বা সুদমুক্ত ব্যাংকের অন্যতম একটি সেবা হলো মুসারাকা। এক্ষেত্রে ব্যাংক ও গ্রাহক যৌথ উদ্যোগে ব্যবসায় পরিচালনা করে। ব্যবসায়ের লাভ-লোকসান সমভাবে বণ্টন করা হয়। উদ্দীপকে 'D' ব্যাংক গ্রাহকের সাথে যৌথ উদ্যোগে ব্যবসায় পরিচালনা করে। ব্যাংক ও গ্রাহক লাভ ও লোকসান সমভাবে বণ্টন করে নেয়। এছাড়াও প্রতিষ্ঠানটি শ্রয়ত মোতাবেক লেনদেন সম্পন্ন করে। বাংলাদেশে শরিয়ত অনুযায়ী পরিচালিত হয় শুধুই সুদমুক্ত বা ইসলামি ব্যাংক। আর মুসারাকা সেবার মাধ্যমে ব্যাংক ও গ্রাহক যৌথ উদ্যোগে ব্যবসায় পরিচালনা করে। তাই বলা যায়, উদ্দীপকের 'D' ব্যাংক হলো সুদমুক্ত ব্যাংক।"
        },
        {
          "label": "ঘ",
          "question": "'B' ব্যাংক ও 'C' ব্যাংক বিভিন্ন ব্যাংকিং কার্যক্রম পরিচালনায় পরস্পরের ওপর নির্ভরশীল-মূল্যায়ন করো।",
          "explanation": "উদ্দীপকে 'B\"নামক কেন্দ্রীয় ব্যাংক ও 'C' নামক বাণিজ্যিক ব্যাংক ব্যাংকিং কার্যক্রম পরিচালনায় পরস্পরের ওপর নির্ভরশীল। দেশের মুদ্রাবাজারকে সুসংগঠিত আকারে পরিচালিত করার উদ্দেশ্যেই কেন্দ্রীয় ব্যাংক গঠিত হয়। এ ব্যাংক মুদ্রা প্রচলন, অর্থ সরবরাহ, ঋণ নিয়ন্ত্রণ ইত্যাদি কাজ করে। অন্যদিকে, বাণিজ্যিক ব্যাংক মুনাফা অর্জনের উদ্দেশ্যে আমানত গ্রহণ ও ঋণদান করে। উদ্দীপকে 'B' ব্যাংক অন্যান্য ব্যাংকের নিয়ন্ত্রক এবং মুদ্রা প্রচলন করে। অন্যদিকে, 'C' ব্যাংক আমানত গ্রহণ ও ঋণ প্রদান করে। ব্যাংকটি ব্যাংকিং সেবা প্রদানের মাধ্যমে মুনাফা অর্জন করে। এখানে 'B' ব্যাংক হলো কেন্দ্রীয় ব্যাংক এবং 'C' ব্যাংক হলো বাণিজ্যিক ব্যাংক। দেশে সুষ্ঠু ব্যাংকিং পরিবেশ বজায় রাখার জন্য উদ্দীপকের 'B' ব্যাংক তালিকাভুক্ত বাণিজ্যিক ব্যাংকের কার্যাবলি নিয়ন্ত্রণ করে। নিকাশ ঘরের মাধ্যমে আন্তঃব্যাংকিং দেনা-পাওনা নিষ্পত্তিতে সহায়তা করে। তালিকাভুক্ত বাণিজ্যিক ব্যাংকের আর্থিক সংকটে ঋণ প্রদান করে। উপদেষ্টা ও পরামর্শদাতা হিসেবে ঋণ আদায় ও ব্যাংকিং কাক্রমে সহায়তা করে। অন্যদিকে, 'C' নামক বাণিজ্যিক ব্যাংক কেন্দ্রীয় ব্যাংকের ঋণ নিয়ন্ত্রণে সহায়তা করে। কেন্দ্রীয় ব্যাংকের হয়ে পরোক্ষভাবে মুদ্রা প্রচলন করে। এভাবেই 'B' ব্যাংক ও 'C' ব্যাংক বিভিন্ন ব্যাংকিং কার্যক্রম পরিচালনায় পরস্পরের ওপর নির্ভরশীল।"
        }
      ]
    },
    {
      "number": "8",
      "uddipok": "জনাব শিবলি সাদিক সিলেটে বসবাস করেন। তার বিশ্ববিদ্যালয়ে অধ্যয়নরত ছেলেকে তিনি চট্টগ্রামে আধুনিক ব্যাংকিং ব্যবস্থায় টাকা পাঠান। তার ছেলে মেশিনের মাধ্যমে টাকা উত্তোলন করে। ফলে সময়ের অপচয় হয় না। জনাব শিবলি সাদিক তার ছেলেকে চট্টগ্রামে দেখতে গেলে হঠাৎ অসুস্থ হয়ে পড়েন। তার হিসাবে টাকা না থাকলেও বিশেষ কার্ডের মাধ্যমে হাসপাতালের বিল পরিশোধ করেন।",
      "tag": "DIN.B 23",
      "sub_questions": [
        {
          "label": "ক",
          "question": "তালিকাভুক্ত ব্যাংক কী?",
          "explanation": "যেসব ব্যাংক কেন্দ্রীয় ব্যাংকের নিয়ন্ত্রণে পরিচালিত এবং সংরক্ষিত তালিকার অন্তর্ভুক্ত হয়ে কাজ করে তাকে তালিকাভুক্ত কাকে বলে।"
        },
        {
          "label": "খ",
          "question": "ইন্টারনেট ব্যাংকিং বলতে কী বোঝায়? ব্যাখ্যা করো।",
          "explanation": "ইন্টারনেট ব্যাংকিং একটি ব্যাংকিং সেবা পদ্ধতি, যার মাধ্যমে উন্নতর ইলেকট্রনিক প্রযুক্তি ব্যবহার করে অতিদ্রুত, নির্ভুল এবং ব্যাপক বিস্তৃত সেবা দেওয়া সম্ভব। ইন্টারনেট ব্যাংকিং-এর মাধ্যমে মুহূর্তেই লেনদেন করা সম্ভব এবং একে ২৪ ঘন্টা ব্যাংকিং সুবিধা পাওয়া যায়। ইন্টারনেট ব্যাংকিং প্রাচীন ব্যাংকিং পদাতি, কায়িক শ্রমনির্ভর, সীমিত সেবা সম্বলিত, মন্থর ও কাগজপত্রের জমাকৃত গতানুগতিক ব্যাংকিং পদ্ধতির অবসান ঘটিয়েছে।"
        },
        {
          "label": "গ",
          "question": "জনাব শিবলি সাদিকের ছেলে ব্যাংকের কোন সেবা গ্রহণ করে? ব্যাখ্যা করো।",
          "explanation": "জনাব শিবলি সাদিকের ছেলে ইলেকট্রনিক ব্যাংকিং-এর এটিএম সেবা গ্রহণ করে। ইলেকট্রনিক ব্যাংকিং ব্যবস্থায় প্রচলিত একটি সেবা হলো এটিএম। এটি একধরনের ইলেকট্রনিক যন্ত্র। যার মাধ্যমে গ্রাহক ব্যাংকের কর্মচারীর উপস্থিতি ছাড়াই প্রাথমিক লেনদেন করতে পারে। এর মাধ্যমে টাকা উত্তোলন, হিসাবের বিবরণী, টাকা বা চেক জমা ইত্যাদি কাজ করা যায়। উদ্দীপকের জনাব শিবলি সাদিক সিলেটে বসবাস করেন। তার ছেলে বিশ্ববিদ্যালয়ে অধ্যয়নের জন্য চট্টগ্রামে থাকে। তাই তিনি তার ছেলেকে চট্টগ্রামে আধুনিক ব্যাংকিং ব্যবস্থায় টাকা পাঠান। তার ছেলে মেশিনের মাধ্যমে টাকা উত্তোলন করে। ফলে সময় অপচয় হয় না। জনাব শিবলি সাদিকের ছেলের ব্যবহৃত মেশিনটি হলো এটিএম মেশিন। এটি স্বয়ংক্রিয়ভাবে লেনদেন সম্পন্ন করতে পারে। তাই বলা যায়, জনাব শিবলি সাদিকের ছেলে স্বয়ংক্রিয় গণনাকারী যন্ত্র অর্থাৎ এটিএম সেবাটি গ্রহণ করছে।"
        },
        {
          "label": "ঘ",
          "question": "জনাব শিবলি সাদিক ও তার ছেলের ব্যবহৃত কার্ড দুটির মধ্যে কোন ধরনের পার্থক্য বিদ্যমান? উদ্দীপকের আলোকে বিশ্লেষণ করো।",
          "explanation": "জনাব শিবলি সাদিকের ব্যবহৃত ক্রেডিট কার্ড ও তার ছেলের ব্যবহৃত ডেবিট কার্ডের মধ্যে পার্থক্য বিদ্যমান। ডেবিট কার্ডের মাধ্যমে গ্রাহক যেকোনো সময় এটিএম থেকে টাকা উত্তোলন ও জমা করতে পারে। এছাড়া প্রয়োজনে এ কার্ডের মাধ্যমে নগদ টাকা ছাড়াও কেনাকাটা করা যায়। তবে ব্যাংক হিসাবে টাকা থাকা সাপেক্ষে এ কার্ড ব্যবহার করা যায়। অন্যদিকে, ক্রেডিট কার্ডের মাধ্যমে উক্ত সেবাগুলো ব্যাংক হিসাবে টাকা না থাকলেও গ্রহণ করা যায়। উদ্দীপকের জনাব শিবলি সাদিক সিলেটে বসবাস করেন। তিনি তার বিশ্ববিদ্যালয়ে পড়ুয়া ছেলেকে আধুনিক ব্যাংকিং ব্যবস্থায় টাকা পাঠান। তার ছেলে মেশিনের মাধ্যমে সে অর্থ দ্রুততম সময়ে উত্তোলন করে। জনাব শিবলি একদিন তার ছেলেকে দেখতে চট্টগ্রাম এসে অসুস্থ হয়ে পড়েন। তার হিসাবে টাকা না থাকলেও তিনি বিশেষ কার্ডের মাধ্যমে হাসপাতালের বিল পরিশোধ করেন। জনাব শিবলি সাদিকের ব্যবহৃত কার্ডটি ক্রেডিট কার্ড এবং তার ছেলের কার্ডটি হলো ডেবিট কার্ড। দুটি কার্ডই ব্যাংক প্রদত্ত ইলেকট্রনিক প্লাস্টিক কার্ড হলেও এদের মধ্যে পার্থক্য রয়েছে। জনাব শিবলি সাদিক তার কার্ডের মাধ্যমে ব্যাংক হিসাবে অর্থ না থাকলেও কেনাকাটা কিংবা সব ধরনের লেনদেন করতে পারবেন। অন্যদিকে, তার ছেলের কার্ডটি দ্বারা লেনদেন করতে হলে অবশ্যই ব্যাংক হিসাবে পর্যাপ্ত পরিমাণে অর্থ থাকতে হবে। সুতরাং, দুটি কার্ড একই মনে হলেও কার্যাবলির দিক থেকে এদের মধ্যে পার্থক্য রয়েছে।"
        }
      ]
    },
    {
      "number": "9",
      "uddipok": "ভোগ্যপণ্যের পাইকার জনাব নজরুল শহরের অনেকগুলো সুপার শপে পণ্য সরবরাহ করেন। দৈনন্দিন লেনদেনের সুবিধার্থে তিনি তার পাশের 'ক' নামক একটি ব্যাংকে হিসাব খোলেন। হিসাবের বিপরীতে উক্ত ব্যাংকটি তাকে ইলেকট্রনিক কার্ড প্রদান করে। অনেক সময় তিনি মোবাইলের মাধ্যমেও লেনদেন সম্পন্ন করেন। ব্যবসায়িক কাজে অর্থের প্রয়োজন হলে তিনি উক্ত ব্যাংক থেকে ঋণ নেন। পণ্য সংগ্রহের জন্য দিনাজপুর গেলে উক্ত ব্যাংকের একটি শাখা থেকে টাকা উত্তোলন করে মূল্য পরিশোধ করেন।",
      "tag": "DIN.B 23",
      "sub_questions": [
        {
          "label": "ক",
          "question": "প্রত্যয়পত্র কী?",
          "explanation": "যে পত্রের মাধ্যমে ব্যাংক আমদানিকারকের পক্ষে এবং রপ্তানিকারকের অনুকূলে অর্থ পরিশোধের নিশ্চয়তা দেয় তাকে প্রত্যয়পত্র বলা হয়।"
        },
        {
          "label": "খ",
          "question": "ব্যাংক কীভাবে গ্রাহকের জীবনযাত্রার মান উন্নয়ন করে? ব্যাখ্যা করো।",
          "explanation": "ব্যাংক বিভিন্ন ধরনের নতুন নতুন পণ্য ও সেবা সৃষ্টি করে জনগণের জীবনযাত্রার মান উন্নয়ন করছে। এটিএম মেশিন থেকে রাত-দিন ২৪ ঘণ্টা যেকোনো সময় নগদ টাকা উত্তোলন করা যায়। ক্রেডিট কার্ড দিয়ে একটি নির্দিষ্ট সময় পর্যন্ত গ্রাহক নগদ টাকা ছাড়াই পণ্য কিনতে পারে। মোবাইল ও ইন্টারনেট ব্যাংকিং- এর মাধ্যমে ঘরে বসেই ব্যাংকিং কাজ করা যাচ্ছে। এসব আধুনিক ব্যাংকিং সেবা মানুষের জীবনযাত্রার মান উন্নয়ন করছে।"
        },
        {
          "label": "গ",
          "question": "জনাব নজরুলের 'ক' ব্যাংকে কোন ধরনের হিসাব আছে? ব্যাখ্যা করো।",
          "explanation": "জনাব নজরুলের 'ক' ব্যাংকে চলতি হিসাব আছে। চলতি হিসাবে প্রতিদিন যতবার ইচ্ছা অর্থ জমা ও উত্তোলন করা যায় চলতি হিসাবে জমাতিরিক্ত অর্থ উত্তোলনের সুবিধা রয়েছে। ব্যবসায়ীদের জন্য এ হিসাব বেশ সুবিধাজনক। তবে সাধারণত চলতি হিসাবে কোনো সুদ প্রদান করা হয় না। উদ্দীপকের জনাব নজরুল একজন ভোগ্যপণ্যের পাইকার। তিনি শহরের অনেকগুলো সুপার শপে পণ্য সরবরাহ করেন। দৈনন্দিন লেনদেনের সুবিধার্থে তিনি পাশের 'ক' 'নামক একটি ব্যাংকে হিসাব খোলেন। এ হিসাবের বিপরীতে ব্যাংক তাকে ইলেকট্রনিক কার্ড প্রদান করে। অনেক সময় প্রয়োজন হলে তিনি উক্ত ব্যাংক থেকে ঋণ নেন। এখানে জনাব নজরুলের ব্যাংক হিসাবের প্রধান বৈশিষ্ট্য হলো জমাতিরিক্ত ঋণ সুবিধা। এটি শুধু চলতি হিসাবের গ্রাহকদের দেওয়া হয়। তাই বলা যায়, জনাব নজরুল 'ক' নামক ব্যাংকে চলতি হিসাব খুলে সেবা নিয়ে থাকেন।"
        },
        {
          "label": "ঘ",
          "question": "জনাব নজরুলের 'ক' ব্যাংকে হিসাব খোলার- যৌক্তিকতা উদ্দীপকের আলোকে বিশ্লেষণ করো।",
          "explanation": "'ক' নামক ব্যাংক জনাব নজরুলের ব্যবসায়িক কর্মকাণ্ড আরো সহজ করায় হিসাব খোলার যৌক্তিকতা রয়েছে। ব্যাংক আধুনিক নানা সেবার মাধ্যমে গ্রাহকের কার্যক্রম সহজ করে দেয়। এনি ব্রাঞ্চ ব্যাংকিং সেবা এসবের অন্যতম। এটি একটি ইলেকট্রনিক ব্যাংকিং সেবা। এর মাধ্যমে ব্যাংকের একটি শাখায় হিসাব খুলে দেশের যেকোনো শাখা থেকে লেনদেন করা যায়। উদ্দীপকের ভোগ্যপণ্যের ব্যবসায়ী জনাব নজরুল তার লেনদেনের সুবিধার্থে 'ক' নামক ব্যাংকে একটি হিসাব খোলেন। এ হিসাবের বিপরীতে ব্যাংক তাকে একটি ইলেকট্রনিক কার্ড দেয়। অনেক সময় তিনি মোবাইলের মাধ্যমেও লেনদেন সম্পন্ন করতে পারেন। ব্যবসায়িক কাজে অর্থের প্রয়োজনে তিনি উক্ত ব্যাংক থেকে ঋণ নেন। তিনি দিনাজপুর গেলে উক্ত ব্যাংকের একটি শাখা থেকে টাকা উত্তোলন করে মূল্য পরিশোধ করেন। 'ক' নামক ব্যাংকটি শাখা ব্যাংক হওয়ায় দেশের বিভিন্ন স্থানে এর শাখা রয়েছে। ফলে জনাব নজরুলের মতো ব্যবসায়ীরা যেকোনো শাখা হতে টাকা জমা ও উত্তোলন করতে পারেন। এতে তাদের ব্যবসায়িক কর্মকাণ্ড আরো দ্রুততম সময়ে সম্পন্ন হচ্ছে। এছাড়া 'ক' নামক ব্যাংকটি জনাব নজরুলকে ইলেকট্রনিক কার্ড ও মোবাইল ব্যাংকিং সেবাও প্রদান করছে। তাই বহুমুখী সেবা বিবেচনায় 'ক' নামক ব্যাকে জনাব নজরুলের হিসাব খোলা যৌক্তিক।"
        }
      ]
    },
    {
      "number": "10",
      "uddipok": "গ্লোবাল ব্যাংক গ্রাহকদের আকৃষ্ট করার জন্য বিভিন্ন সঞ্চয় প্রকল্প ও ঋণ প্রদান প্রকল্প চালু করে। উক্ত ব্যাংকে জনাব সবুজের একটি চলতি হিসাব আছে। তার স্ত্রী ব্যাংকে টাকা উত্তোলন করতে গেলে জনাব সবুজের ব্যাংক হিসাবে জমা টাকার পরিমাণ জানানোর জন্য ব্যাংক অফিসারকে বলেন। ব্যাংক অফিসার তথ্য দিতে অস্বীকৃতি জানায়। উক্ত ব্যাংক অনুৎপাদনশীল ও অনিশ্চিত ক্ষেত্রে ঋণ প্রত্যাখ্যান করে। যুক্তরাষ্ট্র, ফ্রান্সসহ বিভিন্ন দেশে উক্ত ব্যাংকের শাখা আছে।",
      "tag": "DIN.B 23",
      "sub_questions": [
        {
          "label": "ক",
          "question": "বন্ধকী ব্যাংক কাকে বলে?",
          "explanation": "ভূমি বন্ধক রেখে কৃষি বা শিল্পের প্রয়োজনে যে ব্যাংক দীর্ঘমেয়াদে ঋণ দেয় তাকে বন্ধকী ব্যাংক বলা হয়।"
        },
        {
          "label": "খ",
          "question": "\"ব্যাংক কীভাবে গ্রাহকদের উপদেষ্টা ও পরামর্শদাতা হিসেবে কাজ করে? ব্যাখ্যা করো।",
          "explanation": "ব্যাংক গ্রাহকদের অর্থসংক্রান্ত উপদেশ ও পরামর্শ দিয়ে গ্রাহকদের উপদেষ্টা ও পরামর্শদাতা হিসেবে কাজ করে। বাণিজ্যিক ব্যাংক আমানত সংগ্রহ ও ঋণদান ছাড়াও বিভিন্ন ধরনের ব্যাংকিং সেবা প্রদান করে থাকে। এসব সেবার মধ্যে অন্যতম হলো কোনো প্রকল্পের লাভজনকতা যাচাই করা। গ্রাহকের পরামর্শদাতা ও উপদেষ্টা হিসেবে ব্যাংক গ্রাহকের বিনিয়োগযোগ্য প্রকল্পের লাভজনকতা যাচাই করে। এছাড়াও গ্রাহকের প্রয়োজনে বিভিন্ন রকম আর্থিক ও অর্থসংক্রান্ত পরামর্শ ব্যাংক প্রদান করে।"
        },
        {
          "label": "গ",
          "question": "অঞ্চলভিত্তিক শ্রেণিকরণে গ্লোবাল ব্যাংক কোন ধরনের ব্যাংক? বর্ণনা করো।",
          "explanation": "অঞ্চলভিত্তিক শ্রেণিকরণে গ্লোবাল ব্যাংক হলো আন্তর্জাতিক ব্যাংক। এ ব্যাংক দেশের জাতীয় সীমানার গন্ডি ভেদ করে আন্তর্জাতিক পর্যায়ে ব্যাংকিং ব্যবসায় পরিচালনা করে। এ ব্যাংকের দেশে ও দেশের বাহিরে অনেক শাখা থাকে।বিশ্ব ব্যাংকআন্তর্জাতিক ব্যাংকের অন্যতম একটি উদাহরণ। উদ্দীপকে গ্লোবাল ব্যাংক গ্রাহকদের আকৃষ্ট করার জন্য বিভিন্ন সঞ্চয় প্রকল্প ও ঋণ প্রদান প্রকল্প চালু করে। ব্যাংকটি গ্রাহকের হিসাবের গোপণীয়তা রক্ষা করে। যুক্তরাষ্ট্র ও ফ্রান্সসহ বিভিন্ন দেশে উস্ত ব্যাংকের শাখা আছে। অর্থাৎ, ব্যাংকটির কার্যক্রম দেশের সীমানার বাহিরেও বিস্তৃত। আন্তর্জাতিকভাবে ব্যাংকিং কার্যক্রম পরিচালনা করার উদ্দেশ্যেই ব্যাংকটি 'পরিচালিত হচ্ছে। তাই বলা যায়, উদ্দীপকের গ্লোবাল ব্যাংক অঞ্চলভিত্তিক শ্রেণি অনুযায়ী একটি আন্তর্জাতিক ব্যাংক।"
        },
        {
          "label": "ঘ",
          "question": "উদ্দীপকের আলোকে ব্যাংকিং ব্যবসায়ের নীতিসমূহ বিশ্লেষণ করো।",
          "explanation": "উদ্দীপকে ব্যাংকিং ব্যবসায়ের গোপনীয়তার ও ঋণ মঞ্জুরের নীতির কথা বলা হয়েছে। ব্যাংকিং ব্যবসায়ে ঝুঁকি এড়ানোর জন্য ব্যাংক কতগুলো মৌলিক নীতিমালা অনুসরণ করে। গোপনীয়তার নীতি অনুযায়ী ব্যাংক গ্রাহকের হিসাবসংক্রান্ত তথ্য প্রকাশ করে না। ঋণ মঞ্জুরের নীতি অনুযায়ী ব্যাংক ঋণ প্রদানের পূর্বে প্রকল্পের উৎাদনশীলতা ও লাভজনকতা বিবেচনা করে। উদ্দীপকে গ্লোবাল ব্যাংক গ্রাহকদের আকৃষ্ট করার জন্য বিভিন্ন সঞ্চয় প্রকল্প ও ঋণ প্রদান প্রকল্প চালু করে। উক্ত ব্যাংকে জনাব সবুজের একটি হিসাব আছে। তার স্ত্রী তার হিসাবে জমাকৃত টাকার পরিমাণ জানতে চাইলে ব্যাংক তথ্য প্রকাশে অস্বীকৃতি জানায়। উক্ত ব্যাংক অনুৎপাদনশীল ও অনিশ্চিত ক্ষেত্রে ঋণ প্রত্যাখ্যান করে। গ্লোবাল ব্যাংক গোপণীয়তার নীতি অনুযায়ী মক্কেলের আস্থা অর্জনের নিমিত্তে গ্রাহকের হিসাবের গোপণীয়তা রক্ষা করে। গ্রাহকের অনুমতি ও আদালতের অনুমতি ব্যতীত গ্রাহকের হিসাবসংক্রান্ত তথ্য প্রকাশ করে না। আবার ব্যাংকটি অনুৎপাদনশীল ও অনিশ্চিত্ ক্ষেত্রে ঋণ প্রত্যাখ্যান করে। ঋণ মঞ্জুরের নীতি অনুযায়ী ব্যাংক ঋণ প্রদানের পূর্বে প্রকল্পের উৎপাদনশীলতা ও লাভজনকতা যাচাই করে। এর মূল উদ্দেশ্য আমানতকারীর জমাকৃত অর্থের নিরাপত্তা নিশ্চিত করা। তাই বলা যায়, উদ্দীপকের গ্লোবাল ব্যাংক গোপণীয়তার ও ঋণ মঞ্জুরের নীতি অনুসরণ করে।"
        }
      ]
    },
    {
      "number": "11",
      "uddipok": "'মেঘনা ব্যাংক' গ্রাহকদের আমানত হ্রাস পাওয়ায় নিজস্ব তহবিল এবং কেন্দ্রীয় ব্যাংক থেকে ঋণ নিয়ে গ্রাহকদের অর্থ উত্তোলনের চাহিদা পূরণ করে। কেন্দ্রীয় ব্যাংকের নির্দেশে ব্যাংকটি সুদের হার কমিয়েছে এবং তার একজন গ্রাহকের সন্তানের পড়াশুনার জন্য বিদেশে একটি বিশ্ববিদ্যালয়ে অর্থ প্রেরণে সহায়তা করেছে। সুদের হার কমায় বিভিন্ন শিল্প প্রতিষ্ঠানগুলো ব্যাংকটি থেকে ঋণ নিতে আগ্রহী হচ্ছে।",
      "tag": "DIN.B 23",
      "sub_questions": [
        {
          "label": "ক",
          "question": "আমানত কী?",
          "explanation": "যাংক বিভিন্ন হিসাবের মাধ্যমে জনগণের কাছ থেকে যে অর্থ সংগ্রহ করে তাই ব্যাংক আমানত।"
        },
        {
          "label": "খ",
          "question": "ব্যাংক কীভাবে মূলধন গঠন করে? ব্যাখ্যা করো।",
          "explanation": "ব্যাংক জনগণের ছড়িয়ে ছিটিয়ে থাকা সঞ্চয় সংগ্রহ করে মূলধনগঠন করে। ব্যাংক জনগণের সঞ্চিত অর্থ বিভিন্ন মেয়াদি আমানত হিসেবে সংগ্রহ করে। এর ফলে ব্যাংকের তহবিল বৃদ্ধি পায়। পাশাপাশি গ্রাহকের বা আমানতাকারীর মূলধন গঠিত হয়।"
        },
        {
          "label": "গ",
          "question": "মেঘনা ব্যাংক গ্রাহকদের চাহিদা পূরণে কোন তহবিল থেকে অর্থ সংগ্রহ করেছে? ব্যাখ্যা করো।",
          "explanation": "মেঘনা ব্যাংক গ্রাহকদের চাহিদা পূরণে পরিশোধিত মূলধন ও ধার গ্রহণ এই দুই তহবিল থেকে অর্থ সংগ্রহ করেছে। ব্যাংকের প্রাথমিক তহবিলের উৎস হচ্ছে পরিশোধিত মূলধন। অংশীদারি ব্যবসায় প্রতিষ্ঠান হলে মালিকরা নিজেই এই মূলধন সরবরাহ করে। অন্যদিকে, বাণিজ্যিক ব্যাংকসমূহ কেন্দ্রীয় ব্যাংক এবং অন্যান্য বাণিজ্যিক ব্যাংক থেকে ঋণ নিয়ে তহবিল গঠন করে। উদ্দীপকের মেঘনা ব্যাংকের গ্রাহকদের আমানত হ্রাস পেয়েছে। তাই ব্যাংকটি নিজস্ব তহবিল ও কেন্দ্রীয় ব্যাংক থেকে ঋণ নিয়ে গ্রাহকদের অর্থ উত্তোলনের চাহিদা পূরণ করে। বাণিজ্যিক ব্যাংকের তহবিলের অন্যতম উৎস হলো আমানত। এক্ষেত্রে মেঘনা ব্যাংকের আমানত হ্রাস পাওয়ায় নিজস্ব তহবিল ও কেন্দ্রীয় ব্যাংক থেকে ঋণ নিয়ে অর্থের সংস্থান করে। সাধারণত নিজস্ব তহবিল ও কেন্দ্রীয়' ব্যাংকের ঋণ যথাক্রমে পরিশোধিত মূলধন ও ধার গ্রহণ হিসেবে বিবেচিত হয়। তাই বলা যায়, মেঘনা ব্যাংক উল্লিখিত দুটি উৎস থেকে তহবিল সংস্থান করে গ্রাহকের চাহিদা পূরণ করে।"
        },
        {
          "label": "ঘ",
          "question": "উদ্দীপকের আলোকে ব্যাংকটির কার্যাবলি বিশ্লেষণ করো।",
          "explanation": "উদ্দীপকের মেঘনা ব্যাংক গ্রাহকদের প্রয়োজনে প্রধান ও বিশেষ কার্যাবলি সম্পাদন করে। বাণিজ্যিক ব্যাংক জনগণের সঞ্চয় আমানত হিসেবে সংগ্রহ করে এর বিপরীতে সুদ প্রদান করে। গ্রাহকদের প্রয়োজন সাপেক্ষে বিভিন্ন মেয়াদে ঋণ প্রদান করে। এছাড়া ঋণ আমানত সৃষ্টি, অর্থ স্থানান্তর ইত্যাদিবিশেষ কাজ সম্পন্ন করে। উদ্দীপকের মেঘনা ব্যাংক গ্রাহকদের আমানত হ্রাস পেলে নিজস্ব তহবিল ও কেন্দ্রীয় ব্যাংক থেকে ঋণ গ্রহণ করে। কেন্দ্রীয় ব্যাংকের নির্দেশে ব্যাংকটি সুদের হার কমিয়েছে। পাশাপাশি গ্রাহকদের সন্তানদের পড়াশোনার জন্য বিদেশে একটি বিশ্ববিদ্যালয়ের অর্থ প্রেরণে সহায়তা করছে। সুদের হার কমায় বিভিন্ন শিল্প প্রতিষ্ঠানগুলো ব্যাংকটি থেকে ঋণ নিতে আগ্রহী হচ্ছে। গ্রাহকদের প্রয়োজনভেদে ঋণ সরবরাহ করা মেঘনা ব্যাংকের ন্যায় বাণিজ্যিক ব্যাংকের গুরুত্বপূর্ণ কাজ। এই প্রদত্ত ঋণের সুদই ব্যাংকের আয়ের প্রধান উৎস। এছাড়াও ব্যাংকের প্রধান কার্যাবলির মধ্যে রয়েছে ঋণ আমানত সৃষ্টি, বিনিময় মাধ্যম সৃষ্টি ইত্যাদি। প্রধান কার্যাবলির বাইরেও গ্রাহকদের প্রয়োজনে বিদেশে অর্থ স্থানান্তরের মতো আরো বিশেষ কাজ বাণিজ্যিক ব্যাংক সম্পন্ন করে। তাই বলা যায়, এই প্রধান ও বিশেষ কার্যাবলির মাধ্যমেই মেঘনা ব্যাংক গ্রাহকদের সেবা দিয়ে যাচ্ছে।"
        }
      ]
    }
  ]
}