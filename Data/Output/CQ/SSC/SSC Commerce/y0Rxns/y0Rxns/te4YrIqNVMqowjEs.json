{
  "title": "ঢাকা বোর্ড ২০২৪",
  "subtitle": "ফিন্যান্স ও ব্যাংকিং (11)",
  "questions": [
    {
      "number": "1",
      "uddipok": "মি. রোহান তার ব্যবসায়ে জমি ক্রয়ের জন্য ব্যাংক হতে দীর্ঘমেয়াদি ঋণ গ্রহণ করেন এবং পণ্য বিক্রয় বাবদ প্রাপ্ত অর্থ দ্বারা কর্মচারীদের বেতন, দোকান ভাড়াসহ ইত্যাদি নৈমিত্তিক খরচ পরিশোধ করেন। তিনি ক্রেতাদের রুচি ও পছন্দ অনুযায়ী দোকানে নানারকম পণ্যের সমাবেশ ঘটান।",
      "tag": "DB 24",
      "sub_questions": [
        {
          "label": "ক",
          "question": "অষ্টাদশ শতাব্দীতে ফিন্যান্স মূলত কোন ধরনের কাজে নিয়োজিত ছিল?",
          "explanation": "অষ্টাদশ শতাব্দীতে ফিন্যান্স মূলত আর্থিক বিবরণীর বিচারবিশ্লেষণের কাজে নিয়োজিত ছিল।"
        },
        {
          "label": "খ",
          "question": "সরকারি অর্থায়ন সাধারণত অলাভজনক হয় কেন? ব্যাখ্যা করো।",
          "explanation": "সমাজকল্যাণের উদ্দেশ্যে সরকারি অর্থায়ন করা হয় বলে এটি সাধারণত অলাভজনক হয় সরকারি প্রতিষ্ঠানসমূহের প্রয়োজনীয় অর্থের সংস্থান, সংরক্ষণ ও বণ্টন সংক্রান্ত কার্যাবলি হচ্ছে সরকারি অর্থায়ন। সরকারকে দেশের অর্থনৈতিক উন্নয়নে অনেক খাতে অর্থ ব্যয় করতে হয়। যেমন: রাস্তাঘাট, সেতু, শিক্ষা প্রতিষ্ঠান, সরকারি হাসপাতাল ইত্যাদি। সরকার প্রথমে ব্যয়ের পরিমাণ নির্ধারণ করে অর্থ সংগ্রহ করে সমাজকল্যাণে ব্যয় করে। তাই সরকারি অর্থায়ন অলাভজনক হয়।"
        },
        {
          "label": "গ",
          "question": "মি রোহান জমি ক্রয় ও নৈমিত্তিক খরচ পরিশোধের ক্ষেত্রে অর্থায়নের কোন নীতি অনুসরণ করেছেন? ব্যাখ্যা করো।",
          "explanation": "উদ্দীপকে মি. রোহান জমি ক্রয় ও নৈমিত্তিক খরচ পরিশোধের ক্ষেত্রে অর্থায়নের উপযুক্ততার নীতি অনুসরণ করেছেন। এ নীতি অনুযায়ী স্বল্পমেয়াদি তহবিল থেকে চলতি মূলধন সংগ্রহ করা হয়। তবে স্থায়ী মূলধন সংগৃহীত হয় দীর্ঘমেয়াদি তহবিল থেকে। ফলে মূলধনের খরচ তুলনামূলকভাবে কম হয়। উদ্দীপকে মি. রোহান একজন ব্যবসায়ী। তিনি জমি ক্রয়ের জন্য ব্যাংক থেকে দীর্ঘমেয়াদি ঋণ নেন। এছাড়া বিক্রয় থেকে প্রাপ্ত অর্থ দিয়ে তিনি কর্মচারীদের বেতন, দোকান ভাড়াসহ ইত্যাদি নৈমিত্তিক খরচ পরিশোধ করেন। অর্থাৎ, মি. রোহান স্থায়ী সম্পদ অর্জনে দীর্ঘমেয়াদি তহবিল এবং চলতি মূলধন হিসেবে স্বল্পমেয়াদি তহবিল (বিক্রয় থেকে প্রাপ্ত অর্থ) ব্যবহার করেন। এতে তার ব্যবসায়ে অর্থায়নের উপযুক্ততার নীতির প্রতিফলন ঘটেছে। তাই বলা যায়, মি. রোহান জমি ক্রয় ও নৈমিত্তিক খরচ পরিশোধের ক্ষেত্রে অর্থায়নের উপযুক্ততার নীতি অনুসরণ করেছেন।"
        },
        {
          "label": "ঘ",
          "question": "মি. রোহান তার দোকানে নানারকম পণ্যের সমাবেশ ঘটান কেন? মতামত দাও।",
          "explanation": "ঝুঁকি বণ্টন ও কাঙ্ক্ষিত মুনাফা অর্জনে মি. রোহান তার দোকানে নানারকম পণ্যের সমাবেশ ঘটান ব্যবসায়ের বৈচিত্র্যায়ন ও ঝুঁকি বণ্টন নীতি অনুযায়ী ব্যবসায়িক পণ্যে বৈচিত্র্য আনা হয়। যেকোনো এক ধরনের পণ্য বিক্রি করে সাফল্য অর্জন করা কঠিন। তাই একাধিক ও বৈচিত্র্যপূর্ণ পণ্য নিয়ে ব্যবসায় সাজানো হয়। এর ফলে ঝুঁকি বণ্টন ও বেশি মুনাফা অর্জন করা যায়। উদ্দীপকে মি. রোহান একটি দোকানের মালিক। তিনি, ভিন্ন ভিন্ন শ্রেণির ক্রেতাদের রুচি ও পছন্দকে প্রাধান্য দেন। সেই অনুযায়ী তিনি তার দোকানে নানারকম পণ্য রাখেন। মি. রোহান বৈচিত্র্যপূর্ণ পণ্য নিয়ে ব্যবসায় করেন। কেননা বছরজুড়ে একটি পণ্যের চাহিদা সবসময় সমান থাকে না। তাই মুনাফার পরিমাণ কম-বেশি হয়। এক্ষেত্রে একাধিক পণ্য নিয়ে ব্যবসায় করলে একটির মুনাফা দিয়ে অন্যটির ক্ষতি পুষিয়ে নেওয়া যায়। ফলে তার ব্যবসায়ের ঝুঁকি বণ্টিত হয়'। পাশাপাশি কাঙ্ক্ষিত মুনাফাও নিশ্চিত হয়। তাই বলা যায়, মি. রোহান তার দোকানে নানারকম পণ্যের সমাবেশ ঘটিয়ে ঝুঁকি বণ্টন ও কাঙ্ক্ষিত মুনাফা অর্জন করেন।"
        }
      ]
    },
    {
      "number": "2",
      "uddipok": "মি. গালিব দীর্ঘদিন কাপড় ব্যবসায়ের সাথে জড়িত। তিনি মাঝে মাঝে বিভিন্ন উৎস হতে স্বল্প সময়ের জন্য তহবিল সংগ্রহ করতেন। কিন্তু তিনি বর্তমানে তার ব্যবসায় সম্প্রসারণ করে গার্মেন্টস ব্যবসায় শুরু করার চিন্তা-ভাবনা করছেন এবং এজন্য তিনি একটি আর্থিক প্রতিষ্ঠানের মাধ্যমে ঢাকা হতে গার্মেন্টস ফ্যাক্টরির পুরাতন ৫০টি সেলাই মেশিন ১৫ বছরের জন্য নেওয়ার সিদ্ধান্ত গ্রহণ করেছেন।",
      "tag": "DB 24",
      "sub_questions": [
        {
          "label": "ক",
          "question": "তহবিল বিনিয়োগের মূল উদ্দেশ্য কী?",
          "explanation": "তহবিল বিনিয়োগের মূল উদ্দেশ্য হলো মুনাফা অর্জন।"
        },
        {
          "label": "খ",
          "question": "কোম্পানির তহবিল সংগ্রহের গুরুত্বপূর্ণ উৎসটি ব্যাখ্যা করো।",
          "explanation": "কোম্পানির তহবিল সংগ্রহের গুরুত্বপূর্ণ উৎসটি হলো শেয়ার বিক্রয়। শেয়ার হচ্ছে বড় অঙ্কের মূলধনের ক্ষুদ্র ক্ষুদ্র একক অংশ। শেয়ার ক্রয়ের মাধ্যমে 'ক্ষুদ্র বিনিয়োগকারীরা বিনিয়োগে আগ্রহী হয়। শেয়ার হলো অর্থায়নের মালিকানাভিত্তিক অভ্যন্তরীণ উৎস। পাবলিক লিমিটেড কোম্পানি বিভিন্ন রকম শেয়ার বিক্রি করে প্রতিষ্ঠানের অর্থায়ন করে।"
        },
        {
          "label": "গ",
          "question": "বর্তমানে মি. গালিব ব্যবসায়ের ক্ষেত্রে কোন ধরনের তহবিলের সহায়তায় আর্থিক সমস্যা সমাধানের চেষ্টা করছেন? ব্যাখ্যা করো।",
          "explanation": "বর্তমানে মি. গালিব ব্যবসায়ের ক্ষেত্রে লিজিং-এর সহায়তায় আর্থিক সমস্যা সমাধানের চেষ্টা করেন। লিজিং দীর্ঘমেয়াদি অর্থায়নের একটি বহিস্থ উৎস। এর মাধ্যমে প্রতিষ্ঠানে ব্যবহারের জন্য ব্যয়বহুল মেশিন, যন্ত্রপাতি, যানবাহন ইত্যাদি সরাসরি না কিনে লিজিং প্রতিষ্ঠান থেকে ভাড়া নেওয়া যায়। ছোট ও নতুন ব্যবসায়ের জন্য এ ধরনের অর্থায়ন উপযোগী। উদ্দীপকে কাপড় ব্যবসায়ের সাথে জড়িত মি. গালিব মাঝে মাঝে বিভিন্ন উৎস হতে স্বল্প সময়ের জন্য তহবিল সংগ্রহ করতেন। তিনি বর্তমানে তার ব্যবসায় সম্প্রসারণ করে গার্মেন্টস ব্যবসায় করতে চান। এজন্য তিনি একটি আর্থিক প্রতিষ্ঠানের মাধ্যমে ঢাকা হতে গার্মেন্টস ফ্যাক্টরির পুরাতন ৫০টি সেলাই মেশিন ১৫ বছরের জন্য নেওয়ার সিদ্ধান্ত গ্রহণ করেছেন তার এ কার্যক্রম অর্থায়নে লিজিং হিসেবে পরিচিত। এক্ষেত্রে তাকে উক্ত মেশিন ব্যবহারের জন্য নির্দিষ্ট ভাড়া দিতে হবে। তবে মেশিনের মালিকানা লিজিং কোম্পানিরই থাকবে। নতুন বা ছোট প্রতিষ্ঠান যাদের মূলধন কম তারা লিজিং-এর সহায়তায় আর্থিক সমস্যার সমাধান করতে পারে। এক্ষেত্রে লিজিং কোম্পানি লিজকৃত সম্পত্তির মেরামত ও রক্ষণাবেক্ষণ করে থাকে। তাই বলা যায়, উদ্দীপকে মি. গালিব লিজিং-এর মাধ্যমে দীর্ঘমেয়াদি অর্থসংস্থানের জন্য কাজ করছেন।"
        },
        {
          "label": "ঘ",
          "question": "ব্যবসায় সম্প্রসারণ করার জন্য মি. গালিবের অন্যান্য উৎসেরও শরণাপন্ন হওয়া প্রয়োজন- উত্তরের সপক্ষে যুক্তি দাও।",
          "explanation": "ব্যবসায় সম্প্রসারণে মি. গালিবকে লিজিং ছাড়াও ব্যাংক ঋণ ও নিজস্ব তহবিল ব্যবহারের প্রয়োজন হতে পারে বলে আমি মনে করি। ব্যবসায়িক উদ্দেশ্য অর্জনে স্বল্প, মধ্য ও দীর্ঘ-এ তিন মেয়াদে অর্থসংস্থান করা হয়ে থাকে। তবে ব্যবসায় সম্প্রসারণের ক্ষেত্রে দীর্ঘমেয়াদি অর্থসংস্থানের প্রয়োজন হয়। কারণ এক্ষেত্রে বড় আকারের মূলধনের প্রয়োজন হয়। উদ্দীপকে কাপড় ব্যবসায়ী মি. গালিব বিভিন্ন উৎস থেকে অল্প সময়ের জন্য অর্থ সংস্থান করতেন। বর্তমানে ব্যবসায় সম্প্রসারণের উদ্দেশ্যে তিনি গার্মেন্টস ব্যবসায় করতে চান। তাই তিনি একটি আর্থিক প্রতিষ্ঠানের মাধ্যমে ঢাকা হতে গার্মেন্টস ফ্যাক্টরির পুরাতন ৫০টি সেলাই মেশিন ১৫ বছরের জন্য নেওয়ার সিদ্ধান্ত গ্রহণ করেছেন। এখানে মূলত তিনি ফ্যাক্টরি চালানোর মেশিন ভাড়া নিতে চাচ্ছেন। মি. গালিব লিজিং-এর মাধ্যমে অর্থায়নের লক্ষ্যে কাজ করছেন। ব্যবসায় সম্প্রসারণে তার আরও অর্থের প্রয়োজন হবে। এক্ষেত্রে তিনি নগদ অর্থের চাহিদা মেটাতে ব্যাংক থেকে ঋণ নিতে পারেন। এছাড়াও তিনি নিজস্ব তহবিল ব্যবহার করতে পারেন। তাই বলা যায়, ব্যবসায় সম্প্রসারণ করার জন্য মি. গালিবের অন্যান্য উৎসের শরণাপন্ন হওয়া প্রয়োজন।"
        }
      ]
    },
    {
      "number": "3",
      "uddipok": "সুবর্ণের বাবা চাকরি হতে অবসর গ্রহণ করেছেন। তিনি 'ইকো ব্যাংক' হতে এক বছর পর ১০ লক্ষ টাকা পেতে চান। ব্যাংকের বার্ষিক সুদের হার ১২%। সুবর্ণ ১০ বছরের জন্য ১০ লক্ষ টাকা ব্যাংকে জমা রাখতে চায়। 'সাম্য ব্যাংক' বার্ষিক ১৫% হারে ৪০,৪৫,০০০ টাকা দিবে। অপরদিকে, 'শান্ত ব্যাংক' ১৪% হারে অর্ধ-বার্ষিক চক্রবৃদ্ধি সুদ প্রদানের প্রস্তাব দিয়েছে।",
      "tag": "DB 24",
      "sub_questions": [
        {
          "label": "ক",
          "question": "কোন ধরনের পদ্ধতিতে প্রতিবছর সুদ-আসলের ওপর সুদ ধার্য করে ভবিষ্যৎ মূল্য নির্ণয় করা হয়?",
          "explanation": "চক্রবৃদ্ধিকরণ পদ্ধতিতে প্রতিবছর সুদ-আসলের ওপর সুদ ধার্য করে ভবিষ্যৎ মূল্য নির্ণয় করা হয়।"
        },
        {
          "label": "খ",
          "question": "বাট্টাকরণ প্রক্রিয়াটি ব্যাখ্যা করো।",
          "explanation": "অর্থের বর্তমান মূল্য নির্ণয়ের প্রক্রিয়াকে বাট্টাকরণ বলে। বর্তমানে পাওয়া আর ভবিষ্যতে পাওয়া একই পরিমাণ অর্থ সমান মূল্য বহন করে না। এক্ষেত্রে ভবিষ্যৎ মূল্যের চাইতে বর্তমান মূল্য বেশি মূল্যবান। এজন্য ভবিষ্যতে যে অর্থ পাওয়া যাবে তা বর্তমান. মূল্যে রূপান্তর করে আর্থিক সিদ্ধান্ত নিতে হয়। আর বাট্টাকরণ প্রক্রিয়ায় ভবিষ্যৎ মূল্য থেকে বর্তমান মূল্য নির্ণয় করা হয়।"
        },
        {
          "label": "গ",
          "question": "সুবর্ণের বাবাকে 'ইকো ব্যাংকে' কত টাকা জমা রাখতে হবে? নির্ণয় করো।",
          "explanation": "সুবর্ণের বাবার 'ইকো ব্যাংকে' জমাকৃত টাকায় পরিমাণ নির্ণয়: দেওয়া আছে, ভবিষ্যৎ মূল্য, FV = ১০,০০,০০০ টাকা মেয়াদকাল, n = ১ বছর সুদের হার,.i = ১২% বা, ০.১২ আমরা জানি,   ∴ \\ \\therefore   ∴ সুবর্ণের বাবাকে 'ইকো ব্যাংকে' ৮,৯২,৮৫৭.১৪২৯ টাকা জমা রাখতে হবে। উত্তর: ৮,৯২,৮৫৭.১৪২৯ টাকা।"
        },
        {
          "label": "ঘ",
          "question": "কোন ব্যাংকের প্রস্তাব গ্রহণ করা সুবর্ণের জন্য লাভজনক হবে- তা গাণিতিকভাবে বিশ্লেষণ করো।",
          "explanation": "সুবর্ণের জন্য লাভজনক ব্যাংক নির্ণয় করতে 'শান্ত ব্যাংকের' ভবিষ্যৎ মূল্য নির্ণয় করতে হবে। দেওয়া আছে, বর্তমান মূল্য, PV = ১০,০০,০০০ টাকা মেয়াদকাল, n = ১০ বছর সুদের হার, i = ১৪% বা, ০.১৪ বছরে চক্রবৃদ্ধির সংখ্যা, m = ২ বার = ১০,০০,০০০ × ৩.৮৬৯৬৮৪৪৬২ = ৩৮,৬৯,৬৮৪.৪৬২ টাকা ∴ সুবর্ণ 'শান্ত ব্যাংকে' টাকা জমা রাখলে মেয়াদ শেষে ৩৮,৬৯,৬৮৪.৪৬২ টাকা পাবে। অপরদিকে, 'সাম্য ব্যাংকে' জমা রাখলে পাবে ৪০,৪৫,০০০ টাকা। অর্থাৎ, মেয়াদান্তে 'সাম্য ব্যাংক' থেকে (৪০,৪৫,০০০ - ৩৮,৬৯,৬৮৪.৪৬২) = ১,৭৫,৩১৫.৫৩৮ টাকা বেশি পাবে। তাই বলা যায়, 'সাম্য ব্যাংকের' প্রস্তাব গ্রহণ করা সুবর্ণের জন্য লাভজনক হবে।"
        }
      ]
    },
    {
      "number": "4",
      "uddipok": "তিলোত্তমা বিবিএ পড়ালেখার পাশাপাশি বিভিন্ন প্রকল্পে বিনিয়োগ করেছেন। তিনি নিচের দু'টি প্রকল্পের কোনটিতে বিনিয়োগ করবেন তা নিয়ে ভাবছেন। প্রকল্প দু'টির আয়ের হার ছিল নিম্নরূপঃ",
      "tag": "DB 24",
      "sub_questions": [
        {
          "label": "ক",
          "question": "ঝুঁকি কী?",
          "explanation": "প্রকৃত ফলাফল প্রত্যাশিত ফলাফল থেকে ভিন্ন হওয়ার আশঙ্কাকেই ঝুঁকি বলে।"
        },
        {
          "label": "খ",
          "question": "আর্থিক ঝুঁকি কীভাবে পরিহার করা যায়? ব্যাখ্যা করো।",
          "explanation": "অভ্যন্তরীণ উৎস থেকে তহবিল সংগ্রহের মাধ্যমে আর্থিক ঝুঁকি পরিহার করা যায়। বহিস্থ উৎস তথা ঋণ মূলধন ব্যবহার করলে সুদ ও উক্ত অর্থ পরিশোধে প্রতিষ্ঠান বাধ্য থাকে। কোনো কারণে প্রতিষ্ঠান এ দায় পরিশোধে ব্যর্থ হলে আর্থিক ঝুঁকির সৃষ্টি হয়। অন্যদিকে, অভ্যন্তরীণ উৎস যেমন: মালিকের মূলধন, শেয়ার, অবণ্টিত মুনাফা ইত্যাদি থেকে অর্থায়ন করা হলে মুনাফা বণ্টন বাধ্যতামূলক নয়। ফলে আর্থিক ঝুঁকির আশঙ্কা থাকেনা।"
        },
        {
          "label": "গ",
          "question": "আদর্শবিচ্যুতি ব্যবহার করে প্রকল্প-১ এর ঝুঁকি পরিমাপ করো।",
          "explanation": "আদর্শ বিচ্যুতি ব্যবহার করে প্রকল্প-১ এর ঝুঁকি পরিমাপ: প্রকল্প-১ এর আদর্শ বিচ্যুতি নির্ণয়: ∴ \\therefore ∴ আদর্শ বিচ্যুতি = ১১৮ = =\\sqrt{১ ১ ৮}= = ১১৮ ​ = ১০.৮৬% (প্রায়)। ∴ \\therefore ∴ প্রকল্প-১ এর আদর্শ বিচ্যুতি ১০.৮৬%। উত্তর: ১০.৮৬% (প্রায়)।"
        },
        {
          "label": "ঘ",
          "question": "তিলোত্তমা কোন প্রকল্পটিতে বিনিয়োগ করলে মুনাফা বেশি করতে পারবেন? আদর্শ বিচ্যুতির মাধ্যমে সিদ্ধান্ত দাও।",
          "explanation": "তিলোত্তমা কোন প্রকল্পটিতে বিনিয়োগ করলে মুনাফা বেশি করতে পারবেন তা জানার জন্য প্রকল্প-২ এরও আদর্শ বিচ্যুতি নির্ণয় করতে হবে। প্রকল্প-২ এর আদর্শ বিচ্যুতি নির্ণয়: উদ্দীপকে প্রকল্প-১ এর আদর্শ বিচ্যুতি ১০.৮৬% ('গ' থেকে পাওয়া)। অপরদিকে, প্রকল্প-২ এর আদর্শ বিচ্যুতি ৯.৮৩%। আমরা জানি, আদর্শ বিচ্যুতির বড় মান বেশি ঝুঁকি নির্দেশ করে। আর ছোট মান কম ঝুঁকি নির্দেশ করে। সুতরাং, প্রকল্প-১ বেশি ঝুঁকিপূর্ণ। কিন্তু ঝুঁকি ও মুনাফার মধ্যে ধনাত্মক সম্পর্ক বিদ্যমান। ঝুঁকিপূর্ণ প্রকল্পে মুনাফাও বেশি হয়। তাই বলা যায়, মিসেস তিলোত্তমা প্রকল্প-১ এ বিনিয়োগ করলে বেশি মুনাফা পাবেন।"
        }
      ]
    },
    {
      "number": "5",
      "uddipok": "জনাব ওয়াসিফ 'রংপুর হাউজিং লিমিটেড'-এর একজন আর্থিক ব্যবস্থাপক। তিনি একটি নতুন প্রকল্পে বিনিয়োগের চিন্তাভাবনা করছেন। উক্ত প্রকল্পের প্রাথমিক বিনিয়োগ ২৫,০০,০০০ টাকা। উক্ত প্রকল্প হতে প্রথম থেকে পঞ্চম বছর পর্যন্ত অবচয় ও করপূর্ব মুনাফা যথাক্রমে ৫,০০,০০০ টাকা, ৭,০০,০০০ টাকা, ৮,০০,০০০ টাকা, ৯,০০,০০০ টাকা ও ১২,০০,০০০ টাকা পাওয়া যাবে। কর হার ২০%।",
      "tag": "DB 24",
      "sub_questions": [
        {
          "label": "ক",
          "question": "মূলধন বাজেটিং প্রক্রিয়ায় মূলধন খরচ কী হিসেবে ব্যবহার করা হয়?",
          "explanation": "মূলধন বাজেটিংপ্রক্রিয়ায় মূলধন খরচ বাট্টার হার হিসেবে ব্যবহার করা হয়।"
        },
        {
          "label": "খ",
          "question": "মূলধন বাজেটিং অনুমাননির্ভর কেন? ব্যাখ্যা করো।",
          "explanation": "অনুমানের ওপর ভিত্তি করে মূলধন বাজেটিং করা হয় বলে মূলধন বাজেটিং অনুমান নির্ভর। একটি স্থায়ী সম্পত্তি যেমন: কারখানার জন্য একটি মেশিন ক্রয় বিভিন্ন বিষয়ের ওপর নির্ভর করে। উদাহরণস্বরূপ বলা যায়- ঐ মেশিন থেকেউৎপাদিত পণ্যের ভবিষ্যৎ মূল্য, পণ্যের পরিমাণ, পণ্যের উৎপাদন খরচ ইত্যাদি। ভবিষ্যতের এই তথ্য-উপাত্ত অনুমানের ভিত্তিতে যাচাই করা হয়,যা বাস্তবসম্মত নাও হতে পারে।"
        },
        {
          "label": "গ",
          "question": "রংপুর হাউজিং লিমিটেড-এর গড় মুনাফার হার নির্ণয় করো।",
          "explanation": "রংপুর হাউজিং লিমিটেড-এর গড় মুনাফার হার নির্ণয়: ∴ রংপুর হাউজ লিমিটেড-এর গড় মুনাফার হার ২০.৪৮%. উত্তর: ২০.৪৮%।"
        },
        {
          "label": "ঘ",
          "question": "কোম্পানির ব্যবস্থাপনা কর্তৃপক্ষ কর্তৃক পে-ব্যাক সময় কত বছর হবে? গাণিতিকভাবে বিশ্লেষণ করো।",
          "explanation": "রংপুর হাউজিং লিমিটেড-এর পে-ব্যাক সময় নির্ণয়: ∴ \\therefore ∴ পে-ব্যাক সময় = = = ৩ বছর +  ৬,০০,০০০   ৮,২০,০০০  +\\frac{\\text { ৬,০০,০০০ }}{\\text { ৮,২০,০০০ }} +   ৮ , ২০ , ০০০     ৬ , ০০ , ০০০   ​ বছর = ৩.৭৩ বছর ∴ কোম্পানির ব্যবস্থাপনা কর্তৃপক্ষ কর্তৃক পে-ব্যাক সময় হবে ৩.৭৩ বছর। উত্তর: ৩.৭৩ বছর।"
        }
      ]
    },
    {
      "number": "6",
      "uddipok": "'মালিহা এ্যান্ড আনিশা' কোম্পানি লিমিটেড-এর সাধারণ শেয়ার মূলধন ১৫০ কোটি টাকা, ঋণ মূলধন ১৫০ কোটি টাকা ও অগ্রাধিকার শেয়ার মূলধন ১০० কোটি টাকা। ঋণকৃত মূলধনের সুদের হার ১২% ও অগ্রাধিকার শেয়ারের লভ্যাংশের হার ৯%। সাধারণ শেয়ার ও অগ্রাধিকার শেয়ারের বাজারমূল্য যথাক্রমে ২৫০ টাকা ও ১২০ টাকা। কোম্পানি এ বছর সাধারণ শেয়ার মালিকদের প্রতি শেয়ারে ১২ টাকা লভ্যাংশ প্রদান করেছে এবং অতীতে কোম্পানি কর্তৃক প্রদত্ত লভ্যাংশ ৫% হারে বৃদ্ধি পেয়েছে। কর হার ৪০%",
      "tag": "DB 24",
      "sub_questions": [
        {
          "label": "ক",
          "question": "মূলধন ব্যয় কী?",
          "explanation": "বিভিন্ন উৎস থেকে সংগৃহীত তহবিলের ব্যয়কে মূলধন ব্যয় বলে।"
        },
        {
          "label": "খ",
          "question": "মূলধন মিশ্রণ বলতে কী বোঝায়?",
          "explanation": "প্রতিষ্ঠানের মূলধন কাঠামোতে শেয়ার মূলধন ও ঋণ মূলধনের সংমিশ্রণকে মূলধন মিশ্রণ বলে। প্রতিষ্ঠান দীর্ঘমেয়াদি সিদ্ধান্ত বাস্তবায়নের জন্য প্রয়োজনীয় অর্থ সাধারণত দীর্ঘমেয়াদি তহবিলের উৎস থেকে সংগ্রহ করে। এসব দীর্ঘমেয়াদি তহবিলের মধ্যে ঋণ মূলধন, অগ্রাধিকার শেয়ার মূলধন, সাধারণ শেয়ার মূলধন এবং -সংরক্ষিত আয় অন্যতম। প্রতিষ্ঠানের মোট মূলধনে এ উৎসগুলোর সংমিশ্রণকেই মূলধন মিশ্রণ বলা হয়।"
        },
        {
          "label": "গ",
          "question": "'মালিহা এ্যান্ড আনিশা' কোম্পানি লিমিটেড-এর সাধারণ শেয়ার মূলধন ব্যয় নির্ণয় করো।",
          "explanation": "'মালিহা এ্যান্ড আনিশা' কোম্পানি লিমিটেড-এর সাধারণ শেয়ার মূলধন ব্যয় নির্ণয়: দেওয়া আছে, লভ্যাংশ, D。 = ১২ টাকা লভ্যাংশ বৃদ্ধির হার, g = ৫% বা ০.০৫ ∴ \\therefore ∴ লভ্যাংশ, D 1 = D 0 ( ১ + g ) = ১২ ( ১ + ০ . ০৫ ) = ১২ . ৬০ \\mathrm{D}_{1}=\\mathrm{D}_{0}(১+\\mathrm{g})=১ ২(১+০ . ০ ৫)=১ ২ . ৬ ০ D 1 ​ = D 0 ​ ( ১ + g ) = ১২ ( ১ + ০ . ০৫ ) = ১২ . ৬০ টাকা শেয়ার মূল্য, P ∘ = \\mathrm{P}_{\\circ}= P ∘ ​ = ২৫০ টাকা আমরা জানি, সাধারণ  শেয়ার মূলধন ব্যয়,  K e = ( D ১ P 0 + g ) ×  ১০০  = (  ১২.৬০  2 ৫০ + 0.0 ৫ ) × 200 \\text { শেয়ার মূলধন ব্যয়, } \\begin{aligned} \\mathrm{K}_{\\mathrm{e}} & =\\left(\\frac{\\mathrm{D}_{১}}{\\mathrm{P}_{0}}+\\mathrm{g}\\right) \\times \\text { ১০০ } \\\\ & =\\left(\\frac{\\text { ১২.৬০ }}{2 ৫ ০}+0.0 ৫\\right) \\times 200 \\end{aligned}   শেয়ার   মূলধন   ব্যয় ,  K e ​ ​ = ( P 0 ​ D ১ ​ ​ + g ) ×   ১০০   = ( 2 ৫০   ১২ . ৬০   ​ + 0.0 ৫ ) × 200 ​ = ০.১০০৪ × ১০০ = ১০.০৪% ∴ 'মালিহা এ্যান্ড আনিশা' কোম্পানি লিমিটেড-এর সাধারণ শেয়ার মূলধন ব্যয় ১০.০৪%। উত্তর: ১০.০৪%।"
        },
        {
          "label": "ঘ",
          "question": "গড় মূলধন ব্যয় নির্ণয় করে প্রতিষ্ঠানটির মূলধন খরচ বিশ্লেষণ করো।",
          "explanation": "'মালিহা এ্যান্ড আনিশা' কোম্পানি লিমিটেড-এর গড় মূলধন ব্যয় নির্ণয়: দেওয়া আছে, ঋণকৃত মূলধনের ব্যয় = ১২% বা ০.১২ কর হার = ৪০% বা ০.৪০ কর সমন্বয়কৃত ঋণ মূলধন ব্যয়, K d =  ঋণের সুদের হার  ( ১ −  কর হার  ) × ১০০ = ০ . ১২ ( ১ − ০ . ৪০ ) × ১০০ = ৭ . ২০ % \\begin{aligned} K_{d} & =\\text { ঋণের সুদের হার }(১-\\text { কর হার }) \\times ১ ০ ০ \\\\ & =০ . ১ ২(১-০ . ৪ ০) \\times ১ ০ ০=৭ . ২ ০ \\% \\end{aligned} K d ​ ​ =   ঋণের   সুদের   হার   ( ১ −   কর   হার   ) × ১০০ = ০ . ১২ ( ১ − ০ . ৪০ ) × ১০০ = ৭ . ২০ % ​ সাধারণ শেয়ার মূলধন ব্যয়, K c = \\mathrm{K}_{\\mathrm{c}}= K c ​ = ১০.০৪% [‘গ’ থেকে পাওয়া] অগ্রাধিকার শেয়ার মূলধন ব্যয়, K p =  লভ্যাংশ   বাজারমূল্য  ×  ১০০  =  ১০০  ×  ৯%   ১২০  ×  ১০০  = ৯ ১২০ × ১০০ = ৭ . ৫০ % \\mathrm{K}_{\\mathrm{p}}=\\frac{\\text { লভ্যাংশ }}{\\text { বাজারমূল্য }} \\times \\text { ১০০ }=\\frac{\\text { ১০০ } \\times \\text { ৯\\% }}{\\text { ১২০ }} \\times \\text { ১০০ }=\\frac{৯}{১ ২ ০} \\times ১ ০ ০=৭ . ৫ ০ \\% K p ​ =   বাজারমূল্য     লভ্যাংশ   ​ ×   ১০০   =   ১২০     ১০০   ×   ৯ %  ​ ×   ১০০   = ১২০ ৯ ​ × ১০০ = ৭ . ৫০ % [নোট: উদ্দীপকে অগ্রাধিকার শেয়ারের অভিহিত মূল্য দেওয়া না থাকায় ১০০ টাকা ধরে নেওয়া হলো।] মোট মূলধন = ( ১৫০ + ১৫০ + ১০০ ) = ৪০০ =(১ ৫ ০+১ ৫ ০+১ ০ ০)=৪ ০ ০ = ( ১৫০ + ১৫০ + ১০০ ) = ৪০০ কোটি + টাকা সাধারণ শেয়ার মূলধনের ভার, W e =  ১৫০  ৪০০ = ০ . ৩৭৫ \\mathrm{W}_{\\mathrm{e}}=\\frac{\\text { ১৫০ }}{৪০০}=০ . ৩ ৭ ৫ W e ​ = ৪০০   ১৫০   ​ = ০ . ৩৭৫ ঋণ মূলধনের ভার, W d =  ১৫০  ৪০০ = ০ . ৩৭৫ \\mathrm{W}_{\\mathrm{d}}=\\frac{\\text { ১৫০ }}{৪০০}=০ . ৩ ৭ ৫ W d ​ = ৪০০   ১৫০   ​ = ০ . ৩৭৫ অগ্রাধিকার শেয়ার মূলধনের ভার, W p =  ১০০  ৪০০ = 0. ২৫ \\mathrm{W}_{\\mathrm{p}}=\\frac{\\text { ১০০ }}{৪০০}=0 . ২ ৫ W p ​ = ৪০০   ১০০   ​ = 0. ২৫ আমরা জানি, গড় মূলধন ব্যয়, W A C C = ( W e K e + W d K d + W p K p ) \\mathrm{WACC}=\\left(\\mathrm{W}_{\\mathrm{e}} \\mathrm{K}_{\\mathrm{e}}+\\mathrm{W}_{\\mathrm{d}} \\mathrm{K}_{\\mathrm{d}}+\\mathrm{W}_{\\mathrm{p}} \\mathrm{K}_{\\mathrm{p}}\\right) WACC = ( W e ​ K e ​ + W d ​ K d ​ + W p ​ K p ​ ) = (০.৩৭৫ × ১০.০৪) + (০.৩৭৫ × ৭.২০) + (০.২৫ × ৭.৫০) = (৩.৭৬৫ + ২.৭০ + ১.৮৭৫) = ৮.৩৪% 'মালিহা অ্যান্ড আনিশা' কোম্পানি লিমিটেড-এর গড় মূলধন ব্যয় ৮.৩৪%, যা ঋণ মূলধন ব্যয় ও অগ্রাধিকার মূলধন ব্যয়ের থেকে বেশি হলেও সাধারণ শেয়ার মূলধন ব্যয়ের চেয়ে কম।"
        }
      ]
    },
    {
      "number": "7",
      "uddipok": "রিচিতা একজন চাকরিজীবী। তিনি প্রতি মাসে ৭ তারিখের মধ্যে ৫,০০০ টাকা করে ১০ বছরের জন্য ব্যাংকে জমা রাখেন। তিনি ভেবেছেন ১০ বছর পরে প্রাপ্ত টাকা একটি ব্যাংকে এককালীন ৫ বছরের জন্য জমা রাখবেন এবং নির্দিষ্ট সময় শেষে বেশ কিছু মুনাফা পাবেন।",
      "tag": "DB 24",
      "sub_questions": [
        {
          "label": "ক",
          "question": "ব্যাংক হিসাবের অন্যতম উদ্দেশ্য কী?",
          "explanation": "আমানতকারীর অর্থ নিরাপদে সংরক্ষণ করা ব্যাংক হিসাবের অন্যতম উদ্দেশ্য।"
        },
        {
          "label": "খ",
          "question": "ব্যাংকে বিভিন্ন প্রকার হিসাব খোলার ব্যবস্থা রাখা হয় কেন? ব্যাখ্যা করো।",
          "explanation": "গ্রাহকদের চাহিদা, ধরন ভিন্ন হওয়ায় ব্যাংক বিভিন্ন প্রকার হিসাব খোলার ব্যবস্থা রাখে। ব্যাংকের একটি প্রধান কাজ হলো আমানত সংগ্রহ করা। তবে গ্রাহকের ধরন ভিন্ন হয়ে থাকে। তাদের জীবিকার ধরন, প্রয়োজন, সময়, অবস্থান, লেনদেন ভিন্ন ভিন্ন হয়। ফলে ব্যাংক বিভিন্ন প্রকার হিসাবের মাধ্যমে সব ধরনের গ্রাহকদের আকৃষ্ট করে।"
        },
        {
          "label": "গ",
          "question": "রিচিতার প্রথম ব্যাংক হিসাবটি কোন ধরনের? ব্যাখ্যা করো।",
          "explanation": "উদ্দীপকের রিচিতার প্রথম ব্যাংক হিসাবটি হলো ডিপোজিট পেনশন স্কিম হিসাব। এ হিসাবের মাধ্যমে প্রতি মাসে নির্দিষ্ট সময়ের মধ্যে নির্দিষ্ট পরিমাণ টাকা জমা দিতে হয়। এভাবে দীর্ঘমেয়াদে টাকা রাখা হয়। মেয়াদ শেষে সুদসহ আসল টাকা ফেরত দেওয়া হয়। উদ্দীপকে রিচিতা একজন চাকরিজীবী। তিনি ব্যাংকে প্রতি মাসের ৭ তারিখের মধ্যে ৫,০০০ টাকা জমা রাখেন। তিনি ১০ বছরের জন্য অর্থ জমা রাখেন। রিচিতার হিসাবটির বৈশিষ্ট্য হলো নির্দিষ্ট পরিমাণ অর্থ জমাদান। তিনি নির্দিষ্ট মেয়াদ পর্যন্ত টাকা জমা করবেন এবং মেয়াদ শেষে সুদসহ এককালীন উত্তোলন করবেন। এই বৈশিষ্ট্যটি শুধু ডিপোজিট পেনশন স্কিম হিসাবের সাথে সাদৃশ্যপূর্ণ। তাই বলা যায়, রিচিতা ডিপোজিট পেনশন স্কিম হিসাব পরিচালনা করছেন।"
        },
        {
          "label": "ঘ",
          "question": "১০ বছর পরে রিচিতা কোন ধরনের ব্যাংক হিসাবে টাকা জমা রাখলে অধিক লাভবান হবেন বলে তুমি মনে করো? যুক্তি দাও।",
          "explanation": "১০ বছর পর রিচিতা স্থায়ী হিসাবে টাকা জমা রাখলে বেশি লাভবান হবেন বলে আমি মনে করি। স্থায়ী হিসাব একটি নির্দিষ্ট সময়ের জন্য খোলা হয়। এই হিসাবে সাধারণত ১ মাস, ৩ মাস, ৬ মাস, ১ বছর, ২ বছর, ৫ বছর ইত্যাদি মেয়াদের জন্য টাকা জমা রাখা হয়। এ হিসাবে ব্যাংক উচ্চ হারে সুদ দেয়। অলস অর্থ জমা রাখার জন্য এ হিসাব উপযোগী। উদ্দীপকে রিচিতা একজন চাকরিজীবী। তিনি প্রতি মাসে ৫,০০০ টাকা করে ১০ বছরের জন্য জমা রাখেন। ১০ বছর শেষে তিনি লাভসহ বড় অঙ্কের টাকা পাবেন। তখন তিনি এই টাকা ৫ বছরের জন্য অন্য একটি অধিক লাভজনক ব্যাংক হিসাবে রাখার চিন্তা করছেন। স্থায়ী হিসাবে গ্রাহক অলস টাকা দীর্ঘমেয়াদে রাখে। ফলে এ হিসাবের টাকা ব্যাংক দীর্ঘমেয়াদে বিনিয়োগ করতে পারে। এতে ব্যাংক প্রচুর মুনাফা অর্জন করে। তাই ব্যাংক এ হিসাবের গ্রাহকদের উচ্চ হারে সুদ দিতে সক্ষম। উদ্দীপকে রিচিতাও পরবর্তীতে অধিক মুনাফা পেতে ইচ্ছুক। তাই আমি মনে করি, উচ্চ সুদের আশায় তার ১০ বছর পর প্রাপ্ত অর্থ স্থায়ী হিসাবে জমা রাখা যুক্তিযুক্ত।"
        }
      ]
    },
    {
      "number": "8",
      "uddipok": "মি. সিয়ামের 'A' ব্যাংকে একটি হিসাব আছে। তিনি তার পাওনাদার মুহতাসিনকে ১ লক্ষ টাকার একটি চেক দিয়েছেন। মুহতাসিন 'A' ব্যাংকে চেকের অর্থ উত্তোলন করতে আসলে ব্যাংক কর্মকর্তা চেকের অর্থ নগদে পরিশোধ না করে ব্যাংক হিসাবের মাধ্যমে উপস্থাপন করতে বললেন।",
      "tag": "DB 24",
      "sub_questions": [
        {
          "label": "ক",
          "question": "চেক কী?",
          "explanation": "আমানতকারী কর্তৃক ব্যাংকের ওপর লিখিত আদেশকে চেক বলে।"
        },
        {
          "label": "খ",
          "question": "ব্যাংক তার আমানতকারীর জমাকৃত টাকা চাহিবামাত্র ফেরত দিতে বাধ্য থাকে কেন? ব্যাখ্যা করো।",
          "explanation": "চাহিবামাত্র ফেরত দেওয়া। ব্যাংক হিসাব খোলার মধ্য দিয়ে আইনগতভাবে ব‍্যাংক ও গ্রাহকের মধ্যে একটি চুক্তিবদ্ধ সম্পর্কের সৃষ্টি হয়। এতে করে ব্যাংক ও গ্রাহক, দুই পক্ষেরই কিছু অধিকার ও দায়িত্বের সৃষ্টি হয়। চুক্তির কারণে ব্যাংক তার গ্রাহকের আমানতকৃত অর্থ চাহিবামাত্র গ্রাহককে ফেরত দিতে বাধ্য থাকে।"
        },
        {
          "label": "গ",
          "question": "উদ্দীপকে প্রদত্ত চেকটি কোন ধরনের চেক? ব্যাখ্যা কর।",
          "explanation": "উদ্দীপকে প্রদত্ত চেকটি হলো দাগকাটা চেক। বাহক বা হুকুম চেকের উপরিভাগে বাম কোণায় আড়াআড়িভাবে দুইটি সমান্তরাল দাগ টেনে দেওয়া হলে তাকে দাগকাটা চেক বলা হয়। এ ধরনের চেকের অর্থ নগদে উত্তোলন না করে কোনো হিসাবে জমা দিয়ে টাকা উত্তোলন করতে হয়। উদ্দীপকে মি. সিয়ামের 'A' ব্যাংকে একটি হিসাব আছে। তিনি তার পাওনাদারকে ১ লক্ষ টাকার চেক দিয়েছেন। পাওনাদার 'A' ব্যাংকে চেকের অর্থ উত্তোলন করতে আসলে ব্যাংক কর্মকর্তা চেকের অর্থ পরিশোধ না করে ব্যাংক হিসাবের মাধ্যমে উপস্থাপনা করতে বললেন। উদ্দীপকের চেকটির সাথে দাগকাটা চেকের বৈশিষ্ট্য সামঞ্জস্যপূর্ণ। দাগকাটা চেকের অর্থ নগদে উত্তোলন করা যায় না। বরং কোনো হিসাবে জমা দিয়ে টাকা উত্তোলন করতে হয়। তাই বলা যায়, উদ্দীপকে প্রদত্ত চেকটি হলো দাগকাটা চেক।"
        },
        {
          "label": "ঘ",
          "question": "নিরাপত্তার ক্ষেত্রে উদ্দীপকের চেকটি অন্যান্য চেকের তুলনায় বেশি গুরুত্বপূর্ণ কেন? মতামত দাও।",
          "explanation": "নিরাপত্তার ক্ষেত্রে দাগকাটা চেক অন্যান্য চেকের তুলনায় বেশি গুরুত্বপূর্ণ। দাগকাটা চেকের অর্থ ব্যাংক নগদে পরিশোধ করে না। ব্যাংক হিসাবে চেক জমা দেওয়ার মাধ্যমে এই চেকের টাকা উত্তোলন করা যায়। লেনদেনের ক্ষেত্রে এই ধরনের চেক অপেক্ষাকৃত বেশি নিরাপদ। উদ্দীপকে মি. সিয়াম তার পাওনাদার মুহতাসিনকে ১ লক্ষ টাকার চেক দিয়েছেন। মুহতাসিন সিয়ামের হিসাব থেকে চেকের অর্থ উত্তোলন করতে আসে। ব্যাংক কর্মকর্তা চেকের অর্থ পরিশোধ না করে ব্যাংক হিসাবের মাধ্যমে উপস্থাপন করতে বললেন। বাহক চেক বা হুকুম চেকের চেয়ে দাগকাটা চেক অধিক নিরাপদ। দাগকাটা চেক চুরি বা হারিয়ে গেলেও প্রাপকের দুশ্চিন্তার কারণ হয় না। দাগকাটা চেকে উল্লিখিত হিসাব ব্যতীত অন্য কোনো হিসাবে অর্থ স্থানান্তর করা হয় না। কিন্তু বাহক চেকের অর্থ চেক বহনকারী যেকোনো ব্যক্তি উত্তোলন করতে পারে। আবার, হুকুম চেকের অর্থ উত্তোলন করতে ব্যাংক হিসাবের প্রয়োজন হয় না। তাই বলা যায়, দাগকাটা চেক নিরাপত্তার ক্ষেত্রে অন্যান্য চেকের তুলনায় বেশি গুরুত্বপূর্ণ।"
        }
      ]
    },
    {
      "number": "9",
      "uddipok": "বিশিষ্ট চামড়াজাত পণ্য ব্যবসায়ী জেসান একটি নতুন কারখানা স্থাপন করেন। কারখানাটির জন্য জাপান থেকে বিভিন্ন যন্ত্রাংশ ক্রয়ের ক্ষেত্রে 'ক' ব্যাংক জনাব জেসানের পক্ষ থেকে অগ্রিম অর্থ প্রদানের ব্যবস্থা করে। ব্যাংকটির শাখা প্রত্যেক জেলায় রয়েছে এবং প্রধান কার্যালয় ঢাকায় অবস্থিত।",
      "tag": "DB 24",
      "sub_questions": [
        {
          "label": "ক",
          "question": "অক্সফোর্ড ডিকশনারির মতে ব্যাংক কী?",
          "explanation": "অক্সফোর্ড ডিকশনারির মতে, ব্যাংক হচ্ছে অর্থ জমা, তোলা এবং ঋণ দেওয়ার একটি নিরাপদ প্রতিষ্ঠান।"
        },
        {
          "label": "খ",
          "question": "মুদ্রাকে ব্যাংক ব্যবস্থার জননী বলা হয় কেন? ব্যাখ্যা করো।",
          "explanation": "মুদ্রাকে ঘিরে ব্যাংক ব্যবস্থা গড়ে ওঠায় মুদ্রাকে ব্যাংক ব্যবস্থার জননী বলা হয়। সভ্যতা বিকাশের সাথে সাথে মানুষের সামাজিক বন্ধন ও অর্থনৈতিক কর্মকাণ্ড বাড়ে। ফলে মানুষের মধ্যে লেনদেন এবং বিনিময় সৃষ্টি হয়। পাশাপাশি বিনিময়ের মাধ্যম হিসেবে মুদ্রা প্রচলিত হয়। এই মুদ্রা প্রচলনের পরপরই ব্যাংক ব্যবস্থার প্রয়োজনীয়তা দেখা দেয়। এজন্য মুদ্রাকে ব্যাংক ব্যবস্থার জননী বলা হয়।"
        },
        {
          "label": "গ",
          "question": "কার্যভিত্তিক শ্রেণিকরণ অনুযায়ী 'ক' ব্যাংক কোন ধরনের ব্যাংক? ব্যাখ্যা করো।",
          "explanation": "কার্যভিত্তিক শ্রেণিকরণ অনুযায়ী 'ক' ব্যাংকটি বাণিজ্যিক ব্যাংক। মুনাফা অর্জনের উদ্দেশ্যে এ ব্যাংক জনগণের সঞ্চিত অর্থ আমানত হিসেবে গ্রহণ করে। উক্ত আমানত হতে ব্যক্তিগত ও ব্যবসায়িক প্রয়োজনে ঋণগ্রহীতাদের ঋণ প্রদান করে। এটিই বাণিজ্যিক ব্যাংকের প্রধান কাজ। বাণিজ্যিক ব্যাংক একটি মুনাফাভিত্তিক আর্থিক প্রতিষ্ঠান, যা অর্থের লেনদেন ও আদান-প্রদানের মাধ্যমে মুনাফা অর্জন করে। এ 'ব্যাংককে অর্থ বাজারের মধ্যমণিও বলা হয়ে থাকে। উদ্দীপকে বিশিষ্ট চামড়াজাত পণ্য ব্যবসায়ী জেসান একটি নতুন কারখানা স্থাপন করেন। কারখানাটির জন্য জাপান থেকে বিভিন্ন যন্ত্রাংশ ক্রয়ের প্রয়োজন হয়। এক্ষেত্রে 'ক' ব্যাংক জনাব জেসানের পক্ষ থেকে অগ্রিম অর্থ প্রদানের ব্যবস্থা করে। ব্যাংকটির শাখা প্রত্যেক জেলায় রয়েছে এবং প্রধান কার্যালয় ঢাকায় অবস্থিত। বর্তমানে বাংলাদেশে অবস্থিত প্রতিটি বাণিজ্যিক ব্যাংকের শাখা প্রায় প্রতিটি জেলায় রয়েছে। এসব ব্যাংকসমূহ গ্রাহকদের বিভিন্ন প্রকার সেবা দিয়ে যাচ্ছে। যেমন: আমানত গ্রহণ ও উত্তোলন, অর্থ স্থানান্তর, বিল পরিশোধ, ডেবিট ও ক্রেডিট কার্ড সেবা ইত্যাদি। তাই বলা যায়, কার্যভিত্তিক শ্রেণিকরণ অনুযায়ী 'ক' ব্যাংকটি হলো একটি বাণিজ্যিক ব্যাংক।"
        },
        {
          "label": "ঘ",
          "question": "জনাব জেসানের যন্ত্রাংশ ক্রয়ে 'ক' ব্যাংকের গৃহীত পদক্ষেপের গুরুত্ব বিশ্লেষণ করো।",
          "explanation": "জনাব জেসানের যন্ত্রাংশ ক্রয়ে আমদানি-রপ্তানি অনিশ্চয়তা দূরীকরণে 'ক' ব্যাংকের গৃহীত পদক্ষেপের গুরুত্ব অনেক। বৈদেশিক বাণিজ্যের ক্ষেত্রে প্রত্যয়পত্র ইস্যু, বৈদেশিক বিনিময়, মূল্য পরিশোধ বা আদায়ে বাণিজ্যিক ব্যাংকের গুরুত্ব অপরিসীম। ব্যাংকের এ সেবার মাধ্যমে রপ্তানিকারকের অর্থ প্রাপ্তির অনিশ্চয়তা দূর হয়। এছাড়া আমদানিকারকের সঠিক পণ্য প্রাপ্তির বিষয়টিও নিশ্চিত হয়। উদ্দীপকে জেসান একজন চামড়াজাত পণ্য ব্যবসায়ী। তিনি চামড়াজাত পণ্য উৎপাদনের জন্য নতুন কারখানা স্থাপন করেন। এক্ষেত্রে যন্ত্রাংশ ক্রয়ে 'ক' ব্যাংক জনাব জেসানের পক্ষ থেকে অগ্রিম অর্থ প্রদানের ব্যবস্থা নেয়। মূলত 'ক' ব্যাংকটি জনাব জেসানের পক্ষ থেকে রপ্তানিকারককে নিশ্চয়তা প্রদান করে। বৈদেশিক বাণিজ্যে আমদানিকারক ও রপ্তানিকারকের মধ্যে দূরত্ব, মুদ্রার ভিন্নতাসহ বিভিন্ন বাধার সৃষ্টি হয়। এছাড়া আমদানিকারক ও রপ্তানিকারক একে অপরের পরিচিত না হওয়ায় তারা অর্থ ও পণ্য প্রাপ্তির অনিশ্চয়তায় ভোগে। এক্ষেত্রে ব্যাংক আমদানিকারকের প্রতিনিধি হিসেবে কাজ করে বৈদেশিক বাণিজ্যকে সহজতর করে। তাই বলা যায়, জনাব জেসানের যন্ত্রাংশ ক্রয়ে 'ক' ব্যাংকের গৃহীত পদক্ষেপের গুরুত্ব অপরিসীম।"
        }
      ]
    },
    {
      "number": "10",
      "uddipok": "নিচে দু'টিব্যাংকের কার্যক্রম দেওয়া হলো- ব্যাংক 'স্বপ্ন' ব্যাংক 'সমৃদ্ধি' (১) আমানত সংগ্রহ (১) মুদ্রাবাজারের অভিভাবক (২) ঋণদান (২) ঋণের সর্বশেষ আশ্রয়স্থল",
      "tag": "DB 24",
      "sub_questions": [
        {
          "label": "ক",
          "question": "জাপানের কেন্দ্রীয় ব্যাংক কী নামে পরিচিত?",
          "explanation": "জাপানের কেন্দ্রীয় ব্যাংকের নাম ব্যাংক অব জাপান।"
        },
        {
          "label": "খ",
          "question": "কেন্দ্রীয় ব্যাংকের ঋণ নিয়ন্ত্রণ পদ্ধতি ব্যাখ্যা করো।",
          "explanation": "কেন্দ্রীয় ব্যাংকের ঋণ নিয়ন্ত্রণ পদ্ধতি হলো ব্যাংক হার নীতি, জমার হার পরিবর্তন নীতি, খোলাবাজার নীতি, নৈতিক প্ররোচনা ইত্যাদি। কেন্দ্রীয় ব্যাংক বাজারে কাম্য পরিমাণ অর্থ বা ঋণ সরবরাহ নিশ্চিত করে। বাজারে অর্থ সরবরাহ হ্রাস-বৃদ্ধি হলে কেন্দ্রীয় ব্যাংক উল্লিখিত পদ্ধতিগুলো ব্যবহার করে অর্থ বাজারকে স্থিতিশীল রাখে। কেন্দ্রীয় ব্যাংকের ঋণ নিয়ন্ত্রণে তালিকাভুক্ত বাণিজ্যিক ব্যাংকগুলো সহায়তা করে থাকে।"
        },
        {
          "label": "গ",
          "question": "উদ্দীপকের ব্যাংক দু'টির মধ্যে কী ধরনের সম্পর্ক বিদ্যমান-তা ব্যাখ্যা করো।",
          "explanation": "উদ্দীপকে 'সমৃদ্ধি' ব্যাংক হলো কেন্দ্রীয় ব্যাংক এবং 'স্বপ্ন' ব্যাংক হলো বাণিজ্যিক ব্যাংক। কেন্দ্রীয় ব্যাংক নোট ও মুদ্রা প্রচলন করে। দেশের মুদ্রা সরবরাহ স্থিতিশীল রাখতে ঋণ নিয়ন্ত্রণ করে। অন্যদিকে, বাণিজ্যিক ব্যাংক মুনাফা অর্জনের উদ্দেশ্যে আমানত গ্রহণ ও ঋণদান করে। এছাড়াও আমদানী- রপ্তানিতে সাহায্য, বিনিময় বিল ভাঙ্গানো ইত্যাদি সেবা দিয়ে থাকে। উদ্দীপকে 'সমৃদ্ধি' ব্যাংক মুদ্রাবাজারের অভিভাবক ও ঋণের সর্বশেষ আশ্রয়স্থল। অর্থাৎ, 'সমৃদ্ধি' ব্যাংক হলো কেন্দ্রীয় ব্যাংক। 'স্বপ্ন' ব্যাংক আমানত গ্রহণ ও ঋণদান করে। অর্থাৎ, 'স্বপ্ন' ব্যাংক হলো বাণিজিক ব্যাংক। বাণিজ্যিক ব্যাংক তার আমানতের একটি অংশ বাধ্যতামূলক কেন্দ্রীয় ব্যাংকে জমা রাখে। কেন্দ্রীয় ব্যাংক বাণিজ্যিক ব্যাংকের তারল্য সংকটে ঋণ সুবিধা প্রদান করে। বাণিজ্যিক ব্যাংক তার কার্যবিবরণী নিয়মিত কেন্দ্রীয় ব্যাংকে দাখিল করে। কেন্দ্রীয় ব্যাংক আবার বাণিজ্যিক ব্যাংকগুলোর আন্তঃব্যাংকিং দেনা-পাওনা নিষ্পত্তিতে সহায়তা করে। এভাবেই উদ্দীপকের বাণিজ্যিক ও কেন্দ্রীয় ব্যাংক একে অপরের সম্পর্কযুক্ত।"
        },
        {
          "label": "ঘ",
          "question": "মুদ্রাবাজার ও দেশের সার্বিক অর্থনৈতিক উন্নয়নে উদ্দীপকের ব্যাংক দুইটির গুরুত্ব তুলনামূলক আলোচনা করো।",
          "explanation": "মুদ্রাবাজার ও দেশের সার্বিক অর্থনৈতিক উন্নয়নে উদ্দীপকের কেন্দ্রীয় ব্যাংক ও বাণিজ্যিক ব্যাংক দুইটি গুরুত্বপূর্ণ অবদান রাখে.। সরকারি মালিকানায় প্রতিষ্ঠিত ও পরিচালিত ব্যাংককে কেন্দ্রীয় ব্যাংক বলা হয়। এটি একটি জনকল্যাণমূলক অমুনাফাভোগী জাতীয় প্রতিষ্ঠান। সবার মঙ্গল নিশ্চিত এবং দেশের অর্থনীতিকে মজবুত ভিত্তির ওপর দাঁড় করানো এর উদ্দেশ্য। অন্যদিকে, বাণিজ্যিক ব্যাংক আমানত গ্রহণ, ঋণদান ও ব্যাংকিং সেবা প্রদান করে থাকে। উদ্দীপকে 'স্বপ্ন ব্যাংক' আমানত সংগ্রহ ও ঋণদান করে। অর্থাৎ, ব্যাংকটি হলো বাণিজ্যিক ব্যাংক। অন্যদিকে, 'সমৃদ্ধি' ব্যাংক মুদ্রাবাজারের অভিভাবক ও ঋণের সর্বশেষ আশ্রয়স্থল হিসেবে কাজ করে। অর্থাৎ, ব্যাংকটি হলো কেন্দ্রীয় ব্যাংক। কেন্দ্রীয় ব্যাংক একটি দেশের নোট ইস্যু করে এবং মুদ্রার মান সংরক্ষণ করে। ব্যাংকটি সরকারের হিসাব পরিচালনা করে ও অর্থনীতি, পরিসংখ্যান সম্পর্কিত তথ্য প্রকাশ করে। এছাড়া তালিকা ও অতালিকাভুক্ত ব্যাংকের কার্যক্রম নিয়ন্ত্রণ, গবেষণামূলক কর্মকাণ্ড, বেকারত্ব দূরীকরণ ইত্যাদি কাজ করে থাকে। কেন্দ্রীয় ব্যাংকের এসব কাজ একটি দেশের আর্থিক শৃঙ্খলা রক্ষা করে। আবার, বাণিজ্যিক ব্যাংক ব্যাংকিং সেবা গ্রাহক পর্যায়ে পৌঁছে দেয়। আমানত সংগ্রহ করে মূলধন গঠন এবং উৎপাদনমুখী খাতে বিনিয়োগ করে। দেশ-বিদেশে, শাখা স্থাপন করে দেশের অর্থ প্রবাহ সুষ্ঠু রাখে। এভাবেই উভয় ব্যাংকের দ্বারা আর্থ-সামাজিক উন্নয়ন ঘটে। তাই বলা যায়, 'স্বপ্ন' ও 'সমৃদ্ধি' উভয় ব্যাংকই অর্থনৈতিক উন্নয়নে গুরুত্বপূর্ণ অবদান রাখছে।"
        }
      ]
    },
    {
      "number": "11",
      "uddipok": "উদয় ব্যাংক জনগণের সঞ্চিত অর্থ আমানত হিসবে গ্রহণ করে এবং আমানতকৃত অর্থ ঋণ হিসেবে প্রদান করে। ব্যাংকটি জমাকৃত অর্থের একটি অংশ সবসময় সংরক্ষণ করে যেন গ্রাহকদের প্রয়োজনে সঠিক সময়ে প্রদান করতে পারে। অপরদিকে, ব্যাংকটি ঋণগ্রহীতাদের আর্থিক সচ্ছলতা ও সততা যাচাই করে পর্যাপ্ত জামানত গ্রহণ করে ঋণ প্রদান করে।",
      "tag": "DB 24",
      "sub_questions": [
        {
          "label": "ক",
          "question": "LC-এর পূর্ণরূপ কী?",
          "explanation": "LC-এর পূর্ণরূপ হলো Letter of Credit ।"
        },
        {
          "label": "খ",
          "question": "বাণিজ্যিক ব্যাংক কীভাবে ঋণ আমানত সৃষ্টি করে? ব্যাখ্যা করো।",
          "explanation": "বাণিজ্যিক ব্যাংক মঞ্জুরিকৃত ঋণের অর্থ ব্যাংক হিসাবের মাধ্যমে প্রদান করে ঋণ আমানত সৃষ্টি করে ব্যাংক সরাসরি নগদ অর্থ ঋণ হিসেবে না দিয়ে ঋণগ্রহীতাকে একটি আমানত হিসাব খোলার জন্য বলে। এরপর তাতে ঋণের অর্থ দেয়। চেকের মাধ্যমে এই হিসাব থেকে ঋণগ্রহীতা অর্থ উত্তোলন করে। এভাবে প্রদত্ত ঋণ থেকে আমানতের সৃষ্টি হয়।"
        },
        {
          "label": "গ",
          "question": "'উদয়' ব্যাংকের গ্রাহকদের জমাকৃত অর্থ প্রদান দ্বারা ব্যাংকের কোন নীতির প্রকাশ ঘটেছে? ব্যাখ্যা করো।",
          "explanation": "'উদয়' ব্যাংকের গ্রাহকদের জমাকৃত অর্থ প্রদান দ্বারা-ব্যাংকের তারল্য নীতির প্রকাশ ঘটেছে। এ নীতি অনুযায়ী ব্যাংক কাম্য পরিমাণ নগদ অর্থ সংরক্ষণ করে। প্রয়োজন অপেক্ষা কম অর্থ সংরক্ষণ করলে আমানতকারীর অর্থ চাওয়ামাত্র পরিশোধ করা যায় না। আবার প্রয়োজনের তুলনায় বেশি অর্থ সংরক্ষণ করলে বিনিয়োগ হতে মুনাফার পরিমাণ হ্রাস পায়। উদ্দীপকে 'উদয় ব্যাংক' জনগণের সঞ্চিত অর্থ আমানত হিসেবে গ্রহণ করে। উক্ত অর্থ ঋণ হিসেবে বিনিয়োগ করে। ব্যাংকটি আমানতের একটি অংশ সর্বদা সংরক্ষণ করে। ফলে গ্রাহক সন্তুষ্টি বজায় থাকে। আমানতের সংরক্ষিত অংশ হলো তারল্য। পর্যাপ্ত তারল্য সংরক্ষণ করে ব্যাংক গ্রাহকদের চাওয়ামাত্র অর্থ পরিশোধ করতে পারে। আবার পর্যাপ্ত বিনিয়োগের মাধ্যমে মুনাফাও নিশ্চিত করতে পারে। আর তারল্য নীতি অনুযায়ী ব্যাংক নগদ অর্থ ও মুনাফার মধ্যে ভারসাম্য সৃষ্টি করে। তাই বলা যায়, উদ্দীপকের ব্যাংকটি গ্রাহক সন্তুষ্টি বজায় রাখার জন্য তারল্য নীতি অনুসরণ করে।"
        },
        {
          "label": "ঘ",
          "question": "ঋণ প্রদানের ক্ষেত্রে ব্যাংকটির গৃহীত পদক্ষেপ ব্যাংকিং ব্যবসায়ের মূলনীতির আলোকে মূল্যায়ন করো।",
          "explanation": "ঋণদানের ক্ষেত্রে উদয় ব্যাংকের গৃহীত নিরাপত্তার নীতিটি যৌক্তিক হয়েছে। এ নীতি অনুযায়ী ব্যাংক গ্রাহকের জমাকৃত অর্থের নিরাপত্তা' নিশ্চিত করে। এক্ষেত্রে ব্যাংক ঋণদানের পূর্বে গ্রাহকের আর্থিক সচ্ছলতা ও সততা যাচাই করে। ব্যাংক ঋণ প্রদানের সময় ঋণের বিপরীতে পর্যাপ্তপরিমাণ জামানতও সংরক্ষণ করে। উদ্দীপকে 'উদয় ব্যাংক' আমানত গ্রহণ ও ঋণ প্রদান করে থাকে। ব্যাংকটি পর্যাপ্ত তারল্য সংরক্ষণ করে গ্রাহক সন্তুষ্টি বজায় রাখে। আবার ব্যাংকটি ঋণগ্রহীতার আর্থিক সচ্ছলতা ও সততা যাচাই করে ঋণ মঞ্জুর করে। ব্যাংকটি ঋণের বিপরীতে পর্যাপ্ত জামানতও সংরক্ষণ করে। ব্যাংক আমানতকারীর জমাকৃত অর্থের নিরাপত্তার জন্য ঋণ প্রদানে সতর্ক থাকে। 'উদয় ব্যাংক' ঋণ প্রদানে গ্রাহকের আর্থিক সচ্ছলতা যাচাই করে। কারণ গ্রাহক আর্থিকভাবে সচ্ছল হলে ঋণ আদায় সহজ হয়। আবার, ব্যাংকটি গ্রাহকের সততাও যাচাই করে। কারণ গ্রাহক সৎ না হলে ঋণখেলাপির ঝুঁকি বাড়ে। ব্যাংকটি পর্যাপ্ত জামানতও গ্রহণ করে। ফলে ঋাণগ্রহীতা ঋণ প্রদানে ব্যর্থ হলে ব্যাংক উক্ত জামানত বিক্রিকরে অর্থ সংগ্রহ করতে পারবে। তাই বলা যায়, উদ্দীপকের 'উদয় ব্যাংক' ঋণদানের ক্ষেত্রে নিরাপত্তার নীতি অনুসরণ করেছে।"
        }
      ]
    }
  ]
}