{
  "title": "ময়মনসিংহ বোর্ড ২০২০",
  "subtitle": "ফিন্যান্স ও ব্যাংকিং (11)",
  "questions": [
    {
      "number": "1",
      "uddipok": "জনাব শফিক সাহেব একজন নিঃস্বার্থ সমাজসেবক। তিনি সমাজসেবা অধিদপ্তরে চাকরি করতেন। তিনি অবসরের পর পেনশনের টাকা দিয়ে এতিম শিশুদের জন্য একটি স্কুল প্রতিষ্ঠা করেন। বিনামূল্যে শিশুদের খাওয়া, পোশাক ও পড়ালেখার ব্যবস্থা করতে গিয়ে আর্থিক সংকটের সম্মুখীন হন। অর্থসংস্থানের জন্য তিনি বিভিন্ন উৎসের আশ্রয় নেন। ফলে তার প্রতিষ্ঠানটি সঠিকভাবে পরিচালিত হচ্ছে।",
      "tag": "MB 20",
      "sub_questions": [
        {
          "label": "ক",
          "question": "কাঁচামাল ক্রয়ের জন্য কোন ধরনের মূলধনের প্রয়োজন?",
          "explanation": "কাঁচামাল ক্রয়ের জন্য চলতি মূলধনের প্রয়োজন।"
        },
        {
          "label": "খ",
          "question": "ব্যয় সিদ্ধান্ত কী? বুঝিয়ে লেখ।",
          "explanation": "ব্যয় সিদ্ধান্ত বলতে প্রতিষ্ঠানের সংগৃহীত তহবিল কোন খাতে ব্যয় করা হবে সে সংক্রান্ত সিদ্ধান্ত গ্রহণ করাকে বোঝায়। ব্যয় সিদ্ধান্তের অপর নাম বিনিয়োগ সিদ্ধান্ত। প্রতিষ্ঠানের স্থায়ী ব্যয় নির্বাহ ব্যয় সিদ্ধান্ত বা বিনিয়োগ সিদ্ধান্তের অন্তর্ভুক্ত। যেমন: মেশিন ও আসবাবপত্র ক্রয়, কারখানা নির্মাণ খরচ ইত্যাদি। উদহারণস্বরূপ, একটি মুদি দোকানের জন্য রেফ্রিজারেটর ক্রয়সংক্রান্ত সিদ্ধান্ত হলো একটি ব্যয় সিদ্ধান্ত।"
        },
        {
          "label": "গ",
          "question": "জনাব শফিক সাহেব কোন ধরনের প্রতিষ্ঠানের সাথে জড়িত? বর্ণনা করো।",
          "explanation": "উদ্দীপকে জনাব শফিক সাহেব অব্যবসায়ী প্রতিষ্ঠানের সাথে জড়িত। অব্যবসায়ী প্রতিষ্ঠান দরিদ্র ও বঞ্চিত মানুষের সেবায় কাজ করে। এ ধরনের প্রতিষ্ঠান অমুনাফাভিত্তিক হয়। সাধারণত সমাজের বিত্তশালী ব্যক্তিরা এসব প্রতিষ্ঠানে অনুদান দেন। এছাড়া সাধারণ জনগণও তাদের প্রয়োজনের অতিরিক্ত অর্থদিয়ে এসব প্রতিষ্ঠানকে সাহায্য করে। উদ্দীপকে জনাব শফিক সাহেব একজন সমাজসেবক। তিনি পেনশনের অর্থ দিয়ে এতিম শিশুদের জন্য একটি স্কুল প্রতিষ্ঠা করেন। তিনি বিনামূল্যে শিশুদের খাওয়া, পোশাক ও পড়াশুনার ব্যবস্থা করেন। তার এই প্রতিষ্ঠানের (স্কুল) মূল উদ্দেশ্য এতিম শিশুদের জীবনব্যবস্থা উন্নত করা। তিনি এ প্রতিষ্ঠান থেকে কোনো মুনাফার প্রত্যাশা করেন না। এক্ষেত্রে এ প্রতিষ্ঠানের সাথে অব্যবসায়ী প্রতিষ্ঠানের বৈশিষ্ট্যের মিল আছে।সুতরাং, এটি একটি অব্যবসায়ী প্রতিষ্ঠান।"
        },
        {
          "label": "ঘ",
          "question": "উদ্দীপকের আলোকে জনাব শফিক সাহেব কীভাবে স্কুলের অর্থায়ন করবেন? বিশ্লেষণ করো।",
          "explanation": "উদ্দীপকে জনাব শফিক সাহেব অব্যবসায়ী প্রতিষ্ঠানের অর্থায়ন উৎস 'অনুদান'ব্যবহার করে প্রতিষ্ঠান পরিচালনা করছেন। অব্যবসায়ী প্রতিষ্ঠান সমাজের সুবিধাবঞ্চিত মানুষদের নিয়ে কাজ করে। এটি একটি অমুনাফাভিত্তিক প্রতিষ্ঠান। এ ধরনের প্রতিষ্ঠান পরিচালনার জন্যও অর্থের দরকার হয়। সাধারণত ব্যক্তি ও প্রতিষ্ঠানের অনুদান থেকে এ অর্থ সংগ্রহ করা হয়। উদ্দীপকে জনাব শফিক সাহেব একজন চাকরিজীবী 'ছিলেন। চাকরি শেষে তিনি কিছু টাকা পেনশন পান। এই টাকা দিয়ে তিনি এতিম শিশুদের জন্য একটি স্কুল প্রতিষ্ঠা করেন। এর মাধ্যমে তিনি শিশুদের বিনামূল্যে খাওয়া, পোশাক ও পড়াশুনার ব্যবস্থা করেন। এসব পরিচালনা করতে গিয়ে তিনি আর্থিক সংকটের সম্মুখীন হন। এক্ষেত্রে অর্থসংস্থানের জন্য তিনি বিভিন্ন উৎসের আশ্রয় নেন। জনাব শফিক সাহেব মানবকল্যাণে স্কুল প্রতিষ্ঠা করেছেন। সমাজের অনেক বিত্তশালী ব্যক্তি তার প্রতিষ্ঠানকে সাহায্য করবে। অনেক প্রতিষ্ঠানও তার এই মহৎ কাজে অনুদান দিবে। এজন্য জনাব শফিক সাহেব ব্যক্তিগত উদ্যোগে বিভিন্ন ব্যক্তি ও প্রতিষ্ঠানকে অনুদানের জন্য অনুরোধ করেছেন। তাই বলা যায়, এসব অনুদান থেকে প্রাপ্ত তহবিল দিয়েই তিনি প্রতিষ্ঠানটি পরিচালনা করছেন।"
        }
      ]
    },
    {
      "number": "2",
      "uddipok": "রাজশাহী বিশ্ববিদ্যালয় থেকে এম.বি.এ. পাস করার পর কিছু শিক্ষার্থী জেড এম নামে একটি কোম্পানি প্রতিষ্ঠা করেন। তারা নিজেদের অর্থের মাধ্যমে তাদের কার্যাবলি শুরু করেন। আর্থিক খাতগুলো প্রসারিত হওয়ায় তারা শেয়ার বিক্রয়ের মাধ্যমে মূলধন সংগ্রহের কথা ভাবছেন",
      "tag": "MB 20",
      "sub_questions": [
        {
          "label": "ক",
          "question": "সরকারি অর্থায়নের প্রধান উদ্দেশ্য কী?",
          "explanation": "সরকারি অর্থায়নের প্রধান উদ্দেশ্য হলো সমাজকল্যাণ।"
        },
        {
          "label": "খ",
          "question": "লিজিং কি স্থায়ী সম্পদের বিকল্প? ব্যাখ্যা করো।",
          "explanation": "লিজিং স্থায়ী সম্পদের বিকল্প বলে আমি মনে করি লিজিং পদ্ধতিতে একটি কোম্পানি স্থায়ী সম্পত্তি সরাসরি না কিনে নির্দিষ্ট ভাড়ার বিনিময়ে ব্যবহার করতে পারে। নতুন বা ছোট প্রতিষ্ঠানের মূলধনের পরিমাণ কম থাকে। এ ধরনের প্রতিষ্ঠান লিজিং- এর মাধ্যমে ব্যয়বহুল মেশিনসহ নানা স্থায়ী সম্পত্তি ব্যবহার করতে পারে। তাই লিজিং ব্যবস্থাকে স্থায়ী সম্পদের বিকল্প হিসেবে বিবেচনা করা হয়।"
        },
        {
          "label": "গ",
          "question": "জেড এম কোম্পানি কোন ধরনের তহবিলের মাধ্যমে গঠিত হয়েছে? বর্ণনা করো।",
          "explanation": "উদ্দীপকে জেড এম কোম্পানি অভ্যন্তরীণ তহবিলের মাধ্যমে গঠিত হয়েছে। ব্যবসায়ের মালিক তার জমাকৃত মুনাফা বা অব্যবহৃত মুনাফার মাধ্যমে অভ্যন্তরীণ তহবিল গঠন করেন। অর্থায়নের এ তহবিলের দুটি উৎসের মধ্যে একটি হলো মালিকানাভিত্তিক অভ্যন্তরীণ উৎস। এ উৎসের মধ্যে মালিকের মূলধন ও শেয়ার উল্লেখযোগ্য। উদ্দীপকে রাজশাহী বিশ্ববিদ্যালয় থেকে এম.বি.এ. পাস করা কয়েকজন শিক্ষার্থী জেড এম নামে একটি কোম্পানি প্রতিষ্ঠা করেন। তারা নিজেদের অর্থের মাধ্যমে ব্যবসায়িক কাজ শুরু করেন। নতুন কোনো প্রতিষ্ঠান ব্যবসায় শুরু করার জন্য প্রাথমিকভাবে মালিকের নিজের মূলধন ব্যবহার করে। এক্ষেত্রে প্রতিষ্ঠানটি গঠনের ক্ষেত্রে শুধু মালিকদের নিজের অর্থ ব্যবহার করা হয়েছে। মালিকের নিজের মূলধন অভ্যন্তরীণ তহবিলের একটি মালিকানাভিত্তিক উৎস। সুতরাং, উদ্দীপকে জেড এম কোম্পানি প্রতিষ্ঠার ক্ষেত্রে অর্থায়নের অভ্যন্তরীণ উৎস ব্যবহার করা হয়েছে।"
        },
        {
          "label": "ঘ",
          "question": "জেড এম কোম্পানির অর্থ সংগ্রহের মাধ্যম যুক্তিযুক্ত কি না-তোমার মতামত ব্যক্ত করো।",
          "explanation": "জেড এম কোম্পানির শেয়ার বিক্রির মাধ্যমে অর্থ সংস্থান করা যুক্তিযুক্ত হবে বলে'আমি মনে করি। বড় অংকের মূলধনের ক্ষুদ্র ক্ষুদ্র অংশকে শেয়ার বলা হয়। এটি অর্থায়নের অভ্যন্তরীণ তহবিলের একটি উৎস। পাবলিক লিমিটেড বা প্রাইভেট লিমিটেড কোম্পানি শেয়ার বিক্রির মাধ্যমে মূলধন সংগ্রহ করতে পারে। তবে প্রাইভেট লি. কোম্পানি শেয়ারবাজারে শেয়ার বিক্রি না করে নির্ধারিত মালিকদের কাছে বিক্রি করে। উদ্দীপকে কিছু শিক্ষার্থী রাজশাহী বিশ্ববিদ্যালয় থেকে এম.বি.এ. পাস করেন। তারা একত্রিত হয়ে জেড এম নামে একটি কোম্পানি প্রতিষ্ঠা করেন। নিজেদের অর্থের মাধ্যমে তারা কোম্পানির কাজ শুরু করেন। ধীরে ধীরে তাদের প্রতিষ্ঠানের আর্থিক খাতগুলো প্রসারিত হয়। ফলে তাদের বেশি মূলধনের প্রয়োজন দেখা দেয়। তাই তারা শেয়ার বিক্রির মাধ্যমে মূলধন সংগ্রহের কথা ভাবছেন। উদ্দীপকে শিক্ষার্থীরা জেড এম নামে একটি কোম্পানি প্রতিষ্ঠা করেন। তারা শেয়ার বিক্রির মাধ্যমে তাদের নতুন অর্থায়ন করতে পারবেন। এর মাধ্যমে বাড়তি মূলধনের চাহিদা মেটানো সম্ভব হবে। ফলে তারা প্রসারিত আর্থিক খাতগুলোর চাহিদা পূরণে সক্ষম হবেন। প্রতিষ্ঠানটি একমালিকানা বা অংশীদারি সংগঠন হলে তারা এ সুবিধাটি পেতেন না তাই বলা যায়, জেড এম কোম্পানির শেয়ার বিক্রির মাধ্যমে মূলধন সংগ্রহ করা যুক্তিযুক্ত হবে।"
        }
      ]
    },
    {
      "number": "3",
      "uddipok": "সজিৰ কোম্পানি লিমিটেড শেয়ার বাজারের একটি তালিকাভুক্ত 'প্রতিষ্ঠান। অর্থের ঘাটতি থাকায় তারা শেয়ারহোল্ডারদের নগদ লভ্যাংশের পরিবর্তে আনুপাতিক হারে শেয়ার দেওয়ার সিদ্ধান্ত গ্রহণ করে। আর্থিক সংকট নিরসন না হওয়ায় কোম্পানিটি স্থায়ী সম্পদের বিপরীতে বিনিয়োগকারীদের কাছ থেকে অর্থ সংগ্রহ করে।",
      "tag": "MB 20",
      "sub_questions": [
        {
          "label": "ক",
          "question": "লভ্যাংশ নীতি কত প্রকার?",
          "explanation": "লভ্যাংশ নীতি তিন প্রকার।"
        },
        {
          "label": "খ",
          "question": "সাধারণ শেয়ারে বিনিয়োগ অধিক ঝুঁকিপূর্ণ কেন? ব্যাখ্যা করো।",
          "explanation": "লভ্যাংশ প্রাপ্তির অনিশ্চয়তা, মূলধন ফেরতে সর্বশেষ অগ্রাধিকার ইত্যাদি কারণে সাধারণ শেয়ারে বিনিয়োগ অধিক ঝুঁকিপূর্ণ। কোম্পানি সাধারণ শেয়ার মালিকদের লভ্যাংশ দিতে বাধ্য থাকে না। কোনো বছর কোম্পানি পর্যাপ্ত মুনাফা করতে না পারলে এ শেয়ার মালিকরা কোনো লভ্যাংশ পায় না। আবার কোম্পানির অবসায়নকালে এ শেয়ার মালিকদের দাবি সকলের শেষে পূরণ করা হয়। এজন্য সাধারণ শেয়ারে বিনিয়োগ ঝুঁকিপূর্ণ।"
        },
        {
          "label": "গ",
          "question": "অর্থের ঘাটতি থাকায় সজিব কোম্পানি যে শেয়ার ইস্যু করে তা কোন ধরনের? ব্যাখ্যা করো।",
          "explanation": "অর্থের ঘাটতি থাকায় সজিব কোম্পানিলিমিটেড বোনাস শেয়ার ইস্যু করে। বোনাস শেয়ার বলতে প্রতিষ্ঠানের অবণ্টিত মুনাফা শেয়ার মালিকদের লভ্যাংশ হিসেবে না দিয়ে শেয়ারে রূপান্তর করে দেওয়াকে বোঝায়। সাধারণত এ শেয়ার প্রতিষ্ঠানগুলো লভ্যাংশ দেওয়ার বিকল্প হিসেবে ব্যবহার করে। এর মাধ্যমে প্রতিষ্ঠান লভ্যাংশকে কাজে লাগিয়ে শেয়ারের সংখ্যা বাড়ায়। সজিব কোম্পানি লিমিটেড শেয়ার বাজারের একটি তালিকাভুক্ত প্রতিষ্ঠান। অর্থের ঘাটতি থাকায় তারা শেয়ারহোল্ডারদের নগদ লভ্যাংশ দেয় না। এর পরিবর্তে আনুপাতিক হারে শেয়ার দেওয়ার সিদ্ধান্ত নেয়। এতে প্রতিষ্ঠানের মোট মূলধনের কোনো পরিবর্তন হয় না। ফলে শেয়ার প্রতি মূল্য কমে যায়। আবার মোট শেয়ার সংখ্যা বাড়ে। উদ্দীপকে সজিব কোম্পানি লিমিটেড কর্তৃক ইস্যুকৃত শেয়ারের সাথে বোনাস শেয়ারের বৈশিষ্ট্য মিলে যায়। তাই বলা যায়, প্রতিষ্ঠানটি বোনাস শেয়ার ইস্যুর মাধ্যমে অর্থ সংগ্রহ করে।"
        },
        {
          "label": "ঘ",
          "question": "আর্থিক সংকট নিরসন না হওয়ায় সজিব কোম্পানির গৃহীত সিদ্ধান্তটি যথার্থকিনা তা মূল্যায়ন করো।",
          "explanation": "আর্থিক সংকট নিরসন না হওয়ায় সজিব কোম্পানির বন্ড ইস্যুর সিদ্ধান্তটি যথার্থ বলে আমি মনে করি। যে দলিল বা চুক্তিপত্রের মাধ্যমে কোম্পানি বিনিয়োগকারীদের থেকে ঋণ মূলধন সংস্থান করে তাকে বন্ড বলা হয়। বন্ডের বিপরীতে কোম্পানি সাধারণত স্থায়ী সম্পত্তি বা দলিলপত্র জামানত হিসেবে রাখে। উদ্দীপকে সজীব কোম্পানি শেয়ারবাজারের একটি তালিকাভুক্ত প্রতিষ্ঠান। অর্থের ঘাটতি থাকায় সজীব কোম্পানিটি প্রথমে বোনাস শেয়ার ইস্যু করে। আর্থিক সংকট নিরসন না হওয়ায় কোম্পানিটি স্থায়ী সম্পদের বিপরীতে বিনিয়োগকারীদের কাছ থেকে অর্থ সংগ্রহ করে। এ থেকে বোঝা যায়, কোম্পানিটি পরবর্তীতে বন্ড ইস্যুর মাধ্যমে অর্থ সংগ্রহ করেছে। কারণ বন্ড ইস্যুর মাধ্যমেই জামানতের বিপরীতে ঋণ সংগ্রহ করে থাকে। বন্ড ইস্যুর মাধ্যমে কোনো কোম্পানি জামানতযুক্ত দীর্ঘমেয়াদি ঋণ মূলধনের সংস্থান করে থাকে। বন্ডের বিপরীতে জামানত থাকায় বিনিয়োগকারীরা খুব সহজে বন্ডে বিনিয়োগে আগ্রহী হয়। ফলে কোম্পানির পক্ষে অর্থসংস্থান করা সহজ হয়। অভ্যন্তরীণ তহবিল প্রতিষ্ঠান পরিচালনায় পর্যাপ্ত না হলে সেক্ষেত্রে ঋণ মূলধন ব্যবহার করে প্রয়োজনীয় অর্থায়ন করা যায়। ঋণের সুদ করবাদযোগ্য খরচ হওয়ায় অন্যান্য উৎসের তুলনায় সাধারণত ঋণ মূলধনের ব্যয়ও কম হয়। তাই বলা যায়, আর্থিক সংকট নিরসন না হওয়ায় উদ্দীপকে সজীব কোম্পানির বন্ড ইস্যুর সিদ্ধান্ত যথার্থ হয়েছে।"
        }
      ]
    },
    {
      "number": "4",
      "uddipok": "সামি তার বন্ধু তানিয়ার নিকট থেকে ১০% সুদে ৫ বছর পরে পরিশোধ করার চুক্তিতে ৫ লক্ষ টাকা ধার নেয়। যেহেতু তারা বন্ধু তাই এক্ষেত্রে সরল সুদ ধার্য করা হবে। তানিয়া তার বন্ধুকে এ সুদের ভিত্তিতে ধার দেওয়াকে সুযোগ হিসেবে ধরে নেয়।",
      "tag": "MB 20",
      "sub_questions": [
        {
          "label": "ক",
          "question": "সরল সুদে কিসের ওপর সুদ ধার্য করা হয়?",
          "explanation": "সরল সুদে কেবল আসল টাকার ওপর সুদ ধার্য করা হয়।"
        },
        {
          "label": "খ",
          "question": "টাকার বর্তমান মূল্য ও ভবিষ্যৎ মূল্য সমান নয় কেন? ব্যাখ্যা করো।",
          "explanation": "টাকার বর্তমান মূল্য (Present Value) ও ভবিষ্যৎ মূল্য (Future Value) সমান নয় কারণ টাকা সময়ের সঙ্গে তার মূল্য পরিবর্তন করে। অর্থাৎ, সময়ের সঙ্গে টাকার ক্রয়ক্ষমতা ও আর্থিক মান পরিবর্তিত হয়। নিচে এর বিস্তারিত ব্যাখ্যা দেওয়া হলো: সময়ের মূল্য ধারণা বলে — “একটি নির্দিষ্ট পরিমাণ টাকা এখনই হাতে পাওয়া ভবিষ্যতে সেই একই পরিমাণ টাকা পাওয়ার চেয়ে বেশি মূল্যবান।”"
        },
        {
          "label": "গ",
          "question": "সামি ৫ বছর পর কত টাকা পরিশোধ করবে?",
          "explanation": "উদ্দীপকে সামির ৫,০০,০০০ টাকার ভবিষ্যৎ মূল্য নির্ণয়: দেওয়া আছে, বর্তমান মূল্য, PV = ৫,০০,০০০ টাকা সুদের হার, i = ১০% বা, ০.১০. বছর সংখ্যা, n = ৫ বছর আমরা জানি, সরল সুদের হারে ভবিষ্যৎ মূল্য, FV=PV + (PV × i × n) = ৫,০০,০০০ + (৫,০০,০০০ × ০.১০ x ৫) = ৫,০০,০০০ + ২,৫০,০০০ = ৭,৫০,০০০ টাকা ∴ ৫ বছর পর সামি ৭,৫০,০০০ টাকা পরিশোধ করবে। উত্তর: ৭,৫০,০০০ টাকা।"
        },
        {
          "label": "ঘ",
          "question": "সামি যদি পাঁচ বছর পর ৬,০০,০০০ টাকা পরিশোধ করে তবে ধারের পরিমাণ কত হবে?",
          "explanation": "৬,০০,০০০ টাকার বর্তমান মূল্য নির্ণয়: দেওয়া আছে, ভবিষ্যৎ মূল্য, FV = ৬,০০,০০০ টাকা সুদের হার, i = ১০% বা, ০.১০ বছর সংখ্যা, n = ৫ বছর আমরা জানি, সরল সুদের হারে বর্তমান মূল্য, P V = F V ১ + ( i × n ) = ৬ , 00 , 000 ১ + ( 0. ১ 0 × ৫ ) = ৬ , 00 , 000 ১ + 0. ৫ = ৬ , 00 , 000 ১ . ৫ P V=\\frac{F V}{১+(i \\times n)}=\\frac{৬, 00,000}{১+(0 . ১ 0 \\times ৫)}=\\frac{৬, 00,000}{১+0 . ৫}=\\frac{৬, 00,000}{১. ৫} P V = ১ + ( i × n ) F V ​ = ১ + ( 0. ১ 0 × ৫ ) ৬ , 00 , 000 ​ = ১ + 0. ৫ ৬ , 00 , 000 ​ = ১ . ৫ ৬ , 00 , 000 ​ = ৪,০০,০০০ টাকা ∴ সামি ৫ বছর পর ৬,০০,০০০ টাকা পরিশোধ করতে চাইলে ৪,০০,০০০ টাকা ধার নিতে পারবেন। উত্তর: ৪,০০,০০০ টাকা।"
        }
      ]
    },
    {
      "number": "5",
      "uddipok": "জনাব বায়েজিদের ৫ বছর পূর্বে 'সাহান' ও রাহান নামক দুটি প্রকল্পের বিনিয়োগ থেকে প্রাপ্ত আয়ের হার নিম্নরূপ: নিচের ছবির তথ্যটি টেবিল আকারে রূপান্তর করা হলো: প্রকল্প ২০১৪ ২০১৫ ২০১৬ ২০১৭ ২০১৮ সাহান ১২% –১০% ১৮% ২০% ১৫% রাহান –৫% ১৫% ২০% ১১% ৯%",
      "tag": "MB 20",
      "sub_questions": [
        {
          "label": "ক",
          "question": "ট্রেজারি বিল কে ইস্যু করে?",
          "explanation": "ট্রেজারি বিল দেশের সরকার ইস্যু করে।"
        },
        {
          "label": "খ",
          "question": "দায় পরিশোধের অক্ষমতা থেকে কোন ঝুঁকির সৃষ্টি হয়? ব্যাখ্যা করো।",
          "explanation": "দায় পরিশোধের অক্ষমতা থেকে আর্থিক ঝুঁকি সৃষ্টি হয়। বহিস্থ উৎস থেকে গৃহীত ঋণের সুদ আসলসহ সময় মতো পরিশোধ করতে না পারার সম্ভাবনাকে আর্থিক ঝুঁকি বলে। ঋণ নেওয়ার ফলে প্রতিষ্ঠানে দায়ের সৃষ্টি হয়। ঋণকৃত অর্থ নির্দিষ্ট সময় পর সুদ আসলসহ ফেরত দিতে হয়। কোনো কারণে প্রতিষ্ঠান এ দায় পরিশোধে অক্ষম হলে আর্থিক ঝুঁকির সৃষ্টি হয়।"
        },
        {
          "label": "গ",
          "question": "সাহান প্রকল্পের আদর্শ বিচ্যুতি নির্ণয় করো।",
          "explanation": "সিদ্ধান্ত: উদ্দীপকে সাহান প্রকল্পের আদর্শ বিচ্যুতি ১২.১২% এবং রাহান প্রকল্পের আদর্শ বিচ্যুতি ৯.৩৮%। এখানে রাহান প্রকল্পের আদর্শ বিচ্যুতি কম। আমরা জানি, আদর্শ বিচ্যুতি প্রকল্পের ঝুঁকি নির্দেশ করে এবং কম ঝুঁকিপূর্ণ প্রকল্প বেশি গ্রহণযোগ্য। তাই জনাব বায়েজিদের সাহান প্রকল্পটি বন্ধ করে দেওয়া উচিত।"
        },
        {
          "label": "ঘ",
          "question": "জনাব বায়েজিদের কোন প্রকল্পটি বন্ধ করে দেওয়া উচিত? বিশ্লেষণ করো।",
          "explanation": "সিদ্ধান্ত: উদ্দীপকে সাহান প্রকল্পের আদর্শ বিচ্যুতি ১২.১২% এবং রাহান প্রকল্পের আদর্শ বিচ্যুতি ৯.৩৮%। এখানে রাহান প্রকল্পের আদর্শ বিচ্যুতি কম। আমরা জানি, আদর্শ বিচ্যুতি প্রকল্পের ঝুঁকি নির্দেশ করে এবং কম ঝুঁকিপূর্ণ প্রকল্প বেশি গ্রহণযোগ্য। তাই জনাব বায়েজিদের সাহান প্রকল্পটি বন্ধ করে দেওয়া উচিত।"
        }
      ]
    },
    {
      "number": "6",
      "uddipok": "'মাহি ট্রেডার্স-এর পরিশোধিত মূলধন ১০ কোটি টাকা। যার মধ্যে সাধারণ শেয়ার ৪০%, অগ্রাধিকার ৪৫% এবং অবশিষ্ট ঋণ মূলধন। ৬% অগ্রাধিকার শেয়ার এবং ঋণকৃত মূলধনের সুদের হার ১০%। সাধারণ শেয়ার ও অগ্রাধিকার শেয়ারের বাজার মূল্য যথাক্রমে ৩০০ টাকা ও ২৫০ টাকা। কোম্পানি এ বছর শেয়ার প্রতি ১৫ টাকা লভ্যাংশ ঘোষণা করে এবং অতীতে লভ্যাংশের বৃদ্ধির হার ছিল ৫%, কর হার ২৫%।",
      "tag": "MB 20",
      "sub_questions": [
        {
          "label": "ক",
          "question": "কাম্য ঋণনীতি কী?",
          "explanation": "যে মূলধন কাঠামোতে মূলধন ব্যয় সর্বনিম্ন হয় তাকে কাম্য ঋণনীতি বলে।"
        },
        {
          "label": "খ",
          "question": "মূলধন ব্যয় নির্ণয় গুরুত্বপূর্ণ কেন? ব্যাখ্যা করো।",
          "explanation": "প্রতিষ্ঠানকে তার বিনিয়োগ থেকে সর্বনিম্ন, কত হারে আয় করতে হবে তা মূলধন ব্যয় নির্দেশ করে বলে এটি নির্ণয় গুরুত্বপূর্ণ। কোনো বিনিয়োগ প্রকল্প থেকে মূলধন ব্যয়ের চাইতে বেশি হারে আয় করতে পারলে প্রকল্পটি লাভজনক হয়। তাই মূলধন ব্যয় ব্যতীত বিনিয়োগ প্রকল্প মূল্যায়ন সম্ভব নয়। আবার মূলধনের যেসব উৎসের ব্যয় সর্বনিম্ন ঐ উৎসগুলো থেকে মূলধন সংগ্রহ করা হয়। কারণ কম মূলধন ব্যয় বিনিয়োগের মুনাফাকে বাড়ায়। এজন্যই মূলধন ব্যয় জানা জরুরি। তাই বিনিয়োগ প্রকল্প মূল্যায়ন ও ঋণনীতি বাস্তবায়নে মূলধন ব্যয় নির্ণয় গুরুত্বপূর্ণ।"
        },
        {
          "label": "গ",
          "question": "মাহি ট্রেডার্সের সাধারণ শেয়ার মূলধন ব্যয় নির্ণয় করো।",
          "explanation": ""
        },
        {
          "label": "ঘ",
          "question": "মাহি ট্রেডার্সের গড় মূলধন ব্যয় নির্ণয় করো।",
          "explanation": ""
        }
      ]
    },
    {
      "number": "7",
      "uddipok": "জনাব আলম তার গ্রামের হাটে একটি ব্যাংকের শাখা দেখে এসএসসি পরীক্ষার্থী ছোট ভাইকে প্রশ্ন করলো, \"এই গ্রাম্য বাজারে ব্যাংকের কী প্রয়োজন?” উত্তরে ছোট ভাই বললো, \"সরকারের এই ব্যাংক স্থাপনের ফলে, গ্রামে বসবাসরত মানুষকে শহরে যেতে হচ্ছে না। তারা কৃষিকাজসহ ব্যবসায়ী কার্যক্রম পরিচালনায় ব্যাংকের সহযোগিতা পাচ্ছে। ঋণ নিয়ে উপকৃত হওয়ার পাশাপাশি আর্থিকভাবে স্বাবলম্বী হচ্ছে।\"",
      "tag": "MB 20",
      "sub_questions": [
        {
          "label": "ক",
          "question": "মুদ্রা প্রচলন করে কোন ব্যাংক?",
          "explanation": "মুদ্রা প্রচলন করে কেন্দ্রীয় ব্যাংক।"
        },
        {
          "label": "খ",
          "question": "বিল বাট্টাকরণ বাণিজ্যিক ব্যাংকের কোন খাতের অন্তর্ভুক্ত? ব্যাখ্যা করো।",
          "explanation": "বিল বাট্টাকরণ বাণিজ্যিক ব্যাংকের আয় খাতের অন্তর্ভুক্ত। প্রাপ্য বিলের মেয়াদ শেষ হওয়ার আগে গ্রাহক তা ব্যাংকের কাছে বিক্রি করতে পারেন। এক্ষেত্রে ব্যাংক বিলের লিখিত মূল্যের চেয়ে কম মূল্যে বিলটি কিনে। কিন্তু মেয়াদ শেষে ব্যাংক বিলের অঙ্গীকারকারীর কাছ থেকে ঐ লিখিত মূল্যই আদায় করবে। এই লিখিত মূল্য ও গ্রাহককে দেওয়া অর্থের পার্থক্য ব্যাংক কমিশন হিসেবে পায়। তাই এটি ব্যাংকের আয়ের একটি উৎস।"
        },
        {
          "label": "গ",
          "question": "উদ্দীপকের ব্যাংকটির ধরন ব্যাখ্যা করো।",
          "explanation": "উদ্দীপকের ব্যাংকটি হলো কৃষি ব্যাংক। কৃষিক্ষেত্রে উন্নয়নের জন্য সরকার কর্তৃক প্রতিষ্ঠিত ব্যাংককে কৃষি ব্যাংক বলা হয়। এটি একটি বিশেষায়িত আর্থিক প্রতিষ্ঠান। এ ব্যাংক কৃষকদের সহজ শর্তে ঋণ দেয়। নির্দিষ্ট কিছু স্কিমে ঋণদানে এ ব্যাংক কোনো জামানত রাঁখে না। ফলে আমাদের দেশের কৃষি উন্নয়ন অনেকখানি বাংলাদেশ কৃষি ব্যাংকের দক্ষতার ওপর নির্ভর করে। উদ্দীপকে জনাব আলম গ্রামের হাটে একটি ব্যাংকের শাখা দেখেন। তিনি ছোট ভাইয়ের কাছে গ্রাম্য বাজারে ব্যাংকের প্রয়োজনীয়তা জানতে চাইলেন। ছোট ভাই তাকে জানালেন, এ ব্যাংক সরকার স্থাপন করেছে। ফলে গ্রামে বসবাসরত মানুষকে শহরে যেতে হচ্ছে না। গ্রামের মানুষ কৃষিকাজসহ ব্যবসায়ী কার্যক্রম পরিচালনায় ব্যাংকের সাহায্য পাচ্ছে। এছাড়া তারা এ ব্যাংক থেকে ঋণ নিয়ে উপকৃত হচ্ছে। উদ্দীপকে জনাব আলমের দেখা ব্যাংকের সাথে বাংলাদেশ কৃষি ব্যাংকের বৈশিষ্ট্যের মিল আছে। তাই বলা যায়, জনাব আলম তার গ্রামে বাংলাদেশ কৃষি ব্যাংক দেখেছেন।"
        },
        {
          "label": "ঘ",
          "question": "সরকার ও গ্রামের উন্নয়নে উদ্দীপকের ব্যাংকটির ভূমিকা মূল্যায়ন করো।",
          "explanation": "সরকার ও গ্রামের উন্নয়নে উদ্দীপকে কৃষি ব্যাংকের গুরুত্বপূর্ণ ভূমিকা আছে বলে আমি মনে করি। কৃষিখাতে উন্নয়নের জন্য প্রতিষ্ঠিত ব্যাংক হলো কৃষি ব্যাংক। এ ব্যাংক কৃষকদের সহজ শর্তে ঋণ দেয়। এ ব্যাংক তাদেরকে কৃষি যন্ত্রপাতি কেনা, উন্নত বীজ, সার, কীটনাশক ইত্যাদি যোগাড় করার জন্য প্রয়োজনীয় মূলধনের ব্যবস্থা করে। এভাবে দেশের অর্থনৈতিক উন্নয়নে এ ব্যাংক সরকারকে সাহায্য করে। উদ্দীপকে গ্রাম্য বাজারে একটি কৃষি ব্যাংকের কথা বলা হয়েছে! গ্রামের লোকজন এ ব্যাংক থেকেই তাদের ব্যাংকিং সেবা পাচ্ছেন। এ ব্যাংকের মাধ্যমে কৃষিকাজসহ অন্যান্য ব্যবসায়ী কার্যক্রম পরিচালনা করতে পারছেন। এছাড়া প্রয়োজনে ঋণ নিয়ে আর্থিকভাবে স্বাবলম্বী হচ্ছেন। উদ্দীপকে জনাব আলমের গ্রামের বেশিরভাগ মানুষ কৃষক। কৃষিকাজে পরামর্শ ও আর্থিক সাহায্যের জন্য তাদেরকে শহরে যেতে হয়। এজন্য সরকার এ গ্রামে কৃষি ব্যাংকের একটি শাখা স্থাপন করেন। ফলে কৃষকরা এখন এ ব্যাংকের মাধ্যমে গ্রামেই কৃষিকাজের বিভিন্ন পরামর্শ পাচ্ছেন। এ ব্যাংক'কৃষকদের সহজ শর্তে ঋণ দিয়ে মূলধন সরবরাহ করছে। ফলে কৃষকরা কৃষি যন্ত্রপাতি, উন্নত বীজ, সার ইত্যাদি সহজে যোগাড় করতে পারছেন। এছাড়াও ব্যাংকটি গ্রামের ব্যবসায়ীদের বিভিন্ন ব্যবসায়িক কাজে সাহায্য করছে। এভাবে ব্যাংকটি গ্রামের মানুষের জীবনযাত্রার মান উন্নয়নে ভূমিকা রাখছে। আবার দারিদ্র্য দূরীকরণে সরকারকে সাহায্য করছে।"
        }
      ]
    },
    {
      "number": "8",
      "uddipok": "মি. জলিল একজন বিখ্যাত ব্যবসায়ী। সম্প্রতি সে নতুন আমদানিকারকদের নিকট হতে পণ্য ক্রয়ের প্রস্তাব পেয়েছে। সে সিদ্ধান্তহীনতায় আছে কারণ ক্রেতা একদম নতুন। সে সময়ে ব্যাংক নিশ্চয়তা পেয়ে সে রাজি হয়ে গেল।",
      "tag": "MB 20",
      "sub_questions": [
        {
          "label": "ক",
          "question": "বাণিজ্যিক ব্যাংকের প্রধান আয়ের উৎস কী?",
          "explanation": "বাণিজ্যিক ব্যাংকের আয়ের প্রধান উৎস হলো ঋণের সুদ।"
        },
        {
          "label": "খ",
          "question": "মক্কেলদের অছি হিসেবে কাজ করে কে? ব্যাখ্যা করো।",
          "explanation": "বাণিজ্যিক ব্যাংক মক্কেলদের অছি হিসেবে কাজ করে। ব্যাংক ও মক্কেলের (গ্রাহক) একটি সম্পর্কের ধরন হলো ব্যাংক গ্রাহকের অছি। ব্যাংক অনেক সময় গ্রাহকের সম্পত্তি, স্বর্ণালঙ্কার, দলিলপত্র ইত্যাদি সংরক্ষণ করে। এই সংরক্ষণের মাধ্যমে ব্যাংক গ্রাহকের সম্পত্তির নিরাপত্তা দেয়। তাই বাণিজ্যিক ব্যাংককে গ্রাহকের অছি বলা হয়।"
        },
        {
          "label": "গ",
          "question": "কী ধরনের নিশ্চয়তা পেয়ে মি. জলিল রপ্তানি করতে রাজি হলেন? ব্যাখ্যা করো।",
          "explanation": "মি. জালিল প্রত্যয়পত্রের মাধ্যমে অর্থ প্রাপ্তির নিশ্চয়তা পেয়ে রপ্তানি করতে রাজি হলেন। প্রত্যয়পত্র বৈদেশিক বাণিজ্যে ব্যবহার করা হয়। ব্যাংক আমদানিকারকের পক্ষে রপ্তানিকারকের অনুকূলে এ পত্র ইস্যু করে। এর মাধ্যমে ব্যাংক রপ্তানিকারককে তার পণ্যমূল্য প্রাপ্তির নিশ্চয়তা দেয়। অর্থাৎ, আমদানিকারক পণ্যের দাম পরিশোধে ব্যর্থ হলে ব্যাংক তা পরিশোধ করবে। উদ্দীপকে মি. জলিল একজন বিখ্যাত ব্যবসায়ী। তিনি সম্প্রতি একজন নতুন আমদানিকারকের (ক্রেতা) কাছ থেকে পণ্য ক্রয়ের প্রস্তাব পান। মি. জলিল পণ্যমূল্য প্রাপ্তিতে অনিশ্চয়তার মধ্যে আছেন। এ সময়ে একটি ব্যাংক তাকে অর্থ প্রাপ্তির নিশ্চয়তা দেয়। ফলে তিনি পণ্য রপ্তানি করতে রাজি হন। ব্যাংক প্রত্যয়পত্রের মাধ্যমে রপ্তানিকারককে পণ্যের দাম পাওয়ার নিশ্চয়তা দেয়'। তাই বলা যায়, উদ্দীপকে মি. জলিলকে ব্যাংক প্রত্যয়পত্র ইস্যু করে পণ্য রপ্তানিতে সাহায্য করেছে।"
        },
        {
          "label": "ঘ",
          "question": "মি. জলিলের সিদ্ধান্তহীনতায় ব্যাংকের ভূমিকা যুক্তিসহ বিশ্লেষণ করো।",
          "explanation": "মি. জলিলের পণ্য বিক্রির সিদ্ধান্তহীনতা দূর করতে ব্যাংকের গুরুত্বপূর্ণ ভূমিকা রয়েছে। বাণিজ্যিক ব্যাংক মুনাফা অর্জনের উদ্দেশ্যে কাজ করে। এ ব্যাংক দেশের শিল্প, বাণিজ্য, অর্থনৈতিক ও সামাজিক উন্নয়নে বিভিন্ন সেবা দেয়। বৈদেশিক বাণিজ্যে রপ্তানিকারক পণ্যমূল্য প্রাপ্তির নিশ্চয়তা পেতে চায়। তাই এ ব্যাংক আমদানিকারকের পক্ষে রপ্তানিকারককে মূল্য প্রাপ্তির নিশ্চয়তা দেয়। উদ্দীপকে মি. জলিল একজন রপ্তানিকারক। সম্প্রতি একজন নতুন আমদানিকারক (ক্রেতা) তার কাছ থেকে পণ্য কিনতে চায়।কিন্তু মি. জলিল পণ্য রপ্তানি (বিক্রি) করতে চাচ্ছেন না। কারণ এক্ষেত্রে বিক্রিত পণ্যের দাম না পাওয়ার আশংকা রয়েছে। এ সময়ে একটি ব্যাংক তাকে অর্থ প্রাপ্তির নিশ্চয়তা দেয়। ফলে তিনি পণ্য রপ্তানি করতে রাজি হন। মি. জলিলের সমস্যায় একটি ব্যাংক প্রত্যয়পত্র ইস্যুর মাধ্যমে তাকে মূল্য প্রাপ্তির নিশ্চয়তা দেয়। ফলে নতুন ক্রেতা (আমদানিকারক) পণ্য মূল্য পরিশোধে ব্যর্থ হলে ব্যাংক তা পরিশোধে বাধ্য। এক্ষেত্রে মূল্য প্রাপ্তি নিয়ে মি. জলিলের কোনো চিন্তা করতে হবে না। এছাড়া ব্যাংক তাকে বৈদেশিক মুদ্রা রূপান্তরে সাহায্য করবে। তাই বলা যায়,উদ্দীপকে মি.জলিলের বৈদেশিক বাণিজ্যে ব্যাংকের গুরুত্বপূর্ণ ভূমিকা আছে বলে আমি মনে করি।"
        }
      ]
    },
    {
      "number": "9",
      "uddipok": "জনাব রাসেল ব্যাংকে একটি হিসাব খোলেন। তিনি ব্যাংক হিসাব খোলার সময় কিছু প্রতারণার আশ্রয় নিয়েছিলেন। ব্যাংক বিষয়টি বুঝতে পেরে তার ব্যাংক হিসাবটি বন্ধ করে দেয়।",
      "tag": "MB 20",
      "sub_questions": [
        {
          "label": "ক",
          "question": "ব্যাংক হিসাব কয় ধরনের?",
          "explanation": "ব্যাংক হিসাব মূলত তিন ধরনের। যথা: চলতি হিসাব, সঞ্চয়ী হিসাব ও স্থায়ী হিসাব।"
        },
        {
          "label": "খ",
          "question": "বাহক চেককে কীভাবে অধিক নিরাপদ করা যায়? ব্যাখ্যা করো।",
          "explanation": "বাহক চেককে দাগকাটা চেকে পরিণত করে অধিক নিরাপদ করা যায়। বাহক চেকের উপরিভাগের বাম কোণায় আড়াআড়িভাবে দু'টি দাগ টেনে দেওয়াকে দাগকাটা চেক বলা হয়। এ চেকের টাকা চেকে উল্লেখিত ব্যক্তির ব্যাংক হিসাবের মাধ্যমে তুলতে হয়। ফলে হারানো বা চুরি হয়ে গেলেও এর অর্থ কেউ ওঠাতে পারে না। তাই এ' চেক বেশি নিরাপদ।"
        },
        {
          "label": "গ",
          "question": "জনাব রাসেল কোন নীতি অমান্য করে প্রতারণার আশ্রয় নেন? বর্ণনা করো।",
          "explanation": "জনাব রাসেল সততার নীতি অমান্য করে প্রতারণার আশ্রয় নেন। ব্যাংকে হিসাব খুলতে হলে গ্রাহককে সততার পরিচয় দিতে হয় এক্ষেত্রে গ্রাহককে হিসাব খোলা থেকে শুরু করে সবসময় সঠিক তথ্য দিতে হবে। এ নীতিকে সততার নীতি বলা হয়। গ্রাহক এ নীতি অমান্য করলে ব্যাংক সম্পর্ক ছিন্ন করতে পারে। উদ্দীপকে জনাব রাসেল ব্যাংকে একটি হিসাব খুলেন। হিসাব খোলার সময় তিনি প্রতারণার আশ্রয় নেন। এক্ষেত্রে তিনি কিছু তথ্য গোপন করেন। বিষয়টি ব্যাংক বুঝতে পেরে তার হিসাবটি বন্ধ করে দেয়। ব্যাংকের কাছে সততার পরিচয় দেওয়া ব্যাংকের প্রতি জনাব রাসেলের দায়িত্ব। এক্ষেত্রে জনাব রাসেল তথ্য গোপন করে প্রতারণার আশ্রয় নেন। ফলে ব্যাংক তার হিসাব বন্ধ করে দেয়। তাই বলা যায়, জনাব রাসেল ব্যাংকের সাথে সততার নীতি লঙ্ঘন করেছিল।"
        },
        {
          "label": "ঘ",
          "question": "ব্যাংক ও জনাব রাসেলের সম্পর্কের অবসান কী কী কারণে ঘটেছে তা বিশ্লেষণ করো।",
          "explanation": "দেউলিয়া ঘোষণা, গ্রাহকের মানসিক ভারসাম্য নষ্ট, গারনিশি অর্ডার, ব্যাংক বা গ্রাহকের নিজস্ব সিদ্ধান্ত, গ্রাহকের মৃত্যু ইত্যাদি কারণে ব্যাংক ও জনাব রাসেলের মধ্যে সম্পর্কের অবসান হতে পারে। ব্যাংক ও গ্রাহকের সম্পর্ক হলো বিশ্বাসের। এ বিশ্বাস ভঙ্গ হলে ব্যাংকের সাথে গ্রাহকের সম্পর্ক শেষ হয়ে যায়। এছাড়াও মৃত্যু, গ্রাহকের নিজস্ব ইচ্ছা, দেউলিয়া ঘোষণা ইত্যাদি নানা কারণেও গ্রাহকের সথে সম্পর্কের অবসান হতে পারে উদ্দীপকে জনাব রাস্নেল ব্যাংকে একটি হিসাব খোলেন। হিসাব খোলার সময় সে প্রতারণার আশ্রয় নিয়ে কিছু তথ্য গোপন করেন। ব্যাংক ব্যাপারটি বুঝতে পেরে হিসাবটি বন্ধ করে দেয়। এক্ষেত্রে ব্যাংক ও জনাব রাসেলের সম্পর্কটি ছিল ব্যাংক গ্রাহক সম্পর্ক। ব্যাংক-গ্রাহক সম্পর্কের মূলভিত্তি হচ্ছে বিশ্বাস। উদ্দীপকে জনাব রাসেল তথ্য গোপন করে এ বিশ্বাস ভঙ্গ করে। ফলে ব্যাংক তার হিসাব বন্ধ করে ব্যাংক-গ্রাহক সম্পর্কের অবসান করে। এটা ব্যাংকের নিজস্ব সিদ্ধান্ত। এছাড়াও তিনি দেউলিয়া, ঘোষণা হলে, মানসিক ভারসাম্য হারালে বা তার ওপর গারনিশি অর্ডার জারি হলে ব্যাংক তার হিসাব বন্ধ করতে পারবে। আবার তার নিজস্ব সিদ্ধান্ত বা হিসাবের সম্পূর্ণ জের স্থানান্তর করেও ব্যাংক গ্রাহক সম্পর্কের অবসান করা যায়।"
        }
      ]
    },
    {
      "number": "10",
      "uddipok": "জনাব স্বপন একজন আদর্শ ব্যবসায়ী। তিনি তার কর্মচারীকে একটি চেক দিয়ে ব্যাংকে পাঠিয়ে ২৫,০০০ টাকা উত্তোলন করেন। তিনি টাকার বান্ডিলে ৫০০ টাকা বেশি দেখতে পান। পরবর্তীতে তিনি ব্যাংক ম্যানেজারের সাথে কথা বলে টাকা ফেরত পাঠান।",
      "tag": "MB 20",
      "sub_questions": [
        {
          "label": "ক",
          "question": "একক ব্যাংক কী?",
          "explanation": "যে ব্যাংকের কার্যাবলি শুধু একটি নির্দিষ্ট স্থানে সম্পাদিত হয় তাকে একক ব্যাংক বলা হয়।"
        },
        {
          "label": "খ",
          "question": "কোন ধরনের হিসাবে নির্দিষ্ট সময়ের জন্য টাকা জমা দিতে হয়? ব্যাখ্যা করো।",
          "explanation": "স্থায়ী হিসাবে নির্দিষ্ট সময়ের জন্য টাকা জমা দিতে হয়। এ হিসাব সাধারণত এক মাস, তিন মাস, ছয় মাস, ১ বছর, ৫ বছরএ ধরনের নির্দিষ্ট সময়ের জন্য খোলা হয়। তবে নির্দিষ্ট সময় শেষ হওয়ার আগে এ হিসাব থেকে টাকা ওঠানো যায় না। এ হিসাবের বিপরীতে ব্যাংক উচ্চ হারে সুদ দেয়। এ হিসাবে কোনো চেক বই ইস্যু করা হয় না। দলিলস্বরূপ ব্যাংক একটি FDR (Fixed Deposit Receiept) ইস্যু করে।"
        },
        {
          "label": "গ",
          "question": "জনাব স্বপনের প্রদত্ত চেকটি কোন ধরনের? ব্যাখ্যা করো।",
          "explanation": "গ্রাহক হিসেবে জনাব স্বপন তার সততার দায়িত্ব যথার্থভাবে পালন করেছেন। ব্যাংক ও গ্রাহকের পারস্পরিক আস্থা ও বিশ্বাসই ব্যাংকিং ব্যবসায়ের মূলমন্ত্র। গ্রাহকের প্রতি ব্যাংকের কিছু দায়িত্ব রয়েছে। আবার ব্যাংকের প্রতি গ্রাহকেরও কিছু দায়িত্ব আছে। এ দায়িত্বগুলো পালন করা ব্যাংক ও গ্রাহকের অবশ্য কর্তব্য। উদ্দীপকে ব্যবসায়ী স্বর্পন একজন আদর্শবান লোক। তিনি কর্মচারীকে দিয়ে চেকের মাধ্যমে কিছু টাকা উত্তোলন করেন। তিনি লক্ষ্য করলেন টাকার বান্ডিলে ৫০০ টাকা বেশি আছে। পরবর্তীতে ব্যাংক ম্যানেজারের সাথে কথা বলে টাকাটি ফেরত পাঠালেন। ব্যাংক ও গ্রাহকের সম্পর্ক সততা ও বিশ্বাসের ওপর নির্ভর করে তৈরি হয়। ব্যাংকের সাথে সম্পর্কের ক্ষেত্রে সততার পরিচয় দেওয়া গ্রাহকের পরম দায়িত্ব। হিসাব খোলা থেকে শুরু করে সর্বাবস্থায় সততা অবলম্বন করা উচিত। উদ্দীপকে গ্রাহক হিসেবে জনাব স্বপন ৫০০ টাকা ব্যাংকে ফেরত দিয়ে সততার পরিচয় দিয়েছেন। এর মাধ্যমে তিনি তার পরম দায়িত্বটি পালন করেছেন। এর ফলে তার সাথে ব্যাংকের সম্পর্ক আরও মজবুত হবে। তাই বলা যায়, গ্রাহক হিসেবে জনাব স্বপন ব্যাংকের প্রতি তার দায়িত্ব ঠিকভাবে পালন করছেন।"
        },
        {
          "label": "ঘ",
          "question": "গ্রাহক হিসেবে জনাব স্বপনের আচরণটি মূল্যায়ন করো।",
          "explanation": "গ্রাহক হিসেবে জনাব স্বপন তার সততার দায়িত্ব যথার্থভাবে পালন করেছেন। ব্যাংক ও গ্রাহকের পারস্পরিক আস্থা ও বিশ্বাসই ব্যাংকিং ব্যবসায়ের মূলমন্ত্র। গ্রাহকের প্রতি ব্যাংকের কিছু দায়িত্ব রয়েছে। আবার ব্যাংকের প্রতি গ্রাহকেরও কিছু দায়িত্ব আছে। এ দায়িত্বগুলো পালন করা ব্যাংক ও গ্রাহকের অবশ্য কর্তব্য। উদ্দীপকে ব্যবসায়ী স্বর্পন একজন আদর্শবান লোক। তিনি কর্মচারীকে দিয়ে চেকের মাধ্যমে কিছু টাকা উত্তোলন করেন। তিনি লক্ষ্য করলেন টাকার বান্ডিলে ৫০০ টাকা বেশি আছে। পরবর্তীতে ব্যাংক ম্যানেজারের সাথে কথা বলে টাকাটি ফেরত পাঠালেন। ব্যাংক ও গ্রাহকের সম্পর্ক সততা ও বিশ্বাসের ওপর নির্ভর করে তৈরি হয়। ব্যাংকের সাথে সম্পর্কের ক্ষেত্রে সততার পরিচয় দেওয়া গ্রাহকের পরম দায়িত্ব। হিসাব খোলা থেকে শুরু করে সর্বাবস্থায় সততা অবলম্বন করা উচিত। উদ্দীপকে গ্রাহক হিসেবে জনাব স্বপন ৫০০ টাকা ব্যাংকে ফেরত দিয়ে সততার পরিচয় দিয়েছেন। এর মাধ্যমে তিনি তার পরম দায়িত্বটি পালন করেছেন। এর ফলে তার সাথে ব্যাংকের সম্পর্ক আরও মজবুত হবে। তাই বলা যায়, গ্রাহক হিসেবে জনাব স্বপন ব্যাংকের প্রতি তার দায়িত্ব ঠিকভাবে পালন করছেন।"
        }
      ]
    },
    {
      "number": "11",
      "uddipok": "পদ্মা ব্যাংক দেশের আর্থ-সামাজিক উন্নয়নে এবং আর্থিক শৃঙ্খলা রক্ষার কাজ করছে। তালিকাভুক্ত ব্যাংকসমূহের সাহায্য-সহযোগিতা প্রদান, নতুন পণ্য উদ্ভাবন এবং এগুলো বাস্তবায়নের মাধ্যমে জনগণের জীবনযাত্রার মান উন্নয়নের লক্ষ্যে কাজ করছে পদ্মা ব্যাংক।",
      "tag": "MB 20",
      "sub_questions": [
        {
          "label": "ক",
          "question": "কত সালে ইসলামি ব্যাংকিং ব্যবস্থা প্রবর্তন হয়?",
          "explanation": "১৯৮৩ সালে ইসলামি ব্যাংক ব্যবস্থার প্রবর্তন হয়।"
        },
        {
          "label": "খ",
          "question": "শ্রমিকদের মাঝে সঞ্চয় প্রবণতা সৃষ্টি করে কোন ব্যাংক? ব্যাখ্যা করো।",
          "explanation": "শ্রমিকদের মাঝে সঞ্চয় প্রবণতা সৃষ্টি করে বিশেষ মক্কেলভিত্তিক ব্যাংক- 'শ্রমিক ব্যাংক'। ব্যাংক হলো এমন একটি আর্থিক প্রতিষ্ঠান যা আমনত হিসেবে অর্থ সংগ্রহ করে, ঋণ দেয় ও অনান্য ব্যাংকিং কাজ করে। বিভিন্ন ধরনের গ্রাহক- মহিলা, শিক্ষার্থী, ভোক্তা-এর জন্য বিভিন্ন ধরনের ব্যাংক বা সেবা রয়েছে। শ্রমিক ব্যাংক তেমনই একটি বিশেষ গ্রাহকভিত্তিক ব্যাংক। এটি শ্রমিকদের জীবনযাত্রার মান উন্নয়নের লক্ষ্যে কাজ করে"
        },
        {
          "label": "গ",
          "question": "উদ্দীপকের পদ্মা ব্যাংক ও বাণিজ্যিক ব্যাংকের মধ্যে তুলনামূলক আলোচনা করো।",
          "explanation": "পদ্মা ব্যাংক ও বাণিজ্যিক ব্যাংকের মধ্যে গঠন, উদ্দেশ্য ও কার্যাবলির দিক থেকে ভিন্নতা রয়েছে। বাণিজ্যিক ব্যাংক বলতে মুনাফা অর্জনের উদ্দেশ্যে প্রতিষ্ঠিত ও পরিচালিত ব্যাংককে বুঝায়। আর কেন্দ্রীয় ব্যাংক হলো সরকারি মালিকানায় প্রতিষ্ঠিত ও পরিচালিত ব্যাংক। বাণিজ্যিক ব্যাংক জনগণের কাছ থেকে আমানত সংগ্রহ করে ও ঋণ দেয়। আর কেন্দ্রীয় ব্যাংক সম্পূর্ণ ব্যাংক ব্যবস্থা নিয়ন্ত্রণ করে উদ্দীপকে পদ্মা ব্যাংক দেশের আর্থ-সামাজিক উন্নয়ন ও আর্থিক শৃঙ্খলা রক্ষায় কাজ করছে। পাশাপাশি তালিকাভুক্ত ব্যাংকসমূহকে সহযোগিতা, নতুন পণ্য উদ্ভাবন ও জীবনযাত্রার মান উন্নয়নে অবদীন রাখছে। অর্থাৎ পদ্মা ব্যাংকটি একটি কেন্দ্রীয় ব্যাংক। এর প্রধান উদ্দেশ্য জনকল্যাণ। অন্যদিকে, বাণিজ্যিক ব্যাংকের প্রধান উদ্দেশ্য মুনাফা অর্জন। পদ্মা ব্যাংক দেশের নোট ও মুদ্রা প্রচলনের ক্ষমতাপ্রাপ্ত একমাত্র প্রতিষ্ঠান। বাণিজ্যিক ব্যাংকের এই ক্ষমতা না থাকলেও বিনিময়ের মাধ্যম (চেক, বিনিময় বিল) প্রচলনের ক্ষমতা রয়েছে। বাণিজ্যিক ব্যাংকের প্রধান গ্রাহক হচ্ছে জনগণ। আর পদ্মা ব্যাংকের প্রধান গ্রাহক হচ্ছে অন্যান্য ব্যাংক। সর্বপরি, কেন্দ্রীয় ব্যাংক হিসেবে পদ্মা ব্যাংক বাকি সব ধরনের ব্যাংকের (বাণিজ্যিক, শিল্প বিনিয়োগ, কৃষি) ব্যাংকার হিসেবে কাজ করে।"
        },
        {
          "label": "ঘ",
          "question": "জনগণের জীবনযাত্রার মানোন্নয়নে পদ্মা ব্যাংকের ভূমিকা মূল্যায়ন করো।",
          "explanation": "জনগণের জীবনযাত্রার মানোন্নয়নে কেন্দ্রীয় ব্যাংক হিসেবে পদ্মা ব্যাংক গুরুত্বপূর্ণ ভূমিকা পালন করে। সরকারি মালিকানায় প্রতিষ্ঠিত ও পরিচালিত ব্যাংককে কেন্দ্রীয় ব্যাংক বলা হয়। এটি একটি অমুনাফাভোগী জনকল্যাণমূলক প্রতিষ্ঠান। দেশের সার্বিক অর্থনৈতিক উন্নয়নের লক্ষ্যে এ ব্যাংক কাজ করে। উদ্দীপকে দেশের আর্থ-সামাজিক উন্নয়ন ও আর্থিক শৃঙ্খলা রক্ষায় পদ্মা ব্যাংক কাজ করছে। আবার, তালিকাভুক্ত ব্যাংকগুলোকে সাহায্য-সহযোগিতা করছে। পাশাপাশি নতুন ব্যাংকিং পণ্য উদ্ভাবন ও বাস্তবায়নে অবদান রাখছে। অর্থাৎ পদ্মা ব্যাংকটি একটি কেন্দ্রীয় ব্যাংক। এটি তার কাজের মাধ্যমে জনগণের জীবনযাত্রার মান উন্নয়নের লক্ষ্যে কাজ করে যাচ্ছে। পদ্মা ব্যাংক অর্থ সরবরাহ নিয়ন্ত্রিত রেখে মূল্যস্তরের স্থিতিশীলতা রক্ষা করে। ফলে জনগণ ন্যায্য দামে পণ্য কিনতে পারে। কেন্দ্রীয় ব্যাংক হিসেবে ব্যাংকটি নতুন ব্যাংক ও শাখা খোলার অনুমতি দেয়। পাশাপাশি বাণিজ্যিক ব্যাংকগুলোকে ঋণ দিয়ে মূলধন গঠনে সহায়তা করে। এ কারণে নতুন কর্মসংস্থানের সুযোগ সৃষ্টি হয়। আবার, গবেষণার মাধ্যমে নতুন ব্যাংকিং পণ্য উদ্ভাবনে অবদান রাখে। এর ফলে জনসাধারণের জীবনযাত্রা সহজ হয়। মূলত জনকল্যাণের জন্যই পদ্মা ব্যাংক কাজ করে যায়। সকলের মঙ্গল নিশ্চিত করে দেশের অর্থনীতিকে মজবুত ভিত্তির ওপর দাঁড় করানোই ব্যাংকটির উদ্দেশ্য। তাই বলা যায়, পদ্মা ব্যাংক ব্যাংকিং ব্যবস্থার উন্নয়নের পাশাপাশি জীবনযাত্রার মান উন্নয়নেও উল্লেখযোগ্য অবদান রাখছে।"
        }
      ]
    }
  ]
}