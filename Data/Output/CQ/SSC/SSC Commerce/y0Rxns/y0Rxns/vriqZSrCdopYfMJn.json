{
  "title": "কুমিল্লা বোর্ড ২০২৪",
  "subtitle": "ফিন্যান্স ও ব্যাংকিং (11)",
  "questions": [
    {
      "number": "1",
      "uddipok": "রাজু ও সাজু দুই ভাই। তারা বিভিন্ন কোম্পানির বিভিন্ন বিনিয়োগ খাতে বিনিয়োগ করতে চায়। রাজু ঝুঁকি নিতে রাজি নয়, কিন্তু সাজু ঝুঁকি থাকা সত্ত্বেও অধিক লাভের সম্ভাবনা আছে এমন খাতে বিনিয়োগ করতে আগ্রহী।",
      "tag": "CB 24",
      "sub_questions": [
        {
          "label": "ক",
          "question": "কোন অর্থায়নে আগে ব্যয়ের পরিমাণ নির্ণয় করা হয়?",
          "explanation": "সরকারি অর্থায়নে আগে ব্যয়ের পরিমাণ নির্ণয় করা হয়।"
        },
        {
          "label": "খ",
          "question": "পারিবারিক অর্থায়ন বলতে কী বোঝায়?",
          "explanation": "পরিবারের জন্য পরিকল্পনামাফিক অর্থের উৎস নির্ধারণ ও তার ব্যবহারকে পারিবারিক অর্থায়ন বঁলে। পরিবারে আয়ের উৎস ও পরিমাণ সীমিত। ফলে এর উপযুক্ত ব্যবহার প্রয়োজন। আয়ের সাথে সংগতি রেখে ব্যয়সমূহ নির্ধারণ করতে হয়। আবার, অনেক সময় ভোগ্যপণ্যের জন্য ঋণ নিতে হয়। এসব কিছু সঠিকভাবে ব্যবস্থাপনার জন্য পারিবারিক অর্থায়ন দরকার।"
        },
        {
          "label": "গ",
          "question": "রাজুর জন্য উপযোগী বিনিয়োগ খাত কোনটি? ব্যাখ্যা করো।",
          "explanation": "রাজুর জন্য উপযুক্ত বিনিয়োগ খাত হলো ট্রেজারি বিল বা বন্ড। সরকার ট্রেজারি বিল বা বন্ড ইস্যু করে। সরকারের দেউলিয়া হওয়ার ঝুঁকি নেই। তাই ট্রেজারি বিল বা বন্ডকে ঝুঁকিমুক্ত বিনিয়োগ বলা হয়। ঝুঁকি নিতে অনিচ্ছুক বিনিয়োগকারীর জন্য এটি উত্তম। উদ্দীপকে রাজু বিভিন্ন খাতে বিনিয়োগ করতে চায়। সে ঝুঁকি নিতে রাজি' নয়। অর্থাৎ, সে বিনিয়োগকৃত অর্থ ফেরত প্রাপ্তির নিশ্চয়তা রয়েছে, এমন খাতে বিনিয়োগ করতে চায়। সরকার কর্তৃক ইস্যুকৃত হওয়ায় ট্রেজারি বিল বা বন্ডের অর্থ প্রাপ্তির নিশ্চয়তা পাওয়া যায়। স্বল্পমেয়াদে অর্থ বিনিয়োগের জন্য এটি একটি ভালো মাধ্যম। তাই বলা যায়, রাজুর জন্য ঝুঁকিমুক্ত বিনিয়োগ ক্ষেত্র হিসেবে ট্রেজারি বিল বা বন্ড উত্তম।"
        },
        {
          "label": "ঘ",
          "question": "বিনিয়োগের ক্ষেত্রে সাজুর সিদ্ধান্তটির যৌক্তিকতা মূল্যায়ন করো।",
          "explanation": "বিনিয়োগের ক্ষেত্রে সাজুর সাধারণ শেয়ারে বিনিয়োগ করা যৌক্তিক। সাধারণত শেয়ারের আয় ঝুঁকিবহুল আয়। এর আয় নির্দিষ্ট নয়। কোম্পানির অর্জিত মুনাফার ওপর এর লভ্যাংশ নির্ভর করে। ভবিষ্যৎ বছরগুলোতে অর্জিত মুনাফা সবসময় অনিশ্চিত। তাই সাধারণ শেয়ার থেকে প্রাপ্ত আয় সবচেয়ে বেশি ঝুঁকিবহুল আয় হিসেবে গণ্য হয়। উদ্দীপকে রাজু ও সাজু দুই ভাই। তারা বিভিন্ন কোম্পানির বিভিন্ন খাতে বিনিয়োগ করতে চায়। রাজু ঝুঁকি নিতে রাজি নয়। কিন্তু সাজু বিভিন্ন খাতে বিনিয়োগ করতে আগ্রহী। সে অধিক লাভের আশায় ঝুঁকিপূর্ণ খাতে বিনিয়োগ করতে চায়। ঝুঁকি ও মুনাফার সাথে ধনাত্মক সম্পর্ক বিদ্যমান। যে খাতে ঝুঁকি যত বেশি, মুনাফাও তত বেশি। সাধারণ শেয়ারে বিনিয়োগ সবচেয়ে বেশি ঝুঁকিপূর্ণ। তাই এ থেকে সবচেয়ে বেশি মুনাফা পাওয়ার সম্ভাবনা আছে। সুতরাং, সাজুর বিনিয়োগ সিদ্ধান্তটি আমি যৌক্তিক মনে করি।"
        }
      ]
    },
    {
      "number": "2",
      "uddipok": "জনাব সাজ্জাত ৮ বছরের জন্য ১০ লক্ষ টাকা ব্যাংকে জমা রাখতে চান। 'সীমান্ত ব্যাংক' তাকে বার্ষিক ৯% হারে সুদ প্রদানের প্রস্তাব দেয় অপরদিকে, তার এক বন্ধু জনাব রাতুল ময়মনসিংহ নিউটাউনের পাশে জমি কেনার পরামর্শ দেন। যেখানে জমির মূল্য ৮ বছরে দ্বিগুণ হওয়ার নিশ্চয়তা রয়েছে।",
      "tag": "CB 24",
      "sub_questions": [
        {
          "label": "ক",
          "question": "কোন ক্ষেত্রে কেবল আসলের ওপর সুদ গণনা করা হয়?",
          "explanation": "সরল সুদের ক্ষেত্রে কেবল আসলের ওপর সুদ গণনা করা হয়।"
        },
        {
          "label": "খ",
          "question": "চক্রবৃদ্ধিকরণ প্রক্রিয়ায় অর্থের কোন মূল্য নির্ণয় করা হয়? ব্যাখ্যা করো।",
          "explanation": "চক্রবৃদ্ধিকরণ প্রক্রিয়ায় অর্থের ভবিষ্যৎ মূল্য নির্ণয় করা হয়। সুদ-আসলের ওপর সুদ ধার্য করার প্রক্রিয়া হলো চক্রবৃদ্ধিকরণ। এ পদ্ধতিতে প্রতিবার সুদাসলের ওপর সুদ ধার্য করে ভবিষ্যৎ মূল্য নির্ধারণ করা হয়। যেমন: ১০০ টাকার ওপর ১০% সুদ হলে ১ বছর পর ভবিষ্যৎ মূল্য হবে ১০০(১ + ০.১০) ১ ^১ ১ = ১১০ টাকা। আবার, ২ বছর পর ভবিষ্যৎ মূল্য হবে ১০০(১ + ০.১০) ² ² ² = ১২১ টাকা।"
        },
        {
          "label": "গ",
          "question": "জনাব সাজ্জাত সীমান্ত ব্যাংকে টাকা জমা রাখলে ৮ বছর পর কত টাকা পাবেন?",
          "explanation": "জনাব সাজ্জাতের জন্য সীমান্ত ব্যাংকের ভবিষ্যৎ মূল্য নির্ণয়: দেওয়া আছে, র্তমান মূল্য, PV = ১০,০০,০০০ টাকা মেয়াদ, n = ৮ বছর সুদের হার, i = ৯% বা, ০.০৯ আমরা জানি, ভবিষ্যৎ মূল্য, FV = PV (১ + i) n { }^{n} n =  ১০,০০,০০০  ( ১ + ০ . ০৯ ) ৮ =\\text { ১০,০০,০০০ }(১+০ . ০ ৯)^{৮} =   ১০ , ০০ , ০০০   ( ১ + ০ . ০৯ ) ৮ = ১০,০০,০০০ × ১.৯৯২৫৬২৬ = ১৯,৯২,৫৬২.৬০ টাকা। ∴ জনাব সাজ্জাত সীমান্ত ব্যাংকে টাকা জমা রাখলে ৮ বছর পর ১৯,৯২,৫৬২.৬০ টাকা পাবেন। উত্তর: ১৯,৯২,৫৬২.৬০ টাকা।"
        },
        {
          "label": "ঘ",
          "question": "বন্ধুর পরামর্শ গ্রহণ করা জনাব সাজ্জাতের জন্য যুক্তিযুক্ত কী? বিশ্লেষণ করো।",
          "explanation": "সাজ্জাতের কাছে বিনিয়োগযোগ্য মূলধন আছে ১০,০০,০০০ টাকা, বিনিয়োগের প্রত্যাশিত সময় ৮ বছর। বন্ধুর পরামর্শে বিনিয়োগ করলে ৮ বছর পর বিনিয়োগের ভবিষ্যৎ মূল্য হবে (১০,০০,০০০ × ২) = ২০,০০,০০০ টাকা। অপরদিকে, সীমান্ত ব্যাংকে জমা রাখলে ভবিষ্যৎ মূল্য হবে ১৯,৯২,৫৬২.৬০ টাকা [গ থেকে পাওয়া]। অর্থাৎ, বন্ধুর পরামর্শে জমিতে বিনিয়োগ করলে ভবিষ্যৎ মূল্য (২০,০০,০০০ – ১৯,৯২,৫৬২.৬০) = ৭,৪৩৭.৪০ টাকা বেশি হবে। তাই বলা যায়, উদ্দীপকের বন্ধুর পরামর্শ গ্রহণ করা জনাব সাজ্জাতের জন্য যুক্তিযুক্ত হবে।"
        }
      ]
    },
    {
      "number": "3",
      "uddipok": "মি. অয়ন ৫ বছর পূর্বে 'গোলাপ' ও 'বেলি' নামক দু'টি প্রকল্পে অর্থ বিনিয়োগ করেন। প্রকল্প দুটি থেকে ৫ বছরে প্রাপ্ত আয়ের হার নিম্নরূপ: তিনি বর্তমানে আর্থিক সংকটের কারণে একটি প্রকল্প বন্ধ করে দিতে চান।",
      "tag": "CB 24",
      "sub_questions": [
        {
          "label": "ক",
          "question": "",
          "explanation": "অনিশ্চয়তার যে অংশটুকু পরিমাপ করা যায় তাকে ঝুঁকি বলে।"
        },
        {
          "label": "খ",
          "question": "ঝুঁকিমুক্ত আয় বলতে কী বোঝ?",
          "explanation": "প্রকৃত আয় সবসময় প্রত্যাশিত আয়ের সমান হলে তাকে ঝুঁকিমুক্ত আয় বলে। কোনো দেশের সরকার কর্তৃক ইস্যুকৃত ট্রেজারি বিল ও ট্রেজারি বন্ড থেকে প্রাপ্ত আয় ঝুঁকিমুক্ত আয় হিসেবে গণ্য হয়। এসব খাতে বিনিয়োগ থেকে প্রাপ্ত আয় নির্দিষ্ট থাকে। অর্থাৎ, নির্দিষ্ট হারে আয় দেওয়া হয় বলে প্রাপ্ত আয়কে ঝুঁকিমুক্ত আয় হিসেবে গণ্য করা হয়।"
        },
        {
          "label": "গ",
          "question": "গোলাপ প্রকল্পের আদর্শ বিচ্যুতি নির্ণয় করো।",
          "explanation": "গোলাপ প্রকল্পের আদর্শ বিচ্যুতি নির্ণয়: আমরা জানি, আদর্শ বিচ্যুতি = ∑ (  আয় হার - গড় হার)  2 n − ১ =\\sqrt{\\frac{\\sum\\left(\\text { আয় হার - গড় হার) }{ }^{2}\\right.}{n-১}} = n − ১ ∑ (   আয়   হার  -  গড়   হার )  2 ​ ​ এখানে, Σ ( \\Sigma\\left(\\right. Σ ( আয় হার - গড় হার) 2 = { }^{2}= 2 = অতীতে অর্জিত আয় হার থেকে গড় আয় হারের পার্থক্যের বর্গের সমষ্টি n = বছরের সংখ্যা = ৫ ∴ \\therefore ∴ আদর্শ বিচ্যুতি = ১০ = =\\sqrt{১ ০}= = ১০ ​ = ৩.১৬% (প্রায়)। উত্তর: ৩.১৬%।"
        },
        {
          "label": "ঘ",
          "question": "মি. অয়নের কোন প্রকল্পটি বন্ধ করে দেওয়া উচিত? বিশ্লেষণ করো",
          "explanation": "মি. অয়নের কোন প্রকল্পটি বন্ধ করে দেওয়া উচিত তা জানার জন্য বেলি প্রকল্পেরও আদর্শ বিচ্যুতি নির্ণয় করতে হবে। বেলি প্রকল্পের আদর্শ বিচ্যুতি নির্ণয়ঃ আমরা জানি, আদর্শ বিচ্যুতি = ∑ (  আয় হার - গড় হার)  ) 2 n − ১ =\\sqrt{\\frac{\\sum(\\text { আয় হার - গড় হার) })^{2}}{n-১}} = n − ১ ∑ (   আয়   হার  -  গড়   হার )  ) 2 ​ ​ এখানে, Σ ( \\Sigma\\left(\\right. Σ ( আয় হার - গড় হার) 2 = { }^{2}= 2 = অতীতে অর্জিত আয় হার থেকে গড় আয় হারের পার্থক্যের বর্গের সমষ্টি n = বছরের সংখ্যা = ৫ ∴ \\therefore ∴ আদর্শ বিচ্যুতি =  ২৬.৫০  = ৫ . ১৫ % =\\sqrt{\\text { ২৬.৫০ }}=৫ . ১ ৫ \\% =   ২৬ . ৫০   ​ = ৫ . ১৫ % (প্রায়)। উদ্দীপকে মি. অয়নের বিনিয়োগকৃত গোলাপ প্রকল্পের আদর্শ বিচ্যুতি ৩.১৬% ('গ' থেকে পাওয়া)। বেলি প্রকল্পের আদর্শ বিচ্যুতি ৫.১৫%। আদর্শ বিচ্যুতি যত. বেশি ঝুঁকিও তত বেশি। উদ্দীপকে দুটি প্রকল্পের মধ্যে বেলি প্রকল্পের আদর্শ বিচ্যুতি বেশি। তাই বলা যায়, মি. অয়নের বেলি প্রকল্প বেশি ঝুঁকিপূর্ণ হওয়ায় তা বন্ধ করে দেওয়া উচিত।"
        }
      ]
    },
    {
      "number": "4",
      "uddipok": "জনাব তুহিন ৩ বছরের জন্য ৫,০০,০০০ টাকা একটি প্রকল্পে বিনিয়োগ করতে চান। তার হাতে 'হিজল' ও 'তমাল' নামে দুটি প্রকল্প রয়েছে। প্রকল্প দুটির অন্যান্য তথ্যাবলি নিম্নরূপ:",
      "tag": "CB 24",
      "sub_questions": [
        {
          "label": "ক",
          "question": "নিট মুনাফার সাথে অবচয় যোগ করলে কী পাওয়া যায়?",
          "explanation": "নিট মুনাফার সাথে অবচয় যোগ করলে নগদ আন্তঃপ্রবাহ পাওয়া যায়।"
        },
        {
          "label": "খ",
          "question": "অর্থায়নে সুযোগ ব্যয় বলতে কী বোঝায়?",
          "explanation": "কোনো একটি প্রকল্পে বিনিয়োগের ফলে অন্য কোনো প্রকল্পে বিনিয়োগের সুযোগ ত্যাগ করাকেই সুযোগ ব্যয় বলে। প্রত্যেকটি প্রকল্পেরই সুযোগ ব্যয় থাকে। কেননা, বিনিয়োগকারীকে একটি প্রকল্পে বিনিয়োগ করতে হলে অন্য একটি প্রকল্পের বিনিয়োগ থেকে প্রাপ্ত মুনাফার হারকে ত্যাগ করতে হয়। অর্থের সময়মূল্যের সূত্র ব্যবহার করে সুযোগ ব্যয়ের পরিমাণ নির্ণয় করা যায়।"
        },
        {
          "label": "গ",
          "question": "প্রকল্প 'হিজল'-এর গড় মুনাফার হার নির্ণয় করো।",
          "explanation": "উপর্যুক্ত তথ্য হতে 'প্রকল্প হিজল'-এর গড় মুনাফার হার নির্ণয়:  গড় নিট মুনাফা  =  মোট বার্ষিক নিট মুনাফা   বছর  = ৩৫ , ০০০ + ৫৬ , ০০০ + ১৪ , ০০০ ৩  টাকা  = ৩৫ , ০০০ টাকা   গড় বিনিয়োগ  =  প্রাথমিক বিনিয়োগ  +  ভগ্নাবশেষ মূল্য  2 = ৫ , ০০ , ০০০ + ০ 2 = ২ , ৫০ , ০০০ টাকা  \\begin{aligned} \\text { গড় নিট মুনাফা } & =\\frac{\\text { মোট বার্ষিক নিট মুনাফা }}{\\text { বছর }} \\\\ & =\\frac{৩ ৫, ০ ০ ০+৫ ৬, ০ ০ ০+১ ৪, ০ ০ ০}{৩} \\text { টাকা } \\\\ & =৩ ৫, ০ ০ ০ \\text { টাকা } \\\\ \\text { গড় বিনিয়োগ } & =\\frac{\\text { প্রাথমিক বিনিয়োগ }+ \\text { ভগ্নাবশেষ মূল্য }}{2} \\\\ & =\\frac{৫, ০ ০, ০ ০ ০+০}{2}=২, ৫ ০, ০ ০ ০ \\text { টাকা } \\end{aligned}   গড়   নিট   মুনাফা     গড়   বিনিয়োগ   ​ =   বছর     মোট   বার্ষিক   নিট   মুনাফা   ​ = ৩ ৩৫ , ০০০ + ৫৬ , ০০০ + ১৪ , ০০০ ​   টাকা   = ৩৫ , ০০০   টাকা   = 2   প্রাথমিক   বিনিয়োগ   +   ভগ্নাবশেষ   মূল্য   ​ = 2 ৫ , ০০ , ০০০ + ০ ​ = ২ , ৫০ , ০০০   টাকা   ​ আমরা জানি,  গড় মুনাফার হার  =  গড় নিট মুনাফা   গড় বিনিয়োগ  ×  ১০০  = ৩৫ , ০০০ ২ , ৫০ , ০০০ × ১০০ = ১ 8 % \\begin{aligned} \\text { গড় মুনাফার হার } & =\\frac{\\text { গড় নিট মুনাফা }}{\\text { গড় বিনিয়োগ }} \\times \\text { ১০০ }=\\frac{৩ ৫, ০ ০ ০}{২, ৫ ০, ০ ০ ০} \\times ১ ০ ০ \\\\ & =১ 8 \\% \\end{aligned}   গড়   মুনাফার   হার   ​ =   গড়   বিনিয়োগ     গড়   নিট   মুনাফা   ​ ×   ১০০   = ২ , ৫০ , ০০০ ৩৫ , ০০০ ​ × ১০০ = ১ 8% ​ ∴ \\therefore ∴ হিজল প্রকল্পের গড় মুনাফার হার ১৪%। উত্তর: ১৪%।"
        },
        {
          "label": "ঘ",
          "question": "জনাব তুহিনের বিনিয়োগের জন্য কোন প্রকল্পটি অধিক গ্রহণযোগ্য বলে তুমি মনে করো? যুক্তি দাও।",
          "explanation": "জনাব তুহিনের বিনিয়োগ সিদ্ধান্ত গ্রহণের জন্য উভয় প্রকল্পের গড় মুনাফার হার নির্ণয় করতে হবে। উত্তর সংকেতঃ গড় মুনাফার হার যত বেশি হয়, প্রকল্প তত গ্রহণযোগ্য হয়। এখানে হিজল প্রকল্পের গড় মুনাফার হার ১৪% ['গ' নং থেকে পাওয়া]। তমাল প্রকল্পের গড় মুনাফার হার ১৪%। সুতরাং, উভয় প্রকল্পের গড় মুনাফার হার সমান হওয়ায় জনাব তুহিন যেকোনো প্রকল্প গ্রহণ করতে পারেন।"
        }
      ]
    },
    {
      "number": "5",
      "uddipok": "রাজ লি. সাধারণ এবং অগ্রাধিকার শেয়ার বিক্রয়ের মাধ্যমে মূলধন সংগ্রহ করে। সাধারণ শেয়ারের বাজারমূল্য ১৫০ টাকা এবং লিখিত মূল্য ১০০ টাকা। কোম্পানিটি সদ্য সমাপ্ত বছরে সাধারণ শেয়ারপ্রতি ১০ টাকা করে লভ্যাংশ ঘোষণা করে, যা পূর্বের তুলনায় ৪% বেশি। অপরদিকে, প্রতিষ্ঠানটি ২০০ টাকা লিখিত মূল্যের ১২ শতাংশ অগ্রাধিকার শেয়ার বিক্রয় করে। যার বাজারমূল্য ১৯০ টাকা। ব্যবসায় সম্প্রসারণে অর্থ প্রয়োজন হওয়ায় প্রতিষ্ঠানটি কম ব্যয়সম্পন্ন আরও কিছু শেয়ার বিক্রয়ের চিন্তা করছে।",
      "tag": "CB 24",
      "sub_questions": [
        {
          "label": "ক",
          "question": "শেয়ার বাজারের সার্বিক অবস্থা বোঝার জন্য কী ব্যবহার করা হয়?",
          "explanation": "শেয়ার বাজারের সার্বিক অবস্থা বোঝার জন্য সূচক ব্যবহার করা হয়।"
        },
        {
          "label": "খ",
          "question": "বোনাস শেয়ার বলতে কী বোঝায়?",
          "explanation": "কোম্পানির অবণ্টিত মুনাফা শেয়ারে রূপান্তর করে পুরনো শেয়ার মালিকদের মধ্যে আনুপাতিক হারে বণ্টন করা হলে তাকে বোনাস শেয়ার বলে। সাধারণত কোম্পানিগুলো লভ্যাংশ দেওয়ার বিকল্প হিসেবে বোনাস শেয়ার ইস্যু করে। বোনাস শেয়ারের মাধ্যমে কোম্পানি অবণ্টিত মুনাফাকে সাধারণ শেয়ারে রূপান্তর করে। এর মাধ্যমে কোম্পানি লভ্যাংশকে কাজে লাগিয়ে প্রতিষ্ঠানে শেয়ারের পরিমাণ বাড়ায়।"
        },
        {
          "label": "গ",
          "question": "রাজ লি.-এর অগ্রাধিকার শেয়ার মূলধন ব্যয় নির্ণয় করো।",
          "explanation": "রাজ লি.-এর অগ্রাধিকার শেয়ার মূলধন ব্যয় নির্ণয়ঃ দেওয়া আছে,লিখিত মূল্য = ২০০ টাকা বাজারমূল্য = ১৯০ টাকা লভ্যাংশের হার = ১২% বা ০.১২ লভ্যাংশের পরিমাণ = ২০০ × ০.১২ = ২৪ টাকা আমরা জানি, অগ্রাধিকার শেয়ার মূলধন ব্যয়, K p =  প্রত্যাশিত লভ্যাংশ   শেয়ারের বাজার মূল্য  × \\mathrm{K}_{\\mathrm{p}}=\\frac{\\text { প্রত্যাশিত লভ্যাংশ }}{\\text { শেয়ারের বাজার মূল্য }} \\times K p ​ =   শেয়ারের   বাজার   মূল্য     প্রত্যাশিত   লভ্যাংশ   ​ × ১০০ = ২৪ ১৯০ × ১০০ = ১২ . ৬৩ % =\\frac{২৪}{১ ৯ ০} \\times ১ ০ ০=১ ২ . ৬ ৩ \\% = ১৯০ ২৪ ​ × ১০০ = ১২ . ৬৩ % ∴ রাজ লি. এর অগ্রাধিকার শেয়ার মূলধন ব্যয় ১২.৬৩%। উত্তর: ১২.৬৩%।"
        },
        {
          "label": "ঘ",
          "question": "রাজ লি.-এর অতিরিক্ত মূলধনের জন্য কোন ধরনের শেয়ার বিক্রয় করা উচিত? যুক্তিসহ উপস্থাপন করো।",
          "explanation": "রাজ লি.-এর সাধারণ শেয়ার মূলধন ব্যয় নির্ণয়: দেওয়া আছে, বাজারমূল্য, P ∘ = \\mathrm{P}_{\\circ}= P ∘ ​ = ১৫০ টাকা লভ্যাংশ, D ∘ = \\mathrm{D}_{\\circ}= D ∘ ​ = ১০ টাকা লভ্যাংশ বৃদ্ধির হার, g = 8 % \\mathrm{g}=8 \\% g = 8% বা ০.০৪ লভ্যাংশ, D 2 = D o ( ১ + g ) = ১০ ( ১ + ০ . ০৪ ) = ১০ . ৪০ \\mathrm{D}_{2}=\\mathrm{D}_{o}(১+\\mathrm{g})=১ ০(১+০ . ০ ৪)=১ ০ . ৪ ০ D 2 ​ = D o ​ ( ১ + g ) = ১০ ( ১ + ০ . ০৪ ) = ১০ . ৪০ টাকা আমরা জানি, সাধারণ শেয়ার মূলধন ব্যয়, K e = [ ( D ১ P o + g ) × \\mathrm{K}_{\\mathrm{e}}=\\left[\\left(\\frac{\\mathrm{D}_{\\mathrm{১}}}{\\mathrm{P}_{\\mathrm{o}}}+\\mathrm{g}\\right) \\times\\right. K e ​ = [ ( P o ​ D ১ ​ ​ + g ) × ১০০ ] ] ] = [ ( ১০ . ৪০ ১৫০ + ০ . ০৪ ) ) × ১০০ ] = ০ . ১০৯৩ × ১০০ = ১০ . ৯৩ % \\begin{array}{l} =\\left[\\left(\\frac{১০.৪০}{১ ৫ ০}+০.০৪)\\right) \\times ১ ০০\\right] \\\\ =০ . ১ ০ ৯ ৩ \\times ১ ০ ০=১ ০ . ৯ ৩ \\% \\end{array} = [ ( ১৫০ ১০ . ৪০ ​ + ০ . ০৪ ) ) × ১০০ ] = ০ . ১০৯৩ × ১০০ = ১০ . ৯৩ % ​ ∴ সাধারণ শেয়ারের মূলধন ব্যয় ১০.৯৩%। অপরদিকে, অগ্রাধিকার শেয়ারের মূলধন ব্যয় ১২.৬৩% ['গ' নং থেকে পাওয়া]। অর্থাৎ, সাধারণ শেয়ারের মূলধন ব্যয় অগ্রাধিকার শেয়ার মূলধন ব্যয়ের থেকে (১২.৬৩১৬ - ১০.৯৩) = ১.৭০% কম। তাই বলা যায়, রাজ লি.-এর অতিরিক্ত মূলধন সংগ্রহের জন্য সাধারণ শেয়ার বিক্রয় করা উচিত।"
        }
      ]
    },
    {
      "number": "6",
      "uddipok": "জনাব নিবিড় একজন ঢেউটিনের পাইকারি ব্যবসায়ী। তিনি নিজস্ব পুঁজিতে টিন ক্রয়' করেন। হঠাৎ নগদ অর্থের ঘাটতি হলে তিনি নিয়মিত ক্রেতা সাদিয়া ট্রেডার্সের নিকট থেকে অগ্রিম গ্রহণ করেন। সম্প্রতি পণ্য ডেলিভারি দেওয়ার জন্য তার একটি ট্রাকের প্রয়োজন হলে তিনি তা ক্রয় না করে ভাড়ার বিনিময়ে পাঁচ বছরের জন্য সংগ্রহ করেন।",
      "tag": "CB 24",
      "sub_questions": [
        {
          "label": "ক",
          "question": "তহবিল বিনিয়োগের মূল উদ্দেশ্য কী?",
          "explanation": "তহবিল বিনিয়োগের মূল উদ্দেশ্য হলো মুনাফা অর্জন।"
        },
        {
          "label": "খ",
          "question": "বিনিময় বিল বলতে কী বোঝায়?",
          "explanation": "পণ্য যখন বাকিতে ক্রয় করা হয়, ক্রয়কারী প্রতিষ্ঠান 'বিক্রেতাকে একটি দলিল প্রদান করে যা বিনিময় বিল নামে পরিচিত। বিনিময় বিলের মাধ্যমে ক্রেতা বিক্রেতাকে নির্দিষ্ট মেয়াদ শেষে নির্দিষ্ট পরিমাণ অর্থ প্রদানের অঙ্গীকার করে। এই বিলের মেয়াদ সাধারণত তিন মাস হয়ে থাকে। বিক্রেতার জন্য এই বিলটি একটি প্রাপ্য বিল। এ ধরনের বিল বাণিজ্যিক ব্যাংকে ভাঙানো যায়।"
        },
        {
          "label": "গ",
          "question": "নগদ অর্থের ঘাটতি পূরণে তিনি কোন ধরনের তহবিল ব্যবহার করেন? ব্যাখ্যা করো।",
          "explanation": "নগদ অর্থের ঘাটতি পূরণে তিনি স্বল্পমেয়াদি অর্থায়নের অপ্রাতিষ্ঠানিক উৎস ব্যবহার করেন। ১ বছর বা তার কম সময়ের জন্য যে অর্থায়ন করা হয় তা হলো স্বল্পমেয়াদি অর্থায়ন। ব্যবসায়ের চলতি মূলধনের প্রয়োজন মেটানোর জন্য এ অর্থায়ন করা হয়। এ অর্থায়ন প্রাতিষ্ঠানিক ও অপ্রাতিষ্ঠানিক উভয় উৎস থেকে সংগ্রহ করা যায়। উদ্দীপকে জনাব নিবিড় একজন টেউটিনের পাইকারি ব্যবসায়ী। তিনি নিজস্ব পুঁজিতে টিন ক্রয় করেন। হঠাৎ নগদ অর্থের ঘাটতি হলে, তিনি নিয়মিত ক্রেতা সাদিয়া ট্রেডার্সের নিকট থেকে অগ্রিম অর্থ গ্রহণ করেন। অনেক সময় বিশ্বস্ত ও স্থায়ী ক্রেতারা ভবিষ্যৎ ক্রয়ের মোট মূল্যের সম্পূর্ণ বা কিছু অংশ বিক্রেতাকে অগ্রিম দেয়। এটি বিক্রেতার জন্য স্বল্পমেয়াদি অর্থায়নের অপ্রাতিষ্ঠানিক উৎস হিসেবে কাজ করে। তাই বলা যায়, উদ্দীপকে জনাব নিবিড় ক্রেতা থেকে অগ্রিম গ্রহণ করে স্বল্পমেয়াদি অর্থায়ন করেন।"
        },
        {
          "label": "ঘ",
          "question": "ভাড়ার বিনিময়ে ট্রাক সংগ্রহ করার যৌক্তিকতা বিশ্লেষণ করো।",
          "explanation": "ভাড়ার বিনিময়ে অর্থাৎ, লিজিং-এর মাধ্যমে ট্রাক সংগ্রহ করা যৌক্তিক। লিজিং হলো দীর্ঘমেয়াদি অর্থায়নের একট্টি অভিনব পদ্ধতি। এর মাধ্যমে ভাড়ার বিনিময়ে যন্ত্রপাতি, মেশিন, আসবাবপত্র ইত্যাদি ব্যবহারের সুযোগ পাওয়া যায়। তবে এক্ষেত্রে সম্পত্তির মালিকানা লিজিং কোম্পানির কাছে থাকে। উদ্দীপকে জনাব নিবিড় একজন ঢেউটিনের পাইকারি ব্যবসায়ী। সম্প্রতি পণ্য ডেলিভারি দেওয়ার জন্য তার একটি ট্রাকের প্রয়োজন হয়। তিনি ট্রাকটি ক্রয় না করে ভাড়ার বিনিময়ে পাঁচ বছরের জন্য সংগ্রহ করেন। অর্থাৎ, তিনি লিজিং ব্যবহার করেছেন। মিনি ট্রাক মূলত একটি ব্যয়বহুল যানবাহন। লিজিং-এর মাধ্যমে এই ধরনের ব্যয়বহুল যন্ত্রপাতি, মেশিন, আসবাবপত্র সরাসরি না কিনে ভাড়ার বিনিময়ে ব্যবহার করা যায়। উদ্দীপকে জনাব নিবিড় ট্রাকটি না কিনে ভাড়ার বিনিময়ে ব্যবহার করছে। ফলে প্রতিষ্ঠানটিকে দীর্ঘমেয়াদি ঋণ নিতে হয়নি। বরং তুলনামূলকভাবে কম ভাড়ার বিনিময়ে প্রতিষ্ঠানটি ট্রাক ব্যবহার করতে পারবে। তাই বলা যায়, জনাব নিবিড়ের মিনি ট্রাক সংগ্রহের উৎসটি যথার্থ হয়েছে।"
        }
      ]
    },
    {
      "number": "7",
      "uddipok": "মিসেস সুমি একজন চাকরিজীবী। তিনি অর্জিত আয়ের কিছু অংশ সঞ্চয় করার জন্য ব্যাংকে ৫ বছর মেয়াদি একটি হিসাব খোলেন। উক্ত হিসাবে প্রতি মাসের ৫ তারিখের মধ্যে ৩,০০০ টাকা করে জমা রাখেন। যেখান থেকে মেয়াদ শেষে এককালীন সুদসহ আসল টাকা ফেরত পাবেন। ব্যাংক তাকে একটি কার্ড সরবরাহ করে। ঢাকার একটি আধুনিক শপিং মলে কেনাকাটা করে উক্ত কার্ডের মাধ্যমে বিল পরিশোধ করতে ব্যর্থ হন । এমতাবস্থায় তার স্বামীর কার্ডটি দিয়ে বিল পরিশোধ করেন।",
      "tag": "CB 24",
      "sub_questions": [
        {
          "label": "ক",
          "question": "কোনটি থেকে গ্রাহক ব্যাংকের কর্মচারীর উপস্থিতি ছাড়াই টাকা উত্তোলন করতে পারে?",
          "explanation": "ATM (Automated Teller Machine) থেকে গ্রাহক ব্যাংকের কর্মচারীর উপস্থিতি ছাড়াই 'টাকা উত্তোলন করতে পারে।"
        },
        {
          "label": "খ",
          "question": "স্কুল সঞ্চয়ী হিসাব বলতে কী বোঝায়?",
          "explanation": "স্কুল কলেজের ছাত্র-ছাত্রীদের সঞ্চয়ে উৎসাহ প্রদান করার জন্য ব্যাংক যে বিশেষ ধরনের হিসাবের ব্যবস্থা করে তাকে স্কুল সঞ্চয়ী হিসাব বলে। স্কুল-কলেজের ছাত্র/ছাত্রীদেরকে তাদের পড়ালেখার ব্যয় নির্বাহ করার পর তাদের হাতে অতিরিক্ত যে অর্থ থাকে সেগুলো এ হিসাবের মাধ্যমে সঞ্চয় করা যায়। এক্ষেত্রে স্কুলে ব্যাংকের শাখা খোলা হয়। এ ধরনের আমানতি অর্থের ওপর ব্যাংক আমানতকারীকে সুদ প্রদান করে থাকে।"
        },
        {
          "label": "গ",
          "question": "মিসেস সুমি ব্যাংকে কোন ধরনের হিসাব খুলেছেন? ব্যাখ্যা করো।",
          "explanation": "উদ্দীপকের মিসেস সুমি ব্যাংকে ডিপোজিট পেনশন স্কিম হিসাব খুলেছেন। এ হিসাবের মাধ্যমে প্রতি মাসে নির্দিষ্ট সময়ের মধ্যে নির্দিষ্ট পরিমাণ টাকা জমা দিতে হয়। এভাবে দীর্ঘমেয়াদে টাকা রাখা হয়। মেয়াদ শেষে সুদসহ আসল টাকা ফেরত দেওয়া হয়। মুদ্রা বিনিয়োগকারীদের জন্য® এটি একটি বিশেষ গুরুত্বপূর্ণ হিসাব। উদ্দীপকের মিসেস সুমি একজন চাকরিজীবী। তিনি অর্জিত আয়ের কিছু অংশ সঞ্চয় করতে ব্যাংকে ৫ বছর মেয়াদি একটি হিসাব খোলেন। উক্ত হিসাবে প্রতি মাসের ৫ তারিখের মধ্যে ৩,০০০ টাকা করে জমা রাখেন। মেয়াদ শেষে সুদসহ এককালীন আসল টাকা ফেরত পাবেন। এখানে মিসেস সুমির হিসাবটির বৈশিষ্ট্য হলো নির্দিষ্ট সময় পর পর নির্দিষ্ট পরিমাণ অর্থ জমাদান এবং মেয়াদ শেষে সুদসহ আসল প্রাপ্তি। এই বৈশিষ্ট্যটি শুধু ডিপোজিট পেনশন স্কিম হিসাবের সাথে সাদৃশ্যপূর্ণ। তাই বলা যায়, মিসেস সুমি ডিপোজিট পেনশন স্কিম হিসাব পরিচালনা করছেন।"
        },
        {
          "label": "ঘ",
          "question": "মিসেস সুমি ও তার স্বামীর কার্ড দুটির তুলনামূলক আলোচনা করো।",
          "explanation": "উদ্দীপকে 'মিসেস সুমির ব্যবহৃত কার্ড হলো ডেবিট কার্ড এবং তার স্বামীর ব্যবহৃত কার্ড হলো ক্রেডিট কার্ড। ডেবিট কার্ডের মাধ্যমে গ্রাহক যেকোনো সময় এটিএম থেকে টাকা উত্তোলন ও জমা করতে পারে। এছাড়া প্রয়োজনে এ কার্ডের মাধ্যমে নগদ টাকা ছাড়াও কেনাকাটা করা যায়। তবে ব্যাংক হিসাবে টাকা থাকা সাপেক্ষে এ কার্ড ব্যবহার করা যায়। অন্যদিকে, ক্রেডিট কার্ডের মাধ্যমে উক্ত সেবাগুলো ব্যাংক হিসাবে টাকা না থাকলেও গ্রহণ করা যায়। উদ্দীপকে ব্যাংক মিসেস সুমিকে একটি ইলেকট্রনিক কার্ড সরবরাহ করে। তিনি ঢাকার একটি আধুনিক শপিং মলে কেনাকাটা করেন। কেনাকাটার পর তিনি উক্ত কার্ডের মাধ্যমে বিল পরিশোধে ব্যর্থ হন। এমতাবস্থায় তার স্বামীর কার্ডটি দিয়ে বিল পরিশোধ করেন। মিসেস সুমির স্বামীর ব্যবহৃত কার্ডটি ক্রেডিট কার্ড এবং তার কার্ডটি হলো ডেবিট কার্ড। দুটি কার্ডই ব্যাংক প্রদত্ত ইলেকট্রনিক প্লাস্টিক কার্ড হলেও এদের মধ্যে পার্থক্য রয়েছে। মিসেস সুমি তার স্বামীর কার্ডের মাধ্যমে ব্যাংক হিসাবে অর্থ না থাকলেও কেনাকাটা কিংবা সব ধরনের লেনদেন করতে পারবেন। অন্যদিকে, তার কার্ডটি দ্বারা লেনদেন করতে হলে অবশ্যই ব্যাংক হিসাবে পর্যাপ্ত পরিমাণে অর্থ থাকতে হবে। আবার, তার কার্ড ব্যবহার করার জন্য ব্যাংক হিসাব থাকা বাধ্যতামূলক। অন্যদিকে, তার স্বামীর কার্ড ব্যবহার করার জন্য ব্যাংক হিসাবের বাধ্যবাধকতা নেই। তাই বলা যায়, দুটি কার্ড একই মনে হলেও কার্যাবলির দিক থেকে এদের মধ্যে পার্থক্য রয়েছে।"
        }
      ]
    },
    {
      "number": "8",
      "uddipok": "চাকরিজীবী মি. শ্যামল তার অর্জিত আয়ের সব টাকা খরচ না করে প্রতিমাসে কিছু টাকা সঞ্চয় করেন। তিনি সঞ্চয়কৃত অর্থ নিরাপদে জমা রাখার উদ্দেশ্যে ব্যাংকে একটি হিসাব খোলেন। ব্যাংক হিসাব খোলার ক্ষেত্রে তিনি তার নিকটস্থ তালিকাভুক্ত বহু শাখাবিশিষ্ট 'পদ্মা ব্যাংক' নির্বাচন করেন।",
      "tag": "CB 24",
      "sub_questions": [
        {
          "label": "ক",
          "question": "বিমা সঞ্চয়ী হিসাব থেকে কোন সুবিধা পাওয়া যায়?",
          "explanation": "বিমা সঞ্চয়ী হিসাব থেকে জীবন বিমার সুবিধা পাওয়া যায়।"
        },
        {
          "label": "খ",
          "question": "মুসারাকা কী? ব্যাখ্যা করো",
          "explanation": "মুসারাকা বলতে ব্যাংক এবং গ্রাহকের যৌথ উদ্যোগে ব্যবসায় পরিচালনার মাধ্যমে লাভ ও লোকসান সমানভাবে ভাগ করাকে বোঝায় ইসলামি ব্যাংক ইসলামি শরীয়াহ অনুযায়ী পরিচালিত হয়। তাই সুদ থেকে বাঁচার জন্য ইসলামি ব্যাংক এই সেবাগুলো দেয়। এরূপ আরও কিছু ইসলামি ব্যাংকিং সেবা হলো মুদারাবা, মুরাবাহা, ইজারা ইত্যাদি।"
        },
        {
          "label": "গ",
          "question": "'পদ্মা ব্যাংকে' মি. শ্যামল কোন ধরনের হিসাব খোলেন? ব্যাখ্যা করো।",
          "explanation": "'পদ্মা ব্যাংকে' মি. শ্যামল সঞ্চয়ী হিসাব খোলেন। এ হিসাবের মাধ্যমে প্রতিদিন বা সপ্তাহে যতবার খুশি টাকা জমা রাখা যায়। তবে নির্দিষ্ট নিয়মানুযায়ী টাকা উত্তোলন করতে হয়। সাধারণত নির্দিষ্ট আয়ের জনগণ সঞ্চয়ের উদ্দেশ্যে এ হিসাব খুলে থাকে। এ হিসাবে স্বল্প হারে সুদ দেওয়া হয়। উদ্দীপকে মি. শ্যামল একজন চাকরিজীবী। তিনি বেতনের সব টাকা খরচ করেন না। প্রত্যেক মাসে কিছু টাকা সঞ্চয় করেন। তিনি উক্ত সঞ্চয়কৃত টাকা নিরাপদে জমা রাখার উদ্দেশ্যে একটি ব্যাংক হিসাব খোলার সিদ্ধান্ত নেন। সাধারণত সঞ্চয়ী হিসাবে নিয়মিত অর্থ জমা দেওয়া যায়। প্রয়োজনে অর্থ উত্তোলন করা যায়। এই হিসাবে স্বল্প হারে সুদ পাওয়া যায়। চাকরিজীবীদের জন্য এ হিসাব খুবই উপযোগী। তাই বলা যায়, একজন চাকরিজীবী হিসেবে মি. শ্যামলের ব্যাংক হিসাবটি ছিল সঞ্চয়ী হিসাব।"
        },
        {
          "label": "ঘ",
          "question": "ব্যাংক হিসাব খোলার ক্ষেত্রে মি. শ্যামলের পদ্মা ব্যাংকে হিসাব খোলার যৌক্তিকতা মূল্যায়ন করো।",
          "explanation": "ব্যাংক হিসাব খোলার ক্ষেত্রে মি. শ্যামল ব্যাংকের অবস্থান, তালিকাভুক্তির ধরন, বহুশাখা ইত্যাদি বিষয়গুলো নিয়ে \"চিন্তা-ভাবনা করেছেন, যা যৌক্তিক। ব্যাংকে হিসাব খোলার ক্ষেত্রে গ্রাহককে অনেকগুলো বিষয় বিবেচনা করতে হয়। আমানতকারী হিসাব খোলার পূর্বে তার ঘাসস্থান বা কর্মস্থল থেকে ব্যাংকের অবস্থান বিবেচনা করে। এছাড়াও ব্যাংক তালিকাভুক্ত হলে গ্রাহক লেনদেন অধিক নিরাপদ মনে করে। এর বাইরে উক্ত ব্যাংকের কর্মকর্তাদের দক্ষতা, সুনাম, শাখা, সেবার মান ইত্যাদি বিষয়গুলো পর্যালোচনা করে। উদ্দীপকের মি. শ্যামল একজন চাকরিজীবী। তিনি বেতন থেকে প্রতি মাসে কিছু টাকা সঞ্চয় করেন। তিনি সঞ্চয়কৃত টাকা নিরাপদে জমা রাখতে চান। তাই তিনি ব্যাংক হিসাব খোলার সিদ্ধান্ত নেন। এক্ষেত্রে তার নিকটস্থ তালিকাভুক্ত বহুশাখা বিশিষ্ট 'পদ্মা ব্যাংক' নির্বাচন করেন। মি. শ্যামলের মতো চাকরিজীবীরা ব্যাংক হিসাব খোলার ক্ষেত্রে ব্যাংকের অবস্থান ভালোভাবে বিশ্লেষণ করেন। আবার, অতালিকাভুক্ত ব্যাংক অপেক্ষা তালিকাভুক্ত ব্যাংকে লেনদেন করা উত্তম। তাই তিনি ব্যাংক নির্বাচনে তালিকাভুক্ত ব্যাংক প্রাধান্য দেন। আবার, ব্যাংকের একাধিক শাখা থাকায় লেনদেন করা সহজ হয়। মি. শ্যামলও বহুশাখা সম্পন্ন ব্যাংক প্রাধান্য দেয়। তাই বলা যায়, মি. শ্যামলের ব্যাংকে হিসাব খোলার বিবেচ্য বিষয়গুলো নিয়ে চিন্তা-ভাবনা করা যুক্তিযুক্ত।"
        }
      ]
    },
    {
      "number": "9",
      "uddipok": "'ঝিনুক ব্যাংক' জনগণের আমানতের একটি বড় অংশ অন্যত্র বিনিয়োগ করে। ফলে ব্যাংকের আয় বৃদ্ধি পেলেও আমানতকারীদের জমাকৃত অর্থ চাহিবামাত্র ফেরত দিতে পারছে না। এমতাবস্থায় ব্যাংকটি তার আর্থিক সংকট নিরসনে 'অগ্রগতি' ব্যাংকের শরণাপন্ন হলে 'অগ্রগতি' ব্যাংক তাকে প্রয়োজনীয় সহায়তা করে থাকে।",
      "tag": "CB 24",
      "sub_questions": [
        {
          "label": "ক",
          "question": "কাগজি মুদ্রার প্রচলন শুরু হয় কত শতাব্দীতে?",
          "explanation": "কাগজি মুদ্রার প্রচলন শুরু হয় ঊনবিংশ শতাব্দীতে।"
        },
        {
          "label": "খ",
          "question": "প্রাপ্য বিলের বাট্টাকরণ বলতে কী বোঝায়?",
          "explanation": "প্রাপ্য বিলকে উল্লিখিত মূল্যের চেয়ে কম মূল্যে ভাঙিয়ে অর্থ সংগ্রহ করা হয়। একজন বিক্রেতা ধারে বিক্রি করা পণ্যের অর্থ ফেরত পাওয়ার নিশ্চয়তাস্বরূপ যে দলিল গ্রহণ করে তাকে প্রাপ্য বিল বলা হয়। সাধারণত নির্দিষ্ট মেয়াদের জন্য এসব দলিল তৈরি করা হয়। উক্ত মেয়াদের আগে বিলের প্রাপকের টাকার প্রয়োজন হলে তিনি বিলে উল্লিখিত টাকার পরিমাণের চেয়ে কম অর্থ গ্রহণের মাধ্যমে বিলটি ভাঙাতে পারেন। এটি বিলের বাট্টাকরণ নামে পরিচিত।"
        },
        {
          "label": "গ",
          "question": "'ঝিনুক ব্যাংক' ব্যাংকিং ব্যবসায়ের কোন নীতি লঙ্ঘন করেছে? ব্যাখ্যা করো।",
          "explanation": "উদ্দীপকে 'ঝিনুক ব্যাংক'ব্যাংকিংব্যবসায়ের তারল্য নীতিলঙ্ঘন করেছে। চাহিবামাত্র অর্থ পরিশোধের সামর্থ্য ধরে রাখার জন্য কাম্য পরিমাণ তরল সম্পদ সংরক্ষণের কৌশলই হলো তারল্য নীতি। প্রয়োজনের তুলনায়কম অর্থ সংরক্ষণ করলে আমানতকারীর অর্থ চাহিবামাত্র পরিশোধ করা যায় না। আবার, অতিরিক্ত অর্থ সংরক্ষণ করলে বিনিয়োগ থেকে মুনাফার পরিমাণ হ্রাস পায়। উদ্দীপকের 'ঝিনুক ব্যাংক' জনগণের আমানতের একটি বড় অংশ অন্যত্র বিনিয়োগ করে। ফলে ব্যাংকের আয় বৃদ্ধি পেলেও আমানতকারীর জমাকৃত অর্থ চাহিবামাত্র ফেরত দিতে পারছে না। কারণ বাণিজ্যিক ব্যাংকসমূহ মূলত আমানতকারীদের অর্থই পরবর্তীতে ঋণদান করে। এক্ষেত্রে আমানতকারীদের সব অর্থ যদি ব্যাংকসমূহ ঋণ হিসেবে দিয়ে দেয় তবে আমানতকারীরা যখন তা উত্তোলন করতে চাইবে তখন ব্যাংক তা প্রদান করতে পারবে না। উদ্দীপকে 'ঝিনুক ব্যাংক' তারল্য নীতি অনুযায়ী যথাযথ তারল্য সংরক্ষণ না করায় একই সমস্যায় পড়েছে। তাই বলা যায়, তারল্যনীতি ভঙ্গ করার কারণেই 'ঝিনুক ব্যাংক' গ্রাহকদের জমাকৃত অর্থ পরিশোধ করতে পারছে না।"
        },
        {
          "label": "ঘ",
          "question": "ঝিনুক ব্যাংকের আর্থিক সংকটে অগ্রগতি ব্যাংকের সহায়তা করার যৌক্তিকতা বিশ্লেষণ করো।",
          "explanation": "ঝিনুক ব্যাংকের আর্থিক সংকটে 'অগ্রগতি'ব্যাংকের সহায়তা করা একটি যৌক্তিক সিদ্ধান্ত। বাণিজ্যিক ব্যাংকসমূহের ব্যাংকার হিসেবে কেন্দ্রীয় ব্যাংক দেশের তালিকাভুক্ত ব্যাংক ও অন্যান্য আর্থিক প্রতিষ্ঠানকে ঋণ দিয়ে থাকে। ঋণ প্রদানের মাধ্যমে বাণিজ্যিক ব্যাংকের কার্যক্রমে সহায়তা করে। তাই কেন্দ্রীয় ব্যাংককে ঋণের শেষ আশ্রয়স্থলও বলা হয়। উদ্দীপকে 'ঝিনুক ব্যাংক' আমানতের বড় অংশ অন্যত্র বিনিয়োগ করে। ফলে ব্যাংক গ্রাহকের জমাকৃত অর্থ চাহিবামাত্র ফেরত দিতে পারছে না। ব্যাংকটি আর্থিক সংকট নিরসনে 'অগ্রগতি' ব্যাংকের শরণাপন্ন হয়। 'অগ্রগতি ব্যাংক' তাকে প্রয়োজনীয় সহায়তা করে। ঋণের শেষ আশ্রয়স্থল হিসেবে কেন্দ্রীয় ব্যাংকই তালিকাভুক্ত বাণিজ্যিক ব্যাংককে আর্থিক সাহায্য করে। একইভাবে উদ্দীপকে 'অগ্রগতি' ব্যাংক ঝিনুক ব্যাংককে সাহায্য করেছে। এক্ষেত্রে 'অগ্রগতি' ব্যাংক কেন্দ্রীয় ব্যাংক হিসেবে তার দায়িত্ব পালন করেছে। তালিকাভুক্ত বাণিজ্যিক ব্যাংক হিসেবে ঝিনুক ব্যাংক তার আর্থিক সংকটে 'অগ্রগতি' ব্যাংকের দ্বারস্থ হয়েছে। তাই বলা যায়, ঝিনুক ব্যাংক-এর আর্থিক সংকটে 'অগ্রগতি' ব্যাংক-এর সহায়তা করা যৌক্তিক ছিল।"
        }
      ]
    },
    {
      "number": "10",
      "uddipok": "কাপড় ব্যবসায়ী জনাব শাকিল তার পাওনাদার জনাব জুবায়েরকে ৫০,০০০ টাকা মূল্যের একটি চেক প্রদান করেন। জনাব জুবায়ের দেখলেন চেকটিতে তার নিজের নাম লেখা রয়েছে। তিনি নিরাপত্তার কথা বিবেচনা করে চেকটির বাম কোণের উপরে আড়াআড়ি সমান্তরাল করে দুটি রেখা টেনে দিলেন।",
      "tag": "CB 24",
      "sub_questions": [
        {
          "label": "ক",
          "question": "নিকাশ ঘর কী?",
          "explanation": "যে স্থানে কেন্দ্রীয় ব্যাংক তালিকাভুক্ত ব্যাংকসমূহের আন্তঃব্যাংকিং দেনা-পাওনা নিষ্পত্তি করে তাকে নিকাশ ঘর বলা হয়।"
        },
        {
          "label": "খ",
          "question": "এনি ব্রাঞ্চ ব্যাংকিং বলতে কী বোঝায়?",
          "explanation": "এনি ব্রাঞ্চ ব্যাংকিং বলতে ব্যাংকের একটি শাখায় হিসাব খুলে, দেশের যেকোনো স্থানে উক্ত ব্যাংকের শাখার মাধ্যমে লেনদেন করাকে রোঝায়। এক্ষেত্রে ব্যাংকের যে শাখায় হিসাব খোলা হয় সেই শাখায় না গিয়েও লেনদেন করা যায়। যেমন- ঢাকার ধানমন্ডিতে একটি শাখায় হিসাব খুলে প্রয়োজনে দেশের অন্য যেকোনো শাখায় লেনদেন সুবিধা পাওয়া যায়। এটি আধুনিক ব্যাংকিং-এর একটি অনন্য সংযোজন।"
        },
        {
          "label": "গ",
          "question": "জনাব শাকিল কর্তৃক ইস্যুকৃত চেকটি কোন ধরনের? ব্যাখ্যা করো।",
          "explanation": "উদ্দীপকের জনার শাকিল কর্তৃক ইস্যুকৃত চেকটি হুকুম চেক। এ ধরনের চেক নির্দিষ্ট কোনো ব্যক্তির নামে ইস্যু করা হয়। এ চেকের টাকা চেকে উল্লিখিত ব্যক্তি ছাড়া ব্যাংক থেকে অন্য কেউ ওঠাতে পারে না। এ চেক বাহক চেকের তুলনায় নিরাপদ। উদ্দীপকে কাপড় ব্যবসায়ী জনাব শাকিল তার পাওনাদার জনাব জুবায়েরকে ৫০,০০০ টাকা মূল্যের একটি চেক প্রদান করেন চেকটিতে জনাব জুবায়েরের নাম লেখা হয়েছে। অর্থাৎ, চেকটি জনাব জুবায়েরের নামে ইস্যু করা হয়েছে। এক্ষেত্রে আদেষ্টা (জনাব শাকিল) জনাব জুবায়েরকে টাকা পরিশোধের জন্য ব্যাংককে আদেশ দিয়েছেন এ চেকের প্রাপক জনাব জুবায়ের। আর ব্যাংক কেবল জনাব জুবায়েরকে উক্ত চেকের অর্থ পরিশোধ করবে। সাধারণত হুকুম চেকে নির্দিষ্ট কোনো ব্যক্তিকে অর্থ পরিশোধের জন্য আদেশ দেওয়া হয়। সুতরাং বৈশিষ্ট্যগত দিক থেকে বলা যায়, জনাব শাকিল কর্তৃক ইস্যুকৃত চেকটি হলো হুকুম চেক।"
        },
        {
          "label": "ঘ",
          "question": "চেকটির নিরাপত্তা বিধানে জনাব জুবায়ের গৃহীত পদক্ষেপটি মূল্যায়ন করো।",
          "explanation": "উদ্দীপকে জনাব জুবায়েরের গৃহীত পদক্ষেপ হুকুম চেককে দাগকাটা চেকে রূপান্তর করেছে, যা চেকটির নিরাপত্তা বাড়িয়েছে। বাহক চেক বা হুকুম চেকের উপরিভাগের বাম কোণায় আড়াআড়ি দুটি দাগ কেটে দাগকাটা চেকে রূপান্তর করা যায়। ব্যাংক এ চেকের টাকা নগদে পরিশোধ করে না। প্রাপকের ব্যাংক হিসাবে এ চেক জমা দিয়ে টাকা ওঠানো যায় উদ্দীপকে জনাব জুবায়ের ৫০,০০০ টাকার একটি চেক পান। তিনি দেখলেন চেকটিতে তার নিজের নাম লেখা রয়েছে। অর্থাৎ, চেকটি একটি হুকুম চেক। পরবর্তীতে তিনি চেকের নিরাপত্তার কথা বিবেচনা করে চেকটির বাম কোণের ওপরে আড়াআড়িভাবে দুটি রেখা টেনে দিলেন। জনাব জুবায়ের উক্ত কাজের মাধ্যমে চেকটিকে দাগকাটা চেকে পরিণত করেছেন। ফলে কেবল তিনিই তার ব্যাংক হিসাবের মাধ্যমে এ চেকের টাকা তুলতে পারবেন। এক্ষেত্রে চেকটি চুরি হলে বা হারিয়ে গেলেও প্রতারণা বা জালিয়াতির আশঙ্কা নেই। অর্থাৎ, অন্য কেউ চাইলেও এ চেকের টাকা তুলতে পারবে না। সুতরাং বলা যায়, চেকটির নিরাপত্তা বিধানে জনাব জুবায়েরের গৃহীত পদক্ষেপটি অত্যন্ত যৌক্তিক।"
        }
      ]
    },
    {
      "number": "11",
      "uddipok": "জনাব নাঈম একজন আমদানিকারক। তিনি ভারতের রায় ট্রেডার্সকে পেঁয়াজ আমদানির প্রস্তাব দিলে প্রতিষ্ঠানটি অগ্রিম অর্থ প্রাপ্তির নিশ্চয়তা চায়। এ ব্যাপারে 'ধান সিঁড়ি' ব্যাংক তার পক্ষে রায় ট্রেডার্সকে অর্থ প্রদানের নিশ্চয়তা দেয়। জনাব নাঈম ভারত যাওয়ার পূর্বে তার মূল্যবান দলিলপত্রাদির নিরাপত্তার জন্য 'ধান সিঁড়ি' ব্যাংকে জমা রাখেন।",
      "tag": "CB 24",
      "sub_questions": [
        {
          "label": "ক",
          "question": "ব্যাংক কীভাবে মূলধন গঠন করে?",
          "explanation": "জনগণের ছড়িয়ে ছিটিয়ে থাকা সঞ্চয়গুলো বিভিন্ন হিসাবের মাধ্যমে একত্রিত করে ব্যাংক মূলধন গঠন করে থাকে।"
        },
        {
          "label": "খ",
          "question": "সংরক্ষিত তহবিল বলতে কী বোঝায়?",
          "explanation": "প্রতি বছর মুনাফার যে অংশ শেয়ারহোল্ডার বা মালিকগণের মধ্যে বণ্টন না করে ভবিষ্যতের জন্য সঞ্চয় করে রাখা হয় তাকেসংরক্ষিত তহবিল বলে। বাণিজ্যিক ব্যাংকের তহবিল সংগ্রহের একটি অন্যতম উৎস হলো সংরক্ষিত তহবিল। কোম্পানির প্রতি বছরের মুনাফার একটি নির্দিষ্ট অংশ দিয়ে এই তহবিল তৈরি করা হয়। এ তহবিল ব্যবসায় সম্প্রসারণে মূলধন হিসেবে ব্যবহৃত হয়।"
        },
        {
          "label": "গ",
          "question": "'ধান সিঁড়ি' ব্যাংক জনাব নাঈমকে পণ্য আমদানি করতে ধরনের সহায়তা করে? ব্যাখ্যা করো।",
          "explanation": "উদ্দীপকের 'ধান সিঁড়ি' ব্যাংক জনাব নাঈমকে পণ্য আমদানি করতে প্রত্যয়পত্র ইস্য করে সহায়তা করে। আন্তর্জাতিক বাণিজ্যে আমদানিকারকের পক্ষে ও রপ্তানিকারকের অনুকূলে ব্যাংক প্রত্যয়পত্র ইস্যু করে। এক্ষেত্রে ব্যাংক রপ্তানিকারককে অগ্রিম অর্থ প্রদানের ব্যবস্থা করে। এই দলিলের মাধ্যমে ব্যাংক আমদানিকারক ও রপ্তানিকারক উভয়পক্ষের স্বার্থ সংরক্ষণ করে। এ কাজের মাধ্যমে ব্যাংক কমিশন আদায় করে থাকে। উদ্দীপকের জনাব নাঈম একজন আমদানিকারক। তিনি ভারতের রায় ট্রেডার্সকে পেঁয়াজ আমদানির প্রস্তাব দেয়। রায় ট্রেডার্স অগ্রিম অর্থ প্রদানের নিশ্চয়তা চায়। এ ব্যাপারে 'ধান সিঁড়ি' ব্যাংক তার পক্ষে রায় ট্রেডার্সকে অর্থ প্রদানের নিশ্চয়তা দেয়। এক্ষেত্রে 'ধান সিঁড়ি' ব্যাংক কর্তৃক গৃহীত বিশেষ পদক্ষেপটি হলো প্রত্যয়পত্র। কেননা এই দলিলের মাধ্যমে আমদানিকারকের পক্ষে বাণিজ্যিক ব্যাংক রপ্তানিকারককে অর্থ পরিশোধ করে। ফলে রপ্তানিকারক নিশ্চিন্তে পণ্য প্রেরণ করতে পারে। তাই বলা যায়, 'ধান সিঁড়ি' ব্যাংক প্রত্যয়পত্রের মাধ্যমে জনাব নাঈমকে পণ্য আমদানি করতে সহায়তা করে।"
        },
        {
          "label": "ঘ",
          "question": "উদ্দীপকে উল্লিখিত কার্যাবলি 'ধান সিঁড়ি' ব্যাংকের আয়ের উৎস- বিশ্লেষণ করো।",
          "explanation": "উদ্দীপকে 'ধান সিঁড়ি' ব্যাংক প্রত্যয়পত্র ও লকার ভাড়া সেবা প্রদান করে আয় করে। বাণিজ্যিক ব্যাংক মক্কেলের পক্ষে বিভিন্ন প্রকার প্রতিনিধিত্বমূলক কাজ বা লেনদেন করে। যেমন: চেক বা বিলের অর্থ আদায়-পরিশোধ, লকার ভাড়া, ব্যাংক ড্রাফট, ট্রাভেলার্স চেক ইস্যু, প্রত্যয়পত্র ইস্যু ইত্যাদি। এসব কাজের বিনিময়ে ব্যাংক নির্দিষ্ট কমিশন বা ভাড়া আদায় করে উদ্দীপকে জনাব নাঈম ভারত থেকে পেঁয়াজ আমদানি করতে চায়। রপ্তানিকারক অগ্রিম অর্থ প্রাপ্তির নিশ্চয়তা চায়। এক্ষেত্রে 'ধান সিঁড়ি' ব্যাংক জনাব নাঈমের পক্ষে রপ্তানিকারককে নিশ্চয়তা দেয়। তিনি ভারত যাওয়ার পূর্বে তার মূল্যবান দলিলপত্রাদি নিরাপত্তার জন্য 'ধান সিঁড়ি' ব্যাংকে জমা রাখেন। বর্তমানে বাণিজ্যিক ব্যাংক বহুমুখী সেবার নীতি বিশেষভাবে অনুসরণ করে। এ নীতি অনুযায়ী একটি ব্যাংক যত বেশি সম্ভব বিশেষ সেবা প্রদানের চেষ্টা করে। উদ্দীপকের 'ধান সিঁড়ি' ব্যাংক আমদানি-রপ্তানি বাণিজ্যে সহায়তা করার জন্য প্রত্যয়পত্র ইস্যু করে। এর বিপরীতে ব্যাংক কমিশন বা সার্ভিস চার্জ আদায় করে। আবার, ব্যাংকটি জনাব নাঈমকে লকার সেবা প্রদান করে। আর লকার সেবার মাধ্যমে বাণিজ্যিক ব্যাংক সার্ভিস চার্জ আদায় করে। তাই বলা যায়, উদ্দীপকে উল্লিখিত কার্যাবলি 'ধান সিঁড়ি' ব্যাংকের আয়ের উৎস।"
        }
      ]
    }
  ]
}