{
  "title": "চট্টগ্রাম সরকারি উচ্চ বিদ্যালয় ২০২৪",
  "subtitle": "ফিন্যান্স ও ব্যাংকিং (11)",
  "questions": [
    {
      "number": "1",
      "uddipok": "মুদি দোকানদার সবুর মিয়া বিভিন্ন ধরনের পণ্য বিক্রয় করেন। তিনি দোকান চালানোর জন্য দৈনন্দিন আয় থেকে খরচ করেন।",
      "tag": "Ctg.GHS 24",
      "sub_questions": [
        {
          "label": "ক",
          "question": "আয় সিদ্ধান্ত কী?",
          "explanation": "তহবিল সংগ্রহের প্রক্রিয়াকে আয় সিদ্ধান্ত বলে।"
        },
        {
          "label": "খ",
          "question": "পারিবারিক অর্থায়নটি ব্যাখ্যা করো।",
          "explanation": "পারিবারিক অর্থায়ন বলতে পরিবারের আয় এবং ব্যয়ের মধ্যে একটি সঠিক সমন্বয়কে বোঝায়। এর মূল লক্ষ্য হল পরিবারের সদস্যদের জন্য একটি স্থিতিশীল আর্থিক অবস্থা নিশ্চিত করা, যেখানে সীমিত আয়ের সর্বোত্তম ব্যবহার করে সবার চাহিদা পূরণ করা যায় এবং ভবিষ্যতের জন্য সঞ্চয় করা যায়।"
        },
        {
          "label": "গ",
          "question": "সবুর মিয়ার ব্যবসায়টি অর্থায়নের কোন নীতির অন্তর্ভুক্ত? বর্ণনা করো।",
          "explanation": "সবুর মিয়ার ব্যবসায়টি অর্থায়নের বৈচিত্র্যায়ণ ও ঝুঁকি বণ্টন নীতির অন্তর্ভুক্ত। এ নীতি অনুযায়ী কোনো নির্দিষ্ট খাতে সমুদয় অর্থ বিনিয়োগ করা হয় না। বরং পণ্য বা সেবা যথাসম্ভব বৈচিত্র্যপূর্ণ করা হয়। এর ফলে বিনিয়োগের সার্বিক ঝুঁকি বণ্টিত হয় এবং হ্রাস পায়। এ নীতি অনুসরণ করে কাঙ্ক্ষিত মুনাফা অর্জন করা যায়। উদ্দীপকে সবুর মিয়া মুদি দোকান পরিচালনা করেন। তিনি দোকানে বিভিন্ন ধরনের পণ্য বিক্রয় করেন। একাধিক পণ্যে বিনিয়োগ তার প্রতিষ্ঠানের ঝুঁকি হ্রাস করবে। কোনো কারণে একটি পণ্যের বিক্রয় কম হলে তা অন্য পণ্যের মুনাফা দ্বারা পুষিয়ে নিতে পারবেন। অর্থায়নে বৈচিত্র্যায়ণ ও ঝুঁকি বণ্টন নীতি অনুযায়ী একাধিক পণ্যে বিনিয়োগ করে ঝুঁকি হ্রাস করা হয়। তাই বলা যায়, উদ্দীপকের সবুর মিয়া অর্থায়নের বৈচিত্র্যায়ণ ও ঝুঁকি বণ্টন নীতি অনুসরণ করেছেন।"
        },
        {
          "label": "ঘ",
          "question": "সবুর মিয়ার দৈনন্দিন আয় থেকে ব্যয় নির্বাহের সিদ্ধান্তটি পর্যালোচনা করো।",
          "explanation": "তারল্য বনাম মুনাফা নীতি অনুযায়ী সবুর মিয়ার দৈনন্দিন আয়থেকে ব্যয় নির্বাহের সিদ্ধান্তটি যৌক্তিক। এ নীতি অনুযায়ী প্রতিষ্ঠান কাম্য পরিমাণ নগদ অর্থ সংরক্ষণ করে।বেশি পরিমাণ নগদ অর্থ সংরক্ষণ করলে বিনিয়োগ ও মুনাফা হ্রাস পায় আবার কম পরিমাণ নগদ অর্থ সংরক্ষণ করলে দৈনন্দিন ব্যয়পরিচালনায় সমস্যার সৃষ্টি হয়। উদ্দীপকে সবুর মিয়া মুদি দোকান পরিচালনা করেন। তিনি তারদোকানে বিভিন্ন ধরনের পণ্য বিক্রয় করেন। তিনি দোকান চালানোরজন্য দৈনন্দিন আয় থেকে খরচ করেন। ব্যবসায় প্রতিষ্ঠান বিক্রয়লব্ধ আয় থেকে দৈনন্দিন ব্যয় পরিচালনা করে।এক্ষেত্রে সবুর মিয়া মুনাফার উদ্দেশ্যে বিক্রয়কৃত অর্থ বিনিয়োগ করলেদৈনন্দিন ব্যয় সঠিকভাবে বহন করতে পারবেন না। ফলে ব্যবসায়সঠিকভাবে পরিচালনা করা সম্ভব হবে না। কিন্তু সবুর মিয়া দৈনন্দিনআয়ের সাথে ব্যয়ের সমন্বয় করেন। ফলে দৈনন্দিন ব্যয়ের জন্যপ্রয়োজনীয় অর্থ রেখে বাকি অর্থ তিনি বিনিয়োগ করতে পারবেন। অর্থাৎ,তিনি নগদ অর্থ (তারল্য) ও মুনাফার মধ্যে সমন্বয় করেন। তাই বলা যায়,সবুর মিয়ার দৈনন্দিন আয় থেকে ব্যয় নির্বাহ করা যৌক্তিক সিদ্ধান্ত।"
        }
      ]
    },
    {
      "number": "2",
      "uddipok": "জনাব আসিফুর রহমান তার ছেলেকে ৫ ঘছর পর ৩,০০,০০০/- টাকা দিয়ে একটি মোটরবাইক কিনে দিতে চান। তাই সে বর্তমানে ABC ব্যাংকে দ্বিমাসিক চক্রবৃদ্ধিতে ১০% হার সুদে ১,০০,০০০/- টাকা রাখার সিদ্ধান্ত গ্রহণ করেন।",
      "tag": "Ctg.GHS 24",
      "sub_questions": [
        {
          "label": "ক",
          "question": "সরল সুদে কিসের ওপর সুদ ধার্য করা হয়?",
          "explanation": "সরল সুদ কেবল আসলের ওপর ধার্য করা হয়।"
        },
        {
          "label": "খ",
          "question": "প্রকল্প মূল্যায়ন ধারণাটি ব্যাখ্যা করো।",
          "explanation": "দীর্ঘমেয়াদি প্রকল্পের বর্তমান ব্যয়ের সাথে ভবিষ্যৎ আয়ের বর্তমান মূল্যের তুলনা করে লাভজনক প্রকল্প বাছাই করাকে প্রকল্প মূল্যায়ন বলে। ভবিষ্যতে প্রাপ্ত নগদ প্রবাহের বর্তমান মূল্য নির্ণয় করে তা থেকে প্রকল্পের অর্জনমূল্য বাদ দিতে হয়। এ দু'য়ের পার্থক্য ধনাত্মক হলে প্রকল্পটি লাভজনক, আর ঋণাত্মক হলে প্রকল্পটি লাভজনক নয়। এভাবে ভবিষ্যতে প্রাপ্ত সুবিধার বর্তমান মূল্য নির্ণয়পূর্বক প্রকল্পের অর্জন মূল্যের সাথে তুলনা করে গ্রহণযোগ্যতা যাচাই করার নামই প্রকল্প মূল্যায়ন।"
        },
        {
          "label": "গ",
          "question": "উদ্দীপকের ABC ব্যাংকের প্রকৃত সুদের হার নির্ণয় করো।",
          "explanation": "উদ্দীপকের ABC ব্যাংকের প্রকৃত সুদের হার নির্ণয়; দেওয়া আছে, মাসিক সুদের হার, i = ১০% বা, ০.১০ বছরে-চক্রবৃদ্ধির সংখ্যা, m = ১২ বার [ দ্বি-মাসিক চক্রবৃদ্ধি] আমরা জানি,  প্রকৃত সুদের হার,  E A R = [ ( ১ + i m ) m − ১ ] × ১০০ = [ ( ১ + ০ . ১০ ৬ ) ৬ − ১ ] × ১০০ \\begin{aligned} \\text { প্রকৃত সুদের হার, } \\mathrm{EAR} & =\\left[\\left(১+\\frac{\\mathrm{i}}{\\mathrm{m}}\\right)^{\\mathrm{m}}-১\\right] \\times ১ ০ ০ \\\\ & =\\left[\\left(১+\\frac{০ . ১ ০}{৬}\\right)^{৬}-১\\right] \\times ১ ০ ০\\end{aligned}   প্রকৃত   সুদের   হার ,  EAR ​ = [ ( ১ + m i ​ ) m − ১ ] × ১০০ = [ ( ১ + ৬ ০ . ১০ ​ ) ৬ − ১ ] × ১০০ ​ = (১.১০৪২৬০৪২২৪ – ১) × ১০০ = ০.১০৪২৬০৪২৪ × ১০০ = ১০.৪৩% ∴ উদ্দীপকের ABC ব্যাংকের প্রকৃত সুদের হার ১০.৪৩%। উত্তর: ১০:৪৩%।"
        },
        {
          "label": "ঘ",
          "question": "জনাব আসিফুর রহমানের সিদ্ধান্তটি মূল্যায়ন করো।",
          "explanation": "জনাব আসিকুর রহমানের ABC ব্যাংকে জমা করতে চাওয়া অর্থের ভবিষ্যৎ মূল্য নির্ণয়: দেওয়া আছে, বর্তমান মূল্য, PV = ১,০০,০০০ টাকা সুদের হার, i = ১০% বা, ০.১০ মেয়াদ, n = ৫ বছর বছরে চক্রবৃদ্ধির সংখ্যা, m = ৬ বার [ দ্বিমাসিক চক্রবৃদ্ধি] আমরা জানি, ভবিষ্যৎ মূল্য, F V = P V ( ১ + i m ) n × m = ১ , ০০ , ০০০ × ( ১ + ০ . ১০ ৬ ) ৫ × ৬ F V= P V\\left(১+\\frac{i}{m}\\right)^{n \\times m}=১, ০ ০, ০ ০ ০ \\times\\left(১+\\frac{ ০ . ১ ০}{৬}\\right)^{৫ \\times ৬} F V = P V ( ১ + m i ​ ) n × m = ১ , ০০ , ০০০ × ( ১ + ৬ ০ . ১০ ​ ) ৫ × ৬ = ১,০০,০০০ × ১.৬৪১৯৪০৯৬৭ = ১,৬৪,১৯৪.০৯৬৭ টাকা ∴ জনাব আসিকুর ৫ বছর পর ৩,০০,০০০ টাকায় মোটরসাইকেল কেনার সিদ্ধান্ত নেন। এ উদ্দেশ্যে তিনি বর্তমানে ABC ব্যাংকে ১,০০,০০০ টাকা জমা রাখেন। ব্যাংকের প্রদত্ত সুদের হারে ৫ বছর পর এর ভবিষ্যৎ মূল্য হবে ১,৬৪,১৯৪.০৯৬৭ টাকা। অর্থাৎ, ব্যাংক থেকে ভবিষ্যতে প্রাপ্য মোটরসাইকেল কেনার জন্য যথেষ্ট হবে না। তাই বলা যায়, জনাব আসিকুর রহমানের সিদ্ধান্তটি যৌক্তিক হয়নি।"
        }
      ]
    },
    {
      "number": "3",
      "uddipok": "জনাব আলী হোসেন নতুন প্রযুক্তি ব্যবহার করে তার মূলধন 'X' প্রকল্পে বিনিয়োগ করেছেন। গত পাঁচ বছরে অর্জিত মুনাফার হার ছিল যথাক্রমে ১২%, ১০%, ১৬%, – ৮% ও ১৫%। তিনি লক্ষ্য করলেন বিগত ৫ বছরে 'Y' প্রকল্পের ব্যবধানের বর্গের যোগফল ৮৬০।",
      "tag": "Ctg.GHS 24",
      "sub_questions": [
        {
          "label": "ক",
          "question": "আর্থিক ঝুঁকি কী?",
          "explanation": "প্রতিষ্ঠানের মূলধন কাঠামোতে ঋণ মূলধন ব্যবহারের ফলে ঋণের সুদ এবং আসল পরিশোধ করতে ব্যর্থ হওয়ারসম্ভাবনাকে আর্থিক ঝুঁকি বলে।"
        },
        {
          "label": "খ",
          "question": "বন্ডে বিনিয়োগকারীদের কোন ঝুঁকি মোকাবেলা করতে হয়? ব্যাখ্যা করো।",
          "explanation": "বন্ডে বিনিয়োগকারীদের সাধারণত সুদ হারের ঝুঁকি বহন করতে হয়। যে চুক্তিপত্রের মাধ্যমে কোম্পানি বিনিয়োগকারীদের থেকে ঋণ মূলধন সংস্থান করে সেটিকে বন্ড বলা হয়। এ বন্ডের বিপরীতে বিনিয়োগকারীরা সুদ পায়। বাজারে সুদের হারের পরিবর্তনের সাথে সাথে তাদের বিনিয়োগের মূল্য ওঠা-নামা করে। সুদের হার বাড়লে বন্ডের বাজারমূল্য কমে, আবার সুদের হার কমলে বন্ডের বাজারমূল্য বাড়ে।"
        },
        {
          "label": "গ",
          "question": "'X' প্রকল্পের আদর্শ বিচ্যুতি নির্ণয় করো।",
          "explanation": "উদ্দীপকের জনাব আলী হোসেনের 'X' প্রকল্পের আদর্শ বিচ্যুতি নির্ণয়: আমরা জানি, আদর্শ বিচ্যুতি = ∑ (  আয় হার - গড় হার)  ) 2 n − ১ =\\sqrt{\\frac{\\sum(\\text { আয় হার - গড় হার) })^{2}}{n-১}} = n − ১ ∑ (   আয়   হার  -  গড়   হার )  ) 2 ​ ​ ∴ জনাব আলী হোসেনের 'X' প্রকল্পের আদর্শ বিচ্যুতি ৯.৮০% (প্রায়)। উত্তর: ৯.৮০% (প্রায়)"
        },
        {
          "label": "ঘ",
          "question": "জনাব আলী হোসেনের কোন প্রকল্পে বিনিয়োগ লাভজনক বলে তুমি মনে করো।",
          "explanation": "উদ্দীপকের জনাব আলী হোসেনের লাভজনক প্রকল্প জানতে উভয় প্রকল্পের আদর্শ বিচ্যুতি তুলনা করতে হবে। দেওয়া আছে, 'Y' প্রকল্পের ব্যবধানের বর্গের যোগফল = ৮৬০ ∴ \\therefore ∴ ব্যবধানের বর্গের গড় = ৮৬০ n − ১ = ৮৬০ ৫ − ১ = ৮৬০ 8 = ২১৫ =\\frac{৮৬ ০}{n-১}=\\frac{৮৬ ০}{৫-১}=\\frac{৮৬ ০}{8}=২ ১ ৫ = n − ১ ৮৬০ ​ = ৫ − ১ ৮৬০ ​ = 8 ৮৬০ ​ = ২১৫ ∴ \\therefore ∴ 'Y' প্রকল্পের আদর্শ বিচ্যুতি =  ২১৫  = =\\sqrt{\\text { ২১৫ }}= =   ২১৫   ​ = ১৪.৬৬% ∴ 'Y' প্রকল্পের আদর্শ বিচ্যুতি ১৪.৬৬% এবং 'X' প্রকল্পের আদর্শ বিচ্যুতি ৯.৮০% [গ থেকে পাওয়া]। অর্থাৎ, প্রকল্প 'X'-এর আদর্শ বিচ্যুতি কম। আদর্শ বিচ্যুতির বড় মান অধিক ঝুঁকি ও আদর্শ বিচ্যুতির ছোট মান কম ঝুঁকি নির্দেশ করে। তাই ঝুঁকি বিবেচনায় উদ্দীপকের জনাব আলী হোসেনের জন্য প্রকল্প 'X' অধিক লাভজনক।"
        }
      ]
    },
    {
      "number": "4",
      "uddipok": "জনাব রাহাতের একটি প্রকল্পের খরচ ৫০,০০০ টাকা। অবচয় এবং কর প্রদানের পূর্বে উক্ত প্রকল্প হতে ১ম থেকে ৫ম বছর যথাক্রমে ১০,০০০ টাকা, ১২,০০০ টাকা, ১৪,০০০ টাকা, ১৬,০০০ টাকা, ২০,০০০ টাকা পাওয়া যাবে। কর হার ৪০%।",
      "tag": "Ctg.GHS 24",
      "sub_questions": [
        {
          "label": "ক",
          "question": "ব্যবসায়ে ব্যর্থতার দায় কাকে নিতে হয়?",
          "explanation": "ব্যবসায়ে ব্যর্থতার দায় আর্থিক ব্যবস্থাপককে নিতে হয়।"
        },
        {
          "label": "খ",
          "question": "'মূলধন বাজেটিং সর্বদাই ঝুঁকিযুক্ত সিদ্ধান্ত'- ব্যাখ্যা করো।",
          "explanation": "মূলধন বাজেটিং-এ অধিকাংশ অনুমানই (সিদ্ধান্তসমূহ) ভবিষ্যতের ওপর নির্ভরশীল। তাই এটিকে সর্বদা ঝুঁকিযুক্ত সিদ্ধান্ত বলা হয়। একটি স্থায়ী সম্পত্তি যেমন: কোনো মেশিনে বিনিয়োগ করা উচিত কিনা এই সিদ্ধান্ত নির্ভর করে ঐ মেশিনটিতে উৎপাদিত পণ্য ভবিষ্যতে কত টাকা করে এবং কী পরিমাণে বিক্রি হবে। এছাড়া পণ্যটির উৎপাদন ব্যয় কত হবে ইত্যাদি বিষয়ের ওপর। ভবিষ্যতের এসব তথ্য উপাত্ত অনুমান নির্ভর হয়, যা বাস্তবসম্মত নাও হতে পারে। এজন্য দীর্ঘমেয়াদি বিনিয়োগের ক্ষেত্রে ঝুঁকি নিরূপণ ও ঝুঁকির গ্রহণযোগ্যতা যাচাই করে সিদ্ধান্ত নিতে হয়।"
        },
        {
          "label": "গ",
          "question": "জনাব রাহাতের প্রকল্পের গড় মুনাফার হার কত?",
          "explanation": "জনাব রাহাতের প্রকল্পের গড় মুনাফার হার নির্ণয়: আমরা জানি, ∴ জনাব রাহাতের প্রকল্পের গড় মুনাফার হার ১০.৫৬%। উত্তর: ১০.৫৬%।"
        },
        {
          "label": "ঘ",
          "question": "জনাব রাহাতের প্রকল্পের পে-ব্যাক সময় নির্ণয় করো।",
          "explanation": "জনাব রাহাতের প্রকল্পের পে-ব্যাক সময় নির্ণয়: ∴ জনাব রাহাতের প্রকল্পের পে-ব্যাক সময় ৪.১৮ বছর। উত্তর: ৪.১৮ বছর।"
        }
      ]
    },
    {
      "number": "5",
      "uddipok": "XYZ কোম্পানির মোট মূলধন ১০,০০,০০০/- টাকা। সাধারণ শেয়ার ব্যয় ১৫%, ঋণপত্রের ব্যয় ১০% এবং অগ্রাধিকার শেয়ারের লভ্যাংশের হার ১০%। মোট মূলধনের বিভিন্ন উৎসের স্তর বিন্যাস নিম্নরূপ: প্রতিটি অগ্রাধিকার শেয়ারের লিখিত মূল্য ও বাজারমূল্য যথাক্রমে ১০০ টাকা ও ১২০ টাকা। কর হার ৩০%।",
      "tag": "Ctg.GHS 24",
      "sub_questions": [
        {
          "label": "ক",
          "question": "স্টক এক্সচেঞ্জ কী?",
          "explanation": "স্টক এক্সচেঞ্জ হলো একটি প্রতিষ্ঠান, যেখানে তালিকাভুক্ত পাবলিক লিমিটেড কোম্পানির শেয়ার ও ঋণপত্র ক্রয়-বিক্রয় করা হয়।"
        },
        {
          "label": "খ",
          "question": "ডিবেঞ্চার কেন জনপ্রিয়? ব্যাখ্যা করো।",
          "explanation": "বিনিয়োগকারীদের কাছে নির্দিষ্ট হারে আয় পাওয়ার কারণে ডিবেঞ্চার জনপ্রিয়। বন্ডের ন্যায় বিনিয়োগকারীরা ডিবেঞ্চার থেকে নির্দিষ্ট হারে নিয়মিত আয় পায়। প্রতিটি ডিবেঞ্চারের একটি নির্দিষ্ট মেয়াদ থাকে যে মেয়াদ উত্তীর্ণের আগ পর্যন্ত বিনিয়োগকারীরা আয় পায়। এজন্যই বিনিয়োগকারীদের কাছে ডিবেঞ্চার জনপ্রিয়।"
        },
        {
          "label": "গ",
          "question": "XYZ কোম্পানির অগ্রাধিকার শেয়ারের ব্যয় ও ঋণপত্রের ব্যয় নির্ণয় করো।",
          "explanation": "XYZ কোম্পানির অগ্রাধিকার শেয়ার ব্যয় নির্ণয়: দেওয়া আছে, অগ্রাধিকার শেয়ারের লিখিত মূল্য = ১০০ টাকা ∴ শেয়ার মালিকদের প্রত্যাশিত লভ্যাংশ = ১০০ × ১০% = ১০ টাকা প্রতি শেয়ারের বাজারমূল্য বা বিক্রয়মূল্য = ১২০ টাকা আমরা জানি, অগ্রাধিকার শেয়ারের ব্যয় =  প্রত্যাশিত লভ্যাংশ   শেয়ারের বাজ়ারমূল্য  × =\\frac{\\text { প্রত্যাশিত লভ্যাংশ }}{\\text { শেয়ারের বাজ়ারমূল্য }} \\times =   শেয়ারের   বাজ়ারমূল্য     প্রত্যাশিত   লভ্যাংশ   ​ × ১০০ =  ১০   ১২০  × =\\frac{\\text { ১০ }}{\\text { ১২০ }} \\times =   ১২০     ১০   ​ × ১০০ = ০.০৮৩৩ × ১০০ = ৮.৩৩% XYZ কোম্পানির ঋণপত্রের ব্যয় নির্ণয়: দেওয়া আছে, ঋণের সুদের ব্যয় = ১০% কর হার = ৩০% বা ০.৩০ আমরা জানি, কর-সমন্বয়কৃত ঋণ মূলধন ব্যয় = ১০% × (১ – ০.৩০) × ১০০ = ১০% ০ ০.৭০ × ১০০ = ৭% ∴ অগ্রাধিকার শেয়ার ও ঋণপত্রের ব্যয় যথাক্রমে ৮.৩৩% ও ৭%। উত্তর: ৮.৩৩% ও ৭%।"
        },
        {
          "label": "ঘ",
          "question": "XYZ কোম্পানির গড় মূলধন ব্যয় নির্ণয় করো।",
          "explanation": "XYZ কোম্পানির গড় মূলধন ব্যয় নির্ণয়: সাধারণ শেয়ার মূলধনের অংশ = ৫ , ০০ , ০০০ ১০ , ০০ , ০০০ = ০ . ৫ 0 =\\frac{৫, ০০,০০০}{১ ০,০০,০০০}=০ . ৫ 0 = ১০ , ০০ , ০০০ ৫ , ০০ , ০০০ ​ = ০ . ৫ 0 অগ্রাধিকার শেয়ার মূলধনের অংশ = ৩ , ০০ , ০০০ ১০ , ০০ , ০০০ = ০ . ৩০ =\\frac{৩, ০০,০০০}{১ ০,০০,০০০}=০ . ৩ ০ = ১০ , ০০ , ০০০ ৩ , ০০ , ০০০ ​ = ০ . ৩০ ঋণ মূলধনের অংশ = ২ , ০০ , ০০০ ১০ , ০০ , ০০০ = ০ . ২০ =\\frac{২,০০,০০০}{১ ০, ০০,০০০}=০ . ২ ০ = ১০ , ০০ , ০০০ ২ , ০০ , ০০০ ​ = ০ . ২০ দেওয়া আছে, সাধারণ শেয়ার মূলধন ব্যয় = ১৫% কর-সমন্বয়কৃত ঋণ মূলধন ব্যয় = ৭% ['গ' থেকে পাওয়া] অগ্রাধিকার শেয়ার মূলধন ব্যয় ৮.৩৩% ['গ' থেকে পাওয়া] অতএব, গড় মূলধন ব্যয় = (১৫ × ০.৫০) + (৮.৩৩ × ০.৩০) + (৭×০.২০) = (৭.৫০ + ২.৪৯৯ + ১.৪০) = ১১.৩৯৯% ∴ XYZ কোম্পানির গড় মূলধন ব্যয় ১১.৪০%। উত্তর: ১১.৪০%।"
        }
      ]
    },
    {
      "number": "6",
      "uddipok": "জনাব আজিজ একজন স্কুল শিক্ষক। একদিন বিদ্যালয়ে পাঠদান করার সময় তাঁর একজন শিক্ষার্থী শেয়ারের বিভিন্ন ধরন সম্পর্কে প্রশ্ন করলে তিনি 'ক' ও 'খ' নামক নিম্নলিখিত দুই ধরনের শেয়ার সম্পর্কে আলোচনা করলেন- শেয়ার 'ক': এই ধরনের শেয়ারে বিনিয়োগ থেকে নির্দিষ্ট হারে লভ্যাংশ পাওয়া যায়। শেয়ার 'খ': এই ধরনের শেয়ারে বিনিয়োগ থেকে প্রচুর আয়ের সম্ভাবনা থাকলেও, এটি একিট ঝুঁকিপূর্ণ বিনিয়োগ।",
      "tag": "Ctg.GHS 24",
      "sub_questions": [
        {
          "label": "ক",
          "question": "বাংলাদেশে কয়টি স্টক এক্সচেঞ্জ রয়েছে?",
          "explanation": "বাংলাদেশে ২টি স্টক এক্সচেঞ্জ রয়েছে।"
        },
        {
          "label": "খ",
          "question": "শেয়ারের রূপান্তরযোগ্যতা বলতে কী বোঝায়?",
          "explanation": "একটি নির্দিষ্ট সময় পর বিনিয়োগকে সাধারণ শেয়ারে রূপান্তর করাকে শেয়ারের রূপান্তরযোগ্যতা বলে। কোম্পানি অনেক সময় বিনিয়োগকারীদের কাছে রূপান্তরযোগ্য বন্ড বা শেয়ার বিক্রি করে থাকে। নির্দিষ্ট শর্ত পূরণ করে এসব বিনিয়োগকারী তাদের বিনিয়োগকে সাধারণ শেয়ারে রূপান্তর করার সুযোগ পায়। অগ্রাধিকার শেয়ারকে রূপান্তরযোগ্য শেয়ার বলা হয়। নির্দিষ্ট সময় পর এই শেয়ারকে সাধারণ শেয়ারে রূপান্তর করা যায়।"
        },
        {
          "label": "গ",
          "question": "উদ্দীপকের 'ক' নামক শেয়ারটি কোন ধরনের? বর্ণনা করো।",
          "explanation": "উদ্দীপকের 'ক' নামক শেয়ারটি একটি অগ্রাধিকার শেয়ার। যে শেয়ারে বিনিয়োগ করে এর মালিকগণ নির্দিষ্ট হারে লভ্যাংশ পায় তাকে অগ্রাধিকার শেয়ার বলা হয়। এই ধরনের বিনিয়োগ থেকে প্রাপ্ত আয় ঝুঁকিমুক্ত। উদ্দীপকের জনাব আজিজ একজন স্কুল শিক্ষক। একদিন বিদ্যালয়ে পাঠদানের সময় একজন শিক্ষার্থী শেয়ারের বিভিন্ন ধরন সম্পর্কেজানতে চাইল। জনাব আজিজ 'ক' ও 'খ' নামক শেয়ার সম্পর্কে আলোচনা করলেন। এক্ষেত্রে শেয়ার 'ক'-এর বৈশিষ্ট্য হলো বিনিয়োগ করা অর্থের বিপরীতে নির্দিষ্ট হারে লভ্যাংশ পাওয়া যায়। আর এরূপ নির্দিষ্ট হারে লভ্যাংশ পাওয়া যায় শুধু অগ্রাধিকার শেয়ার থেকে। তাই বলা যায়, 'ক' নামক শেয়ারটি একটি অগ্রাধিকার শেয়ার।"
        },
        {
          "label": "ঘ",
          "question": "উদ্দীপকের 'খ' নামক শেয়ারে বিনিয়োগ অধিক ঝুঁকিপূর্ণতুমি কি এ বাক্যের সাথে একমত? যুক্তি দাও।",
          "explanation": "উদ্দীপকের 'খ' নামক শেয়ারটি সাধারণ শেয়ার হওয়ায় এতে বিনিয়োগ অধিক ঝুঁকিপূর্ণ বলে আমি মনে করি یশেয়ারের মালিকগণ কোম্পানি পরিচালনায় অংশ নিতে পারে। এর বিনিয়োগকারীরা লভ্যাংশ পাওয়ার ক্ষেত্রে সবার শেষে সুযোগ পায়। তবে সাধারণ শেয়ারের আয়ের হার নির্দিষ্ট নয়। উদ্দীপকে উল্লেখ্য শেয়ার 'খ'-এর বিনিয়োগ থেকে প্রচুর আয়ের সম্ভাবনা রয়েছে। তবে বিনিয়োগকারীদের জন্য এটি একটি ঝুঁকিপূর্ণ বিনিয়োগ। অর্থাৎ বৈশিষ্ট্য বিচারে শেয়ার 'খ' একটি সাধারণ শেয়ার। সাধারণ শেয়ার ইস্যুকারী কোম্পানি সবসময় শেয়ার মালিকদের লভ্যাংশ দিতে বাধ্য থাকে না। পর্যাপ্ত মুনাফা করতে না পারলে কোম্পানি শেয়ার মালিকদের কোনো লভ্যাংশ দেয় না। আবার কোম্পানির অবসায়নকালে সম্পত্তি বিক্রির অর্থ থেকে সবার শেষে এই বিনিয়োগকারীরা বিনিয়োগকৃত অর্থ ফেরত পায়। এক্ষেত্রে পাওনাদারদের অর্থ পরিশোধের পর পর্যাপ্ত অর্থ না থাকলে সাধারণ শেয়ার মালিকরা কোনো অর্থ ফেরত পায় না। বলা যায়, সাধারণ শেয়ারে বিনিয়োগ অপেক্ষাকৃত বেশি ঝুঁকিপূর্ণ।"
        }
      ]
    },
    {
      "number": "7",
      "uddipok": "জনাব আনাস গাড়ি ক্রয়ের জন্য 'সপ্নীল ইসলামী ব্যাংক' হতে অর্থ সংগ্রহ করেন। ব্যাংকটি দেশ ও বিদেশে শাখা স্থাপনের মাধ্যমে তার ব্যাংকিং কার্যাবলি সম্পাদন করছে।",
      "tag": "Ctg.GHS 24",
      "sub_questions": [
        {
          "label": "ক",
          "question": "গোপনীয়তার নীতি কী?",
          "explanation": "যে নীতি অনুযায়ী গ্রাহকের হিসাবসংক্রান্ত তথ্যের গোপনীয়তা রক্ষা করা হয় তাকে গোপনীয়তার নীতি বলে।"
        },
        {
          "label": "খ",
          "question": "মুদ্রাকে সঞ্চয়ের বাহন বলা হয় কেন?",
          "explanation": "ভবিষ্যতের জন্য সঞ্চয় করতে মুদ্রা ব্যবহার হয় বিধায় মুদ্রাকে সঞ্চয়ের বাহন বলা হয়। মুদ্রা সঞ্চয়ের বাহুন হিসেবে কাজ করে। অর্থাৎ, আমরা ভবিষ্যতের জন্য মুদ্রার মাধ্যমে সঞ্চয় করতে পারি। মুদ্রা না থাকলে সঞ্চয়ের কাজটি জটিল হয়ে যেত। কারণ কোনো পণ্যের মাধ্যমে সঞ্চয় করা অসম্ভব"
        },
        {
          "label": "গ",
          "question": "জনাব আনাস ব্যাংক থেকে কোন সেবা গ্রহণ করেছেন? বর্ণনা করো।",
          "explanation": "জনাব আনাস ব্যাংক থেকে মুরাবাহা সেবা গ্রহণ করেছেন। মুরাবাহা হলো ইসলামি ব্যাংক কর্তৃক প্রদত্ত একটি সেবা। ঋণগ্রহীতাকে স্থায়ী সম্পদ (গাড়ি, যন্ত্রপাতি) কেনার জন্য যখন অর্থায়ন করা হয় তখন তাকে মুরাবাহা বলা হয়। এক্ষেত্রে ব্যাংক কিছু লাভসহ ঋণের অর্থ ফেরত পেয়ে থাকে। উদ্দীপকে জনাব আনাস গাড়ি ক্রয়ের জন্য 'সপ্নীল ইসলামী ব্যাংক' হতে অর্থ সংগ্রহ করেন। ব্যাংকটি দেশ ও বিদেশে শাখা স্থাপনের মাধ্যমে ব্যাংকিং কার্যাবলি সম্পাদন করে। ইসলামি ব্যাংক সাধারণত অন্যান্য ব্যাংক থেকে ভিন্ন নামে সেবা প্রদান করে। আর গ্রাহককে অর্থায়ন সেবাটি ইসলামী ব্যাংকে মুরাবাহা নামে পরিচিত। উদ্দীপকে সপ্নীল ইসলামী ব্যাংকও জনাব আনাসকে একই সেবা প্রদান করছে। তাই বলা যায়, জনাব আনাস ব্যাংক থেকে মুরাবাহা সেবা গ্রহণ করেছেন।"
        },
        {
          "label": "ঘ",
          "question": "অঞ্চলভিত্তিক শ্রেণি অনুযায়ী 'সগ্নীল ইসলামী ব্যাংকটির' গুরুত্ব বিশ্লেষণ করো।",
          "explanation": "অঞ্চলভিত্তিক শ্রেণি অনুযায়ী 'সপ্লীল ইসলামী ব্যাংক' একটি আন্তর্জাতিক ব্যাংক। এ ব্যাংক দেশের জাতীয় সীমানার গণ্ডি পেরিয়ে আন্তর্জাতিক পর্যায়ে ব্যাংকিং ব্যবসায় পরিচালনা করার উদ্দেশ্যে প্রতিষ্ঠিত হয়। এ ব্যাংকের শাখা আন্তর্জাতিক পর্যায়ে বিস্তৃত। উদ্দীপকে সপ্নীল ইসলামী ব্যাংক ইসলামি শরিয়ত অনুযায়ী পরিচালিত একটি ব্যাংক। গ্রাহর্কদের সেবা প্রদানের জন্য ব্যাংকটি দেশ-বিদেশে শাখা স্থাপন করে ব্যাংকিং কার্যক্রম পরিচালনা করে। অঞ্চলভিত্তিক শ্রেণি অনুযায়ী উদ্দীপকে সপ্লীল ইসলামী ব্যাংকটি আন্তর্জাতিক ব্যাংক। সপ্লীল ইসলামী ব্যাংক জনগণের কাছ থেকে আমানত সংগ্রহ করে। ব্যাংকটি দেশের জাতীয় সীমানার গন্ডি পেরিয়ে ব্যাংকিং ব্যবসায় পরিচালনা করছে। এ ব্যাংক তার গ্রাহকদের সঠিকভাবে সেবাদান ও ব্যাংকিং কার্যাবলি সম্পাদনের জন্য দেশ ও বিদেশে শাখা স্থাপন করছে। এর ফলে তারা গ্রাহক সন্তুষ্টি অর্জন করতে পারবে। তাই বলা যায়, সপ্লীল ইসলামী ব্যাংকটি একটি আন্তর্জাতিক ব্যাংক হওয়ায় এর গুরুত্ব অপরিসীম।"
        }
      ]
    },
    {
      "number": "8",
      "uddipok": "মি. জলিল একজন বিখ্যাত ব্যবসায়ী। সম্প্রতি সে নতুন আমদানিকারকদের নিকট হতে পণ্য ক্রয়ের প্রস্তাব পেয়েছে। সে সিদ্ধান্তহীনতায় আছে কারণ ক্রেতা একদম নতুন। সে সময়ে ব্যাংক নিশ্চয়তা পেয়ে সে রাজি হয়ে গেল।",
      "tag": "Ctg.GHS 24",
      "sub_questions": [
        {
          "label": "ক",
          "question": "বাণিজ্যিক ব্যাংকের প্রধান আয়ের উৎস. কী?",
          "explanation": "বাণিজ্যিক ব্যাংকের আয়ের প্রধান উৎস হলো ঋণের সুদ।"
        },
        {
          "label": "খ",
          "question": "মক্কেলদের অছি হিসেবে কাজ করে কে? ব্যাখ্যা করো।",
          "explanation": "বাণিজ্যিক ব্যাংক মক্কেলদের অছি হিসেবে কাজ করে। ব্যাংক ও মক্কেলের (গ্রাহক) একটি সম্পর্কের ধরন হলো ব্যাংক গ্রাহকের অছি। ব্যাংক অনেক সময় গ্রাহকের সম্পত্তি, স্বর্ণালঙ্কার, দলিলপত্র ইত্যাদি সংরক্ষণ করে। এই সংরক্ষণের মাধ্যমে ব্যাংক গ্রাহকের সম্পত্তির নিরাপত্তা দেয়। তাই বাণিজ্যিক ব্যাংককে গ্রাহকের অছি বলা হয়।"
        },
        {
          "label": "গ",
          "question": "কী ধরনের নিশ্চয়তা পেয়ে মি. জলিল রপ্তানি করতে রাজি হলেন? ব্যাখ্যা করো।",
          "explanation": "মি. জালিল প্রত্যয়পত্রের মাধ্যমে অর্থ প্রাপ্তির নিশ্চয়তা পেয়ে রপ্তানি করতে রাজি হলেন। প্রত্যয়পত্র বৈদেশিক বাণিজ্যে ব্যবহার করা হয়। ব্যাংক আমদানিকারকের পক্ষে রপ্তানিকারকের অনুকূলে এ পত্র ইস্যু করে। এর মাধ্যমে ব্যাংক রপ্তানিকারককে তার পণ্যমূল্য প্রাপ্তির নিশ্চয়তা দেয়। অর্থাৎ,আমদানিকারক পণ্যের দাম পরিশোধে ব্যর্থ হলে ব্যাংক তা পরিশোধ করবে। উদ্দীপকে মি. জলিল একজন বিখ্যাত ব্যবসায়ী। তিনি সম্প্রতি একজন নতুন আমদানিকারকের (ক্রেতা) কাছ থেকে পঁপণ্য ক্রয়ের প্রস্তাব পান। মি. জলিল পণ্যমূল্য প্রাপ্তিতে অনিশ্চয়তার মধ্যে আছেন। এ সময়ে একটি ব্যাংক তাকে অর্থ প্রাপ্তির নিশ্চয়তা দেয়। ফলে তিনি পণ্য রপ্তানি করতে রাজি হন। ব্যাংক প্রত্যয়পত্রের মাধ্যমে রপ্তানিকারককে পণ্যের দাম পাওয়ার নিশ্চয়তা দেয়। তাই বলা যায়, উদ্দীপকে মি. জলিলকে ব্যাংক প্রত্যয়পত্র ইস্যু করে পণ্য রপ্তানিতে সাহায্য করেছে।"
        },
        {
          "label": "ঘ",
          "question": "মি.জলিলের সিদ্ধান্তহীনতায় ব্যাংকের ভূমিকা যুক্তিসহ বিশ্লেষণ করো।",
          "explanation": "মি. জলিলের পণ্য বিক্রির সিদ্ধান্তহীনতা দূর করতে ব্যাংকের গুরুত্বপূর্ণ ভূমিকা রয়েছে। বাণিজ্যিক ব্যাংক মুনাফা অর্জনের উদ্দেশ্যে কাজ করে। এ ব্যাংক দেশের শিল্প, বাণিজ্য, অর্থনৈতিক ও সামাজিক উন্নয়নে বিভিন্ন সেবা দেয়। বৈদেশিক বাণিজ্যে রপ্তানিকারক পণ্যমূল্য প্রাপ্তির নিশ্চয়তা পেতে চায়। তাই এ ব্যাংক আমদানিকারকের পক্ষে রপ্তানিকারককে মূল্য প্রাপ্তির নিশ্চয়তা দেয়। উদ্দীপকে মি. জলিল একজন রপ্তানিকারক। সম্প্রতি একজন নতুন আমদানিকারক (ক্রেতা) তার কাছ থেকে পণ্য কিনতে চায়। কিন্তু মি. জলিল পণ্য রপ্তানি (বিক্রি) করতে চাচ্ছেন না। কারণ এক্ষেত্রে বিক্রিত পণ্যের দাম না পাওয়ার আশংকা রয়েছে। এ সময়ে একটি ব্যাংক তাকে অর্থ প্রাপ্তির নিশ্চয়তা দেয়। ফলে তিনি পণ্য রপ্তানি করতে রাজি হন। মি. জলিলের সমস্যায় একটি ব্যাংক প্রত্যয়পত্র ইস্যুর মাধ্যমে তাকে মূল্য প্রাপ্তির নিশ্চয়তা দেয়। ফলে নতুন ক্রেতা (আমদানিকারক) পণ্য মূল্য পরিশোধে ব্যর্থ হলে ব্যাংক তা পরিশোধে বাধ্য। এক্ষেত্রে মূল্য প্রাপ্তি নিয়ে মি. জলিলের কোনো চিন্তা করতে হবে না। এছাড়া ব্যাংক তাকে বৈদেশিক মুদ্রা রূপান্তরে সাহায্য করবে। তাই বলা যায়, উদ্দীপকে মি. জলিলের বৈদেশিক বাণিজ্যে ব্যাংকের গুরুত্বপূর্ণ ভূমিকা আছে বলে আমি মনে করি।"
        }
      ]
    },
    {
      "number": "9",
      "uddipok": "ব্যবসায়ী মি. তপু তার যাবতীয় লেনদেন নগদে সম্পন্ন করেন। সম্প্রতি তার ব্যবসায়ের আয়তন বেড়ে যাওয়ায় তাকে বিভিন্ন সময় বড় অঙ্কের টাকা বহন করতে হয়। তাই তিনি ব্যাংকে একটি হিসাব খোলেন।",
      "tag": "Ctg.GHS 24",
      "sub_questions": [
        {
          "label": "ক",
          "question": "অনলাইন ব্যাংকিং কী?",
          "explanation": "ইন্টারনেটের মাধ্যমে সম্পাদিত ব্যাংকিং কার্যাবলিকে অনলাইন ব্যাংকিং বলে।"
        },
        {
          "label": "খ",
          "question": "DPS বলতে কী বোঝায়?",
          "explanation": "DPS (ডিপিএস) বলতে সাধারণত \"ডিপোজিট পেনশন স্কিম\" (Deposit Pension Scheme) বোঝায়। এটি এক ধরনের সঞ্চয় প্রকল্প, যেখানে একটি নির্দিষ্ট সময় পর পর একটি নির্দিষ্ট পরিমাণ অর্থ জমা রাখা হয় এবং মেয়াদ শেষে একটি নির্দিষ্ট পরিমাণ অর্থ এক সাথে বা চুক্তি অনুযায়ী উত্তোলন করা যায়।"
        },
        {
          "label": "গ",
          "question": "মি. তপুর কোন হিসাবটি খোলা উচিত বলে তুমি মনে করো? ব্যাখ্যা করো।",
          "explanation": "উদ্দীপকে মি. তপুর চলতি হিসাব খোলা উচিত। এ হিসাবের মাধ্যমে প্রতিদিন যতবার খুশি টাকা জমা রাখা যায়। আবার প্রয়োজনমতো উত্তোলন করা যায়। এ হিসাবে গ্রাহককে সাধারণত কোনো সুদ দেওয়া হয় না। তবে জমাতিরিক্ত উত্তোলনের সুবিধা দেয়। উদ্দীপকে মি. তপু একজন ব্যবসায়ী। তার ব্যবসায়ের আয়তন বেড়ে যাওয়ায় তাকে বিভিন্ন সময় বড় অঙ্কের অর্থ বহন করতে হয়! ব্যবসায়ীরা মূলত দৈনন্দিন অর্থের চাহিদা পূরণের জন্য ব্যাংকে চলতি হিসাব খুলে থাকে। মি. তপু একজন ব্যবসায়ী হওয়ায় তার জন্য ব্যাংকের চলতি হিসাব বেশি উপযোগী। কারণ এই হিসাবের মাধ্যমে তিনি প্রতিদিন যতবার খুশি অর্থ জমা দিতে পারবেন। আবার প্রয়োজনে উত্তোলন করতে পারবেন! এতে তার ব্যবসায়িক লেনদেন নিরাপদে চলতে থাকবে। এছাড়াও তিনি ব্যবসায়িক প্রয়োজনে ব্যাংক জমাতিরিক্ত উত্তোলন করতে পারবেন। তাই বলা যায়, ব্যবসায়িক লেনদেন নিরাপদে পরিচালনার জন্য মি. তপুর ব্যাংকে একটি চলতি হিসাব খোলা উচিত।"
        },
        {
          "label": "ঘ",
          "question": "মি. তপুকে ব্যাংকে হিসাব খুলতে কী কী পদ্ধতি অবলম্বন করতে হবে? বুঝিয়ে দাও।",
          "explanation": "মি. তপু ব্যাংকে হিসাব খোলার জন্য ব্যাংক কর্তৃক নির্দেশিত নির্দিষ্ট পদ্ধতি অবলম্বন করবেন। ব্যাংকের সাথে লেনদেন করার জন্য গ্রাহককে একটি ব্যাংক হিসাব খুলতে হয়। এর মাধ্যমে ব্যাংক ও গ্রাহকের মধ্যে আইনগত সম্পর্ক তৈরি হয়। লেনদেনের ওপর ভিত্তি করে গ্রাহকদের হিসাব ভিন্ন রকমের হয়। গ্রাহকের লেনদেন এ হিসাবে বিস্তারিতভাবে লিপিবদ্ধ করা হয়। উদ্দীপকে মি. তপু যাবতীয় লেনদেন নগদে করেন। ব্যবসায়ের আয়তন বেড়ে যাওয়ায় তাকে বড় অঙ্কের টাকা বহন করতে হয়। তাই তিনি একটি ব্যাংক হিসাব খুলতে চান। ব্যবসায় পরিচালনায় প্রচুর সংখ্যক লেনদেন করতে হয়। এক্ষেত্রে মি. তপুর একটি চলতি হিসাব খোলা উচিত চলতি হিসাব খুলতে গ্রাহককে ব্যাংক থেকে একটি, পরিচিতি ফর্ম সংগ্রহ করতে হয়। এ ফর্মে গ্রাহককে নাম, পেশা, ঠিকানা, ছবি, নমিনির পরিচিতি, আয়ের উৎস, আমানতের ধরনসহ প্রয়োজনীয় তথ্য উল্লেখ করতে হয়। তারপর ফর্মটি যথাযথভাবে পূরণ করে ব্যাংকে জমা দিতে হয়। উক্ত ব্যাংকে হিসাব রয়েছে এরকম একজন গ্রাহকের পরিচিতিসহ স্বাক্ষর উক্ত আবেদনপত্রে উল্লেখ করর্তে হয়। ব্যাংক উক্ত তথ্য যাচাই-বাছাই করে সন্তুষ্ট হলে একটি ন্যূনতম অর্থ ব্যাংক হিসাবে জমা করতে বলে। ন্যূনতম অর্থ জমা দেওয়ার পর হিসাবটি চালু হয়। তাই বলা যায়, ব্যাংকে হিসাব খুলতে মি. তপুকে উপরিউক্ত পদ্ধতি অবলম্বন করতে হবে।"
        }
      ]
    },
    {
      "number": "10",
      "uddipok": "ব্যাংকিং ব্যবসায় গড়ে ওঠে অর্থকে কেন্দ্র করে এবং তা পরিচালিত হয় গ্রাহককে কেন্দ্র করে। ব্যাংক গ্রাহকের প্রতি যথাযথ দায়িত্ব পালনের মাধ্যমে মুনাফা অর্জন করে থাকে।",
      "tag": "Ctg.GHS 24",
      "sub_questions": [
        {
          "label": "ক",
          "question": "ব্যাংক হিসাব কয় ধরনের?",
          "explanation": "ব্যাংক হিসাব মূলত তিন ধরনের।"
        },
        {
          "label": "খ",
          "question": "ইন্টারনেট র‍্যাংকিংয়ের মাধ্যমে গ্রাহক কী কী সেবা পায়? ব্যাখ্যা করো।",
          "explanation": "ইন্টারনেট ব্যাংকিং হলো ইলেকট্রনিক ব্যাংকিং-এর একটি পণ্য বা সেবা। এ সেবার মাধ্যমে দিন-রাত ২৪ ঘণ্টা ব্যাংকিং কাজ করা যায়। ফলে গ্রাহক পৃথিবীর যেকোনো প্রান্ত থেকে যেকোনো সময় অর্থ স্থানান্তর করতে পারেন। এছাড়াও তার হিসাবের বিবরণী, তহবিল স্থানান্তর, বিল প্রদান এবং অন্যান্য লেনদেন ইন্টারনেটের মাধ্যমে সহজেই করতে পারেন।"
        },
        {
          "label": "গ",
          "question": "উদ্দীপকের আলোকে গ্রাহকের প্রতি ব্যাংকের দায়িত্ব বর্ণনা করো।",
          "explanation": "গ্রাহকের প্রতি ব্যাংকের অবশ্যই পালনীয় কিছু দায়িত্ব থাকে। ব্যাংক ও গ্রাহকের মধ্যে চুক্তিবদ্ধ সম্পর্ক বিদ্যমান। এ সম্পর্কের কারণে গ্রাহকের প্রতি ব্যাংক এবং ব্যাংকের প্রতি গ্রাহকের কিছু দায়িত্ব তৈরি হয়। এ দায়িত্বগুলো অবশ্যই পালনীয়। উদ্দীপক অনুযায়ী গ্রাহকের প্রতি ব্যাংকের কিছু গুরুত্বপূর্ণ দায়িত্ব রয়েছে। ব্যাংকিং ব্যবসায় পরিচালিত হয় গ্রাহককে কেন্দ্র করে। ব্যাংক তার গ্রাহকের প্রতি যথাযথ দায়িত্ব পালনের মাধ্যমে মুনাফা অর্জন করে ব্যাংক গ্রাহকের জমাকৃত অর্থ 'চাহিবামাত্র' ফেরত দেয়। গ্রাহকের হিসাবের গোপনীয়তা রক্ষা করে। আবার আমানতকারী কোনো নির্দেশ দিলে ব্যাংক তা পালন করে। এছাড়া ব্যাংক গ্রাহককে সুবিধামতো ঋণ ও সুদের টাকা পরিশোধের সুযোগ দেয়। গ্রাহকের প্রতি উপরিউক্ত দায়িত্বগুলো যথাযথভাবে পালনের মাধ্যমে ব্যাংক মুনাফা অর্জন করে।"
        },
        {
          "label": "ঘ",
          "question": "\"ব্যাংক ও গ্রাহকের মধ্যে বিদ্যমান সুসম্পর্কই অর্থনৈতিক উন্নয়নের হাতিয়ার”- বিশ্লেষণ করো।",
          "explanation": "ব্যাংক ও গ্রাহকের মধ্যে বিদ্যমান সুসম্পর্কই অর্থনৈতিক উন্নয়নের হাতিয়ার- উক্তিটি যথার্থ। হিসাব খোলার মাধ্যমে আইনগতভাবে ব্যাংক ও গ্রাহকের মধ্যে একটি চুক্তিবদ্ধ সম্পর্ক তৈরি হয়। এতে দুই পক্ষের মধ্যে বিদ্যমান সম্পর্ক অর্থনীতিতে ইতিবাচক প্রভাব ফৈলে। উদ্দীপক অনুযায়ী অর্থকে কেন্দ্র করে ব্যাংকিং ব্যবসায় গড়ে ওঠে। আবার গ্রাহককে কেন্দ্র করে এ ব্যবসায় পরিচালিত হয়। এতে ব্যাংক গ্রাহকের প্রতি যথাযথ দায়িত্ব পালনের মাধ্যমে মুনাফা অর্জন করে। ব্যাংক ও গ্রাহক উভয়ই তাদের দায়িত্ব পালনে সচেতন হলে তাদের মধ্যে সুসম্পর্ক বিদ্যমান থাকে। এতে গ্রাহক তার টাকা নিরাপদে ব্যাংকে রাখতে পারে।'আবার গ্রাহক বিভিন্ন আর্থিক লেনদেন সহজে ও নিরাপদে করতে পারে। জনগণের অর্থ আমানত হিসেবে গ্রহণ করে ব্যাংক অধিক মূলধন গঠন করতে পারে। এর মাধ্যমে ব্যাংকিং প্রতিষ্ঠান বিনিয়োগ করা ও রাষ্ট্রীয় উদ্দেশ্যাবলি অর্জন করতে পারে। ফলে অর্থনীতিতে অর্থের প্রবাহ বেড়ে যায়। সুতরাং বলা যায়, ব্যাংক ও গ্রাহকের মধ্যে বিদ্যমান সুসম্পর্ক অর্থনৈতিক উন্নয়নে ভূমিকা রাখে- উক্তিটি যথার্থ হয়েছে।"
        }
      ]
    },
    {
      "number": "11",
      "uddipok": "'শাপলা ব্যাংক' দেশের প্রতিষ্ঠিত একটি রাণিজ্যিক ব্যাংক। সম্প্রতি ব্যাংকটি হালিশহরে একটি নতুন শাখা স্থাপনের সিদ্ধান্ত নিয়েছে। এজন্য ব্যাংকটির 'জবা ব্যাংক'-এর নিকট থেকে অনুমোদন নিতে হয়েছে।",
      "tag": "Ctg.GHS 24",
      "sub_questions": [
        {
          "label": "ক",
          "question": "বাংলাদেশ ব্যাংকের ডেপুটি গভর্নরের পদ কয়টি?",
          "explanation": "বাংলাদেশ ব্যাংকের ডেপুটি গভর্নরের পদ ৪টি।"
        },
        {
          "label": "খ",
          "question": "বিধিবদ্ধ রিজার্ভ বলতে কী বোঝায়? ব্যাখ্যা করো।",
          "explanation": "বাণিজ্যিক ব্যাংক তার আমানতের যে অংশ বাধ্যতামূলকভাবে কেন্দ্রীয় ব্যাংকের নিকট জমা রাখে তাকে বিধিবদ্ধ রিজার্ভ বলা হয়। তালিকাভুক্তির শর্ত হিসেবে বাণিজ্যিক ব্যাংক তার আমানতের একটি নির্দিষ্ট অংশ বাধ্যতামূলকভাবে কেন্দ্রীয় ব্যাংকের নিকট জমা রাখে। এ জমাকৃত তহবিলই হলো বিধিবদ্ধ রিজার্ভ। এটি বাণিজ্যিক ব্যাংক তার তারল্য সংকটে ব্যবহার করার সুযোগ পায়।"
        },
        {
          "label": "গ",
          "question": "উদ্দীপকের উল্লিখিত 'জবা ব্যাংক' কোন ধরনের ব্যাংক? ব্যাখ্যা করো।",
          "explanation": "উদ্দীপকের 'জবা ব্যাংক' একটি কেন্দ্রীয় ব্যাংক। কেন্দ্রীয় ব্যাংক হলো দেশের প্রধান ব্যাংক। জনকল্যাণ এ ব্যাংকের মূল উদ্দেশ্য। এ ব্যাংক দেশের মুদ্রাবাজার ও ব্যাংকিং ব্যবস্থা সুসংগঠিত করে, পরিচালনা ও নিয়ন্ত্রণ করে। এছাড়াও নতুন ব্যাংক ও শাখা প্রতিষ্ঠায় অনুমোদন দিয়ে থাকে 'শাপলা ব্যাংক' দেশের একটি প্রতিষ্ঠিত ব্যাংক, সম্প্রতি 'ব্যাংকটির নতুন শাখা স্থাপনে 'জবা ব্যাংকের' অনুমোদন নেয়। দেশের মুদ্রাবাজারকে সুসংগঠিত আকারে পরিচালনা করার উদ্দেশ্যে 'জবা' ব্যাংকটি প্রতিষ্ঠিত হয়। বাণিজ্যিক ব্যাংকের নতুন শাখা স্থাপনে কেন্দ্রীয় ব্যাংকের অনুমোদনের প্রয়োজন হয়। উদ্দীপকের শাপলা ব্যাংকটির 'জবা ব্যাংক' থেকে অনুমোদন নিতে হয়েছে। বৈশিষ্ট্যগত দিক দিয়ে উদ্দীপকের 'জবা' ব্যাংকটির সাথে কেন্দ্রীয় ব্যাংকের মিল রয়েছে। 'জবা' ব্যাংকও কেন্দ্রীয় ব্যাংকের মত দেশের মুদ্রাবাজার ও ব্যাংকিং ব্যবস্থা পরিচালনা করে। সুতরাং বলা যায়, উদ্দীপকের 'জবা' ব্যাংকটি দেশের মুদ্রাবাজারের অভিভাবক 'কেন্দ্রীয় ব্যাংক'।"
        },
        {
          "label": "ঘ",
          "question": "'শাপলা' ব্যাংকের ব্যাংকার হিসেবে 'জবা' ব্যাংকের ভূমিকা বিশ্লেষণ করো।",
          "explanation": "'শাপলা' ব্যাংকের অনুমোদনসহ অন্যান্য কার্যাবলি নিয়ন্ত্রণ করে বলে জবা ব্যাংককে শাপলা ব্যাংকের ব্যাংকার বলা হয় কেন্দ্রীয় ব্যাংক অন্যান্য বাণিজ্যিক ব্যাংকের রিজার্ভ সংরক্ষণ, নিকাশঘরের দায়িত্ব পালন, তথ্য সরবরাহকারী ও নিয়ন্ত্রণকারী হিসেবে ভূমিকা পালন করে। এছাড়াও কেন্দ্রীয় ব্যাংককে ঋণের শেষ আশ্রয়স্থল হিসেবেও গণ্য করা হয়। উদ্দীপকের 'জবা ব্যাংক' শাপলা ব্যাংকের অনুমোদন এবং অন্যান্য কার্যাবলির মাধ্যমে এদেশের অর্থনীতি সুদৃঢ় ও মজবুত করার লক্ষ্যে কাজ করে যাচ্ছে। ব্যাংকটি নতুন নতুন পণ্য ও সেবা উদ্ভাবন এবং বাস্তবায়ন করে। জনগণের জীবনযাত্রার মান উন্নয়নে এটি গুরুত্বপূর্ণ ভূমিকা রাখে। কেন্দ্রীয় ব্যাংক দেশের প্রধান ব্যাংক। এটি মুদ্রাবাজারের অভিভাবক হিসেবে বাণিজ্যিক ব্যাংকগুলোকে নিয়ন্ত্রণ করে। সেই সাথে ব্যাংকগুলোর আন্তঃব্যাংকিং দেনা-পাওনা নিষ্পত্তি করে এবং নতুন নতুন ব্যাংক ও শাখা প্রতিষ্ঠায় অনুমতি দিয়ে থাকে। এছাড়া ব্যাংকগুলোর বিপদের সময়, পরামর্শ আর্থিক সহায়তা দেয়। সর্বোপরি দেশে একটি শক্তিশালী ব্যাংকিং কাঠামো গড়ে তোলে। উদ্দীপকের 'জবা' ব্যাংকটিও উল্লিখিত কাজগুলো করে থাকে। তাই 'জবা' ব্যাংককে শাপলা ব্যাংকের ব্যাংকার বলা হয়।"
        }
      ]
    }
  ]
}