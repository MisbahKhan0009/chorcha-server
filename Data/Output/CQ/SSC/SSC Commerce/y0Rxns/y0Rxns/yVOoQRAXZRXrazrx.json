{
  "title": "মতিঝিল মডেল কলেজ ২০২৪",
  "subtitle": "ফিন্যান্স ও ব্যাংকিং (11)",
  "questions": [
    {
      "number": "1",
      "uddipok": "জনাব শ্যামল \"ক” ও \"খ” দুটি প্রকল্পে তার মূলধন বিনিয়োগ করেছেন। কিন্তু মূলধন অপর্যাপ্ততার কারণে তিনি ১টি প্রকল্প বন্ধ করে দিতে চান। প্রকল্প দুটির বিগত ৬ বছরের আয়ের বিবরণ নিম্নরূপ:",
      "tag": "MMSC 24",
      "sub_questions": [
        {
          "label": "ক",
          "question": "আর্থিক ঝুঁকি কী?",
          "explanation": "প্রতিষ্ঠানের মূলধন কাঠামোতে ঋণ মূলধন ব্যবহারের ফলে ঋণের সুদ এবং আসল পরিশোধ করতে ব্যর্থ হওয়ার সম্ভাবনাকে আর্থিক ঝুঁকি বলে।"
        },
        {
          "label": "খ",
          "question": "আদর্শ বিচ্যুতি বলতে কী বোঝ? ব্যাখ্যা করো।",
          "explanation": "বিনিয়োগের প্রত্যাশিত আয় থেকে প্রকৃত আয়ের পার্থক্যকে আদর্শ বিচ্যুতি বলে। এটি ঝুঁকি পরিমাপের একটি পরিসংখ্যানিক পদ্ধতি। আদর্শ বিচ্যুতি ব্যবহার করে অতীতে অর্জিত আয়ের বিচ্যুতি থেকে ঝুঁকি পরিমাপ করা হয়। আবার, ভবিষ্যতে' প্রত্যাশিত আয়ের ঝুঁকিও পরিমাপ করা হয়। আদর্শ বিচ্যুতির বড় মান বেশি ঝুঁকি নির্দেশ করে। অন্যদিকে, ছোট মান কম ঝুঁকি নির্দেশ করে।"
        },
        {
          "label": "গ",
          "question": "\"ক\" প্রকল্পের আদর্শ বিচ্যুতি নির্ণয় করো।",
          "explanation": "'ক' প্রকল্পের আদর্শ বিচ্যুতি নির্ণয়:  আমরা জানি, আদর্শ বিচ্যুতি  = ∑ (  আয় হার - গড় হার)  2 n − ১  এখানে,  Σ (  আয় হার - গড় হার)  2 =  অতীতে অর্জিত আয় হার থেকে   গড় আয় হারের পার্থক্যের বর্গের সমষ্টি  n =  বছরের সংখ্যা = ৬  \\begin{array}{l}\\text { আমরা জানি, আদর্শ বিচ্যুতি }=\\sqrt{\\frac{\\sum\\left(\\text { আয় হার - গড় হার) }{ }^{2}\\right.}{\\mathrm{n}-১}} \\\\ \\text { এখানে, } \\Sigma\\left(\\text { আয় হার - গড় হার) }{ }^{2}=\\text { অতীতে অর্জিত আয় হার থেকে }\\right. \\\\ \\text { গড় আয় হারের পার্থক্যের বর্গের সমষ্টি } \\\\ \\mathrm{n}=\\text { বছরের সংখ্যা = ৬ }\\end{array}   আমরা   জানি ,  আদর্শ   বিচ্যুতি   = n − ১ ∑ (   আয়   হার  -  গড়   হার )  2 ​ ​   এখানে ,  Σ (   আয়   হার  -  গড়   হার )  2 =   অতীতে   অর্জিত   আয়   হার   থেকে     গড়   আয়   হারের   পার্থক্যের   বর্গের   সমষ্টি   n =   বছরের   সংখ্যা  =  ৬   ​ ∴ \\therefore ∴ আদর্শ বিচ্যুতি = ৭ .8 ৭ = ২ . ৭৩ % =\\sqrt{৭ .8 ৭}=২ . ৭ ৩ \\% = ৭ .8 ৭ ​ = ২ . ৭৩ % (প্রায়) সুতরাং, 'ক' প্রকল্পের আদর্শ বিচ্যুতি ২.৭৩% (প্রায়)। উত্তর: ২.৭৩% (প্রায়)।"
        },
        {
          "label": "ঘ",
          "question": "আদর্শ বিচ্যুতির মানদণ্ডে জনাব শ্যামলের কোন প্রকল্পটি বন্ধ করে দেওয়া উচিত তা উল্লেখ করো।",
          "explanation": "জনাব শ্যামলের কোন প্রকল্পটি বন্ধ করে দেওয়া উচিত তা জানার জন্য উভয় প্রকল্পের আদর্শ বিচ্যুতি নির্ণয় করা প্রয়োজন। 'খ' প্রকল্পের আদর্শ বিচ্যুতি নির্ণয়: আমরা জানি, আদর্শ বিচ্যুতি = ∑ (  আয় হার - গড় হার)  2 n − ১ =\\sqrt{\\frac{\\sum\\left(\\text { আয় হার - গড় হার) }{ }^{2}\\right.}{n-১}} = n − ১ ∑ (   আয়   হার  -  গড়   হার )  2 ​ ​ এখানে, Σ \\Sigma Σ (আয় হার - গড় হার) 2 = { }^{2}= 2 = অতীতে অর্জিত আয় হার থেকে গড় আয় হারের পার্থক্যের বর্গের সমষ্টি n = বছরের সংখ্যা = ৬ ∴ \\therefore ∴ আদর্শ বিচ্যুতি = ১৩ . ৩৭ = =\\sqrt{১ ৩ . ৩ ৭}= = ১৩ . ৩৭ ​ = ৩.৬৬% (প্রায়) উদ্দীপকে জনাব শ্যামলের বিনিয়োগকৃত 'খ' প্রকল্পের আদর্শ বিচ্যুতি৩.৬৬% (প্রায়)। অন্যদিকে 'ক' প্রকল্পের আদর্শ বিচ্যুতি ২.৭৩% (প্রায়)['গ' নং হতে প্রাপ্ত]। আদর্শ বিচ্যুতির বড় মান বেশি ঝুঁকি নির্দেশ করে আর ছোট মান কম ঝুঁকি নির্দেশ করে। এক্ষেত্রে, 'খ' প্রকল্পের আদর্শবিচ্যুতি 'ক' প্রকল্পের তুলনায় বেশি। অর্থাৎ, 'খ' প্রকল্পের ঝুঁকি বেশি।সুতরাং, জনাব শ্যামলের 'খ' প্রকল্পটি বন্ধ করে 'দেওয়া উচিত।"
        }
      ]
    },
    {
      "number": "2",
      "uddipok": "জনাব কালাম নতুন ডিজাইনের সালোয়ার, কামিজ, শাড়ি উৎপাদনের লক্ষ্যে ৫ বছরের জন্য ১৫ লক্ষ টাকা বিনিয়োগ করার কথা ভাবছেন। যা থেকে বিক্রয় হতে পারে যথাক্রমে ৩ লক্ষ, ৬ লক্ষ, ৪ লক্ষ, ৮ লক্ষ ও ৫ লক্ষ টাকা। যার চলতি খরচ বিক্রয়ের ২৫% ও স্থায়ী খরচ ৩ লক্ষ টাকা। কর হার ৩০% এবং অবচয় ৩০,০০০ টাকা। প্রতিষ্ঠানটির আদর্শ গড় মুনাফার হার ২৫%।",
      "tag": "MMSC 24",
      "sub_questions": [
        {
          "label": "ক",
          "question": "গড় মুনাফার হার পদ্ধতি কী?",
          "explanation": "প্রতিষ্ঠানের প্রত্যাশিত নগদ প্রবাহের পরিবর্তে প্রত্যাশিত নিট মুনাফাকে বিবেচনায় নিয়ে বিনিয়োগ সিদ্ধান্তকে গড় মুনাফার হার পদ্ধতি বলে।"
        },
        {
          "label": "খ",
          "question": "নগদ আন্তঃপ্রবাহ ও নিট মুনাফার পার্থক্য নির্ণয়কারী উপাদানটি ব্যাখ্যা করো।",
          "explanation": "নগদ আন্তঃপ্রবাহ ও নিট মুনাফার পার্থক্য নির্ণয়কারী উপাদানটি হলো অবচয়। আয়-ব্যয় প্রাক্কলন শেষে নিট নগদ প্রবাহ বা নিট মুনাফা নির্ধারণ করা হয়। নিট মুনাফার সাথে অবচয় যোগ করলে নগদ আন্তঃপ্রবাহ পাওয়া যায়। সুতরাং, পার্থক্য নির্ণয়কারী উপাদানটি হলো অবচয়। কারণ মোট ব্যয়ের মধ্যে অবচয় যুক্ত থাকে।"
        },
        {
          "label": "গ",
          "question": "জনাব কালামের বিনিয়োগকৃত প্রকল্পে নগদ প্রবাহের পরিমাণ নির্ণয় করো।",
          "explanation": "জনাব কালামের বিনিয়োগকৃত প্রকল্পে নগদ প্রবাহের পরিমাণ নির্ণয়: উত্তর: নগদ প্রবাহ যথাক্রমে (০.৪৩৫) লক্ষ, ১.১৪ লক্ষ, ০.০৯ লক্ষ, ২.১৯ লক্ষ এবং ০.৬১৫ লক্ষ।"
        },
        {
          "label": "ঘ",
          "question": "গড় মুনাফার হার নির্ণয়পূর্বক জনাব কালামের বিনিয়োগ করা যথার্থ হবে কি না? তোমার মতামত উল্লেখ করো।",
          "explanation": "গড় মুনাফার হার নির্ণয়পূর্বক জনাব কালামের বিনিয়োগের যথার্থতা যাচাইকরণ: আমরা জানি,  গড় মুনাফার হার  =  গড় নিট মুনাফা   গড় বিনিয়োগ  ×  ১০০  =  ০.৪২   ৭.৫০  ×  ১০০  = ৫ . ৬০ % \\text { গড় মুনাফার হার }=\\frac{\\text { গড় নিট মুনাফা }}{\\text { গড় বিনিয়োগ }} \\times \\text { ১০০ }=\\frac{\\text { ০.৪২ }}{\\text { ৭.৫০ }} \\times \\text { ১০০ }=৫ . ৬ ০ \\%   গড়   মুনাফার   হার   =   গড়   বিনিয়োগ     গড়   নিট   মুনাফা   ​ ×   ১০০   =   ৭ . ৫০     ০ . ৪২   ​ ×   ১০০   = ৫ . ৬০ % দেওয়া আছে, প্রতিষ্ঠানের আদর্শ গড় মুনাফার হার ২৫%। কিন্তু বিনিয়োগ থেকে প্রাপ্ত গড় মুনাফার হার ৫.৬০%। বিনিয়োগের গড় মুনাফার হার আদর্শ গড় মুনাফার হার অপেক্ষা কম হওয়ায় জনাব কালামের জন্য বিনিয়োগ করা যথার্থ হবে না।"
        }
      ]
    },
    {
      "number": "3",
      "uddipok": "আলাউল কোম্পানি লি. ১০ শতাংশ অগ্রাধিকার শেয়ার ইস্যু করে। প্রতিটি শেয়ারের লিখিত মূল্য ১,২০০ টাকা এবং প্রতিটি শেয়ার বিক্রি থেকে প্রাপ্ত অর্থ ১,০০০ টাকা।",
      "tag": "MMSC 24",
      "sub_questions": [
        {
          "label": "ক",
          "question": "কর সমন্বয়কৃত ঋণ মূলধন ব্যয়ের সূত্রটি লেখো।",
          "explanation": "কর-সমন্বয়কৃত ঋণ মূলধন ব্যয়ের সূত্রটি হলো- কর-সমন্বয়কৃত ঋণ মূলধন ব্যয় = করপূর্ব ঋণ মূলধন ব্যয় × (১ – কর হার)।"
        },
        {
          "label": "খ",
          "question": "মূলধন ব্যয় বলতে কী বোঝায়?",
          "explanation": "মূলধন ব্যয় বলতে এমন ব্যয়কে বোঝায় যা কোনো প্রতিষ্ঠানের স্থায়ী সম্পদ (যেমন: যন্ত্রপাতি, ভবন, যানবাহন, জমি ইত্যাদি) কেনা, নির্মাণ বা উন্নয়নের জন্য করা হয়। এই ব্যয়গুলো দীর্ঘমেয়াদে লাভ এনে দেয় এবং সাধারণত এক বছরের বেশি সময়ের জন্য ব্যবহার করা হয়।"
        },
        {
          "label": "গ",
          "question": "আলাউল কোম্পানি লি.-এর অগ্রাধিকার শেয়ারের ব্যয় নির্ণয় করো।",
          "explanation": "আলাউল কোম্পানি লি.-এর অগ্রাধিকার শেয়ারের ব্যয় নির্ণয়: এখানে, শেয়ার মালিকদের প্রত্যাশিত লভ্যাংশ = ১,২০০ × ১০% = ১২০ টাকা। শেয়ার বিক্রি থেকে প্রাপ্ত অর্থ = ১,০০০ টাকা। আমরা জানি,  অগ্রাধিকার শেয়ারের ব্যয়  =  শেয়ার মালিকদের প্রত্যাশিত লভ্যাংশ   শেয়ার বিক্রি থেকে প্রাপ্ত অর্থ  ×  ১০০  = ১ ২০  ১ , ০০০ × ১০০ = ১২ % । \\begin{aligned} \\text { অগ্রাধিকার শেয়ারের ব্যয় } & =\\frac{\\text { শেয়ার মালিকদের প্রত্যাশিত লভ্যাংশ }}{\\text { শেয়ার বিক্রি থেকে প্রাপ্ত অর্থ }} \\times \\text { ১০০ } \\\\ & =\\frac{১\\text { ২০ }}{১, ০ ০ ০} \\times ১ ০ ০=১ ২ \\% ।\\end{aligned}   অগ্রাধিকার   শেয়ারের   ব্যয়   ​ =   শেয়ার   বিক্রি   থেকে   প্রাপ্ত   অর্থ     শেয়ার   মালিকদের   প্রত্যাশিত   লভ্যাংশ   ​ ×   ১০০   = ১ , ০০০ ১   ২০   ​ × ১০০ = ১২ % । ​ অতএব, আলাউল কোম্পানি লি.-এর অগ্রাধিকার শেয়ারের ব্যয় ১২%। উত্তর: ১২%।"
        },
        {
          "label": "ঘ",
          "question": "আলাউল কোম্পানি যদি প্রতিটি শেয়ার লিখিত মূল্যে বিক্রয় করতে পারে তাহলে উক্ত কোম্পানির শেয়ার ব্যয়ে কি কোনো পার্থক্য হবে? সিদ্ধান্ত দাও।",
          "explanation": "আলাউল কোম্পানি যদি প্রতিটি শেয়ার লিখিত মূল্যে বিক্রি করতে পারে, তাহলে কোম্পানির অগ্রাধিকার শেয়ার ব্যয়ে কোনো পার্থক্য হবে কি না তা গাণিতিকভাবে নির্ণয় করা হলো- আমরা জানি,  অগ্রাধিকার শেয়ারের ব্যয়  =  শেয়ার মালিকদের প্রত্যাশিত লভ্যাংশ   শেয়ার বিক্রি থেকে প্রাপ্ত অর্থ  ×  ১০০   এখানে, শেয়ার মালিকদের প্রত্যাশিত লভ্যাংশ = ১২০ টাকা।   শেয়ার বিক্রি থেকে প্রাপ্ত অর্থ  = ১ , ২০০ টাকা।  ∴  অগ্রাধিকার শেয়ারের ব্যয়  = ১২০ ১ , ২০০ × ১০০ = ১০ % । \\begin{array}{l}\\text { অগ্রাধিকার শেয়ারের ব্যয় }=\\frac{\\text { শেয়ার মালিকদের প্রত্যাশিত লভ্যাংশ }}{\\text { শেয়ার বিক্রি থেকে প্রাপ্ত অর্থ }} \\times \\text { ১০০ } \\\\ \\text { এখানে, শেয়ার মালিকদের প্রত্যাশিত লভ্যাংশ = ১২০ টাকা। } \\\\ \\text { শেয়ার বিক্রি থেকে প্রাপ্ত অর্থ }=১, ২ ০ ০ \\text { টাকা। } \\\\ \\therefore \\text { অগ্রাধিকার শেয়ারের ব্যয় }=\\frac{১ ২ ০}{১, ২ ০ ০} \\times ১ ০ ০=১ ০ \\% ।\\end{array}   অগ্রাধিকার   শেয়ারের   ব্যয়   =   শেয়ার   বিক্রি   থেকে   প্রাপ্ত   অর্থ     শেয়ার   মালিকদের   প্রত্যাশিত   লভ্যাংশ   ​ ×   ১০০     এখানে ,  শেয়ার   মালিকদের   প্রত্যাশিত   লভ্যাংশ  =  ১২০   টাকা।     শেয়ার   বিক্রি   থেকে   প্রাপ্ত   অর্থ   = ১ , ২০০   টাকা।   ∴   অগ্রাধিকার   শেয়ারের   ব্যয়   = ১ , ২০০ ১২০ ​ × ১০০ = ১০ % । ​ সুতরাং, আলাউল কোম্পানি যদি প্রতিটি শেয়ার লিখিত মূল্যে বিক্রি করে তবে শেয়ারের ব্যয় হবে ১০%। অন্যদিকে, লিখিত মূল্যের চেয়ে কম মূল্যে অর্থাৎ ১,০০০ টাকায় বিক্রি করলে শেয়ারের ব্যয় হবে ১২%। এক্ষেত্রে দেখা যাচ্ছে, লিখিত মূল্যে শেয়ারটি বিক্রি করলে আলাউল কোম্পানির শেয়ার ব্যয়ে পরিবর্তন আসবে।"
        }
      ]
    },
    {
      "number": "4",
      "uddipok": "জনাব শহীদ ৫ বছর পর ৫০,০০০ টাকা পাওয়ার আশায় বর্তমানে কিছু টাকা ব্যাংকে জমা রাখতে চান। 'M' ব্যাংক বার্ষিক ১০% হারে সুদ প্রদানের প্রস্তাব দিয়েছে এবং 'W' ব্যাংক ৯% হারে মাসিক চক্রবৃদ্ধি সুদের প্রস্তাব দিয়েছে।",
      "tag": "MMSC 24",
      "sub_questions": [
        {
          "label": "ক",
          "question": "রুল-৭২ কী?",
          "explanation": "বার্ষিক চক্রবৃদ্ধিতে নির্দিষ্ট পরিমাণ অর্থ কত সময়ে বা কত সুদের হারে দ্বিগুণ হবে তা নির্ণয় করতে রুল-৭২ ব্যবহার করা হয়।"
        },
        {
          "label": "খ",
          "question": "কী কারণে একটি প্রতিষ্ঠান দেউলিয়া হয়? ব্যাখ্যা করো।",
          "explanation": "আর্থিক ঝুঁকির কারণে একটি আর্থিক প্রতিষ্ঠান দেউলিয়া হয়। প্রতিষ্ঠানের ঋণ মূলধনের সুদ এবং আসল পরিশোধ করতে ব্যর্থ হওয়ার আশঙ্কাই হলো আর্থিক ঝুঁকি। ঋণ নেওয়ার মাধ্যমে আর্থিক ঝুঁকির সৃষ্টি হয়। ঋণকৃত মূলধন ব্যবহার করে প্রতিষ্ঠান শেয়ারহোন্ডারদের আয় বাড়াতে পারে। তবে ঋণের সুদ ও আসল পরিশোধ করতে না পারলে আর্থিক ঝুঁকিতে পড়ার আশঙ্কা থাকে। ফলে প্রতিষ্ঠান দেউলিয়া হয়ে যেতে পারে।"
        },
        {
          "label": "গ",
          "question": "'M' ব্যাংকে জনাব শহীদ কত টাকা জমা রাখবেন? নির্ণয় করো।",
          "explanation": "মন্তব্য: ৫ বছর পর ৫০,০০০ টাকা পেতে উদ্দীপকের জনাব শহীদকে W ব্যাংকে জমা রাখতে হবে ৩১,৯৩৫ টাকা। অপরদিকে, একই পরিমাণ টাকা পেতে M ব্যাংকে রাখতে হবে ৩১,০৪৬.০৭ টাকা। অর্থাৎ, জনাব শহীদ M ব্যাংকে কম পরিমাণ টাকা জমা রেখে কাঙ্ক্ষিত টাকা পাবেন। তাই বলা যায়, উদ্দীপকের জনাব শহীদের জন্য M ব্যাংকে টাকা জমা রাখা লাভজনক হবে।"
        },
        {
          "label": "ঘ",
          "question": "জনাব শহীদের কোন ব্যাংকে টাকা রাখা লাভজনক? বিশ্লেষণ করো।",
          "explanation": "মন্তব্য: ৫ বছর পর ৫০,০০০ টাকা পেতে উদ্দীপকের জনাব শহীদকে W ব্যাংকে জমা রাখতে হবে ৩১,৯৩৫ টাকা। অপরদিকে, একই পরিমাণ টাকা পেতে M ব্যাংকে রাখতে হবে ৩১,০৪৬.০৭ টাকা। অর্থাৎ, জনাব শহীদ M ব্যাংকে কম পরিমাণ টাকা জমা রেখে কাঙ্ক্ষিত টাকা পাবেন। তাই বলা যায়, উদ্দীপকের জনাব শহীদের জন্য M ব্যাংকে টাকা জমা রাখা লাভজনক হবে।"
        }
      ]
    },
    {
      "number": "5",
      "uddipok": "অরুণ চৌধুরী মেঘনা কোম্পানির ৩ বিঘা জমি জামানতের বিপরীতে ৮ লক্ষ টাকা বিনিয়োগ করেন। পরবর্তীতে তিনি কোম্পানির মালিকানা পাওয়ার প্রত্যাশায় বিনিয়োগের ধরন পরিবর্তনের সিদ্ধান্ত নেন।",
      "tag": "MMSC 24",
      "sub_questions": [
        {
          "label": "ক",
          "question": "বিনিয়োগকারীরা নিজেদের মধ্যে শেয়ার ক্রয়-বিক্রয় করে কোন বাজারে?",
          "explanation": "বিনিয়োগকারীরা নিজেদের মধ্যে শেয়ার ক্রয়-বিক্রয় করে সেকেন্ডারি বা মাধ্যমিক বাজারে।"
        },
        {
          "label": "খ",
          "question": "কোম্পানির কোন বিনিয়োগ থেকে নির্দিষ্ট হারে লভ্যাংশ পাওয়া যায়? ব্যাখ্যা করো।",
          "explanation": "কোম্পানির অগ্রাধিকার শেয়ারে বিনিয়োগ থেকে নির্দিষ্ট হারে লভ্যাংশ পাওয়া যায়। অগ্রাধিকার শেয়ার মালিকরা নির্দিষ্ট হারে লভ্যাংশ পায় বলে তাদের আয়ের অনিশ্চয়তা কম থাকে। তবে অগ্রাধিকার শেয়ার একটি নির্দিষ্ট সময় পর সাধারণ শেয়ারে রূপান্তর করার বিকল্প সুযোগ থাকে। এরূপ শেয়ারের মালিকদের কোনো ভোটাধিকার না থাকায় কোম্পানির ওপর এদের কোনো নিয়ন্ত্রণ থাকে না।"
        },
        {
          "label": "গ",
          "question": "অরুণ চৌধুরীর বিনিয়োগের ক্ষেত্রটি বর্ণনা করো।",
          "explanation": "অরুণ চৌধুরীর বিনিয়োগের ক্ষেত্রটি হলো বন্ড। যে দলিল বা চুক্তিপত্রের মাধ্যমে কোম্পানি বিনিয়োগকারীদের থেকে ঋণ মূলধন সংগ্রহ করে তাকে বন্ড বলা হয়। বন্ডের বিপরীতে কোম্পানি সাধারণত স্থায়ী সম্পত্তি বা দলিলপত্রাদি জামানত হিসেবে রাখে। উদ্দীপকে অরুণ চৌধুরী মেঘনা কোম্পানিতে ৮ লক্ষ টাকা বিনিয়োগ করেন। তবে এ বিনিয়োগের বিপরীতে মেঘনা কোম্পানির ৩ বিঘা জমি জামানত হিসেবে রাখেন। সাধারণত দীর্ঘমেয়াদে কোনো ঋণ প্রদানের বিপরীতে নিশ্চয়তাস্বরূপ স্থায়ী সম্পত্তি জামানত রাখা হয়। এখানে ৮ লক্ষ টাকা ঋণের বিপরীতে জামানত হলো মেঘনা কোম্পানির স্থাবর সম্পত্তি ৩ বিঘা জমি। অর্থাৎ, তিনি বন্ডে বিনিয়োগ করেন। এর বিপরীতে তিনি নির্দিষ্ট হারে সুদ পাবেন। মেঘনা কোম্পানি তার পাওনা পরিশোধ করতে না পারলে তিনি জামানতের জমি বিক্রি করে পাওনা টাকা আদায় করতে পারবেন। তাই বলা যায়, অরুণ চৌধুরীর বিনিয়োগের ক্ষেত্রটি হলো বন্ড।"
        },
        {
          "label": "ঘ",
          "question": "অরুণ চৌধুরীর বিনিয়োগের ধরন পরিবর্তনের সিদ্ধান্ত গ্রহণের যৌক্তিকতা বিশ্লেষণ করো।",
          "explanation": "অরুণ চৌধুরীর বিনিয়োগের ধরন পরিবর্তনের সিদ্ধান্তটি একটি যৌক্তিক সিদ্ধান্ত। বিনিয়োগের ধরন নির্বাচন নির্ভর করে বিনিয়োগের ক্ষেত্রের সুবিধা অসুবিধার ওপর। প্রতিটি বিনিয়োগের ক্ষেত্রের উপযোগিতা ভিন্ন ভিন্ন হয়ে থাকে। উদ্দীপকে অরুণ চৌধুরী প্রথমে দীর্ঘমেয়াদে মেঘনা কোম্পানিতে ৮ লক্ষ টাকা ঋণ প্রদান করেন। এর বিপরীতে তিনি জামানত হিসেবে রাখেন ৩ বিঘা জমি। অর্থাৎ, তিনি বন্ডে বিনিয়োগ করেন। পরবর্তীতে তিনি মালিকানা পাওয়ার আশায় বিনিয়োগের ধরন পরিবর্তন করেন। অর্থাৎ, তিনি বন্ডের বিপরীতে সাধারণ শেয়ারের মালিকানা গ্রহণ করেছেন। অরুণ চৌধুরী দীর্ঘমেয়াদে ঋণ দেওয়ার ফলে তিনি কোম্পানির একটি বহিস্থ পক্ষ। কোম্পানির বিলোপসাধনের ক্ষেত্রে তিনি তার পাওনা আদায়ে অগ্রাধিকার পাবেন। কিন্তু তার প্রত্যাশা কোম্পানির একজন মালিক হওয়া। তাই তিনি তার বন্ডকে সাধারণ শেয়ারে রূপান্তর করেছেন। ফলে তিনি ভোটাধিকার প্রয়োগের মাধ্যমে কোম্পানির সিদ্ধান্ত গ্রহণে অংশগ্রহণ করতে পারবেন। যদিও সাধারণ শেয়ার একটি ঝুঁকিপূর্ণ বিনিয়োগ, তবুও অরুণ চৌধুরীর প্রত্যাশার দৃষ্টিকোণ থেকে বিনিয়োগের ধরন পরিবর্তনের এই সিদ্ধান্তটি যৌক্তিক।"
        }
      ]
    },
    {
      "number": "6",
      "uddipok": "জনপ্রতিনিধি জনাব জলিল নিজস্ব ও এলাকার গণ্যমান্য ব্যক্তিবর্গের সহায়তায় মায়ের নামে এতিমখানা প্রতিষ্ঠা করেন। পাশাপাশি সাধারণ জনগণের বিদ্যুৎ সংকট রোধে সৌরবিদ্যুৎ স্থাপনের জন্য জেলা প্রশাসক বরাবর আবেদন করেন এবং সফল হন।",
      "tag": "MMSC 24",
      "sub_questions": [
        {
          "label": "ক",
          "question": "অর্থায়ন কী?",
          "explanation": "অর্থায়ন বলতে তহবিল সংগ্রহ ও এর ব্যবহার সংক্রান্ত প্রক্রিয়াকে বোঝায়।"
        },
        {
          "label": "খ",
          "question": "বিনিয়োগ সিদ্ধান্ত বলতে কী বোঝায়?",
          "explanation": "বিনিয়োগ বা ব্যয় সিদ্ধান্ত বলতে প্রতিষ্ঠানের সংগৃহীত তহবিল কোন খাতে ব্যয় করা হবে সে সংক্রান্ত সিদ্ধান্ত গ্রহণ করাকে বোঝায় ব্যয় সিদ্ধান্তের অপর নাম বিনিয়োগ সিদ্ধান্ত। প্রতিষ্ঠানের স্থায়ী ব্যয় নির্বাহ ব্যয় সিদ্ধান্ত বা বিনিয়োগ সিদ্ধান্তের অন্তর্ভুক্ত। যেমন: মেশিন ও আসবাবপত্র ক্রয়, কারখানা নির্মাণ খরচ ইত্যাদি। উদাহরণস্বরূপ, একটি মুদি দোকানের জন্য রেফ্রিজারেটর ক্রয়সংক্রান্ত সিদ্ধান্ত হলো একটি ব্যয় সিদ্ধান্ত।"
        },
        {
          "label": "গ",
          "question": "উদ্দীপকের জনাব জলিলের প্রতিষ্ঠানটি অর্থায়নের কোন শ্রেণির অন্তর্ভুক্ত? ব্যাখ্যা করো।",
          "explanation": "উদ্দীপকের জলিলের প্রতিষ্ঠানটি অব্যবসায়ী প্রতিষ্ঠানের অর্থায়ন শ্রেণির অন্তর্ভুক্ত। এ অর্থায়নের মূল উদ্দেশ্য হলো জনকল্যাণ নিশ্চিত করা। অব্যবসায়ী প্রতিষ্ঠান মানবকল্যাণে দরিদ্র ও বঞ্চিত মানুষের সেবায় কাজ করে। এসব প্রতিষ্ঠান সমাজের মানুষের অনুদান বা চাঁদার সাহায্যে পরিচালিত হয়। উদ্দীপকে জনাব জলিল একজন জনপ্রতিনিধি। তিনি নিজস্ব ও এলাকার গণ্যমান্য ব্যক্তিবর্গের সহায়তায় মায়ের নামে এতিমখানা প্রতিষ্ঠা করেন। তার এ প্রতিষ্ঠান এতিম বাচ্চাদের সেবায় নিয়োজিত থাকবে। সমাজের বিভিন্ন পেশার মানুষের অনুদানে এগিয়ে চলবে। আর সামাজিক অনুদানে জনকল্যাণের উদ্দেশ্যে পরিচালিত হয় অব্যবসায়ী প্রতিষ্ঠানের অর্থায়ন। তাই বলা যায়, জনাব জলিলের প্রতিষ্ঠানটি অব্যবসায়ী প্রতিষ্ঠানের অর্থায়নের শ্রেণিভুক্ত।"
        },
        {
          "label": "ঘ",
          "question": "জনাব জলিলের প্রতিষ্ঠানটি অর্থায়নের উৎস সৌর বিদ্যুতের অর্থায়নের উৎস হতে ভিন্ন- মতামত দাও।",
          "explanation": "জনাব জলিলের এতিমখানার অব্যবসায়ী প্রতিষ্ঠানের অর্থায়নের উৎস সৌর বিদ্যুতের সরকারি অর্থায়নের উৎস হতে ভিন্ন। অব্যবসায়ী প্রতিষ্ঠান ও সরকারি উভয়ই জনকল্যাণের উদ্দেশ্যে পরিচালিত হয়। অব্যবসায়ী প্রতিষ্ঠান অনুদান ও চাঁদার সাহায্যে তহবিল সংগ্রহ করে। অন্যদিকে, সরকারি অর্থায়নে আয়কর, রপ্তানি শুল্ক, আমদানি শুল্ক, প্রাইজ বন্ড, ট্রেজারি বিল ইত্যাদি খাত থেকে অর্থ সংগ্রহ করা হয়। উদ্দীপকে জনাব জলিল জনপ্রতিনিধি হিসেবে এলাকার গণ্যমান্য ব্যক্তিবর্গের সহায়তায় মায়ের নামে এতিমখানা স্থাপন করেন। জনগণের বিদ্যুৎ সংকট রোধে সৌরবিদ্যুৎ স্থাপনের জন্য জেলা প্রশাসক বরাবর আবেদন করেন। তিনি সফলও হন। এতিমখানায় অব্যবসায়ী প্রতিষ্ঠানের অর্থায়নে পঁরিচালিত হয়। তাই উদ্দীপকের জনাব জলিলের এতিমখানায় বিভিন্ন অনুদানের মাধ্যমে অর্থ সংগ্রহ করা হবে। সংগৃহীত অর্থ ব্যয় করা হয় এতিমদের উন্নয়নে। অন্যদিকে, সৌরবিদ্যুৎ স্থাপন সরকারের অবকাঠামোগত উন্নয়ন। এ অবকাঠামো উন্নয়নের লক্ষ্যে সরকার আয়কর, ট্রেজারি বিল, শুল্ক ইত্যাদি খাত থেকে অর্থ সংগ্রহ করে। এ অর্থায়নে সাধারণত ব্যয় অপেক্ষা আয় কম হয়। তাই বলা যায়। জনাব জলিলের এতিমখানার অর্থায়নের উৎস সৌর বিদ্যুতের অর্থায়নের উৎস হতে ভিন্ন।"
        }
      ]
    },
    {
      "number": "7",
      "uddipok": "দেশের মুদ্রা বাজারকে সুসংগঠিত আকারে পরিচালনা করার উদ্দেশ্যে 'মহানন্দা' ব্যাংকটি প্রতিষ্ঠিত হয়। প্রয়োজনের খাতিরে দেশের অন্যান্যস্থানে আরো শাখা স্থাপন করে ব্যাংকটি সফলতার সাথে তার কাজ করে যাচ্ছে।",
      "tag": "MMSC 24",
      "sub_questions": [
        {
          "label": "ক",
          "question": "সর্বনিম্ন কত জন পরিচালকের সমন্বয়ে প্রাইভেট ব্যাংক স্থাপন করা যায়?",
          "explanation": "কেন্দ্রীয় ব্যাংকের আইন অনুযায়ী বর্তমানে সর্বনিম্ন ২ জন পরিচালকের সমন্বয়ে প্রাইভেট ব্যাংক স্থাপন করা যায়।"
        },
        {
          "label": "খ",
          "question": "কেন্দ্রীয় ব্যাংক কীভাবে বাণিজ্যিক ব্যাংকগুলোর ঋণ নিয়ন্ত্রণ করে থাকে? ব্যাখ্যা করো।",
          "explanation": "কেন্দ্রীয় ব্যাংক বাণিজ্যিক ব্যাংকের ঋণ নিয়ন্ত্রণ নীতি পরিবর্তন করে ঋণ নিয়ন্ত্রণ করে। কেন্দ্রীয় ব্যাংক বাণিজ্যিক ব্যাংকের ঋণ নিয়ন্ত্রণের জন্য ব্যাংকে জমার হার বাড়িয়ে দেয়। এ হার বাড়ালে বাজারে ঋণের পরিমাণ কমে। এছাড়া ব্যাংক হার বাড়িয়ে-কমিয়েও কেন্দ্রীয় ব্যাংক বাণিজ্যিক ব্যাংকের ঋণ নিয়ন্ত্রণ করে।"
        },
        {
          "label": "গ",
          "question": "'মহানন্দা' ব্যাংকটি কোন ধরনের ব্যাংক? ব্যাখ্যা করো।",
          "explanation": "উদ্দীপকের মহানন্দা ব্যাংকটি কেন্দ্রীয় ব্যাংক। কেন্দ্রীয় ব্যাংক হলো দেশের প্রধান ব্যাংক। জনকল্যাণ এ ব্যাংকের মূল উদ্দেশ্য। এ ব্যাংক দেশের মুদ্রাবাজার ও ব্যাংকিং ব্যবস্থা সুসংগঠিত, পরিচালনা ও নিয়ন্ত্রণ করে। উদ্দীপকে দেশের মুদ্রাবাজারকে সুসংগঠিত আকারে পরিচালনা করার উদ্দেশ্যে মহানন্দা ব্যাংকটি প্রতিষ্ঠিত হয়। প্রয়োজনের খাতিরে দেশের অন্যান্য স্থানে ব্যাংকটি আরো শাখা স্থাপন করে। এছাড়াও সফলতার সাথে ব্যাংকটি তার কাজ করে যাচ্ছে। বৈশিষ্ট্যগত দিক দিয়ে উদ্দীপকের মহানন্দা ব্যাংকটির সাথে কেন্দ্রীয় ব্যাংকের মিল রয়েছে। অটো মহানন্দা ব্যাংক ও কেন্দ্রীয় ব্যাংকের মত দেশের মুদ্রাবাজার ও ব্যাংকিং ব্যবস্থা পরিচালনা করে। সুতরাং বলা যায়, উদ্দীপকের মহানন্দা ব্যাংকটি দেশের মুদ্রাবাজারের অভিভাবক 'কেন্দ্রীয় ব্যাংক'।"
        },
        {
          "label": "ঘ",
          "question": "বেকার সমস্যা সমাধানে 'মহানন্দা' ব্যাংকটির ভূমিকা বিশ্লেষণ করো।",
          "explanation": "বেকার সমস্যা সমাধানে কেন্দ্রীয় ব্যাংক হিসেবে মহানন্দা ব্যাংক মুখ্য ভূমিকা পালন করে। কেন্দ্রীয় ব্যাংক সরকারি মালিকানায় গঠিত ও পরিচালিত হয় জনকল্যাণই এ ব্যাংকের মুখ্য উদ্দেশ্য। তালিকাভুক্ত ব্যাংক নিয়ন্ত্রণের পাশাপাশি এ ব্যাংক দেশের বেকার সমস্যা দূরীকরণে বিভিন্ন রকম কর্মসংস্থানের সুযোগ সৃষ্টি করে। উদ্দীপকে দেশের মুদ্রা বাজারকে সুসংগঠিত আকারে পরিচালনা করার উদ্দেশ্য মহানন্দা ব্যাংকটি প্রতিষ্ঠিত হয়। প্রয়োজনের খাতিরে দেশের অন্যান্য স্থানে আরো শাখা স্থাপন করে ব্যাংকটি সফলতার সাথে তার কাজ করে যাচ্ছে। অর্থাৎ মহানন্দা ব্যাংকটি কেন্দ্রীয় ব্যাংক। কেন্দ্রীয় ব্যাংক হিসেবে মহানন্দা ব্যাংক দেশের উৎপাদনশীল খাতে অধিক ঋণ দেওয়ার জন্য বাণিজ্যিক ব্যাংককে নির্দেশ দেয়। এতে দেশে উৎপাদন এবং কর্মংস্থানের সুযোগ বাড়ে। এছাড়াও যে সব খাতে ঋণ দিলে দেশের বেকারত্ব কমবে, ঐ সব খাতে তালিকাভুক্ত ব্যাংকগুলোকে ঋণদানে বাধ্য করতে পারে। ব্যাংকটি নতুন উদ্যেক্তাদের জন্য স্বল্প সুদে ঋণ প্রদানের ব্যবস্থা করে বেকারত্ব কমাতে সাহায্য করে। আবার, নতুন ব্যাংক ও শাখা খোলার অনুমতি দিয়ে কর্মসংস্থানের সুযোগ সৃষ্টি করে। সুতরাং বলা যায়, উদ্দীপকের মহানন্দা ব্যাংক বিভিন্ন উপায়ে বেকারত্ব কমাতে গুরুত্বপূর্ণ ভূমিকা পালন করে।"
        }
      ]
    },
    {
      "number": "8",
      "uddipok": "'ধবলা ব্যাংক' বাংলাদেশের অর্থনীতিতে প্রধান ভূমিকা পালনকারী একটি ব্যাংক। ব্যাংকটি বাংলাদেশের প্রায় সব অঞ্চলের মানুষের কাছে জনপ্রিয় 'ধবলা ব্যাংক' ব্যবসায় থেকে বিভিন্নভাবে আয় করে থাকে। ব্যাংকটি আমানত গ্রহণ ও সুদ প্রদান, মূলধন গঠনের মাধ্যমে দেশের শিল্প, বাণিজ্য, অর্থনীতি ও সামাজিক উন্নয়নে বিভিন্ন রকম সেবা প্রদান করে থাকে।",
      "tag": "MMSC 24",
      "sub_questions": [
        {
          "label": "ক",
          "question": "বাণিজ্যিক ব্যাংক কাকে বলে?",
          "explanation": "মুনাফা অর্জনের উদ্দেশ্যে যে ব্যাংক আমানত সংগ্রহ, ঋণদান ও গ্রাহকদের বিভিন্ন ব্যাংকিং সেবা সুবিধা দেয় তাকে বাণিজ্যিক ব্যাংক বলা হয়।"
        },
        {
          "label": "খ",
          "question": "আমদানি-রপ্তানিতে বাণিজ্যিক ব্যাংক ব্যবসায়ীদের কীভাবে সহযোগিতা করে? ব্যাখ্যা করো।",
          "explanation": "বৈদেশিক মুদ্রাকে দেশি মুদ্রা এবং দেশি মুদ্রাকে বৈদেশিক মুদ্রায় রূপান্তরের মাধ্যমে বাণিজ্যিক ব্যাংক ব্যবসায়ীদের আমদানি-রপ্তানি বাণিজ্যে সহায়তা করে। দেশি মুদ্রা থেকে বৈদেশিক মুদ্রা এবং বৈদেশিক মুদ্রা থেকে দেশি মুদ্রায় রূপান্তর করা বাণিজ্যিক ব্যাংকের অন্যতম কাজ। আবার প্রত্যয়পত্রের মাধ্যমে ব্যাংক বৈদেশিক বাণিজ্যে রপ্তানিকারককে আমদানিকারকের পক্ষে অগ্রিম অর্থ প্রদানের ব্যবস্থা করে। আমদানি-রপ্তানি সংক্রান্ত কাজ সম্পাদন ও উপদেশ প্রদান করা ব্যাংকের প্রতিনিধিত্বমূলক কাজ। উল্লিখিত কাজগুলো সম্পাদনের মাধ্যমে বাণিজ্যিক ব্যাংক ব্যবসায়ীদের আমদানি-রপ্তানি বাণিজ্যে সহায়তা করে।"
        },
        {
          "label": "গ",
          "question": "উদ্দীপকের 'ধবলা'ব্যাংকটি কোন ধরনের ব্যাংক? বর্ণনা করো।",
          "explanation": "উদ্দীপকের 'ধবলা' ব্যাংকটি হলো বাণিজ্যিক ব্যাংক। এ ব্যাংক মুনাফা.অর্জনের উদ্দেশ্যে গঠিত ও পরিচালিত হয়। আমানত সংগ্রহ, ঋণদানসহ বিভিন্ন ব্যাংকিং সুবিধা বাণিজ্যিক ব্যাংকসমূহ প্রদান করে। জনগণের সঞ্চিত অর্থ থেকে ঋণ সৃষ্টি করে এ ব্যাংক ব্যবসায় পরিচালনা করে। বাণিজ্যিক ব্যাংক গ্রাহকের চাহিদা অনুযায়ী বিভিন্ন হিসাব খোলার মাধ্যমে লেনদেন সুবিধা প্রদান করে। উদ্দীপকে 'ধবলা' ব্যাংক বাংলাদেশের প্রায় সব অঞ্চলের মানুষের কাছে জনপ্রিয়। ব্যাংকটি বিভিন্নভাবে আয় করে থাকে। এটি জনগণের কাছ থেকে আমানত সংগ্রহ করে এবং সুদ প্রদান করে। তাছাড়া, মূলধন গঠনের মাধ্যমে ব্যাংকটি দেশের অর্থনৈতিক ও সামাজিক উন্নয়নে ভূমিকা রাখছে। সাধারণত বাণিজ্যিক ব্যাংক মুনাফা অর্জনের উদ্দেশ্যে জনগণের কাছ থেকে আমানত সংগ্রহ করে ও অন্য পক্ষকে উক্ত অর্থ ঋণদান করে। বাণিজ্যিক ব্যাংক লাভজনক খাতে বিনিয়োগ করে আয় করে থাকে। এছাড়াও বিল বাট্টাকরণ, প্রতিনিধিত্বমূলক সেবার বিনিময় কমিশন আদায় ও সেবার বিনিময়ে সার্ভিস চার্জ আদায় করে। এভাবে বিভিন্ন উৎস থেকে আয় করে থাকে। ধবলা ব্যাংকটি এরূপ সেবা প্রদান করে আয় করে। তাই বলা যায়, উদ্দীপকের 'ধবলা'ব্যাংক হলো একটি বাণিজ্যিক ব্যাংক।"
        },
        {
          "label": "ঘ",
          "question": "'ধবলা ব্যাংক' বাংলাদেশের অর্থনীতিতে প্রধান ভূমিকা পালনকারী ব্যাংক। উক্তিটি উদ্দীপকের আলোকে মূল্যায়ন করো।",
          "explanation": "'ধবলা' ব্যাংক বাংলাদেশের অর্থনীতিতে প্রধান ভূমিকা পালনকারীব্যাংক- উক্তিটি যথার্থ। বাণিজ্যিক ব্যাংকের মৌলিক উদ্দেশ্য হলো মুনাফা অর্জন। এ ব্যাংকআমানত গ্রহণ ও ঋণ প্রদান করে। এ আমানতের মাধ্যমে মূলধন গঠনকরে। উন্নত গ্রাহক সেবার মাধ্যমে এ ব্যাংক দেশের অর্থনীতিতেগুরুত্বপূর্ণ অবদান রাখে। বাণিজ্যিক ব্যাংক বিভিন্ন রকমের সেবা প্রদানকরে একটি দেশের সামগ্রিক অর্থনৈতিক উন্নয়নে অবদান রাখে। উদ্দীপকের 'ধবলা' ব্যাংক একটি বাণিজ্যিক ব্যাংক। এ ব্যাংক জনগণেরঅর্থ আমানত হিসেবে গ্রহণ করে এবং এ আমানতের বিপরীত সুদ প্রদানকরে। তাছাড়া এ ব্যাংক ব্যবসায় থেকে বিভিন্নভাবে আয় করে থাকে।পাশাপাশি এ ব্যাংক মূলধন গঠনের মাধ্যমে দেশের শিল্প, বাণিজ্য ও অর্থনীতিতে গুরুত্বপূর্ণ ভূমিকা রাখছে বাণিজ্যিক ব্যাংক আমানত সংগ্রহ করে মূলধন গঠন করে। এই মূলধনবিভিন্ন লাভজনক খাতে বিনিয়োগ করে। এছাড়াও ব্যবসায়িক খাতে ঋণ প্রদান করে বাণিজ্য সম্প্রসারণে ভূমিকা রাখে। ফলে কর্মসংস্থানেরসুযোগ সৃষ্টি হয় এবং বেকারত্ব হ্রাস পায়। এছাড়াও এরূপ ব্যাংকজনগণের অর্থ ও মূল্যবান সম্পদের নিরাপত্তা নিশ্চিত করে। ফলেঅর্থনৈতিক গতিশীলতা অর্জন হয় এবং জীবনযাত্রার মান উন্নয়ন হয়। উদ্দীপকের 'ধবলা' ব্যাংক ও উল্লিখিত কাজগুলো করে থাকে। তাই বলাযায়, ব্যাংকটি বাংলাদেশের অর্থনীতিতে প্রধান ভূমিকা পালন করছে।"
        }
      ]
    },
    {
      "number": "9",
      "uddipok": "প্রাচীনকালে মানুষের চাহিদা ছিল খুব সীমিত। তখন মানুষ একটি দ্রব্য দিয়ে আরেকটি দ্রব্য গ্রহণ করত। পরবর্তীতে উক্ত প্রথার বিভিন্ন সমস্যার কারণে মুদ্রার আবির্ভাব হয়। মুদ্রা প্রচলনের পরপরই ব্যাংক ব্যবস্থার প্রয়োজনীয়তা দেখা দেয়। মুদ্রা ছাড়া যেমন ব্যাংক চলতে পারেনা, তেমনি ব্যাংক ছাড়া মুদ্রার ব্যবহার সীমিত।",
      "tag": "MMSC 24",
      "sub_questions": [
        {
          "label": "ক",
          "question": "কোন শতাব্দীতে কাগজি মুদ্রার প্রচলন শুরু হয়?",
          "explanation": "ঊনবিংশ শতাব্দীতে কাগজি মুদ্রার প্রচলন শুরু হয়।"
        },
        {
          "label": "খ",
          "question": "ই-ব্যাংকিং কী? ব্যাখ্যা করো।",
          "explanation": "কম্পিউটার প্রযুক্তির মাধ্যমে গ্রাহকদেরকে ব্যাংকিং সেবা দেওয়ার প্রক্রিয়াকে ই-ব্যাংকিং বলে। ই-ব্যাংকিং এর পূর্ণরূপ হলো ইলেকট্রনিক ব্যাংকিং। এই ব্যবস্থায় অতিদ্রুত, নির্ভুল ও বিস্তৃতভাবে ব্যাংকিং কাজ পরিচালনা করা যায়। এটি কায়িক শ্রমনির্ভর ও সনাতন ব্যাংকিং পদ্ধতির অবসান ঘটিয়েছে।"
        },
        {
          "label": "গ",
          "question": "উদ্দীপকের প্রাচীনকালে ব্যবহৃত প্রথাটির সমস্যাগুলো ব্যাখ্যা করো।",
          "explanation": "উদ্দীপকে উল্লেখ্য প্রাচীনকালে ব্যবহৃত প্রথাটি হলো বিনিময় প্রথা। বিনিময় প্রথা বলতে 'দ্রব্যের বিনিময়ে দ্রব্য' পদ্ধতিতে লেনদেন করাকে বোঝায়। প্রাচীনকালে মানুষ এভাবে লেনদেন করত। তবে এই প্রথার কিছু অসুবিধার কারণে তা বিলুপ্ত হয়ে যায়। উদ্দীপকে প্রাচীনকালের বিনিময় প্রথা সম্পর্কে ধারণা দেওয়া হয়েছে। তখনকার মানুষ নিজেদের মধ্যে দ্রব্য বিনিময় করে জীবনযাপন করতো।কিন্তু ভিন্ন ভিন্ন দ্রব্যের মধ্যে সমতা না থাকায় সব প্রয়োজন মিটতো না। সমতা বলতে মূল্যের পরিমাপ করা সংক্রান্ত সমস্যাকে বোঝানো হয়েছে। এটি এই প্রথার প্রধান সমস্যা। যেমন: এক কেজি চালের বিনিময়ে ঠিক কতটুকু কাপড় বিনিময়যোগ্য তা নির্ধারণ করা জটিল ছিল। এছাড়াও বিনিময় প্রথায় অভাবের অমিল, পরিবহনে অসুবিধা ইত্যাদির সীমাবদ্ধতা ছিল। আর এসব কারণেই এই প্রথাটি বিলুপ্ত হয়ে যায়।"
        },
        {
          "label": "ঘ",
          "question": "'মুদ্রা ছাড়া যেমন ব্যাংক চলতে পারে না, তেমনি ব্যাংক ছাড়া মুদ্রার ব্যবহার সীমিত'- বাক্যটির আলোকে মুদ্রা ও ব্যাংকের সম্পর্ক বিশ্লেষণ করো।",
          "explanation": "মুদ্রাকে ঘিরেই ব্যাংকিং ব্যবস্থা গড়ে ওঠায় মুদ্রা ছাড়া যেমন ব্যাংক চলতে পারে না, তেমনি ব্যাংক ছাড়া মুদ্রার ব্যবহারও সীমিত। মুদ্রা প্রচলন হওয়ার পর ব্যাংকিং ব্যবস্থার প্রয়োজনীয়তা দেখা দেয়। মুদ্রা সঠিকবাবে ব্যবস্থাপনা করার জন্য ব্যাংকিং ব্যবস্থা চালু হয়। মুদ্রাকে কেন্দ্র করে ব্যাংক মূলত ব্যাংকিং কাজ 'পরিচালনা করে। উদ্দীপকে উল্লেখ্য বিনিময় প্রথার বিলুপ্তির পরেই মুদ্রার আবির্ভাব হয়। আর মুদ্রা প্রচলনের পরপরই ব্যাংক ব্যবস্থার প্রয়োজনীয়তা দেখা দেয়। এক্ষেত্রে ব্যাংক ও মুদ্রার অবিচ্ছেদ্দ্য সম্পর্কের কথা বলা হয়েছে। মুদ্রা ব্যাংকিং ব্যবসায়ের জন্য অপরিহার্য। কারণ মানুষ তাদের সঞ্চয় করা টাকা মুদ্রা হিসেবে ব্যাংকে জমা রাখে। ব্যাংক সেই টাকা ঋণ হিসেবে বিনিয়োগ করে। আর এই সম্পূর্ণ প্রক্রিয়া সংঘটিত হয় মুদ্রাকে কেন্দ্র করে তাই বলা যায়, মুদ্রা ব্যাংকের পণ্য হওয়ায় এটি একে অপরের পরিপূরক।"
        }
      ]
    },
    {
      "number": "10",
      "uddipok": "জনাব ফাহাদ একজন চাউল ব্যবসায়ী। তিনি জনাব সৈকতকে ৩,০০,০০০ টাকার একটি চেক দিলেন। জনাব সৈকত দেখলেন চেকটিতে তার নিজের নাম লিখা রয়েছে। তিনি নিরাপত্তার কথা বিবেচনা করে চেকটির বাম কোণের ওপরে আড়াআড়িভাবে সমান্তরাল করে দুটি রেখা টেনে দিলেন।",
      "tag": "MMSC 24",
      "sub_questions": [
        {
          "label": "ক",
          "question": "ব্যাংক কী?",
          "explanation": "যে আর্থিক মধ্যস্থ ব্যবসায় প্রতিষ্ঠান আমানত হিসেবে 'অর্থ সংগ্রহ করে, ঋণ দেয় ও বিভিন্ন ব্যাংক,সংক্রান্ত কাজ সম্পাদন করে তাকে ব্যাংক বলা হয়।"
        },
        {
          "label": "খ",
          "question": "ডেবিট কার্ড কী? ব্যাখ্যা করো।",
          "explanation": "ডেবিট কার্ড এক ধরনের ইলেকট্রনিক প্লাস্টিক কার্ড। এ কার্ড ইলেকট্রনিক ব্যাংকিং-এর একটি পণ্য বা সেবা। গ্রাহক তার হিসাবে টাকা জমা রেখে এটিএম বুথ থেকে এ কার্ড ব্যবহার করে অর্থ ওঠাতে পারেন। তবে এক্ষেত্রে একটি কোর্ডনম্বর ব্যবহার করতে হয়।"
        },
        {
          "label": "গ",
          "question": "জনাব ফাহাদ কোন ধরনের চেক ইস্যু করেছেন তার বর্ণনা করো।",
          "explanation": "উদ্দীপকে জনাব ফাহাদ হুকুম চেক ইস্যু করেছেন। এ ধরনের চেক নির্দিষ্ট কোনো ব্যক্তির নামে ইস্যু করা হয়। এ চেকের টাকা চেকে উল্লিখিত ব্যক্তি ছাড়া ব্যাংক থেকে অন্য কেউ ওঠাতে পারে না। এ চেক বাহক চেকের তুলনায় নিরাপদ। উদ্দীপকে জনাব ফাহাদ একজন চাউল ব্যবসায়ী। তিনি জনাব সৈকতকে তিন লক্ষ টাকার একটি চেক দিলেন। চেকে জনাব সৈকতের নাম উল্লেখ রয়েছে। অর্থাৎ, চেকটি জনাব সৈকতের নামে ইস্যু করা হয়েছে। এক্ষেত্রে আদেষ্টা (জনাব ফাহাদ) জনাব সৈকতকে টাকা পরিশোধের জন্য ব্যাংককে আদেশ দিয়েছেন। এ চেকের প্রাপক জনাব সৈকত। আর ব্যাংক কেবল জনাব সৈকতকে উক্ত চেকের অর্থ পরিশোধ করবে। সাধারণত হুকুম চেকে নির্দিষ্ট কোনো ব্যক্তিকে অর্থ পরিশোধের জন্য আদেশ দেওয়া হয়! সুতরাং বৈশিষ্ট্যগত দিক থেকে বলা যায়, জনাব ফাহাদ হুকুম চেক ইস্যু করেছেন।"
        },
        {
          "label": "ঘ",
          "question": "জনাব সৈকতের গৃহীত পদক্ষেপ কীভাবে চেকটিকে অধিক নিরাপত্তা দিবে? বর্ণনা করো।",
          "explanation": "উদ্দীপকে জনাব সৈকতের গৃহীত পদক্ষেপ হুকুম চেককে দাগকাটা চেকে রূপান্তর করেছে, যা চেকটির নিরাপত্তা বাড়িয়েছে। বাহক চেক বা হুকুম চেকের উপরিভাগের বাম কোণায় আড়াআড়ি দুটি দাগ কেটে দাগকাটা চেকে রূপান্তর করা যায়। ব্যাংক এ চেকের টাকা নগদে পরিশোধ করে না। প্রাপকের ব্যাংক হিসাবে এ চেক জমা দিয়ে টাকা ওঠানো যায়। উদ্দীপকে জনাব সৈকত তিন লক্ষ টাকার একটি চেক পেলেন। চেকে তার নাম উল্লেখ ছিল। অর্থাৎ, চেকটি একটি হুকুম চেক। পরবর্তীতে তিনি চেকের নিরাপত্তার কথা বিবেচনা করে চেকটির বাম কোণের ওপরে আড়াআড়িভাবে দুটি রেখা টেনে দিলেন। জনাব সৈকত উক্ত কাজের মাধ্যমে চেকটিকে দাগকাটা চেকে পরিণত করেছেন। ফলে কেবল তিনিই তার ব্যাংক হিসাবের মাধ্যমে এ চেকের টাকা তুলতে পারবেন। এক্ষেত্রে চেকটি চুরি হলে বা হারিয়ে গেলেও প্রতারণা বা জালিয়াতির আশঙ্ককা নেই। অর্থাৎ, অন্য কেউ চাইলেও এ চেকের টাকা তুলতে পারবে না। সুতরাং রলা যায়, জনাব সৈকতের নেওয়া পদক্ষেপ চেকটিকে অধিক নিরাপত্তা দিয়েছে।"
        }
      ]
    },
    {
      "number": "11",
      "uddipok": "ইয়াসমিন একজন নারী উদ্যোক্তা ও ব্যবসায়ী। তিনি ব্যাংক হিসাব খোলার জন্য প্রতিবেশী ব্যাংক কর্মকর্তার পরামর্শ চেয়ে বললেন, \"আমি এমন একটি ব্যাংক হিসাব খুলতে চাই যেখানে ব্যবসায়িক ক্ষেত্রে সহায়তা পাব এবং নানা ধরনের সেবা ভোগ করতে পারবো।\"",
      "tag": "MMSC 24",
      "sub_questions": [
        {
          "label": "ক",
          "question": "ATM-এর পূর্ণরূপ কী?",
          "explanation": "ATM-এর পূর্ণরূপ হলো Automated Teller Machine।"
        },
        {
          "label": "খ",
          "question": "ইলেকট্রনিক ব্যাংকিং-এর সেবা কেন বেশি জনপ্রিয়? ব্যাখ্যা করো।",
          "explanation": "আধুনিক ইলেকট্রনিক্স প্রযুক্তি ব্যবহার করে অতিদূত, নির্ভুল ও বিস্তৃত কার্য পরিচালনায় সক্ষম ব্যাংক ব্যবস্থাকেই ই-ব্যাংকিং বলে। ইলেক্ট্রনিক ব্যাংকিং পদ্ধতি হলো ব্যাংকিং সেবা সুবিধা প্রদানের আধুনিক কৌশল বা পদ্ধতি। এটি এমন এক ধরনের ব্যাংকিং সেবা পদ্ধতি যেখানে উন্নততর ইলেক্ট্রনিক প্রযুক্তি ব্যবহার করে অতিদ্রুত, নির্ভুল এবং ব্যাপক বিস্তৃত সেবা প্রদান সম্ভব। এ ধরনের ব্যাংকিং পদ্ধতি সনাতন, কায়িক শ্রমনির্ভর, সীমিত সেবা, মন্থর, কাগজ ও নথির জমাকৃত স্তূপের সেকেলে ব্যাংকিং পদ্ধতির অবসান ঘটিয়েছে। তাই ই-ব্যাংকিং জনপ্রিয়।"
        },
        {
          "label": "গ",
          "question": "ব্যাংক হিসাব খুলতে ইয়াসমিনকে কী কী বিবেচনা করতে হবে? ব্যাখ্যা করো।",
          "explanation": "ব্যাংক হিসাব খুলতে ইয়াসমিনকে ব্যাংকের অবস্থান, দক্ষতা, সুনাম, ইলেকট্রনিক ব্যাংকিং সেবা ইত্যাদি বিষয় বিবেচনা করতে হবে। ব্যাংকের মাধ্যমে আর্থিক কার্যক্রম পরিচালনা করার মূল ব্যবস্থা হচ্ছে ব্যাংক হিসাব। গ্রাহকের চাহিদা অনুযায়ী ব্যাংক বিভিন্ন ধরনের হিসাবের ব্যবস্থা রাখে। এক্ষেত্রে ব্যাংকের কিছু বিষয় বিরেচনা করে হিসাব খোলা উচিত। উদ্দীপকে ইয়াসমিন একটি ব্যাংক হিসাব খুলতে চাচ্ছেন। তিনি একজন উদ্যোক্তা ও ব্যবসায়ী। ব্যাংক হিসাব খোলার আগে তাকে ব্যাংকের অবস্থান বিবেচনা করতে হবে। ব্যাংকটি তার ব্যবসায়িক এলাকার মধ্যে হলে লেনদেনে সুবিধা হবে। আবার, ব্যাংকের কর্মচারীদের দক্ষতা হিসাব খোলার আরেকটি বিবেচ্য বিষয়। ইয়াসমিন অন্যান্য জেলায় ব্যবসায় করতে ব্যাংকের শাখা গুরুত্বপূর্ণ অবদান রাখবে। আবার তার কাছে নমনীয় ঋণনীতি সম্পন্ন ব্যাংক অগ্রাধিকার পাবে। এছাড়াও, তার জন্য ব্যাংকের সুনাম, সুদ, চার্জ, বহুমুখী সেবা ইত্যাদি যাচাই করা প্রয়োজন। তাই বলা যায়, ইয়াসমিনকে এসব বিষয় বিবেচনা করে ব্যাংক হিসাব খুলতে হবে।"
        },
        {
          "label": "ঘ",
          "question": "সামগ্রিক অর্থনৈতিক উন্নয়নে ইয়াসমিনদের মতো গ্রাহকের অবদান মূল্যায়ন করো।",
          "explanation": "মূলধন গঠন, সঞ্চয়প্রবণতা সৃষ্টি, বিনিয়োগ বৃদ্ধি ও আন্তর্জাতিক বাণিজ্য সম্প্রসারণের, মাধ্যমে ইয়াসমিনের মতো গ্রাহকরা সামগ্রিক অর্থনৈতিক উন্নয়নে অবদান রাখছেন। একটি দেশের অর্থনীতির গুরুত্বপূর্ণ অংশ হচ্ছে ব্যাংক। ব্যাংক তহবিলের মূল উৎস হলো আমানত। ব্যষ্টিক অর্থনীতিতে গ্রাহকের, ব্যাংকের এবং সামগ্রিক অর্থনৈতিক উন্নয়নে এটি গুরুত্বপূর্ণ ভূমিকা রাখে। উদ্দীপকে ইয়াসমিন একজন নারী উদ্যোক্তা ও ব্যবসায়ী। তিনি একটি ব্যাংক হিসাব খুলতে চাচ্ছেন। এজন্য প্রতিবেশী ব্যাংক কর্মকর্তার কাছে ব্যাংক হিসাব খোলার পরামর্শ নিয়েছেন। তিনি ব্যবসায়িক ক্ষেত্রে সহায়ক এবং নানা ধরনের সেবাসম্পন্ন ব্যাংক হিসাব খুলতে চাচ্ছেন। এই ব্যাংক হিসাব তার ব্যবসায়িক কাজের পাশাপাশি অর্থনৈতিক উন্নয়নেও অবদান রাখবে। ইয়াসমিনের মতো গ্রাহকদের ছড়িয়ে থাকা অর্থ একত্র করে ব্যাংক বড় মূলধন গঠন করে। এই মূলধন দেশের উৎপাদন বৃদ্ধিতে ভূমিকা রাখে। উৎপাদন ও অর্থনৈতিক উন্নয়নের সাথে কর্মসংস্থানও বৃদ্ধি পায়। আবার, ব্যাংক হিসাব জনগণের মধ্যে সঞ্চয়প্রবণতা সৃষ্টি করে। পাশাপাশি ইয়াসমিনের মতো গ্রাহক ব্যাংক হিসাবের মাধ্যমে আমদানি- রপ্তানি বাণিজ্য প্রসারে অবদান রাখে। এভাবে সামগ্রিক অর্থনীতি এগিয়ে যায়। তাই বলা যায়, ইয়াসমিনের মতো গ্রাহকরা সামগ্রিক অর্থনৈতিক উন্নয়নে গুরুত্বপূর্ণ অবদান রাখেন।"
        }
      ]
    }
  ]
}