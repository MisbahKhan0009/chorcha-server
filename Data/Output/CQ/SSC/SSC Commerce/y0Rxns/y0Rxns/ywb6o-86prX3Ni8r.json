{
  "title": "ঢাকা বোর্ড ২০২০",
  "subtitle": "ফিন্যান্স ও ব্যাংকিং (11)",
  "questions": [
    {
      "number": "1",
      "uddipok": "ওয়াসফিয়া কোং লি. একটি বিখ্যাত ঔষধ প্রস্তুতকারী প্রতিষ্ঠান। জনগণের কাছে শেয়ার বিক্রি করে ২০,০০,০০০ টাকা মূলধন নিয়ে প্রতিষ্ঠানটি তাঁর কার্যক্রম শুরু করে। ভবিষ্যতে ঔষধের মূল্য হ্রাস পাওয়ার আশঙ্কা আছে বিধায় প্রতিষ্ঠানটি ঔষধ শিল্পের পাশাপাশি ভোগ্যপণ্য, টেক্সটাইল এবং স্টিল ইত্যাদি ক্ষেত্রে মূলধন বিনিয়োগ করে। প্রতিষ্ঠানটি দৈনিক বিক্রয়লব্ধ অর্থ বেশি লাভের আশায় সমতা ব্যাংক-এ ১৪% সুদের হারে জমা রাখে। ফলে কাঁচামাল ক্রয়, শ্রমিকের মজুরি এবং বিদ্যুৎ বিল পরিশোধের ক্ষেত্রে প্রতিষ্ঠানটিকে হিমশিম খেতে হয়।",
      "tag": "DB 20",
      "sub_questions": [
        {
          "label": "ক",
          "question": "চলতি বিনিয়োগ সিদ্ধান্ত কী?",
          "explanation": "কী পরিমাণে কাঁচামাল ক্রয় প্রতিষ্ঠানের জন্য উপযোগী এবং সেই অর্থ কোথা থেকে সংগ্রহ করা যাবে-এ সংক্রান্ত সিদ্ধান্তকে চলতি বিনিয়োগ সিদ্ধান্ত বলা হয়।"
        },
        {
          "label": "খ",
          "question": "প্রতিযোগিতামূলক মুক্তবাজারে প্রতিষ্ঠানকে কেন পরিকল্পনামাফিক অর্থায়ন করতে হয়? ব্যাখ্যা করো।",
          "explanation": "প্রতিযোগিতামূলক মুক্তবাজারে প্রতিষ্ঠানকে সফলতার সাথে টিকে থাকতে হলে পরিকল্পনামাফিক অর্থায়ন জরুরি। পরিকল্পনামাফিক অর্থায়নের ফলে অর্থের সদ্ব্যবহার, স্বল্প ব্যয়ে অধিক লাভজনক খাত থেকে তহবিল সংগ্রহ ও বিনিয়োগ সম্ভব হবে। এর ফলে উৎপাদন বা বিক্রয় খরচ ন্যূনতম রাখা যাবে। এতে ব্যবসায় প্রতিষ্ঠানটি সর্বোচ্চ মুনাফা অর্জনে সফলতা পাবে। ফলে প্রতিযোগিতামূলক মুক্তবাজারে সাফল্যের সাথে টিকে থাকতে সক্ষম হয়।"
        },
        {
          "label": "গ",
          "question": "ওয়াসফিয়া কোং লি. কোন শ্রেণির অর্থায়ন করেছে? ব্যাখ্যা করো।",
          "explanation": "উদ্দীপকে ওয়াসফিয়া কোং লি. ব্যবসায় অর্থায়ন করেছে। ব্যবসায় প্রতিষ্ঠান তার তহবিল সংগ্রহ ও বিনিয়োগের জন্য যে অর্থায়ন প্রক্রিয়া ব্যবহার করে সেটিই হলো ব্যবসায় অর্থায়ন। একমালিকানা কারবার, অংশীদারি কারবার ও যৌথ মূলধনি কারবার- এই তিন ধরনের প্রতিষ্ঠানেই অর্থের প্রয়োজন হয়। এই তিন প্রকার প্রতিষ্ঠানের অর্থায়নের সাধারণ বৈশিষ্ট্য হলো বিনিয়োগের জন্য অর্থ সংগ্রহ ও এর ব্যবস্থাপনা। উদ্দীপকে ওয়াসফিয়া কোং লি. একটি বিখ্যাত ঔষধ প্রস্তুতকারী প্রতিষ্ঠান। প্রতিষ্ঠানটি পর্যাপ্ত মূলধন সংগ্রহ করে ব্যবসায়িক কার্যক্রম শুরুর চিন্তা করে। এই উদ্দেশ্যে জনগণের কাছে শেয়ার বিক্রি করে ২০,০০,০০০ টাকার মূলধন সংগ্রহ করে। ব্যবসায়িক কার্যকলাপ সঠিকভাবে পরিচালনার উদ্দেশ্যেই প্রতিষ্ঠানটি তহবিল সংগ্রহ করেছে। ওয়াসফিয়া কোং লি.-এর তহবিল সংগ্রহের এই কাজটি ব্যবসীয় অর্থায়নের বৈশিষ্ট্যের সাথে মিলে যায়। তাই বলা যায়, ওয়াসফিয়া কোং লি. ব্যবসায় অর্থায়ন করেছে।"
        },
        {
          "label": "ঘ",
          "question": "অর্থায়নের নীতিমালার আলোকে ওয়াসফিয়া কোং লি.-এর কার্যক্রমের যৌক্তিকতা মূল্যায়ন করো।",
          "explanation": "ওয়াসফিয়া কোং লি,-এর একটি কাজ বৈচিত্র্যায়নের নীতি অনুযায়ী যৌক্তিক এবংঅন্য একটি কাজ তারল্য বনাম মুনাফা নীতি অনুযায়ী অযৌক্তিক। অর্থায়নের দুটি অন্যতম নীতি হলো বৈচিত্র্যায়ন নীতি এবং তারল্য বনাম মুনাফার নীতি। ব্যবসায়ের সব অর্থ একটি খাতে বিনিয়োগ না করে একাধিক খাতে বিনিয়োগ করাই হলো বৈচিত্র্যায়নের নীতি। অন্যদিকে, তারল্য ও মুনাফার মধ্যে উপযুক্ত ভারসাম্য বজায় রাখার নীতিকে তারল্য বনাম মুনাফার নীতি বলা হয়। উদ্দীপকে ঔষুধ প্রস্তুতকারী প্রতিষ্ঠান ওয়াসফিয়া কোং লি. শেয়ার ইস্যুর মাধ্যমে তহবিল সংগ্রহ করে ব্যবসায় শুরু করে। ভবিষ্যতে ঔষুধের মূল্য হ্রাস পাওয়ার আশঙ্কা করে প্রতিষ্ঠানটি। তাই প্রতিষ্ঠানটি ঔষধ শিল্পের পাশাপাশি ভোগ্য পণ্য, টেক্সটাইল এবং স্টিল ইত্যাদি ক্ষেত্রে মূলধন বিনিয়োগ করে। তাছাড়া প্রতিষ্ঠানটি দৈনিক বিক্রয়লব্ধ অর্থ বেশি লাভের আশায় সমতা ব্যাংক-এ ১৪% সুদের হারে জমা রাখে। ফলে কাঁচামাল ক্রয়, শ্রমিকের মজুরি এবং বিদ্যুৎ বিল পরিশোধে প্রতিষ্ঠানটি হিমশিম খায়। ওয়াসফিয়া কোং লি. ঔষধ শিল্পের সম্ভাব্য মূল্য হ্রাসের ঝুঁকির ব্যাপারে বিবেচনা করে। তাই এই ঝুঁকি হ্রাসের উদ্দেশ্যে ব্যবসায়ে বৈচিত্র্যতা আনে। ব্যবসায়ে পণ্য বৈচিত্র্যপূর্ণ হলে এর ঝুঁকি কমে যায়। ওয়াসফিয়া কোং লি.-এর এই কার্যক্রমটি বৈচিত্র্যায়ন নীতির আলোকে সম্পূর্ণ যৌক্তিক। অন্যদিকে, বিক্রয়লব্ধ অর্থ ব্যবসায় বিনিয়োগ না করে অধিক লাভের আশায় ব্যাংকে জমা রাখে। এর ফলে প্রতিষ্ঠানটিতে তারল্য সংকট সৃষ্টি হয়। এর ফলে ব্যবসায়ের দৈনন্দিন কার্যক্রম ব্যাহত হয়। প্রতিষ্ঠানে তারল্য ও মুনাফার মধ্যে যথাযথ ভারসাম্য বজায় রাখতে হয়। সুতরাং, এই প্রতিষ্ঠানের কার্যক্রমটি তারল্য বনাম মুনাফার নীতির আলোকে সম্পূর্ণ অযৌক্তিক হয়েছে।"
        }
      ]
    },
    {
      "number": "2",
      "uddipok": "জনাব হাবিবা তিতাস ব্যাংক থেকে ৫,০০,০০০ টাকা ঋণ গ্রহণ করে 'মা বস্ক্রালয়' নামে একটি ব্যবসায় শুরু করেন। কিন্তু প্রতিষ্ঠানটি ঋণের সুদ পরিশোধে ব্যর্থ হলে তিতাস ব্যাংক এক পর্যায়ে আইনের আশ্রয় গ্রহণ করে। অপরদিকে, হাবিবার বড় ভাই জনাব হাবিবুল্লাহ শাপলা ও গোমতি প্রকল্পের যেকোনো একটিতে বিনিয়োগ করতে চান। শাপলা প্রকল্পের সম্ভাব্য ৫ বছরের আয় যথাক্রমে ১৫%, ১০%, – ৭%, ১৮% ও ২০%। অপরদিকে, গোমতি প্রকল্পের গড় আয় ১১.২০% ও আদর্শ বিচ্যুতি ১৪.৮০%।",
      "tag": "DB 20",
      "sub_questions": [
        {
          "label": "ক",
          "question": "অনিশ্চয়তা কী?",
          "explanation": "ভবিষ্যতে কোনো একটি ঘটনা ঘটা বা না ঘটার সম্ভাবনাকে যখন গাণিতিকভাবে নির্ণয় করা যায় না তখন তাকে অনিশ্চয়তা বলা হয়।"
        },
        {
          "label": "খ",
          "question": "সাধারণ শেয়ারের লভ্যাংশ কেন ঝুঁকিবহুল আয়? ব্যাখ্যা করো।",
          "explanation": "লভ্যাংশ প্রাপ্তি অনিশ্চয়তা, মূলধন ফেরতে সর্বশেষ অগ্রাধিকার, তারল্য ইত্যাদি কারণে সাধারণ শেয়ার বিনিয়োগের ঝুঁকিপূর্ণ খাত। শেয়ার ইস্যুকারী কোম্পানি সব সময় এ শেয়ার মালিকদের' লভ্যাংশ সাধারণ শেয়ার মালিকদের লভ্যাংশ দেয় না। আবার, কোম্পানি বিলুপ্তির সময় এদের দাবি সকলের শেষে পূরণ করা হয়। এজন্য সাধারণ শেয়ারে বিনিয়োগ ঝুঁকিপূর্ণ।"
        },
        {
          "label": "গ",
          "question": "'মা বস্ত্রালয়' কোন ধরনের ঝুঁকির সম্মুখীন হয়েছে? বর্ণনা করো।",
          "explanation": "উদ্দীপকের 'মা বস্ত্রালয়' আর্থিক ঝুঁকির সম্মুখীন হয়েছে। দায় পরিশোধের অক্ষমতা থেকে আর্থিক ঝুঁকির সৃষ্টি হয়। ঋণের পরিমাণ বেশি হলে আর্থিক ঝুঁকির পরিমাণও বেশি হয়। এ ঝুঁকির ফলে কোম্পানি দেউলিয়া হওয়ারও আশঙ্কা থাকে। উদ্দীপকের জনাব হাবিবা একজন ব্যবসায়ী। তিতাস ব্যাংক থেকে ৫,০০,০০০ টাকা ঋণ গ্রহণ করে 'মা বস্ত্রালয়' নামে একটি ব্যবসায় শুরু করেন। কিন্তু প্রতিষ্ঠানটি ঋণের সুদ পরিশোধে ব্যর্থ হয়। ফলে তিতাস ব্যাংক আইনের আশ্রয় গ্রহণ করে। 'মা বস্ত্রালয়ের' তহবিলে ঋণ মূলধনের পরিমাণ বেশি হওয়ায় আর্থিক ঝুঁকিও বেশি। পর্যাপ্ত পরিমাণ মুনাফা অর্জন করতে না পারায় 'মা বস্ত্রালয়' ঋণের সুদ পরিশোধে ব্যর্থ হয়। এর ফলে প্রতিষ্ঠানটি আর্থিক ঝুঁকির সম্মুখীন হয়। তাই বলা যায়, মূলধনের সম্পূর্ণ অংশ ঋণের মাধ্যমে সংগ্রহ করায় প্রতিষ্ঠানটি আর্থিক ঝুঁকির সম্মুখীন হয়েছে।"
        },
        {
          "label": "ঘ",
          "question": "জনাব হাবিবুল্লাহর জন্য কোন প্রকল্পটি উপযুক্ত বলে তুমি মনে করো? গাণিতিক উপায়ে মতামত দাও।",
          "explanation": "জনাব হাবিবুল্লাহর জন্য কোন প্রকল্পটি উপযুক্ত হবে তা নির্ধারণে শাপলা প্রকল্পের'আদর্শ বিচ্যুতি নির্ণয় করতে হবে। শাপলা প্রকল্পের আদর্শ বিচ্যুতি নির্ণয়: আমরা জানি, আদর্শ বিচ্যুতি = ∑ (  আয় হার - গড় হার)  ) 2 n − ১ =\\sqrt{\\frac{\\sum(\\text { আয় হার - গড় হার) })^{2}}{n-১}} = n − ১ ∑ (   আয়   হার  -  গড়   হার )  ) 2 ​ ​ ∴ \\therefore ∴ শাপলা প্রকল্পের আদর্শ বিচ্যুতি = ১১৭ . ৭ = ১০ . ৮৫ % =\\sqrt{১ ১ ৭ . ৭}=১ ০ . ৮ ৫ \\% = ১১৭ . ৭ ​ = ১০ . ৮৫ % অন্যদিকে, গোমতি প্রকল্পের আদর্শ বিচ্যুতি ১৪.৮০%। তুলনামূলকভাবে শাপলা প্রকল্পের আদর্শ বিচ্যুতি কম। তাই এই প্রকল্পটিতে বিনিয়োগের ঝুঁকিও কম। তাই জনাব হাবিবুল্লাহর জন্য শাপলা প্রকল্পটি উপযুক্ত হবে।"
        }
      ]
    },
    {
      "number": "3",
      "uddipok": "ABC কোম্পানির হাতে দুটি প্রকল্প রয়েছে। প্রত্যেক প্রকল্পের প্রাথমিক বিনিয়োগ ৬০,০০০ টাকা এবং প্রকল্পের মেয়াদ ৪ বছর। জুঁই প্রকল্প থেকে আগামী ৪ বছরের প্রাক্কলিত আয় যথাক্রমে ৪০,০০০ টাকা, ৬০,০০০ টাকা, ৫০,০০০ টাকা ও ৮০,০০০ টাকা। চলতি খরচ আয়ের ২০%, স্থায়ী খরচ ৫,০০০ টাকা এবং কর ৩০%। অপরদিকে, বেলি প্রকল্পের করপরবর্তী মুনাফা ৪,০০০ টাকা, ৫,০০০ টাকা, ৮,০০০ টাকা ও ৬,০০০ টাকা। বেলি প্রকল্পের গড় মুনাফার হার ১৯.১৭%।",
      "tag": "DB 20",
      "sub_questions": [
        {
          "label": "ক",
          "question": "মূলধন বাজেটিং কাকে বলে?",
          "explanation": "মূলধন বাজেটিং হলো প্রতিষ্ঠানের দীর্ঘমেয়াদি বিনিয়োগ সিদ্ধান্তের সাথে জড়িত একটি প্রক্রিয়া।"
        },
        {
          "label": "খ",
          "question": "মালিক রেস্টুরেন্টে ফ্যান-এর পরিবর্তে এসি লাগালে মূলধন বাজেটিং-এর কোন ধরনের প্রয়োগ হবে? ব্যাখ্যা করো।",
          "explanation": "বেলি প্রকল্পের পে-ব্যাক সময় নির্ণয়: ∴  বেলি প্রকল্পের পে-ব্যাক সময়  =  ২ বছর  +  ২১,০০০   ২৩,০০০   বছর  = (  ২  +  ০.৯১  )  বছর  =  ২.৯১ বছর  \\begin{aligned} \\therefore \\text { বেলি প্রকল্পের পে-ব্যাক সময় } & =\\text { ২ বছর }+\\frac{\\text { ২১,০০০ }}{\\text { ২৩,০০০ }} \\text { বছর } \\\\ & =(\\text { ২ }+ \\text { ০.৯১ }) \\text { বছর }=\\text { ২.৯১ বছর } \\end{aligned} ∴   বেলি   প্রকল্পের   পে - ব্যাক   সময়   ​ =   ২   বছর   +   ২৩ , ০০০     ২১ , ০০০   ​   বছর   = (   ২   +   ০ . ৯১   )   বছর   =   ২ . ৯১   বছর   ​ উত্তর: ২.৯১ বছর।"
        },
        {
          "label": "গ",
          "question": "বেলি প্রকল্পের পে-ব্যাক সময় নির্ণয় করো।",
          "explanation": "বেলি প্রকল্পের পে-ব্যাক সময় নির্ণয়: ∴  বেলি প্রকল্পের পে-ব্যাক সময়  =  ২ বছর  +  ২১,০০০   ২৩,০০০   বছর  = (  ২  +  ০.৯১  )  বছর  =  ২.৯১ বছর  \\begin{aligned} \\therefore \\text { বেলি প্রকল্পের পে-ব্যাক সময় } & =\\text { ২ বছর }+\\frac{\\text { ২১,০০০ }}{\\text { ২৩,০০০ }} \\text { বছর } \\\\ & =(\\text { ২ }+ \\text { ০.৯১ }) \\text { বছর }=\\text { ২.৯১ বছর } \\end{aligned} ∴   বেলি   প্রকল্পের   পে - ব্যাক   সময়   ​ =   ২   বছর   +   ২৩ , ০০০     ২১ , ০০০   ​   বছর   = (   ২   +   ০ . ৯১   )   বছর   =   ২ . ৯১   বছর   ​ উত্তর: ২.৯১ বছর।"
        },
        {
          "label": "ঘ",
          "question": "ABC কোম্পানির জন্য কোন প্রকল্পটি অধিক গ্রহণযোগ্য? গড় মুনাফার হারের ভিত্তিতে মতামত দাও।",
          "explanation": "ABC কোম্পানির জন্য কোন প্রকল্পটি অধিক গ্রহণযোগ্য তা নির্ধারণের জন্য জুঁই প্রকল্পের গড় মুনাফার হার নির্ণয় করতে হবে। জুঁই প্রকল্পের গড় মুনাফার হার নির্ণয়: এখানে,  গড় মুনাফা  = ৮ , ৪০০ + ১৯ , ৬০০ + ১৪ , ০০০ + ৩০ , ৮০০ ৪ = ১৮ , ২০০ টাকা   গড় বিনিয়োগ  = ৬০ , ০০০ + ০ ২ = ৩০ , ০০০ টাকা  \\begin{aligned} \\text { গড় মুনাফা } & =\\frac{৮, ৪০০+১ ৯, ৬ ০ ০+১ ৪, ০ ০ ০+৩ ০, ৮ ০ ০}{৪} \\\\ & =১ ৮, ২ ০ ০ \\text { টাকা } \\\\ \\text { গড় বিনিয়োগ } & =\\frac{৬ ০, ০ ০ ০+০}{২}=৩ ০, ০ ০ ০ \\text { টাকা } \\end{aligned}   গড়   মুনাফা     গড়   বিনিয়োগ   ​ = ৪ ৮ , ৪০০ + ১৯ , ৬০০ + ১৪ , ০০০ + ৩০ , ৮০০ ​ = ১৮ , ২০০   টাকা   = ২ ৬০ , ০০০ + ০ ​ = ৩০ , ০০০   টাকা   ​ আমরা জানি,  গড় মুনাফার হার  =  গড় নিট মুনাফা   গড় বিনিয়োগ  ×  ১০০  =  ১৮,২০০  ৩০ , ০০০ × ১০০ = ৬০ . ৬৭ % \\text { গড় মুনাফার হার }=\\frac{\\text { গড় নিট মুনাফা }}{\\text { গড় বিনিয়োগ }} \\times \\text { ১০০ }=\\frac{\\text { ১৮,২০০ }}{৩ ০, ০ ০ ০} \\times ১ ০ ০=৬ ০ . ৬ ৭ \\%   গড়   মুনাফার   হার   =   গড়   বিনিয়োগ     গড়   নিট   মুনাফা   ​ ×   ১০০   = ৩০ , ০০০   ১৮ , ২০০   ​ × ১০০ = ৬০ . ৬৭ %"
        }
      ]
    },
    {
      "number": "4",
      "uddipok": "আমিন স্টিল ফার্নিচার ফ্যাক্টরি একটি নতুন শো-রুম চালু করতে ৫ লক্ষ টাকার প্রয়োজন। ফ্যাক্টরির মালিক একটি ব্যাংকে যোগাযোগ করেন। উক্ত ব্যাংক থেকে তাকে নিম্নোক্ত দুটি প্রস্তাব দেওয়া হয়: (i) ১৩% হার সুদে ৫ বছর মেয়াদি ভোক্তা ঋণ (ii) বার্ষিক ১০% হার সুদে ১০ বছর মেয়াদি বন্ধকি ঋণ মালিক কারখানার দলিল জামানত রেখে দ্বিতীয় প্রস্তাবটি গ্রহণ করেন এবং অর্থ সংগ্রহ করেন।",
      "tag": "DB 20",
      "sub_questions": [
        {
          "label": "ক",
          "question": "প্রাইভেট লি. কোম্পানি কীভাবে শেয়ার বিক্রি করে?",
          "explanation": "প্রাইভেট লি. কোম্পানি শেয়ার বাজারে শেয়ার বিক্রয় না করে নির্ধারিত মালিকদের মধ্যে বিক্রয় করে থাকে।"
        },
        {
          "label": "খ",
          "question": "সঞ্চিতি তহবিল সৃষ্টি করা হয় কেন? ব্যাখ্যা করো।",
          "explanation": "ভবিষ্যতে যেকোনো প্রকার আর্থিক অনিশ্চয়তা রোধে সঞ্চিতি তহবিল সৃষ্টি করা হয়। অবণ্টিত মুনাফা যে তহবিলে আলাদা করে রাখা হয় তাকে সঞ্চিতি তহবিল বলা হয়। ভবিষ্যতে ব্যবসায় সম্প্রসারণের উদ্দেশ্যে এ ধরনের তহবিল সংগ্রহ করা হয়। তাছাড়া ভবিষ্যতের কোনো আর্থিক বিপর্যয় মোকাবিলার জন্যও এই তহবিল সৃষ্টি করা হয়।"
        },
        {
          "label": "গ",
          "question": "উদ্দীপকে ব্যাংক কর্তৃক প্রদত্ত প্রথম প্রস্তাবটি আমিন স্টিল ফার্নিচার ফ্যাক্টরির নিকট মেয়াদভিত্তিক কোন বহিস্থ তহবিলের অন্তর্গত? ব্যাখ্যা করো।",
          "explanation": "উদ্দীপকে ব্যাংক কর্তৃক প্রদত্ত প্রথম প্রস্তাবটি আমিন স্টিল ফার্নিচার ফ্যাক্টরির নিকট মধ্যমেয়াদি বহিস্থ তহবিলের অন্তর্গত। এক থেকে পাঁচ বছর মেয়াদের জন্য সংগৃহীত তহবিল মধ্যমেয়াদি অর্থায়ন হিসেবে পরিচিত। একটি প্রতিষ্ঠান এ তহবিল ব্যবহার করে ব্যবসার চলমান, মূলধনের দীর্ঘমেয়াদি প্রয়োজন মিটায়। এক্ষেত্রে খরচ বা সুদের হার স্বল্পমেয়াদি তহবিলের খরচ থেকে বেশি। কিন্তু দীর্ঘমেয়াদি তহবিলের খরচ থেকে কম। উদ্দীপকে আমিন স্টিল ফার্নিচার ফ্যাক্টরি একটি নতুন শো-রুম চালু করতে চাচ্ছে। এতে প্রতিষ্ঠানটির ৫ লক্ষ টাকার প্রয়োজন হবে। ফ্যাক্টরির মালিক ব্যাংকে যোগাযোগ করেন। ব্যাংক মালিককে দু'টি প্রস্তাব দেন। তার মধ্যে প্রথম প্রস্তাবটি হলো ১৩% হার সুদে ৫ বছর মেয়াদি ভোক্তা ঋণ। ব্যাংকের প্রস্তাবকৃত এই ঋণের মেয়াদ ৫ বছর, যা মধ্যমেয়াদি তহবিলের বৈশিষ্ট্যের সথে সামঞ্জস্যপূর্ণ। তাই বলা যায়, উদ্দীপকে ব্যাংক কর্তৃক প্রদত্ত প্রথম প্রস্তাবটি বহিস্থ'তহবিলের অধীন মধ্যমেয়াদি তহবিলের অন্তর্গত।"
        },
        {
          "label": "ঘ",
          "question": "তহবিলের উৎস নির্বাচনের বিবেচ্য বিষয়ের দৃষ্টিকোণ থেকে আমিন স্টিল ফার্নিচার ফ্যাক্টরি কর্তৃক ঋণ গ্রহণের যৌক্তিকতা মূল্যায়ন করো।",
          "explanation": "আমিন স্টিল ফার্নিচার ফ্যাক্টরি কর্তৃক দীর্ঘর্মেয়াদি তহবিলের উৎস থেকে ঋণ নেওয়ার সিদ্ধান্তটি যুক্তিযুক্ত। দীর্ঘমেয়াদি অর্থায়নের মেয়াদ হচ্ছে ৫ বছর থেকে ঊর্ধ্বে যেকোনো সময়কাল পর্যন্ত। এ অর্থায়নের মাধ্যমে সংগৃহীত তহবিলের আকার সাধারণত স্বল্পমেয়াদি ও মধ্যমেয়াদি উৎসের তুলনায় বড় হয়। তাই এই তহবিল বিভিন্ন স্থায়ী সম্পত্তি যেমন: ভূমি, দালানকোঠা, যন্ত্রপাতি ইত্যাদি কেনার জন্যব্যবহৃত হয়। উদ্দীপকে আমিন স্টিল ফার্নিচার ফ্যাক্টরি ব্যবসায় সম্প্রসারণের ব্যাপারে চিন্তা করছে। প্রতিষ্ঠানটি নতুন শো-রুম খোলার সিদ্ধান্ত নেয়। মালিক মূলধনের প্রয়োজনে ব্যাংকের শরণাপন্ন হলে ব্যাংক দুটি প্রস্তাব দেয়। প্রথমটি ১৩% হার সুদে ৫ বছর মেয়াদি ঋণ। দ্বিতীয়টি ১০% হার সুদে ১০ বছর মেয়াদি ঋণ। মালিক কারখানার দলিল জামানত রেখে দ্বিতীয় প্রস্তাব গ্রহণ করেন। উদ্দীপকে উল্লিখিত প্রতিষ্ঠানটির যে অর্থ প্রয়োজন তা স্থায়ী ব্যয় সংক্রান্ত এবং দীর্ঘমেয়াদি। প্রতিষ্ঠানটি বন্ধকি ঋণ নিয়েছে। অর্থাৎ এ ঋণের জন্য জামানত বন্ধক রাখতে হয়েছে। প্রতিষ্ঠানের ধরন বিবেচনায় ঋণের আকার বড় অঙ্কের বলা যায়। তাই এ অর্থ দীর্ঘমেয়াদি কোনো উৎস থেকেই সংগ্রহ করা উচিত। যা উদ্দীপকের ব্যাংকের প্রস্তাবকৃত ২য় প্রস্তাবটির সাথে সাদৃশ্যপূর্ণ। প্রতিষ্ঠানটির মালিক ১ম প্রস্তাব গ্রহণ করলে তাতে কেবল মধ্যমেয়াদি অর্থসংস্থানের ব্যবস্থা হতো। তাই বলা যায়, তহবিলের উৎস নির্বাচনের বিবেচ্য বিষয়ের বিবেচনায় আমিন স্টিল ফার্নিচার ফ্যাক্টরির মালিকের ২য় প্রস্তাব গ্রহণ যুক্তিযুক্ত হয়েছে।"
        }
      ]
    },
    {
      "number": "5",
      "uddipok": "জনাব সাজিদ সরকারি চকরি থেকে অবসর গ্রহণের পর প্রাপ্ত ২০ লক্ষ টাকার মধ্যে ১৫ লক্ষ টাকা তিনি সনি কোম্পানির শেয়ারে বিনিয়োগ করেন। কোম্পানিটি এমনভাবে লভ্যাংশ প্রদান করে যাতে কোম্পানির নগদ অর্থ ব্যয় না হয়ে মূলধন বৃদ্ধি পায় এবং শেয়ারহোন্ডারদের শেয়ার সংখ্যা বৃদ্ধি পায়। জনাব সাজিদ বাকি ৫ লক্ষ টাকা এমন খাতে বিনিয়োগ করতে চান, যাতে আয় কম হলেও তা যেন ঝুঁকিমুক্ত হয়। তার নিকট দুটি কোম্পানির বিনিয়োগ হাতিয়ার রয়েছে। পদ্মা লি. জনাব সাজিদকে তাদের বিনিয়োগ হাতিয়ারে বিনিয়োগ করলে জামানত দিবে এবং অন্যান্য পাওনাদারদের পূর্বে নির্দিষ্ট হারে সুদ প্রদান করার প্রস্তাব দেয়। অন্যদিকে, জবা লি. কোনো ধরনের জামানত প্রদান ছাড়াই নির্দিস্ট হারে সুদ দিবে এবং কোম্পানির অবসায়নকালে অন্যান্য পাওনাদারের দাবি পরিশোধের পরে তার দাবি পরিশোধের প্রস্তাব দেয়। কিন্তু জনাব সাজিদ ভবিষ্যতে কোম্পানির বিভিন্ন সিদ্ধান্ত গ্রহণের ক্ষেত্রে নিজস্ব মতামত দিতে চান।",
      "tag": "DB 20",
      "sub_questions": [
        {
          "label": "ক",
          "question": "স্টক এক্সচেঞ্জ কী?",
          "explanation": "শেয়ার ইস্যুকারী কোম্পানি এবং বিনিয়োগকারীদের শেয়ার কেনা- বেচা সুষ্ঠুভাবে সম্পাদনের জন্য গঠিত প্রতিষ্ঠানকে স্টক এক্সচেঞ্জ বলে।"
        },
        {
          "label": "খ",
          "question": "মিউচুয়াল ফান্ড বলতে কী বোঝায়? ব্যাখ্যা করো।",
          "explanation": "মিউচুয়াল ফান্ড হলো এমন এক ধরনের স্কিম যেখানে অনেক বিনিয়োগকারী থেকে অর্থ সংগ্রহ করে আর্থিক বাজারের অন্যান্য সম্পদে (স্টক, বন্ড) বিনিয়োগ করা হয়। সাধারণত যেসব বিনিয়োগকারীর আর্থিক বাজার সম্পর্কে ভালো ধারণা নেই তারা তাদের বিনিয়োগকে সুরক্ষিত ও লাভজনক করতে মিউচুয়াল ফান্ডে বিনিয়োগ করেন। মিউচুয়াল ফান্ড থেকেও বিনিয়োগকারীরা নির্ধারিত হারে নিশ্চিত আয়ের সুবিধা ভোগ করে।"
        },
        {
          "label": "গ",
          "question": "উদ্দীপকের সনি কোম্পানি শেয়ারহোন্ডারদের কী ধরনের লভ্যাংশ প্রদান করেছে? ব্যাখ্যা করো।",
          "explanation": "উদ্দীপকের সনি কোম্পানি শেয়ারহোন্ডারদের স্টক লভ্যাংশ প্রদান করেছে। কোম্পানি সাধারণত বর্তমানে ইস্যুকৃত শেয়ারের ওপর আনুপাতিক হারে স্টক লভ্যাংশ দিয়ে থাকে। কোম্পানি অনেক সময় নগদ লভ্যাংশের পরিবর্তে স্টক লভ্যাংশ বা নগদ লভ্যাংশের পাশাপাশি স্টক লভ্যাংশ দেয়। ফলে কোম্পানির শেয়ারের সংখ্যা বৃদ্ধি পায়। উদ্দীপকে জনাব সাজিদ সরকারি চাকরি থেকে অবসর গ্রহণের পর প্রাপ্ত ২০ লক্ষ টাকা পান। এই টাকা থেকে তিনি ১৫ লক্ষ টাকা সনি কোম্পানির শেয়ারে বিনিয়ো করেন। কোম্পানিটি এমনভাবে লভ্যাংশ প্রদান করে যাতে কোম্পানির নগদ অর্থ ব্যয় না হয়ে মূলধন বৃদ্ধি পায়। এর ফলে শেয়ারহোল্ডারদের শেয়ার সংখ্যাও বৃদ্ধি পায়। অর্থাৎ, কোম্পানিটি শেয়ারহোল্ডারদের প্রাপ্ত লভ্যাংশ স্টক আকারে পরিশোধ করে। সনি কোম্পানি কর্তৃক শেয়ারহোল্ডারদের প্রদত্ত লভ্যাংশের ধরনের সাথে স্টক লভ্যাংশের মিল রয়েছে। তাই বলা যায়, সনি কোম্পানি শেয়ারহোল্ডারদের স্টক লভ্যাংশ দিয়েছে।"
        },
        {
          "label": "ঘ",
          "question": "জনাব সাজিদের জন্য কোন বিনিয়োগ হাতিয়ারটি উপযুক্ত তা সুপারিশ করো।",
          "explanation": "জনাব সাজিদের জন্য বন্ড ও ডিবেঞ্চারের মধ্যে বিনিয়োগের হাতিয়ার হিসেবে বন্ডই উপযুক্ত। বন্ড ও ডিবেজ্ঞার দুটিই দীর্ঘমেয়াদি অর্থায়নের হাতিয়ার। বন্ডের ক্ষেত্রে দলিল বা চুক্তিপত্রের মাধ্যমে প্রতিষ্ঠান বিনিয়োগকারীদের কাছ থেকে ঋণ মূলধন সংগ্রহ করে। ডিবেঞ্চারের মধ্যে বন্ডের সব বৈশিষ্ট্য বিদ্যমান। তবে ডিবেঞারের বিপরীতে কোনো জামানত থাকে না। তাছাড়া মুনাফা বণ্টন কিংবা দাবি পরিশোধের ক্ষেত্রে বন্ড মালিকরা অগ্রাধিকার পায়। উদ্দীপকে জনাব সাজিদ চাকরি থেকে অবসর নিয়ে ২০ লক্ষ টাকা পান। এর মধ্যে ১৫ লক্ষ টাকা দিয়ে একটি কোম্পানির শেয়ার কিনেন। বাকি ৫ লক্ষ টাকা তিনি এমন খাতে বিনিয়োগ করতে চান যাতে আয় কম হলেও তা যেন ঝুঁকিমুক্ত হয়। তার কাছে দুটি বিনিয়োগ কোম্পানির হাতিয়ার রয়েছে। পদ্মা লি. জামানত এবং অন্যান্য পাওনাদারদের পূর্বেনির্দিষ্ট হারে সুদ প্রদানের প্রস্তাব দেয়। অন্যদিকে জবা লি. কোনো ধরনের জামানত ছাড়াই সুদ প্রদান এবং অন্যান্য পাওনাদারদের পরে দাবি পরিশোধের প্রস্তাব দেয়। উদ্দীপকে পদ্মা লি. যে বিনিয়োগের হাতিয়ারে বিনিয়োগের প্রস্তাব দিয়েছে তা হলো বন্ড। অন্যদিকে জবা লি.-এ বিনিয়োগের হাতিয়ার হলো ডিবেঞার। প্রতিষ্ঠানের অবসায়নের ক্ষেত্রে বন্ড মালিকদের দাবি ডিবেঞার মালিকদের পূর্বে পরিশোধ করা হয়। জামানত থাকে বিধায় বন্ডে বিনিয়োগ তুলনামূলক কম ঝুঁকিপূর্ণ। ফলে নিশ্চিত ও ঝুঁকিমুক্ত আয় প্রত্যাশীদের জন্য বন্ড উত্তম। অপরপক্ষে জামানত থাকে না বিধায় ডিবেঞ্চারে বিনিয়োগ বেশ ঝুঁকিপূর্ণ। জনাব সাজিদও ঝুঁকিমুক্ত নিশ্চিতআয় প্রত্যাশী। এক্ষেত্রে ডিবেঞারের তুলনায় বন্ড উত্তম। তাই বলা যায়, সাজিদের জন্য বন্ডে বিনিয়োগই যথার্থ হবে।"
        }
      ]
    },
    {
      "number": "6",
      "uddipok": "মুন কোম্পানি-এর একটি নতুন প্রকল্প গ্রহণের জন্য ২০ লক্ষ টাকার প্রয়োজন। তাদের ২২ লক্ষ টাকা বার্ষিক ১০% হার সুদে সঞ্চিতি তহবিল হিসেবে ব্যাংকে জমা আছে। ব্যাংক হতে উক্ত টাকা উত্তোলন করে নতুন প্রকল্পটি গ্রহণ করা যেত। কিন্তু কোম্পানি বার্ষিক ১৩% হার সুদে ৫ বছর মেয়াদে ২০ লক্ষ টাকা ব্যাংক ঋণ গ্রহণ করে প্রকল্পটি চালু করে। মুন কোম্পানির কর হার ৩০%। বর্তমান বছরে কোম্পানি শেয়ার প্রতি ১২ টাকা সাধারণ শেয়ারহোল্ডারদের লভ্যাংশ প্রদান করে। প্রতিবছর লভ্যাংশ প্রদানের বৃদ্ধির হার ৮%। সাধারণ শেয়ারের বর্তমান বাজারমূল্য ১৪০ টাকা।",
      "tag": "DB 20",
      "sub_questions": [
        {
          "label": "ক",
          "question": "কাম্য ঋণনীতি কী?",
          "explanation": "যে মূলধন কাঠামোতে তহবিল সংগ্রহের ব্যয় সর্বনিম্ন তাকে কাম্য ঋণনীতি বলে।"
        },
        {
          "label": "খ",
          "question": "মূলধন খরচ বলতে কী বোঝায়?",
          "explanation": "বিনিয়োগকারীদের প্রত্যাশিত ন্যূনতম আয়ের হারকে মূলধন খরচ বা ব্যয় বলা হয় কোনো প্রকল্পের মূলধন ব্যয়ের থেকে বেশি হারে আয় করতে পারলে প্রকল্পটি লাভজনক বিবেচিত হয়। মূলধন ব্যয় ছাড়া বিনিয়োগ প্রকল্প মূল্যায়ন সম্ভব নয়। মূলধনের যেসব উৎসের ব্যয় সর্বনিম্ন ঐ উৎসগুলো থেকে মূলধন সংগ্রহ করা হয়। কারণ কম মূলধন ব্যয় বিনিয়োগের মুনাফাকে বাড়ায়।"
        },
        {
          "label": "গ",
          "question": "মুন কোম্পানির সাধারণ শেয়ারের মূলধন ব্যয় নির্ণয় করো।",
          "explanation": "মূলধন খরচের বিবেচনায় মুন কোম্পানির ঋণ গ্রহণের যৌক্তিকতা বিশ্লেষণের ক্ষেত্রে ঋণ মূলধন ব্যয় নির্ণয় করতে হবে। কর-পরবর্তী ঋণ মূলধন ব্যয় নির্ণয়: দেওয়া আছে, করপূর্ব ঋণ মূলধন ব্যয় ১৩% করের হার = ৩০% আমরা জানি, কর-পরবর্তী ঋণ মূলধন ব্যয় করপূর্ব ঋণ মূলধন ব্যয় × (১- কর হার) = ১৩% × (১ – ০.৩০) = ৯.১% এখানে, মুন কোম্পানি ব্যাংক থেকে ঋণ গ্রহণ করলে ব্যয় হবে ৯.১%। অন্যদিকে ব্যাংকে রক্ষিত সঞ্চিতি তহবিল ব্যবহার করলে ব্যয় হবে ১০%। অর্থাৎ ঋণ মূলধনের ব্যয় তুলনামূলক কম। তাই মূলধনের খরচ বিবেচনায় মুন কোম্পানির ঋণ গ্রহণের সিদ্ধান্ত যৌক্তিক।"
        },
        {
          "label": "ঘ",
          "question": "মূলধন খরচের বিবেচনায় মুন কোম্পানির ঋণ গ্রহণের যৌক্তিকতা বিশ্লেষণ করো।",
          "explanation": "মূলধন খরচের বিবেচনায় মুন কোম্পানির ঋণ গ্রহণের যৌক্তিকতা বিশ্লেষণের ক্ষেত্রে ঋণ মূলধন ব্যয় নির্ণয় করতে হবে। কর-পরবর্তী ঋণ মূলধন ব্যয় নির্ণয়: দেওয়া আছে, করপূর্ব ঋণ মূলধন ব্যয় ১৩% করের হার = ৩০% আমরা জানি, কর-পরবর্তী ঋণ মূলধন ব্যয় করপূর্ব ঋণ মূলধন ব্যয় × (১- কর হার) = ১৩% × (১ – ০.৩০) = ৯.১% এখানে, মুন কোম্পানি ব্যাংক থেকে ঋণ গ্রহণ করলে ব্যয় হবে ৯.১%। অন্যদিকে ব্যাংকে রক্ষিত সঞ্চিতি তহবিল ব্যবহার করলে ব্যয় হবে ১০%। অর্থাৎ ঋণ মূলধনের ব্যয় তুলনামূলক কম। তাই মূলধনের খরচ বিবেচনায় মুন কোম্পানির ঋণ গ্রহণের সিদ্ধান্ত যৌক্তিক।"
        }
      ]
    },
    {
      "number": "7",
      "uddipok": "পাঁচ বন্ধু একত্রিত হয়ে কুমিল্লায় B নামে একটি ব্যাংক প্রতিষ্ঠা করে। B ব্যাংকটি A ব্যাংকের অনুমোদন নিয়ে গঠিত হয়। A ব্যাংক B ব্যংকসহ দেশের অন্যান্য ব্যাংকসমূহকে ব্যাংকিং কার্যক্রমে সহযোগিতা ও নিয়ন্ত্রণ করে এবং পরামর্শ দিয়ে থাকে। B ব্যাংকের প্রত্যেক সদস্য একে অপরের দায়-দেনা বহন করতে বাধ্য থাকে।",
      "tag": "DB 20",
      "sub_questions": [
        {
          "label": "ক",
          "question": "শিল্প ব্যাংক কাকে বলে?",
          "explanation": "দেশের শিল্প খাতের উন্নয়নের উদ্দেশ্যে প্রতিষ্ঠিত ব্যাংককে শিল্প ব্যাংক বলা হয়।"
        },
        {
          "label": "খ",
          "question": "বিনিয়োগের ক্ষেত্রে ব্যাংকের সাবধানতার নীতি মেনে চলা বাঞ্ছনীয় কেন?",
          "explanation": "ব্যাংক গ্রাহকের অর্থ নিয়ে ব্যবসা করে বলে বিনিয়োগের ক্ষেত্রে ব্যাংকের সাবধানতার নীতি মেনে চলা বাঞ্ছনীয়। ব্যাংক সংগৃহীত আমানত বিভিন্ন লাভজনক খাতে বিনিয়োগ করে মুনাফা অর্জন করে। এক্ষেত্রে ব্যাংক যদি ঝুঁকিপূর্ণ খাতে অর্থ বিনিয়োগ করে তবে গ্রাহকদের অর্থ ক্ষতিগ্রস্ত হওয়ার আশঙ্কা থাকে। এতে গ্রাহক ব্যাংকের প্রতি আস্থা হারাবে। তাই বিনিয়োগের ক্ষেত্রে ব্যাংকের সাবধানতার নীতি মেনে চলা বাঞ্ছনীয়।"
        },
        {
          "label": "গ",
          "question": "ব্যবসায় সংগঠনভিত্তিক B ব্যাংক কোন ধরনের ব্যাংক? বর্ননা করো।",
          "explanation": "ব্যবসায় সংগঠনভিত্তিক B ব্যাংক হলো অংশীদারি ব্যাংক। অংশীদারি ব্যবসায়ের মতো অংশীদারি আইনের ভিত্তিতে এ ব্যাংক গঠিত হয়। চুক্তিই হলো এ ব্যাংক গঠনের মূল ভিত্তি। এক্ষেত্রে অংশীদারদের দায় অসীম থাকে। এ ব্যাংকের সদস্য সংখ্যা ২ থেকে সর্বোচ্চ ১০ জন হয়ে থাকে। উদ্দীপকে পাঁচ বন্ধু মিলে একত্রিত হয়ে কুমিল্লায় B নামে ব্যাংক প্রতিষ্ঠা করে। ব্যাংকের প্রত্যেক সদস্য একে অপরের দায়-দেনা বহনে বাধ্য থাকে। এক্ষেত্রে B ব্যাংকের সদস্য সংখ্যা ২ থেকে ১০ জনের মধ্যে সীমাবদ্ধ। পাঁচ বন্ধুর মধ্যে চুক্তির ভিত্তিতে ব্যাংকটি গঠিত হয়েছে। প্রত্যেক অংশীদার ব্যবসায়ের সব দেনার জন্য আলাদাভাবে দায়ী থাকেন। ব্যাংকের কোনো অংশীদার দেনা পরিশোধে অক্ষম হলে অন্য অংশীদার তার দেনা পরিশোধে বাধ্য থাকেন। এক্ষেত্রে B ব্যাংকের সাথে অংশীদারি ব্যাংকের সব বৈশিষ্ট্য মিলে যায়। তাই বলা যায়, B- ব্যাংকটি সংগঠনের ভিত্তিতে একটি অংশীদারি ব্যাংক।"
        },
        {
          "label": "ঘ",
          "question": "উদ্দীপকের আলোকে A ব্যাংকের সাধারণ কাজ মূল্যায়ন করো।",
          "explanation": "উদ্দীপকের A ব্যাংকটি হলো কেন্দ্রীয় ব্যাংক যার সাধারণ কাজ হলো নোট ও মুদ্রা প্রচলন, মুদ্রাবাজারের অভিভাবক হিসেবে কাজ, সহজ বিনিময় মাধ্যম সৃষ্টি, ঋাণ নিয়ন্ত্রণ ইত্যাদি। কোনো দেশের সার্বিক উন্নয়নের উদ্দেশ্যে দেশের মূল্যস্তর ও অর্থনৈতিক ভারসাম্যরক্ষাকারী ব্যাংকিং প্রতিষ্ঠান হলো কেন্দ্রীয় ব্যাংক। এ ব্যাংক দেশের সব ব্যাংকের মুরুব্বি, পরিচালক ও নিয়ন্ত্রক। মুদ্রাবাজারকে সুসংগঠিত আকারে পরিচালিত করার উদ্দেশ্যেই এই ব্যাংক গঠিত। এ ব্যাংকের মূল উদ্দেশ্য জনকল্যাণ। উদ্দীপকে পাঁচ বন্ধু একত্রিত হয়ে B নামে একটি ব্যাংক প্রতিষ্ঠা করে। ব্যাংকটি প্রতিষ্ঠার ক্ষেত্রে A ব্যাংকের অনুমোদন নেয়। Aব্যাংক তার দ্বারা অনুমোদিত সব ব্যাংকের ব্যাংকিং কার্যক্রমে সহযোগিতা করে। পাশাপাশি ব্যাংকগুলোর কার্যক্রমকে নিয়ন্ত্রণ করে এবং প্রয়োজনে পরামর্শও প্রদান করে। উদ্দীপকে A ব্যাংকটি হলো কেন্দ্রীয় ব্যাংক। ব্যাংকিং কার্যক্রম সুষ্ঠুভাবে পরিচালনার জন্য নতুনভাবে প্রতিষ্ঠিত সব ব্যাংক A ব্যাংকের অধীনে তালিকাভুক্ত হয় যেমনটি B ব্যাংক করেছে। এই তালিকাভুক্তির ফলে A ব্যাংকটি B ব্যাংকসহ অন্যান্য ব্যাংক তথা মুদ্রাবাজারের অভিভাবক হিসেবে দায়িত্ব পালন করবে। নোট ও মুদ্রার প্রচলনের মাধ্যমে দেশের অর্থের গতিশীলতা বজায় রাখার দায়িত্ব কেবল এই ব্যাংকের। তাছাড়া মুদ্রা,বিল, হুন্ডি ইত্যাদির মাধ্যমে সহজ বিনিময় মাধ্যম সৃষ্টি করাও এই ব্যাংকের সাধারণ কার্যাবলির অন্তর্ভুক্ত। ব্যাংক হার নীতি, খোলাবাজার নীতি, জমার হার পরিবর্তন, নৈতিক প্ররোচনা ইত্যাদি পদ্ধতিতে ঋণকে নিয়ন্ত্রণ করাও A ব্যাংকের সাধারণ কার্যাবলি। অর্থাৎ, A ব্যাংক বাজার নিয়ন্ত্রক হিসেবে সরকার, জনগণ ও অন্যান্য ব্যাংক এবং সর্বোপরি দেশের উন্নয়নে কাজ করে।"
        }
      ]
    },
    {
      "number": "8",
      "uddipok": "সরকারের সব ধরনের রাজস্ব যেমন: আয়কর, ভ্যাট, শুল্ক ইত্যাদি আদায় হওয়ার পর D ব্যাংক জমা রাখে। সরকার D ব্যাংক থেকে অর্থ নিয়ে বিভিন্ন খাতে ব্যয় করে। C ব্যাংক আর্থিক সংকটে পড়লে অন্য কোনো ব্যাংকে অর্থ না পেয়ে D ব্যাংকের কাছে গেল। C ব্যাংকের আমানতের একটা অংশ D ব্যাংকের নিকট জমা থাকায়। D ব্যাংক প্রয়োজনীয় অর্থ C ব্যাংককে দিল।",
      "tag": "DB 20",
      "sub_questions": [
        {
          "label": "ক",
          "question": "মহামান্য রাষ্ট্রপতি কখন বাংলাদেশ ব্যাংক প্রতিষ্ঠার অধ্যাদেশ জারি করেন?",
          "explanation": "মহামান্য রাষ্ট্রপতি ১৯৭২ সালের ৩১ অক্টোবর বাংলাদেশ ব্যাংক প্রতিষ্ঠার অধ্যাদেশ জারি করেন।"
        },
        {
          "label": "খ",
          "question": "Clearing House কী? ব্যাখ্যা করো।",
          "explanation": "নিকাশ ঘর (English: Clearing house ) হলো আর্থিক বাজারে ক্রেতা ও বিক্রেতার মধ্যকার একটি মনোনীত মধ্যস্থতাকারী। এটি কেন্দ্রীয় ব্যাংকের নির্দিষ্ট একটি ঘর বা ব্যবস্থা যেখানে বসে আন্তঃব্যাংকিং দেনা-পাওনা নিষ্পত্তি করা হয়।"
        },
        {
          "label": "গ",
          "question": "সরকারের ব্যাংক হিসেবে D ব্যাংকের সম্পাদিত কাজটি ব্যাখ্যা করো।",
          "explanation": "উদ্দীপকের D ব্যাংকটি হলো কেন্দ্রীয় ব্যাংক, যা সরকারের পক্ষে বিভিন্ন আর্থিক কার্যাবলি সম্পাদন করে। কেন্দ্রীয় ব্যাংক সরকারের মালিকানায় প্রতিষ্ঠিত ও নিয়ন্ত্রিত। এটি সরকারের পক্ষে অর্থ লেনদেন করে, হিসাব রাখে এবং প্রয়োজনে সরকারকে ঋণ দেয়। এছাড়া অভ্যন্তরীণ ও আন্তর্জাতিক পর্যায়ে বিভিন্ন কর্মকাণ্ড পরিচালনায় এ ব্যাংক সরকারের প্রতিনিধি হিসেবেও কাজ করে। উদ্দীপকের D ব্যাংক সরকারের সব ধরনের রাজস্ব যেমন: আয়কর, ভ্যাট, শুল্ক ইত্যাদি আদায় হওয়ার পর জমা রাখে। এক্ষেত্রে D ব্যাংকটি সরকারের তহবিল সংরক্ষণের কাজ করছে। তাছাড়া সরকার D ব্যাংক থেকে অর্থ নিয়ে বিভিন্ন খাতে ব্যয় করে। এক্ষেত্রে D ব্যাংক তথা কেন্দ্রীয় ব্যাংক সরকারকে জনকল্যাণমূলক কাজে ঋণ প্রদান করছে। তহবিল সংরক্ষণ ও ঋণ প্রদান ছাড়াও এই ব্যাংকটি সরকারের পক্ষে বিভিন্ন আর্থিক লেনদেন করে থাকে। সরকারের বিভিন্ন অর্থনৈতিক নীতি ও পরিকল্পনা প্রণয়নেও D ব্যাংক উপদেষ্টা হিসেবে কাজ করে। তাই কেন্দ্রীয় ব্যাংককে সরকারের ব্যাংক বলা হয়।"
        },
        {
          "label": "ঘ",
          "question": "উদ্দীপকের আলোকে C ও D ব্যাংকের সম্পর্ক মূল্যায়ন করো।",
          "explanation": "উদ্দীপকের C ও D ব্যাংকের মধ্যে নিয়ন্ত্রণকারী, অভিভাবক ব্যাংকার-গ্রাহক সম্পর্ক রয়েছে। কেন্দ্রীয় ব্যাংক হলো দেশের প্রধান ব্যাংক। জনকল্যাণ এ ব্যাংকের মূল উদ্দেশ্য। এ ব্যাংক দেশের মুদ্রাবাজার ও ব্যাংকিং ব্যবস্থা নিয়ন্ত্রণ করে। উদ্দীপকের C ব্যাংক আর্থিক সংকটে পড়লে অন্য ব্যাংক থেকে অর্থসাহায্য পেতে ব্যর্থ হয়। তাই ব্যাংকটি D ব্যাংকের কাছে গেল। ব্যাংক পূর্বেই আমানতের একটা অংশ D ব্যাংকে জমা রেখেছিল। তাইD ব্যাংক প্রয়োজনীয় অর্থ C ব্যাংককে দিল। C উদ্দীপকে D ব্যাংকটি হলো কেন্দ্রীয় ব্যাংক এবং C ব্যাংকটি হলো তালিকাভুক্ত বাণিজ্যিক ব্যাংক। কেন্দ্রীয় ব্যাংক বাণিজ্যিক ব্যাংকের কাজ নিয়ন্ত্রণ করে। নতুন ব্যাংক ও শাখা খোলার জন্য কেন্দ্রীয় ব্যাংকের অনুমতি নিতে হয়। তালিকাভুক্ত ব্যাংকগুলোকে তাদের সংগৃহীতআমানতের নির্দিষ্ট অংশ বাধ্যতামূলকভাবে জমা রাখতে হয়। তাই C ব্যাংকও তার আমনতের একটি অংশ D ব্যাংকে জমা রেখেছিল।তালিকাভুক্ত ব্যাংকগুলোর আর্থিক সংকটে কেন্দ্রীয় ব্যাংক ঋণ ও পরামর্শদেয়। D ব্যাংকও ব্যাংকের আর্থিক সংকটের সময় ঋণ সহায়তা দেয়। এভাবে D ব্যাংক তথা কেন্দ্রীয় ব্যাংকের সাথে C ব্যাংক তথা বাণিজ্যিকব্যাংকের অভিভাবক, নিয়ন্ত্রণ ও ব্যাংকার-গ্রাহক সম্পর্কে সৃষ্টি হয়।"
        }
      ]
    },
    {
      "number": "9",
      "uddipok": "জনাব জুবায়ের একজন চাকরিজীবী। তিনি শহরে থাকেন। এলাকায় কয়েকটি ব্যাংক রয়েছে। ব্যাংকগুলোতে সব ধরনের সুবিধা থাকা সত্ত্বেও কেন্দ্রীয় ব্যাংকের কোনো স্বীকৃতি না থাকায় তিনি বাসা থেকে অনেক দূরে গিয়ে 'সুগন্ধা' নামে ব্যাংকে হিসাব খোলেন। ব্যাংকটিতে সব ধরনের সুযোগ-সুবিধা রয়েছে। জুবায়ের বাসায় বা অফিসে বসেই ব্যাংক লেনদেনের তথ্য জানতে পারেন। উক্ত ব্যাংক থেকে তিনি জরুরি প্রয়োজনে যেকোনো সময়ে টাকা উঠাতে পারেন। ফলে ব্যাংকটির সুনাম উত্তরোত্তর বৃদ্ধি পায়।",
      "tag": "DB 20",
      "sub_questions": [
        {
          "label": "ক",
          "question": "RFCD-এর পূর্ণরূপ লেখো।",
          "explanation": "RFCD -এর পূর্ণরূপ হলো 'Resident Foreign Currency Deposit'|"
        },
        {
          "label": "খ",
          "question": "ব্যাংক কীভাবে জনগণের মধ্যে সঞ্চয়ের প্রবণতা সৃষ্টি করে? ব্যাখ্যা করো।",
          "explanation": "ব্যাংক হিসাব খোলার মাধ্যমে জনগণের মধ্যে সঞ্চয়ের প্রবণতা সৃষ্টি করে। ব্যাংক গ্রাহকদের বিভিন্ন প্রকার হিসাব খুলে নিরাপদে অর্থ সঞ্চয়ের ব্যবস্থা করে। সঞ্চিত অর্থের ওপর ব্যাংক গ্রাহকদের সাধারণত সুদ বা মুনাফাও পরিশোধ করে থাকে। ফলে জনগণের মধ্যে সঞ্চয়ের প্রবণতা সৃষ্টি হয়।"
        },
        {
          "label": "গ",
          "question": "জনাব জুবায়ের সুগন্ধা ব্যাংকে হিসাব খোলার ক্ষেত্রে কোন বিষয়টি বিবেচনা করেছেন? বর্ণনা করো।",
          "explanation": "নাব জুবায়ের সুগন্ধা ব্যাংকে হিসাব খোলার ক্ষেত্রে তালিকাভুক্তির বিষয়টি বিবেচনা করেছেন। এ ধরনের ব্যাংক কেন্দ্রীয় ব্যাংকের অধীনে তালিকাভুক্ত হয়ে থাকে। কেন্দ্রীয় ব্যাংক সাধারণত ভালো ভালো বাণিজ্যিক ব্যাংককে তালিকাভুক্ত ব্যাংক হিসেবে স্বীকৃতি দেয়। অতালিকাভুক্ত ব্যাংকের চেয়ে তালিকাভুক্ত ব্যাংক সবার কাছে বেশি নিরাপদ হিসেবে বিবেচিত হয়। উদ্দীপকের জনাব জুবায়ের একজন চাকরিজীবী। তিনি শহরে থাকেন। এলাকায় কয়েকটি ব্যাংক রয়েছে। ব্যাংকগুলোতে সব ধরনের সুবিধা থাকা সত্ত্বেও কেন্দ্রীয় ব্যাংকের কোনো স্বীকৃতি নেই। তাই তিনি বাসা থেকে অনেক দূরে গিয়ে 'সুগন্ধা' ব্যাংকে হিসাব খোলেন। উদ্দীপকের জনাব জুবায়েরের এলাকার আশপাশে অবস্থিত ব্যাংকগুলো তালিকাভুক্ত নয়। তাই তালিকাভুক্ত ব্যাংকে হিসাব খোলার উদ্দেশ্যে তিনি বাসা থেকে অনেক দূরে গিয়ে 'সুগন্ধা' ব্যাংকে হিসাব খোলেন। কারণ এটি কেন্দ্রীয় ব্যাংক কর্তৃক স্বীকৃত একটি ব্যাংক। ফলে গ্রাহকের কাছে এর গ্রহণযোগ্যতা বেশি। তাই বলা যায়, জনাব জুবায়ের 'সুগন্ধা' ব্যাংকে হিসাব খোলার ক্ষেত্রে তালিকাভুক্তির বিষয়টি বিবেচনা করেছেন।"
        },
        {
          "label": "ঘ",
          "question": "সুগন্ধা ব্যাংকের সফলতার কারণ বিশ্লেষণ করো।",
          "explanation": "সুগন্ধা ব্যাংকের সফলতার কারণ ইলেকট্রনিক ব্যাংকিং সেবা প্রদান। বর্তমানে কম্পিউটার এবং ইলেকট্রনিক দ্রব্যাদির উন্নতি ও আধুনিকায়ন হয়েছে। সেই সাথে ব্যাংকিং ব্যবসায়েও বিভিন্ন রকমের ইলেকট্রনিক পণ্যের আবির্ভাব ঘটেছে। অনলাইন ব্যাংকিং, এনি ব্রাঞ্চ ব্যাংর্কিং, এটিএম, মোবাইল ব্যাংকিং ইত্যাদি ইলেকট্রনিক ব্যাংকিং সেবার অন্তর্ভুক্ত। উদ্দীপকের চাকরিজীবী জনাব জুবায়ের সুগন্ধা ব্যাংকে হিসাব খোলেন। ব্যাংকটি কেন্দ্রীয় ব্যাংকের অধীনে তালিকাভুক্ত। ব্যাংকটিতে সব ধরনের সুযোগ-সুবিধা আছে। জুবায়ের বাসায় বা অফিসে বসেই ব্যাংক লেনদেনের তথ্য জানতে পারেন। উক্ত ব্যাংক থেকে তিনি জরুরি প্রয়োজনে যে কোনো সময়ে টাকা উঠাতে পারেন। ফলে ব্যাংকটির সুনাম বৃদ্ধি পাচ্ছে। উদ্দীপকের জনাব জুবায়ের ব্যাংকে না উপস্থিত হয়েও ব্যাংক লেনদেনের তথ্য সম্পর্কে জানতে পারছেন। এটি অনলাইন ব্যাংকিং ও এসএমএস ব্যাংকিং-এর অন্তর্ভুক্ত। পাশাপাশি তিনি জরুরি প্রয়োজনে যে কোনো সময় অর্থ সংগ্রহ করতে পারছেন, সা এটিএম সেবার অন্তর্ভুক্ত। বর্তমানে যেসব ব্যাংক অনলাইন, এনি ব্রাঞ্চ ব্যাংকিং এটিএমসহ অন্যান্য ব্যাংকিং পণ্য বা সেবা প্রদান করে, তাদেরকে আজকাল গ্রাহকগণ বেশি বিবেচনায় নিচ্ছে। সুগন্ধা ব্যাংকের এই আধুনিক সেবা সম্ভারের জন্যই গ্রাহক সন্তুষ্টি ও ব্যাংকের সুনাম বৃদ্ধি পাচ্ছে। ফলে ব্যাংকটি সফলতার সাথে ব্যাংকিং কার্যক্রম পরিচালনায় সক্ষম হচ্ছে।"
        }
      ]
    },
    {
      "number": "10",
      "uddipok": "জনাব জামাল উদ্দীন একজন কাপড় ব্যবসায়ী। তিনি ২০০৮ সালে মিতালি ব্যাংকে একটি হিসাব খোলেন। এরপর থেকে তিনি নিয়মিত ব্যাংকে টাকা জমা দিচ্ছেন এবং উত্তোলন করছেন। ২০১০ সালে তিনি বাড়ি নির্মাণের সময় জমির দলিল বন্ধক রেখে মিতালিব্যাংক হতে ৬০ লক্ষ টাকা ৫ বছরে পরিশোধের শর্তে ঋণ গ্রহণ করেন। জনাব জামাল উদ্দীনের অবহেলার কারণে মিতালি ব্যাংক আদালতের মাধ্যমে বাড়ির মালিকানা লাভ করেন।",
      "tag": "DB 20",
      "sub_questions": [
        {
          "label": "ক",
          "question": "ব্যাংক কীভাবে মক্কেলের প্রাপ্য সুদ প্রদান করে?",
          "explanation": "ব্যাংক তার মক্কেলের প্রাপ্য সুদ স্বয়ংক্রিয়ভাবে তার হিসারে জমা করে।"
        },
        {
          "label": "খ",
          "question": "হুকুম চেককে কেন দাগকাটা চেকে রূপান্তর করা হয়? ব্যাখ্যা করো।",
          "explanation": "অর্থ প্রাপ্তির নিশ্চয়তা ও নিরাপত্তার জন্য হুকুম চেককে দাগকাটা চেকে রূপান্তর করা হয়। হুকুম চেকের বাম কোণের উপরিভাগে আড়াআড়িভাবে সমান্তরাল দুটি দাগ দিয়ে এ চেককে দাগকাটা চেকে রূপান্তর করা হয়। ব্যাংক হিসাবের মাধ্যমে এই চেকের অর্থ উত্তোলন করতে হয়। ফলে চেকটি প্রাপক ও আদেষ্টা উভয়ের নিরাপত্তা নিশ্চিত করে।"
        },
        {
          "label": "গ",
          "question": "গ্রাহক হিসেবে জনাব জামাল উদ্দীন মিতালি ব্যাংকের প্রতি কোন দায়িত্ব পালনে অবহেলা করেছে? ব্যাখ্যা করো।",
          "explanation": "জনাব জামাল উদ্দীন সময়মতো ঋণ পরিশোধের দায়িত্ব পালনে অবহেলা করেছে। ব্যাংকের কাছ থেকে গৃহীত ঋণ চুক্তি অনুযায়ী সময়মতো পরিশোঙ্ক করা গ্রাহকের পবিত্র দায়িত্ব ও কর্তব্য। অর্থাৎ, চুক্তি অনুযায়ী ঋণ পরিশোধ না হলে ব্যাংক বন্ধকি সম্পত্তি জব্দ করে। পরে তা বিক্রি করে আইনের মাধ্যমে তার পাওনা উদ্ধার করতে পারে। উদ্দীপকের কাপড় ব্যবসায়ী জামাল উদ্দীনের বাড়ি নির্মানের সময় ঋণের প্রয়োজন হয়। তিনি জমির দলিল বন্ধক রেখে মিতালি ব্যাংক হতে ৬০ লক্ষ টাকার ঋণ গ্রহণ করেন। এক্ষেত্রে অবহেলার কারণে মিতালি ব্যাংক আদালতের মাধ্যমে বাড়ির মালিকানা লাভ করেন। এক্ষেত্রে তার উচিত ছিল যথাসময়ে ঋণের অর্থ পরিশোধ করা। তিনি ঋণের অর্থ সঠিক সময়ে পরিশোধ করেননি বলেই শর্ত মোতাবেক ব্যাংক তার বন্ধকি বাড়ি দখল করে। তাই বলা যায়, গ্রাহক হিসেবে জনাব জামাল উদ্দীন মিতালি ব্যাংক এর প্রতি ঋণ পরিশোধের দায়িত্বে অবহেলা করেছেন।"
        },
        {
          "label": "ঘ",
          "question": "গ্রাহক ও ব্যাংকের সম্পর্কের আলোকে জনাব জামাল উদ্দীনের কার্যক্রম মূল্যায়ন করো।",
          "explanation": "জনাব জামাল উদ্দীনের সাথে মিতালি ব্যাংক-এর ব্যাংকার-গ্রাহক সম্পর্ক বিদ্যমান। ব্যাংকিং ব্যবসায়ে লিপ্ত ব্যক্তিকে ব্যাংকার বলা হয়। আবার যিনি ব্যাংকের হিসাবের মাধ্যমে ঐ ব্যাংকে যুক্ত থাকে তাকে গ্রাহক বলা হয় হিসাব খোলার মাধ্যমে ব্যাংক ও গ্রাহকের মধ্যে চুক্তিবদ্ধ সম্পর্ক তৈরি হয়। ফলে উভয় পক্ষেরই কিছু দায়িত্ব ও কর্তব্য থাকে। উদ্দীপকের জনাব জামাল উদ্দীন একজন কাপড় ব্যবসায়ী। তিনি ২০০৮ সালে মিতালি ব্যাংকে একটি হিসাব খোলেন। এরপর থেকে তিনি নিয়মিত ব্যাংকে টাকা জমা দিচ্ছেন এবং উত্তোলন করছেন। তাছাড়া ঋণের প্রয়োজন হওয়ায় তিনি জমি বন্ধক রেখে ঋণ নেন। মিতালি ব্যাংক-এ হিসার খোলার মাধ্যমে ব্যাংক ও জনাব জামাল উদ্দীনের মধ্যে একটি আইনগত সম্পর্কের সৃষ্টি হয়েছে। এতে করে দুই পক্ষেরই কিছু অধিকার ও দায়িত্ব সৃষ্টি হয়। এই চুক্তির কারণেই ব্যাংক জনাব জামাল উদ্দীনের জমাকৃত টাকা চাওয়ামাত্র ফেরত দিতে বাধ্য। ব্যাংক ও গ্রাহকের মধ্যে ডেটর-ক্রেডিটর সম্পর্ক বিদ্যমান। তাই তিনি যখন মিতালি ব্যাংকে টাকা জমা দেন তখন ব্যাংক ডেটর ও তার হিসাব ক্রেডিটর হয়। একই ভাবে তিনি যখন অর্থ উত্তোলন বা ঋণ গ্রহণ করেন তখন বিপরীত সম্পর্ক বিরাজ করে। তাছাড়া জমির দলিল বন্ধক রাখার ক্ষেত্রে বন্ধক দাতা-বন্ধক গ্রহীতা সম্পর্ক সৃষ্টি হয়েছে। উভয়পক্ষ তাদের এই সম্পর্কগুলো থেকে সৃষ্ট দায়িত্ব ও কর্তব্য সঠিকভাবে পালন করলে মিতালি ব্যাংক ও জনাব জামাল উদ্দীনের মধ্যে আস্থা ও বিশ্বাসের সুসম্পর্ক বজায় থাকবে।"
        }
      ]
    },
    {
      "number": "11",
      "uddipok": "জনাব আহসান গোমতি ব্যাংক লি.-এর একজন গ্রাহক। ব্যাংকটি ২০০৫ সাল থেকে কার্যক্রম পরিচালনা করে আসছে। বর্তমানে সারা বাংলাদেশে প্রায় ৪৮২ টি শাখা খোলার মাধ্যমে তাদের ব্যাংকিং কার্যক্রম পরিচালনা করছে। জনাব আহসান তার বেশিরভাগ ব্যাংকিং কার্যক্রম চট্টগ্রামের আগ্রাবাদ শাখায় করে থাকেন। চট্টগ্রাম শাখা তাকে ৯% সুদের হারে ৫ লক্ষ টাকা ৩ বছরের জন্য প্রদান করে। তিনি যখন রাঙ্গামাটি, খাগড়াছড়িতে লেনদেন করেন ব্যাংক তখন নগদ টাকার পরিবর্তে চেক, ব্যাংক ড্রাফট ব্যবহার করার সুযোগ প্রদান করে। আবার চীন থেকে পণ্য আমদানির ক্ষেত্রে প্রত্যয়পত্র ব্যবহার করেন। ফলে জনাব আহসানের ব্যবসায়িক কার্যক্রম দিন দিন বৃদ্ধি পাচ্ছে।",
      "tag": "DB 20",
      "sub_questions": [
        {
          "label": "ক",
          "question": "পরিশোধিত মূলধন কী?",
          "explanation": "অনুমোদিত মূলধনের যে অংশ শেয়ারহোন্ডাররা পরিশোধ করে তাকে পরিশোধিত মূলধন বলে।"
        },
        {
          "label": "খ",
          "question": "বিনিময় বিল বাট্টা করে ব্যাংক কীভাবে আয় করে? ব্যাখ্যা করো।",
          "explanation": "বিনিময় বিল বাট্টাকৃত মূল্যে পরিশোধ করে এবং বিলের আদেষ্টার থেকে সম্পূর্ণ মূল্য গ্রহণের মাধ্যমে ব্যাংক আয় করে। পণ্যের বিক্রেতা বাকিতে বিক্রির ফলে পাওয়া বিনিময় বিল ব্যাংকে বাট্টা করে তাৎক্ষণিক অর্থ সংস্থান করে। এক্ষেত্রে, ব্যাংক বিলটি বিক্রেতার কাছ থেকে কম মূল্যে কিনে নেয়। কিন্তু, মেয়াদ শেষে ইস্যুকারীর কাছ থেকে সম্পূর্ণ অর্থ আদায় করে। এই পরিশোধিত অর্থ ও আদায়কৃত অর্থের পার্থক্যই হলো ব্যাংকের আয়।"
        },
        {
          "label": "গ",
          "question": "গোমতি ব্যাংক লি. কোন ধরনের ব্যাংক? ব্যাখ্যা করো।",
          "explanation": "গোমতি ব্যাংক লি. একটি বাণিজ্যিক ব্যাংক। মুনাফা অর্জনের উদ্দেশ্যে প্রতিষ্ঠিত ও পরিচালিত ব্যাংক হলো বাণিজ্যিক ব্যাংক। এ ব্যাংক গ্রাহকদের সঞ্চিত অর্থ বিভিন্ন হিসাবের মাধ্যমে জমা রাখে। ব্যাংকটি বিভিন্ন খাতে এ অর্থ ঋণ দেয়। এছাড়াও গ্রাহকদের বিভিন্ন সেবা দেওয়াও বাণিজ্যিক ব্যাংকের কাজ। গোমতি ব্যাংক লি. ২০০৫ সাল থেকে ব্যাংকিং কার্যক্রম পরিচালনা করে আসছে। বর্তমানে সারা বাংলাদেশে প্রায় ৪৮২টি শাখা খোলার মাধ্যমে তারা ব্যাংকিং করছে। ব্যাংকটি প্রয়োজনে গ্রাহকদের ঋণ দিচ্ছে তাছাড়া নিরাপদ লেনদেনের জন্য ব্যাংকটি গ্রাহকদের চেক, ব্যাংক ড্রাফট ব্যবহার করার সুযোগ প্রদান করে। আন্তর্জাতিক ব্যবসায়ের প্রসারে ব্যাংকটি গ্রাহকদের প্রত্যয়পত্র ইস্যু করে। আর এসব কাজ বাণিজ্যিক ব্যাংক করে থাকে। তাই বলা যায়, গোমতি ব্যাংক লি, একটি বাণিজ্যিক ব্যাংক।"
        },
        {
          "label": "ঘ",
          "question": "উদ্দীপকের আলোকে গোমতিব্যাংকের প্রধান কাজ মূল্যায়ন করো।",
          "explanation": "গোমতি ব্যাংকের প্রধান কাজ হলো আমানত গ্রহণ, মূলধন গঠন, ঋণদান, বিনিময় মাধ্যম সৃষ্টি ইত্যাদি মুনাফা অর্জনের উদ্দেশ্যে বাণিজ্যিক ব্যাংক প্রতিষ্ঠিত হয়। আর্থিক প্রতিষ্ঠান হিসেবে ব্যাংকটি দেশের শিল্প-বাণিজ্য, অর্থনেতিক ও সামাজিক উন্নয়নে বিভিন্ন রকম সেবা দিয়ে থাকে। ব্যাংকের এই সেবা তথা কার্যাবলি দুই ধরনের- প্রধান কার্যাবলি এবং বিশেষ ও অন্যান্য কার্যাবলি। উদ্দীপকের জনাব আহসান গোমতি ব্যাংক লি.-এর একজন গ্রাহক। ব্যাংকটি ২০০৫ সালে প্রতিষ্ঠিত হয়। প্রতিষ্ঠাকাল থেকেই সারাদেশে ব্যাংকিং সেবা দিতে ব্যাংকটি শাখা স্থাপন করছে। পাশাপাশি গ্রাহকদের যথাসময় প্রয়োজনীয় ব্যাংকিং সেবা দিতে ব্যাংকটি সর্বদা তৎপর। গোমতি ব্যাংকের প্রধান কাজগুলোর একটি হলো আমানত গ্রহণ ও সুদ প্রদান। গোমতি ব্যাংক লি. সুদের বিনিময়ে জনাব আহসানের আমানত গ্রহণ করে সেই কাজটি করে। জানাব আহসানের মতো অন্যান্য গ্রাহকদের জমাকৃত আমানত নিয়ে মূলধন গঠন করাও তার প্রধান কার্যাবলির অন্তর্ভুক্ত। গোমতি ব্যাংক প্রয়োজনে জনাব আহসান ও অন্যান্য গ্রাহকদের সহজ শর্তে সুদের বিনিময়ে ঋণ প্রদান করছে। এটির মাধ্যমে ব্যাংকের মুনাফা অর্জন উদ্দেশ্যটি নিশ্চিত হয়। তাছাড়া আর্থিক লেনদেন নিষ্পত্তিতে চেক ও ব্যাংক ড্রাফটের ইস্যু বিনিময় মাধ্যম সৃষ্টি সংক্রান্ত কাজ। পাশাপাশি প্রত্যয়পত্র ইস্যুর মাধ্যমে ব্যাংকটি আমাদানি- রপ্তানিতে সাহায্য করে। এটিও ব্যাংকটির প্রধান কার্যাবলির অন্তর্ভুক্ত অর্থাৎ, গোমতি ব্যাংক তার প্রধান কাজসমূহ সুষ্ঠুভাবে সম্পাদন করছে।"
        }
      ]
    }
  ]
}