{
  "title": "বরিশাল বোর্ড ২০২৪",
  "subtitle": "কৃষিশিক্ষা (8)",
  "questions": [
    {
      "number": "1",
      "uddipok": "করিম মিয়া ফসল উৎপাদন করে তা থেকে কিছু অংশ বীজ হিসেবে পরবর্তী মৌসুমে ব্যবহারের উদ্দেশ্যে সকল প্রক্রিয়া সঠিকভাবে সম্পন্ন করে পলিব্যাগে সংরক্ষণ করেন।",
      "tag": "BB 24",
      "sub_questions": [
        {
          "label": "ক",
          "question": "বীজ বিপণন কাকে বলে?",
          "explanation": "বীজ সংগ্রহ, প্যাকেজ করা, বিক্রিপূর্ব সংরক্ষণ, বিজ্ঞপ্তি, বিক্রি এসব কাজকে বীজ বিপণন বলে।"
        },
        {
          "label": "খ",
          "question": "মিল্ক রিপ্লেসার বলতে কী বোঝ?",
          "explanation": "মিল্ক রিপ্লেসার বিশেষ প্রক্রিয়ায় তৈরি এক ধরনের তরল পশুখাদ্য যাতে দুধের উপাদান থাকে এবং বাছুরের জন্য দুধের পরিবর্তে ব্যবহার করা যায়। এতে ২০% আমিষ ও ১০% এর অধিক চর্বি থাকে। এর উপাদানসমূহকে গরম স্কিম মিল্কে বা পানিতে মিশ্রিত করা হয়।"
        },
        {
          "label": "গ",
          "question": "করিম মিয়া কীভাবে ফসলের বীজ সংরক্ষণ করেন? বর্ণনা করো।",
          "explanation": "করিম মিয়া তার ফসলের বীজ পালিব্যাগে সংরক্ষণ করেন। বীজ সংরক্ষণ করার জন্য বীজ উৎপাদনের পর শুকানো, প্রক্রিয়াজাতকরণ করা, মান নিয়ন্ত্রণ, বিপণনসহ যাবতীয় কাজ সুষ্ঠুভাবে সম্পন্ন করতে হয়। করিম মিয়া বীজ সংরক্ষণের এসব প্রক্রিয়া সঠিকভাবে সম্পন্ন করে পলিব্যাগে করে সংরক্ষণ করেন। আজকাল পাঁচ কেজি ধারণক্ষমতা সম্পন্ন পলিথিন ব্যাগে বীজ সংরক্ষণ করা হয়। এই ব্যাগ আরডিআরএস কর্তৃক উদ্ভাবিত। সাধারণ পলিথিনের চেয়ে বীজ রাখার পলিথিন অপেক্ষাকৃত মোটা হয়। করিম মিয়াও এরূপ পলিব্যাগ ব্যবহার করেন। শুকনো বীজ এমনভাবে তিনি পলিথিন ব্যাগে রাখেন যাতে কোনো ফাঁকা না থাকে এবং ব্যাগ থেকে সম্পূর্ণ বাতাস বেরিয়ে আসে। অতঃপর ব্যাগের মুখ তাপের সাহায্যে এমনভাবে বন্ধ করেন যেন বাইরে থেকে ভিতরে বাতাস প্রবেশের সুযোগ না থাকে।"
        },
        {
          "label": "ঘ",
          "question": "বাংলাদেশের প্রেক্ষাপটে করিম মিয়ার গৃহীত পদক্ষেপ বিশ্লেষণ করো।",
          "explanation": "উদ্দীপকের বিষয়বস্তুটি হলো ফসলের জন্য বীজ সংরক্ষণ। বীজ উৎপাদন করার পরপরই সবচেয়ে গুরুত্বপূর্ণ কাজ হলে সেই বীজ সঠিকভাবে সংরক্ষণ করা। কাঙ্ক্ষিত ফসল উৎপাদন করতে হলে বীজ- সঠিক পদ্ধতিতে সংরক্ষণ করতে হয়। বীজ খুবই অনুভূতিপ্রবণ হওয়ায় সামান্য অসতর্কতার জন্য বিপুল পরিমাণে বীজ নষ্ট হয়ে যায়। বীজের জীবনীশক্তি বজায় রাখতে বীজ সংরক্ষণ করা হয়। ফসল বাছাই, মাড়াই, পরিবহনকালে বীজ নষ্ট হয়। তাছাড়া ইঁদুর, ছত্রাক, পাখি, উচ্চ আর্দ্রতা ইত্যাদির কারণে দেশের উৎপাদিত ফসল বীজের শতকরা দশ ভাগ নষ্ট হয়ে যায়। তাই এসব থেকে রক্ষা করতে বীজ সংরক্ষণ খুবই দূরকারী। বীজের অঙ্কুরোদগম ক্ষমতা বাড়াতে সংরক্ষণের কোনো বিকল্প নেই। সঠিকভাবে বীজ সংরক্ষণ করলে দেখতে আকর্ষণীয় হয়, বিশুদ্ধতা বৃদ্ধি পায় ও গুণগতমান বাড়ে। সর্বোপরি বীজের ব্যবসায় আর্থিক লাভের সম্ভাবনা বৃদ্ধি পায়। করিম মিয়া সঠিকভাবে বীজ শুকান এবং পরবর্তী মৌসুমে ব্যবহারের জন্য সকল প্রক্রিয়া সঠিকভাবে সম্পন্ন করে পলিব্যাগে সংরক্ষণ করেন। যেসব বিষয় বীজের গুণগত মান নষ্ট করে সেগুলো সম্পর্কে সতর্ক হয়ে প্রতিরোধ ব্যবস্থা গ্রহণ করা এবং সঠিক উপায়ে বীজ সংরক্ষণ ফসলের জন্য খুবই গুরুত্বপূর্ণ। তাই বলা যায়, বাংলাদেশের প্রেক্ষাপটে করিম মিয়ার গৃহীত পদক্ষেপটি অর্থাৎ বীজ সংরক্ষণ পদ্ধতিটি যথার্থ ছিল।"
        }
      ]
    },
    {
      "number": "2",
      "uddipok": "সুফিয়ার বাড়ি দেশের উত্তরাঞ্চলে। গবাদিপশু পালনের মাধ্যমে তারা জীবিকা নির্বাহ করে থাকে। কিন্তু গত কয়েক বছর যাবৎ খরার প্রকোপ বেড়ে যাওয়ায় শুষ্ক মৌসুমে গবাদিপশু পালনে নানা সমস্যা দেখা দিচ্ছে।",
      "tag": "BB 24",
      "sub_questions": [
        {
          "label": "ক",
          "question": "অভিযোজন কাকে বলে?",
          "explanation": "প্রতিকুল পরিবেশে বেঁচে থাকার জন্য উদ্ভিদের বিভিন্ন শারীরবৃত্তীয় ও জৈব রাসায়নিক পরিবর্তনকে অভিযোজন বলে।"
        },
        {
          "label": "খ",
          "question": "প্রাকৃতিকভাবে মাছের উৎপাদন কেন হ্রাস পাচ্ছে?",
          "explanation": "প্রাকৃতিকভাবে মাছ উৎপাদন হ্রাস পাওয়ার অন্যতম কারণ হচ্ছে জলবায়ুর পরিবর্তন। জলবায়ুর পরিবর্তনের ফলে পরিবেশের তাপমাত্রা বৃদ্ধি পাচ্ছে, সমুদ্রপৃষ্ঠের উচ্চতা বেড়ে যাচ্ছে, লবণাক্ততা বৃদ্ধি পাচ্ছে, অপর্যাপ্ত বৃষ্টি হচ্ছে। এছাড়াও নদী, খাল, বিল, হাওর ভরাট ছাড়াও কলকারখানার বিষাক্ত বর্জ্য ও কীটনাশক দ্বারা পানি দূষিত হচ্ছে। এসব কারণে প্রাকৃতিকভাবে মাছের উৎপাদন হ্রাস পাচ্ছে।"
        },
        {
          "label": "গ",
          "question": "সুফিয়ার এলাকায় গবাদিপশু পালনে কী ধরনের সমস্যা দেখা দেয়? ব্যাখ্যা করো।",
          "explanation": "সুফিয়াদের এলাকায় গবাদিপশু পালনে সমস্যা হলো খরা। শুষ্ক মৌসুমে একটানা ২০ দিন বা তার অধিক দিন কোনো বৃষ্টিপাত না হলে তাকে খরা বলে। খরায় গবাদিপশু পালনে যেসব সমস্যা দেখা দেয় তা হলো- i. কাঁচা ঘাসের অভাব হয়। ii. পানি দূষিত হয়। iii. গবাদিপশু অপুষ্টিতে ভোগে। iv. গবাদিপশুর বিভিন্ন রোগব্যাধি দেখা দেয়। v. মাঠ-ঘাটের ঘাস শুকিয়ে যায়। vi. পশুর বহিঃদেশে পরজীবীর উপদ্রব বৃদ্ধি পায়। vii. অধিক তাপ পশুপাখির অসহনীয় অবস্থার সৃষ্টি করে। vii. গবাদিপশুর স্বাস্থ্যের অবনতিসহ মৃত্যুর আশঙ্কা দেখা যায়। অর্থাৎ, সুফিয়াদের এলাকায় খরায় গবাদিপশু পালনে উল্লিখিত সমস্যা পরিলক্ষিত হয়।"
        },
        {
          "label": "ঘ",
          "question": "উদ্দীপকে সুফিয়ার সমস্যা সমাধানে তোমার মতামত উপস্থাপন করো।",
          "explanation": "সুফিয়ার বাড়ি উত্তরাঞ্চলে হওয়ায় খরার প্রকোপ দেখা যায় যা গবাদিপশু পালনে প্রভাব ফেলে। অনাবৃষ্টি বা বৃষ্টিপাতের স্বল্পতার কারণে ২০দিন বা তার অধিক দিন হয়ে গেলে তা খরা হিসেবে বিবেচিত হয়। গবাদিপশু পালনে সুফিয়ার করণীয় কাজগুলো নিম্নরূপ- i. কাঁঠাল, ইপিল ইপিল, বাবলাসহ বিভিন্ন গাছ-পাতার চাষ করতে হবে এবং 'খরার সময় এসব গাছের পাতা পশুকে খাওয়াতে হবে। ii. খরার সময় পশুকে ভাতের ফেন, তরকারির উচ্ছিষ্ট অংশ, কুঁড়া, গমের ভুসি, ডালের ভুসি, খৈল, ঝোলাগুড় পর্যাপ্ত পরিমাণে খাওয়াতে হবে। iii. গবাদিপশুকে নিয়মিত সংক্রামক রোগের টিকা দিতে হবে। iv. পশুকে কাঁচা ঘাসের সম্পূরক খাদ্য খাওয়াতে হবে। v. খরা মৌসুম আসার পূর্বেই ঘাস দ্বারা সাইলেজ ও হে তৈরি রাখতে হবে, যা খরা মৌসুমে পশুপাখিকে। খাওয়ানো যাবে। vi. গবাদিপশুকে শুষ্ক খড় না খাইয়ে ইউরিয়া দ্বারা প্রক্রিয়াজাত খড় ও ইউরিয়া মোলাসেস ব্লক (UMB) খাওয়ানো যেতে পারে। vii. গবাদিপশুকে পর্যাপ্ত দানাদার খাদ্য খাওয়াতে হবে। viii. পশুকে বেশি করে পরিষ্কার পানি খাওয়াতে হবে। ix. পশুকে নিয়মিত গোসল করাতে হবে। x. পশুর শরীর সবসময় পরিষ্কার-পরিচ্ছন্ন রাখতে হবে এবং পরজীবীর চিকিৎসা করাতে হবে। xi. পশুকে ছায়াযুক্ত স্থানে রাখতে হবে এবং প্রখর রোদে নেওয়া যাবে না। xii. গবাদিপশু অসুস্থ হলে পশু ডাক্তারের পরামর্শ মোতাবেক চিকিৎসা করাতে হবে। পরিশেষে বলা যায়, খরা এড়িয়ে গবাদিপশু পালনে উল্লিখিত পন্থা অবলম্বন করলে সুফিয়ার সমস্যা সমাধান হবে।"
        }
      ]
    },
    {
      "number": "3",
      "uddipok": "নির্মল কান্তি বিএ পাশ করার পর চাকুরি না পেয়ে হতাশায় ভুগছিলেন। তিনি যুব উন্নয়ন প্রশিক্ষণ কেন্দ্র থেকে প্রশিক্ষণ গ্রহণ করে বাবার পুরানো পুকুরটি সংস্কারের ব্যবস্থা নেন। পুকুরটিকে আদর্শ পুকুরে পরিণত করতে বিশেষ কিছু বিষয়ে গুরুত্ব আরোপ করেন এবং মাছ চাষে যথেষ্ট লাভবান হন।",
      "tag": "BB 24",
      "sub_questions": [
        {
          "label": "ক",
          "question": "প্লাংকটন কী?",
          "explanation": "প্লাংকটন হলো পানিতে মুক্তভাবে ভাসমান অণুবীক্ষণিক জীব।"
        },
        {
          "label": "খ",
          "question": "সেক্কিডিস্ক দিয়ে পানি পরীক্ষা করতে হয় কীভাবে?",
          "explanation": "সেক্কিডিস্ক হলো ২০ সেমি ব্যাসযুক্ত টিনের সাদা কালো থালা যার সাহায্যে পুকুরে সার প্রয়োগের প্রয়োজনীয়তা নির্ণয় করা হয়। সেক্কিডিস্ক পানিতে ডুবানোর পর যদি ২৫-৩০ সেমি গভীরতায় থালা দেখা না যায় তবে বুঝতে হবে পুকুরে প্রাকৃতিক খাদ্য রয়েছে। যদি ৩০ সেমি এর অধিক গভীরতায় সেক্কিডিস্ক দেখা যায় তবে বুঝতে হবে খাবার অনেক কম।"
        },
        {
          "label": "গ",
          "question": "নির্মল কান্তি কীভাবে পুরানো পুকুরকে উপযুক্ত করবেন? ব্যাখ্যা করো।",
          "explanation": "নিম্নের অনুরূপ। উদ্দীপকের জনাব আনিস যুব উন্নয়ন প্রশিক্ষণ কেন্দ্র থেকে মৎস্য চাষের উপর প্রশিক্ষণ নেন। এরপর তিনি তার পতিত পুকুর সংস্কার করেন। তিনি নিম্নোক্ত উপায়ে পুকুর সংস্কার করেন- i. পুকুরের পাড় ও তলদেশ মেরামত: পতিত পুকুরে পাড় থাকে না তাই প্রথমেই পুকুরের পাড় মেরামত করতে হবে। পাড় এমনভাবে উঁচু করতে হবে যেন বৃষ্টি বা বন্যায় কারণে পাড় ডুবে মাছ ভেসে না যায়। পাড়ে বড় গাছপালা থাকলে তা কেটে ফেলতে হবে। তলদেশের অতিরিক্ত কাদা ও আবর্জনা সরিয়ে পুকুর শুকিয়ে ফেলতে হবে। এতে ফাটল সৃষ্টি' হবে ফলে বিষাক্ত গ্যাস বের হয়ে যাবে। এছাড়া পুকুরের তলদেশের ব্যাকটেরিয়া ও পোকামাকড় ধ্বংস হবে। ii. জলজ আগাছা দমন: পতিত পুকুরের পাড়ে বা ভিতরে বিভিন্ন ধরনের জলজ আগাছা যেমন- কচুরিপানা, খুদিপানা, হেলেঞ্চা, কলমিশাক ও শেওলা ইত্যাদি থাকে যা পরিষ্কার করে ফেলতে হবে। আগাছা পুকুরে দেওয়া সার শোষণ করে নেয়, সূর্যের আলো পড়তে বাধা দেয় এবং মাছের স্বাভাবিক চলাচলে প্রতিবন্ধকতা সৃষ্টি করে। iii. রাক্ষুসে ও অচাষযোগ্য মাছ নিধন: পতিত পুকুরে বিভিন্ন রাক্ষুসে মাছ যেমন- শোল, বোয়াল, ফালি, চিতল, টাকি, গজার ইত্যাদি চাষের মাছ খেয়ে ফেলে। এ মাছগুলো পুকুর শুকিয়ে জাল টেনে বা মাছ মারার বিষ ব্যবহার করে নিধন করতে হবে। iv. চুন প্রয়োগ: পতিত পুকুর শুকিয়ে তলায় চুন প্রয়োগ করতে হবে। চুন জীবাণু ধ্বংস করে, পুকুরের উর্বরতা বাড়ায়, মাটি ও পানির pH এর মাত্রা সঠিক রাখে। v. সার প্রয়োগ: পতিত পুকুরে সকল প্রক্রিয়া শেষ করে সবশেষে সার প্রয়োগ করতে হবে। সার প্রয়োগের কয়েকদিন পর পোনা ছাড়তে হবে। উপরোক্ত পদ্ধতি অবলম্বন করে সহজেই জনাব আনিস পতিত পুকুরকে সংস্কার করে আদর্শ পুকুরে রূপান্তর করে মাছ চাষের উপযোগী করলেন।"
        },
        {
          "label": "ঘ",
          "question": "নির্মল কান্তি কোন বিষয়গুলোর ওপর গুরুত্ব আরোপ করে লাভবান হন? বিশ্লেষণ করো।",
          "explanation": "উদ্দীপকে বর্ণিত নির্মল কান্তি তার খননকৃত নতুন পুকুরটিকে আদর্শ পুকুর হিসেবে তৈরি করে মাছ চাষে লাভবান হন। এজন্য নতুন পুকুর খনন করার সময় তিনি নিচের বিষয়গুলোর ওপর গুরুত্ব দেন- i. পুকুরকে বন্যামুক্ত রাখার জন্য তিনি পুকুরের পাড় উঁচু রাখেন। ii. সারাবছর পুকুরে যাতে পানি থাকে সে ব্যবস্থা করেন। iii. পুকুরের গভীরতা ০.৭৫-২ মিটার এর মধ্যে রাখেন। iv. পুকুরে যাতে পর্যাপ্ত আলো বাতাস প্রবেশ করে এবং প্রাকৃতিক খাদ্য তৈরি হয় সেদিকে লক্ষ রাখেন। v.পুকুরের কাদার পুরুত্ব ২০-২৫ সেমি এর কম রাখেন। vi. আয়তাকৃতির পুকুর তৈরি করেন এবং পাড়ের ঢাল ১:২ হারে রাখেন। এতে জাল টানতে সুবিধা হয়। তাই বলা যায়, নতুন পুকুর খনন করার সময় তিনি উপরের বিষয়গুলো লক্ষ রাখায় লাভবান হন।"
        }
      ]
    },
    {
      "number": "4",
      "uddipok": "আবির সাহেব হলস্টেন জাতের ৫টি গাভী নিয়ে খামার শুরু করেন। গাভীগুলোর প্রত্যেকটি দৈনিক ২০ লিটার পর্যন্ত দুধ দেয়। স্বাস্থ্যসম্মত পালন ব্যবস্থা ও খাদ্য প্রদানে খামারটি বেশ লাভজনক হয়ে ওঠে।",
      "tag": "BB 24",
      "sub_questions": [
        {
          "label": "ক",
          "question": "বাংলাদেশে কয় ধরনের ধানের জাত আছে?",
          "explanation": "বাংলাদেশে তিন ধরনের ধানের জাত আছে।"
        },
        {
          "label": "খ",
          "question": "শিং ও মাগুর মাছকে জিওল মাছ বলা-হয় কেন?",
          "explanation": "যে সকল মাছের দেহে ফুলকা ছাড়াও অতিরিক্ত শ্বসনতন্ত্র থাকে, যার মাধ্যমে এরা বাতাস থেকে সরাসরি অক্সিজেন নিতে পারে তাদেরকে জিওল মাছ বলে। শিং ও মাগুর মাছের একটি বিশেষ বৈশিষ্ট্য হচ্ছে ফুলকা ছাড়াও এদের অতিরিক্ত শ্বসনতন্ত্র আছে যার মাধ্যমে এরা বাতাস থেকে সরাসরি অক্সিজেন নিতে পারে। ফলে শিং ও মাগুর মাছ অল্প অক্সিজেনযুক্ত পানিতে বা পানি ছাড়াও দীর্ঘদিন বেঁচে থাকতে পারে। তাই শিং ও মাগুর মাছকে জিওল মাছ বলা হয়।"
        },
        {
          "label": "গ",
          "question": "আবিরের খামারের গাভীগুলোর জন্য প্রয়োজনীয় দানাদার খাদ্যের পরিমান নির্ণয় করো।",
          "explanation": "উদ্দীপকে আবির সাহেব ৫টি হলস্টেন জাতের গাভি নিয়ে খামার শুরু করেন। যথাক্রমে ১.৫ কেজি ও ০.৫ কেজি দানাদার খাদ্য প্রতিদিন দিতে হয়। আবির সাহেবের খামারে ৫টি গাভি আছে। প্রতিটি গাভি গড়ে ২০ লিটার দুধ দেয়। সে হিসেবে প্রতিটি গাভির জন্য দৈনিক ১.৫ + (২০ × ০.৫) = ১১.৫ কেজি দানাদার খাদ্য দরকার। তাহলে ৫টি গাভির জন্য দৈনিক দানাদার খাদ্যের প্রয়োজন (১১.৫× ৫) কেজি = ৫৭.৫ কেজি। অর্থাৎ 'আবির সাহেবের খামারের গাভিগুলোর প্রয়োজনীয় দানাদার খাদ্যের পরিমাণ ৫৭.৫ কেজি।"
        },
        {
          "label": "ঘ",
          "question": "স্বাস্থ্যসম্মত পালন ও পরিমিত খাদ্য প্রদান খামারটিকে লাভজনক হতে সাহায্য করে-মূল্যায়ন করো।",
          "explanation": "স্বাস্থ্যসম্মত পালন ও পরিমিত খাদ্য প্রদান আবির সাহেবের খামারটিকে লাভজনক হতে সাহায্য করে। স্বাস্থ্যসম্মত পালন বলতে এমন কতগুলো স্বাস্থ্যসম্মত বিধিব্যবস্থাকে বোঝায় যা পশুসম্পদ উৎপাদনে ব্যবহৃত হয়। আবার, পরিমিত সুষম খাদ্য বলতে বোঝায় পশুর জন্য প্রয়োজনীয় সকল অত্যাবশ্যকীয় পুষ্টি উপাদান উপযুক্ত পরিমাণে ও অনুপাতে থাকা। উদ্দীপকের আবির সাহেব তার খামারে স্বাস্থ্যসম্মত পালন ব্যবস্থা অনুসরণ করেন। এতে করে বাসস্থানে আলো-বাতাসের ব্যবস্থা ছাড়াও খাদ্য ও পানির পাত্র সবসময় পরিচ্ছন্ন থাকে। দ্রুত মলমূত্র নিষ্কাশন করায় জীবাণু ছড়াতে সুযোগ পায় না। নিয়মিত কৃমিনাশক ব্যবহারের পাশাপাশি সংক্রামক ব্যাধির প্রতিষেধক টিকা দেওয়ায় গাভিগুলো সুস্থ থাকে। প্রজনন ও প্রসবে নির্জীবাণু পদ্ধতি অবলম্বন করায় গাভি নিরাপদ থাকে। পাশাপাশি পরিমিত খাদ্য প্রদান করায় গাভির শারীরিক বৃদ্ধি ও কোষকলার বিকাশ, ক্ষয়পূরণ, তাপ ও শক্তি উৎপাদন, স্নেহ পদার্থ সংরক্ষণ সঠিকভাবে হয়। পরিমিত খাদ্য দৈহিক প্রয়োজন মিটানোর পাশাপাশি অধিক পরিমাণে দুধ ও মাংস উৎপাদন, প্রজননের সক্ষমতা অর্জন, গর্ভাবস্থায় বাচ্চার বিকাশ সাধনে সাহায্য করে। অর্থাৎ উপরিউক্ত সুবিধাগুলো পাওয়ায় গাভিগুলো অধিক উৎপাদনের মাধ্যমে খামারটিকে লাভজনক হতে সাহায্য করে।"
        }
      ]
    },
    {
      "number": "5",
      "uddipok": "চিত্রটি লক্ষ করো এবং নিচের প্রশ্নগুলোর উত্তর দাও:",
      "tag": "BB 24",
      "sub_questions": [
        {
          "label": "ক",
          "question": "মাছের খাবি খাওয়া বলতে কী বোঝ?",
          "explanation": "বিভিন্ন কারণে পুকুরের পানিতে অক্সিজেনের অভাব হলে মাছের পানির উপরে ভেসে 'হা' করে অক্সিজেন গ্রহণের প্রক্রিয়াকে মাছের খাবি খাওয়া বোঝায়।"
        },
        {
          "label": "খ",
          "question": "মৎস্য অভয়াশ্রম স্থাপনের গুরুত্ব কী কী?",
          "explanation": "দিন দিন জনসংখ্যা বৃদ্ধির কারণে মাছের চাহিদা বেড়ে যাচ্ছে। ফলে নির্বিচারে ডিমওয়ালা ও পোনা মাছ ধরা হচ্ছে। নদী-নালা, খাল-বিল এগুলো প্রাকৃতিক কারণে ভরাট হয়ে যাচ্ছে। ফলে মাছের অবাধ প্রজনন ও বিচরণ সংকুচিত হয়ে পড়ছে। এতে মাছের বংশবৃদ্ধি ও মজুদ কমে যাচ্ছে। জলজ পরিবেশে মাছের জীববৈচিত্র্য ধ্বংস হচ্ছে। তাই মুক্ত জলাশয়ের মাছের উৎপাদন বৃদ্ধি ও জীববৈচিত্র্য সংরক্ষণের জন্য মাছের নিরাপদ আবাসস্থল বা অভয়াশ্রম স্থাপন করা জরুরি।"
        },
        {
          "label": "গ",
          "question": "উদ্দীপকের বিষয়টির গুরুত্ব ব্যাখ্যা করো।",
          "explanation": "চিত্রে উল্লিখিত বিষয়টি হলো মৎস্য অভয়াশ্রম। মৎস্য অভয়াশ্রম হলো কোনো জলাশয় বা এর একটি নির্দিষ্ট অংশ যেমন- হাওর, বিল বা নদীর কোনো অংশ যেখানে বছরের নির্দিষ্ট কোনো সময়ে বা সারাবছর মাছ ধরা নিষেধ করা হয়। এর ফলে মাছের নিরাপদ আবাসস্থল নিশ্চিত হয়। মাছের অবাধ প্রজনন ও বিচরণক্ষেত্রের সংরক্ষণ ও সম্প্রসারণ হয়। নিরাপদ আশ্রয় তৈরি হওয়ায় বিলুপ্ত প্রায় বা মাছের বিপন্ন প্রজাতির সংরক্ষণ হয়। মাছের বৃদ্ধির জন্য পর্যাপ্ত পরিমাণ প্রাকৃতিক খাদ্য নিশ্চিত করা যায়। প্রজননক্ষম মাছকে রক্ষার মাধ্যমে এদের বংশবিস্তার ও মজুদ বৃদ্ধি করা যায়। এতে মাছের জীববৈচিত্র্য সংরক্ষণ হয় এবং আমাদের খাদ্য নিরাপত্তা নিশ্চিত হয়। উপরের আলোচনা হতে বলা যায়, মাছের উৎপাদন বৃদ্ধি, মৎস্য প্রজাতির সংরক্ষণ এবং দেশের মানুষের আমিষের চাহিদা পূরণে মৎস্য অভয়াশ্রম অত্যন্ত গুরুত্বপূর্ণ।"
        },
        {
          "label": "ঘ",
          "question": "উদ্দীপকের বিষয়টি বাংলাদেশের প্রেক্ষাপটে মৎস্য সংরক্ষণ আইনের একটি গুরুত্বপূর্ণ বিষয়- বিশ্লেষণ করো।",
          "explanation": "মৎস্য অভয়াশ্রম তৈরি বাংলাদেশের প্রেক্ষাপটে মৎস্য সংরক্ষণ আইনের একটি গুরুত্বপূর্ণ বিষয়। আমাদের দেশে প্রাকৃতিক জলাশয় থেকে ক্রমান্বয়ে মাছ উৎপাদন কমে যাচ্ছে এবং কিছু প্রজাতি হারিয়ে যাচ্ছে। মাছ উৎপাদন ও জীববৈচিত্র্য যাতে গ্রহণযোগ্য পর্যায়ে থাকে এজন্য সরকার মাছের আকার, প্রজনন ও বৃদ্ধির সময়, বিচরণক্ষেত্র ইত্যাদি বিষয়ে কতিপয় বিধি-নিষেধ আরোপ করে ১৯৫০ সালে \"মৎস্যরক্ষা ও সংরক্ষণ আইন-১৯৫০\" প্রণয়ন করে। এটি 'মৎস্য সংরক্ষণ আইন' নামে পরিচিত। এটি মৎস্য সংরক্ষণ আইনের লক্ষ্য ও উদ্দেশ্য বাস্তবায়নে মৎস্য অভয়াশ্রম তৈরি করা হয়। এর ফলে মাছের নিরাপদ আবাসস্থল নিশ্চিত হয়। মাছের অবাধ প্রজনন ও বিচরণক্ষেত্র সংরক্ষণ ও সম্প্রসারণ হয়। নিরাপদ আশ্রয় তৈরি হওয়ায় বিলপ্ত প্রায় বা বিপন্ন প্রজাতি সংরক্ষণ হয়। মাছের বৃদ্ধির জন্য পর্যাপ্ত পরিমাণ প্রাকৃতিক খাদ্য নিশ্চিত হয়। প্রজননক্ষম মাছকে রক্ষার মাধ্যমে বংশবৃদ্ধি ও মজুদ নিশ্চিত করা যায়। এতে মাছের জীববৈচিত্র্য সংরক্ষণ হয়। পাশাপাশি মাছের উৎপাদন বৃদ্ধির মাধ্যমে আমাদের খাদ্য নিরাপত্তা নিশ্চিত হয়। এছাড়াও মৎস্য আইনে নিষিদ্ধ মাছ আহরণের বিষয়ে নিষেধাজ্ঞা রয়েছে। সরকার ঘোষিত মৎস্য অভয়াশ্রম বা ক্ষেত্র তৈরি করার মাধ্যমে জনগণের মধ্যে মৎস্য সংরক্ষণের সচেতনতা সৃষ্টি হয় এবং তারা এই বিষয়ে সচেষ্ট থাকে। মৎস্য আইনের বিধিসমূহ মেনে চলে। সুতরাং উপরের আলোচনা থেকে বলা যায়, বাংলাদেশের প্রেক্ষাপটে মৎস্য সংরক্ষণ আইনের লক্ষ্য ও উদ্দেশ্য বাস্তবায়িত করার ক্ষেত্রে মৎস্য অভয়াশ্রম একটি গুরুত্বপূর্ণ বিষয়।"
        }
      ]
    },
    {
      "number": "6",
      "uddipok": "বেকার যুবক অনিমেষ উপজেলা কৃষি কর্মকর্তার পরামর্শ নিয়ে ৮ শতক জমিতে নার্সারি তৈরি করেন। তিনি ১৮ × ১২ সে. মি. আকারের পলিব্যাগে চারা উৎপাদন করেন। এ বছর চারার দাম ভালো পাওয়ায় অনিমেষ লাভবান হন।",
      "tag": "BB 24",
      "sub_questions": [
        {
          "label": "ক",
          "question": "এয়ার ড্রাইং কী?",
          "explanation": "গাছ কেটে চিরাই করার পর বাতাসে কাঠ শুকানোকে এয়ার ড্রাইং বলে।"
        },
        {
          "label": "খ",
          "question": "সুন্দরবনকে লোনা পানির বন বলা হয় কেন?",
          "explanation": "সুন্দরবন হলো বঙ্গোপসাগরের উপকূলে গড়ে ওঠা একটি বনভূমি। বঙ্গোপসাগরের লোনা পানিতে এ বন প্রত্যহ প্লাবিত হয় বলে একে লোনা পানির বন বলা হয়। লোনা পানির জলাবদ্ধ মাটি থেকে শ্বসন ক্রিয়া সম্পন্ন করতে এ বনের অধিকাংশ উদ্ভিদের শ্বাসমূল থাকে।"
        },
        {
          "label": "গ",
          "question": "অনিমেষের নার্সারিতে উৎপাদিত চারার সংখ্যা নির্ণয় করো।",
          "explanation": "অনিমেষ তার ৮ শতক জমিতে নার্সারি করেন। তিনি চারা উৎপাদনের লক্ষ্যে (১৮×১২) সেমি ২ ^২ ২ আকারের পলিব্যাগে চারা রোপন করেন। আমরা জানি, ১ শতক = ৪০.৪৬ বর্গ মিটার ≅ 80  বর্গ মিটার  ∴  ৮ শতক  = ( ৪০ × ৮ )  বর্গ মিটার  =  ৩২০ বর্গ মিটার  \\begin{aligned} & \\cong 80 \\text { বর্গ মিটার } \\\\ \\therefore \\text { ৮ শতক } & =(৪০ \\times ৮) \\text { বর্গ মিটার } \\\\ & =\\text { ৩২০ বর্গ মিটার } \\end{aligned} ∴   ৮   শতক   ​ ≅ 80   বর্গ   মিটার   = ( ৪০ × ৮ )   বর্গ   মিটার   =   ৩২০   বর্গ   মিটার   ​ সুতরাং (১৮×১২) সেমি ২ ^২ ২ আকারের পলিব্যাগে ১ বর্গমিটারে চারার সংখ্যা ৪৫টি  (১৮×১২) \" \" \" ৩২০\" \"8৫×৩২০)টি  = ১৪৪০০ টি \\begin{array}{l} \\text { (১৮×১২) \" \" \" ৩২০\" \"8৫×৩২০)টি } \\\\ =১৪৪০০ \\ { টি } \\end{array}  ( ১৮ × ১২ ) \" \" \"  ৩২০ \" \"8 ৫ × ৩২০ ) টি   = ১৪৪০০   টি ​ সুতরাং, অনিমেষের নার্সারিতে উৎপাদিত চারার সংখ্যা ১৪৪০০টি।"
        },
        {
          "label": "ঘ",
          "question": "বাংলাদেশের প্রেক্ষাপটে বেকার সমস্যা সমাধানে অনিমেষের নার্সারি করার পরিকল্পনা কতটুকু যুক্তিযুক্ত? তা মূল্যায়ন করো।",
          "explanation": "নিম্নের অনুরূপ। উদ্দীপকের কলিমউদ্দিন শেখ বাণিজ্যিক উদ্দেশ্যে নার্সারি করার সিদ্ধান্ত বাংলাদেশের আর্থ-সামাজিক প্রেক্ষাপটে গুরুত্বপূর্ণ প্রভাব ফেলে। নার্সারি হলো এমন একটি স্থান যেখানে চারা স্থানান্তর ও রোপণের পূর্ব পর্যন্ত পরিচর্যা ও রক্ষণাবেক্ষণ করা হয়। এমন অনেক বীজ রয়েছে যেগুলো গাছ থেকে ঝরে পড়ার ২৪ ঘণ্টার মধ্যে রোপণ করতে হয়। তা না হলে অঙ্কুরোদগমের হার কমতে থাকে। এসব প্রজাতির জন্য নার্সারি একান্ত অপরিহার্য। নার্সারিতে বনজ, ফলজ ও ঔষধি উদ্ভিদের চারা উৎপাদন করে জনসাধারণের নিকট বিক্রয় করা হয়। এর ফলে বনায়নের প্রসার ঘটে। নার্সারিতে কাজ করে অনেকে জীবিকা নির্বাহ করে। নার্সারি ব্যবসা করে অনেক লোকের অর্থনৈতিক সমৃদ্ধি আসে। - নার্সারিতে উৎপাদিত চারা দিয়ে সরকারি ও বেসরকারি বনায়ন করা হয়। উপকূলীয় সবুজ বেষ্টনী তৈরিতে নার্সারিতে উৎপন্ন চারা রোপণ করা হয়। আবার পলিব্যাগে চারা তৈরি যেমন সহজ তেমন সহজেই পরিচর্যা করা যায়। একস্থান থেকে অন্য স্থানে পরিবহন করা সহজ। ফলে প্রাকৃতিক দুর্যোগের হাত থেকে রক্ষা পাওয়া যায়। অতএব বলা যায় যে, কলিমউদ্দিন শেখের কর্মকান্ড আমাদের আর্থ- সামাজিক জীবনে গুরুত্বপূর্ণ প্রভাব বিস্তার করে।"
        }
      ]
    },
    {
      "number": "7",
      "uddipok": "মনিরা টেলিভিশনে একজন সফল খামারির গল্প শুনে উদ্বুদ্ধ হয়ে পাশের একজন খামারির কাছ থেকে ধারণা নিয়ে উন্নত জাতের কিছু মুরগি কিনে পারিবারিক খামার স্থাপন করেন। কিছু দিনের মধ্যেই মনিরা একজন সফল পোল্ট্রি খামারিতে পরিণত হন। মনিরার সফলতা দেখে এলাকার অনেকেই পোল্ট্রি খামার স্থাপনে উদ্বুদ্ধ হন।",
      "tag": "BB 24",
      "sub_questions": [
        {
          "label": "ক",
          "question": "হররা কী?",
          "explanation": "পুকুরে অতিরিক্ত কাদা হলে একটি দড়ির মধ্যে ইটের টুকরা বেধে তা পানিতে টেনে তলার গ্যাস দূর করার উপকরণটিকে বলে হররা।"
        },
        {
          "label": "খ",
          "question": "দুধ পাস্তুরিকরণ করতে হয় কেন?",
          "explanation": "অতি উচ্চ তাপমাত্রা ও নিম্ন তাপমাত্রা ব্যবহার করে দুধের রোগ সৃষ্টিকারী জীবাণু নিয়ন্ত্রণ করার উপায় হলো পাস্তুরিকরণ। পাস্তুরিকরণের মাধ্যমে ল্যাকটিক এসিড প্রস্তুতকারী জীবাণুর সংখ্যা 'কমিয়ে দুধের সংরক্ষণকাল দীর্ঘায়িত করা যায়, ক্ষতিকর জীবাণু ও এনজাইম বিনষ্ট হয় এবং সর্বোপরি দুধের গুণগত মান সংরক্ষণ করা যায়। তাই দুধ পাস্তুরিকরণ করতে হয়।"
        },
        {
          "label": "গ",
          "question": "মনিরা কীভাবে সফল পোল্ট্রি খামারিতে পরিণত হলো? ব্যাখ্যা করো।",
          "explanation": "উদ্দীপকের মনিরা পোল্ট্রি খামারের উপর ধারণা গ্রহণ করে পারিবারিক পোল্ট্রি খামার স্থাপন করে অল্প সময়ের মধ্যেই সফলতা লাভ করেন। পারিবারিক পোল্ট্রি খামার হলো স্বল্প পুঁজি বিনিয়োগের মাধ্যমে স্বাবলম্বী হওয়ার সহায়ক একটি মাধ্যম। সঠিক প্রশিক্ষণের মাধ্যমে সঠিক উপায় অবলম্বন করে অল্প স্থানে পারিবারিক পোল্ট্রি খামার স্থাপন করে অধিক মুনাফা লাভ করা সম্ভব। প্রশিক্ষণের মাধ্যমে পোল্ট্রির জাত, বাসস্থান, টিকাদান কর্মসূচি, খাদ্য ব্যবস্থাপনা ইত্যাদি সম্পর্কে মনিরা জ্ঞান লাভ করেছিলেন। লাভজনকভাবে পোল্ট্রি খামার চালানোর জন্য প্রয়োজন সঠিক স্থানে খামার স্থাপন, খামারে সঠিক পরিবেশ বজায় রাখা এবং মুরগির স্বাস্থ্যের দিকে লক্ষ রাখা। এসব বিষয়গুলো মনিরা পাশের একজন খামারির কাছ থেকে শিখেছিলেন এবং তার পারিবারিক খামারে সঠিকভাবে প্রয়োগ করেছিলেন। মূলত পোল্ট্রি পালনের সব ধরনের জ্ঞান থাকার জন্যই মনিরা সফলতা লাভ করেন।"
        },
        {
          "label": "ঘ",
          "question": "বাংলাদেশের প্রেক্ষিতে মনিরার উদ্যোগটির সপক্ষে তোমার যুক্তি উপস্থাপন করো।",
          "explanation": "মনিরা টেলিভিশনে একজন সফল খামারির গল্প শুনে উদ্বুদ্ধ হয়ে পোল্ট্রি খামার স্থাপন করেন। আকার অনুযায়ী খামার দু'ধরনের হয়- বাণিজ্যিক ও পারিবারিক। বাণিজ্যিক খামারের জন্য বেশি মূলধন ও লোকবল প্রয়োজন হয়। আর পারিবারিক খামারে মূলধন ও লোকবল কম লাগে। কৃষি শিক্ষা বাংলাদেশের অধিকাংশ কৃষক পরিবার পারিবারিক কৃষি খামারের মাধ্যমেই শস্য, শাকসবজি, গবাদিপশু, পাখি ও মৎস্য উৎপাদন করে থাকে। মনিরা টেলিভিশনে একজন সফল খামারির গল্প শুনে উদ্বুদ্ধ হয়ে পাশের একজন খামারির কাছ থেকে ধারণা নিয়ে উন্নত জাতের কিছু মুরগি দিয়ে পারিবারিক খামার স্থাপন করে। এ ধরনের খামারের মাধ্যমে মাংস ও ডিম সহজেই পাওয়া যায়। এ থেকে একদিকে যেমন পুষ্টি চাহিদা পূরণ করা সম্ভব তেমনি অন্যদিকে মাংস ও ডিম বিক্রি করে অধিক মুনাফা লাভ করা যায়। পারিবারিক খামারে মূলধন কম লাগে এবং নিবিড় পরিচর্যার মাধ্যমে ভালো মুনাফা অর্জন করা সম্ভব। এর ফলে বেকার যুবকেরা স্বাবলম্বী হয় এবং কৃষিক্ষেত্রে গুরুত্বপূর্ণ অবদান রাখে। সুতরাং, বর্তমান বাংলাদেশের প্রেক্ষিতে মনিরার উদ্যোগটি যথাযথ বলে আমি মনে করি।"
        }
      ]
    },
    {
      "number": "8",
      "uddipok": "নিচের ছকটি লক্ষ করো এবং প্রশ্নগুলোর উত্তর দাও:",
      "tag": "BB 24",
      "sub_questions": [
        {
          "label": "ক",
          "question": "পারিবারিক খামার কাকে বলে?",
          "explanation": "পরিবারের সদস্যদের পুষ্টি ও আর্থিক চাহিদা মেটানোর জন্য স্বল্প বিনিয়োগ ও শ্রমের মাধ্যমে বাড়ির আঙ্গিনায় শস্য, শাকসবজি, গবাদিপশু, হাঁসমুরগি ও মৎস্য উৎপাদন করা হলে, তাকে পারিবারিক খামার বলে।"
        },
        {
          "label": "খ",
          "question": "আধুনিক কৃষি ব্যয়বহুল হয়ে পড়েছে কেন?",
          "explanation": "বর্তমানে কৃষি আধুনিক হওয়ার কারণে ব্যয়বহুল হয়ে পড়েছে। আধুনিক কৃষিতে বৈজ্ঞানিক পদ্ধতি ও প্রযুক্তি অবলম্বন করা হচ্ছে। এতে বিভিন্ন যন্ত্রপাতি, উন্নতমানের বীজ, সার, কীটনাশক ও শ্রমের ব্যবহার বেশি হচ্ছে। এতে কৃষি খাতে বেশি অর্থ ব্যয় করতে হচ্ছে। যার ফলে বর্তমানে কৃষি ব্যয়বহুল হয়ে পড়েছে।"
        },
        {
          "label": "গ",
          "question": "A চিহ্নিত সমবায়টির কার্যক্রম বর্ণনা করো।",
          "explanation": "উদ্দীপকের 'A' চিহ্নিত সমবায়টি হলো কৃষিপণ্য বাজারজাতকরণ সমবায়। নিচে সমবায়টির কার্যক্রম ব্যাখ্যা করা হলো- কৃষিপণ্য বাজারজাতকরণ সমবায়ের মূল কার্যক্রম হচ্ছে পণ্যমূল্য নির্ধারণ, ভর্তুকি গ্রহণ, কৃষিপণ্য বিক্রয় এবং হিসাব রক্ষা। কৃষিপণ্য বাজারজাত করার সময় সমবায় থেকে পণ্যের মূল্য নির্ধারণ করা হয়। পণ্য বাজারজাতকরণের জন্য সরকারি বা বেসরকারি সেবা সংস্থাগুলো থেকে সমবায় প্রয়োজনীয় ভর্তুকি গ্রহণ করে। সমবায় কৃষিপণ্য বিক্রয় করে এবং বিক্রির হিসাব রাখে। সমবায় কৃষিপণ্য বিক্রয়ের হিসাব রেখে মুনাফা বিনিয়োগের পরিমাণ অনুযায়ী বণ্টন করে থাকে। উল্লিখিত উপায়ে কৃষিপণ্য বাজারজাতকরণ সমবায়ের কার্যক্রম সম্পন্ন হয়।"
        },
        {
          "label": "ঘ",
          "question": "কৃষি ও কৃষকের উন্নয়নে উল্লিখিত সমবায়গুলোর প্রয়োজনীয়তা উল্লেখ পূর্বক তার সপক্ষে তোমার মতামত উপস্থাপন করো।",
          "explanation": "উদ্দীপকে বিভিন্ন প্রকার কৃষি সমবায়ের উল্লেখ করা হয়েছে। আধুনিক কৃষিতে বিজ্ঞান ও প্রযুক্তি যুক্ত হওয়ায় কৃষি বেশ ব্যয়বহুল হয়ে পড়েছে। অনেক ক্ষেত্রে বাম্পার ফলন হলেও দাম পড়ে যাওয়ায় কৃষকের উৎপাদন খরচও উঠে আসে না। এক্ষেত্রে কৃষি সমবায় কৃষিকাজ সুচারুভাবে সম্পন্ন করতে ও তা থেকে সর্বোচ্চ মুনাফা অর্জন করতে সাহায্য করে। কৃষি সমবায় আধুনিক কৃষি প্রযুক্তির জন্য প্রয়োজনীয় সকল উপকরণ সংগ্রহ ও ব্যবহারে কৃষকদের সক্ষম করে তোলে। এজন্য কৃষকগণ উদ্দেশ্য অনুযায়ী উল্লিখিত নানা ধরনের সমবায় গড়ে তুলতে পারেন। যেমন- i. মূলধন সমবায়: এই সমবায়ের মাধ্যমে প্রয়োজনীয় মূলধন সংগ্রহ করা হয়। ii. কৃষি উপকরণ সমবায়: এর মাধ্যমে বীজ, সার, ঔষধ, যন্ত্রপাতি ইত্যাদি সংগ্রহ ও ব্যবহার এবং পরিবহন ও গুদামজাত করা হয়। iii. কৃষি উৎপাদন সমবায়: এর মাধ্যমে কৃষি উৎপাদন কার্যক্রম - পরিচালনা করা হয়। iv. কৃষি পণ্য বাজারজাতকরণ সমবায়: এর মাধ্যমে পণ্যমূল্য নির্ধারণ, ভর্তুকি গ্রহণ, কৃষিপণ্য বিক্রয় এবং এতদসংক্রান্ত হিসাব রক্ষা করা হয়। সমবায় ব্যবস্থায় প্রত্যেক সমবায়ী কৃষক তার জমি ও পুঁজির আনুপাতিক হারে মুনাফার শরিকানা লাভ করে। সুতরাং বাংলাদেশের কৃষি তথা, কৃষি ও কৃষকের উন্নয়নে কৃষি সমবায়গুলোর গুরুত্ব অপরিসীম।"
        }
      ]
    }
  ]
}