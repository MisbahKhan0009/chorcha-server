{
  "title": "ঢাকা রেসিডেনসিয়াল মডেল কলেজ ২০২৪",
  "subtitle": "কৃষিশিক্ষা (8)",
  "questions": [
    {
      "number": "1",
      "uddipok": "হামিদুল একজন সফল আলু চাষি। প্রতি বছর তিনি বীজ আলু কিনে এনে জমিতে রোপণ করেন। এ বছর তিনি বীজ আলু উৎপাদনের জন্য একজন কৃষি কর্মকর্তার পরামর্শ গ্রহণ করেন। কৃষি কর্মকর্তা তাকে আলু বীজ উৎপাদনের যাবতীয় বিষয়ে পরামর্শ দেয়ার পাশাপাশি 'সুষম সার প্রয়োগ' এবং 'হাম পুলিং' প্রযুক্তির উপর গুরুত্ব আরোপ করেন। এরপর তিনি কৃষি কর্মকর্তার পরামর্শ অনুসারে ৫০ শতক জমিতে আলুর বীজ রোপণ করে ভালো ফলন পান।",
      "tag": "DRMC 24",
      "sub_questions": [
        {
          "label": "ক",
          "question": "প্রকৃত বীজ কাকে বলে?",
          "explanation": "উদ্ভিদতত্ত্ব অনুসারে উদ্ভিদের নিষিক্ত ও পরিপক্ক ডিম্বককে প্রকৃত বীজ বলে।"
        },
        {
          "label": "খ",
          "question": "বীজ জমি পৃথকীকরণ বলতে কী বোঝায়? ব্যাখ্যা করো।",
          "explanation": "বীজ জমি পৃথকীকরণের উদ্দেশ্য বীজের জন্য উৎপাদিত শস্যের সাথে অন্য বীজের সংমিশ্রণ রোধ করা। বীজ ফসলের পাশেই একই ফসলের জমি থাকলে বীজ ফসলের বীজের সাথে যেকোনো মাধ্যমে সংমিশ্রণ হবার সম্ভাবনা থাকে। এমনকি পরাগায়নের মাধ্যমে জাতের বিশুদ্ধতা নষ্ট হতে পারে। এ কারণে বীজ জমি পৃথক রাখতে হয়।"
        },
        {
          "label": "গ",
          "question": "হামিদুল তার জমিতে কি পরিমাণ গোবর সার ও ইউরিয়া প্রয়োগ করবেন তা হিসাব করো।",
          "explanation": "উদ্দীপকে হামিদুল তার ৫০ শতক জমিতে আলুর বীজ রোপণ করেন। আমরা জানি, আলু চাষে প্রতি শতকে গোবর সার ৪০ কেজি ও ইউরিয়া ১৪০০ গ্রাম প্রয়োগ করতে হয়। ∴ \\therefore ∴ ৫০ শতকে গোবর প্রয়োগ করতে হবে = (৪০ × ৫০) কেজি = ২০০০ কেজি এবং ইউরিয়া প্রয়োগ করতে হবে = (১৪০০ × ৫০) গ্রাম = ৭০০০০ গ্রাম বা ৭০ কেজি অতএব, হামিদুর তার জমিতে গোবর সার ২০০০ কেজি ও ইউরিয়া সার ৭০ কেজি প্রয়োগ করবেন।"
        },
        {
          "label": "ঘ",
          "question": "কৃষি কর্মকর্তা যে দুটি প্রযুক্তির উপর গুরুত্ব আরোপ করেন তা ব্যাখ্যা করো।",
          "explanation": "উদ্দীপকে কৃষি কর্মকর্তা আলু বীজ উৎপাদনে সুষম সার প্রয়োগ ও হামপুলিং এই দুটি প্রযুক্তির উপর গুরুত্ব আরোপ করেন। নিচে তা ব্যাখ্যা করা হলো- ক) হাম পুলিং: মাটির উপরের গাছের সম্পূর্ণ অংশকে উপড়ে ফেলাকে হাম পুলিং বলে। আলু সংগ্রহের ৭-১০ দিন পূর্বে হাম পুলিং করতে হবে। এতে সম্পূর্ণ শিকড়সহ গাছ উপরে আসবে কিন্তু আলু মাটির নিচে থেকে যাবে। হাম পুলিং এর ফলে আলুর ত্বক শক্ত হয়, রোগাক্রান্ত গাছ থেকে রোগ বিস্তার কম হয় ও আলুর সংরক্ষণগুণ বৃদ্ধি পায়। বীজ আলুতে অবশ্যই হাম পুলিং করতে হবে, তবে খাবার আলুর বেলায় হাম পুলিং জরুরি নয়। খ) সার প্রয়োগ: দুটি কারণে আলুতে সুষম সার প্রয়োগ অত্যাবশ্যক। কারণ প্রথমত সুষম সার প্রয়োগ করলে আলুর উৎপাদন বৃদ্ধি পায় এবং উৎপাদিত বীজ আলুর গুণগত মান ভালো হয়। দ্বিতীয়ত গাছে কোনো খাদ্যোৎপাদনের অভাবজনিত লক্ষণ সৃষ্টি হলে ভাইরাস রোগের উপস্থিতি নির্ণয় করা কঠিন হয়ে দাঁড়ায়। আলু চাষের জন্য শেষ চাষের সময় অর্ধেক ইউরিয়া এবং সবটুকু গোবর, টিএসপি, এমওিপি, জিপসাম, ম্যাগনেসিয়াম সালফেট, জিঙ্ক সালফেট, বরিক পাউডার জমিতে মিশিয়ে দিতে হয়। বাকি ইউরিয়া রোপণের ৩০-৩৫ দিন পর গাছের গোড়ায় মাটি তুলে দেওয়ার সময় প্রয়োগ করে সেচ দিতে হবে।"
        }
      ]
    },
    {
      "number": "2",
      "uddipok": "নিচের চিত্রটি লক্ষ করো এবং প্রশ্নগুলোর উত্তর দাও:",
      "tag": "DRMC 24",
      "sub_questions": [
        {
          "label": "ক",
          "question": "বাংলাদেশে সামুদ্রিক জলাশয়ের পরিমাণ কত?",
          "explanation": "বাংলাদেশে সামুদ্রিক জলাশয়ের পরিমাণ ১,১৮,৮১৩ বর্গ কি.মি.।"
        },
        {
          "label": "খ",
          "question": "মাছের চরম বিপন্ন প্রজাতী বলতে কী বোঝায়?",
          "explanation": "যেসব প্রজাতি প্রাকৃতিক জলাশয় থেকে অচিরেই বিলুপ্ত হওয়ার ঝুঁকি মোকাবেলা করছে তাদের চরম বিপন্ন প্রজাতি বলে। যেমন- বাংলাদেশে ১২ প্রজাতির মাছকে চরম বিপন্ন প্রজাতি হিসেবে চিহ্নিত করা হয়েছে, যার মধ্যে সরপুঁটি, মহাশোল, বাঘাআইড় ইত্যাদি উল্লেখযোগ্য।"
        },
        {
          "label": "গ",
          "question": "কোন অবস্থার পরিপ্রেক্ষিতে চিত্রের স্থাপনাটি প্রতিষ্ঠার প্রয়োজন বর্ণনা করো।",
          "explanation": "উদ্দীপকে চিত্রের স্থাপনাটি হচ্ছে মৎস্য অভয়াশ্রম। মুক্ত জলাশয়ে ক্রমান্বয়ে মাছের উৎপাদন ও জীব বৈচিত্র্য হ্রাসের পরিপ্রেক্ষিতে মৎস্য অভয়াশ্রম প্রতিষ্ঠার প্রয়োজন হয়েছে। আমাদের দেশে দিন দিন জনসংখ্যা বাড়ছে এবং সেই সাথে বাড়ছে মাছের চাহিদাও। ফলে দেশের বিভিন্ন জলাশয় থেকে জেলেরা ছোট-বড় সব মাছই ধরে ফেলছে। এ থেকে পোনা ও প্রজননক্ষম মাছও রেহাই পাচ্ছে না। ফলে প্রাকৃতিক জলাশয় থেকে ক্রমান্বয়ে মাছ উৎপাদন কমে যাচ্ছে। এমনকি হারিয়ে যাচ্ছে বিভিন্ন প্রজাতি। মুক্ত জলাশয়ে মাছের উৎপাদন বৃদ্ধি ও জীব বৈচিত্র্য সংরক্ষণের জন্য মাছের নিরাপদ আবাসস্থল বা মৎস্য অভয়াশ্রম প্রতিষ্ঠা জরুরি। মৎস্য অভয়াশ্রম হচ্ছে কোনো জলাশয় বা এর নির্দিষ্ট অংশ যেমন- কোনো হাওর, বিল বা নদীর কোনো অংশ যেখানে বছরের নির্দিষ্ট সময়ে বা সারাবছর বা দীর্ঘমেয়াদের জন্য অথবা স্থায়ীভাবে মাছ ধরা নিষিদ্ধ করা হয়। ফলে সেখানে মাছ নিরাপদ আশ্রয় পায়, মুক্তভাবে বিচরণ করতে ও অবাধ প্রজনন ঘটাতে পারে। এর মাধ্যমে মাছের বিলুপ্ত প্রায় বা বিপন্ন প্রজাতি সংরক্ষণ করা যায়। যার ফলে মাছের উৎপাদন বৃদ্ধি ও জীববৈচিত্র্য সংরক্ষণ হয়। জীববৈচিত্র্য বলা যায়, উপরিউক্ত অবস্থার পরিপ্রেক্ষিতেই মৎস্য অভয়াশ্রম প্রতিষ্ঠা করা জরুরি।"
        },
        {
          "label": "ঘ",
          "question": "বাংলাদেশের মৎস সম্পদ বৃদ্ধিতে চিত্র-১ এ প্রদর্শিত ব্যবস্থটির গুরুত্ব বিশ্লেষণ করো।",
          "explanation": "নিম্মের অনুরূপ। চিত্রে উল্লিখিত বিষয়টি হলো মৎস্য অভয়াশ্রম। মৎস্য অভয়াশ্রম হলো কোনো জলাশয় বা এর একটি নির্দিষ্ট অংশ যেমন- হাওর, বিল বা নদীর কোনো অংশ যেখানে বছরের নির্দিষ্ট কোনো সময়ে বা সারাবছর মাছ ধরা নিষেধ করা হয়। এর ফলে মাছের নিরাপদ আবাসস্থল নিশ্চিত হয়। মাছের অবাধ প্রজনন ও বিচরণক্ষেত্রের সংরক্ষণ ও সম্প্রসারণ হয়। নিরাপদ আশ্রয় তৈরি হওয়ায় বিলুপ্ত প্রায় বা মাছের বিপন্ন প্রজাতির সংরক্ষণ হয়। মাছের বৃদ্ধির জন্য পর্যাপ্ত পরিমাণ প্রাকৃতিক খাদ্য নিশ্চিত করা যায়। প্রজননক্ষম মাছকে রক্ষার মাধ্যমে এদের বংশবিস্তার ও মজুদ বৃদ্ধি করা যায়। এতে মাছের জীববৈচিত্র্য সংরক্ষণ হয় এবং আমাদের খাদ্য নিরাপত্তা নিশ্চিত হয়। উপরের আলোচনা হতে বলা যায়, মাছের উৎপাদন বৃদ্ধি, মৎস্য প্রজাতির সংরক্ষণ এবং দেশের মানুষের আমিষের চাহিদা পূরণে মৎস্য অভয়াশ্রম অত্যন্ত গুরুত্বপূর্ণ।"
        }
      ]
    },
    {
      "number": "3",
      "uddipok": "গহর আলী বিল অঞ্চলে উঁচু ভিটে বাড়িতে বসবাস করেন। যুব উন্নয়ন অধিদপ্তর থেকে সবজি চাষের উপর প্রশিক্ষণ নিয়ে বাড়ির আঙ্গিনায় ২০ শতক জমিতে পালংশাক চাষ করে সফলতা লাভ করলেন। এ সফলতার পর তিনি বিলে অবস্থিত তার জমিগুলোর উঁচু আলেও পালংশাকসহ অন্যান্য শাক-সবজি চাষে উদ্যোগ গ্রহণ করলেন।",
      "tag": "DRMC 24",
      "sub_questions": [
        {
          "label": "ক",
          "question": "পালংশাকের একটি জাতের নাম লেখো।",
          "explanation": "পালংশাকের একটি জাতের নাম হলো সবুজ বাংলা।"
        },
        {
          "label": "খ",
          "question": "পালংশাক চাষে শূন্যস্থান পূরণ বলতে কী বোঝায়?",
          "explanation": "কোনো স্থানের চারা মরে গেলে অথবা বীজ না গজালে সেখানে পুনরায় চারা রোপণ করাকে শূন্যস্থান পূরণ বলে। পালংশাক চাষে চারা মরে গেলে বা বীজ না গজালে ৭-১০ দিনের মধ্যে পুনরায় সেখানে চারা রোপণ করতে হয়।"
        },
        {
          "label": "গ",
          "question": "গহর আলী জমিতে কী পরিমাণ জৈব সার প্রয়োগ করেছিলেন নির্ণয় করো।",
          "explanation": "গহর আলী তার বাড়ির আঙ্গিনায় ২০ শতক জমিতে পালংশাক চাষ করে সফলতা লাভ করেন। জৈব সারকে মাটির প্রাণ বলা হয়। সাধারণত পচা গোবর, হাঁস মুরগির বিষ্ঠা, কম্পোস্ট, কচুরিপানা, খড়কুটা, আবর্জনা পচা ইত্যাদি জৈব সার হিসেবে জমিতে প্রয়োগ করতে হয়। ইউরিয়া ছাড়া সকল সার জমি প্রস্তুতির শেষে দিতে হয়। শুধুমাত্র জৈব সার জমি তৈরির প্রথমে প্রয়োগ করতে হয়। গহর আলী ২০ শতক জমিতে পালংশাক চাষ করেছিলেন। পালংশাকে শতক প্রতি ৪০ কেজি জৈব সার প্রয়োগ করতে হয়। সে অনুযায়ী আয়শা বেগমের জমিতে (৪০ × ২০) = ৮০০ কেজি জৈব সার প্রয়োজন। অর্থাৎ, গহর আলী তার জমিতে ৮০০ কেজি জৈব সার প্রয়োগ করেছিলেন।"
        },
        {
          "label": "ঘ",
          "question": "গহর আলীর উদ্যোগটি মূল্যায়ন করো।",
          "explanation": "নিম্মের অনুরূপ। আরমান সাহেব তার বিলে অবস্থিত জমিগুলোর উঁচু আইলে পালংশাক ও পুঁইশাক চাষের পরিকল্পনা গ্রহণ করলেন। তার এই পরিকল্পনা কৃষি কার্যক্রমকে ব্যাপকভাবে প্রভাবিত করবে। কৃষি প্রধান এ বাংলাদেশে জনসংখ্যার আধিক্যে ফসলি জমির পরিমাণ দিন দিন কমে যাচ্ছে। কৃষি জমিগুলো খণ্ড-খণ্ড হওয়ার কারণে জমিতে আইল তৈরি হয়। আইলগুলো ফসলহীন থাকার কারণে কৃষি জমির একটা সিংহভাগ অব্যবহৃত থাকছে। আরমান সাহেবের বাড়ি বিল অঞ্চলে। এ সব অঞ্চলে সাধারণত শাকসবজি করার মতো উঁচু জমির যথেষ্ট অভাব। এ ক্ষেত্রে জমির উঁচু আইল সহায়ক ভূমিকা পালন করে। রবি মৌসুমে আরমান সাহেব উঁচু আইলে আগাম পালংশাকের বীজ এবং খরিপ মৌসুমে পুঁইশাকের বীজ বপন করলে তা একদিকে যেমন আরমান সাহেবের পরিবারের পুষ্টির চাহিদা পূরণ করবে অন্যদিকে দেশের শাকসবজির চাহিদা পূরণে গুরুত্বপূর্ণ ভূমিকা রাখবে। উপরন্তু আর্থিকভাবেও লাভবান হবেন আরমান সাহেব। পরিশেষে বলা যায়, আরমান সাহেবের পরিকল্পনা কৃষি উৎপাদন অনেকাংশে বাড়িয়ে দেবে।"
        }
      ]
    },
    {
      "number": "4",
      "uddipok": "নিচের চিত্রটি লক্ষ করো এবং প্রশ্নগুলোর উত্তর দাও:",
      "tag": "DRMC 24",
      "sub_questions": [
        {
          "label": "ক",
          "question": "বাংলাদেশের কোন অঞ্চলে বনভূমির পরিমাণ খুবই কম?",
          "explanation": "বাংলাদেশের উত্তর ও উত্তর-পশ্চিমাঞ্চলে বনভূমির পরিমাণ খুবই কম।"
        },
        {
          "label": "খ",
          "question": "কৃষি বনায়নের দুটি প্রয়োজনীয়তা ব্যাখ্যা করো।",
          "explanation": "মাঠ ফসলের মাঝে মাঝে কিছু নির্দিষ্ট প্রজাতির গাছ লাগিয়ে যে বনায়ন করা হয়, তাকে কৃষিবন বলে। কৃষি বনায়নের দুটি প্রয়োজনীয়তা নিচে দেওয়া হলো- i. কৃষি উৎপাদন বৃদ্ধি করা। ii. ফসলি জমির বহুবিধ ব্যবহার করে উৎপাদন ঝুঁকি কমিয়ে আনা।"
        },
        {
          "label": "গ",
          "question": "চিত্রে উল্লিখিত বনের বর্ণনা দাও।",
          "explanation": "উদ্দীপকের চিত্রে বাংলাদেশের দক্ষিণ-পশ্চিম কোণে অবস্থিত ম্যানগ্রোভ বন দেখানো হয়েছে। এ বন বাংলাদেশের ঐতিহ্যবাহী সুন্দরবন নামে পরিচিত। এটি পৃথিবীর সর্ববৃহৎ ম্যানগ্রোভ বন। সুন্দরি বৃক্ষের নামানুসারে এ বনের নামকরণ করা হয়েছে সুন্দরবন। সুন্দরবনের মোট আয়তন ৭.৫০ লক্ষ হেক্টর। এ বন খুলনা, বাগেরহাট, সাতক্ষীরা জেলার দক্ষিণে বিস্তৃত। এখানে বৃক্ষ, গুল্মলতা ও পরজীবী উদ্ভিদের প্রজাতি ৩৩৪টি এবং বন্যপ্রাণী প্রজাতির সংখ্যা ২৬৯টি। এ বনের অধিকাংশ উদ্ভিদের উর্ধ্বমুখী বায়বীয় মূল রয়েছে। এ বনের বৃক্ষে জরায়ুজ অঙ্কুরোদগম ঘটে। এ বনের গুরুত্বপূর্ণ বৃক্ষ হলো- গেওয়া, গরান, পশুর, কেওয়া, গোলপাতা ইত্যাদি। বিখ্যাত রয়েল বেঙ্গল টাইগার, চিতাবাঘ, হরিণ, বানর ইত্যাদি বিভিন্ন রকমের পাখি ও কীটপতঙ্গ এ বনে বাস করে। সুন্দরবনের ফাঁকে ফাঁকে খালে রয়েছে কুমির ও অন্যান্য জলজ প্রাণী। এছাড়া এ বনে রয়েছে গোলপাতা, মধু, মোম ও মাছ সহ বিপুল পরিমাণ বনজ সম্পদ। উপরের বৈশিষ্ট্যের প্রেক্ষিতে আন্তর্জাতিকভাবে এ বনকে ন্যাচারাল হেরিটেজ হিসেবে স্বীকৃতি দেওয়া হয়েছে।"
        },
        {
          "label": "ঘ",
          "question": "চিত্রের বন যে অঞ্চলে দেখা যায় সে অঞ্চলের মানুষের জীবন যাত্রায় এ বনের প্রভাব বর্ণনা করো।",
          "explanation": "উদ্দীপকের চিত্রে দেখানো বনটি হলো ম্যানগ্রোভ বনাঞ্চল যেটি দেশের দক্ষিণ-পঞ্চিম অঞ্চলে অবস্থিত। এই বন প্রতিনিয়ত সামুদ্রিক জোয়ারের লবণাক্ত পানিতে নিমজ্জিত হয়। এ বন বাংলাদেশের ঐতিহ্যবাহী সুন্দরবন নামে পরিচিত। সুন্দরবন পৃথিবীর সর্বাপেক্ষা বৃহৎ এবং সম্পদশালী বন। এ বনে রয়েছে নানা প্রজাতির বৃক্ষরাজি ও লতাগুল্ম। এ বন থেকে কাঠ সংগ্রহ করে এ অঞ্চলের মানুষ তাদের জ্বালানি কাঠের চাহিদা পূরণ করে। উপরন্তু এ কাঠ বিক্রি করে অনেকে জীবিকা নির্বাহ করে। এ বনের গেওয়া কাঠ খুলনা মিলের প্রধান কাঁচামাল। এ মিলের মাধ্যমে ঐ অঞ্চলের অনেক মানুষের কর্মসংস্থানের সুযোগ সৃষ্টি হয়েছে। এ বন উপকূলীয় অঞ্চলের জনজীবনকে প্রাকৃতিক দূর্যোগের হাত থেকে রক্ষা করে। হাজার হাজার প্রাণের বাসস্থান এই বন যেখানে পরস্পর পরস্পরের ওপর নির্ভরশীল। তাদের এই নির্ভরশীলতা পরিবেশের ভারসাম্য বজায় রাখছে। এ বন থেকে সংগৃহীত মধু এবং মোম গুণগতমানে সমৃদ্ধ। এগুলো সংগ্রহ করে অনেকে জীবিকা নির্বাহ করে। বাংলাদেশে প্রায়ই প্রাকৃতিক দূর্যোগ দেখা দেয়, বিশেষ করে দক্ষিণাঞ্চলের মানুষ ঝড়, জলোচ্ছ্বাস দ্বারা বেশি আক্রান্ত হয়। সুন্দরবন এ অঞ্চলের মানুষকে দুর্যোগের ক্ষতির হাত থেকে রক্ষা করে। অনেকে এ বনের ভেতরে ছড়িয়ে ছিটিয়ে থাকা খাল- বিল হতে মাছ শিকার করে অর্থ উপার্জন করে। অতএব, উপরিউক্ত আলোচনা থেকে বলা যায় যে, দেশের দক্ষিণ-পঞ্চিম অঞ্চলের মানুষের জীবন যাত্রায় ম্যানগ্রোভ বনের প্রভাব অপরিসীম।"
        }
      ]
    },
    {
      "number": "5",
      "uddipok": "একটি পুকুরে ১২০০টি কার্প জাতীয় মাছের পোনা ছাড়া হলো যার মোট ওজন ১২ কেজি। নিয়মিত খাদ্য প্রয়োগ করে ১ বছর পর আহরনের সময় মোট ১০০০ কেজি মাছ পাওয়া গেল। এ ১ বছরে মোট ১৫০০ কেজি খাদ্য প্রয়োগ করা হলো।",
      "tag": "DRMC 24",
      "sub_questions": [
        {
          "label": "ক",
          "question": "মাছ চাষের জন্য পুকুরের পানিতে প্রতি লিটারে কী পরিমাণ দ্রবীভূত অক্সিজেন থাকা প্রয়োজন?",
          "explanation": "মাছ চাষের জন্য পুকুরের পানিতে প্রতি লিটারে কমপক্ষে ৫ মিলিগ্রাম দ্রবীভূত অক্সিজেন থাকা প্রয়োজন।"
        },
        {
          "label": "খ",
          "question": "চুন পুকুরের পানির গুণাগুণ বৃদ্ধি করে- ব‍্যাখ্যা করো।",
          "explanation": "মাছ চাষের পুকুরে পানির গুণাগুণ বৃদ্ধিতে চুন প্রয়োগের প্রয়োজনীয়তা রয়েছে। চুন পানির ঘোলাত্ব দূর করে পানি পরিষ্কার করে। সার প্রয়োগের আগে চুন প্রয়োগের মাধ্যমে সারের কার্যকারিতা বাড়ানো যায়। এভাবে চুন পানির উর্বরতা বাড়িয়ে পানির গুণগতমান বৃদ্ধি করে।"
        },
        {
          "label": "গ",
          "question": "উপরোক্ত খাদ্যের FCR কত তা নির্ণয় করো।",
          "explanation": "উদ্দীপকে একটি পুকুরে কার্প জাতীয় মাছের ১২০০টি পোনা ছাড়া হয়েছিল। আমরা জানি, FCR =  মাছকে প্রদানকৃত খাদ্য   দৈহিক বৃদ্ধি  =\\frac{\\text { মাছকে প্রদানকৃত খাদ্য }}{\\text { দৈহিক বৃদ্ধি }} =   দৈহিক   বৃদ্ধি     মাছকে   প্রদানকৃত   খাদ্য   ​ আবার, দৈহিক বৃদ্ধি = আহরণকালীন মোট ওজন-মজুদকালীন মোট ওজন = (১০০০ – ১২) কেজি = ৯৮৮ কেজি সুতরাং, FCR =  ১৫০০  ৯৮৮  = ১ . ৫২ =\\frac{\\ ১৫০০}{\\text { ৯৮৮ }}=১ . ৫ ২ =   ৯৮৮     ১৫০০ ​ = ১ . ৫২ অতএব, পুকুরে প্রয়োগকৃত সম্পূরক খাদ্যের FCR হলো ১.৫২।"
        },
        {
          "label": "ঘ",
          "question": "যে সব কারণে উপরোক্ত খাদ্যের FCR এর মান নির্ণয়কৃত মানের চেয়ে কম হতে পারত তা বিশ্লেষণ করো।",
          "explanation": "উদ্দীপকে উপরিউক্ত খাদ্যের নির্ণয়কৃত FCR এর মান হলো ১.৫২। এ উপরিউক্ত খাদ্যের FCR এর মান নিম্নোক্ত কারণে কম হতে পারত- FCR (Food Conversion Ratio) হলো প্রয়োগকৃত খাদ্য ও খাদ্য গ্রহণের ফলে জীবের দৈহিক বৃদ্ধির অনুপাত। অর্থাৎ, ১ কেজি মাছ পেতে যত কেজি খাবার খাওয়াতে হয় তাই FCR। FCR এর মান যত কম হবে খাদ্যের গুণগত মান তত ভালো হবে। FCR এর মান কম হওয়ার অর্থ অল্প পরিমাণ খাদ্য প্রয়োগ করে অধিক উৎপাদন। উদ্দীপকে উপরিউক্ত খাদ্যের নির্ণয়কৃত FCR হলো ১.৫২। এই খাদ্যের FCR এর মান কম বা সঠিক রাখতে হলে নিম্নলিখিত বিষয়গুলো গুরুত্বের সাথে বিবেচনায় রাখতে হবে- কম দামের ও নিম্নমানের খাবার ব্যবহারের ফলে খাদ্যের FCR বৃদ্ধি পায়। আমাদের দেশে মাছের খাদ্যের প্রোটিন হিসেবে অনেক ক্ষেত্রে খুবই নিম্নমানের খাদ্যের অনুপযোগী মিটবোন ব্যবহার হয়ে থাকে যা ব্যবহারে মাছের হজম কম হয়। পাশাপাশি পানির ভৌত ও রাসায়নিক উপাদানের পরিবর্তন হতে থাকে। ফলশ্রুতিতে খাদ্যের অধিক মাত্রায় অপচয়ের ফলে মাছের উৎপাদন ব্যাহত হয় এবং খাদ্যের FCR এর মানের পরিবর্তন হয়। একটি ভালো মানের খাদ্য মাছের উৎপাদন খরচ কমায় এবং খাদ্যের FCR উন্নত করে। পানির ভৌত ও রাসায়নিক মানের তারতম্যের ফলে খাদ্যের মানের উপর ব্যাপক প্রভাব ফেলে। মাছ চাষে পানির তাপমাত্রা সরাসরি FCR এর মানের উপর নির্ভর করে। এজন্য পানির তাপমাত্রা, দ্রবীভূত অক্সিজেন, কার্বন ডাইঅক্সাইড, pH ইত্যাদি গুণাগুণ ঠিক রাখতে হবে। পুকুরের মাছের প্রকৃত সংখ্যা, খাদ্যের প্রকার জেনে পুকুরের গভীরতা ও আয়তন অনুযায়ী খাদ্য প্রয়োগ করতে হবে। অতএব বলা যায়, উপরিউক্ত বিষয়গুলো বিবেচনায় রেখে পুকুরে খাদ্য প্রয়োগ করলে FCR এর মান কম হতে পারত।"
        }
      ]
    },
    {
      "number": "6",
      "uddipok": "সফিক ও রফিক দুই বন্ধু কৃষিকাজ করে জীবিকা নির্বাহ করেন। সফিক সঠিক নিয়ম অনুসরণ করে উফশী ধানের চারা তৈরি করেন। বোরো ধান চাষের জন্য তিনি ১ শতকের একটি বীজতলা তৈরি করলেন। অপরদিকে রফিক স্থানীয় জাতের ধানের চারা তৈরি রোপণের কাজ শেষে করলেন।",
      "tag": "DRMC 24",
      "sub_questions": [
        {
          "label": "ক",
          "question": "আধুনিক ধান কাকে বলে?",
          "explanation": "উফশী ধানে বিশেষ গুণাগুণ যেমন- রোগবালাই সহনশীলতা, স্বল্প জীবন জীবনকাল, খরা ও লবণাক্ত সহিষ্ণুতা ইত্যাদি সংযোজিত হলে তাকে আধুনিক ধান বলে।"
        },
        {
          "label": "খ",
          "question": "দু'টি বীজতলার মাঝে নালা কাটার প্রয়োজনীয়তা ব্যাখ্যা করো।",
          "explanation": "দুটি বীজ তলার মাঝে ৫০ সেমি আকারের নালা কাটতে হয়। এতে চারার বেডগুলো উঁচু হয়। অতিরিক্ত পানি নিষ্কাশনের নালা কাটা অপরিহার্য। তাছাড়া সেচ, সার বা ঔষধ প্রয়োগের জন্য নালার প্রয়োজনীয়তা রয়েছে।"
        },
        {
          "label": "গ",
          "question": "সফিকের জমিতে তৈরিকৃত বীজতলার একটি নকশা বর্ণনা করো।",
          "explanation": "সফিকের এক শতাংশ জমিতে তৈরিকৃত ধানের বীজতলার নকশা নিম্নে দেওয়া হলো- এক শতক জমিতে দুই খণ্ডের বীজতলা তৈরি করা যাবে। প্রতিটি বীজতলার আকার ১০ মিটার × ৪ মিটার জায়গার মধ্যে নালা বাদ দিয়ে ৯.৫ মিটার × ১.৫ মিটার হবে। বীজতলার চারদিকে ২৪ সেমি জায়গা বাদ দিতে হবে এবং দুই খণ্ডের মাঝখানে ৫০ সেমি জায়গা নালার জন্য রাখতে হবে। উপরিউক্তভাবে এক শতক জমিতে ধানের শুকনো বীজতলা তৈরি করা।"
        },
        {
          "label": "ঘ",
          "question": "রফিকের তুলনায় সফিক যে সকল সুবিধা পেতে পারে তা ব্যাখ্যা করো।",
          "explanation": "উদ্দীপকে রফিক স্থানীয় জাতের ধানের চারা এবং সফিক উফশী জাতের ধানের চারা রোপণ করেন। রফিকের তুলনায় সফিক যে সকল সুবিধা পেতে পারে তা নিচে ব্যাখ্যা করা হলো- স্থানীয় জাতের ধান গাছ সাধারণত লম্বা হয়ে থাকে। ঝড় বৃষ্টির সময় ক্ষতিগ্রস্ত হওয়ার সম্ভাবনা বেশি থাকে। অন্যদিকে উফশী জাতের ধান গাছ মজবুত ও পাতা খাড়া হয়ে থাকে। গাছ খাটো ও হেলে পড়ে না। স্থানীয় জাতের ধানের উৎপাদন উফশী জাতের চেয়ে কম হয়ে থাকে। তবে উফশী জাতের ধানের সার গ্রহণ ক্ষমতা অধিক এবং খড়ের চেয়ে ধানের উৎপাদন বেশি। স্থানীয় জাতের ধানে পোকা ও রোগের আক্রমণ বেশি হয়ে থাকে। অন্যদিকে উফশী জাতের ধানে পোকা ও রোগের আক্রমণ কম হয়ে থাকে। স্থানীয় জাতে কুশি কম গজায় এবং শীষের ধান পেকে গেলে গাছও পেকে যায়। অন্যদিকে উফশী জাতে অধিক কুশি গজায় এবং শীষের ধান পেকে গেলেও গাছ সবুজ থাকে। স্থানীয় জাতে ফলন প্রাপ্তির সময় সাধারণত একটু বেশি। অন্যদিকে উফশী জাতের জীবনকাল স্বল্প এবং ফলন অতি দ্রুত পাওয়া যায়। উপরের আলোচনা থেকে বলা যায়, স্থানীয় জাতের তুলনায় উফশী জাতের ধানের চাষ লাভজনক এবং রফিকের তুলনায় সফিক উপরিউক্ত সুবিধাগুলো বেশি পাবে।"
        }
      ]
    },
    {
      "number": "7",
      "uddipok": "জনাব আব্দুল কাদের তার ৩০ শতক পুকুরে চিত্রের মাছ দুটি চাষ করেন।",
      "tag": "DRMC 24",
      "sub_questions": [
        {
          "label": "ক",
          "question": "আমাদের দেশে প্রাকৃতিক জলাশয়ে মাছ কমে যাওয়ার একটি কারণ লেখো।",
          "explanation": "আমাদের দেশে প্রাকৃতিক জলাশয়ে মাছ কমে যাওয়ার একটি কারণ হলো-প্রাকৃতিক জলজ পরিবেশের বিপর্যয়।"
        },
        {
          "label": "খ",
          "question": "শিং ও মাগুর মাচের পুষ্টিগুণ লেখো।",
          "explanation": "খাদ্য হিসেবে শিং ও মাগুর মাছের গুরুত্ব অপরিসীম। কারণ বড় অনেক প্রজাতির তুলনায় শিং ও মাগুর মাছের পুষ্টিগুণ অনেক বেশি। এসব মাছের শরীরের উপযোগী লৌহ অধিক পরিমাণে আছে। এসব মাছে প্রোটিনের পরিমাণ বেশি ও তেল কম থাকে। এজন্য সহজে হজম হয়। অসুস্থতা ও রোগ মুক্তির পর স্বাস্থ্যের দ্রুত উন্নতির জন্য পথ্য হিসাবে এসব মাছ সমাদৃত। শিং ও মাগুর মাছ রক্ত স্বল্পতা রোধে ও বল বর্ধনে সহায়তা করে।"
        },
        {
          "label": "গ",
          "question": "জনাব আব্দুল কাদের তার পুকুরে কী পরিমাণ গোবর, ইউরিয়া সার প্রয়োগ করবেন?",
          "explanation": "উদ্দীপকে জনাব আব্দুল কাদের তার ৩০ শতক পুকুরে পাবদা ও গুলশা মাছ চাষ করেন। তিনি নিম্নোক্ত পরিমাণে গোবর, ইউরিয়া ও টিএসপি সার প্রয়োগ করবেন। পাবদা ও গুলশা মাছ চাষে প্রতি শতকে ৬-৮ কেজি গোবর, ১০০ গ্রাম ইউরিয়া ও ৫০ গ্রাম টিএসপি সার প্রয়োগ করতে হয়।"
        },
        {
          "label": "ঘ",
          "question": "জনাব আব্দুল কাদেরের চিত্রের মাছ দুটি চাষ করার কারণ বিশ্লেষণ করো।",
          "explanation": "নিম্মের অনুরূপ। উদ্দীপকে প্রদর্শিত মাছ দু'টি হলো যথাক্রমে পাবদা ও গুলশা। নিচে এদের চাষের গুরুত্ব বিশ্লেষণ করা হলো- বাজারে পাবদা ও গুলশা মাছের প্রচুর চাহিদা রয়েছে এবং মূল্য অন্যান্য মাছের তুলনায় বেশি। তাই এদের চাষের মাধ্যমে গ্রামীণ জনগোষ্ঠীর আয় বৃদ্ধি সম্ভব। এদের দেহে প্রচুর পরিমাণে আমিষ ও মাইক্রোনিউট্রেন্ট উপস্থিত থাকে। খেতে খুবই সুস্বাদু; চাষ পদ্ধতিও সহজ। কৃত্রিম প্রজননের মাধ্যমে পোনা উৎপাদন করা যায়। ফলে সহজে পোনা পাওয়া সম্ভব। বার্ষিক পুকুর ছাড়াও মৌসুমি পুকুর ও অন্যান্য অগভীর জলাশয়েও চাষ করা যায়। এ মাছ দ্রুত বর্ধনশীল, ৫-৬ মাসেই বিপণনযোগ্য হয়। তাছাড়া মাছ চাষ, আহরণ, পরিবহন ও বাজারজাতকরণ ইত্যাদি ক্ষেত্রে বেকার ও দরিদ্র লোকদের কর্মসংস্থান হয়। অর্থাৎ, পাবদা ও গুলশা মাছ আমাদের পুষ্টি চাহিদা পূরণ ও অর্থনৈতিক সমৃদ্ধি অর্জনে সহায়ক ভূমিকা পালন করে।"
        }
      ]
    },
    {
      "number": "8",
      "uddipok": "মেঘনার তীরের বাসিন্দা কৃষক সোহরাব তার দুই একর জমিতে ধান চাষ করলেন। কিছুদিন পর তার ধানের জমিতে টুংরো রোগের লক্ষণ প্রকাশ পেল। সোহরার বিচলিত না হয়ে সঠিক ব্যবস্থাপনার মাধ্যমে রোগ দমন করলেন। ফলে তার জমিতে ধানের আশাতীত উৎপাদন হওয়ায় পরবর্তী বছর এলাকার অন্যান্য কৃষকরা তাদের জমিতেও ধান চাষের সিদ্ধান্ত গ্রহণ করলেন।",
      "tag": "DRMC 24",
      "sub_questions": [
        {
          "label": "ক",
          "question": "টুংরো রোগ হওয়ার কারণ কী?",
          "explanation": "টুংরো রোগ হওয়ার কারণ হলো ভাইরাস।"
        },
        {
          "label": "খ",
          "question": "সঠিক সময়ে পাটের বীজ বপন না করলে কী ক্ষতি হয়?",
          "explanation": "সঠিক সময়ে পাটের বীজ না বুনলে গাছে অসময়ে ফুল আসে এবং ফলন কম হয়। এছাড়া পাটের গুণগতমানও কমে যায়। পাটের জাতভেদে ফেব্রুয়ারীর মাঝামাঝি হতে এপ্রিলের মাঝামাঝি পর্যন্ত পাটের বীজ বপনের সঠিক সময়।"
        },
        {
          "label": "গ",
          "question": "কৃষক সোহরাব আলীর জমিতে রোগের কী কী লক্ষণ প্রকাশ পেয়েছিল?",
          "explanation": "উদ্দীপকের কৃষক সোহরাব আলীর জমিতে টুংরো রোগ দেখা দিয়েছে। নিচে এর লক্ষণগুলো দেওয়া হলো- রোপণের এক মাসের মধ্যে টুংরো রোগ দেখা দিতে পারে। আক্রমণের প্রথমে পাতার রং হালকা সবুজ হয়। পরে সমস্ত পাতা হলুদ হয়ে যায়। গাছ টান দিলে সহজে উঠে আসে। কুশি হয় না, প্রথমে দুই-একটি গোছায় এ রোগটি দেখা যায়। পরে ধীরে ধীরে আশেপাশের গোছায় ছড়িয়ে পড়ে।"
        },
        {
          "label": "ঘ",
          "question": "উল্লিখিত রোগ দমনে সোহরার আলী যে ব্যবস্থাপনা গ্রহণ কেেরছিলেন তা বিশ্লেষণ করো।",
          "explanation": "উদ্দীপকের টুংরো রোগটি পাতা ফড়িং পোকার মাধ্যমে ছড়ায়। তাই পাতা ফড়িং দমনের পদ্ধতি নিচে দেওয়া হলো- পাতা ফড়িং এ রোগ ছড়ায়। তাই পাতা ফড়িং দমন করতে হবে। রোগ প্রতিরোধমূলক জাত যেমন- চান্দিনা, দুলাভোগ, ব্রিশাইল, বিআর ১৬, বিআর ২২, ব্রি ধান ৩০, ব্রি ধান ৪২ চাষ করতে হবে। আলোর ফাঁদ ব্যবহার করে 'পাতা ফড়িং মেরে ফেলতে হবে। রোগাক্রান্ত গাছ তুলে মাটিতে পুঁতে ফেলতে হবে। বেশি আক্রান্ত হলে গাছে ম্যালাথিয়ন ৫৭ ইসি স্প্রে করতে হবে।"
        }
      ]
    }
  ]
}