{
  "title": "রংপুর জিলা স্কুল ২০২৪",
  "subtitle": "কৃষিশিক্ষা (8)",
  "questions": [
    {
      "number": "1",
      "uddipok": "জলবায়ু পরিবর্তনে ক্ষতিগ্রস্ত দেশগুলোর মধ্যে বাংলাদেশ প্রথম। মাঠফসল, পশুপাখি ও মৎস্য ক্ষেত্রে এর প্রভাব মারাত্মক। জীব বৈচিত্র্য, খাদ্য নিরাপত্তা ও পরিবেশের ভারসাম্য নষ্টের হুমকি থেকে রক্ষার জন্য কৃষি গবেষকগণ নিরলস প্রচেষ্টা চালিয়ে অভিযোজনের কৌশল খুঁজে বের করেছেন। মৎস্য বিভাগও মাছ উৎপাদন ঠিক রাখতে অভিযোজন কৌশল গ্রহণের পরামর্শ দিচ্ছে। ফলে মাছ চাষের উন্নয়ন ঘটছে ।",
      "tag": "RZS 24",
      "sub_questions": [
        {
          "label": "ক",
          "question": "IPCC এর অর্থ কী?",
          "explanation": "IPCC-এর অর্থ বা পূর্ণরূপ হলো— Intergovernmental Panel on Climate Change."
        },
        {
          "label": "খ",
          "question": "বায়ু মন্ডলে গ্রীন হাউস গ্যাস বৃদ্ধির দুটি কারণ লেখ ।",
          "explanation": "বায়ুমণ্ডলে গ্রিনহাউস গ্যাসের পরিমাণ বেড়ে যাওয়ায় বৈষ্ণিক উষ্ণতা দিন দিন বেড়েই চলছে। গ্রিনহাউস গ্যাস বৃদ্ধির দুইটি কারণ নিম্নে,উল্লেখ করা হলো- i.জ্বালানি তেল ও কয়লার যথেচ্ছ ব্যবহার । ii. অবাধ বৃক্ষনিধন ।"
        },
        {
          "label": "গ",
          "question": "উদ্দীপকে উল্লিখিত কৃষি গবেষকদের উদ্ভাবিত অভিযোজন কৌশল ব্যাখ্যা করো ।",
          "explanation": "নিম্নের অনুরূপঃ উদ্দীপকে বর্ণিত প্রাকৃতিক বিপর্যয়গুলো হলো— খরা, বন্যা, জলোচ্ছ্বাস ইত্যাদি। এ বিষয়গুলো বেশ কিছু পদ্ধতি অবলম্বন করে মোকাবিলা করা যায়। যেমন— খরা অভিযোজন, লবণাক্ততা অভিযোজন, জলাবদ্ধতা অভিযোজন। নিচে এই পদ্ধতিগুলো বর্ণনা করা হলো- খরায় অভিযোজন কৌশল : খরা অবস্থায় ফসলের জন্য মাটিতে প্রয়োজনীয় রসের ঘাটতি থাকে। এ অবস্থায় ফসল খরা এড়ানো ও খরা প্রতিরোধ করার মাধ্যমে টিকে থাকে। খরা প্রতিরোধ কৌশলকে আবার দুইভাগে ভাগ করা যায় । যথা— (i) খরা সহ্যকরণ: কোষের পানিশূন্যতা রোধকরণ, মোটা কোষ প্রাচীর, উপোসকরণ, প্রোটিন ও প্রোলিন জমাকরণ কোষগহ্বর শূন্যতা, সুপ্তাবস্থা ইত্যাদি প্রক্রিয়ার মাধ্যমে উদ্ভিদ খরা সহ্য করে। (ii) খরা পরিহারকরণ: পত্ররন্ধ্র নিয়ন্ত্রণ, প্রস্বেদন নিয়ন্ত্রণ, পাতার আকার হ্রাসকরণ, পাতা ঝরানো, সালোকসংশ্লেষণ দক্ষতা বৃদ্ধিকরণ, দক্ষ মূলতন্ত্র, পাতা মোড়ানো ও পাতা কুঞ্চিতকরণ, পাতার দিক পরিবর্তন ইত্যাদি প্রক্রিয়ার মাধ্যমে উদ্ভিদ খরা প্রতিরোধ করে । লবণাক্ততায় অভিযোজন কৌশল: কোষের রসস্ফীতি বজায় রাখার জন্য উদ্ভিদ মাটি হতে বিভিন্ন প্রকার আয়ন (Na + ^+ + , K + ^+ + ) আহরণ করে লবণাক্ততার বাধা অতিক্রম করে। আবার কিছু প্রজাতির পাতায় এক ধরনের লবণ জালিকা থাকে যার মাধ্যমে অতিরিক্ত আয়তন বের করে দিতে পারে। আবার কিছু প্রজাতির উদ্ভিদ পাতার আয়ন বাড়িয়ে শরীরে লবণের ঘনত্ব কমিয়ে নেয়। কোনো কোনো প্রজাতির উদ্ভিদ কোষগহ্বরে বিভিন্ন জৈব দ্রাব জমা রাখে যার মাধ্যমে কোষের রসস্ফীতি বজায় থাকে। জলাবদ্ধ অবস্থায় অভিযোজন কৌশল: কিছু উদ্ভিদে (যেমন— ধান গাছে এ্যারেনকাইমা টিস্যু থাকে। এই টিস্যুতে প্রচুর বায়ু কুঠুরি থাকে যাতে অক্সিজেন জমা থাকে। ফলে বন্যা বা জলাবদ্ধ অবস্থাতেও ধান গাছ বেঁচে থেকে ভালো ফলন দিতে পারে। গভীর পানির আমন ধান গাছে এক ধরনের ভাজক কলা থাকে যা দ্রুত বিভাজনে সক্ষম। ফলে বন্যার পানি বাড়ার সাথে সাথে এসব ধান গাছ দৈহিক বৃদ্ধি ঘটিয়ে উচ্চতায় বাড়তে থাকে। আবার লম্বা জাতের ধান উচ্চতার কারণে বন্যা এড়াতে পারে। অতএব বলা যায়, অভিযোজনের উল্লিখিত কৌশল কাজে লাগিয়ে বিরূপ পরিবেশে ফসল টিকে থাকে। এভাবেই বিভিন্ন প্রাকৃতিক বিপর্যয়ে ফসল অভিযোজন পদ্ধতি অবলম্বন করে অভিযোজিত হয়।"
        },
        {
          "label": "ঘ",
          "question": "উদ্দীপকে উল্লেখিত মৎস্য বিভাগের দেয়া পরামর্শের যৌক্তিকতা মূল্যায়ন করো।",
          "explanation": "নিম্নের অনুরূপঃ উদ্দীপকের মৎস্য কর্মকর্তার শেষোক্ত উক্তিটি হলো— “বিশেষ কিছু কৌশল অবলম্বন করে দেশের মৎস্য ক্ষেত্রে জলবায়ু পরিবর্তনের নেতিবাচক প্রভাব কমিয়ে আনতে পারি”। জলবায়ু পরিবর্তনের ফলে বর্তমানে মাছ চাষ ও পোনা উৎপাদন ব্যাহত হচ্ছে। মৎস্য ক্ষেত্রে এ ধরনের নেতিবাচক প্রভাব কমিয়ে আনার কৌশল নিচে বিশ্লেষণ করা হলো- i. জলবায়ু পরিবর্তনের কারণে উপকূলীয় অঞ্চলে লবণাক্ততা বেড়ে যাচ্ছে বলে ঐ এলাকায় লবণাক্ততা সহনশীল মাছের চাষ এবং পোনা উৎপাদনের উদ্যোগ নিতে হবে। যেমন— ভেটকি, বাটা, পারশে মাছ ইত্যাদি। এছাড়া চিংড়ি ও কাঁকড়া চাষ করা যেতে পারে। ii. খরা প্রবণ এলাকায় খরা সহনশীল মাছের চাষ করতে হবে। যেমন— তেলাপিয়া, কই, দেশি মাগুর ইত্যাদি । iii. বন্যাপ্রবণ এলাকায় পুকুরের পাড় উঁচু করে সমাজভিত্তিক মৎস্য পোনা ব্যাংক প্রতিষ্ঠা করতে হবে। বন্যাপ্রবণ এলাকায় যে সময়ে বন্যা হয় না সে সময়ে ঐ পোনা পুকুরে মজুদ করতে হবে । তাছাড়া ঐ এলাকায় বন্যাকালীন সময়ে খাঁচায় মাছ চাষ করা যেতে পারে। iv. দিন দিন পরিবেশের তাপমাত্রা বেড়ে যাওয়ায় তাপমাত্রা সহনশীল মাছ চাষ ও এদের পোনা উৎপাদনের ব্যবস্থা নিতে হবে। যেমন— মাগুর, রুই, শিং ইত্যাদি । v. তাপমাত্রা বেড়ে যাওয়ার ফলে পুকুরের পানি গরম হয়ে গেলে পুকুরে কয়েকটি নির্দিষ্ট স্থানে বাঁশের ফ্রেম তৈরি করে তাতে টোপাপানা রাখার ব্যবস্থা করতে হবে। vi. যেহেতু জলবায়ু পরিবর্তনের কারণে সামুদ্রিক মৎস্য বিচরণ এলাকা পরিবর্তন হচ্ছে, তাই বিচরণ এলাকাসমূহ চিহ্নিত করতে হবে। তাই বলা যায়, উদ্দীপকে উল্লিখিত মৎস্য কর্মকর্তার উক্তিটি যুক্তিযুক্ত।"
        }
      ]
    },
    {
      "number": "2",
      "uddipok": "ভবানীপুর গ্রামের কাশেম আলী ১০ শতক জমিতে বাণিজ্যিক উদ্দেশ্যে নার্সারি করার সিদ্ধান্ত নেন। এ জন্য তিনি মেহগনির চারা উৎপাদনের লক্ষে (১৮×১২) সে.মি আকারের পলিব্যাগে চারা রোপণ করেন।",
      "tag": "MHSC 24,RZS 24,CRSC 24",
      "sub_questions": [
        {
          "label": "ক",
          "question": "CCA কী?",
          "explanation": "আমাদের দেশে কাঠ সংরক্ষণে বহুল ব্যবহৃত রাসায়নিক দ্রব্যটি হলো সিসিএ (CCA), যার উপাদান হলো ক্রোমিক অক্সাইড, কপার অক্সাইড ও আর্সেনিক পেন্টা অক্সাইড।"
        },
        {
          "label": "খ",
          "question": "সঠিক পদ্ধতিতে উদ্ভিদের বীজ সংরক্ষণ করা প্রয়োজন কেন?",
          "explanation": "বীজ হলো উদ্ভিদের প্রধান বংশ বিস্তারক উপাদান। উদ্ভিদ হতে সংগৃহীত বীজ আহরণ থেকে রোপণের পূর্ব পর্যন্ত সঠিক পদ্ধতিতে সংরক্ষণ করতে হয়। কেননা সঠিকভাবে সংরক্ষণ করা না হলে বীজ পোকা-মাকড়, ছত্রাক ও ব্যাকটেরিয়া প্রভৃতি দিয়ে আক্রান্ত হয়। ফলে বীজের মানের অবনতি হয়। অঙ্কুরোদগম ক্ষমতা কমে যায়। অপেক্ষাকৃত শুষ্ক ও ঠান্ডা স্থানে বীজ সংরক্ষণ করতে হয়। ভালো উদ্ভিদ পাওয়ার জন্য ভালো বীজের প্রয়োজন। এজন্য সঠিক পদ্ধতিতে বীজ সংরক্ষণ করা অপরিহার্য।"
        },
        {
          "label": "গ",
          "question": "কাশেম আলীর জমিতে রোপণকৃত চারার সংখ্যা নির্ণয় করো।",
          "explanation": "নিম্নের অনুরুপ: উদ্দীপকের চিত্রের কাঠটি হলো গোল কাঠ। জীবন্ত অবস্থায় বৃক্ষের জন্য পানি অপরিহার্য হলেও কাটার পর কর্তিত পানির পরিমাণ যত কম থাকবে কাঠ তত বেশি টিকে থাকবে। নিয়ন্ত্রিত পদ্ধতিতে কাঠ থেকে পানি বের করে নেওয়ার পদ্ধতিকে সিজনিং বলে। আসবাবপত্র তৈরিতে কাঠ সিজনিং অত্যন্ত গুরুত্বপূর্ণ। কাঠ সিজনিং করলে ছত্রাক, ব্যাকটেরিয়া ইত্যাদি অণুজীব কাঠকে আক্রমণ করতে পারে না। ফলে কাঠের পচনরোধ হয়। সিজনিং এর মাধ্যমে পানির পরিমাণ যদি কাঠের ওজনের ১২% এ নামিয়ে আনা যায় তাহলে কাঠের গুণগতমান সর্বোত্তম হবে। সহজে ঘুনপোকা, পোকা- মাকড় আক্রমণ করতে পারবে না। ফলে সিজনিং করা কাঠ দিয়ে তৈরি ফার্নিচার দীর্ঘস্থায়ী হবে। উপরিউক্ত আলোচনা হতে বলা যায় যে, উদ্দীপক থেকে প্রাপ্ত কাঠ আসবাবপত্র তৈরির জন্য উল্লিখিত উপায়ে উপযুক্ত করতে হবে।"
        },
        {
          "label": "ঘ",
          "question": "বাংলাদেশে আর্থ-সামাজিক প্রেক্ষাপটে কাশেম আলীর গৃহীত সিদ্ধান্তটি মূল্যায়ন করো।",
          "explanation": "নিম্নের অনুরুপ: উদ্দীপকের কলিমউদ্দিন শেখ বাণিজ্যিক উদ্দেশ্যে নার্সারি করার সিদ্ধান্ত বাংলাদেশের আর্থ-সামাজিক প্রেক্ষাপটে গুরুত্বপূর্ণ প্রভাব ফেলে। নার্সারি হলো এমন একটি স্থান যেখানে চারা স্থানান্তর ও রোপণের পূর্ব পর্যন্ত পরিচর্যা ও রক্ষণাবেক্ষণ করা হয়। এমন অনেক বীজ রয়েছে যেগুলো গাছ থেকে ঝরে পড়ার ২৪ ঘণ্টার মধ্যে রোপণ করতে হয়। তা না হলে অঙ্কুরোদগমের হার কমতে থাকে। এসব প্রজাতির জন্য নার্সারি একান্ত অপরিহার্য। নার্সারিতে বনজ, ফলজ ও ঔষধি উদ্ভিদের চারা উৎপাদন করে জনসাধারণের নিকট বিক্রয় করা হয়। এর ফলে বনায়নের প্রসার ঘটে। নার্সারিতে কাজ করে অনেকে জীবিকা নির্বাহ করে। নার্সারি ব্যবসা করে অনেক লোকের অর্থনৈতিক সমৃদ্ধি আসে। নার্সারিতে উৎপাদিত চারা দিয়ে সরকারি ও বেসরকারি বনায়ন করা হয়। উপকূলীয় সবুজ বেষ্টনী তৈরিতে নার্সারিতে উৎপন্ন চারা রোপণ করা হয়। আবার পলিব্যাগে চারা তৈরি যেমন সহজ তেমন সহজেই পরিচর্যা করা যায়। একস্থান থেকে অন্য স্থানে পরিবহন করা সহজ। ফলে প্রাকৃতিক দুর্যোগের হাত থেকে রক্ষা পাওয়া যায়। অতএব বলা যায় যে, কলিমউদ্দিন শেখের কর্মকান্ড আমাদের আর্থ- সামাজিক জীবনে গুরুত্বপূর্ণ প্রভাব বিস্তার করে।"
        }
      ]
    },
    {
      "number": "3",
      "uddipok": "মতি মিয়া ৬টি গর্ভবতী গাভি নিয়ে একটি খামার গড়ে তোলেন। স্থানীয় প্রাণিসম্পদ কর্মকর্তা মতি মিয়াকে খৈলের বিকল্প হিসেবে অ্যালজি খাওয়ানোর পরামর্শ দেন এবং এর উৎপাদন ও খাওয়ানোর কৌশল শিখিয়ে দেন ।",
      "tag": "RZS 24",
      "sub_questions": [
        {
          "label": "ক",
          "question": "অ্যালজি কী?",
          "explanation": "অ্যালজি (Algae) হলো এক ধরনের এককোষী বা বহুকোষী উদ্ভিদ ।"
        },
        {
          "label": "খ",
          "question": "চিংড়িকে সন্ধ্যায় খাবার দিতে হয় কেন ?",
          "explanation": "মাছ দিনের বেলায় খাদ্য গ্রহণ করে। কিন্তু চিংড়ি নৈশ্যভোজী প্রাণী । অর্থাৎ এরা সন্ধ্যায় বা রাতে খাবার গ্রহণ করে। আর এ কারণেই চিংড়িকে সন্ধ্যায় খাবার দিতে হয় ।"
        },
        {
          "label": "গ",
          "question": "মতি মিয়া তার গাভির খাদ্য কীভাবে তৈরি করবেন তা ব্যাখ্যা করো ।",
          "explanation": "নিম্নের অনুরূপঃ মাসুক মিয়া তার গবাদিপশুর জন্য অ্যালজি উৎপাদন করেন। নিচে অ্যালজি উৎপাদন প্রক্রিয়া দেওয়া হলো— মাসুক মিয়া প্রথমে সমতল ও ছায়াযুক্ত জায়গায় ৩ মিটার লম্বা, ১.২ মিটার চওড়া এবং ০.১৫ মিটার গভীরতাসম্পন্ন একটি কৃত্রিম জলাধার তৈরি করেন। এরপর ১০০ গ্রাম মাসকলাই বা অন্য ডালের ভুসিকে ১ লিটার পানিতে সারারাত ভিজিয়ে কাপড় দিয়ে ছেঁকে পানিটুকু সংগ্রহ করেন । এবার কৃত্রিম পুকুরে ২০০ লিটার পরিমাণ পরিষ্কার পানি, ১৫-২০ লিটার পরিমাণ অ্যালজির বীজ এবং মাসকলাইয়ের ভুসি ভেজানো পানি ভালো করে মিশিয়ে নেন। এরপর ২-৩ গ্রাম পরিমাণ ইউরিয়া পুকুরের পানিতে ভালোভাবে মিশিয়ে দেন। প্রতিদিন কমপক্ষে তিনবার (সকাল, দুপুর ও বিকালে) অ্যালজির পানিকে নেড়ে দেন। পানির পরিমাণ কমে গেলে নতুন করে পরিমাণমতো পরিষ্কার পানি জলাধারে যোগ করেন । প্রতি ৩-৪ দিন পরপর পুকুরে ১-২ গ্রাম পরিমাণ ইউরিয়া ছিটিয়ে দেন । উল্লিখিত উপায়ে মাসুক মিয়া তার গাভির জন্য অ্যালজি উৎপাদন করেন।"
        },
        {
          "label": "ঘ",
          "question": "প্রাণিসম্পদ কর্মকর্তার দেওয়া পরামর্শের যৌক্তিকতা মূল্যায়ন করো।",
          "explanation": "নিম্নের অনুরূপঃ মাসুক মিয়া তার গবাদিপশুর জন্য অ্যালজি উৎপাদন করেন। অ্যালজি বা শেওলা এক ধরনের এককোষী বা বহুকোষী উদ্ভিদ যা গো-খাদ্য হিসেবে ব্যবহার করা হয়। অ্যালজি অত্যন্ত সম্ভাবনাময় ও পুষ্টিকর আমিষ জাতীয় খাদ্য । খৈল, শুঁটকি মাছের গুঁড়া ইত্যাদির বিকল্প হিসেবে গবাদিপশুকে অ্যালজি খাওয়ানো হয়। শুষ্ক অ্যালজিতে ৫০-৭০ ভাগ আমিষ, ২০-২২ ভাগ চর্বি এবং ৮-২৬ ভাগ শর্করা থাকে। এছাড়াও অ্যালজিতে প্রচুর পরিমাণে ভিটামিন-বি এবং ভিটামিন-সি থাকে। অ্যালজির পানি ব্যবহার করে কম খরচে গরুর মাংস এবং দুধের উৎপাদন বৃদ্ধি করা সম্ভব। যেহেতু এটি খাওয়ালে পশু দ্রুত পরিপুষ্টি লাভ করে, সেহেতু গর্ভকালীন অবস্থায় পশুস্বাস্থ্য রক্ষায় এবং নবজাত বাছুরের সন্তোষজনক অবস্থার জন্য এ খাদ্য অত্যন্ত কার্যকরো। উদ্দীপকের কার্যক্রম অর্থাৎ অ্যালজি উৎপাদন করে মাসুক মিয়া উপরিল্লিখিত সুবিধাগুলো পাবেন ।"
        }
      ]
    },
    {
      "number": "4",
      "uddipok": "গত রবি মৌসুমে কৃষক কনছের আলী দুই বিঘা জমিতে মাসকলাই চাষ করেন। এর মধ্যে এক বিঘা জমির মাসকলাই সবুজ অবস্থায় সংরক্ষণ করার পরিকল্পনা করেন, যাতে প্রতিকূল ও বিরূপ পরিবেশে তার গবাদি পশুর খাদ্য চাহিদা পূরণ করা যায়।",
      "tag": "RZS 24",
      "sub_questions": [
        {
          "label": "ক",
          "question": "সম্পূরক খাদ্য কাকে বলে?",
          "explanation": "প্রাকৃতিক খাদ্যের পাশাপাশি মাছের দ্রুত বৃদ্ধির জন্য যে অতিরিক্ত খাদ্য দেওয়া হয় তাকে সম্পূরক খাদ্য বলে।"
        },
        {
          "label": "খ",
          "question": "গবাদি পশুর জন্য খাদ্য সংরক্ষণ করতে হয় কেন?",
          "explanation": "কোনো খাদ্যের গুণাগুণ ও পুষ্টিমান ঠিক রেখে ভবিষ্যতে ব্যবহারের জন্য প্রক্রিয়াজাত করে রেখে দেওয়াকে খাদ্য সংরক্ষণ বলে। খাদ্য সংরক্ষণের প্রধান উদ্দেশ্য হচ্ছে খাদ্যকে রোগজীবাণু ও পচনের হাত থেকে রক্ষা করা। খোলা অবস্থায় রাখলে সূর্যালোকের অতিবেগুনি রশ্মির প্রভাবে খাদ্যের ভিটামিন নষ্ট হয়ে যায়। অতিরিক্ত তাপমাত্রায় খাদ্যের পুষ্টিমান নষ্ট হয় এবং পোকামাকড়ের বংশবৃদ্ধি ঘটে। খাদ্যের এবং বাতাসের আপেক্ষিক আর্দ্রতা বেশি হলে এতে ছত্রাক জন্মায়। ছত্রাক জন্মানো খাদ্য পশুপাখিতে বিষক্রিয়ার সৃষ্টি করে। একারণে গবাদি পশুর জন্য খাদ্য সংরক্ষণ করতে হয়।"
        },
        {
          "label": "গ",
          "question": "কনছের আলীর পরিকল্পনাটি বাস্তবায়নের প্রক্রিয়াটি ব্যাখ্যা করো ।",
          "explanation": "কনছের আলী তার এক বিঘা জমিতে চাষকৃত মাসকলাই সবুজ অবস্থায় সংরক্ষণ করার পরিকল্পনা করেন। কনছের আলী হে তৈরির মাধ্যমে মাসকলাই সবুজ অবস্থায় সংরক্ষণ করবেন । কেননা হে তৈরির জন্য মাসকলাই খুবই উপযোগী। এজন্য তিনি ফুল আসার সময় মাসকলাই গাছ কাটবেন এবং সঠিকভাবে শুকাবেন যাতে করে মোল্ড ও অতিরিক্ত তাপমুক্ত অবস্থায় সংরক্ষণ করা যায়। তিনি গাছগুলোকে দ্রুত শুকাবেন কিন্তু অতিরিক্ত সূর্যের আলো পরিহার করবেন যাতে করে ভালো মানের 'হে' এর বৈশিষ্ট্য বজায় থাকে। গাছ কেটে রোদে উলটপালট করে এমনভাবে নেড়ে দিবেন যাতে করে অতিমাত্রায় পাতা ঝরে না যায়। রোদে শুকানোর সময় তিনি খেয়াল রাখবেন যাতে বৃষ্টির পানিতে ভিজে না যায়। সবুজ ঘাসে সাধারণত ৭৫-৮০ ভাগ আর্দ্রতা থাকে। সেখানে ভালো মানের হে তে সর্বোচ্চ ২০-২৫ ভাগ আর্দ্রতা থাকে । তাই তিনি ঘাস শুকিয়ে আর্দ্রতা ২০-২৫ ভাগে নামিয়ে এনে মাচার উপর স্তূপাকারে বা চালাযুক্ত ঘরে সংরক্ষণ করবেন। উল্লিখিত পদ্ধতি অবলম্বনের মাধ্যমে কনছের আলী সবুজ অবস্থায় মাসকলাই সংরক্ষণ করবেন।"
        },
        {
          "label": "ঘ",
          "question": "কনছের আলীর পরিকল্পনাটির গুরুত্ব বিশ্লেষণ করো ।",
          "explanation": "কনছের আলী প্রতিকূল ও বিরূপ পরিবেশে তার গবাদিপশুর খাদ্য চাহিদা পূরণের জন্য সবুজ অবস্থায় মাসকলাই সংরক্ষণ করার পরিকল্পনা গ্রহণ করেন । সবুজ অবস্থায় ঘাসকে শুকিয়ে এর আর্দ্রতা ২০% বা তার নিচে নামিয়ে এনে হে প্রস্তুত করা হয়। হে গুরুত্বপূর্ণ সংরক্ষিত খাদ্য যা সারাবছর গবাদিপশুকে সরবরাহ করা যায় । বাংলাদেশে প্রাপ্ত গবাদিপশুর খাদ্যের বেশিরভাগ কৃষি শস্যের উপজাত । বর্ষা মৌসুমে অনেক ঘাস উৎপাদিত হওয়ায় তা গবাদিপশুকে খাওয়ানোর পরও অতিরিক্ত থেকে যায়। আবার শীতকালেও অতিরিক্ত শিম গোত্রীয় ঘাসের উৎপাদন হয়। তাই এই অতিরিক্ত ঘাস সংরক্ষণের প্রয়োজন হয় ! যখন কাঁচা ঘাসের অভাব হয় তখন এই সংরক্ষিত ঘাস গবাদিপশুকে সরবরাহ করা হয়। এতে করে গবাদিপশুর সারাবছরের প্রোটিন, ভিটামিন ও খনিজ উপাদানের চাহিদা মেটানো সম্ভব হয়। ফলে গবাদিপশুর মাংস ও দুধের উৎপাদন ব্যাহত হয় না । কনছের আলীর মতো অন্যরাও যদি বর্ষা মৌসুমে উৎপাদিত অতিরিক্ত ঘাস হে তৈরির মাধ্যমে সংরক্ষণের ব্যবস্থা করেন তাহলে গবাদিপশুর সারা বছরের খাদ্য চাহিদা পূরণ করা সম্ভব হবে। অর্থাৎ কনছের আলীর পরিকল্পনাটি অত্যন্ত গুরুত্বপূর্ণ।"
        }
      ]
    },
    {
      "number": "5",
      "uddipok": "প্রায় ২৫ বছর বয়স্ক মেহগনি গাছটি ঝড়ে পড়ে যাওয়ার পরপরই সজল তা প্রয়োজনীয় সংখ্যক টুকরো করে একটি ৮ মিটার দৈর্ঘ্যের টুকরো নিয়ে চেরাই করেন, যার চিকন মাথার বেড় ২ মিটার, মাঝখানের বেড় ২.৫ মিটার, এবং মোটা মাথার বেড় ৩ মিটার। এরপর সপ্তাহ খানেক পরেই উক্ত কাঠ দিয়ে তিনি প্রয়োজনীয় অসবাবপত্র তৈরি করেন। কিন্তু অল্প দিনের মধ্যে উক্ত আসবাবপত্রগুলো নষ্ট হতে শুরু করে ।",
      "tag": "RZS 24,CRSC 24",
      "sub_questions": [
        {
          "label": "ক",
          "question": "নার্সারি কাকে বলে?",
          "explanation": "যে স্থানে গাছের চারা উৎপন্ন করে রোপণের পূর্ব পর্যন্ত পরিচর্যা ও রক্ষণাবেক্ষণ করা হয় তাকে নার্সারি বলে ।"
        },
        {
          "label": "খ",
          "question": "গ্রোয়িং স্টক বলতে কী বোঝায়?",
          "explanation": "একটি বনে যে পরিমাণ কাঠ মজুদ থাকে তাকে গ্রোয়িং স্টক বলে । জরীপ ও সমীক্ষার মাধ্যমে বাংলাদেশের বিভিন্ন বনভূমিতে মজুদ কাঠের পরিমাণ নির্ণয় করা হয়। যেমন: পাহাড়ি বনে মজুদ কাঠের পরিমাণ ২০.৭১ মিলিয়ন ঘনমিটার। গ্রোয়িং স্টকের পরিমাণের ওপর ভিত্তি করেই বন ব্যবস্থাপনা ও পরিকল্পনা প্রণয়ন করা হয়।"
        },
        {
          "label": "গ",
          "question": "সজলের চেরাই করা টুকরোটির ভলিউম নির্ণয় করো ।",
          "explanation": "সোহাগ সাহেব আসবাবপত্র তৈরির জন্য মেহগনি গাছের কাঠ -ব্যবহার করেন। দেওয়া আছে, চিকন মাথার বেড় = ২.০ মিটার লগের মাঝের বেড় = ২.৫ মিটার মোটা মাথার বেড় = ৩.০ মিটার লগের দৈর্ঘ্য=৮ মিটার ∴ \\therefore ∴ সোহাগ সাহেবের কর্তনকৃত গাছের ভলিউম ৪.০৫।"
        },
        {
          "label": "ঘ",
          "question": "উক্ত আসবাবপত্র সমূহ অল্প দিনের মধ্যে নষ্ট হওয়ার কারণ বিশ্লেষণ করো।",
          "explanation": "রহমান সাহেব প্রয়োজনীয় আসবাবপত্র তৈরির জন্য ৩০ বছর বয়স্ক একটি মেহগনি গাছের কাঠ ব্যবহার করেন । মেহগনি কাঠ আসবাবপত্র, দরজা, জানালা ইত্যাদি তৈরির জন্য বেশ উপযোগী। যেহেতু মেহগনি কাঠ দীর্ঘ আবর্তনকালের উদ্ভিদ তাই কাঠের জন্য এ বৃক্ষ ৪০-৫০ বছরের আবর্তনকালে কাটতে হয়। এর কম সময়ে মেহগনি কাঠ শক্ত হয় না আবার সঠিকভাবে বৃদ্ধিও হয় না। কাঠ কেটে চেরাই করার পর যদি সঠিকভাবে সিজনিং ও ট্রিটমেন্ট না করা হয় তবে কাঠে সহজে ঘুনপোকা, পোকামাকড় বা ছত্রাক আক্রমণ করে । রহমান সাহেব গাছটি আবর্তনকালের পূর্বেই কর্তন করেন এবং গাছটি চেরাই করার সপ্তাহখানেক পরই আসবাবপত্র তৈরিতে ব্যবহার করেন । ফলে উক্ত আসবাবপত্র অল্পদিনে নষ্ট হতে শুরু করে। কিন্তু তিনি যদি কাঠ সিজনিং ও ট্রিটমেন্ট করতেন তা হলে তার আসবাবপত্রগুলোর স্থায়ীত্ব বাড়ত । অর্থাৎ, বিজ্ঞানসম্মতভাবে কাঠকে সংরক্ষণ না করে আসবাবপত্র তৈরি করায় সেগুলো অল্প দিনেই নষ্ট হয়ে যায় ।"
        }
      ]
    },
    {
      "number": "6",
      "uddipok": "যুব উন্নয়ন প্রাণিসম্পদ কেন্দ্র থেকে ট্রেনিং নিয়ে বাদল ২০০টি উন্নত জাতের লেয়ার মুরগি নিয়ে খামার শুরু করেন। ফলে তার পুষ্টির চাহিদা পূরণ হয় । প্রতি ডিম ১২ টাকা করে বিক্রি করায় তার আর্থিক লাভ হয়। বাদলের উদ্যোগটির দেখাদেখি গ্রামের অন্যান্য পরিবারও খামার স্থাপন করে যা নিজের ও সমাজের অন্যদের জন্য মঙ্গলজনক ভূমিকা রাখে।",
      "tag": "RZS 24",
      "sub_questions": [
        {
          "label": "ক",
          "question": "লেয়ার মুরগি কী?",
          "explanation": "ডিম উৎপাদনের উদ্দেশ্যে যে হাঁস বা মুরগি পালন করা হয় তাই লেয়ার মুরগি।"
        },
        {
          "label": "খ",
          "question": "দুধ কেন পাস্তুরিকরণ করতে হয় ?",
          "explanation": "অতি উচ্চ তাপমাত্রা ও নিম্ন তাপমাত্রা ব্যবহার করে দুধের রোগ সৃষ্টিকারী জীবাণু নিয়ন্ত্রণ করার উপায় হলো পাস্তুরিকরণ। পাস্তুরিকরণের মাধ্যমে ল্যাকটিক এসিড প্রস্তুতকারী জীবাণুর সংখ্যা কমিয়ে দুধের সংরক্ষণকাল দীর্ঘায়িত করা যায়, ক্ষতিকর জীবাণু ও এনজাইম বিনষ্ট হয় এবং সর্বোপরি দুধের গুণগত মান সংরক্ষণ করা যায়। তাই দুধ পাস্তুরিকরণ করতে হয়।"
        },
        {
          "label": "গ",
          "question": "ডিম থেকে বাদলের সর্বোচ্চ আয় নির্ণয় করো ।",
          "explanation": "বাদল ২০০টি উন্নত জাতের লেয়ার মুরগি নিয়ে খামার শুরু করেন । দেশি জাতের হাঁস-মুরগির ডিম ও মাংস উৎপাদন ক্ষমতা কম হওয়ার কারণে বাদল খামারে উন্নত জাতের লেয়ার মুরগি পালন শুরু করেন । উন্নত জাতের এই মুরগি বছরে ২৫০টির মতো ডিম দেয়। সুতরাং, ২০০টি মুরগি বছরে ডিম দিবে = (২০০ x ২৫০)টি = ৫০,০০০ টি। আবার, বাদল ১টি ডিম ১২ টাকা দরে বিক্রি করে। ∴   \\therefore\\ ∴   ১টি ডিমের বিক্রয়মূল্য ১২ টাকা ডিম থেকে বাদল মাসে ৫০,০০০ টাকা এবং বহরে ৬,০০,০০০ টাকা আয় করতে পারবেন।"
        },
        {
          "label": "ঘ",
          "question": "উদ্দীপকের শেষ বক্তব্যটি বিশ্লেষণ করো।",
          "explanation": "উদ্দীপকের শেষ বক্তব্যটি ছিল বাদলের মুরগির খামার স্থাপনের উদ্যোগটির দেখাদেখি গ্রামের অন্যান্যরাও খামার স্থাপন করেন । যেসব কৃষক জমির অভাবে শস্য, গরু, ছাগল ও মাছ চাষ করতে পারে না তারা সহজে পারিবারিকভাবে হাঁস-মুরগির খামার স্থাপন করতে পারেন । এ ধরনের খামারে মূলধনও কম প্রয়োজন হয়। সাধারণত খামারে ৫-১০টি মুরগি বা হাঁস পালন করা হয়। দেশি মুরগি বছরে গড়ে ৫০টির মতো ডিম দেয় । কিন্তু উন্নত জাতের হাঁস-মুরগি বছরে ২৫০টির মতো ডিম দেয়। এভাবে পারিবারিক খামার স্থাপনের মাধ্যমে পরিবারের সদস্যদের খাদ্য ও পুষ্টি চাহিদা মিটিয়ে উদ্ধৃত অংশ বিক্রির মাধ্যমে বাড়তি আয়ের সুযোগ সৃষ্টি হয়। ফলে পরিবারের বেকার সদস্যদের কাজের ক্ষেত্র তৈরি হয়। এছাড়া খামারের মাধ্যমে কৃষি জমির উর্বরতা বৃদ্ধি; আগাছা, ফসলের বর্জ্য ও উপজাতসমূহ ব্যবহার করে বায়োগ্যাসের মাধ্যমে জ্বালানি উৎপাদন করা যায়। অতএব বলা যায়, পারিবারিক খামার খাদ্যের চাহিদা মিটিয়ে ও কর্মক্ষেত্র তৈরি করে জীবনযাত্রার মান উন্নত করে ।"
        }
      ]
    },
    {
      "number": "7",
      "uddipok": "রংপুর জেলার মহেশা গ্রামের কৃষকর্না কৃষি কর্মকর্তার পরামশ্গ গ্রহণ করে একটি কৃষি সমবায় গঠন করেন। এর ফলে কৃষি উপকরণ ক্রয়, কৃষি পণ্য উৎপাদন, সংরক্ষণ ও বিপণনে গুরুত্তপূর্ণ ভূমিকা পালন করে।",
      "tag": "RZS 24",
      "sub_questions": [
        {
          "label": "ক",
          "question": "সমবায় কী?",
          "explanation": "একই উদ্দেশ্যে এক জোট হয়ে কাজ করাই হলো সমবায় ।"
        },
        {
          "label": "খ",
          "question": "দশের লাঠি একের বোঝা বলতে কী বোঝ?",
          "explanation": "সমবায় সংগঠনের ক্ষেত্রে ‘দশের লাঠি, একের বোঝা' প্রবাদটি প্রযোজ্য । 'দশের লাঠি একের বোঝা' প্রবাদটির মানে হলো একজনের পক্ষে যেসব কাজ করা সম্ভব নয় তা দশজন একত্র হলে খুব সহজেই করা সম্ভব। যেমন— বর্তমানে কৃষির আধুনিকায়নের জন্য কৃষি যান্ত্রিকীকরণ প্রয়োজন যার ব্যয়ভার বহন করা একজন কৃষকের পক্ষে সম্ভব নয়। কিন্তু কয়েকজন কৃষক যদি একজোট হয়ে সমবায় গঠন করে তবে সে কাজ সহজেই করা সম্ভব। তাছাড়া সমবায় এর সদস্যদের আপদকালীন বা দুর্যোগের সময় প্রয়োজনীয় ঋণ সুবিধা প্রদান করে বিপর্যয়ে সহনশীলতা যোগায়। ফলে সদস্যদের পক্ষে কোনো কাজই বোঝা মনে হয় না ।"
        },
        {
          "label": "গ",
          "question": "কৃষকগণ কৃষি সমবায়ের মাধ্যমে কীভাবে উদ্দীপকের কাজগুলো সম্পন্ন করবে? ব্যাখ্যা করো।",
          "explanation": "নিম্নের অনুরূপঃ উদ্দীপকের কৃষকগণ নিম্নলিখিতভাবে কৃষি উপকরণ ক্রয়, কৃষিপণ্য উৎপাদন, সংরক্ষণ ও বিপণন সম্পন্ন করবে- রসুলপুর গ্রামের কৃষকেরা কৃষি সমবায় গঠন করেন। কৃষিকাজ সুচারুভাবে সম্পন্ন করতে এবং কৃষি থেকে সর্বোচ্চ মুনাফা অর্জনের লক্ষ্যে সমবায় গঠন করা হয়। কৃষি সমবায় আধুনিক কৃষি প্রযুক্তির জন্য প্রয়োজনীয় সকল উপকরণ সংগ্রহ, ক্রয় ও ব্যবহারে কৃষকদের সক্ষম করে তুলতে পারে। পরিবেশবান্ধব কৃষি প্রযুক্তিসমূহ যেমন— শস্য পর্যায় অবলম্বন, নিবিড় ও সমন্বিত চাষাবাদ পদ্ধতি, সমন্বিত বালাই দমন পদ্ধতি ব্যবহার করে ফসলের নিরাপত্তা বিধান, যান্ত্রিক উপায়ে ফসল সংগ্রহ ও সংগ্রহ—উত্তর পরিচর্যা, পরিবহন, গুদামজাতকরণ এবং বিপণন সকল ক্ষেত্রেই উচ্চমাত্রার সক্ষমতা এনে দিতে পারে। কৃষি সমবায় কৃষিতে উচ্চ মুনাফা অর্জন নিশ্চিত করতে পারে। কৃষি সমবায় কৃষককে হঠাৎ বিপর্যয়ে সহনশীলতা যোগায়। এ সমবায় সরকারি-বেসরকারি সেবা সংস্থাগুলোর অনুদান, ভর্তুকি, সেবা গ্রহণ করে এবং হিসাব রাখে । তাছাড়া কৃষিপণ্য ক্রেতা সংস্থা, কোম্পানি বা ব্যক্তির সঙ্গে আনুষ্ঠানিক চুক্তি করে এবং তদানুযায়ী ব্যবসা করে। কৃষি উৎপাদন বৃদ্ধি ও কৃষকদের জীবনযাত্রার মান উন্নত করতে সমবায় কৃষকদের সহায়তা করে ।"
        },
        {
          "label": "ঘ",
          "question": "উদ্দীপকের সংগঠনটির প্রয়োজনীয়তা ব্যাখ্যা করো।",
          "explanation": "নিম্নের অনুরূপঃ পিরপুর গ্রামের কৃষকদের নিয়ে যৌথভাবে গৃহীত উদ্যোগটি হচ্ছে কৃষি সমবায় গঠন । কৃষিকাজ সুচারুভাবে সম্পন্ন করতে এবং কৃষি থেকে সর্বোচ্চ মুনাফা অর্জনের লক্ষ্যে কৃষি সমবায় গঠন করা হয় । কৃষি সমবায় আধুনিক কৃষি প্রযুক্তির জন্য প্রয়োজনীয় সকল উপকরণ সংগ্রহ ও ব্যবহারে কৃষকদের সক্ষম করে তুলতে পারে। পরিবেশবান্ধব কৃষি প্রযুক্তিসমূহ; যেমন— শস্যপর্যায় অবলম্বন, নিবিড় ও সমন্বিত চাষাবাদ পদ্ধতি, সমন্বিত বালাই দমন পদ্ধতি ব্যবহার করে ফসলের নিরাপত্তা বিধান, যান্ত্রিক উপায়ে ফসল সংগ্রহ ও সংগ্রহোত্তর পরিচর্যা, পরিবহন, গুদামজাতকরণ এবং বিপণন সকল ক্ষেত্রেই উচ্চমাত্রার সক্ষমতা এনে দিতে পারে। কৃষি সমবায় কৃষিতে উচ্চ মুনাফা অর্জন নিশ্চিত করতে পারে। এছাড়াও কৃষি সমবায় কৃষককে হঠাৎ বিপর্যয়ে সহনশীল হতে শেখায়। এ সমবায় সরকারি-বেসরকারি সেবা সংস্থাগুলোর অনুদান, ভর্তুকি, সেবা গ্রহণ করে এবং হিসাব রাখে। তাছাড়া কৃষিপণ্য ক্রেতা সংস্থা, কোম্পানি বা ব্যক্তির সঙ্গে আনুষ্ঠানিক চুক্তি করে এবং তদানুযায়ী ব্যবসা করে । অতএব বলা যায়, উদ্দীপকে উল্লিখিত কৃষদের উদ্যোগটির অর্থাৎ কৃষি সমবায় গঠনের যৌক্তিকতা রয়েছে।"
        }
      ]
    },
    {
      "number": "8",
      "uddipok": "শিক্ষার্থীরা পারিবারিক দুগ্ধ খামার পরিদর্শন শেষে শ্রেণিতে ফিরে উপকরণের তালিকা তৈরি করল এবং দুধ দোহনের আধুনিক ও সনাতন পদ্ধতি সম্পর্কে তারা তুলনামূলক আলোচনা করল।",
      "tag": "RZS 24",
      "sub_questions": [
        {
          "label": "ক",
          "question": "পারিবারিক দুগ্ধ খামার কাকে বলে?",
          "explanation": "পারিবারিক দুগ্ধ খামার বলতে এমন একটি খামারকে বোঝায়, যেখানে পরিবার নিজ বাড়িতে গাভী পালন করে পরিবারের দুধের চাহিদা মেটায় এবং অতিরিক্ত দুধ বিক্রয়ের মাধ্যমে আয়ের সুযোগ সৃষ্টি করে।"
        },
        {
          "label": "খ",
          "question": "দুধ সংরক্ষণ কেন প্রয়োজন?",
          "explanation": "দুধ একটি পুষ্টিকর খাদ্য, তবে এতে প্রোটিন, চর্বি এবং শর্করার মতো পুষ্টি উপাদান থাকায় এটি দ্রুত নষ্ট হতে পারে। সঠিকভাবে সংরক্ষণ না করলে দুধে ব্যাকটেরিয়া ও অন্যান্য জীবাণু দ্রুত বৃদ্ধি পায়, যা দুধের গুণগত মান নষ্ট করে এবং স্বাস্থ্যের জন্য ক্ষতিকর হতে পারে।"
        },
        {
          "label": "গ",
          "question": "শিক্ষার্থীদের তৈরিকৃত তালিকাটি উল্লেখ করো ।",
          "explanation": "শিক্ষার্থীদের পারিবারিক দুগ্ধ খামার পরিদর্শনের পর তারা দুধ দোহনের আধুনিক ও সনাতন পদ্ধতি নিয়ে তুলনামূলক আলোচনা করার জন্য যেসব উপকরণের তালিকা তৈরি করতে পারে, তা হতে পারে নিচের মতো: সনাতন পদ্ধতির জন্য উপকরণ: গাভী হাত দিয়ে দুধ দোহন করার বালতি কাপড় (দুধ ছাঁকানোর জন্য) খুঁটি বা বেঁধে রাখার রশি পরিষ্কার জায়গা আধুনিক পদ্ধতির জন্য উপকরণ: দুধ দোহন মেশিন স্যানিটাইজার (উপকরণ এবং দুধ দোহন স্থানের জন্য) স্টিলের পরিষ্কার বালতি বা দুধ সংগ্রহ পাত্র ফিল্টারিং মেশিন স্টোরেজ ট্যাংক বা শীতলীকরণ যন্ত্র ভ্যাকুয়াম পাম্প বৈদ্যুতিক সংযোগ ব্যবস্থা নিয়মিত যন্ত্র রক্ষণাবেক্ষণের সরঞ্জাম তালিকার মাধ্যমে তারা দুগ্ধ উৎপাদনের দুই পদ্ধতির মধ্যে ব্যবহৃত সরঞ্জাম এবং প্রযুক্তির পার্থক্য চিহ্নিত করতে পারবে এবং দক্ষতা ও কার্যকারিতা নিয়ে তুলনামূলক আলোচনা করতে পারবে।"
        },
        {
          "label": "ঘ",
          "question": "শিক্ষার্থীরা যে বিষয়ে তুলনামূলক আলোচনা করল তা বিশ্লেষণ করো।",
          "explanation": "শিক্ষার্থীরা দুধ দোহনের আধুনিক ও সনাতন পদ্ধতি সম্পর্কে যে তুলনামূলক আলোচনা করল, তা বিভিন্ন দিক থেকে বিশ্লেষণ করা যেতে পারে। নিচে বিস্তারিত তুলে ধরা হলো: 1. পদ্ধতির কার্যকারিতা সনাতন পদ্ধতি: সরল পদ্ধতি; হাতের সাহায্যে দুধ সংগ্রহ করা হয়। সময় বেশি লাগে এবং পরিমাণ কম হতে পারে। দক্ষতার উপর নির্ভরশীল; নির্দিষ্ট অভিজ্ঞতা প্রয়োজন। আধুনিক পদ্ধতি: যন্ত্রের মাধ্যমে দুধ দোহন করা হয়। দ্রুত ও তুলনামূলকভাবে বেশি পরিমাণ দুধ সংগ্রহ করা যায়। কম অভিজ্ঞতায়ও দুধ দোহন সম্ভব। 2. স্বাস্থ্যবিধি ও স্যানিটেশন সনাতন পদ্ধতি: দুধ দূষিত হওয়ার ঝুঁকি বেশি; খোলা জায়গায় এবং হাতের সংস্পর্শে আসে। সঠিক স্যানিটেশন মানা কঠিন হতে পারে। আধুনিক পদ্ধতি: স্বাস্থ্যসম্মত পরিবেশে দোহনের ব্যবস্থা থাকে। যন্ত্র ব্যবহার করে দুধ সরাসরি সিল করা যায়; দূষণের ঝুঁকি কম। 3. প্রযুক্তির ব্যবহার সনাতন পদ্ধতি: কোনও প্রযুক্তি ব্যবহার হয় না; এটি প্রাচীন পদ্ধতির ওপর নির্ভরশীল। আধুনিক পদ্ধতি: দুধ দোহন যন্ত্র, ভ্যাকুয়াম পাম্প এবং সংরক্ষণের জন্য ঠান্ডা রাখার প্রযুক্তি ব্যবহৃত হয়। আধুনিক পদ্ধতি আরও দক্ষ এবং সময় সাশ্রয়ী। 4. খরচ ও রক্ষণাবেক্ষণ সনাতন পদ্ধতি: পদ্ধতির খরচ কম; বিশেষ কোনো যন্ত্রপাতি প্রয়োজন হয় না। নিয়মিত রক্ষণাবেক্ষণের ঝামেলা নেই। আধুনিক পদ্ধতি: প্রাথমিক খরচ বেশি; যন্ত্র কিনতে এবং স্থাপন করতে বড় বিনিয়োগ দরকার। রক্ষণাবেক্ষণের জন্য নিয়মিত ব্যয় হয়। 5. পরিবেশ ও মানবশক্তি সনাতন পদ্ধতি: এই পদ্ধতি মানবশক্তি-নির্ভর, যা স্থানীয় কর্মসংস্থান সৃষ্টি করে। পরিবেশবান্ধব, কেননা বিদ্যুৎ বা জ্বালানির ব্যবহার নেই। আধুনিক পদ্ধতি: বিদ্যুৎ ও প্রযুক্তি নির্ভর; জ্বালানি খরচ হতে পারে। কর্মী সংখ্যা কম প্রয়োজন হয়, ফলে কর্মসংস্থান তুলনামূলকভাবে কম। 6. উৎপাদনের পরিমাণ ও গুণগতমান সনাতন পদ্ধতি: উৎপাদনের পরিমাণ কম; সময়সাপেক্ষ। গুণগতমান নিশ্চিত করা কিছুটা চ্যালেঞ্জিং। আধুনিক পদ্ধতি: উৎপাদনের পরিমাণ বেশি এবং গুণগতমান উচ্চ। দুধ সংরক্ষণ ও পরিবহনের আধুনিক ব্যবস্থা সহজলভ্য। উপসংহার: শিক্ষার্থীদের তুলনামূলক আলোচনার মাধ্যমে বোঝা যায় যে, আধুনিক পদ্ধতি দক্ষতা, স্বাস্থ্যবিধি ও উৎপাদনশীলতার ক্ষেত্রে সনাতন পদ্ধতির চেয়ে অনেক এগিয়ে। তবে সনাতন পদ্ধতি স্থানীয় জনগোষ্ঠীর সঙ্গে মিশে থাকা সংস্কৃতি ও পরিবেশগত মানদণ্ডের সঙ্গে সামঞ্জস্যপূর্ণ। দুগ্ধ খামারের আকার, লক্ষ্য এবং প্রযুক্তি গ্রহণের সক্ষমতার ওপর নির্ভর করে এ পদ্ধতিগুলোর ব্যবহার নির্ধারিত হয়।"
        }
      ]
    }
  ]
}