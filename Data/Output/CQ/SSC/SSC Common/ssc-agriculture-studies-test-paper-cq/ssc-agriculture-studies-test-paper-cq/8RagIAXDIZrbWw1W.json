{
  "title": "বাংলাদেশ নৌবাহিনী স্কুল ও কলেজ, চট্টগ্রাম ২০২৪",
  "subtitle": "কৃষিশিক্ষা (8)",
  "questions": [
    {
      "number": "1",
      "uddipok": "হাশেম ও দুলাল দুই বন্ধু তাদের নিজস্ব ৬০ শতক আয়তনের একটি পুকুরে কার্প জাতীয় মাছের মিশ্র চাষ করেছেন। তারা পুকুরে ৫ কেজি পোনা ছেড়ে ৬ মাসে ১৭০ কেজি সম্পূরক খাদ্য প্রয়োগ করে ১৬০ কেজি মাছ পেলেন ।",
      "tag": "BNSCC 24",
      "sub_questions": [
        {
          "label": "ক",
          "question": "রেন্সিডিটি কী?",
          "explanation": "রেন্সিডিটি হলো বাতাসের অক্সিজেন দ্বারা খাদ্যস্থিত চর্বির জারণ ক্রিয়া।"
        },
        {
          "label": "খ",
          "question": "FCR এর মানের উপর মাছের খাদ্যের গুণগত মান নির্ভর করে— ব্যাখ্যা করো।",
          "explanation": "FCR (Food Conversion Ratio) হলো খাদ্য প্রয়োগ ও খাদ্য গ্রহণের ফলে জীবের দৈহিক বৃদ্ধির অনুপাত। তবে প্রয়োগকৃত খাদ্যের কী পরিমাণ মাছ ব্যবহার করতে পারছে তা FCR এর মাধ্যমে নির্ণয় করা যায়। FCR এর মান সবসময় ১ এর চেয়ে বড় হয়। তবে ২ এর অধিক হলে উৎপাদন লাভজনক হয় না। কারণ খাদ্যের অপচয় হয় এবং পানির গুণগত মান নষ্ট হয়ে যায়। যে খাদ্যের FCR যত কম সে খাদ্যের গুণগত মান তত ভালো। অর্থাৎ কম খাদ্য ব্যবহার করে অধিক উৎপাদন পাওয়া যায়। অতএব বলা যায়, FCR এর মানের উপর মাছের খাদ্যের গুণগত মান নির্ভর করে।"
        },
        {
          "label": "গ",
          "question": "উদ্দীপকে উল্লেখিত পুকুরের FCR এর মান নির্ণয় করো।",
          "explanation": "উদ্দীপকে হাশেম ও দুলাল পুকুরে ৫ কেজি পোনা ছেড়ে ৬ মাসে ১৭০ কেজি সম্পূরক খাদ্য প্রয়োগ করে ১৬০ কেজি মাছ পেলেন । আমরা জানি,  FCR  =  মাছকে প্রদানকৃত খাদ্য   দৈহিক বৃদ্ধি   দৈহিক বৃদ্ধি = আহরণকালীন মোট ওজন - মজুদকালীন মোট ওজন  = ( ১৬০ − ৫ )  কেজি  = ১৫৫ কেজি  ∴ F C R =  ১৭০ কেজি   ১৫৫ কেজি  = ১ . ০৯৭  অতএব, উদ্দীপকে উল্লিখিত পুকুরের FCR হলো ১.০৯৭।  \\begin{array}{l} \\text { FCR }=\\frac{\\text { মাছকে প্রদানকৃত খাদ্য }}{\\text { দৈহিক বৃদ্ধি }} \\\\ \\text { দৈহিক বৃদ্ধি = আহরণকালীন মোট ওজন - মজুদকালীন মোট ওজন } \\\\ =(১ ৬ ০-৫) \\text { কেজি }=১ ৫ ৫ \\text { কেজি } \\\\ \\therefore \\mathrm{FCR}=\\frac{\\text { ১৭০ কেজি }}{\\text { ১৫৫ কেজি }}=১ . ০ ৯ ৭ \\\\ \\text { অতএব, উদ্দীপকে উল্লিখিত পুকুরের FCR হলো ১.০৯৭। } \\end{array}  FCR  =   দৈহিক   বৃদ্ধি     মাছকে   প্রদানকৃত   খাদ্য   ​   দৈহিক   বৃদ্ধি  =  আহরণকালীন   মোট   ওজন  -  মজুদকালীন   মোট   ওজন   = ( ১৬০ − ৫ )   কেজি   = ১৫৫   কেজি   ∴ FCR =   ১৫৫   কেজি     ১৭০   কেজি   ​ = ১ . ০৯৭   অতএব ,  উদ্দীপকে   উল্লিখিত   পুকুরের  FCR  হলো   ১ . ০৯৭।   ​"
        },
        {
          "label": "ঘ",
          "question": "হাশেম ও দুলালের পুকুরে প্রয়োগকৃত খাদ্যের মান FCR এর ভিত্তিতে মূল্যায়ন করো।",
          "explanation": "FCR (Food Conversion Ratio) হলো প্রয়োগকৃত খাদ্য ও খাদ্য গ্রহণের ফলে জীবের দৈহিক বৃদ্ধির অনুপাত। অর্থাৎ, ১ কেজি মাছ পেতে যত কেজি খাবার খাওয়াতে হয়, তাই FCR। FCR -এর মান কম হওয়ার অর্থ অল্প পরিমাণ খাদ্য প্রয়োগ করে অধিক উৎপাদন। যে খাদ্যের FCR এর মান যত কম সে খাদ্যের গুণগতমান তত ভালো । উদ্দীপকের সম্পূরক খাদ্যের FCR ১.০৯৭। এতে বোঝা যায়, প্রদানকৃত খাদ্যের যথাযথ ব্যবহার হয়েছে এবং মাছের দৈহিক বৃদ্ধি সম্পন্ন হয়েছে । অর্থাৎ কার্প জাতীয় মাছ চাষে যে সম্পূরক খাদ্য ব্যবহার করা হয়েছে তার গুণগতমান ভালো । উপরের আলোচনা থেকে বলা যায়, উদ্দীপকের সম্পূরক খাদ্যের গুণাগুণ মানসম্মত ।"
        }
      ]
    },
    {
      "number": "2",
      "uddipok": "রহিম তার শিক্ষাথীদেরকে ব্যবহারিক ক্লাসের অংশ হিসেবে তাদের বিদ্যালয়ের পাশে একটি পুকুরে নিয়ে মাছের প্রাকৃতিক খাদ্য উপস্থিতির বিভিন্ন বিষয়, শেখালেন। রহিম তার শিক্ষার্থীদেরকে আরও বললেন, পুকুরে বিশেষ নিয়মে পোনা ছাড়তে হয়।",
      "tag": "BNSCC 24",
      "sub_questions": [
        {
          "label": "ক",
          "question": "প্লাংকটন কী?",
          "explanation": "প্লাংকটন হলো পানিতে মুক্তভাবে ভাসমান আণুবীক্ষণিক জীব ।"
        },
        {
          "label": "খ",
          "question": "শাপলা ফুলকে নির্গমশীল উদ্ভিদ বলা হয় কেন ?",
          "explanation": "যেসব উদ্ভিদের শিকড় পানির নিচে মাটিতে থাকে কিন্তু পাতা ও কাণ্ডের উপরের অংশ বা শুধু পাতা পানির উপরে দাঁড়িয়ে থাকে বা ভেসে থাকে সেসব উদ্ভিদকে নির্গমশীল উদ্ভিদ বলে। শাপলা ফুল গাছের শিকড় মাটিতে থাকে কিন্তু পাতা ও কার্ডের উপরের অংশ পানির উপরে ভেসে থাকে। তাই শাপলাকে নির্গমশীল উদ্ভিদ বলে ।"
        },
        {
          "label": "গ",
          "question": "উদ্দীপকে উল্লিখিত মাছের প্রাকৃতিক খাদ্য উপস্থিতির পরীক্ষা বর্ণনা করো ।",
          "explanation": "রহিম স্যার শিক্ষার্থীদেরকে বিদ্যালয়ের পাশের একটি পুকুরে প্রাকৃতিক খাদ্য উপস্থিতির পদ্ধতিগুলো শেখালেন। পুকুরে পোনা মজুদের পূর্বেই সার প্রয়োগের ৫-৭ দিন পর পুকুরে প্রাকৃতিক খাদ্য তৈরি হয়েছে কিনা তা পরীক্ষা করে দেখতে হয়। কয়েকটি পদ্ধতিতে এটি করা যায়: i. সেক্কিডিস্ক : ২০ সেমি ব্যাসযুক্ত টিনের একটি সাদা-কালো থালা (একে সেক্কিডিস্ক বলে) সুতা দ্বারা পানিতে ডুবানোর পর যদি ২৫- ৩০ সেমি গভীরতায় থালা না দেখা যায় তবে বুঝতে হবে পুকুরে প্রাকৃতিক খাদ্য রয়েছে। যদি ৩০ সেমি এর অধিক গভীরতায় সেক্কিডিস্ক দেখা যায় তবে বুঝতে হবে প্রাকৃতিকভাবে উৎপন্ন খাবার অনেক কম। ii. হাত পরীক্ষা: পানিতে হাতের কনুই পর্যন্ত ডুবিয়ে যদি হাতের তালু দেখা না যায় তবে বুঝতে হবে খাদ্য পরিমাণমতো তৈরি হয়েছে। iii. গ্লাস পরীক্ষা: একটি স্বচ্ছ কাচের গ্লাস দ্বারা পুকুরের পানি নিয়ে সূর্যের আলোর দিকে ধরলে যদি পানির রং সবুজ বা বাদামি সবুজ দেখা যায় এবং পানিতে অসংখ্য সূক্ষ্ম কণা ও ছোট পোকার মতো দেখা যায় তবে বুঝতে হবে পুকুরে প্রাকৃতিক খাদ্য পরিমাণমতো তৈরি হয়েছে।"
        },
        {
          "label": "ঘ",
          "question": "পুকুরে পোনা ছাড়ার যে বিশেষ নিয়মের কথা উদ্দীপকে বলা হয়েছে—তা বিশ্লেষণ করো ।",
          "explanation": "উদ্দীপকে রহিম সাহেব পুকুরে পোনা ছাড়ার যে বিশেষ নিয়ম সম্পর্কে জানান তা নিম্নে উল্লেখ করা হলো— সংগৃহীত পোনা সরাসরি পুকুরে ছাড়া উচিত নয়। পোনা ছাড়ার পূর্বে পোনাগুলোকে প্রথমে শোধন করে নিতে হয়। এজন্য বালতিতে বা পাতিলে ১০ লিটার পানিতে ১ চা চামচ পটাসিয়াম পারম্যাঙ্গানেট বা ২০০ গ্রাম লবণ মিশিয়ে তাতে প্রতিবারে ৩০০-৫০০টি পোনা আধা মিনিট গোসল করাতে হয়। একবার তৈরিকৃত মিশ্রণে ৪-৫ বার শোধন করা যায়। এতে পোনা ক্ষতিকারক পরজীবী দ্বারা আক্রান্ত থাকলে মুক্ত হয়, রোগাক্রান্ত হওয়ার সম্ভাবনা ও মৃত্যু ঝুঁকি কমে যায়। এরপর সকালে বা বিকেলে বা দিনের ঠাণ্ডা আবহাওয়ায় পোনা পুকুরে ছাড়তে হয়। এজন্যই পোনাকে পুকুরের পানির সাথে খাপ খাইয়ে নেওয়ার উদ্দেশ্যে পোনাভর্তি পলিব্যাগ বা পাত্র পানিতে ১৫-২০ মিনিট ভাসিয়ে রাখতে হয় এবং অল্প অল্প করে পুকুরের পানি মেশাতে হয় । উভয় পানির তাপমাত্রা সমান হলে পলিব্যাগ বা পাত্র কাত করে পুকুরের পানিতে ঢেউ দিলে পোনাগুলো ধীরে ধীরে পুকুরে চলে যায় ।"
        }
      ]
    },
    {
      "number": "3",
      "uddipok": "রুবেলা একজন পরিবেশ বিজ্ঞানী। ২০০৭-২০০৮ সালের জাতিসংঘের মানব উন্নয়ন রিপোর্ট সম্পর্কে জেনে তিনি চিন্তিত হলেন। এছাড়াও তিনি IPCC এর দেওয়া বাংলাদেশ সম্পর্কিত রিপোর্ট অনুযায়ী পর্যবেক্ষণ করে দেখলেন যে, জলবায়ুর পরিবর্তনের ফলে দেশে বিভিন্ন রকম বিরূপ, অবস্থার আশঙ্কা রয়েছে।",
      "tag": "BNSCC 24",
      "sub_questions": [
        {
          "label": "ক",
          "question": "গ্রীনহাউস ইফেক্ট কী?",
          "explanation": "তাপ শোষণের মাধ্যমে গ্রীন হাউস গ্যাসগুলোর (কার্বন ডাইঅক্সাইড, মিথেন ইত্যাদি) বায়ুমন্ডলকে উত্তপ্ত করে তোলার প্রভাবই হচ্ছে গ্রিনহাউস ইফেক্ট ।"
        },
        {
          "label": "খ",
          "question": "প্রোলিন কীভাবে ফসলকে খরা সহ্যশীল করে?",
          "explanation": "উদ্ভিদ দেহের অভ্যন্তরে মজুদ থাকা প্রোটিন খরা প্রতিরোধে সাহায্য করে । খরার প্রভাবে এই প্রোটিন ভেঙে বিভিন্ন জৈব-রাসায়নিক কর্মকাণ্ডে ব্যবহৃত হয়। পাশাপাশি প্রোটিন ভেঙে নানা রকম বিষাক্ত দ্রব্যও উৎপন্ন হয়। এ জন্য কিছু কিছু উদ্ভিদ প্রোলিন নামক রাসায়নিক দ্রব্য তৈরি করে যা এ বিষাক্ততার মাত্রাকে কমিয়ে ফসলকে খরা সহ্যশীল করে তোলে ।"
        },
        {
          "label": "গ",
          "question": "রুবেলার দেখা রিপোর্টে জলবায়ু পরিবর্তনে বাংলাদেশের ওপর কী ধরনের প্রভাব দেখানো হয়েছিল? ব্যাখ্যা করো।",
          "explanation": "রুবেলার দেখা রিপোর্ট জলবায়ু পরিবর্তনে বাংলাদেশের উপর বিভিন্ন বিরূপ প্রভাবের কথা বলা হয়েছে । প্রভাবগুলো নিচে দেওয়া হলো— ১. গ্রীষ্মকালে অতি উচ্চ তাপমাত্রা হবে । ২. অনিয়মিত ও অসময়ে বৃষ্টিপাত হবে । ৩. অল্প সময়ে অধিক বৃষ্টি এবং তার ফলে জলাবদ্ধতা ও ভূমিধস হতে পারে । ৪. শুষ্ক মৌসুমে কম বৃষ্টিপাত হওয়ার সম্ভাবনা রয়েছে। ৫. বন্যার ভয়াবহতা ও সংখ্যা বৃদ্ধি পাবে । ৬. আকস্মিক বন্যা ও খরার ফলে ফসলহানি হতে পারে। ৭. অতিরিক্ত ঠাণ্ডা ও গরম পড়বে। ৮. উপকূলীয় এলাকায় লবণাক্ত জমির পরিমাণ বৃদ্ধি ও ভূমিক্ষয় হবে । ৯. ঝড়-জলোচ্ছ্বাসের তীব্রতা ও সংখ্যা বৃদ্ধি পাবে। ১০. কুয়াশা, শিলাবৃষ্টি বৃদ্ধি পাবে ইত্যাদি।"
        },
        {
          "label": "ঘ",
          "question": "বাংলাদেশে ফসল উৎপাদনে উল্লিখিত পরিস্থিতির প্রভাব—ব্যাখ্যা করো।",
          "explanation": "নিম্নের অনুরূপঃ উদ্দীপকে জলবায়ু পরিবর্তনের কারণে বন্যা, খরা, জলোচ্ছ্বাস ইত্যাদি বিরূপ আবহাওয়ার কথা বলা হয়েছে। এই ধরনের আবহাওয়ার কারণে পরিবেশের তাপমাত্রা অত্যধিক কম বা বেশি হয়, উপকূলীয় অঞ্চলে লবণাক্ততা বৃদ্ধি পায় এবং জলাবদ্ধতা দেখা দেয় । নিচে এদের প্রভাব বর্ণনা করা হলো— i. তাপমাত্রার প্রভাব: তাপমাত্রা বৃদ্ধি পেলে উফশী ধানের ফলন কমে যায় এবং গমে রোগের আক্রমণ বেড়ে যায়। আলু ও অন্যান্য শীতকালীন ফসল উৎপাদনে ধস নামে। তাপমাত্রা ৩৫ ডিগ্রি সেলসিয়াস বা এর অধিক হলে ধানে চিটার পরিমাণ বেড়ে যায়। এছাড়াও নিম্ন তাপমাত্রার কারণে ধানগাছের স্বাভাবিক বৃদ্ধি ব্যাহত হয় । ii. খরার প্রভাব: ফসলের বৃদ্ধি পর্যায়ে গড় বৃষ্টিপাতের অভাবে মাটিতে পানি শূন্যতা সৃষ্টি হয়। কম বৃষ্টিপাত ও অধিক হারে মাটি থেকে পানি বাষ্পীভূত হওয়ার ফলে কৃষিক্ষেত্রে খরার প্রভাব দেখা দেয়। ফলে ফসলের ফলন কমে যায়। iii. লবণাক্ততার প্রভাব: বন্যায় সৃষ্ট লবণাক্ত পানি দিয়ে জমি ডুবে যাওয়ার ফলে মাটিতে লবণের পরিমাণ অত্যধিক বেড়ে যায় । আবার, শুষ্ক মৌসুমে পানি বাষ্পীভবনের মাধ্যমে মাটির নিচের লবণ উপরে উঠে আসে । ফলে জমির উর্বরতা নষ্ট হয় । iv. জলাবদ্ধতা বা বন্যার প্রভাব: ঘন ঘন বন্যার কারণে জমিতে লবণাক্ত পানির জলাবদ্ধতা সৃষ্টি হয়। এর ফলে ফসল চাষের অনুপযোগী পরিবেশ সৃষ্টি হয়। আমাদের দেশে প্রায় প্রতিবছর অনেক অঞ্চলের হাজার হাজার একর জমির পাকা বোরো ধান কর্তনের আগেই ঢল বন্যায় ক্ষতিগ্রস্ত হয়।"
        }
      ]
    },
    {
      "number": "4",
      "uddipok": "চিত্রগুলো লক্ষ করো এবং নিচের প্রশ্নগুলোর উত্তর লিখ :",
      "tag": "BNSCC 24",
      "sub_questions": [
        {
          "label": "ক",
          "question": "বীজতলা কাকে বলে?",
          "explanation": "বীজ থেকে চারা উৎপাদনের জন্য উপযুক্ত পদ্ধতিতে জমিতে যে বেড তৈরি করা হয় তাকে বীজতলা বলা হয়।"
        },
        {
          "label": "খ",
          "question": "ডাল জাতীয় ফসলে অতিরিক্ত নাইট্রোজেনযুক্ত সার প্রয়োগ করতে হয় না কেন? ব্যাখ্যা করো।",
          "explanation": "ডাল একটি লিগিউম বা শিম জাতীয় ফসল। এরা শিকড়ের গুটিতে বাতাস থেকে নাইট্রোজেন সংগ্রহ করে আবদ্ধ করে। আর এ নাইট্রোজেন গাছ ব্যবহার করে। তাই ডাল জাতীয় ফসলে অতিরিক্ত নাইট্রোজেন জাতীয় সার প্রয়োগ খুব বেশি একটা প্রয়োজন পড়ে না।"
        },
        {
          "label": "গ",
          "question": "কলা চাষের জন্য উদ্দীপকের কোন চিত্রটি উত্তম? ব্যাখ্যা করো।",
          "explanation": "নিম্নের অনুরূপঃ উদ্দীপকে উল্লিখিত চিত্র: ক ও চিত্র: খ এর চারা দুইটি হলো যথাক্রমে অসি তেউড় ও পানি তেউড়। পানি তেউড় দুর্বল হয় ও আগা-গোড়া সমান থাকে। তাই কলা চাষের জন্য এই চারা উপযুক্ত নয়। কিন্তু অসি তেউড়ের পাতা সরু, সূচালো এবং অনেকটা তলোয়ারের মতো। গোড়ার দিকে মোটা এবং ক্রমশ উপরের দিকে সরু হতে থাকে। এতে প্রাথমিক অবস্থায় চারার খাদ্য সরবরাহ নিশ্চিত হয় । ফলে চারা উৎপাদন ভালো হয়। চারা রোপণের জন্য প্রথমত অসি তেউড় নির্বাচন করতে হবে। খাটো জাতের ৩৫-৪৫ সেমি এবং লম্বা জাতের ৫০-৬০ সেমি দৈর্ঘ্যের তেউড় ব্যবহার করা উত্তম।"
        },
        {
          "label": "ঘ",
          "question": "চিত্রে প্রদর্শিত উদ্ভিদে যে সব রোগ হয় তার কারণ ও প্রতিকার বিশ্লেষণ করো।",
          "explanation": "উদ্দীপকের ফসলটি হলো কলা । কলায় বিভিন্ন ধরনের রোগ হতে পারে । কলা চাষের সময় প্রধানত তিনটি রোগের আক্রমণ দেখা দেয়। যথা:- পানামা, সিগাটোগা ও গুচ্ছ মাথা রোগ। এ সকল রোগের কারণ ও প্রতিকার নিচে দেওয়া হলো— পানামা রোগের কারণ ও প্রতিকার: পানামা রোগ ছত্রাকজনিত রোগ। পানামা রোগ দমনে রোগাক্রান্ত গাছ তুলে ফেলতে হবে, প্রতিরোধী জাত লাগাতে হবে। তাছাড়া ছত্রাকনাশক হিসেবে টিল্ট-২৫০ ইসি অনুমোদিত মাত্রায় প্রয়োগ করতে হবে । সিগাটোগা রোগের কারণ ও প্রতিকার: সিগাটোগা ছত্রাকজনিত রোগ, এ রোগে পাতা ঝলসে যায় ও সমস্ত পাতা আগুনে পোড়ার মতো দেখায়। ফলে ফল ছোট হয়ে যায়, ফলন কমে যায়। সিগটোগা প্রতিকারে আক্রান্ত গাছের পাতা কেটে পুড়িয়ে ফেলতে হবে। গুচ্ছ রোগের কারণ ও লক্ষণ: গুচ্ছ মাথা রোগ হলো ভাইরাসজনিত রোগ যা পুরো ফসল নষ্ট করে দেয়। এ ধরনের রোগে কলার ফলন কমে যায়। গুচ্ছ মাথা রোগে ম্যালাথিয়ন বা অন্য যে কোনো অনুমোদিত কীটনাশক প্রয়োগ করে জাব পোকা দমন করতে হবে। কারণ এ রোগ সৃষ্টির জন্য দায়ী ভাইরাস বহন করে জাব পোকা ।"
        }
      ]
    },
    {
      "number": "5",
      "uddipok": "",
      "tag": "BNSCC 24",
      "sub_questions": [
        {
          "label": "ক",
          "question": "বনভূমি কী ?",
          "explanation": "কোনো দেশের বা অঞ্চলের বিস্তীর্ণ এলাকা জুড়ে বড় বড় বৃক্ষরাজি ও লতা গুল্মের সমন্বয়ে গড়ে ওঠা বনকেই বনভূমি বলে ।"
        },
        {
          "label": "খ",
          "question": "বন আইন জানা প্রয়োজন কেন?",
          "explanation": "কোন অঞ্চলে নতুন বনাঞ্চল সৃষ্টি বা সরকারি বনাঞ্চল থেকে গাছ কাটা, অপসারণ, পরিবহন ইত্যাদি বিষয়ে সুনির্দিষ্ট আইনই হলো বনবিধি বা বন আইন । বন আইন প্রণয়নের মাধ্যমে অবাধে বনাঞ্চলে প্রবেশ, গাছ কাটা, চাষাবাদ ও ঘরবাড়ি নির্মাণ করা যায় না। ফলে বনজ সম্পদ চুরি ও পাচার করা যায় না। বন আইন বন্যপ্রাণীর আবাসস্থল ও খাদ্য সংরক্ষণ, নিরাপদ প্রজননের মাধ্যমে জীববৈচিত্র্য রক্ষা করে। এ আইন যথাযথ বাস্তবায়নের মাধ্যমে বন ভূমিক্ষয়, ভূমিধ্বস থেকে রক্ষা করে পরিবেশগত ভারসাম্য বজায় রাখে । তাই বন সংরক্ষণের জন্য বন আইন জানা প্রয়োজন ।"
        },
        {
          "label": "গ",
          "question": "উদ্দীপকের বিষয়গুলো যে বনে দেখা যায় সে বনের বৈশিষ্ট্য ব্যাখ্যা করো।",
          "explanation": "নিম্নের অনুরূপঃ উদ্দীপকের চিত্রে বাংলাদেশের দক্ষিণ-পশ্চিম কোণে অবস্থিত ম্যানগ্রোভ বন দেখানো হয়েছে। এ বন বাংলাদেশের ঐতিহ্যবাহী সুন্দরবন নামে পরিচিত। এটি পৃথিবীর সর্ববৃহৎ ম্যানগ্রোভ বন। সুন্দরি বৃক্ষের নামানুসারে এ বনের নামকরণ করা হয়েছে সুন্দরবন। সুন্দরবনের মোট আয়তন ৭.৫০ লক্ষ হেক্টর। এ বন খুলনা, বাগেরহাট, সাতক্ষীরা জেলার দক্ষিণে বিস্তৃত। এখানে বৃক্ষ, গুল্মলতা ও পরজীবী উদ্ভিদের প্রজাতি ৩৩৪টি এবং বন্যপ্রাণী প্রজাতির সংখ্যা ২৬৯টি। এ বনের অধিকাংশ উদ্ভিদের উর্ধ্বমুখী বায়বীয় মূল রয়েছে। এ বনের বৃক্ষে জরায়ুজ অঙ্কুরোদগম ঘটে। এ বনের গুরুত্বপূর্ণ বৃক্ষ হলো— গেওয়া, গরান, পশুর, কেওয়া, গোলপাতা ইত্যাদি। বিখ্যাত রয়েল বেঙ্গল টাইগার, চিতাবাঘ, হরিণ, বানর ইত্যাদি বিভিন্ন রকমের পাখি ও কীটপতঙ্গ এ বনে বাস করে। সন্দরবনের ফাঁকে ফাঁকে খালে রয়েছে কুমির ও অন্যান্য জলজ প্রাণী। এছাড়া এ বনে রয়েছে গোলপাতা, মধু, মোম ও মাছ সহ বিপুল পরিমাণ বনজ সম্পদ। উপরের বৈশিষ্ট্যের প্রেক্ষিতে আন্তর্জাতিকভাবে এ বনকে ন্যাচারাল হেরিটেজ হিসেবে স্বীকৃতি দেওয়া হয়েছে।"
        },
        {
          "label": "ঘ",
          "question": "প্রাকৃতিক দুর্যোগ থেকে বাংলাদেশকে রক্ষায় উক্ত বনের গুরুত্ব বিশ্লেষণ করো।",
          "explanation": "নিম্নের অনুরূপঃ উদ্দীপকে উল্লিখিত ম্যানগ্রোভ বন পরিবেশের ভারসাম্য রক্ষা করে বাংলাদেশকে প্রাকৃতিক দুর্যোগের হাত থেকে রক্ষা করে। বাংলাদেশের মোট আয়তনের ৭.৫০ লক্ষ হেক্টর জুড়ে রয়েছে ম্যানগ্রোভ বন। বনাঞ্চল ঝড়ঝঞ্ঝা ও জলোচ্ছ্বাসজনিত ক্ষয়ক্ষতি হ্রাস করে। বিগত ঘূর্ণিঝড় এবং জলোচ্ছ্বাসগুলোতে দেখা গেছে উপকূলের যেসব এলাকায় বন ছিল সেসব এলাকায় ক্ষয়ক্ষতির পরিমাণ অনেক কম হয়েছে। ১৯৯১ সালের ঘূর্ণিঝড় চট্টগ্রাম উপকূলীয় অঞ্চলে আঘাত হানে। এতে প্রায় লক্ষাধিক মানুষ আহত ও নিহত হয় এবং ক্ষয়ক্ষতির পরিমাণ ছিল অনেক বেশি । বনাঞ্চল বায়ু প্রবাহের গতিরোধ করে বিপর্যয় কমায়। সুন্দরবনের উপর সিডর প্রথম আঘাত করার সময় এর গতিবেগ ছিল ঘণ্টায় ২২০ কিমি । সুন্দরবন অতিক্রম করে এর গতিবেগ কমে দাঁড়ায় ১৬০ কিলোমিটার/ঘণ্টা। সুতরাং, সুন্দরবন ঘূর্ণিঝড়ের তীব্রতা অনেকাংশে হ্রাস করে। এর ফলে ক্ষয়ক্ষতির পরিমাণ কম হয়। কিন্তু সুন্দরবন ব্যাপক হারে ক্ষতিগ্রস্ত হয়। যদি ঘূর্ণিঝড়টি আরও পূর্বদিকে সরে গিয়ে বরিশাল অঞ্চলে আঘাত করত তাহলে ক্ষয়ক্ষতির পরিমাণ প্রায় ২০০ গুণ বেশি হতো এবং ১৯৯১ সালের থেকেও বেশি মানুষ মারা যেত। অর্থাৎ, বিগত দশকে সিডর, আইলাসহ অনেক দুর্যোগ থেকে সুন্দরবন বাংলাদেশের দক্ষিণ পশ্চিম অঞ্চলকে চরম ক্ষয়ক্ষতি থেকে সুরক্ষা দিয়েছে। অতএব বলা যায়, প্রাকৃতিক দুর্যোগ থেকে সুন্দরবন আমাদের রক্ষা করে। তাই আমাদের প্রত্যেকের উচিত এ বনটিকে সংরক্ষণ এবং রক্ষণাবেক্ষণ করা।"
        }
      ]
    },
    {
      "number": "6",
      "uddipok": "",
      "tag": "BNSCC 24",
      "sub_questions": [
        {
          "label": "ক",
          "question": "কৃষি ঋণ কী?",
          "explanation": "কৃষিকাজ সুষ্ঠুভাবে পরিচালনা করার জন্য কোনো আর্থিক প্রতিষ্ঠান থেকে যে ঋণ নেওয়া হয় তাই কৃষি ঋণ।"
        },
        {
          "label": "খ",
          "question": "পরিবহন বিপণনের জন্য গুরুত্বপূর্ণ কেন?",
          "explanation": "সমবায়ী কৃষকগণ কৃষিপণ্য উৎপাদন করে বিপণন করেন অধিক লাভবান হওয়ার জন্য। কৃষিপণ্য বিপণনে একটি গুরুত্বপূর্ণ কার্যক্রম হলো নিরাপদ পরিবহন। কৃষিপণ্য 'এ' গ্রেড মানের হলেও সেটা যদি পরিবহনকালে ক্ষতিগ্রস্ত হয় তবে ক্রেতা আকৃষ্ট হবে না। পরিবহনকালে যথাযথ সতকর্তা অবলম্বন না করলে পণ্য পচে গিয়ে নষ্ট হতে পারে। প্যাকিং ঠিকমতো না করলে পণ্যে আঘাত লেগে থেঁতলে যেতে পারে। “তাই পরিবহণ বিপণনের ক্ষেত্রে গুরুত্বপূর্ণ ।"
        },
        {
          "label": "গ",
          "question": "'A' চিহ্নিত সমবায়ের কার্যক্রম ব্যাখ্যা করো।",
          "explanation": "নিম্নের অনুরূপঃ উদ্দীপকের 'A' চিহ্নিত সমবায়টি হলো কৃষিপণ্য বাজারজাতকরণ সমবায় । নিচে সমবায়টির কার্যক্রম ব্যাখ্যা করা হলো— কৃষিপণ্য বাজারজাতকরণ সমবায়ের মূল কার্যক্রম হচ্ছে পণ্যমূল্য নির্ধারণ, ভর্তুকি গ্রহণ, কৃষিপণ্য বিক্রয় এবং হিসাব রক্ষা। কৃষিপণ্য বাজারজাত করার সময় সমবায় থেকে পণ্যের মূল্য নির্ধারণ করা হয়। পণ্য বাজারজাতকরণের জন্য সরকারি বা বেসরকারি সেবা সংস্থাগুলো থেকে সমবায় প্রয়োজনীয় ভর্তুকি গ্রহণ করে। সমবায় কৃষিপণ্য বিক্রয় করে এবং বিক্রির হিসাব রাখে। সমবায় কৃষিপণ্য বিক্রয়ের হিসাব রেখে মুনাফা বিনিয়োগের পরিমাণ অনুযায়ী বণ্টন করে থাকে । উল্লিখিত উপায়ে কৃষিপণ্য বাজারজাতকরণ সমবায়ের কার্যক্রম সম্পন্ন হয়।"
        },
        {
          "label": "ঘ",
          "question": "বাংলাদেশের কৃষি উন্নয়নে উদ্দীপকের সমবায়গুলোর গুরুত্ব বিশ্লেষণ করো।",
          "explanation": "নিম্নের অনুরূপঃ উদ্দীপকে বিভিন্ন প্রকার কৃষি সমবায়ের উল্লেখ করা হয়েছে। আধুনিক কৃষিতে বিজ্ঞান ও প্রযুক্তি যুক্ত হওয়ায় কৃষি বেশ ব্যয়বহুল হয়ে পড়েছে। অনেক ক্ষেত্রে বাম্পার ফলন হলেও দাম পড়ে যাওয়ায় কৃষকের উৎপাদন খরচও উঠে আসে না। এক্ষেত্রে কৃষি সমবায় কৃষিকাজ সুচারুভাবে সম্পন্ন করতে ও তা থেকে সর্বোচ্চ মুনাফা অর্জন করতে সাহায্য করে। কৃষি সমবায় আধুনিক কৃষি প্রযুক্তির জন্য প্রয়োজনীয় সকল উপকরণ সংগ্রহ ও ব্যবহারে কৃষকদের সক্ষম করে তোলে । এজন্য কৃষকগণ উদ্দেশ্য অনুযায়ী উল্লিখিত নানা ধরনের সমবায় গড়ে তুলতে পারেন। যেমন— i. মূলধন সমবায় : এই সমবায়ের মাধ্যমে প্রয়োজনীয় মূলধন সংগ্রহ করা হয়। ii. কৃষি উপকরণ সমবায় : এর মাধ্যমে বীজ, সার, ঔষধ, যন্ত্রপাতি ইত্যাদি সংগ্রহ ও ব্যবহার এবং পরিবহন ও গুদামজাত করা হয়। iii. কৃষি উৎপাদন সমবায় : এর মাধ্যমে কৃষি উৎপাদন কার্যক্রম পরিচালনা করা হয় । iv. কৃষি পণ্য বাজারজাতকরণ সমবায় : এর মাধ্যমে পণ্যমূল্য নির্ধারণ, ভর্তুকি গ্রহণ, কৃষিপণ্য বিক্রয় এবং এতদসংক্রান্ত হিসাব রক্ষা করা হয়। সমবায় ব্যবস্থায় প্রত্যেক সমবায়ী কৃষক তার জমি ও পুঁজির আনুপাতিক হারে মুনাফার শরিকানা লাভ করে। সুতরাং বাংলাদেশের কৃষি তথা, কৃষি ও কৃষকের উন্নয়নে কৃষি সমবায়গুলোর গুরুত্ব অপরিসীম।"
        }
      ]
    },
    {
      "number": "7",
      "uddipok": "রুমা একজন গৃহিণী। তিনি যুব উন্নয়ন অধিদপ্তর থেকে প্রশিক্ষণ নিয়ে পারিবারিক দুগ্ধ খামার স্থাপন করেন। তিনি জার্সি জাতের ৫টি দুধ উৎপাদনকারী গাভি ক্রয় করেন। প্রতিদিন তিনি মোট ৮০ লিটার দুধ সংগ্রহ করে ৬০ টাকা লিটার দরে বিক্রি করে।",
      "tag": "BNSCC 24",
      "sub_questions": [
        {
          "label": "ক",
          "question": "সাইলোপিট কী?",
          "explanation": "সাইলেজ তৈরির জন্য সংগৃহীত ঘাস কেটে যে বায়ু নিরোধক স্থান বা গর্তে রাখা হয় তাই হলো সাইলোপিট ।"
        },
        {
          "label": "খ",
          "question": "মাছ খাবি খায় কেন? ব্যাখ্যা করো ।",
          "explanation": "পানিতে অক্সিজেনের অভাব হলে মাছ পানিতে ভেসে ওঠে ও খাবি খায় । অনেক সময় ফাইটোপ্লাংকটন ও জলজ উদ্ভিদ সালোকসংশ্লেষণের অভাবে অক্সিজেন তৈরি করতে পারে না। ফলে পানিতে অক্সিজেনের ঘাটতি দেখা যায়। আবার পুকুরের তলায় অতিরিক্ত কাদার উপস্থিতি, জৈব পদার্থের পচন, বেশি সার প্রয়োগ, ঘোলাত্ব, মেঘলা আবহাওয়া ও তাপমাত্রা বৃদ্ধিতে পানিতে অক্সিজেনের অভাব হয়। এর ফলে মাছ মারা যায়। অক্সিজেনের অভাবে মৃত মাছের মুখ হা করা থাকে ।"
        },
        {
          "label": "গ",
          "question": "উদ্দীপকের আলোকে রুমা ৬ মাসে কত টাকা আয় করেন? তা বের করো ।",
          "explanation": "নিম্নের অনুরূপঃ গৃহিনী রহিমা বেগম পারিবারিক দুগ্ধ খামার শুরু করেন রহিমি। বেগম তার খামার থেকে প্রতিদিন ৮০ লিটার দুধ সংগ্রহ করেন এবং প্রতি লিটার দুধ ৬০ টাকা দরে বিক্রি করেন। আমরা জানি,  ১ মাস = ৩০ দিন  ∴ ৬ মাস  =  ৩০  × ৬ =  ১৮० দিন।  \\begin{array}{l} \\text { ১ মাস = ৩০ দিন } \\\\ \\therefore ৬ \\text { মাস }=\\text { ৩০ } \\times ৬=\\text { ১৮० দিন। } \\end{array}   ১   মাস  =  ৩০   দিন   ∴ ৬   মাস   =   ৩০   × ৬ =   ১৮०   দিন।   ​ রহিমা বেগম ১ দিনে পান = ৮০ লিটার দুধ। রহিম বেগম ১৮০ দিনে পান = ( ৮০ × ১৮০ ) =(৮০ \\times ১ ৮০) = ( ৮০ × ১৮০ ) লিটার দুধ = ১৪৪০০ লিটার দুধ।  =১৪৪০০ \\text { লিটার দুধ। } = ১৪৪০০   লিটার   দুধ।   ১ লিটার দুধের দাম = ৬০ টাকা ১৪৪০০ লিটার দুধের দাম = ( ১৪৪০০ × =(১৪৪০০ \\times = ( ১৪৪০০ × ৬০) টাকা = ৮ , ৬৪ , ০০০ টাকা।  =৮, ৬ ৪, ০ ০ ০ \\text { টাকা। } = ৮ , ৬৪ , ০০০   টাকা।   ∴ \\therefore ∴ রহিমা বেগম খামার থেকে ৬ মাসে ৮,৬৪,০০০ টাকা আয় করেন।"
        },
        {
          "label": "ঘ",
          "question": "বাংলাদেশের প্রেক্ষাপটে রুমার খামারটির গুরুত্ব বিশ্লেষণ করো।",
          "explanation": "নিম্নের অনুরূপঃ রহিমা বেগম যুব উন্নয়ন অধিদপ্তর থেকে পারিবারিক দুগ্ধ খামারের উপর প্রশিক্ষণ নিয়ে পাঁচটি (৫টি) উন্নত জাতের জার্সি গরু পালন শুরু করেন। নিজ বাড়িতে নিজস্ব পরিবেশে গাভি পালনের মাধ্যমে পরিবারের দুধের চাহিদা মিটিয়ে আয়ের পথ সুগম করতে যে খামার স্থাপন করা হয় তাকে পারিবারিক দুগ্ধ খামার বলে। রহিমা বেগমের উন্নত জাতের গরু পালনের কার্যক্রমটি অত্যন্ত লাভজনক। দেশি-গাভি দৈনিক ১ — ১.৫ লিটার দুধ দেয়। তাই দেশি গাভি দ্বারা পরিবারের পুষ্টি চাহিদা পূরণ হলেও বাড়তি কোনো আয় হয় না। অপরদিকে উন্নত সংকর জাতের গাভি দৈনিক ১৫-২০ লিটার দুধ দেয়। এর মাধ্যমে কর্মসংস্থানের মাধ্যমে ভূমিহীন ও প্রান্তিক চাষিদের আয় বাড়ানো যায়। বর্তমানে গ্রামের অনেক নারী তাদের পরিবারের কাজের পাশাপাশি উন্নতজাতের গাভির পারিবারিক দুগ্ধ খামার করে বেশ সফলতা পেয়েছেন। রহিমা বেগম প্রতিদিন ৮০ লিটার দুধ পান এবং প্রতি লিটার ৬০ টাকা দরে বিক্রি করেন। অর্থাৎ তার মাসিক আয় ১,৪৪,০০০ টাকা। দুধ বিক্রির এই টাকা দিয়ে তার পরিবারের আর্থিক স্বচ্ছলতা আসবে এবং দারিদ্র্য বিমোচন হবে। ফলে নারীদের আত্মকর্মসংস্থানের ক্ষেত্র সৃষ্টি হবে। অন্যদিকে খামারের মাধ্যমে রহিমা বেগম তার পরিবারের দুধের চাহিদা মেটানোর পাশাপাশি সারাদেশে দুধের ঘাটতি মেটাতেও ভূমিকা পালন করবেন। এক্ষেত্রে পারিবারিক দুগ্ধ খামার গুরুত্বপূর্ণ অবদান রাখতে পারে । উপরিউক্ত আলোচনা থেকে বলা যায় যে, বাংলাদেশের প্রেক্ষাপটে রহিমা বেগমের খামার স্থাপনের বিষয়টি অত্যন্ত ফলপ্রসূ ।"
        }
      ]
    },
    {
      "number": "8",
      "uddipok": "",
      "tag": "NCD 24,BNSCC 24",
      "sub_questions": [
        {
          "label": "ক",
          "question": "ভূমিক্ষয় কী?",
          "explanation": "অতিবৃষ্টি, ঝড়-বাতাস, ঘূর্ণিঝড়, নদীর স্রোত, চাষাবাদ ইত্যাদি কারণে জমির মাটির উপরিভাগ হতে মাটির কণা চলে যাওয়াই হচ্ছে ভূমিক্ষয় ।"
        },
        {
          "label": "খ",
          "question": "পুকুর থেকে কীভাবে রাক্ষুসে মাছ অপসারণ করা যায়?",
          "explanation": "বিভিন্ন মাছ যেমন- শোল, বোয়াল, চিতল, ফলি, টাকি, গজার ইত্যাদি সরাসরি চাষের মাছ খেয়ে ফেলে। এর ফলে চাষকৃত মাছের উৎপাদন কমে যায়। যে পদ্ধতিগুলোর মাধ্যমে পুকুর থেকে রাক্ষুসে মাছ অপসারণ করা সম্ভব তা হলো পুকুর শুকিয়ে, জাল টেনে ও মাছ মারার বিষ ব্যবহার করে। কড়া রোদে পুকুর শুকিয়ে রাক্ষুসে মাছ অপসারণ করা যায়। পুকুরে পানি কম থাকলে বার বার জাল টেনে মাছ ধরে অপসারণ করা যায়। এছাড়া রোটেনন বা মতুয়ার খৈল ব্যবহার করে মাছের ফুলকার ছিদ্র বন্ধ করে রাক্ষুসে মাছ মেরে ফেলে তা অপসারণ করা সম্ভব। কখনো কখনো রাসায়নিক বিষ যেমন— ফসটক্সিন ব্যবহার করেও রাক্ষুসে মাছ পুকুর থেকে অপসারণ করা যায় যদিও পদ্ধতিটি ক্ষতিকর।"
        },
        {
          "label": "গ",
          "question": "চিত্রটি থেকে চেরাই কাঠের পরিমাণ নির্ণয় করো ।",
          "explanation": "গোলকাঠ থেকে কী পরিমাণ ব্যবহার উপযোগী কাঠ পাওয়া যাবে তা হপ্পাসের সূত্র অনুযায়ী নির্ণয় করা যায়। চিত্রে দেয়া আছে, লগের মাঝের বেড় = ২ মিটার লগের দৈর্ঘ্য = ৬ মিটার হপ্পাসের সূত্র হতে,  ভলিউম  = (  লগের মাঝের বেড়  ৪ ) 2 ×  দৈর্ঘ্য  = { ( ২ ৪ ) 2 ×  ৬ ঘনমিটার  } = ১ . ৫ ঘনমিটার  \\begin{aligned} \\text { ভলিউম } & =\\left(\\frac{\\text { লগের মাঝের বেড় }}{৪}\\right)^{2} \\times \\text { দৈর্ঘ্য } \\\\ & =\\left\\{\\left(\\frac{২}{৪}\\right)^{2} \\times \\text { ৬ ঘনমিটার }\\right\\}=১.৫ \\text { ঘনমিটার } \\end{aligned}   ভলিউম   ​ = ( ৪   লগের   মাঝের   বেড়   ​ ) 2 ×   দৈর্ঘ্য   = { ( ৪ ২ ​ ) 2 ×   ৬   ঘনমিটার   } = ১ . ৫   ঘনমিটার   ​ ∴ \\therefore ∴ উদ্দীপকের চিত্রে চেরাই কাঠের পরিমাণ ১.৫ ঘনমিটার।"
        },
        {
          "label": "ঘ",
          "question": "উদ্দীপকে প্রাপ্ত কাঠ আসবাবপত্র তৈরির জন্য কীভাবে উপযুক্ত করা যাবে? বিশ্লেষণ করো।",
          "explanation": "নিম্নের অনুরূপঃ উদ্দীপকের চিত্রের কাঠটি হলো গোল কাঠ। জীবন্ত অবস্থায় বৃক্ষের জন্য পানি অপরিহার্য হলেও কাটার পর কর্তিত পানির পরিমাণ যত কম থাকবে কাঠ তত বেশি টিকে থাকবে। নিয়ন্ত্রিত পদ্ধতিতে কাঠ থেকে পানি বের করে নেওয়ার পদ্ধতিকে সিজনিং বলে । আসবাবপত্র তৈরিতে কাঠ সিজনিং অত্যন্ত গুরুত্বপূর্ণ । কাঠ সিজনিং করলে ছত্রাক, ব্যাকটেরিয়া ইত্যাদি অণুজীব কাঠকে আক্রমণ করতে পারে না। ফলে কাঠের পচনরোধ হয়। সিজনিং এর মাধ্যমে পানির পরিমাণ যদি কাঠের ওজনের ১২% এ নামিয়ে আনা যায় তাহলে কাঠের গুণগতমান সর্বোত্তম হবে। সহজে ঘুনপোকা, পোকা- মাকড় আক্রমণ করতে পারবে না। ফলে সিজনিং করা কাঠ দিয়ে তৈরি ফার্নিচার দীর্ঘস্থায়ী হবে । উপরিউক্ত আলোচনা হতে বলা যায় যে, উদ্দীপক থেকে প্রাপ্ত কাঠ আসবাবপত্র তৈরির জন্য উল্লিখিত উপায়ে উপযুক্ত করতে হবে ।"
        }
      ]
    }
  ]
}