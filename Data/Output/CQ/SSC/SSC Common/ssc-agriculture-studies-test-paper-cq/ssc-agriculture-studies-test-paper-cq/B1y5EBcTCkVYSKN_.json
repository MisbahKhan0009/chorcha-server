{
  "title": "ময়মনসিংহ, রাজশাহী, চট্টগ্রাম, যশোর, বরিশাল বোর্ড ২০২২",
  "subtitle": "কৃষিশিক্ষা (8)",
  "questions": [
    {
      "number": "1",
      "uddipok": "চিত্রটি লক্ষ করো এবং নিচের প্রশ্নগুলোর উত্তর দাওঃ",
      "tag": "MB, RB, CTG.B, JB, BB 22",
      "sub_questions": [
        {
          "label": "ক",
          "question": "খাদ্য সংরক্ষণ কাকে বলে?",
          "explanation": "কোনো খাদ্যের গুণাগুণ ও পুষ্টিমান ঠিক রেখে ভবিষ্যতে ব্যবহারের জন্য খাদ্যকে প্রক্রিয়াজাত করে রেখে দেওয়াকে খাদ্য সংরক্ষণ বলে ।"
        },
        {
          "label": "খ",
          "question": "অক্সিজেন কীভাবে মৎস্য খাদ্যের গুণগতমানকে প্রভাবিত করে?",
          "explanation": "মাছ চাষকে লাভজনক করার উদ্দেশ্যে মাছকে প্রাকৃতিক খাদ্যের পাশাপাশি সম্পূরক খাদ্য প্রয়োগ করা হয়। মাছের খাবার খোলা অবস্থায় রাখা হলে তা বাতাসের অক্সিজেনের সংস্পর্শে আসে। অক্সিজেন খাদ্যের চর্বির জারণ ক্রিয়া অর্থাৎ রেন্সিডিটি ঘটায় ফলে খাদ্যের গুণগতমান ক্ষতিগ্রস্ত হয়। এছাড়াও অক্সিজেন মাছের খাদ্যে ছত্রাক ও পোকা-মাকড় জন্মাতে সাহায্য করে ।"
        },
        {
          "label": "গ",
          "question": "উদ্দীপকের চিত্র-১ এর খাদ্যটির প্রস্তুতপ্রণালী বর্ণনা করো ।",
          "explanation": "নিম্নের অনুরূপ। বরকত সাহেব তার গরুগুলোকে সম্পূরক খাদ্য হিসেবে ইউরিয়া মোলাসেস খড় খেতে দেন। নিচে ইউরিয়া মোলাসেস খড় তৈরির একটি তালিকা তৈরি করা হলো- উপকরণ: i. খড় : ২০ কেজি ii. ইউরিয়া : ১ কেজি iii. পানি : ২০ লিটার iv. একটি মাঝারি আকারের পাত্র v. ছালা vi. মোটা পলিথিন তৈরির পদ্ধতি: প্রথমে একটি বালতিতে ১ কেজি ইউরিয়া ২০ লিটার পানিতে মিশিয়ে নিতে হবে। ডোলের চারদিকে গোবর ও কাদা মিশিয়ে লেপে শুকিয়ে নিতে হবে । এবার ডোলের মধ্যে অল্প খড় দিয়ে ইউরিয়া মেশানো পানি ছিটিয়ে দিতে হবে। সমস্ত খড় সম্পূর্ণ পানি দ্বারা মিশিয়ে ঢোলের মুখ ছালা ও মোটা পলিথিন দিয়ে বেঁধে দিতে হবে।"
        },
        {
          "label": "ঘ",
          "question": "উদ্দীপকের চিত্র দুটির মধ্যে কোনটি সহজেই প্রস্তুত করা যায় বলে তুমি মনে করো? যুক্তিসহকারে উপস্থাপন করো ।",
          "explanation": "উদ্দীপকের চিত্র দুটিতে পশুর সম্পূরক খাদ্য ইউরিয়া মোলাসেস খড় (চিত্র-১) ও ইউরিয়া মোলাসেস ব্লক (চিত্র-২) দেখানো হয়েছে। পশুপাখির উৎপাদন ক্ষমতা বৃদ্ধির জন্য প্রচলিত খাবারের সাথে বাইরে থেকে যে বিশেষ খাবার সরবরাহ করা হয় তাকে সম্পূরক খাদ্য বলা হয়। পশুকে সম্পূরক খাদ্য হিসেবে ইউরিয়া মোলাসেস খড়, ইউরিয়া মোলাসেস ব্লক, অ্যালজি খাওয়ানো হয়ে থাকে। ইউরিয়া মোলাসেস খড় তৈরিতে প্রয়োজন হয় ইউরিয়া মেশানো পানি ও খড়। ১ কেজি ইউরিয়া ২০ লিটার পানিতে মিশিয়ে নিতে হয়। এরপর গোবর ও কাদা লেপে দেয়া পাত্রে অল্প অল্প খড় দিয়ে ইউরিয়া মেশানো পানি ছিটানো হয়। অপরদিকে ইউরিয়া মোলাসেস ব্লক তৈরিতে দানাদার খাদ্য যেমন গমের ভুসি, ঝোলাগুড়, ইউরিয়া, লবণ, খাবার চুন ও ভিটামিন মিনারেল প্রিমিক্স প্রয়োজন হয়। এটি তৈরিতে প্রথমে একটি লোহার কড়াইতে সামান্য ভিটামিন মিনারেল মিশ্রণ ঝোলাগুড়সহ জ্বাল দিয়ে সামান্য ঘন করতে হবে। এরপর কড়াই চুলা থেকে নামিয়ে এর মধ্যে ইউরিয়া, চুন, লবণ, গমের ভূসি যোগ করে ভালোভাবে মেশাতে হবে। এরপর ছাঁচের মধ্যে কিছু ভূসি ছিটিয়ে মিশ্রিত দ্রব্যগুলো ভরে ব্লক তৈরি করতে হবে। ব্লকগুলো শুকনো আলো বাতাসযুক্ত স্থানে সংরক্ষণ করতে হবে । প্রক্রিয়াটি বেশ সময়সাপেক্ষ ও কষ্টসাধ্য। উৎপাদন খরচ এবং প্রক্রিয়া বিবেচনায় চিত্র-১ ও চিত্র-২ এর মধ্যে চিত্র- ১ অর্থাৎ ইউরিয়া মোলাসেস খড় সহজেই প্রস্তুত করা সম্ভব বলে আমি মনে করি ।"
        }
      ]
    },
    {
      "number": "2",
      "uddipok": "জনাব আবু সাইদ তার শিক্ষার্থীদের নিয়ে তিস্তা নদীর চর অঞ্চলে বেড়াতে যান। সেখানে তারা দেখতে পান যে, নদীর তীরবর্তী এলাকার কৃষি জমির মাটি নদীর অভ্যন্তরে চরের সৃষ্টি করেছে। তিনি বললেন, এইভাবে কৃষি জমির উপরিভাগের মাটি স্থানান্তর হয়ে পৃথিবীর অনেক অঞ্চলের মাটি অনুর্বর হচ্ছে।",
      "tag": "MB, RB, CTG.B, JB, BB 22",
      "sub_questions": [
        {
          "label": "ক",
          "question": "কৃষি প্রযুক্তি কী?",
          "explanation": "কৃষিকাজ করার জন্য যেসব ধারণা, পদ্ধতি, যন্ত্র বা জিনিসপত্র ব্যবহার করা হয়, সেগুলোই হচ্ছে কৃষি প্রযুক্তি অর্থাৎ বিভিন্ন ফসলের উচ্চফলনশীল জাত, বিরূপ অবহাওয়া সহনশীল জাত, বিভিন্ন ধরনের চাষ পদ্ধতি, বিভিন্ন প্রযুক্তি যেমন— ট্রাক্টর, সবুজ সার ইত্যাদি কৃষি প্রযুক্তির অন্তর্ভুক্ত।"
        },
        {
          "label": "খ",
          "question": "মাটিস্থ জীবাণুসমূহের কার্যকারিতা বৃদ্ধিতে ভূমি কর্ষণের প্রভাব ব্যাখ্য করো।",
          "explanation": "ভূমি কর্ষণ করলে মাটি আলগা হয় এবং বায়ু চলাচল ভালো হয় যা মাটিস্থ জীবাণুসমূহের কার্যকারিতা বৃদ্ধি করে। ভূমি কর্ষণের ফলে বিভিন্ন সার ও জৈব পদার্থের মিশ্রণ ঘটে। এ মিশ্রণ থেকে জীবাণুসমূহ তাদের প্রয়োজনীয় পুষ্টি গ্রহণ করে নিজেদের বৃদ্ধি ঘটায় এবং জৈব পদার্থের পচনে ও উদ্ভিদের পুষ্টি গ্রহণে সাহায্য করে।"
        },
        {
          "label": "গ",
          "question": "উদ্দীপকের সমস্যাটি সমাধানে তুমি কী কী ব্যবস্থা গ্রহণ করবে? বর্ণন করো ।",
          "explanation": "উদ্দীপকের সমস্যাটি মূলত ভূমিক্ষয়ের ফলে সৃষ্টি হয়েছে। তাই ভূমিক্ষয় রোধের মাধ্যমে উদ্দীপকের সমস্যাটির সমাধান করা সম্ভব। ভূমিক্ষয় রোধে পানি প্রবাহ হ্রাসকরণ ও নিষ্কাশনের ব্যবস্থা গ্রহণ করা যেতে পারে । নদীর স্রোত নদী তীরের পাড় ভেঙ্গে মাটি অন্যস্থানে বহন করে নিয়ে যায় ও চরাঞ্চল গড়ে তোলে ফলে যে স্থানের মাটি সরে গেল সে জায়গায় অনুর্বরতা দেখা দেয়। এই ভূমিক্ষয় কমাতে পানি প্রবাহের বেগ কমানো জরুরি। বাঁধ বা আইল দিলে পানির বেগ কমে আসে, মাটি পানি শোষণের সময় পায় ও ভূমিক্ষয় রোধ হয়। রিল ভূমিক্ষয়ের ফলে যে ছোট ছোট নালার সৃষ্টি হয় তা ভরাট করে সমান করে দিলে পানির বেগ কমে যাবে এবং ভূমিক্ষয়ও রোধ হবে। জমির পানির সাথে বৃষ্টির পানির যোগ হলে প্রবল স্রোতের সৃষ্টি হয় এবং জমির মাটি আলগা হয়ে অন্যত্র চলে যায়। এক্ষেত্রে কৃষি জমি কয়েক খন্ডে ভাগ করে প্রতি খন্ড হতে পানি সরালে ভূমির এরূপ ক্ষয়রোধ করা সম্ভব হবে। জমিতে জৈব পদার্থের পরিমাণ বৃদ্ধি করলে মাটির দানাবন্ধন ভালো হবে ফলে ভূমিক্ষয় রোধ করা সম্ভব। সুতরাং বলা যায়, উপরোক্ত ব্যবস্থা গ্রহণের মাধ্যমে উদ্দীপকের সমস্যাটির সমাধান করা সম্ভব ।"
        },
        {
          "label": "ঘ",
          "question": "উদ্দীপকের সমস্যাটির কারণে শুধু ফসল উৎপাদনই বিঘ্নিত হয় না, নৌ চলাচলেও বাঁধার সৃষ্টি করে— উক্তিটি বিশ্লেষণ করো ।",
          "explanation": "উদ্দীপকে যে সমস্যাটির কথা বলা হয়েছে তা ভূমিক্ষয়ের ফলে সৃষ্ট। ভূমিক্ষয়ের ফলে শুধু ফসল উৎপাদনই বিঘ্নিত হয় না, বরং নৌ চলাচলেও বাঁধার সৃষ্টি করে । বিভিন্ন কারণে মাটির উপরিভাগ হতে মাটির কণা চলে যাওয়াকে ভূমিক্ষয় বলে। ভূমিক্ষয় প্রক্রিয়াতে কোনো স্থানের মাটি ক্ষয় হয়ে অপেক্ষাকৃত নিচু স্থানে জমা হয়। জনাব আবু সাইদ শিক্ষার্থীদের নিয়ে যেখানে বেড়াতে গিয়েছিলেন সেটি তিস্তার চরাঞ্চল। নদীর তীরবর্তী এলাকায় সাধারণত নদীভাঙনজনিত ভূমিক্ষয় দেখা যায়। বর্ষার শুরুতে বা শেষে নদীতে প্রবল স্রোতের ফলে প্রায়ই নদী তীরের কৃষিজমি নদীগর্ভে বিলীন হয়ে যায় যার ফলে ফসল উৎপাদন বিঘ্নিত হয়। এর বিরাট অংশ নদীতে পলি হিসেবে জমা হয়। এতে নদীতে প্রায়শঃ চর জেগে উঠে, নদীর গভীরতা কমে যায়। তখন নদীতে চলাচলকারী নৌযানসমূহ ঠিকভাবে চলাচল করতে পারে না, কখনো কখনো চরে আটকে যায়, কিংবা গতিপথ পরিবর্তন করতে হয় ফলে সময়ও বেশি লাগে । এভাবেই ভূমিক্ষয়ের ফলে ফসল উৎপাদন বিঘ্নিত হয় এবং সাথে সাথে নৌ চলাচলেও বাঁধার সৃষ্টি হয়।"
        }
      ]
    },
    {
      "number": "3",
      "uddipok": "বিমল বাবু তার ৩০ শতকের পরিত্যক্ত পুকুরটি মাছ চাষ করার জন্য সংস্কার করেন। তিনি প্রয়োজনীয় প্রস্তুতি সম্পন্ন করে পুকুরে কার্প জাতীয় মাছ ছাড়েন। তিনি মাঝে মাঝে পুকুরের প্রাকৃতিক খাদ্য পরীক্ষা করেন ও নিয়মিত পরিচর্যা করেন ।",
      "tag": "MB, RB, CTG.B, JB, BB 22",
      "sub_questions": [
        {
          "label": "ক",
          "question": "আঁতুড় পুকুর কাকে বলে?",
          "explanation": "যে পুকুরে রেণু পোনা ছেড়ে ধানী পোনা পর্যন্ত বড় করা হয় তাকে নার্সারি বা আঁতুড় পুকুর বলে ।"
        },
        {
          "label": "খ",
          "question": "পুকুরের পানিতে চুন প্রয়োগ করা হয় কেন? ব্যাখ্যা করো।",
          "explanation": "পানির গুণগত মান বৃদ্ধির জন্য মাছ চাষের পুকুরে চুন প্রয়োগ একটি অত্যাবশ্যকীয় ধাপ। পুকুরে প্রয়োগকৃত চুন অন্যান্য সারের কার্যকারিতা বৃদ্ধি করে। পানির ঘোলাত্ব কমিয়ে পানি পরিষ্কার রাখে। চুন মাটি ও পানির উর্বরতা বৃদ্ধি করে এবং পানির পিএইচ ঠিক রাখে। এছাড়া মাছের রোগবালাই দূর করে। এ সমস্ত কারণে পুকুরে চুন প্রয়োগ করা হয় ।"
        },
        {
          "label": "গ",
          "question": "পুকুরটিতে বিমল বাবু কী পরিমাণ ইউরিয়া সার প্রয়োগ করেছিলেন?",
          "explanation": "বিমল বাবুর পুকুরের আয়তন ৩০ শতক। পুকুর প্রস্তুতির অংশ হিসেবে চুন প্রয়োগের ৫-৭ দিন পর সার প্রয়োগ করা হয়। পুকুরে জৈব ও অজৈব বিভিন্ন সার প্রয়োগ করা হয়। অজৈব সারের মধ্যে ইউরিয়া সার অন্যতম । প্রতি শতকে ১০০-১৫০ গ্রাম ইউরিয়া সার প্রয়োগ করতে হয় । ১ শতকে প্রয়োগ করতে হয় ১০০-১৫০ গ্রাম ইউরিয়া ৩০ \" \" \" ৩০ × (১০০–১৫০)\" \" = ৩০০০-৪৫০০ = ৩ – ৪.৫ কেজি ইউরিয়া বিমল বাবু তার পুকুরে ৩ - ৪.৫ কেজি ইউরিয়া সার প্রয়োগ করেছিলেন।"
        },
        {
          "label": "ঘ",
          "question": "তুমি কি মনে করো বেকার সমস্যা দূরীকরণে বিমল বাবুর গৃহীত পদক্ষেপ অতি গুরুত্বপূর্ণ? পাঠ্যপুস্তকের আলোকে তোমার মতামত দাও ।",
          "explanation": "বিমল বাবু তার পরিত্যক্ত পুকুর সংস্কার করে কার্প জাতীয় মাছ চাষ শুরু করেন। বেকার সমস্যা দূরীকরণে বিমল বাবুর এই পদক্ষেপ অত্যন্ত গুরুত্বপূর্ণ ভূমিকা রাখতে পারে। আমাদরে দেশে গ্রাম-গঞ্জে অনেকের বাড়িতেই পুকুর আছে। কারো কারো বাড়ির আশেপাশে পরিত্যক্ত পুকুর বা ডোবা রয়েছে। এই পুকুরগুলো সংস্কার করে মাছ চাষ করা যেতে পারে। উৎপাদিত মাছ পারিবারিক পুষ্টি চাহিদা পূরণের পাশাপাশি বাজারজাতকরণের মাধ্যমে আর্থিকভাবেও লাভবান হওয়া সম্ভব। বিমল বাবুর চাষকৃত মাছগুলো ছিল কার্পজাতীয় মাছ। কার্পজাতীয় মাছ পুকুরের বিভিন্ন স্তর থেকে প্রাকৃতিকভাবে উৎপন্ন খাবার গ্রহণ করে থাকে। ফলে মাছের সম্পূরক খাদ্য খরচ কমে যায়। এছাড়াও বিমল বাবুর মতো অন্যরাও যদি পরিত্যক্ত পুকুর সংস্কার করে মাছ চাষে আগ্রহী হয়, তবে তা দেশের সামগ্রিক মৎস্য উৎপাদন বৃদ্ধি করবে। পাশাপাশি মাছ ও মৎস্য খাদ্য, মৎস্য প্রক্রিয়াজাতকরণসহ বিভিন্ন শিল্পক্ষেত্রের বিকাশ ঘটবে, বেকার যুবকদের কর্মসংস্থানের ব্যবস্থা হবে। উপরোক্ত আলোচনা থেকে বোঝা যায়, বেকার সমস্যা দূরীকরণে বিমল বাবুর গৃহীত পদক্ষেপটি যথার্থ ছিল ।"
        }
      ]
    },
    {
      "number": "4",
      "uddipok": "চলতি বছরের শুরুতে উত্তরাঞ্চলে নিম্নতাপমাত্রা, কুয়াশাচ্ছন্ন আবহাওয়া ও মেঘলা আকাশ বিরাজমান থাকায় আলু চাষী তরুন চন্দ্র বীজ আলুর ক্ষেত নিয়ে চিন্তিত হয়ে পড়েন। এ সময় তিনি উপজেলা কৃষি কর্মকর্তার শরণাপন্ন হলে তিনি তাকে প্রয়োজনীয় পরামর্শ দেন। সেই সাথে সম্ভাব্য রোগ-বালাই ও পোকা দমন বিষয়ে ধারণা দেন। ফলে এ বছর তরুন চন্দ্র ভালো বীজ আলু উৎপাদনে সফল হন । তিনি মনে করেন— “ভালো বীজ মানেই ভালো ফসল।”",
      "tag": "MB, RB, CTG.B, JB, BB 22",
      "sub_questions": [
        {
          "label": "ক",
          "question": "হাম-পুলিং কী?",
          "explanation": "মাটির উপরের গাছের সম্পূর্ণ অংশ উপড়ে ফেলাই হলো হাম্ পুলিং।"
        },
        {
          "label": "খ",
          "question": "জমি পৃথকীকরণ কার্যক্রম বলতে কী বোঝ? ব্যাখ্যা করো ।",
          "explanation": "বীজ উৎপাদনের জন্য নির্বাচিত জমি ও পার্শ্ববর্তী একই ফসলের জমির মধ্যে নির্দিষ্ট দূরত্বের ব্যবধান থাকাকে বীজ জমি পৃথকীকরণ বলে । বীজ জমি পৃথকীকরণের উদ্দেশ্য হলো বীজের জন্য উৎপাদিত শস্যের সাথে অন্য বীজের সংমিশ্রণ রোধ করা। বীজ ফসলের পাশেই একই ফসলের জমি থাকলে বীজ ফসলের বীজের সাথে যেকোনো মাধ্যমে সংমিশ্রণ হবার সম্ভাবনা থাকে। এমনকি পরাগায়নের মাধ্যমে জাতের বিশুদ্ধতা নষ্ট হতে পারে। এ কারণে বীজ জমি পৃথক রাখতে হয় ।"
        },
        {
          "label": "গ",
          "question": "কৃষি কর্মকর্তা তাকে কী কী পরামর্শ দিয়েছিলেন? ব্যাখ্যা করো ।",
          "explanation": "উদ্দীপকের উত্তরাঞ্চলের আলু চাষী তরুন চন্দ্র নিম্ন তাপমাত্রা, কুয়াশাচ্ছন্ন আবহাওয়া ও মেঘলা আকাশ দেখে চিন্তিত হন। কেননা আলুর জন্য এই ধরনের পরিবেশ বেশ ক্ষতিকর। নিম্ন তাপমাত্রা, কুয়াশাচ্ছন্ন আবহাওয়া ও মেঘলা আকাশ থাকলে আলুতে মড়ক রোগ (লেইট ব্লাইট) এর আক্রমণ বেশি হয়। এছাড়াও বীজ আলুর জমিতে বিভিন্ন রোগ-বালাই ও পোকার আক্রমণ ঘটতে পারে। উপজেলা কৃষি কর্মকর্তা তাকে বীজ আলুর ক্ষেতে রোগ-বালাই ও পোকা দমনে যে পরামর্শ দেন সেগুলো হলো— ১. রোগসমূহ: নিম্ন তাপমাত্রা, কুয়াশাচ্ছন্ন আবহাওয়া ও মেঘলা আকাশ থাকলে আলুর লেইট ব্লাইট রোগ হতে পারে। আলু ফসলকে এ অবস্থা থেকে রক্ষা করার জন্য স্পর্শক (কন্টাক্ট) জাতীয় ছত্রাকনাশক নিয়মানুসারে প্রয়োগ করতে হবে। ২. কাটুই পোকা : i. খুব সকালে যেসব গাছ কাটা পাওয়া যায় সেগুলোর গোড়ার মাটি সরিয়ে পোকার কীড়া বের করে মারতে হবে। ii. আক্রমণ তীব্র হলে কৃষি কর্মকর্তার পরামর্শে কীটনাশক প্রয়োগ করতে হবে । ৩. জাব পোকা : i. গাছের পাতা গজানোর পর থেকে ৭-১০ দিন পরপর জাব পোকা দমনের জন্য অনুমোদিত কীটনাশক প্রয়োগ করতে হবে। ii. পোকার আক্রমণ এড়াতে ৭০-৮০ দিনের মধ্যেই আলু সংগ্রহ করা উত্তম ।"
        },
        {
          "label": "ঘ",
          "question": "“ভালো বীজ মানেই ভালো ফসল”— তরুন চন্দ্রের উক্তিটি তোমার পাঠ্যবইয়ের আলোকে বিশ্লেষণ করো ।",
          "explanation": "উদ্দীপকের তরুণ চন্দ্রের মতে “ভালো বীজ মানেই ভালো ফসল।” বীজ উদ্ভিদের বংশবিস্তারের প্রধান মাধ্যম। উদ্ভিদ জন্মানোর জন্য যে অংশ ব্যবহার করা হয় তাকে বীজ বলে। যে সকল ফসল কেবল বীজের মাধ্যমেই ফলানো যায় সে সকল ক্ষেত্রে উদ্ভিদের বংশ রক্ষার্থে ফসল বীজের বিকল্প নেই। ফসল বীজ হচ্ছে ফসল উৎপাদনের মৌলিক উপকরণ। বিশুদ্ধ ফসল বীজ রোগ, পোকামাকড় ও আগাছা বিস্তার রোধ করে। এছাড়াও বিশুদ্ধ বীজের মাধ্যমে উন্নত জাতের ফসল উৎপাদন সম্ভব। উদ্ভিদের বংশধারা টিকে থাকে বীজের মাধ্যমে । তাই ফসল উৎপাদনে বিশুদ্ধ ও ভালো বীজ ব্যবহার করা উচিৎ। উপরোক্ত আলোচনা হতে বলা যায়, “ভালো বীজ মানেই ভালো ফসল” উক্তিটি যথার্থ ।"
        }
      ]
    },
    {
      "number": "5",
      "uddipok": "যুব উন্নয়ন অধিদপ্তর থেকে প্রশিক্ষণ নিয়ে রহিম মিয়া বেগুন চাষ করেন। জমি তৈরির সময় তিনি সঠিক মাত্রায় সার প্রয়োগ করেন । এছাড়া চারা লাগানোর পরবর্তী পর্যায়ে সঠিক ব্যবস্থাপনার মাধ্যমে ফসল চাষ করার কারণে তিনি কাঙ্ক্ষিত ফলন পান। তার চাষকৃত ফসলের গুণগতমান ভালো হওয়ার কারণে তিনি আর্থিকভাবে লাভবান হন। এটা দেখে এলাকার অনেকেই বেগুন চাষে উৎসাহী হন এবং রহিম মিয়ার নিকট প্রয়োজনীয় পরামর্শ গ্রহন করেন ।",
      "tag": "MB, RB, CTG.B, JB, BB 22",
      "sub_questions": [
        {
          "label": "ক",
          "question": "শিম চাষের জন্য কোন মাটি উত্তম?",
          "explanation": "শিম চাষের জন্য দোআঁশ মাটি উত্তম ।"
        },
        {
          "label": "খ",
          "question": "মাসকলাই এর পাতাসহ গাছ কেন সাদা জালিকার মত হয়? ব্যাখ্যা করো।",
          "explanation": "মাসকলাই ফসলের পোকাসমূহের মধ্যে বিছা পোকা অন্যতম। বিছা পোকার আক্রমণে মাসকলাই এর পাতাসহ সমস্ত গাছ সাদা জালিকার মতো হয়ে যায়। ফলে ফলন কমে যায়। বিছা পোকা পাতা ও অপরিপক্ক সবুজ ফলের রস খেয়ে ফেলে। এছাড়াও গুদামজাত মাসকলাই ডাল পূর্ণবয়স্ক পোকা ও কীড়া উভয়ই ক্ষতি করে থাকে ।"
        },
        {
          "label": "গ",
          "question": "গুণগতমানের ফলন পেতে রহিম মিয়া যে পদক্ষেপ গ্রহন করেন তা ব্যাখ্যা করো।",
          "explanation": "উদ্দীপকের রহিম মিয়া যুব উন্নয়ন অধিদপ্তর থেকে প্রশিক্ষণ নিয়ে বেগুন চাষ করেন এবং গুণগতমানের ফলন পান । গুণগতমানসম্পন্ন ভালো ফলন পেতে রহিম মিয়া যে সকল পদক্ষেপ গ্রহণ করেন সেগুলো হলো- i. রহিম মিয়া বেগুন চাষের জন্য সঠিক সময়ে বীজ বপন করে চারা উৎপাদন করেন । ii. তিনি বেগুন চাষের জন্য দোআঁশ ও বেলে দোআঁশ মাটি নির্বাচন করেন। iii. জমি তৈরির জন্য রহিম মিয়া সঠিক মাত্রায় গোবর সার, ইউরিয়া, টিএসপি ও এমওপি সার প্রয়োগ করেছেন। iv. চারা লাগানোর পর রহিম মিয়া সময়মতো সেচ প্রদান, আগাছা ও পোকা দমন,; মালচিং করেন। সর্বোপরি রহিম মিয়া বেগুন চাষে চারা উৎপাদন থেকে ফসল সংগ্রহ পর্যন্ত সঠিক নিয়ম অনুসরণ করেন, পরিমাণমতো সঠিক সময়ে সার প্রয়োগ করেন, রোগ ও পোকা দমনের মাধ্যমে গুণগতমানের ফলন পান।"
        },
        {
          "label": "ঘ",
          "question": "রহিম মিয়ার কর্মকাণ্ড শুধু বেকারত্ব দূরীকরণ নয়, দেশের আর্থ-সামাজিক উন্নয়নে গুরুত্বপূর্ণ ভূমিকা রাখবে— তোমার মতামত বিশ্লেষণ করো ।",
          "explanation": "উদ্দীপকে বর্ণিত সবজিগুলো হলো টমেটো, লাউ, মিষ্টি কুমড়া ও বেগুন। মানবদেহের জন্য শাকসবজি অত্যাবশ্যক। সুস্থ ও সবল দেহ নিয়ে বেঁচে থাকার জন্য প্রত্যেককে পর্যাপ্ত পরিমাণে শাকসবজি গ্রহণ করতে হয়। বাড়ির পাশের পতিত জমি ব্যবহার করে শাকসবজি চাষ করা যায়। এতে বিভিন্ন শাকসবজি উৎপাদন করে পরিবারের চাহিদা পূরণের পাশাপাশি বিক্রি করে অর্থনৈতিকভাবে লাভবান হওয়া সম্ভব। এছাড়া শাকসবজি চাষে মহিলাদের ও পারিবারিক শ্রম শক্তিকে কাজে লাগানো যায়। ফলে নতুন শিল্পের সৃষ্টি ও বিকাশ ঘটে। এভাবে শাকসবজি বাণিজ্যিকভাবে চাষের মাধ্যমে শুধু বেকারত্ব সমস্যার সমাধানই নয়, বৈদেশিক মুদ্রা আয় করাও সম্ভব হয়। দানাজাতীয় ফসলের তুলনায় শাক-সবজি কম জমিতে বেশি উৎপাদন করা যায়। দানাজাতীয় ফসল উৎপাদনের জন্য যে শ্রমিক প্রয়োজন হয়, তার চাইতে কয়েক গুণ বেশি শ্রমিক প্রয়োজন হয় শাক-সবজি চাষে। খাদ্য ও পুষ্টি চাহিদা পূরণে বর্তমানে যে সবজি উৎপাদন হয় তার চাইতে বেশি পরিমাণ সবজি উৎপাদন করা প্রয়োজন। এই বিপুল পরিমাণ সবজি উৎপাদনের জন্য বহু শ্রমের প্রয়োজন। তাছাড়াও দেশের চাহিদামতে বাড়তি সবজি উৎপাদনের জন্য বীজ উৎপাদন ও সংরক্ষণ, সবজি পরিবহন, প্যাকিং, কিছু অংশ সংরক্ষণ ও বাজারজাতকরণের কাজে কয়েক লক্ষ শিক্ষিত, অর্ধশিক্ষিত লোকের শ্রমের সুযোগ সৃষ্টি হওয়ার সম্ভাবনা রয়েছে । সবজি চাষ যেহেতু সারা বছরই করা হয় এবং সবজি চাষে অত্যন্ত নিবিড় শ্রমের দরকার হয়, তাই সবজি চাষের মাধ্যমে বেকার সমস্যা সমাধান করা সম্ভব। দানা শস্য ও সবজি চাষে খরচের হিসাব তুলনা করলে দেখা যায় যে, সবজি চাষে মুনাফা অনেক বেশি। উপরিউক্ত আলোচনা থেকে বলা যায়, সবজি চাষ দেশের অর্থনীতিতে ও আর্থ-সামাজিক উন্নয়নে গুরুত্বপূর্ণ ভূমিকা রাখবে।"
        }
      ]
    },
    {
      "number": "6",
      "uddipok": "পাট চাষী হারুন মিয়া তার পাটক্ষেতে দেখতে পেলেন যে, এক ধরনের পোকা পাটের কচি ও বয়স্ক পাতা খেয়ে ফেলেছে। এছাড়া তিনি পাটের পাতার উল্টো পিঠে গাদা করা ডিম দেখতে পেলেন। তিনি বিচলিত না হয়ে সঠিক ব্যবস্থাপনার মাধ্যমে পোকা দমন করেন। তার জমিতে ভালো ফলন হওয়ায় এলাকার অন্যান্য কৃষকগণ পাট চাষে উদ্বুদ্ধ হলেন । তিনি কৃষকদের বললেন, “বাংলাদেশে উৎপাদিত অর্থকরী ফসলগুলোর মধ্যে পাটের স্থান শীর্ষে।”",
      "tag": "MB, RB, CTG.B, JB, BB 22",
      "sub_questions": [
        {
          "label": "ক",
          "question": "মিষ্টি কুমড়ায় প্রচুর পরিমাণে কোন ভিটামিন থাকে ?",
          "explanation": "মিষ্টি কুমড়ায় প্রচুর পরিমাণে ভিটামিন 'এ' থাকে।"
        },
        {
          "label": "খ",
          "question": "গোলাপ গাছে ডাল-পালা ছাঁটাইকরণ করা হয় কেন? ব্যাখ্যা করো ।",
          "explanation": "গোলাপ গাছের ডালপালা ছাঁটাইয়ের প্রয়োজনীয়তা অনেক । কেননা গোলাপের নতুন ডালে বেশি ফুল হয়। তাই পুরাতন ও রোগাক্রান্ত ডালপালা ছাঁটাই করা প্রয়োজন। প্রতিবছর গোলাপ গাছের ডালপালা ছাঁটাই করলে গাছের গঠন কাঠামো সুন্দর ও সুদৃঢ় হয় এবং অধিক হারে বড় আকারের ফুল ফোটে।"
        },
        {
          "label": "গ",
          "question": "উদ্দীপকের আলোকে হারুন মিয়া তার ফসলের সমস্যা সমাধানে কী কী পদক্ষেপ গ্রহণ করেছিলেন? বর্ণনা করো ।",
          "explanation": "নিম্নের অনুরূপ। সুমন্ত বাবুর পাট ক্ষেতে বিছা পোকার আক্রমণ দেখা দিলে কৃষিকর্মকর্তা তাকে প্রয়োজনীয় ব্যবস্থা গ্রহণের পরামর্শ দেন। বিছা পোকার দমন পদ্ধতি নিচে দেওয়া হলো— পাটের যে সব পাতায় ডিমের গাদা দেখা যায় সে সব পাতা ডিমের গাদাসহ তুলে ধ্বংস করতে হবে। আক্রমণের ১ম পর্যায়ে যখন কীড়াগুলো পাতায় দলবদ্ধভাবে থাকে, তখন পোকাসহ পাতা তুলে পায়ে পিষে বা গর্তে চাপা দিয়ে দমন করতে হবে। পোকা যাতে এক ক্ষেত থেকে অন্য ক্ষেতে ছড়াতে না পারে সেজন্য তিনি ক্ষেতের চারপাশে প্রতিবন্ধক নালা তৈরি করে তাতে কেরোসিন মিশ্রিত পানি দিয়ে রাখতে হবে। আক্রমণ বেশি হলে পরামর্শ অনুযায়ী কীটনাশক প্রয়োগ করতে হবে।"
        },
        {
          "label": "ঘ",
          "question": "হারুন সাহেবের উক্তিটি বিশ্লেষণ করো ।",
          "explanation": "নিম্নের অনুরূপ। হারেজ মিয়া তার এক একর জমিতে পাট চাষের সিদ্ধান্ত নেন এবং ভালো ফলন পান । তাই তার এলাকার অন্যান্য কৃষকও তাদের জমিতে পাট চাষের সিদ্ধান্ত নেন । বাংলাদেশে উৎপাদিত অর্থকরী ফসলগুলোর মধ্যে পাটের স্থান শীর্ষে। এদেশের আঁশের চাহিদার সিংহভাগ পূরণ করে পাট। অতীতে এদেশের বৈদেশিক মুদ্রার প্রায় ৮৪% আসত পাট ও পাটজাত দ্রব্য থেকে বর্তমানে দেশে ও বিদেশে প্রতিকূল অবস্থার প্রেক্ষিতেও বৈদেশিক মুদ্রার অধিকাংশই আসছে পাট ও পাটজাত দ্রব্য থেকে। পাটের উৎপাদনের ক্রমাবনতি হওয়া সত্ত্বেও মোট রপ্তানি আয়ের ২৪% আসে পাট ও পাটজাত দ্রব্য থেকে। পাটের ব্যবহারিক উপযোগিতা, অর্থনৈতিক গুরুত্ব ইত্যাদি বিবেচনা করে পাটকে সোনালি আঁশ বলে অভিহিত করা হয় । পাট ফসলটি খরা ও জলাবদ্ধতা দুটোই সহ্য করতে পারে । কাজেই বাংলাদেশের যে সব এলাকায় সেচ ব্যবস্থার অভাব রয়েছে এবং যেখানে পানি জমে থাকে, সেখানে সহজে পাট চাষ করা সম্ভব। এছাড়া বাংলাদেশে অনেক জমি আছে যেখানে পার্ট ছাড়া অন্য কোনো ফসল চাষ করা সম্ভব নয় । খরা, বন্যা, অতিবৃষ্টি ইত্যাদির কারণে পাট অন্যান্য ফসলের চেয়ে কম ক্ষতিগ্রস্ত হয়। কৃষকেরা যেমন পাটশাক ও পাট বিক্রি করে অর্থ আয় করতে পারবে, তেমনি পাটকাঠি জ্বালানি হিসেবে ব্যবহার করতে পারবে। শুধু আঁশ ফসল হিসেবেই নয়, কৃষিজাত শিল্পে, ঔষধ শিল্পে, পরিবেশ সংরক্ষণে ও সবজি হিসেবে পাটের গুরুত্ব অপরিসীম । সুতরাং উপরিউক্ত আলোচনা থেকে বলা যায়, হারেজ মিয়ার কার্যক্রমটি অন্যান্য কৃষকগণের গ্রহণ করা অত্যন্ত যৌক্তিক।"
        }
      ]
    },
    {
      "number": "7",
      "uddipok": "হাসান সাহেব তার ১ বিঘার পুকুরে মাছ চাষের সিদ্ধান্ত নেন । এ বিষয়ে পরামর্শের জন্য তিনি উপজেলা মৎস্য কর্মকর্তার শরণাপন্ন হন। মৎস্য কর্মকর্তা তাকে মাছের পাশাপাশি পুকুরে হাঁস পালনের পরামর্শ দেন এবং এটি লাভজনক বলে উল্লেখ করেন। এছাড়া পুকুরে হাঁসের আবাসস্থল নির্মাণের কৌশল ব্যাখ্যা করেন।",
      "tag": "MB, RB, CTG.B, JB, BB 22",
      "sub_questions": [
        {
          "label": "ক",
          "question": "আধুনিক ধান কাকে বলে?",
          "explanation": "উফশী ধানে বিশেষ গুণাগুণ যেমন— রোগবালাই সহনশীলতা, স্বল্প জীবনকাল, খরা ও লবণাক্ত সহিষ্ণুতা ইত্যাদি সংযোজিত হলে তাকে আধুনিক ধান বলে ।"
        },
        {
          "label": "খ",
          "question": "পাটের আঁশে কালো দাগের কারণ ব্যাখ্যা করো ।",
          "explanation": "পাটক্ষেতে গাছ বড় হলে চেলে পোকা, আক্রমণ করলে স্ত্রী পোকা পাতার গোড়ায় কাণ্ডের উপর ছিদ্র করে ডিম পারে। ফলে ডিম পাড়া স্থানে গিটের সৃষ্টি হয়। পাট পচানোর সময় ঐ গিটগুলো পচেনা। তখন পাটের আঁশে কালো দাগ তৈরি হয় ।"
        },
        {
          "label": "গ",
          "question": "মৎস্য কর্মকর্তা মাছের পুকুরে হাঁসের আবাসস্থল নির্মাণের কী কৌশল ব্যাখ্যা করেছিলেন? বর্ণনা করো ।",
          "explanation": "নিম্নের অনুরূপ। উদ্দীপকে প্রদর্শিত চিত্রটিতে সমন্বিত পদ্ধতিতে মাছ ও হাঁসের চাষ দেখানো হয়েছে। সমন্বিত মাছ ও হাঁস চাষের ক্ষেত্রে উদ্দীপকের পুকুরে হাঁসের জন্য বাসস্থান যেভাবে তৈরি করবো তা নিচে ব্যাখ্যা করা হলো— বাসস্থান তৈরির উপকরণ হিসেবে বাঁশ, কাঠ ও ছন ব্যবহার করব। ঘরটি হতে পারে একচালা বা দোচালা । ঘরটি পাড় থেকে ১.২ থেকে ১.৫ মিটার ভিতরে পানির উপর করব যেন শুকনো মৌসুমে পানি কমে গেলেও বিষ্ঠা ও উচ্ছিষ্ট খাদ্য মাটিতে না পড়ে পানিতে পড়ে । পানির উপরিভাগ থেকে ঘরের মেঝের দূরত্ব ০.৪৬-০.৬ মিটার এবং মেঝে থেকে ঘরের চালার উচ্চতা দিব ১.২-১.৫ মিটার। ঘরের ভেতরে পর্যাপ্ত আলো বাতাস চলাচলের জন্য চালা ও ঘরের বেড়ার মাঝে জালের মতো বেড়া বা জাল দিয়ে ঘিরে দিবো। ঘরের মেঝে বাঁশের বাতা দিয়ে তৈরি করবো । এক বাতা থেকে অন্য বাতার দূরত্ব হবে ১ সেমি রাখবো। এতে করে হাঁসের বিষ্ঠা ও উচ্ছিষ্ট সরাসরি পানিতে পড়বে কিন্তু হাঁসের পা বাতার ফাঁকে ঢুকে আঘাতপ্রাপ্ত হবে না। হাঁসের ঘর অনেক সময় পুকুরের পাড়েও তৈরি করতে পারি। সেক্ষেত্রে বিষ্ঠা ও উচ্ছিষ্ট প্রতিদিন পুকুরে ফেলার ব্যবস্থা রাখব । উপরিউক্ত উপায়ে আমি পুকুরে হাঁসের জন্য বাসস্থান বা ঘর তৈরি করব ।"
        },
        {
          "label": "ঘ",
          "question": "উদ্দীপকে উল্লিখিত মৎস্য কর্মকর্তার পরামর্শটি কতটা লাভজনক বলে তুমি মনে করো? বিশ্লেষণ করো ।",
          "explanation": "নিম্নের অনুরূপ। উদ্দীপকের প্রদর্শিত চিত্রটি হলো হাঁসের সাথে মাছের সমন্বিত চাষ । আমাদের দেশের জনসংখ্যা ক্রমেই বাড়ছে। কিন্তু জমির পরিমাণ কমছে । ক্রমবর্ধমান এ জনসংখ্যার খাদ্য চাহিদা পূরণে দরকার অল্প জমি থেকে অধিক উৎপাদন । উল্লিখিত পদ্ধতিতে একই জমিতে একই সময়ে অল্প খরচে মাছ, মাংস ও ডিম পাওয়া যায়। ফলে একদিকে অর্থের সাশ্রয় হয়, অন্যদিকে বাড়তি খাদ্য উৎপাদিত হয়। পুকুরে সার ব্যবহার কম হয় ফলে পরিবেশ ভালো থাকে এবং পরিবেশের ভারসাম্য বজায় থাকে। আবার, একটি ফসলের জন্য যে শ্রম প্রয়োজন সেই একই শ্রমে একাধিক ফসল উৎপাদিত হয়। ফলে শ্রমের যথাযথ ব্যবহার নিশ্চিত হয়। এক্ষেত্রে একই ফসল অপর ফসলের সহায়ক হিসেবে কাজ করে। ফলে কৃষিক্ষেত্রে ঝুঁকি কম থাকে অর্থাৎ কোনো কারণে একটি ফসলের উৎপাদন ব্যাহত হলে অন্য উৎপাদন কার্যক্রমের মাধ্যমে সে ক্ষতি অনেকটা পুষিয়ে নেওয়া যায়। উপরের আলোচনার প্রেক্ষিতে বলা যায়, আমাদের দেশের প্রেক্ষাপটে হাঁস ও মাছের সমন্বিত চাষ কৃষিক্ষেত্রে একটি লাভজনক চাষ পদ্ধতি ।"
        }
      ]
    },
    {
      "number": "8",
      "uddipok": "চিত্রটি লক্ষ্য করো এবং নিচের প্রশ্নগুলোর উত্তর দাও:",
      "tag": "MB, RB, CTG.B, JB, BB 22",
      "sub_questions": [
        {
          "label": "ক",
          "question": "সরিষা ফসল কখন সংগ্রহ করা উত্তম?",
          "explanation": "সকালে ঠান্ডা আবহাওয়ায় শিশিরভেজা অবস্থায় সরিষা ফসল সংগ্রহ করা উত্তম ।"
        },
        {
          "label": "খ",
          "question": "মাগুর মাছকে জিওল মাছ বলা হয় কেন? ব্যাখ্যা করো ।",
          "explanation": "সকল মাছের দেহে ফুলকা ছাড়াও অতিরিক্ত শ্বসনতন্ত্র থাকে, যার মাধ্যমে এরা বাতাস থেকে সরাসরি অক্সিজেন নিতে পারে তাদেরকে জিওল মাছ বলে । মাগুর মাছের একটি বিশেষ বৈশিষ্ট্য হচ্ছে ফুলকা ছাড়াও এদের অতিরিক্ত শ্বসনতন্ত্র আছে যার মাধ্যমে এরা বাতাস থেকে সরাসরি অক্সিজেন নিতে পারে। ফলে মাগুর মাছ অল্প অক্সিজেনযুক্ত পানিতে বা পানি ছাড়াও দীর্ঘদিন বেঁচে থাকতে পারে । তাই মাগুর মাছকে জিওল মাছ বলা হয় ।"
        },
        {
          "label": "গ",
          "question": "উদ্দীপকের চিত্র-১ এর ব্যবহার বর্ণনা করো ।",
          "explanation": "উদ্দীপকের চিত্র-১ এ নারিকেল গাছা দেখানো হয়েছে। নারিকেল গাছ বিভিন্ন কাজে ব্যবহৃত হয় । নারিকেল একটি অর্থকারী ও তেলজাতীয় ফসল। নারিকেলের ফলের ভিতরের অংশ মানুষের খাদ্য হিসেবে ব্যবহৃত হয়। চুল ও ত্বকের যত্নে নারিকেল তেল বহুল পরিচিত। নারিকেলের কচি ফলকে ডাব বলা হয় । রোগীর পথ্য হিসেবে এবং গরমে শরীর ঠান্ডাকারী পানীয় হিসেবে ডাবের পানি ব্যবহার হয়। এছাড়াও বিভিন্ন রান্নায় ও মিষ্টান্ন তৈরিতে নারিকেলের ব্যবহার বহুল প্রচলিত। নারিকেলের ছোবড়া দিয়ে নানা রকম গৃহস্থালি বস্তু যেমন— খাটের জাজিম, ওয়ালম্যাট, পাপোশ, রশি, মাদুর প্রভৃতি তৈরি হয়। নারিকেলের পাতা থেকে তৈরি ঝাড়ুও আমাদের দেশে বিশেষভাবে ব্যবহার হয়।"
        },
        {
          "label": "ঘ",
          "question": "দেশের আর্থসামাজিক উন্নয়নে চিত্র-১ ও চিত্র-২ এর মধ্যে কোনটি অধিক গুরুত্বপূর্ণ ভূমিকা রাখে বলে তুমি মনে করো? যুক্তিসহ উপস্থাপন করো।",
          "explanation": "উদ্দীপকের চিত্র-১ এ নারিকেল গাছ ও চিত্র-২ এ বাঁশ গাছ দেখানো হয়েছে। নারিকেল তেল জাতীয় ফসল। তবে খাদ্য হিসেবে কচি নারিকেলের পানি ও পাকা নারিকেলের ব্যবহার বহুলভাবে প্রচলিত। এছাড়াও নারিকেল হতে তেল, গ্লিসারিন, সাবান ও অন্যান্য কসমেটিকস এবং নারিকেলের ছোবড়া দিয়ে জাজিম, পাপোশ, রশিসহ বিভিন্ন গৃহস্থালি বস্তু তৈরি করা হয়ে থাকে। বিভিন্ন রান্নায় ও মিষ্টান্ন, পিঠা তৈরিতে নারিকেল ব্যবহৃত হয়। অন্যদিকে বাঁশ একটি গুরুত্বপূর্ণ অকাঠ বনজ ও প্রাকৃতিক সম্পদ। গৃহনির্মাণ ও গৃহসামগ্রী থেকে বৃহৎশিল্প প্রতিষ্ঠান পর্যন্ত বাঁশ এর ব্যবহার বিস্তৃত। বাঁশ ব্যবহার করে বড় বড় শিল্পপ্রতিষ্ঠানগুলো কাগজ, পার্টিকেল বোর্ড, প্লাইবোর্ড, ঢেউটিন, প্যানেল তৈরি করা হয়। এছাড়াও বাঁশ থেকে চাটাই, ডোল, খেলনা বাদ্যযন্ত্রসহ লেমিনেটেড বাঁশের মেঝে ও দেয়াল কভার মাদুর, কুশন, সিটকভার এমনকি পাদুকা ও তৈরি হয় । ব্যবহার এর উপর ভিত্তি করে বাঁশ শিল্পকে i. কাগজ শিল্প, ii. নির্মাণশিল্প ও iii. ক্ষুদ্র হস্তশিল্প -এই তিনটি শ্রেণিতে ভাগ করা হয়েছে। এ সকল শিল্পের সাথে জড়িত আছে অসংখ্য মানুষ। ফলে কর্মসংস্থান সৃষ্টির মাধ্যমে বিশাল জনগোষ্ঠীর অর্থনৈতিক অবস্থান উন্নয়ন ঘটানো সম্ভব হচ্ছে। উপরোক্ত আলোচনার মাধ্যমে দেশের আর্থসামাজিক উন্নয়নে চিত্র-১ এর নারিকেল গাছ অপেক্ষা চিত্র-২-এর বাঁশ অধিক গুরুত্বপূর্ণ ভূমিকা রাখে বলে আমি মনে করি ।"
        }
      ]
    }
  ]
}