{
  "title": "রাজশাহী বোর্ড ২০২৩",
  "subtitle": "কৃষিশিক্ষা (8)",
  "questions": [
    {
      "number": "1",
      "uddipok": "আবিদা সুলতানা সংসারে স্বচ্ছলতা ফিরিয়ে আনার লক্ষ্যে ‘দিশা' নামক সংস্থা থেকে ঋণ নিয়ে একটি মুরগির খামার গড়ে তুললেন। খামার থেকে উন্নত মানের ডিম পেতে তিনি সুষম খাদ্যের প্রয়োজনীয়তা ও উৎপাদন পদ্ধতি সম্পর্কে জেনে নিলেন। এক বছরের মধ্যে তিনি একজন সফল খামার মালিক হিসেবে পরিচিতি লাভ করেন। বর্তমানে আবিদার খামারে ৮০০টি ডিম দেওয়ার উপযোগী মুরগি আছে।",
      "tag": "CSCD 24,RB 23",
      "sub_questions": [
        {
          "label": "ক",
          "question": "রেশন কাকে বলে?",
          "explanation": "২৪ ঘণ্টায় কোনো পশু বা পাখি দ্বারা গৃহীত খাদ্যকে রেশন বলে ।"
        },
        {
          "label": "খ",
          "question": "সাইলেজ ব্যবহারের সুবিধা বর্ণনা করো।",
          "explanation": "সাইলেজ ব্যবহারে সুবিধাসমূহ নিম্নরূপ— ১. দীর্ঘদিন পুষ্টিমান অক্ষুণ্ণ থাকে । ২. প্রতিকূল অবস্থা বা বিরূপ আবহাওয়ায় খাবার হিসেবে গবাদিপশুকে সরবরাহ করা যায় । ৩. এতে হে-এর তুলনায় পুষ্টিমান অপচয় কম হয় । ৪. সাইলেজ তৈরির ফলে ঘাসের জমির সর্বোচ্চ ব্যবহার করা যায় ।"
        },
        {
          "label": "গ",
          "question": "আবিদা সুলতানার খামারে মুরগির জন্য প্রতিদিন কী পরিমাণ সম্পূরক খাদ্য প্রদান করতে হয়? নির্ণয় করো ।",
          "explanation": "উদ্দীপকের আবিদা সুলতানার খামারে বর্তমানে ৮০০ টি ডিম দেওয়ার উপযোগী মুরগি আছে। ডিম দেওয়া উপযোগী মুরগিকে দৈনিক ১১৫ গ্রাম সম্পূরক খাদ্য প্রদান করা হয়ে থাকে। এখন আবিদা সুলতানার খামারের মুরগির দৈনিক সম্পূরক খাদ্যের পরিমাণ— ১টি মুরগিকে ১ দিনে খাদ্য দিতে হবে ১১৫ গ্রাম ৮০০টি \" \" ১ দিনে \" \" \" (১১৫ × ৮০০) গ্রাম = ৯২,০০০ গ্রাম = ৯২ কেজি । অতএব, আবিদা সুলতানার খামারে ডিম দেওয়ার উপযোগী মুরগিকে প্রতিদিন ৯২ কেজি সম্পূরক খাদ্য প্রদান করতে হয়।"
        },
        {
          "label": "ঘ",
          "question": "আবিদা সুলতানা খামারের মুরগির জন্য সুষম সম্পূরক খাদ্য তৈরির জন্য কী কী বিষয়ের উপর গুরুত্ব আরোপ করেন? বিশ্লেষণ করো ।",
          "explanation": "উদ্দীপকের আবিদা সুলতানা সংসারের স্বচ্ছলতা ফিরিয়ে আনার জন্য ঋণ নিয়ে মুরগির খামার গড়ে তুলেন। খামারে সফলতা পেতে এবং ডিম উৎপাদন বৃদ্ধির জন্য প্রয়োজন সঠিক সম্পূরক খাদ্য প্রদান। খামারের মুরগির জন্য সুষম সম্পূরক খাদ্য তৈরির সময় আবিদা সুলতানা নিম্নোক্ত বিষয়গুলোর উপর গুরুত্ব আরোপ করেন— ১. তাজা ও মানসম্মত দানাশস্য ও এদের উপজাতসমূহের উপর, ২. খাদ্যে পাখির প্রয়োজনীয় পুষ্টি উপাদানের উপর, ৩. খাদ্য জীবাণু, ছত্রাক ও পরজীবী মুক্ত কিনা তার উপর, ৪. প্রয়োজনীয় উপকরণ ব্যবহারের উপর, ৫. খাদ্য সহজপাচ্য ও সুস্বাদু হওয়ার উপর, ৬. খাদ্যের উৎপাদন খরচ কম রাখার উপর, ৭. খাদ্যকে যে কোনো প্রকার দুর্গন্ধমুক্ত রাখার উপর এবং ৮. খাদ্য উপকরণ সহজলভ্য হওয়ার উপর গুরুত্ব আরোপ করেন। উপরের বিষয়গুলোর উপর গুরুত্ব আরোপ করে সুষম সম্পূরক খাদ্য তৈরি করে আবিদা সুলতানা খামারে সফলতা লাভ করেন এবং আর্থিকভাবে লাভবান হন।"
        }
      ]
    },
    {
      "number": "2",
      "uddipok": "অভিজ্ঞ কৃষক ফরিদ মিয়া BADC থেকে ৩০ কেজি উফশী জাতের বীজ সংগ্রহ করেন। তিনি ভালো মানের চারা উৎপাদনের জন্য ১০ মি. x ৪ মি. আকারে প্রয়োজনীয় সংখ্যক বীজতলা তৈরি করেন। সঠিক নিয়মে পরিচর্যার কারণে বীজতলার চারার গুণগত মান বৃদ্ধি পেয়েছে।",
      "tag": "RB 23",
      "sub_questions": [
        {
          "label": "ক",
          "question": "ভূমি কর্ষণ কাকে বলে?",
          "explanation": "ফসল ফলানোর জন্য জমির মাটিকে খুঁড়ে বা আঁচড়ে আগাছামুক্ত নরম, আলগা ও ঝুরঝুরা করার প্রক্রিয়াকে ভূমি কর্ষণ বলে ।"
        },
        {
          "label": "খ",
          "question": "ভূমিক্ষয়ের প্রধান কারণটি ব্যাখ্যা করো।",
          "explanation": "ভূমিক্ষয়ের প্রধান কারণ হলো বৃষ্টিপাত । বৃষ্টিপাতের তীব্রতা, সংখ্যা ও পরিমাণ ভূমিক্ষয়কে প্রভাবিত করে। মুষলধারায় বৃষ্টি হলে বৃষ্টির ফোঁটা আকারে বড় হয় এবং মাটিতে সজোরে আঘাত করে এতে মাটির কণা আলগা হয়। আবার অতিবৃষ্টির ফলে মাটি পানি শোষণক্ষমতা হারিয়ে ফেলে তখন অতিরিক্ত পানি প্রবাহে উপর থেকে মাটি ক্ষয় হয়ে অপেক্ষাকৃত নিচের দিকে ধাবিত হয়। পানির বেগ যত বেশি মাটির ক্ষয়ও তত বেশি হয়। এভাবে বৃষ্টিপাতের ফলে ভূমিক্ষয় হয় ।"
        },
        {
          "label": "গ",
          "question": "উদ্দীপকে বর্ণিত বীজের জন্য উল্লিখিত আকারের প্রয়োজনীয় সংখ্যক বীজতলার নকশা অংকন করো ।",
          "explanation": "উদ্দীপকে কৃষক ফরিদ মিয়া ৩০ কেজি উফশী জাতের বীজ সংগ্রহ করেন। ৩ কেজি পরিমাণ বীজ জাগ দেয়া যায় ১ শতক বীজতলাতে। ৩০ কেজি বীজ জাগ দিতে ৩০ / ৩ শতক বা ১০ শতক বীজতলা লাগবে। ১০ শতক বীজতলার জন্য ১০ মি. × ৪ মি. আকারের ১০টি বীজতলা প্রয়োজন হবে । ১ শতকে ২ খণ্ড বীজতলা করা যায় । ১০ শতকে (২ × ১০) বা ২০ খণ্ড বীজতলা করা যায় । ১০ শতকের জন্য প্রয়োজনীয় সংখ্যক বীজতলার নকশা অঙ্কন করা হলো—"
        },
        {
          "label": "ঘ",
          "question": "ধানের চারা উৎপাদনে ফরিদ মিয়ার পদক্ষেপগুলো বিশ্লেষণ করো।",
          "explanation": "নিম্নের অনুরুপঃ সাহেদ চারা উৎপাদনের পর সুষ্ঠুভাবে চারা তোলেন, চারা লাগান ও অন্যান্য পরিচর্যা করেন । সাহেদ চারা তোলার পূর্বে বীজতলায় পানি সেচ দিয়ে মাটি ভিজিয়ে নেন । এতে বীজতলার মাটি নরম হয়। ফলে চারা তুলতে সুবিধা হয়। ধানের চারা পোকায় আক্রান্ত হলে কীটনাশক প্রয়োগ করেন। চারার গোড়া বা কাণ্ড যাতে না ভাঙে সেদিকে খেয়াল রাখেন। চারা তোলার পর তা ছোট ছোট আঁটি আকারে বেঁধে নেন। বীজতলা থেকে রোপণের জন্য চারা বহন করার সময় পাতা ও কাণ্ড মুরিয়ে রাখেননি। চারা ঝুড়ি বা টুকরিতে সারি করে সাজিয়ে পরিবহন করেন। জমিতে জাত ও মৌসুম ভেদে ২৫-৪৫ দিন বয়সের চারা রোপণ করেন এবং পানি রেখে দড়ির সাহায্যে সারি করে চারা প্রতি গোছায় ২-৩ টি চারা রোপণ করেন। এছাড়া অন্যান্য পরিচর্যাও করেন। যেমন- নির্দিষ্ট পদ্ধতিতে পানি সেচ দেন। চারা রোপণ করার পর ৬-৭ দিন পর্যন্ত ৩-৫ সেমি সেচ দেন। এতে আগাছা দমন হয়। এরপর কুশি উৎপাদন পর্যায়ে ২-৩ সেমি এবং চারার বয়স ৫০-৬০ দিন হলে ৭–১০ সেমি পরিমাণ পানি সেচ দেন। কমপক্ষে তিন বার তার জমিতে আগাছা দমন করেন। ধানক্ষেতে আরাইল, গইচা, শ্যামা প্রভৃতি আগাছার উপদ্রব হলে এগুলো সরাসরি হাত/নিড়ানি দ্বারা ও ঔষধ প্রয়োগ করে দমন করেন। এছাড়া রোগ ও পোকামাকড় দমনে সচেষ্ট ছিলেন এবং সঠিক পদক্ষেপ নেন । এসকল কার্যক্রমের ফলে তার উৎপাদিত চারা মানসম্মত হবে। কেননা চারা তোলার সময় শিকড় আঘাতপ্রাপ্ত হয়নি। ফলে তিনি ভালো বাজার মূল্য পাবেন। চারা গুলোকে রোগমুক্ত রাখছেন ফলে তার ফলন বৃদ্ধি পাবে এবং ফসল উৎপাদন অব্যাহত থাকবে । উপরিউক্ত আলোচনা থেকে বলা যায়, সাহেদ সাহেবের কার্যক্রম অত্যন্ত যুক্তিসঙ্গত ।"
        }
      ]
    },
    {
      "number": "3",
      "uddipok": "নূর হাসান তাঁর জমিতে উন্নত গম চাষ করার সিদ্ধান্ত নিলেন । এ জন্য তিনি বন্ধু রিফাতের নিকট থেকে বীজ সংগ্রহ করলেন । উক্ত বীজ তিনি রোদে নিয়ে ভালোভাবে শুকিয়ে নিলেন। শুকানোর পর তিনি প্রতি কেজি বীজ থেকে ৯০০ গ্রাম ওজন পেলেন। অতঃপর বীজের অঙ্কুরোদগম ও সতেজতা পরীক্ষা করে সন্তুষ্ট চিত্তে আবাদ করেন ।",
      "tag": "CSCD 24,RB 23",
      "sub_questions": [
        {
          "label": "ক",
          "question": "রগিং কাকে বলে?",
          "explanation": "বীজ বপনের পরে চারা গজালে কাঙ্ক্ষিত চারা রেখে অন্য জাতের চারা বা আগাছা তুলে ফেলাকে রগিং বলে ।"
        },
        {
          "label": "খ",
          "question": "দোআঁশ মাটিকে আদর্শ মাটি বলা হয় কেন?",
          "explanation": "যে মাটিতে বালি, পলি ও কদমকণা প্রায় সমান অনুপাতে বিদ্যমান থাকে তাকে দোআঁশ মাটি বলে । দোআঁশ মাটিতে অর্ধেক বালি ও বাকি অর্ধেক পলি ও কর্দম কণার মিশ্রণ থাকে। দোআঁশ মাটিতে জৈব পদার্থের পরিমাণ বেশি। এই মাটির পানি শোষণ ও ধারণ ক্ষমতা উভয়ই বেশি। এই মাটি চাষের জন্য সর্বাপেক্ষা উত্তম। এসব কারণে প্রায় সব ধরনের ফসল এই মাটিতে ভালো জন্মে । কৃষিক্ষেত্রে দোআঁশ মাটিকে আদর্শ মাটি বলা হয় ।"
        },
        {
          "label": "গ",
          "question": "নূর হাসানের পরীক্ষিত বীজের আর্দ্রতার হার নির্ণয় করো ।",
          "explanation": "নূর হাসান গমের বীজ সংগ্রহ করেন। বীজ শুকানোর পর তিনি প্রতি কেজি বীজ থেকে ৯০০ গ্রাম ওজন পেলেন । ∴ \\therefore ∴ বীজের আর্দ্রতার হার =  নমুনা বীজের ওজন - নমুনা বীজ শুকানোর পর ওজন   নমুনা বীজের ওজন  = ১০০০ − ৯০০ ১০০০ × ১০০ = ১০ % \\begin{array}{l} =\\frac{\\text { নমুনা বীজের ওজন - নমুনা বীজ শুকানোর পর ওজন }}{\\text { নমুনা বীজের ওজন }} \\\\ \\qquad=\\frac{১ ০ ০ ০-৯ ০ ০}{১ ০ ০ ০} \\times ১ ০ ০=১ ০ \\% \\end{array} =   নমুনা   বীজের   ওজন     নমুনা   বীজের   ওজন  -  নমুনা   বীজ   শুকানোর   পর   ওজন   ​ = ১০০০ ১০০০ − ৯০০ ​ × ১০০ = ১০ % ​"
        },
        {
          "label": "ঘ",
          "question": "নূর হাসানের বীজ পরীক্ষার কার্যক্রম মূল্যায়ন করো।",
          "explanation": "নূর হাসান গমের আবাদ করার জন্য বীজের আর্দ্রতা, অঙ্কুরোদগম ও সতেজতা পরীক্ষা করেন । নূর হাসানের বীজ পরীক্ষার কার্যক্রমটি তার সচেতনতার পরিচয় বহন করে। এই সচেতনতার কারণেই তিনি ভালো মানের বীজ বপন করে কাঙ্ক্ষিত ফলন পান। মূল জমিতে বপনের পূর্বে তিনি বীজের আর্দ্রতা পরীক্ষা করে নেন। গমের ক্ষেত্রে বীজের আর্দ্রতা ১২-১৩% রাখা ভালো । বীজের আর্দ্রতার হার যত বেশি হবে বীজের গজানোর ক্ষমতা ও তেজ ততই হ্রাস পাবে। তাই তিনি বীজের অঙ্কুরোদগম ক্ষমতা ও জীবনীশক্তি বাড়াতে উপযুক্ত আর্দ্রতায় শুকিয়ে নেন। এরপর তিনি বীজের অঙ্কুরোদগম ও সতেজতা পরীক্ষা করেন। নমুনা বীজের শতকরা যতটি বীজ গজায় তাই বীজের অঙ্কুরোদগম ক্ষমতা। ভালো বীজের অঙ্কুরোদগম ক্ষমতা থাকে প্রায় ৮০% এর উপরে। অপরদিকে বীজের সতেজতা হলো প্রতিকূল পরিবেশে বীজের অঙ্কুরিত হওয়ার ক্ষমতা। বীজের সতেজতা ও অঙ্কুরোদগম ক্ষমতা কাঙ্ক্ষিত মানের না হলে ভালো ফলন পাওয়া যাবে না । পরিশেষে বলা যায়, নূর হাসান উল্লিখিত পরীক্ষাগুলোর মাধ্যমে বীজের মান নির্ধারণ করে উন্নত বীজ ব্যবহার করতে সক্ষম হন এবং কাঙ্ক্ষিত ফলন পান । অর্থাৎ, তার বীজ পরীক্ষার কার্যক্রমটি যথার্থ ছিল ।"
        }
      ]
    },
    {
      "number": "4",
      "uddipok": "কবিরাজ সাদের আলী তাঁর বাড়ির পাশে তুলসী, বহেরা, হরিতকি, আমলকি, ঘৃতকুমারী ইত্যাদি গাছ লাগালেন। তাঁর বাগানে থানকুনি, তেলাকুচা, দূর্বাঘাস ও আছে। তাঁর উদ্দেশ্য হলো অসুখ-বিসুখের সময় এলাকার লোকজনকে এসব উদ্ভিদের প্রয়োজনীয় অংশ দিয়ে ঔষধ বানিয়ে দেওয়া। কয়েকদিন ধরে সেলিম মিয়ার ছেলের সর্দি, খুসখুসে কাশি ও হাঁপানি দেখা দিয়েছে। ছেলেটি তার বাবার সাথে সাদেক কবিরাজের কাছে গেল। কবিরাজ ছেলেটির সমস্যার কথা জেনে ঔষধ বানিয়ে দিলেন এবং সেবন বিধি বলে দিলেন।",
      "tag": "RB 23",
      "sub_questions": [
        {
          "label": "ক",
          "question": "তেউড় কাকে বলে?",
          "explanation": "কলার চারাকে তেউড় বলে।"
        },
        {
          "label": "খ",
          "question": "কীভাবে পাটের আঁশ ছাড়ানো হয়? ব্যাখ্যা করো।",
          "explanation": "পাট পচার পর আঁশ সংগ্রহের জন্য একটি গুরুত্বপূর্ণ ধাপ হলো আঁশ ছাড়ানো ও পরিষ্কারকরণ। পাট পচার পর গাছ থেকে দুইভাবে আঁশ ছাড়ানো যায়। যথা— i. পানি থেকে প্রতিটি আঁটি উঠিয়ে এবং শুকনো জায়গায় বসে প্রতিটি গাছ থেকে আলাদাভাবে আঁশ ছাড়িয়ে নেওয়ার পর কতগুলো পাট গাছের আঁশ একত্রে করে ধুয়ে নেওয়া হয়। ii. হাঁটু বা কোমর পর্যন্ত পানিতে দাঁড়িয়ে পাটের আঁটির গোড়ায় কাঠ বা বাঁশের মুগুর দ্বারা পিটানো হয়। পরে গোড়ার অংশ হাতে পেঁচিয়ে নিয়ে পানির উপর সমান্তরালভাবে সামনে পিছনে ঠেলা দিলেই অগ্রভাগের পাটকাঠি বের হয়ে যায়। পরবর্তীতে আঁশগুলো ভালোভাবে ধুয়ে নিয়ে আঁটি বেঁধে রাখা হয় ।"
        },
        {
          "label": "গ",
          "question": "কবিরাজ সাদেক আলী অসুস্থ ছেলেটিকে কোন কোন উপাদান দিয়ে ঔষধ বানিয়ে দিলেন? কারণসহ ব্যাখ্যা করো ।",
          "explanation": "উদ্দীপকের সাদেক আলী অসুস্থ ছেলেটিকে ত্রিফলার ফল অর্থাৎ হরিতকী, আমলকী, বহেড়া, তুলসী, তেলাকুচা উদ্ভিদ দিয়ে ঔষধ বানিয়ে দিলেন ত্রিফলার তিনটি ফলের মধ্যে হরিতকী চূর্ণ পাইপে ভরে ধূমপান করলে হাঁপানি উপশম হয়, আমলকী ফলের রস কাশিতে বিশেষ উপকারী এবং বহেড়া ফলের বীজের শাঁস দুইএকটি করে দু'ঘণ্টা অন্তর এবং দিনে দুইটি করে চিবিয়ে খেলে হাঁপানি রোগ আরোগ্য হয়। অন্যদিকে তেলাকুচা উদ্ভিদের কাণ্ড ও পাতায় নির্যাস হাঁপানি চিকিৎসায় ব্যবহৃত হয়। উপরিউক্ত নিয়মে কবিরাজ সাদেক আলী ত্রিফলার ফল, তুলসী, তেলাকুচা দিয়ে ঔষধ বানিয়েছিলেন।"
        },
        {
          "label": "ঘ",
          "question": "আমাশয়, কোষ্ঠকাঠিন্য ও চর্মরোগ নিরাময়ে উদ্দীপকে বর্ণিত কোন কোন উদ্ভিদের ভূমিকা রয়েছে? বিশ্লেষণ করো।",
          "explanation": "উদ্দীপক অনুযায়ী আমাশয় নিরাময়ে আমলকী, থানকুনি ও হরিতকী; কোষ্ঠকাঠিন্য নিরাময়ে ঘৃতকুমারী ও বহেড়া এবং চর্মরোগনাশক হিসেবে থানকুনি ও তেলাকুচা ব্যবহৃত হয় । থানকুনি উদ্ভিদ পেটের অসুখ, বদহজম ও আমাশয় রোগ নিরামায় ব্যবহৃত হয়। আমলকী পাতার রসও আমাশয় রোগ উপশমে ব্যবহৃত হয়। হরিতকীর কাঁচাফল আমাশয় রোগ উপশমে ব্যবহৃত হয় । বহেড়া ফল কোষ্ঠকাঠিন্য নিরাময়ে ব্যবহৃত হয়। ঘৃতকুমারীর পাতা থেকে নির্গত ঘন পিচ্ছিল রস কোষ্ঠকাঠিন্য রোগের ফলপ্রসূ ঔষধ । উদ্দীপকের ভেষজ উদ্ভিদগুলোর মধ্যে তেলাকুচার পাতা বাটার প্রলেপ চর্মরোগ এর জন্য উপকারী। আবার থানকুনিও চর্মরোগনাশক হিসেবে অধিক ব্যবহৃত উদ্ভিদ ।"
        }
      ]
    },
    {
      "number": "5",
      "uddipok": "চিত্রগুলো লক্ষ করো এবং সংশ্লিষ্ট প্রশ্নগুলোর উত্তর দাও:",
      "tag": "RB 23",
      "sub_questions": [
        {
          "label": "ক",
          "question": "বারমাসী সবজি কাকে বলে?",
          "explanation": "সারাবছর পাওয়া যায় বা উৎপাদন করা যায় এ ধরনের সবজিকে বারোমাসী সবজি বলে ।"
        },
        {
          "label": "খ",
          "question": "“পুকুরে হাঁস পালন করলে মাছে উৎপাদন বৃদ্ধি পায়”— উক্তিটি ব্যাখ্যা করো।",
          "explanation": "সমন্বিত মাছ চাষের পুকুরে হাঁস পালন করলে মাছের উৎপাদন বৃদ্ধি পায়। কারণ হাঁসের বিষ্ঠা সরাসরি পুকুরে পড়ে যা মাছ চাষের জন্য উৎকৃষ্ঠ জৈব সার। জৈব সার গ্রহণ করার ফলে মাছের উৎপাদন বৃদ্ধি পায়। তাছাড়া হাঁস পুকুরে সাঁতার কাটার ফলে পুকুরের পানিতে অক্সিজেনের মিশ্রণ ভালো হয় এবং মাছ সহজেই পরিমিত অক্সিজেন পায়। ফলে মাছের উৎপাদন বৃদ্ধি পায় ।"
        },
        {
          "label": "গ",
          "question": "“চিত্র-ক” এ প্রদর্শিত পোকাটির আক্রমণে পাট গাছে কী কী লক্ষণ দেখা যায়? বর্ণনা করো ।",
          "explanation": "উদ্দীপকের চিত্রের পোকাটি হলো পাটের বিছাপোকা। বিছা পোকার ক্ষতির লক্ষণসমূহ নিচে দেওয়া হলো— বিছাপোকা পাটগাছে আক্রমণ করে কচি ও বয়স্ক সব পাতাই খেয়ে ফেলে । স্ত্রী মথ পাতার উল্টা পিঠে গাদা করে ডিম পাড়ে। ডিম থেকে বাচ্চা বের হওয়ার পর প্রায় ৬-৭ দিন পর্যন্ত বাচ্চাগুলো পাতার উল্টা দিকে দলবদ্ধভাবে থাকে। পরে এরা সব গাছে ছড়িয়ে পড়ে। কীড়াগুলো পাতার সবুজ অংশ খেয়ে পাতাকে সাদা পাতলা পর্দার মতো করে ফেলে এবং আক্রান্ত পাতাগুলো দূর থেকেই সহজে দৃশ্যমান হয় । আক্রমণ ব্যাপক হলে এরা কচি ডগাও খেয়ে ফেলে । অতএব, বিছা পোকার আক্রমণে উল্লিখিত লক্ষণসমূহ দেখা যায়।"
        },
        {
          "label": "ঘ",
          "question": "“চিত্রে প্রদর্শিত পোকা দুটির দমন-পদ্ধতি পরস্পর থেকে ভিন্ন।” তুমি কি উক্তিটির সাথে একমত? যুক্তি উপস্থাপন করো ।",
          "explanation": "উদ্দীপকের পোকাগুলো হলো পাট ফসলের বিছা পোকা ও উড়চুঙ্গা । বিছাপোকার দমন পদ্ধতি : পাটের যে সব পাতায় ডিমের গাদা থাকে সে সব পাতা ডিমের গাদাসহ তুলে ধ্বংস করতে হবে। আক্রমণের ১ম পর্যায়ে যখন কীড়াগুলো পাতায় দলবদ্ধভাবে থাকে, তখন পোকাসহ পাতা তুলে পায়ে পিষে বা গর্তে চাপা দিয়ে দমন করতে হবে। পোকা যাতে এক ক্ষেত থেকে অন্য ক্ষেতে ছড়াতে না পারে সেজন্য ক্ষেতের চারপাশে প্রতিবন্ধক, নালা তৈরি করে তাতে কেরোসিন মিশ্রিত পানি দিয়ে রাখতে হবে। আক্রমণ বেশি হলে কৃষি কর্মকর্তার পরামর্শ অনুযায়ী কীটনাশক প্রয়োগ করতে হবে । উড়চুঙ্গা এর দমন পদ্ধতি : প্রতিবছর যেসব জমিতে উড়চুঙ্গার আক্রমণ দেখা যায় সেখানে সাধারণ পরিমাণের চেয়ে বেশি করে বীজ বপন করতে হবে। আক্রান্ত জমিতে চারা ৮-৯ সেমি. হওয়ার পর ঘন গাছ বাছাই করে পাতলা করতে হবে। সম্ভব হলে নিকটস্থ জলাশয় থেকে আক্রান্ত জমিতে পানি সেচের ব্যবস্থা করতে হবে। জমি চাষের সময় নির্ধারিত মাত্রায় রাসায়নিক ঔষধ প্রয়োগের ব্যবস্থা করতে হবে। গর্তে কীটনাশক প্রয়োগ করতে হবে । কীটনাশক ঔষধের বিষটোপ প্রয়োগ করতে হবে । উপরের আলোচনার মাধ্যমে বোঝা যায় যে, প্রদত্ত পোকা দু'টির দমন পদ্ধতি পরস্পর থেকে ভিন্ন । তাই বলা যায়, উক্তিটি যথার্থ।"
        }
      ]
    },
    {
      "number": "6",
      "uddipok": "আরমান যুব উন্নয়ন অধিদপ্তর থেকে সবজি চাষের উপর প্রশিক্ষণ নিয়ে বাড়ির আঙ্গিনায় ৭ শতাংশ জমিতে রবি মৌসুমে পালংশাক এবং খরিপ মৌসুমে পুঁইশাক চাষ করে সফলতা লাভ করে। এ সফলতার পর তিনি বিলে অবস্থিত জমির উঁচু আইলে উক্ত ফসল দুটি চাষের পরিকল্পনা গ্রহণ করেন।",
      "tag": "RB 23",
      "sub_questions": [
        {
          "label": "ক",
          "question": "পাউডারি মিলডিউ কী?",
          "explanation": "পাউডারি মিলডিউ একটি ছত্রাকজনিত রোগ ।"
        },
        {
          "label": "খ",
          "question": "শাক-সবজির অর্থনৈতিক গুরত্ব ব্যাখ্যা করো ।",
          "explanation": "শাকসবজি উৎপাদনে একদিকে পরিবারের চাহিদা মেটানো যায় অন্যদিকে এগুলো বিক্রি করে অর্থনৈতিকভাবে লাভবানও হওয়া যায়। শাকসবজি চাষ করে পতিত জমির ব্যবহার করা যায়, বৈদেশিক মুদ্রা আয়, বেকার সমস্যার সমাধান, নতুন শিল্পের সৃষ্টি ও বিকাশ ঘটে এবং মহিলা ও পারিবারিক শ্রমশক্তিকে কাজে লাগানো যায় ।"
        },
        {
          "label": "গ",
          "question": "আরমান রবি মৌসুমে তার সবজি ক্ষেতে কী কী সার প্রয়োগ করেছিলেন? পরিমাণসহ লেখো।",
          "explanation": "আরমান সাহেব রবি মৌসুমে তার ৭ শতাংশ সবজি ক্ষেতে পালংশাক চাষ করেন । তার ব্যবহৃত সারের পরিমাণ নিচে দেওয়া হলো— সারের নাম শতক প্রতি ৭ শতাংশ গোবর ৪০ কেজি ২৮০ কেজি ইউরিয়া ১ কেজি ৭ কেজি টিএসপি ৫০০ গ্রাম ৩৫০০ গ্রাম এমওপি ৫০০ গ্রাম ৩৫০০ গ্রাম"
        },
        {
          "label": "ঘ",
          "question": "আরমানের পরিকল্পনা কৃষি কার্যক্রমকে কীভাবে প্রভাবিত করবে? তা বিশ্লেষণ করো ।",
          "explanation": "আরমান সাহেব তার বিলে অবস্থিত জমিগুলোর উঁচু আইলে পালংশাক ও পুঁইশাক চাষের পরিকল্পনা গ্রহণ করলেন। তার এই পরিকল্পনা কৃষি কার্যক্রমকে ব্যাপকভাবে প্রভাবিত করবে। কৃষি প্রধান এ বাংলাদেশে জনসংখ্যার আধিক্যে ফসলি জমির পরিমাণ দিন দিন কমে যাচ্ছে। কৃষি জমিগুলো খন্ড-খণ্ড হওয়ার কারণে জমিতে আইল তৈরি হয়। আইলগুলো ফসলহীন থাকার কারণে কৃষি জমির একটা সিংহভাগ অব্যবহৃত থাকছে। আরমান সাহেবের বাড়ি বিল অঞ্চলে। এ সব অঞ্চলে সাধারণত শাকসবজি করার মতো উঁচু জমির যথেষ্ট অভাব। এ ক্ষেত্রে জমির উঁচু আইল সহায়ক ভূমিকা পালন করে। রবি মৌসুমে আরমান সাহেব উঁচু আইলে আগাম পালংশাকের বীজ এবং খরিপ মৌসুমে পুঁইশাকের বীজ বপন করলে তা একদিকে যেমন আরমান সাহেবের পরিবারের পুষ্টির চাহিদা পূরণ করবে অন্যদিকে দেশের শাকসবজির চাহিদা পূরণে গুরুত্বপূর্ণ ভূমিকা রাখবে। উপরন্তু আর্থিকভাবেও লাভবান হবেন আরমান সাহেব। পরিশেষে বলা যায়, আরমান সাহেবের পরিকল্পনা কৃষি উৎপাদন অনেকাংশে বাড়িয়ে দেবে।"
        }
      ]
    },
    {
      "number": "7",
      "uddipok": "শ্যামল বাবুর দুগ্ধ খামারে ৮টি গাভি আছে। কিছুদিন আগে দুটি গাভির বাছুর হয়েছে। গাভি দুটির গর্ভকালীন পরিচর্যা অন্যান্য গাভিগুলোর মতই ছিল। তিনি একাকী খামারের সব কাজ করেন এবং সংসারের অধিকাংশ কাজ করেন। ফলে সঠিকভাবে সকল কাজ সম্পাদন করতে তিনি হিমশিম খাচ্ছেন। সদ্য প্রসব করা গাভির দুধ বাজারে বিক্রি করেন। কিছু দিনের মধ্যে দেখা গেল, বাছুর দুটি অসুস্থ হয়ে পড়েছে ।",
      "tag": "RB 23",
      "sub_questions": [
        {
          "label": "ক",
          "question": "ব্রয়লার খামার কাকে বলে?",
          "explanation": "যে খামারে মাংস উৎপাদনকারী ব্রয়লার মুরগি পালন করা হয় তাকে ব্রয়লার খামার বলে ।"
        },
        {
          "label": "খ",
          "question": "গবাদিপশুর খাদ্য হিসেবে অ্যালজির পুষ্টিগুণ ব্যাখ্যা করো ।",
          "explanation": "গবাদিপশুর খাদ্য হিসেবে অ্যালজির পুষ্টিগুণ অনেক। এটি অত্যন্ত সম্ভাবনাময় পুষ্টিকর খাদ্য যা বিভিন্ন ধরনের আমিষ জাতীয় খাদ্য যেমন- খৈল, শুঁটকি মাছের গুঁড়া ইত্যাদির বিকল্প হিসেবে ব্যবহার হতে পারে। শুষ্ক অ্যালজিতে শতকরা ৫০-৭০ ভাগ আমিষ, ২০-২২ ভাগ চর্বি এবং ৮-২৬ ভাগ শর্করা থাকে। এছাড়াও অ্যালজিতে প্রচুর পরিমাণে ভিটামিন সি এবং বিভিন্ন ধরনের ভিটামিন বি থাকে। অ্যালজি বা শেওলার পানি গবাদিপশুর খাদ্য হিসেবে ব্যবহার করে কম খরচে গরুর মাংস এবং দুধ উৎপাদন বৃদ্ধি করা সম্ভব ।"
        },
        {
          "label": "গ",
          "question": "শ্যামল বাবুর খামারে সদ্য জন্ম নেয়া বাছুর দুটি অসুস্থ হওয়ার কারণগুলো উপস্থাপন করো ।",
          "explanation": "নবজাত বাছুরের বিশেষ যত্নের ও পরিচর্যার অভাবে শ্যামল বাবুর বাছুর দুটি অসুস্থ হয়ে যায় । গাভির বাছুর বা ভেড়ার বাচ্চা প্রসবের পর পরই শাল দুধ খেতে দিতে হবে। শাল দুধ তার শরীরের রোগ প্রতিরোধ ক্ষমতা বাড়াবে। এ সময় বাচ্চাকে পরিমাণ মতো দুধ খাওয়াতে হবে। কিন্তু উদ্দীপকের শ্যামল বাবু তা করে গাভির দুধ বাজারে বিক্রি করেন। বাচ্চা নিজে নিজে দুধ খেতে অভ্যস্ত না হলে দুধ দোহন করে বোতলে নিয়ে বাছুর বা ভেড়ার বাচ্চাকে খাওয়াতে হবে। এ ক্ষেত্রে ১:২ অনুপাতে দুধ ও বিশুদ্ধ পানি মিশিয়ে দুধ পাতলা করে নিলে ভালো হয়। বাচ্চা জন্মের পরপরই নাভি কেটে শক্ত করে বেঁধে দিতে হবে। নাভির কাটা জায়গায় টিংচার আয়োডিন লাগাতে হবে। বাচ্চাকে পরিষ্কার শুকনো কাপড় দ্বারা মুছে দিতে হবে এবং কোনো অবস্থাতেই গোসল করানো যাবে না । উপরের ব্যবস্থাগুলো গ্রহণ না করার কারণে উদ্দীপকের শ্যামল বাবুর সদ্য জন্ম নেয়া বাছুর দুটি অসুস্থ হয়ে যায়।"
        },
        {
          "label": "ঘ",
          "question": "শ্যামল বাবুর খামারটি লাভজনক কি? মূল্যায়ন করো ।",
          "explanation": "খামার ব্যবস্থাপনা সম্পর্কে সঠিক জ্ঞানের অভাবে উদ্দীপকের শ্যামল বাবুর খামারটি আর্থিকভাবে লাভজনক হবে না । দুগ্ধ খামার স্থাপন বাংলাদেশের কৃষির একটি অন্যতম খাত। এই খামার থেকেই মাংস ও দুধ উৎপাদন করা যায়। খামারে গাভির আবাসন, খাদ্য ব্যবস্থাপনা, রোগ ব্যবস্থাপনা, ও পরিচর্যা সঠিকভাবে করলে মাংস ও দুধের উৎপাদন যেমন বেশি হবে তেমনি মাংস ও দুধের গুণগতমান ভালো হবে। ফলে খামারের মুনাফা বৃদ্ধি পাবে। বৈদেশিক মুদ্রা অর্জন করা সম্ভব হবে, ফলে পরিবারের জন্য আয় বৃদ্ধি পাবে। গাভি থেকে বাছুর জন্ম নিবে ফলে খামারে পশুর সংখ্যা বৃদ্ধি পাবে যা মূলধন হিসেবে থাকবে। উদ্দীপকের শ্যামল বাবুর দুগ্ধ খামারে খামার ব্যবস্থাপনার সঠিক ব্যবহার লক্ষ করা যায় নি। তিনি গর্ভবতী গাভির সঠিক পরিচর্যা করেন না। বেশি সময় নিয়ে গুছিয়ে খামারের কাজ সম্পাদন করতে পারেন না। সদ্য জন্ম নেয়া বাছুরের সঠিক পরিচর্যা করেন না এবং সদ্য প্রসব করা গাভির দুধ বাছুরকে না খাইয়ে বিক্রি করে দেন। ফলে তার খামারের গাভিগুলো পুষ্টিহীনতায় ভোগে। মাংস ও দুধ উৎপাদন করতে পারবে না, খামারে পশুর সংখ্যা বৃদ্ধি পাবে না যা তাকে আর্থিকভাবে ক্ষতির সম্মুখীন করবে। উপরের আলোচনা থেকে বলা যায় যে, খামারের গাভিগুলোর সঠিক পরিচর্যা ও যত্নের অভাবে খামারের গাভিগুলো পর্যাপ্ত দুধ ও মাংস উৎপাদন করতে পারে না । ফলে শ্যামল বাবু আর্থিকভাবে ক্ষতির সম্মুখীন হবেন ।"
        }
      ]
    },
    {
      "number": "8",
      "uddipok": "আবদুর রাজ্জাক চাকুরি থেকে অবসর গ্রহণের পর তাঁর নিজস্ব পরিত্যক্ত ৩৩ শতাংশ আকারের পুকুরে মাছ চাষের সিদ্ধান্ত নিলেন। তিনি পুকুর প্রস্তুতির সকল কার্যক্রম সম্পন্ন করে শেষ পর্যায়ে প্রয়োজনীয় পরিমাণ চুন প্রয়োগ করেন। অতঃপর মাছের পোনা ছাড়েন। কয়েক দিনের মধ্যে দেখা গেল অধিকাংশ মাছের পোনা মরে ভেসে উঠেছে।",
      "tag": "RB 23",
      "sub_questions": [
        {
          "label": "ক",
          "question": "নির্গমনশীল উদ্ভিদ কী?",
          "explanation": "যেসব উদ্ভিদের শিকড় পানির নিচে মাটিতে থাকে কিন্তু পাতা ও কাণ্ডের উপরের অংশ বা শুধু পাতা পানির উপর দাঁড়িয়ে থাকে বা ভেসে থাকে তাদেরকে নির্গমনশীল উদ্ভিদ বলে ।"
        },
        {
          "label": "খ",
          "question": "“মৎস্য সংরক্ষণ আইন” প্রণীত হয়েছিল কেন?",
          "explanation": "১৯৫০ সালে সরকার “মৎস্য রক্ষা ও সংরক্ষণ ১৯৫০” প্রণয়ন করে। যা ‘মৎস্য সংরক্ষণ আইন' নামে পরিচিত। এই আইন প্রণীত হওয়ার কারণগুলো হলো— ১. প্রাকৃতিক জলাশয়ে পোনা মাছ ও প্রজননক্ষম মাছ উৎপাদন বৃদ্ধি ও সংরক্ষণ । ২. হারিয়ে যাওয়া প্রজাতিকে সংরক্ষণ এবং জীববৈচিত্র্য ঠিক রাখা। ৩. মাছের আকার, প্রজনন ও বৃদ্ধির সময় উপযোগী রাখা । ৪. অবাধে পোনা আহরণকারীদের শাস্তির আওতায় নিয়ে আসা এবং পোনা আহরণ থেকে বিরত রাখা ।"
        },
        {
          "label": "গ",
          "question": "আবদুর রাজ্জাক তার পুকুরে চুন প্রয়োগ করেছিলেন কেন? ব্যাখ্যা করো।",
          "explanation": "নিম্নের অনুরুপঃ শরীফ সাহেব তার পুকুরে মাছ চাষের জন্য পাড় মেরামত, আগাছা দমন, নির্ধারিত হারে চুন ও সার প্রয়োগ করেন এবং পোনা ছাড়েন। কিন্তু কিছুদিন পর দেখলেন তার পুকুরের পোনা কমে যাচ্ছে। এর কারণ তিনি পুকুর থেকে রাক্ষুসে মাছ দূর করেননি। নিম্নোক্ত পদক্ষেপগুলো গ্রহণ করলে শরীফ সাহেবের পুকুরে পোনার পরিমাণ কমে যেত না— রাক্ষুসে মাছ সরাসরি চাষের মাছ খেয়ে ফেলে মাছের উৎপাদনকে ব্যহত করে। এক্ষেত্রে তাকে রোটেনন বা মহুয়ার খৈল পুকুরে প্রয়োগ করতে হতো। মহুয়ার খৈল পুকুরে দিলে মাছের ফুলকার ছিদ্র বন্ধ হয়ে যায়। ফলে মাছ দম বন্ধ হয়ে মারা যায়। পুকুরে ৩০ সেমি গভীরতার পানির জন্য শতক প্রতি ৩০-৩৫ গ্রাম রোটেনন অথবা ৩ কেজি মহুয়ার খৈল ব্যবহার করতে হয়। তাহলে, তার ৫০ শতক পুকুরের জন্য ১৫০০-১৭৫০ গ্রাম রোটেনন বা ১৫০ কেজি মহুয়ার খৈল ব্যবহার করতে হতো। এজন্য মোট পরিমাণকে তিন ভাগ করে এক ভাগ দিয়ে কাই তৈরি করে ছোট ছোট বল বানিয়ে পুকুরের বিভিন্ন স্থানে দিতে হতো। বাকি ২ ভাগ পানিতে গুলিয়ে পুকুরে ছিটিয়ে দিতে হতো। এরপর জাল টেনে পুকুরের পানি ওলট-পালট করে দিতে হতো। মাছ ভাসতে শুরু করলে জাল টেনে ধরে ফেলতে হতো। বিষ দেওয়ার ৭-১০ দিন পর পর্যন্ত পুকুরের পানি ব্যবহার করা উচিত ছিল না ও নতুন মাছ ছাড়া যেত না। উপরিউক্ত উপায় অবলম্বন করলে শরীফ সাহেবের পুকুরে পোনা কমে যাওয়ার মতো সমস্যা হতো না ।"
        },
        {
          "label": "ঘ",
          "question": "আবদুর রাজ্জাক পুকুরে মাছে পোনা মারা যাওয়ার কারণগুলো বিশ্লেষণ করো।",
          "explanation": "আবদুর রাজ্জাক পুকুরে মাছ চাষের জন্য পুকুর প্রস্তুতির সকল ধাপ সম্পন্ন করেন। এছাড়াও তিনি পুকুরে প্রয়োজনীয় পরিমাণ চুন প্রয়োগ করেন। তা সত্ত্বেও দেখা গেল কয়েকদিনের মধ্যে অধিকাংশ মাছের পোনা মরে ভেসে উঠেছে। আবদুর রাজ্জাক সকল প্রস্তুতিমূলক কার্যক্রম সঠিকভাবে সম্পন্ন করলেও পুকুরে মাছের পোনা ছাড়ার পদ্ধতি সঠিকভাবে অনুসরণ করেননি । সংগৃহীত পোনা সরাসরি পুকুরে ছাড়া উচিত নয়। পোনা ছাড়ার পূর্বে পোনাগুলোকে প্রথমে শোধন করে নিতে হয়। এতে পোনা ক্ষতিকারক পরজীবী দ্বারা আক্রান্ত থাকলে মুক্ত হয়, রোগাক্রান্ত হওয়ার সম্ভাবনা ও মৃত্যু ঝুঁকি কমে যায়। এরপর সকালে বা বিকেলে বা দিনের ঠাণ্ডা আবহাওয়ায় পোনা পুকুরে ছাড়তে হয়। পোনাকে পুকুরের পানির সাথে খাপ খাইয়ে নেওয়ার উদ্দেশ্যে পোনাভর্তি পলিব্যাগ বা পাত্র পানিতে ১৫-২০ মিনিট ভাসিয়ে রাখতে হয় এবং অল্প অল্প করে পুকুরের পানি মেশাতে হয়। উভয় পানির তাপমাত্রা সমান হলে পলিব্যাগ বা পাত্র কাত করে পুকুরের পানিতে ঢেউ দিলে পোনাগুলো ধীরে ধীরে পুকুরে চলে যায়। পুকুরে মাছের পোনা ছাড়ার উল্লিখিত পদ্ধতি অনুসরণ না করলে মাছের পোনা মারা যাওয়ার সম্ভাবনা বেশি থাকে। তাই বলা যায়, আবদুর রাজ্জাক মাছের পোনা ছাড়ার সঠিক পদ্ধতি অনুসরণ করেননি বলেই মাছের পোনাগুলো মরে ভেসে উঠেছে।"
        }
      ]
    }
  ]
}