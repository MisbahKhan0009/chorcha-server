{
  "title": "যশোর বোর্ড ২০২৩",
  "subtitle": "কৃষিশিক্ষা (8)",
  "questions": [
    {
      "number": "1",
      "uddipok": "বৃষ্টিপাত ও বায়ু প্রবাহের ফলে মাটি অন্যত্র সরে গিয়ে ক্ষয় হতে থাকে। এ ক্ষয় প্রাকৃতিকভাবে ছাড়াও মনষ্য কর্তৃকও হতে পারে। এর ফলে ফসলের জমি অনুর্বর হয়ে যায়। কতিপয় সঠিক ব্যবস্থাপনার মাধ্যমে এ ক্ষয় রোধ করা সম্ভব।",
      "tag": "JB 23",
      "sub_questions": [
        {
          "label": "ক",
          "question": "কাফ স্টার্টার কী?",
          "explanation": "বাছুরের খাবার উপযোগী বিশেষ দানাদার খাদ্য মিশ্রণ যাতে ২০% এর অধিক পরিপাচ্য আমিষ ও ১০% এর কম আঁশযুক্ত খাদ্য থাকে তাই হলো কাফ স্টার্টার।"
        },
        {
          "label": "খ",
          "question": "সাইলেজ ব্যবহারের সুবিধাগুলো লেখ।",
          "explanation": "রসালো অবস্থায় ফুল আসার সময় সবুজ ও সতেজ ঘাসকে কেটে টুকরো করে সেগুলো বায়ুরোধী অবস্থায় সংরক্ষণ করাকে সাইলেজ বলে। সাইলেজ ব্যবহারের সুবিধাগুলো হলো- i. দীর্ঘদিন পুষ্টিমান অক্ষুণ্ণ থাকে। ii. সঠিক সময়ে ঘাস কেটে সেগুলো কার্যকরী খাদ্য হিসেবে গবাদিপশুকে সরবরাহ করা যায়। iii. এতে হে-এর তুলনায় কম পুষ্টিমান অপচয় হয়। iv. সাইলেজ তৈরির ফলে ঘাসের জমির সর্বোচ্চ ব্যবহার করা যায়।"
        },
        {
          "label": "গ",
          "question": "উদ্দীপকের বিপর্যয়টির বিভিন্ন প্রকারভেদ বর্ণনা করো।",
          "explanation": "উদ্দীপকে উল্লিখিত বিপর্যয়টি হলো ভূমিক্ষয়। ভূমিক্ষয় বিভিন্ন প্রকারের হতে পারে। নিম্নে সেগুলো ব্যাখ্যা করা হলো- i. যখন বৃষ্টির পানি বা সেচের পানি উঁচু স্থান থেকে ঢাল বেয়ে জমির উপর দিয়ে নিচের দিকে প্রবাহিত হয় তখন জমির উপরিভাগের নরম ও উর্বর মাটির কণা কেটে পাতলা আবরণের বা আস্তরণের মতো চলে যায়। এটাকেই বলা হয় আস্তরণ ভূমিক্ষয়।। ii. আস্তরণ ভূমিক্ষয়ের দ্বিতীয় ধাপ হলো রিল ভূমিক্ষয়। প্রচুর বৃষ্টিপাতের ফলে পানি বেশি হলে জমির ঢাল বরাবর লম্বাকৃতির রেখা সৃষ্টি হয়। যা অনেকটা হাতের রেখার মতো। এই ছোট ছোট রেখা কালক্রমে দৈর্ঘ্য ও প্রস্থে বড় হতে থাকে। iii. এই ভূমিক্ষয় আস্তরণ ভূমিক্ষয়ের তৃতীয় ধাপ। অর্থাৎ রিল ভূমিক্ষয় থেকেই নালা বা গালি ভূমিক্ষয়ের উদ্ভব। দীর্ঘকাল ধরে রিল ভূমিক্ষয়ের ফলে এর ছোট ছোট নালাগুলো দৈর্ঘ্য ও প্রস্থে বৃদ্ধি পেতে থাকে। আর ফসলের মাটিও ক্ষয় হতে থাকে। iv. নদীভাঙন বাংলাদেশের ভূমিক্ষয়ের একটি উল্লেখযোগ্য কারণ। প্রতি বছরই নদীভাঙনে বাংলাদেশের শত শত হেক্টর জমি নদী গর্ভে বিলীন হচ্ছে।"
        },
        {
          "label": "ঘ",
          "question": "সঠিক ব্যবস্থাপনার মাধ্যমে উল্লিখিত বিপর্যয়টি রোধ করা সম্ভব- বিশ্লেষণ করো।",
          "explanation": "উদ্দীপকে বায়ুপ্রবাহ ও বৃষ্টিপাতের প্রভাবে সৃষ্ট বিপর্যয়টি হলো ভূমিক্ষয়। ভূমিক্ষয় প্রতিরোধে নিম্নলিখিত ব্যবস্থাপনা গ্রহণ করতে হবে- i. ভূমিক্ষয় কমাতে পানি প্রবাহ হ্রাস করতে হবে। বিভিন্নভাবে যেমন- বাঁধ বা আল দিয়ে পানি প্রবাহের বেগ কমানো যাবে। ii. রিল ভূমিক্ষয়ের ফলে যে ছোট ছোট নালার সৃষ্টি হয় তা ভরাট করে সমান করে দিলে পানির বেগ কমে যাবে এবং ভূমিক্ষয় রোধ হবে। iii. বড় নালার মধ্যে আগাছা জন্মাতে দিতে হবে এবং শেষ প্রান্তে খুঁটি পেতে তারের জাল বেঁধে দিলে পানির বেগ কমে যাবে। iv. তারের জালের মুখে খুড়কুটা ফেললে পানির বেগ একেবারেই মন্থর হবে এবং ভূমিক্ষয় রোধ হবে। iv. জমিতে পানি জমা থাকলে এর সাথে বৃষ্টির পানি যোগ হলে প্রবল স্রোতের সৃষ্টি হয় এবং জমির মাটি আলগা হয়ে অন্যত্র চলে যায়। কাজেই কৃষি জমি কয়েক খন্ডে ভাগ করে প্রতি খন্ড হতে পানি সরালে ভূমির এরূপ ক্ষয়রোধ করা সম্ভব হবে। V. জমিতে জৈব পদার্থ অধিকমাত্রায় প্রয়োগ করলে মাটির দানাবন্ধন ভালো হবে এবং ভূমিক্ষয় রোধ হবে। vi. জুম চাষের ফলে পাহাড়ের মাটি সহজেই আলগা হয়ে যায় এবং ভূমিক্ষয় হয়। জুম চাষ না করে যদি পাহাড়ের গায়ে চর্তুদিক ঘিরে সমতল সিঁড়ি বা ধাপ করে চাষাবাদ করা হয় তা হলে বৃষ্টির পানি পাহাড়ের মাটির ক্ষয় করতে পারবে না। vii. কন্টোর পদ্ধতিতে পাহাড়ের ঢালের আড়াআড়ি সমন্বিত লাইনে জমি চাষ করতে হবে। ফলে বৃষ্টির পানির গতি কমবে। মাটি স্থানান্তরিত না হয়ে ফসলের গোড়ায় আটকে থাকবে। অর্থাৎ, উপরিল্লিখিত সুষ্ঠু ব্যবস্থাপনাসমূহ গ্রহণের মাধ্যমে ভূমিক্ষয়ের বিপর্যয় রোধ করা সম্ভব।"
        }
      ]
    },
    {
      "number": "2",
      "uddipok": "সিয়াম যুব উন্নয়ন থেকে প্রশিক্ষণ নিয়ে গবাদিপশুর খামার করার সিদ্ধান্ত গ্রহণ করেন এবং সে তার কৃষি জমির কিছু অংশ ভুট্টা চাষ করে সবুজ অবস্থায় সংরক্ষণের পরিকল্পনা করেন। যাতে প্রতিকূল ও বিরূপ পরিবেশে তার গবাদিপশুর খাদ্য চাহিদা পূরণ করতে পারে।",
      "tag": "JB 23",
      "sub_questions": [
        {
          "label": "ক",
          "question": "সম্পূরক খাদ্য কাকে বলে?",
          "explanation": "প্রাকৃতিক খাদ্যের পাশাপাশি মাছের দ্রুত বৃদ্ধির জন্য যে অতিরিক্ত খাদ্য দেওয়া হয় তাকে সম্পূরক খাদ্য বলে।"
        },
        {
          "label": "খ",
          "question": "শাপলাকে নির্গমনশীল উদ্ভিদ বলা হয় কেন?",
          "explanation": "যেসব উদ্ভিদের শিকড় পানির নিচে মাটিতে থাকে কিন্তু পাতা ও কাণ্ডের উপরের অংশ বা শুধু পাতা পানির উপরে দাঁড়িয়ে থাকে বা ভেসে থাকে সেসব উদ্ভিদকে নির্গমশীল উদ্ভিদ বলে। শাপলা ফুল গাছের শিকড় মাটিতে থাকে কিন্তু পাতা ও কাণ্ডের উপরের অংশ পানির উপরে ভেসে থাকে। তাই শাপলাকে নির্গমশীল উদ্ভিদ বলে।"
        },
        {
          "label": "গ",
          "question": "উদ্দীপকের আলোকে সিয়ামের গো-খাদ্য সংরক্ষণ প্রক্রিয়া বর্ণনা করো।",
          "explanation": "নিম্নের অনুরূপ। উদ্দীপকের সুজন মিয়া তাজা ঘাস ও ভুট্টার পাতাকে সাইলেজ তৈরি মাধ্যমে গোখাদ্য হিসেবে সংরক্ষণ করেছিলেন। রসাল অবস্থায় ফুল আসার সময় সবুজ ও সতেজ ঘাসকে কেটে টুকরা করে সেগুলো বায়ুরোধী অবস্থায় সংরক্ষণ করাকে সাইলেজ বলে। ভুট্টা, সরগাম, আলফা আলফা, নেপিয়ার, গিনি ঘাস সাইলেজ তৈরির জন্য বেশ উপযোগী। সাইলেজ তৈরির জন্য সুজন মিয়া ফুল আসার সময় রসাল অবস্থায় সবুজ ও সতেজ ঘাসকে কেটে রাখেন। এরপর সুজন মিয়া এগুলোকে কেটে টুকরো করেন এবং গর্তে বা সাইলোপিটে বায়ুরোধী অবস্থায় রেখে দেন। সাইলোপিটে ঘাস-রাখার সময় ঝোলাগুড় ছিটিয়ে দেন। এভাবে দীর্ঘদিন সংরক্ষণ করে রাখেন। এছাড়াও তিনি গর্তের পরিবর্তে পলিথিন দিয়ে তৈরি বড় আকারের ব্যাগে সাইলেজ সংরক্ষণ করেন যাতে পুষ্টিগুণ হারিয়ে না যায়। উপরিউক্ত পদ্ধতি অবলম্বন করে সুজন মিয়া কাঁচাঘাস ও ভুট্টার পাতাকে প্রক্রিয়াজাত করে সাইলেজ তৈরির মাধ্যমে সংরক্ষণ করেছিলেন।"
        },
        {
          "label": "ঘ",
          "question": "সিয়ামের পরিকল্পনার গুরুত্ব বিশ্লেষণ করো।",
          "explanation": "নিম্নের অনুরূপ। সুজন মিয়া তার গবাদিপশুর সারাবছরের খাদ্য চাহিদা পূরণের লক্ষ্যে কাঁচা ঘাস ও ভুট্টা সাইলেজ তৈরির মাধ্যমে সংরক্ষণ করেন। খরা মৌসুমে মাটিতে রসের পরিমাণ কম থাকায় ঘাসের উৎপাদন কমে আসে। ফলে গবাদিপশুকে শুকনো খড় জাতীয় খাদ্যের উপর নির্ভর করতে হয়। শুষ্ক মৌসুমে খাদ্যের অভাবে সুজন মিয়ার গবাদিপশুর মাংস ও দুধের উৎপাদন কমে যেতে পারে এবং পশুগুলো দুর্বল হয়ে যেতে পারে ভেবে সুজন মিয়া খরা মৌসুমসহ সব ধরনের সমস্যা মোকাবেলার জন্য ঘাসের পাশাপাশি তার জমির ভুট্টাকেও সাইলেজ বানিয়ে সংরক্ষণ করে রাখেন। সাইলেজে দীর্ঘদিন পুষ্টিমান অক্ষুণ্ণ থাকে এবং হে-এর তুলনায় পুষ্টিমান অপচয়ের পরিমাণ কম হয়। সাইলেজ তৈরির ফলে ঘাসের জমির সর্বোচ্চ ব্যবহার হয়। সাইলেজ সংরক্ষণের মাধ্যমে সারাবছর গবাদিপশুর খাদ্য চাহিদা মেটানোর পাশাপাশির পশুর জন্য প্রয়োজনীয় প্রোটিন, ভিটামিন ও খনিজ উপাদানের চাহিদা মেটানো যায়। এতে করে গবাদিপশু পুষ্টিহীনতায় ভোগে না। মাংস ও দুধের উৎপাদনও হ্রাস পায় না। ফলে কৃষক আর্থিকভাবে ক্ষতিগ্রস্ত হয় না। বাংলাদেশ যেহেতু দুর্যোগপ্রবণ দেশ সেহেতু এখানে দুর্যোগচলাকালীন সময় থেকে শুরু করে সারা বছর গবাদিপশুর খাদ্য সরবরাহের জন্য অতিরিক্ত ঘাস সাইলেজ তৈরির মাধ্যমে সংরক্ষণ করলে গবাদিপশুর পুষ্টি চাহিদা অক্ষুন্ন থাকবে। তাই বলা যায়, বাংলাদেশের জলবায়ুর প্রেক্ষাপটে সুজন মিয়ার কার্যক্রমটি সঠিক ও সুদূরপ্রসারি ছিল।"
        }
      ]
    },
    {
      "number": "3",
      "uddipok": "রিয়াদ তার পুকুরে মাছ চাষের জন্য ৪ কেজি পোনা ছাড়েন। মাছগুলোকে তিনি সম্পূরক খাদ্য প্রদান করতে থাকেন। ৬ মাস পর তিনি পুকুর থেকে ৭০ কেজি মাছ পেলেন। এ ৬ মাসে তিনি পুকুরে ৮০ কেজি খাদ্য প্রদান করেন এবং সফল হন। এই প্রক্রিয়া দেখে অন্যান্যরা মৎস্য কর্মকর্তার শরণাপন্ন হলে কর্মকর্তা বলেন, \"রিয়াদের কর্মকাণ্ডটি যথার্থ।\"",
      "tag": "JB 23",
      "sub_questions": [
        {
          "label": "ক",
          "question": "অ্যালজি কী?",
          "explanation": "অ্যালজি (Algae) হলো এককোষী বা বহুকোষী উদ্ভিদ যা গোখাদ্য হিসেবে ব্যবহৃত হয়।"
        },
        {
          "label": "খ",
          "question": "একটি আদর্শ পুকুরের বৈশিষ্ট্য লেখ।",
          "explanation": "যে পুকুরে মাছ চাষের জন্য সব ধরনের অনুকূল পরিবেশ থাকে তাকে আদর্শ পুকুর বলে। নিচে আদর্শ পুকুরের বৈশিষ্ট্য দেওয়া হলো- ১. পুকুরের মাটি দোআঁশ ও পলি দোআঁশ বা এঁটেল-দোআঁশ হবে। ২. পুকুরের পানির গভীরতা ০.৭৫-২ মিটার সুবিধাজনক। ৩. সারা বছর পানি থাকে এমন পুকুর নির্বাচন করতে হবে। ৪. পুকুরের আয়তন ২০-২৫ শতক হলে ভালো হয়। ৫. পুকুরের পাড় ১:২ হলে সবচেয়ে ভালো।"
        },
        {
          "label": "গ",
          "question": "রিয়াদের পুকুরে FCR এর মান নির্ণয় করো।",
          "explanation": "রিয়াদ তার পুকুরে পোনা ছাড়েন ৪ কেজি। ৬ মাস পর তিনি পুকুর থেকে ৭০ কেজি মাছ আহরণ করেন। এ ৬ মাসে তিনি ৮০ কেজি খাদ্য প্রদান করেন। আমরা জানি, দৈহিক বৃদ্ধি = আহরণকালীন মোট ওজন - মজুদকালীন মোট ওজন = (৭০ - ৪) = ৬৬ কেজি ∴ \\therefore ∴ FCR =  প্রয়োগকৃত খাদ্য   দৈহিক বৃদ্ধি  = ৮০ ৬৬ = ১ . ২১ \\quad=\\frac{\\text { প্রয়োগকৃত খাদ্য }}{\\text { দৈহিক বৃদ্ধি }}=\\frac{৮০}{৬৬}=১ . ২ ১ =   দৈহিক   বৃদ্ধি     প্রয়োগকৃত   খাদ্য   ​ = ৬৬ ৮০ ​ = ১ . ২১"
        },
        {
          "label": "ঘ",
          "question": "উদ্দীপকের মৎস্য কর্মকর্তার বক্তব্যটি মূল্যায়ন করো।",
          "explanation": "উদ্দীপকে রিয়াদ তার চাষের মাছগুলোকে সম্পূরক খাদ্য প্রদান করেন। তার এই কর্মকাণ্ড দেখে মৎস্য কর্মকর্তা বলেন, \"রিয়াদের কর্মকান্ডটি যথার্থ।” রিয়াদের মাছ চাষে সফলতা দেখে গ্রামের আরো কিছু চাষি মাছের উৎপাদন কার্যক্রম শুরু করতে আগ্রহী হন। মাছকে নিয়মিত সম্পূরক খাদ্য সরবরাহ করলে অধিক ঘনত্বে পোনা উৎপাদন করা সম্ভব এবং মাছের রোগ প্রতিরোধ ক্ষমতা বৃদ্ধি পায়। তাছাড়া মাছের দৈহিক গঠন সুন্দর হয় এবং বাজারে বিক্রি করে অধিক মুনাফা লাভ করা যায়। রিয়াদ মানসম্মত ও নির্ধারিত খাদ্য উপাদানসমূহ সংগ্রহ করে সম্পূরক খাদ্য প্রস্তুত করেন। মাছ সাধারণত দিনের বেলায় খাদ্য গ্রহণ করে। এজন্য তিনি পুকুরে মাছের একদিনের প্রয়োজনীয় খাবারকে সামান দু'ভাগে ভাগ করে এক ভাগ সকালে এবং অন্য ভাগ বিকালে দেন। তিনি প্রতিদিন নির্দিষ্ট সময়ে পুকুরের চারপাশে ৩-৪ টি স্থানে খাবার দেন। তিনি নিয়মিত সম্পূরক খাদ্য প্রয়োগ করে অধিক ঘনত্বে পোনা ও বড় মাছ চাষ করতে ও অল্প সময়ে সুস্থ সবল পোনা উৎপাদনে সক্ষম হন। পরিশেষে বলা যায়, মৎস্য কর্মকর্তার উক্তিটি যথার্থ ছিল।"
        }
      ]
    },
    {
      "number": "4",
      "uddipok": "ইমরান বি.এ পাশ করার পর চাকরি না পেয়ে হতাশায় ভুগছিলেন। একদিন টেলিভিশনে শাইখ সিরাজের মাটি ও মানুষ অনুষ্ঠান দেখে উদ্বুদ্ধ হন এবং তিনি সমবায় সমিতি থেকে ২০,০০০ টাকা ঋণ নিয়ে বসত বাড়ি থেকে কিছুটা দূরে অপেক্ষাকৃত উঁচু স্থানে একটি মুরগির খামার স্থাপন করেন। এতে তার পরিবার সছলতার মুখ দেখেন।।",
      "tag": "JB 23",
      "sub_questions": [
        {
          "label": "ক",
          "question": "'হে' কী?",
          "explanation": "সবুজ ঘাসকে শুকিয়ে এর আর্দ্রতা ২০% বা তার নিচে নামিয়ে এনে প্রস্তুত করাই হলো হে।"
        },
        {
          "label": "খ",
          "question": "আঁশ জাতীয় খাদ্য বলতে কী বোঝায়?",
          "explanation": "যেসব খাদ্যে প্রচুর পরিমাণ আঁশ থাকে এবং কম পরিমাণ শক্তি পাওয়া যায়, তাকে আঁশজাতীয় খাদ্য বলে। যেমন- খড়, ঘাস, সাইলেজ প্রভৃতি। আঁশ জাতীয় ঘাস, গবাদিপশু চারণভূমি থেকে পেয়ে থাকে বা ঘাস কেটে পশুকে সরবরাহ করা হয়।"
        },
        {
          "label": "গ",
          "question": "উদ্দীপকের ইমরানের খামার স্থাপনে স্থান নির্বাচনের বিবেচ্য বিষয়গুলো বর্ণনা করো।",
          "explanation": "উদ্দীপকের ইমরান বেকারত্বের হতাশা থেকে মুক্তি পেতে ঋণ নিয়ে মুরগির খামার স্থাপন করেন। মুরগির খামারটি স্থাপনের ক্ষেত্রে স্থান নির্বাচনের জন্য কিছু বিষয় বিবেচনায় রাখতে হয়। নিচে সেগুলো দেওয়া হলো- ১. উঁচু ও বন্যামুক্ত এলাকায় হতে হবে। ২. বাজার, মহাসড়ক ও বসতি থেকে দূরে হতে হবে। ৩.ডিম ও মাংস বাজারজাত করার সুবিধা থাকতে হবে। ৪. ভালো যাতায়াত ব্যবস্থা থাকতে হবে। ৫. বিদ্যুৎ ও পানি সরবরাহের সুবিধা থাকতে হবে। ৬.পানি নিষ্কাশন ব্যবস্থা সুবিধা সম্পন্ন স্থানে হতে হবে। ৭. ভবিষ্যতে খামার বড় করার সুযোগ থাকে এমন স্থান নির্বাচন করতে হবে। অতএব, ইমরান খামার স্থাপনে উপরিউক্ত বিষয়গুলো বিবেচনায় রেখে স্থান নির্বাচন করেন।"
        },
        {
          "label": "ঘ",
          "question": "উদ্দীপকের আলোকে ইমরানের পারিবারিক সচ্ছলতা ফিরে আসার কারণ বিশ্লেষণ করো।",
          "explanation": "উদ্দীপকে ইমরান একটি মুরগির খামার স্থাপন করেন। ইমরান একজন বি.এ. পাশ করা বেকার যুবক। বেকারত্বের শিকল থেকে মুক্তি পেতে এবং পরিবারের অসচ্ছলতা দূরীকরণের জন্য সমবায় সমিতি থেকে ২০ হাজার টাকা ঋণ নিয়ে সঠিকভাবে জায়গা নির্বাচন করে মুরগির খামার স্থাপন করেন। খামারকে লাভজনক করার জন্য সকল প্রয়োজনীয় কাজ তিনি সঠিকভাবে সম্পাদন করেন। তিনি মুরগির বয়স অনুযায়ী পরিমিত পরিমাণে সহজপাচ্য, সুষম খাদ্য সরবরাহ ও টিকা প্রদান করেন। এর ফলে তার খামারের মুরগিগুলোর দ্রুত বৃদ্ধি ঘটে এবং রোগমুক্ত থাকে। এতে তার পরিবারের আমিষের চাহিদা পূরণ হয় পাশাপাশি তার পরিবারের অন্যান্য বেকার সদস্য থাকলে তাদের কর্মক্ষেত্র তৈরি হয়। ফলে পরিবারে বাড়তি আয়ের সুযোগ সৃষ্টি হয়। মুরগি পালনের ফলে জমির উর্বরতা বাড়ে ফলে ফসলের উৎপাদন বৃদ্ধি পাওয়া সম্ভব। উৎপাদিত ডিম ও মাংস বাজারে বিক্রি করে তারা অর্থনৈতিকভাবে স্বাবলম্বী হতে পারে। উপরিউক্ত আলোচনা থেকে বলা যায়, ইমরানের মুরগি পালনের ফলে তার পরিবারে সচ্ছলতা ফিরে আসে।"
        }
      ]
    },
    {
      "number": "5",
      "uddipok": "চিত্রটি লক্ষ কর এবং নিচের প্রশ্নগুলোর উত্তর দাও:",
      "tag": "JB 23",
      "sub_questions": [
        {
          "label": "ক",
          "question": "সাকার কাকে বলে?",
          "explanation": "মাতৃগাছের গোড়া থেকে বের হওয়া নতুন চারাগাছ যা বৃদ্ধির প্রথম পর্যায়ে মাতৃগাছ থেকেই খাদ্য গ্রহণ করে, তাকে সাকার বলে।"
        },
        {
          "label": "খ",
          "question": "ডাল জাতীয় ফসলে অতিরিক্তস্ত নাইট্রোজেন জাতীয় সার প্রয়োগ করতে হয় না কেন?",
          "explanation": "ডাল একটি লিগিউম বা শিম জাতীয় ফসল। এরা শিকড়ের গুটিতে বাতাস থেকে নাইট্রোজেন সংগ্রহ করে আবদ্ধ করে। আর এ নাইট্রোজেন গাছ ব্যবহার করে। তাই ডাল জাতীয় সকল ফসলের নাইট্রোজেন জাতীয় সার খুব বেশি একটা প্রয়োজন পড়ে না।"
        },
        {
          "label": "গ",
          "question": "উদ্দীপকের চিত্রে গাছ প্রতি ন্যূনতম কী পরিমাণ সার প্রয়োগ করতে হয়? বর্ণনা করো।",
          "explanation": "উদ্দীপক চিত্রের ফলটি হলো আনারস। আনারস চাষে গাছ প্রতি সারের পরিমাণ ও প্রয়োগ পদ্ধতি বর্ণনা করা হলো- সার প্রয়োগ পদ্ধতির প্রথম কাজ হলো পরিমাণ নির্ধারণ। আনারসের জন্য গাছ প্রতি নিম্নোক্ত হারে সার প্রয়োগ করতে হবে- সারের নাম গাছ প্রতি সারের পরিমাণ (গ্রাম) পচা গোবর ২৯০-৩১০ ইউরিয়া ৩০-৩৬ টিএসপি ১০-১৫ এমওপি ২৫-৩৫ জিপসাম ১০-১৫ প্রয়োগ পদ্ধতি: গোবর, টিএসপি ও জিপসাম বেড তৈরির সময় মাটির সাথে মিশিয়ে দিতে হবে। ইউরিয়া ও এমওপি (পটাশ) চারার বয়স ৪-৫ মাস হলে ৫ কিস্তিতে প্রয়োগ করতে হবে। সার ভালোভাবে মাটির সাথে মিশিয়ে দিতে হবে।"
        },
        {
          "label": "ঘ",
          "question": "বাংলাদেশের প্রেক্ষাপটে উদ্দীপকের ফসলটির আর্থ-সামাজিক উন্নয়নে গুরুত্ব বিশ্লেষণ করো।",
          "explanation": "পরবর্তী বছর হারাধন সরকারের আনারস চাষে লাভবান হওয়ার সম্ভাবনা অধিক। বাংলাদেশে প্রায় ১৪ হাজার হেক্টর জমিতে আনারস চাষ করা হয়। সিলেট, মৌলভীবাজার, চট্টগ্রাম, পার্বত্য চট্টগ্রাম এবং টাঙ্গাইলের মধুপুরে ব্যাপক আনারসের চাষ হয়। ঢাকা, নরসিংদী, কুমিল্লা, দিনাজপুর জেলাতেও প্রচুর আনারস জন্মে। তবে বিভিন্ন ধরনের প্রক্রিয়াজাতকৃত খাবার (জুস, জ্যাম, জেলি ইত্যাদি) তৈরির কাজে ব্যবহৃত হওয়ার কারণে পৃথিবীর সর্বত্রই আনারসের একটি বিশেষ গুরুত্ব রয়েছে। বাণিজ্যিক ফল হিসেবেও আন্তর্জাতিক বাজারে আনারস একটি গুরুত্বপূর্ণ ফল। বর্তমানে বাংলাদেশে এটি একটি অর্থকরী ফসল। আনারস রপ্তানিপণ্য হিসেবে আন্তর্জাতিক বাজারে বিশেষ অবদান রাখছে। উপরে বর্ণিত আনারসের অর্থনৈতিক গুরুত্ব বিবেচনায় বলা যায় যে, উদ্দীপকের হারাধন সরকারের আনারস চাষে লাভবান হওয়ার সম্ভাবনা অত্যধিক।"
        }
      ]
    },
    {
      "number": "6",
      "uddipok": "চাচাচো বোনের বিয়ের অনুষ্ঠানে যোগ দিতে তিশা গ্রীষ্মের ছুটিতে দাদারবাড়ি যায়। হঠাৎ-পেটে ব্যথা শুরু হলে সে দাদীকে জানায়। দাদী তাকে একটি গাছের কিছু অংশ নিয়ে রস করে খাওয়ানোর পর সে আরোগ্য লাভ করে। এতে তিশা ভেষজ উদ্ভিদ চাষে উদ্বুদ্ধ হয়।",
      "tag": "JB 23",
      "sub_questions": [
        {
          "label": "ক",
          "question": "ভেষজ উদ্ভিদ কী?",
          "explanation": "রোগব্যাধি উপশমে ঔষধ হিসেবে যেসব উদ্ভিদ ব্যবহার করা হয় তাই হলো ভেষজ উদ্ভিদ।"
        },
        {
          "label": "খ",
          "question": "পরিমিত পরিমাণে সবজি খাওয়া অপরিহার্য কেন? ব্যাখ্যা করো।",
          "explanation": "শাকসবজিতে প্রচুর পরিমাণে ভিটামিন এ, বি ও সি থাকে। এছাড়া আমিষ, ক্যালরি ও খনিজ পদার্থের উৎস হিসেবেও শাকসবজি গুরুত্বপূর্ণ। শাকসবজি ভেষজ গুণাগুণসম্পন্ন। শসা হজমে সাহায্য করে ও কোষ্ঠকাঠিন্য দূর করে। রসুন বাত রোগ উপশমে সহায়তা করে। তাই সুস্থ ও সবলভাবে বেঁচে থাকার জন্য পর্যাপ্ত ও পরিমিত পরিমাণে সবজি খাওয়া অপরিহার্য।"
        },
        {
          "label": "গ",
          "question": "উদ্দীপকের আলোকে তিশার সমস্যা তার দাদী কিভাবে সমাধান করেছিলেন? ব্যাখ্যা করো।",
          "explanation": "হাউদ্দীপকের তিশার সমস্যা তার দাদী ভেষজ ঔষধ তৈরির মাধ্যমে সমাধান করেছিলেন। উদ্দীপকের তিশা হঠাৎ পেটে ব্যাথায় ভুগলে তার দাদী একটি গাছের কিছু অংশ নিয়ে রস করে খাওয়ান। অর্জুন একটি ঔষধি বৃক্ষ। উদরাময়, পেটের ব্যাথা নিরাময়ে অর্জুনের ছাল খুব বেশি ব্যবহৃত হয়। ছাল ভালোভাবে বেটে রস খেলে পেটের ব্যাথা থেকে আরোগ্য পাওয়া যায়। এছাড়াও অর্জুনের ছাল আমাশয় রোগ, অর্শ্ব রোগ, মেছতার দাগ ইত্যাদি থেকে উপশমে ভূমিকা রাখে। অতএব, উদ্দীপকের তিশার সমস্যা তার দাদী অর্জুনের ছালের রস খাওয়ানোর মাধ্যমে সমাধান করেছিলেন।"
        },
        {
          "label": "ঘ",
          "question": "উদ্দীপকে উল্লিখিত চিকিৎসা পদ্ধতির গুরুত্ব বিশ্লেষণ করো।",
          "explanation": "নিম্নের অনুরূপ। 'রাজীবের দাদুর উক্তিটি ছিল- \"হরিতকীর মতো আরো গাছপালা ও লতাপাতা গ্রামের মানুষের চিকিৎসা সেবায় এক বিরাট ভূমিকা রেখে চলেছে।” হরিতকী একটি ভেষজ উদ্ভিদ। হরিতকীর মতো এমন আরো অনেক ঔষধি উদ্ভিদ রয়েছে। যেমন- অর্জুন, বহেড়া, বাসক, তেলাকুচা ইত্যাদি। চিকিৎসায় ব্যবহৃত ঔষধি উদ্ভিদ প্রায় সব জায়গায় পাওয়া যায়। ফলে এ চিকিৎসা সহজলভ্য এবং সস্তা। অন্যান্য চিকিৎসায় কোনো না কোনো পার্শ্বপ্রতিক্রিয়া থাকে। কিন্তু এ চিকিৎসায় কোনো পার্শ্বপ্রতিক্রিয়া থাকে না। তাই ভেষজ উদ্ভিদের মাধ্যমে চিকিৎসা খুবই জনপ্রিয়। ভেষজ উদ্ভিদের প্রয়োজনীয়তা অপরিসীম। ভেষজ উদ্ভিদের রোগ নিরাময় কার্যকারিতা অত্যাধিক। আধুনিক চিকিৎসার চেয়েও ভেষজ চিকিৎসার কার্যকারিতা বেশি। ভেষজ চিকিৎসার খরচ অনেক কম লাগে এবং গ্রামের সর্বত্রই পাওয়া যায় বলে গ্রামীণ মানুষের জন্য ভেষজ গাছপালাই মহৌষধ হিসেবে ব্যবহার করা হয়। বিশেষ করে আয়ুর্বেদিক ও ইউনানী চিকিৎসা ব্যবস্থা এ ভেষজ উদ্ভিদের উপর নির্ভরশীল। ভেষজ উদ্ভিদ হতে ঔষধ তৈরি করতে আধুনিক যন্ত্রপাতির প্রয়োজন হয় না বলে স্থানীয়ভাবে পাওয়া যায়। সহজলভ্য, সস্তা ও পার্শ্বপ্রতিক্রিয়ামুক্ত ভেষজ চিকিৎসা সব ধরনের মানুষের ক্ষেত্রে যুগান্তকারী সাফল্য এনে দিতে পারে। উপরের আলোচনা থেকে বলা যায়, ঔষধি উদ্ভিদ গ্রামের মানুষের চিকিৎসা সেবায় এক বিরাট ভূমিকা রেখে চলেছে। সুতরাং রাজীবের দাদুর উক্তিটি যথার্থ বলে আমি মনে করি।"
        }
      ]
    },
    {
      "number": "7",
      "uddipok": "মৎস্য চাষী আনাম বরিশাল নদীবহুল এলাকায় বাস করেন এবং এ বছর তিনি হাঁস পালনের সিদ্ধান্ত গ্রহণ করেন। আবদ্ধ অবস্থায় হাঁস পালনের অসুবিধার কথা চিন্তা করে তিনি উন্মুক্ত পদ্ধতিতে হাঁস পালনের সিদ্ধান্ত গ্রহণ করেন।",
      "tag": "JB 23",
      "sub_questions": [
        {
          "label": "ক",
          "question": "দাপোগ বীজতলা কাকে বলে?",
          "explanation": "কপ্রতিকূল পরিবেশে একটানা বৃষ্টিপাত হলে বীজতলায় চারা তৈরি সম্ভব না হলে উঠোন বা বারান্দা বা কোনো চালার নিচে ইট, বাঁশ, তক্তা, পাইপ বা কলাগাছ চারপাশে দিয়ে তার উপর পলিথিন, ত্রিপল বা কলাপাতা বিছিয়ে চারা উৎপাদনের যে ব্যবস্থা করা হয় সেটাকে দাপোগ বীজতলা বলে।"
        },
        {
          "label": "খ",
          "question": "ত্রিফলা বলতে কী বোঝায়?",
          "explanation": "আমলকী, হরিতকী ও বহেড়াকে একত্রে ত্রিফলা বলা হয়। বহেড়ার ফল পেটের পীড়া, অর্থ, কোষ্ঠকাঠিন্য, ডায়রিয়া ও জ্বরে ব্যবহার্য। এর ফল হৃৎপিণ্ড, ফুসফুস, নাসিকা, গলার রোগ ও অজীর্ণতার ভালো ঔষধ। আয়ুর্বেদিক ফল ত্রিফলার অন্যতম ফল হরিতকী। এর কাঁচা ফল আমাশয় এবং পাকা ফল রক্তশূন্যতা, পিত্তরোগ, হৃদরোগ, গেটেবাত ও গলা ক্ষতে ব্যবহার্য। আমলকীর ফল ত্রিফলার সাথে মিশিয়ে ব্যবহার করলে রক্তহীনতা, জন্ডিস, চর্মরোগ, ডায়াবেটিস ও চুল পড়া প্রভৃতি রোগের উপশম হয়।"
        },
        {
          "label": "গ",
          "question": "উদ্দীপকের আলোকে আনাম হাঁস পালনে কী কী ধরনের অসুবিধার কথা চিন্তা করেন? বর্ণনা করো।",
          "explanation": "মৎস্য চাষি আনাম আবদ্ধ অবস্থায় হাঁস পালনের অসুবিধার কথা চিন্তা করেন। আবদ্ধ পদ্ধতিতে হাঁসকে সব সময় আটকে রাখা হয়। ফলে এখানে হাঁস সাঁতার কাটার সুযোগ পায় না। হাঁসকে বেশি পরিমাণ খাবার সরবরাহ করতে হয়। এদের জন্য ঘর নির্মাণ খরচ বেশি হয়। হাঁসের মুক্ত আলো-বাতাসের অভাব হয়। তাছাড়া হাঁসের নিবিড় যত্ন নিতে হয়। অতএব, আনাম হাঁস পালনে উপরোক্ত অসুবিধাগুলোর কথা চিন্তা করে পালন পদ্ধতিতে পরিবর্তন আনেন।"
        },
        {
          "label": "ঘ",
          "question": "উদ্দীপকে আনামের শেষোক্ত পালন পদ্ধতিটি বেশি লাভজনক- বিশ্লেষণ করো।",
          "explanation": "কম খরচে এবং সহজেই হাঁসপালন করার সুবিধার্থে বাংলাদেশের প্রেক্ষাপটে উন্মুক্ত পদ্ধতিতে হাঁস পালন বেশি লাভজনক। এ পদ্ধতিতে সকাল বেলা হাঁসগুলোকে ঘর থেকে ছেড়ে দেওয়া হয় এবং রাতে নির্দিষ্ট ঘরে আটকে রাখা হয়। সাধারণত হাঁসকে কোনো খাবার দেওয়া হয় না। এরা সারাদিন প্রাকৃতিক উৎস থেকে বিভিন্ন ধরনের খাদ্য যেমন- ছোট মাছ, শামুক, জলজ উদ্ভিদ, দানাশস্য, কীটপতঙ্গ ইত্যাদি নিজেরাই সংগ্রহ করে খায়। এ পদ্ধতিতে হাঁসকে সকাল ৯টা পর্যন্ত আবদ্ধ রাখা হয় কারণ হাঁস সকালের দিকে ডিম পাড়ে। আমাদের দেশের আবহাওয়া ও জলবায়ু অনুযায়ী হাওড় ও নদীর সংখ্যা অনেক হওয়ায় এখানে উন্মুক্ত পদ্ধতিতে হাঁস পালন সুবিধাজনক। এ পদ্ধতিতে খাদ্য ও শ্রমিক খরচ লাগে না বললেই চলে। বাসস্থান তৈরিতেও অল্প খরচ হয়। হাঁসের দৈহিক বৃদ্ধি ও উৎপাদন ভালো হয়। তাই উপরিউক্ত আলোচনা থেকে বলা যায়, বাংলাদেশের প্রেক্ষাপটে হাঁস পালনে উন্মুক্ত পদ্ধতিটি উত্তম ও লাভজনক।"
        }
      ]
    },
    {
      "number": "8",
      "uddipok": "কৃষি শিক্ষক শ্রেণিতে কলার চাষ পদ্ধতি শেখানোর পর শিক্ষার্থীদের কলার বিভিন্ন রোগের নাম, কারণ, লক্ষণ ও প্রতিকার ব্যবস্থা উপকরণ ও চার্টের মাধ্যমে আলোচনা করেন। এবার তিনি ছক বোর্ডে লিখলেন: রোগ লক্ষণ কারণ (i) পাতা হলদে রং ধারণ করে। ছত্রাক (ii) পাতার উপর গাঢ় বাদামি দাগ পড়ে। ছত্রাক",
      "tag": "JB 23",
      "sub_questions": [
        {
          "label": "ক",
          "question": "বীজ কাকে বলে?",
          "explanation": "উদ্ভিদের বংশবিস্তারের জন্য ব্যবহৃত অংশকে বীজ বলে।"
        },
        {
          "label": "খ",
          "question": "জমি প্রস্তুতিতে খনার বচনটি ব্যাখ্যা করো।",
          "explanation": "জমি প্রস্তুতির ক্ষেত্রে খনার বচনটি হলো- ষোল চাষে মুলা, তার অর্ধেক তুলা, তার অর্ধেক ধান, বিনা চাষে পান। এর অর্থ হচ্ছে মুলা চাষের জন্য ষোলটি চাষ দিতে হবে যতক্ষণ না মাটি ঝুরাঝুরা আলগা হয়। তুলার জন্য আট চাষ দিতে হবে আর ধানের জন্য চারটি চাষ। পান উৎপাদনে কোনো চাষের প্রয়োজন নেই।"
        },
        {
          "label": "গ",
          "question": "উদ্দীপকের কৃষি শিক্ষকের শেখানো ফসলটি চাষে কোন ধরনের চারা অধিক উপযোগী? বর্ণনা করো।",
          "explanation": "নিম্নের অনুরূপ। উদ্দীপকের চিত্র ১, ২ ও ৩ যথাক্রমে কলার অসি চারা, পানি চারা ও মূলগ্রন্থি প্রদর্শিত হয়েছে। মূলগ্রন্থি বা তার ক্ষুদ্র অংশ থেকে কলা গাছের বংশবিস্তার সম্ভব। তবে তা থেকে ফল আসতে কিছু বেশি সময় লাগে। অপরদিকে পানি তেউড় দুর্বল হয় ও আগা-গোড়া সমান থাকে। তাই কলা চাষের জন্য এই চারা উপযুক্ত নয়। কিন্তু অসি তেউড়ের পাতা সরু, সুচালো এবং অনেকটা তলোয়ারের মতো। এর গোড়ার দিক মোটা এবং ক্রমশ উপরের দিক সরু হয়। ফলে প্রাথমিক অবস্থায় চারার খাদ্য সরবরাহ নিশ্চিত থাকে। অতএব, উপরের আলোচনা সাপেক্ষে বলা যায় যে, মূলগ্রন্থি ও পানি তেউড় অপেক্ষা কলা চাষের জন্য অসি তেউড় উত্তম।"
        },
        {
          "label": "ঘ",
          "question": "উদ্দীপকের রোগ দুটির কারণ এক হলেও প্রতিকার ব্যবস্থা ভিন্ন- বিশ্লেষণ করো।",
          "explanation": "নিম্নের অনুরূপ। উদ্দীপকের ফসলটি হলো কলা। কলায় বিভিন্ন ধরনের রোগ হতে পারে। কলা চাষের সময় প্রধানত তিনটি রোগের আক্রমণ দেখা দেয়। যথা:- পানামা, সিগাটোগা ও গুচ্ছ মাথা রোগ। পানামা রোগ ছত্রাকজনিত রোগ। এ রোগে পাতা হলদে হয়ে যায়, পাতা বোঁটার কাছে ভেঙে যায় এবং কাণ্ড অনেক সময় ফেটে যায়। আক্রান্ত গাছ ধীরে ধীরে মরে যায় অথবা ফুল-ফল ধরে না। আবার সিগাটোগাও ছত্রাকজনিত রোগ, এ রোগে পাতা ঝলসে যায় ও সমস্ত পাতা আগুনে পোড়ার মতো দেখায়। ফলে ফল ছোট হয়ে যায়, ফলন কমে যায়। গুচ্ছ মাথা রোগ হলো ভাইরাসজনিত রোগ যা পুরো ফসল নষ্ট করে দেয়। এ ধরনের রোগে কলার ফলন কমে যায়। কৃষকরা ক্ষতিগ্রস্ত হয়, তাই রোগ দমন জরুরি। পানামা রোগ দমনে রোগাক্রান্ত গাছ তুলে ফেলতে হবে, প্রতিরোধী জাত লাগাতে হবে। তাছাড়া ছত্রাকনাশক হিসেবে টিল্ট-২৫০ ইসি অনুমোদিত মাত্রায় প্রয়োগ করতে হবে। সিগাটোগা প্রতিকারে আক্রান্ত গাছের পাতা কেটে পুড়িয়ে ফেলতে হবে। গুচ্ছ মাথা রোগে ম্যালাথিয়ন বা অন্য যে কোনো অনুমোদিত কীটনাশক প্রয়োগ করে জাব পোকা দমন করতে হবে।"
        }
      ]
    }
  ]
}