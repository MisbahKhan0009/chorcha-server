{
  "title": "দিনাজপুর জিলা স্কুল ২০২৪",
  "subtitle": "কৃষিশিক্ষা (8)",
  "questions": [
    {
      "number": "1",
      "uddipok": "রসুলপুর গ্রামের কৃষক আবুল মিঞা ধান চাষ করে ভালো ফলন না। পেয়ে তার জমি থেকে কিছু মাটি নিয়ে কৃষি কর্মকর্তার কাছে গেল। তিনি মাটি পরীক্ষা করে জানালেন এটা বেলে দোআঁশ মাটি এবং আবুল মিঞাকে ঐ জমিতে আলু অথবা টমেটো চাষের পরামর্শ দিলেন ।",
      "tag": "DIN.ZS 24",
      "sub_questions": [
        {
          "label": "ক",
          "question": "বীজের জীবনীশক্তি কি?",
          "explanation": "প্রতিকূল অবস্থায় বীজ থেকে চারা গজানোর শক্তি হলো বীজের জীবনীশক্তি।"
        },
        {
          "label": "খ",
          "question": "ভূমি কর্ষণে মাটির পানি ধারণ ক্ষমতা বৃদ্ধি পায় কেন?",
          "explanation": "ভূমি কর্ষণ মাটির পানি ধারণ ক্ষমতা বাড়ায়। অকর্ষিত ভূমি থেকে পানি বাষ্প হয়ে অথবা গড়িয়ে অন্যত্র চলে যায়। কিন্তু ভূমি কর্ষণের ফলে জমিতে সার বা সেচের পানি আটকা পড়ে যা মাটি শুষে নেয়। এভাবে কর্ষিত জমির পানি ধারণ ক্ষমতা বৃদ্ধি পায় ।"
        },
        {
          "label": "গ",
          "question": "কৃষি কর্মকর্তার পরামর্শ মোতাবেক প্রথম ফসলের জন্য আবুল মিঞা কীভাবে জমি প্রস্তুত করবে? ব্যাখ্যা করো।",
          "explanation": "উদ্দীপকের প্রথম ফসলটি হলো আলু। কৃষি কর্মকর্তার পরামর্শ অনুসারে আবুল মিঞা নিম্নরূপ পদ্ধতিতে জমি প্রস্তুত করবে- নিচু এলাকায় বর্ষার পানি নেমে গেলে বা উঁচু এলাকায় আশ্বিন মাস হতে আলু চাষের জন্য জমি প্রস্তুতির কাজ শুরু করতে হবে। সাধারণত দোআঁশ ও বেলে দোআঁশ মাটিতে আলুর চাষ করতে হবে। আলুর জমি ৫-৬ বার চাষ ও বার কয়েক ম‍ই দিয়ে মাটি ঝুরঝুরা করে জমি প্রস্তুত করতে হবে। জমি ভালভাবে চাষ ও মই দেওয়ার পর জমি সমান করে বীজ বপনের জন্য জমির এক মাথা থেকে অন্য মাথা পর্যন্ত নালা করতে হবে। প্রত্যেকটি নালা প্রায় ১০-১২ সেমি গভীর করতে হবে। একটি নালা থেকে আর একটি নালার দূরত্ব হবে ৬০ সেমি। অতঃপর নালার মধ্যে ১৫ সেমি দূরে দূরে বীজ বুনে দিতে হবে ।"
        },
        {
          "label": "ঘ",
          "question": "আবুল মিঞার জমির মাটির প্রকৃতি অনুযায়ী দ্বিতীয় ফসলটি চাষ করা অধিক লাভজনক বিষয়টি মূল্যায়ন করো।",
          "explanation": "কৃষি কর্মকর্তা আবুল মিঞার জমির মাটি পরীক্ষা করে জানতে পারল এটি বেলে দোআঁশ মাটি। তাই তিনি আবুল মিঞাকে টমেটো চাষের পরামর্শ দিলেন এবং বললেন এতে অধিক লাভবান হওয়া যাবে । টমেটো যে কোনো মাটিতে চাষ করা গেলেও বেলে ও কংকরময় মাটিতে এর চাষ করা যায় না। দোআঁশ ও বেলে দোআঁশ মাটি টমেটো চাষের জন্য আদর্শ মাটি। বেলে মাটিতে অধিক পরিমাণে জৈব সার প্রয়োগ করলে টমেটো চাষ মোটামুটি করা যায়। মাটির অম্লমান মাত্রা, নিরপেক্ষ মাত্রার কাছাকাছি হলে টমেটোর ফলন বেশি ভালো হয়। অতএব বলা যায়, আবুল মিঞার জমির মাটির প্রকৃতি অনুসারে দ্বিতীয় ফসলটি অর্থাৎ টমেটো চাষ করা অধিক লাভজনক ।"
        }
      ]
    },
    {
      "number": "2",
      "uddipok": "মনু মিয়া তার উঁচু জমিতে ধান গাছ চাষ করে আর্থিকভাবে ক্ষতির সম্মুখীন হন। স্থানীয় কৃষি কর্মকর্তা জমির মাটি পরীক্ষা করে বললেন, এ মাটি ধান চাষের উপযোগী নয়। তিনি এ মাটিতে গম চাষের পরামর্শ দিলেন ।",
      "tag": "DIN.ZS 24",
      "sub_questions": [
        {
          "label": "ক",
          "question": "বীজ শুকানো অর্থ কী?",
          "explanation": "বীজ শুকানো অর্থ হলো বীজ থেকে অতিরিক্ত আর্দ্রতা সরানো বা পরিমিত মাত্রায় আনা ।"
        },
        {
          "label": "খ",
          "question": "দোআঁশ মাটিতে সব ধরনের ফসল ভালো হয় কেন?",
          "explanation": "যে মাটিতে বালি, পলি ও কর্দমকণা প্রায় সমান অনুপাতে বিদ্যমান থাকে তাকে দোআঁশ মাটি বলে। কৃষিক্ষেত্রে দোআঁশ মাটিকে আদর্শ মাটি বলা হয় । দোআঁশ মাটিতে অর্ধেক বালি ও বাকি অর্ধেক পলি ও কর্দম কণার মিশ্রণ থাকে। দোআঁশ মাটিতে জৈব পদার্থের পরিমাণ বেশি। এই মাটির পানি শোষণ ও ধারণ ক্ষমতা উভয়ই বেশি। এই মাটি চাষের জন্য সর্বাপেক্ষা উত্তম। এসব কারণে প্রায় সব ধরনের ফসল এই মাটিতে ভালো জন্মে ।"
        },
        {
          "label": "গ",
          "question": "মনু মিয়া জমিতে ধান চাষ করতে পারবেন না কেন? ব্যাখ্যা করো ।",
          "explanation": "মনু মিয়ার জমি উঁচু অর্থাৎ মাটি বেলে দোআঁশ প্রকৃতির হওয়ায় ধান চাষ করতে পারবেন না । মাটির রস মাটিকে একদিকে রসালো করে এবং অন্যদিকে উদ্ভিদের পুষ্টি উপাদান দ্রবীভূত করে সহজলভ্য করে। ফলে গাছ সহজেই পুষ্টি উপাদান গ্রহণ করতে পারে। ধানের উৎপাদনের জন্য পানি অপরিহার্য। পানি না থাকলে ধান বীজের অঙ্কুরোদগম ঠিকমতো হয় না, শিকড় গজিয়ে বেড়ে উঠতে পারে না এবং বৃদ্ধি ব্যহত হয়। কিন্তু বেলে মাটির সচ্ছিদ্রতা অনেক বেশি বলে এটি পানি ধরে রাখতে পারে না। ফলে এ মাটিতে আহরণযোগ্য রসের পরিমাণ কম থাকে। তাই ধান গাছ বেলে মাটি থেকে সহজে পানি : এবং অন্যান্য প্রয়োজনীয় পুষ্টি উপাদান গ্রহণ করতে পারে না । উল্লিখিত কারণে মনু মিয়ার জমির মাটি ধান চাষের উপযোগী নয় ।"
        },
        {
          "label": "ঘ",
          "question": "কৃষি কর্মকর্তার পরামর্শটির যথার্থতা মূল্যায়ন করো ।",
          "explanation": "উদ্দীপকের কৃষি কর্মকর্তা মনু মিয়াকে গম চাষের জন্য পরামর্শ দিলেন তিনি মাটি পরীক্ষার পর মাটির প্রকৃতি জেনে এ সিদ্ধান্ত দিয়েছেন । বাংলাদেশের সব কৃষি অঞ্চলে গমের চাষ করা হয় না, বিশেষ করে হাওর-বাঁওড় ও বিল অঞ্চলে। উত্তরাঞ্চলের জেলাগুলোতে গমের চাষ ভালো হয় । উঁচু ও মাঝারি উঁচু জমি গম চাষের জন্য উপযোগী। মাঝারি নিচু জমিতেও গম চাষ করা যায়। দোআঁশ বা বেলে দোআঁশ মাটি গম চাষের জন্য ভালো। এঁটেল দোআঁশ মাটিতেও গমের চাষ ভালো হয়। যে মাটিতে অম্লাত্মক-ক্ষারত্মক মাত্রা ৬.০ থেকে ৭.০ সে মাটিতে গম ভালো হয়। মনু মিয়ার জমির মাটি বেলে দোআঁশ প্রকৃতির এবং জমিটি উঁচু । অর্থাৎ তার জমিটি গম চাষের উপযোগী । অতএব, মাটির বৈশিষ্ট্যের কারণে কৃষি কর্মকর্তা কর্তৃক মনু মিয়াকে ধানের পরিবর্তে গম চাষ করার পরামর্শটি যথার্থ ও সঠিক।"
        }
      ]
    },
    {
      "number": "3",
      "uddipok": "শ্যামপুর গ্রামের শাহিন বীজ অনুমোদন সংস্থা কর্তৃক তালিকাভুক্ত একজন কৃষক। এবার আলুর বীজ উৎপাদনের জন্য তিনি অনুমতি পান। বপনের জন্য আলুর বীজ প্রস্তুতের দায়িত্ব তার বোনকে দেন। জমিতে সার প্রয়োগের দায়িত্ব নিজে নেন। কিন্তু সার প্রয়োগের সময় তিনি প্রয়োগ মাত্রা নির্ণয় না করেই প্রয়োগ করেন এবং আলুর ফলন কম পেলেন ।",
      "tag": "DIN.ZS 24",
      "sub_questions": [
        {
          "label": "ক",
          "question": "লালন পুকুর কাকে বলে?",
          "explanation": "পুকুরে ধানী পোনা ছেড়ে চারা বা আঙ্গুলে পোনা পর্যন্ত বড় করা হয় তাকে লালন পুকুর বলে।"
        },
        {
          "label": "খ",
          "question": "বাংলাদেশে কৃষিতাত্ত্বিক বীজের ব্যবহার উত্তম কেন?",
          "explanation": "কৃষিতত্ত্ব অনুসারে, উদ্ভিদের যেকোনো অংশ বংশবিস্তারের জন্য ব্যবহৃত হলে তাকে কৃষিতাত্ত্বিক বীজ বলে। যেমন— মূল, কাণ্ড, পাতা, কুঁড়ি, শাখা ইত্যাদি। বাংলাদেশে ক্রমবর্ধমান জনসংখ্যার চাহিদা অনুযায়ী কম সময়ে বেশি ফলনযুক্ত ফসলের দরকার। এক্ষেত্রে কৃষিতাত্ত্বিক বীজ কম সময়ে ও স্বল্প খরচে ফুল ও ফল প্রদান করে। তাই ফসলের দ্রুত উৎপাদন ও অধিক মুনাফা অর্জনের লক্ষ্যে বাংলাদেশে কৃষিতাত্ত্বিক বীজের ব্যবহার উত্তম।"
        },
        {
          "label": "গ",
          "question": "শাহিন তার বোনকে যে দায়িত্ব দেন তা তিনি কীভাবে করবেন তা ব্যাখ্যা করো ।",
          "explanation": "শাহীন তার বোনকে বীজ আলু প্রস্তুতির দায়িত্ব দেন। বীজ আলু উৎপাদনের ক্ষেত্রে আস্ত আলু বপন করা উচিত। কারণ আস্ত আলু বীজ বপনের পর এগুলোর রোগাক্রান্ত হওয়ার আশঙ্কা কম থাকে। তবে আলু বীজ কেটে রোপণের ক্ষেত্রে আলু কর্তনের সময় খেয়াল রাখতে হবে যাতে প্রতিটি কর্তিত অংশে কমপক্ষে ২টি চোখ থাকে। আলু কাটার সময় বারবার সাবান পানি দ্বারা ছুরি বা বটি পরষ্কার করে নিতে হবে। অন্যথায় রোগজীবাণু এক বীজ থেকে অন্য বীজে ছড়িয়ে পড়বে। আলুগুলোকে আড়াআড়িভাবে কাটা যাবে না। আলু চাষের ক্ষেত্রে রোপণের পূর্বে আলু বীজ অবশ্যই লম্বালম্বিভাবে কাটতে হবে।"
        },
        {
          "label": "ঘ",
          "question": "শাহিনের সার প্রয়োগ উক্ত ফসলটির উৎপাদনে যে প্রভাব ফেলেছে তা বিশ্লেষণ করো।",
          "explanation": "শাহিনের সার প্রয়োগ আলু উৎপাদনে প্রভাব ফেলবে। এখানে, প্রতি - শতাংশ জমিতে প্রয়োগযোগ্য সারের পরিমাণের ছক দেওয়া হলো- সারের নাম প্রতি শতাংশ জমিতে সারের পরিমাণ কম্পোষ্ট ৪০ কেজি ইউরিয়া ১৪০০ গ্রাম টিএসপি ৯০০ গ্রাম এমওপি ১০৬০ গ্রাম বরিক পাউডার ২৫ গ্রাম জিংক সালফেট ৫০ গ্রাম জিপসাম ৫০০ গ্রাম গোল আলু চাষের জমিতে শেষ চাষের সময় অর্ধেক ইউরিয়া এবং সবটুকু কম্পোষ্ট, টিএসপি, এমওপি, জিপসাম, বরিক পাউডার মিশিয়ে দিতে হবে। বাকি ইউরিয়া রোপণের ৩০-৩৫ দিন পর গাছের গোড়ায় মাটি তুলে দেওয়ার সময় প্রয়োগ করে সেচ দিতে হবে। উল্লিখিত পরিমাণে সার প্রয়োগ না করলে আলুর ভালো ফলন পাওয়া সম্ভব হবে না। উদ্দীপকে শাহিন প্রয়োগমাত্রা নির্ণয় না করেই জমিতে সার প্রয়োগ করেন। ফলে আলুর উৎপাদন কমে যাবে, আলুতে নানা ধরনের রোগ দেখা দিতে পারে। তাই ভালো ফলনের জন্য সঠিক মাত্রায় সার প্রয়োগ খুবই জরুরি ।"
        }
      ]
    },
    {
      "number": "4",
      "uddipok": "জাভেদ সাহেব কৃষি কর্মকর্তা। তিনি উত্তরবঙ্গে খরা পীড়িত অঞ্চলে তার বন্ধুর বাড়িতে বেড়াতে যান। তার বন্ধু একজন কৃষক। খরার জন্য বিভিন্ন ফসল উৎপাদনে তিনি যেসব সমস্যায় পড়েন তা জাভেদ সাহেবের কাছে ব্যক্ত করেন। জাভেদ সাহেব খরায় ফসল উৎপাদনের দুটি অভিযোজন কৌশল-১. খরা এড়ানো এবং ২.খরা পরিহারকরণ ব্যাখ্যা করেন ।",
      "tag": "DIN.ZS 24",
      "sub_questions": [
        {
          "label": "ক",
          "question": "অভিযোজন কৌশল কী?",
          "explanation": "বিভিন্ন প্রতিকূল পরিবেশে বেঁচে থাকার জন্য বিভিন্ন ধরনের শারীরবৃত্তীয় ও জৈব রাসায়নিক পরিবর্তনের মাধ্যমে খাপ খাইয়ে নেওয়াই অভিযোজন কৌশল ।"
        },
        {
          "label": "খ",
          "question": "ধান উৎপাদনে তাপমাত্রার প্রভাব ব্যাখ্যা করো ।",
          "explanation": "ধান উৎপাদনের জন্য মাঝারি তাপমাত্রা প্রয়োজন। সাধারণত ২২- ২৭°C তাপমাত্রা ধান চাষের উপযোগী। ধান চাষের জন্য অসহনীয় গরম তাপমাত্রা হলো ৩৫°C। ফুল ফোটার সময় তাপমাত্রা ৩৫°C এর বেশি হলে ধানে চিটা হয়। অন্যদিকে নিম্ন তাপমাত্রায় ধান গাছের স্বাভাবিক বৃদ্ধি ব্যাহত হয়, ধান গাছ হলদে বর্ণ ধারণ করে, চারা দুর্বল হয় এবং ফসলের জীবনকাল বেড়ে যায়। তবে ধানের জাতভেদে তাপমাত্রার প্রভাবের তারতম্য ঘটে ।"
        },
        {
          "label": "গ",
          "question": "উদ্দীপকে উল্লিখিত প্রথম কৌশলটি দ্বারা কীভাবে ফসল উৎপাদন করা যাবে ব্যাখ্যা করো ।",
          "explanation": "নিম্নের অনুরূপঃ উদ্দীপকে উল্লিখিত প্রথম প্রাকৃতিক দুর্যোগটি হলো খরা। খরা থেকে রক্ষা পেতে খরা এড়ানোর বিভিন্ন কৌশল গ্রহণ করা যেতে পারে। দীর্ঘদিন বৃষ্টিপাত না হলে জমিতে পানি ঘাটতি দেখা দেয়। একে খরা বলে। খরার ফলে ফসলের মারাত্মক ফলন হ্রাস হয়। খরা অবস্থায় ফসলের অভিযোজনের সবচেয়ে সহজ উপায় হলো খরা অবস্থাকে এড়িয়ে যাওয়া । বৃষ্টিপাত শুরু হওয়া ও খরা অবস্থা শুরু হওয়ার মধ্যবর্তী সময়ে জীবনচক্র শেষ করে খরা কবলিত না হওয়ার কৌশলকে খরা এড়ানো বলে । ফসল নির্বাচনের মাধ্যমে খরা এড়ানো যায়। আবাদকৃত ফসলের মধ্যে কিছু কিছু জাতের ফসল রয়েছে যাদের ফুল, ফল ধারণ ও জীবনকাল স্বল্প। তাছাড়া ফসলের আগাম জাত যেগুলো অল্প সময়ে পরিপক্ব হয় সেগুলো খরা এড়াতে পারে। যেমন— ফেলনের ফুল ফোটা হতে দানা পরিপক্ব হতে ১৭-২০ দিন সময় লাগে। ফলে খরা প্রবণ এলাকায় ফেলন চাষ করে খরা এড়ানো সম্ভব ।"
        },
        {
          "label": "ঘ",
          "question": "জাভেদ সাহেব তার বন্ধুকে দ্বিতীয় যে কৌশলটি ব্যাখ্যা করেন তা বিশ্লেষণ করো।",
          "explanation": "জাভেদ সাহেব উত্তরবঙ্গের খরা কবলিত এলাকায় তার বন্ধুর বাসায় বেড়াতে যান। খরার হাত থেকে বাঁচার জন্য তিনি তার বন্ধুকে ফসলের খরা পরিহারকরণ কৌশল সম্পর্কে জানান । খরাকবলিত অবস্থায় ফসলের টিকে থাকার জন্য বিবিধ খরা পরিহারকরণ কৌশল রয়েছে। অনেক ফসল পত্ররন্ধ্র খোলা ও বন্ধ হওয়াকে নিয়ন্ত্রণ করে প্রস্বেদন প্রক্রিয়ায় পানির অপচয় হ্রাস করে খরা অবস্থা মোকাবিলা করে। যেমন— যব ও গম ফসল সকালের দিকে অল্প সময়ের জন্য পত্ররন্ধ খোলা রাখে এবং দিনের বাকি সময় পত্ররন্ধ বন্ধ রাখে। কিছু ফসল খরার সময় পাতার উপর লিপিড জমা করে ফসলের প্রস্বেদন হার কমিয়ে দেয়। যেমন— সয়াবিন। কিছু ফসল পাতার আকার হ্রাস করে প্রস্বেদন কমিয়ে দেয়। যেমন— ফেলন । খরার মাত্রা বৃদ্ধি পেলে কোনো ফসল নিজ থেকে পুরাতন পাতা ঝরিয়ে প্রস্বেদন হ্রাস করে । যেমন— তুলা, চিনাবাদাম, পেয়ারা, ফেলন। কিছু ফসল পত্ররন্ধ্র নিয়ন্ত্রণের মাধ্যমে প্রস্বেদন কমিয়ে ও কার্বন- ডাইঅক্সাইড গ্রহণ করে সালোকসংশ্লেষণ বাড়ায় ও খাদ্য তৈরি করে জমা করে রাখে। যেমন- ভুট্টা, আখ। কিছু ফসল মূলের দৈর্ঘ্য, সংখ্যা ও ঘনত্ব বাড়িয়ে অধিক পরিমাণে পানি আহরণ করে খরা মোকাবেলা করে । যেমন- ভুট্টা, তুলা, আম । অনেক দানা ফসল পাতার আকার হ্রাস করা ছাড়াও খরা অবস্থায় পাতা কুঞ্চিত করে। যেমন- জোয়ার, কাউন । অনেক উদ্ভিদ সূর্যালোকের সাথে পাতার দিক পরিবর্তন করে প্রস্বেদন কমায় । যেমন- চিনাবাদাম, তুলা, ফেলন । অর্থাৎ উদ্ভিদ উল্লিখিত খরা পরিহারকরণের মাধ্যমে প্রতিকূল পরিবেশে নিজেকে টিকিয়ে রাখে।"
        }
      ]
    },
    {
      "number": "5",
      "uddipok": "শিক্ষার্থীরা সবাই মিলে মাসকলাই ফসলের ক্ষেত পরিদর্শন করল। এরপর তারা মাসকলাই ফসল উৎপাদনের ধাপগুলো লিখে জমা দিল। শিক্ষক দেখলেন তাদের অনেকের লেখায় অন্তর্বর্তীকালীন পরিচর্যা বাদ পড়েছে। এরপর তিনি শিক্ষার্থীদেরকে হলদে মোজাইক ভাইরাস সম্পর্কে বললেন ।",
      "tag": "DIN.ZS 24",
      "sub_questions": [
        {
          "label": "ক",
          "question": "মাসকলাইয়ের হলদে মোজাইক ভাইরাসের বাহক কী?",
          "explanation": "মাসকলাইয়ের হলদে মোজাইক ভাইরাসের বাহক সাদা মাছি ।"
        },
        {
          "label": "খ",
          "question": "মাসকলাইয়ে সার প্রয়োগের নিয়মাবলি লেখো ।",
          "explanation": "মাসকলাইয়ে সার প্রয়োগের নিয়মাবলি নিচে উল্লেখ করা হলো— i. জমি তৈরির শেষ চাষের সময় সব সার প্রয়োগ করতে হবে । ii. জীবাণু সার প্রয়োগ করা হলে ইউরিয়া সার লাগবে না । iii. প্রতি কেজি বীজের জন্য ৮০ গ্রাম হারে অণুজীব সার প্রয়োগ করতে হবে।"
        },
        {
          "label": "গ",
          "question": "শিক্ষার্থীদের লেখার মধ্যে যে ধাপটি বাদ পড়েছে তার ব্যাখ্যা দাও ।",
          "explanation": "নিম্নের অনুরূপঃ উদ্দীপকের আক্তার হোসেন তার ৩০ শতক জমিতে মাসকলাই এর বীজ বপন করেছেন। মাসকলাইয়ের জমির জন্য প্রয়োজনীয় ইউরিয়া, টিএসপি এবং এমওপি সারের পরিমাণ নিচের ছকে দেওয়া হলো- সারের নাম সারের পরিমাণ (গ্রাম/শতক) ৩০ শতকে-সারের পরিমাণ ইউরিয়া ১৬০-১৮০ ৪৮০০-৫৪০০ গ্রাম বা ১৪.৮-৫.৪ কেজি টিএসপি ৩৪০-৩৮০ ১০২০০-১১৪০০ গ্রাম বা ১০.২-১১.৪ কেজি এম ও পি ১২০-১৬০ ৩৬০০-৪৮০০ গ্রাম বা ৩.৬-৪.৮ কেজি"
        },
        {
          "label": "ঘ",
          "question": "শিক্ষার্থীরা উক্ত ফসলে উল্লিখিত ভাইরাসের আক্রমণ হলে কীভাবে বুঝবে এবং তার প্রতিকার করবে তা বিশ্লেষণ করো।",
          "explanation": "উক্ত ফসলটিতে মাছিবাহিত হলদে মোজাইক ভাইরাসের আক্রমণে হলদে মোজাইক রোগ হয়। এ রোগটি বীজ বা বায়ুর মাধ্যমে বিস্তার লাভ করে । নিচের লক্ষণগুলো দেখে এই ভাইরাসের আক্রমণ হয়েছে তা বোঝা যাবে— i. কচি পাতা প্রথমে আক্রান্ত হবে। ii. আক্রান্ত পাতার উপর হলদে সবুজ দাগ পড়বে । iii. দূর থেকে আক্রান্ত জমি হলদে মনে হবে । উক্ত লক্ষণগুলো দেখলে নিম্নোক্ত প্রতিকারের ব্যবস্থাগুলো নিতে হবে— i. রোগমুক্ত বীজ বপন করতে হবে। ii. সাদা মাছি দমনের জন্য ম্যালাথিয়ন স্প্রে করতে হবে। iii. আক্রান্ত গাছ তুলে পুড়িয়ে ফেলতে হবে । iv. শস্য পর্যায় অবলম্বন করতে হবে । v. রোগ প্রতিরোধী মাসকলাইয়ের জাত চাষ করতে হবে । সুতরাং বলা যায়, শিক্ষার্থীরা ফসলটিতে উল্লিখিত আক্রমণের লক্ষণ বুঝে রোগটি প্রতিকার করবে।"
        }
      ]
    },
    {
      "number": "6",
      "uddipok": "দেশের বনভূমির পরিমাণ বৃদ্ধির লক্ষ্যে একটি বেসরকারি সংস্থা যথাযথ কর্তৃপক্ষের অনুমতি নিয়ে উপকূলীয় এলাকায় বৃক্ষরোপণ কর্মসূচি হাতে নেয়। তাহের সাহেব সংস্থাটির বন বিষয়ক কর্মকর্তা হওয়ায় গাছ নির্বাচনের দায়িত্ব তাকেই নিতে হয় ।",
      "tag": "DIN.ZS 24",
      "sub_questions": [
        {
          "label": "ক",
          "question": "সামাজিক বনায়ন কাকে বলে?",
          "explanation": "জনগণের স্বতঃস্ফূর্ত অংশগ্রহণের মাধ্যমে সামাজিক কল্যাণে যে বনায়ন কর্মসূচি গ্রহণ করা হয় তাকে সামাজিক বনায়ন বলে ।"
        },
        {
          "label": "খ",
          "question": "উপকূলীয় বনাঞ্চলের একটি অর্থনৈতিক উপযোগিতা ব্যাখ্যা করো।",
          "explanation": "সমুদ্র উপকূলবর্তী লোনামাটির বনাঞ্চলকে উপকূলীয় বন বলে । উপকূলীয় বনাঞ্চলে বিভিন্ন ধরনের ফুল ও ফলের গাছ জন্মে থাকে। মানুষের চলাচল কম থাকায় নির্বিঘ্নে মৌমাছিরা এ সকল গাছের ফুল থেকে রস সংগ্রহ করে মৌচাকে জমা করে এবং মধু ও মোম উৎপাদন করে। উপকূলীয় বনাঞ্চল থেকে দেশের সিংহভাগ মধু ও মোম সংগ্রহ করা হয়, যা দেশের অর্থনীতিতে গুরুত্বপূর্ণ ভূমিকা রাখে।"
        },
        {
          "label": "গ",
          "question": "তাহের সাহেব তার দায়িত্ব পালনে কোন কোন বিষয় বিবেচনায় রাখবেন? ব্যাখ্যা করো ।",
          "explanation": "নিম্নের অনুরূপঃ উদ্দীপকে উপকূলীয় এলাকায় বনায়ন পরিকল্পনার কথা বলা হয়েছে। উপকূলীয় অঞ্চলের প্রধান প্রধান বৃক্ষপ্রজাতিসমূহ নারিকেল, আমড়া, খেজুর, বাবলা, শিরিস, তাল, সুপারি ইত্যাদি। এগুলো ছাড়াও ঝাউ দেবদারুর নাম উল্লেখযোগ্য। লবণাক্ততা সহ্য করে উপকূলীয় আবহাওয়ার সাথে খাপ খাইয়ে নিতে পারে এমন উদ্ভিদ লাগাতে হবে। চরটিতে বনায়ন পরিকল্পনায় বৃক্ষ নির্বাচনসহ ভিন্নতার দিকগুলো নিম্নরূপ— i. উপকূলীয় তথা চর এলাকায় বনায়নের জন্য বেশি এলাকা জুড়ে শিকড় বিস্তৃত থাকে এরকম গাছ নির্বাচন করতে হবে। এজন্য উপকূলীয় বনে নারিকেল, সুপারি বা অন্যান্য একবীজপত্রী উদ্ভিদের পরিমাণ বেশি থাকা বাঞ্ছনীয় । ii. উপকূলীয় উদ্ভিদের মরুজ বৈশিষ্ট্য থাকবে । যেমন- পাতার কিউটিকল স্তর খুব পুরু হতে হবে। এতে করে এসব উদ্ভিদের খরা প্রতিরোধ ক্ষমতা থাকে । iii. ঘূর্ণিঝড়—সাইক্লোনের মতো দুর্যোগ মোকাবেলা করে টিকে থাকতে পারে এমন উদ্ভিদ নির্বাচন করতে হবে। কারণ এসব উদ্ভিদের কাণ্ড বেশ লম্বা ও শক্ত হয় এবং শাখা-প্রশাখা কম হয়। যেমন— নারিকেল, গজারি, খেজুর, তাল, ঝাউ, আকাশমনি, বাবলা, দেবদারু প্রভৃতি। iv. উপকূলীয় বাধসমূহ দূর্যোগের সময় গরু-ছাগলের আশ্রয় কেন্দ্র হিসেবে ব্যবহার হয় কাজেই গাছ লাগানোর সময় গো-খাদ্য হিসেবে ব্যবহার হয় এরকম গাছও লাগাতে হবে। যেমন— ইপিল- ইপিল, আকাশমনি, ধৈঞা প্রভৃতি v. যেসব উদ্ভিদ জলাবদ্ধতা ও লবণাক্ততা সহ্য করতে পারে উপকূলীয় বনায়নের জন্য সে সব উদ্ভিদ লাগাতে হবে। যেমন— ঝাউ, দেবদারু, নারিকেল, আমড়া, খেজুর, কাজু বাদাম ইত্যাদি । vi. উপকূলীয় বনায়নে শক্ত ও লম্বা কাণ্ড এবং ছোট পাতা ও ডালপালা কর্তন সহনীয় গাছ নির্বাচন করতে হবে। যেমন : শিশু, বাবলা, বড়ই, খেজুর, তাল ইত্যাদি উদ্ভিদ"
        },
        {
          "label": "ঘ",
          "question": "উল্লিখিত সংস্থাটির গৃহীত কর্মসূচির পরিবেশগত উপযোগিতা মূল্যায়ন করো ।",
          "explanation": "উদ্দীপকে উল্লিখিত বন হলো উপকূলীয় বন। পরিবেশগত দিক থেকে এ বনের গুরুত্ব নিম্নরূপ- i. এ বনাঞ্চলের বৃক্ষরাজি উপকূল অঞ্চলের ভূমিক্ষয় রোধ করে, ভূমির উর্বরতা ও ভূ-নিম্নস্থ পানির স্তর বৃদ্ধি করে । ii. ভূমির লবণাক্ততা হ্রাস করে পরিবেশ জীবকূলের বাস উপযোগী করতে সাহায্য করে। iii. পরিবেশের অক্সিজেন ও কার্বন ডাইঅক্সাইডের ভারসাম্য বজায় রাখে, উত্তাপ সৃষ্টি রোধ করে এবং বাতাস পরিশোধন করে । iv. উপকূলীয় সবুজ বেষ্টনী উপকূলীয় অঞ্চলে সৃষ্ট, সামুদ্রিক ঝড়, জলোচ্ছ্বাস ও সাইক্লোনের কবল থেকে মানুষ ও জীবজন্তুকে রক্ষা করে । v. ভূমিধ্বস, ধূলাবালি ও ঝড় রোধ করে এবং বৃষ্টিপাত হতে সহায়তা করে । vi. এ বনাঞ্চল মানুষ, পাখি, জীবজন্তু ও পোকা-মাকড়ের নিরাপদ আবাস তৈরি ও রক্ষা করে এবং খাদ্যের যোগান দেয়। vii. উপকূলীয় বনায়ন আমাদের মূল্যবান প্রাকৃতিক সম্পদ সুন্দরবন ও এর জীবজন্তুকে প্রাকৃতিক দুর্যোগের হাত থেকে রক্ষা করতে গুরুত্বপূর্ণ ভূমিকা পালন করে। সুতরাং বলা যায় যে, পরিবেশগত দিক থেকে উপকূলীয় বন অনেক গুরুত্বপূর্ণ।"
        }
      ]
    },
    {
      "number": "7",
      "uddipok": "রাজাপুর গ্রামের কৃষকগণ দর্ঘিদিন ধরে পানি সেচের অভাবে কাক্ষিত ফসল উৎপাদন করতে পারছিলেন না। তাদের এ সমস্যা সমাধানে তারা কৃষি কর্মকর্তার সাথে পরামর্শ করেন। কৃষি কর্মকর্তার পরামর্শ ও সহযোগিতায় তারা 'আশার আলো' নামে সমবায় সমিতি গড়ে তোলেন। আধুনিক প্রযুক্তি গ্রহণের মাধ্যমে সেখানকার কৃষকেরা এখন সফল চাষিতে পরিণত হয়েছে।",
      "tag": "DIN.ZS 24",
      "sub_questions": [
        {
          "label": "ক",
          "question": "গুদামজাতকরণ কী?",
          "explanation": "উৎপাদিত পণ্য যেমন- ধান, গম, ভুট্টা ইত্যাদি ভবিষ্যতে ব্যবহারের জন্য উপযুক্ত পরিবেশ তৈরি করে কোনো স্থানে সংরক্ষণ করাই হলো গুদামজাতকরণ।"
        },
        {
          "label": "খ",
          "question": "কৃষি সমবায়ের প্রকারগুলো লেখো।",
          "explanation": "উদ্দেশ্য অনুযায়ী কৃষি সমবায়কে ৪ ভাগে ভাগ করা যায় । যথা— i. কৃষি মূলধন সমবায়: সমবায়ের প্রয়োজনীয় মূলধন সংগ্রহ । ii. কৃষি উপকরণ সমবায়: বীজ, সার, গুদাম ইত্যাদি সংগ্রহ । iii. কৃষি উৎপাদন সমবায়: কৃষি উৎপাদন কার্যক্রম পরিচালনা। iv. কৃষিপণ্য বাজারজাতকরণ সমবায়: পণ্যমূল্য নির্ধারণ, ভর্তুকি গ্রহণ, পণ্য বিক্রয় এবং হিসাব রক্ষা ।"
        },
        {
          "label": "গ",
          "question": "রাজাপুর গ্রামের কৃষকগণের সমস্যা সমাধানে গৃহীত পদক্ষেপ বর্ণনা করো ।",
          "explanation": "নিম্নের অনুরূপঃ উদ্দীপকের রানিনগর গ্রামের কৃষকগণ সেচের অভাবে কাঙ্ক্ষিত ফসল উৎপাদন করতে পারছিলেন না। কৃষি কর্মকর্তার পরামর্শ ও সহযোগিতায় তারা 'মাতৃমঙ্গল' নামে একটি সমবায় সমিতি গঠন করে সেচ সমস্যা সমাধানে পরিবেশবান্ধব প্রযুক্তি গ্রহণ করেন । বাংলাদেশে কৃষিপণ্য উৎপাদনে কৃষি জমিতে পানির অভাব একটি বড় অন্তরায়। একক প্রচেষ্টায় এ সমস্যা সমাধান করা সম্ভব নয়। কিন্তু কৃষি সমবায়ের মাধ্যমে কৃষি জমিতে পানির অভাব দূর করা সম্ভব। পানির অভাব দূরীকরণে বাংলাদেশে কৃষিকাজের জন্য গভীর নলকূপ স্থাপন করা হয়, যা পরিবেশবান্ধব নয়। কৃষিপণ্য উৎপাদনে সবচেয়ে নিরাপদ পানি হলো জলাধারে সঞ্চিত পানি, যা পরিবেশবান্ধব। রানিনগর গ্রামের কৃষকগণ কৃষি সমবায়ের মাধ্যমে অনেক জমি একই ব্যবস্থাপনার আওতায় নিয়ে আসেন। সমবায়ীগণ সম্মত হয়ে কিছু জমিকে জলাধারে রূপান্তরিত করে বর্ষার পানি ধরে রাখেন যেন প্রয়োজনের সময় সেচের পানির প্রাপ্যতা নিশ্চিত করতে পারেন। বর্ষাকালে জলাধারে পানি সঞ্চয় করে সারাবছর ব্যবহার করা যায়। কৃষকগণ জলাধার থেকে পাম্পের সাহায্যে সেচ নালা বা পাইপের মাধ্যমে সমবায়ের আওতাধীন জমিগুলোতে স্বল্প অপচয়ে, কম খরচে সেচের পানি ব্যবহার করে ফসল উৎপাদন করেন। রানিনগর গ্রামের কৃষকগণ সমবায় সমিতির মাধ্যমে উপরিউক্ত পরিবেশবান্ধব পদ্ধতি গ্রহণ করে সেচ সমস্যা দূর করে ফসল উৎপাদনে সফল হন ।"
        },
        {
          "label": "ঘ",
          "question": "রাজাপুর গ্রামের কৃষকগণ আর ঐ এলাকার সফল ও আদর্শ কৃষক— বিষয়টি মূল্যায়ন করো।",
          "explanation": "নিম্নের অনুরূপঃ পিরপুর গ্রামের কৃষকদের নিয়ে যৌথভাবে গৃহীত উদ্যোগটি হচ্ছে কৃষি সমবায় গঠন । কৃষিকাজ সুচারুভাবে সম্পন্ন করতে এবং কৃষি থেকে সর্বোচ্চ মুনাফা অর্জনের লক্ষ্যে কৃষি সমবায় গঠন করা হয়। কৃষি সমবায় আধুনিক কৃষি প্রযুক্তির জন্য প্রয়োজনীয় সকল উপকরণ সংগ্রহ ও ব্যবহারে কৃষকদের সক্ষম করে তুলতে পারে। পরিবেশবান্ধব কৃষি প্রযুক্তিসমূহ; যেমন— শস্যপর্যায় অবলম্বন, নিবিড় ও সমন্বিত চাষাবাদ পদ্ধতি, সমন্বিত বালাই দমন পদ্ধতি ব্যবহার করে ফসলের নিরাপত্তা বিধান, যান্ত্রিক উপায়ে ফসল সংগ্রহ ও সংগ্রহোত্তর পরিচর্যা, পরিবহন, গুদামজাতকরণ এবং বিপণন সকল ক্ষেত্রেই উচ্চমাত্রার সক্ষমতা এনে দিতে পারে । কৃষি সমবায় কৃষিতে উচ্চ মুনাফা অর্জন নিশ্চিত করতে পারে। এছাড়াও কৃষি সমবায় কৃষককে হঠাৎ বিপর্যয়ে সহনশীল হতে শেখায়। এ সমবায় সরকারি-বেসরকারি সেবা সংস্থাগুলোর অনুদান, ভর্তুকি, সেবা গ্রহণ করে এবং হিসাব রাখে। তাছাড়া কৃষিপণ্য ক্রেতা সংস্থা, কোম্পানি বা ব্যক্তির সঙ্গে আনুষ্ঠানিক চুক্তি করে এবং তদানুযায়ী ব্যবসা করে । অতএব বলা যায়, উদ্দীপকে উল্লিখিত কৃষদের উদ্যোগটির অর্থাৎ কৃষি সমবায় গঠনের যৌক্তিকতা রয়েছে।"
        }
      ]
    },
    {
      "number": "8",
      "uddipok": "রুবেল মিয়া এ বছর পাবদা মাছ চাষে শুরু থেকেই বাজারের তৈরি খাদ্য প্রয়োগ করেছে। কিন্তু মাছের যথাযথ বৃদ্ধি হচ্ছিল না। ফলে সে তার বন্ধু মাছ চাষি রমিজ মিয়ার শরণাপন্ন হলো। তার বন্ধু তাকে এমন গুরুত্বপূর্ণ মাছ চাষের জন্য ধন্যবাদ জানাল এবং বলল, সে যদি আগে থেকে মাছের সম্পূরক খাদ্য সংরক্ষণ করত তবে এমন সমস্যায় পড়তে হতো না।",
      "tag": "DIN.ZS 24",
      "sub_questions": [
        {
          "label": "ক",
          "question": "মুকুট চারা কী?",
          "explanation": "আনারসের মাথায় সোজাভাবে যে চারাটি উৎপন্ন হয় তাকেই বলে মুকুট চারা ।"
        },
        {
          "label": "খ",
          "question": "পাট জাগের সময় মাটির ঢেলা বা কলা গাছ ব্যবহার করা ঠিক নয় কেন? ব্যাখ্যা করো।",
          "explanation": "পাটের আঁশ ছাড়ানো ও ভালো মানের আঁশ পাওয়ার জন্য সঠিক নিয়মে পাটের জাগ দেওয়া প্রয়োজন । পাট জাগ দেওয়ার সময় মাটির ঢেলা, কলা গাছ, আমগাছ ইত্যাদি ব্যবহার করা উচিত নয়। এতে আঁশের রং কালো হয়ে যায়। ফলে পাটের আঁশ নিম্ন মানের হয় এবং পাটের বাজারমূল্য আশানুরূপ পাওয়া যায় না।"
        },
        {
          "label": "গ",
          "question": "রুবেল মিয়ার চাষকৃত মাছের গুরুত্ব ব্যাখ্যা করো ।",
          "explanation": "উদ্দীপকের রুবেল মিয়ার চাষকৃত মাছটি হলো পাবদা । বাজারে পাবদা মাছের প্রচুর চাহিদা রয়েছে এবং মূল্য অন্যান্য মাছের তুলনায় বেশি। তাই এই মাছ চাষের মাধ্যমে আয় বৃদ্ধি করা সম্ভব। এদের দেহে প্রচুর পরিমাণে আমিষ ও মাইক্রোনিউট্রেন্ট বিদ্যমান থাকে এবং খেতে খুবই সুস্বাদু। এই মাছের চাষ পদ্ধতি সহজ। কৃত্রিম প্রজননের মাধ্যমে পোনা উৎপাদন করা যায়। ফলে সহজে পোনা পাওয়া সম্ভব। বার্ষিক পুকুর ছাড়াও মৌসুমি পুকুর ও অন্যান্য গভীর জলাশয়েও চাষ করা যায়। এই মাছগুলো দ্রুত বর্ধনশীল অর্থাৎ ৫-৬ মাসের মধ্যেই বিপণনযোগ্য হয়। অর্থাৎ, অর্থনৈতিক গুরুত্ব বিবেচনায় পাবদা মাছের গুরুত্ব অনেক।"
        },
        {
          "label": "ঘ",
          "question": "রমিজ মিয়ার উক্তিটি বিশ্লেষণ করো।",
          "explanation": "রমিজ মিয়া বলে, রুবেল মিয়া যদি আগে থেকে মাছের সম্পূরক খাদ্য সংরক্ষণ করত তাহলে মাছের খাদ্যের স্বল্পতা হতো না । মাছ চাষকে লাভজনক করতে হলে প্রাকৃতিক খাদ্যের পাশাপাশি মাছকে বাইরে থেকে সম্পূরক খাদ্যও দিতে হয়। এসব খাদ্য সাধারণত চালের কুঁড়া, গমের ভুসি, সরিষার খৈল, তিলের খৈল, ফিশমিল, গরু-ছাগলের রক্ত ও নাড়িভুড়ি ইত্যাদি দ্বারা তৈরি করা হয়। রুবেল মিয়া এসব খাদ্য তৈরি করে সংরক্ষণ না করে শুধুমাত্র বাজার থেকে বাণিজ্যিক ভিত্তিতে তৈরিকৃত খাদ্য সরবরাহ করত। এসব খাদ্যের গুণগতমান তেমন ভালো ছিল না। ফলে মাছ ও পোনা সুস্থসবল হচ্ছিল না এবং অপুষ্টিজনিত রোগে মাছ আক্রান্ত হচ্ছিল। বৃদ্ধি কমে গিয়ে মাছের উৎপাদন হ্রাস পাচ্ছিল। রুবেল মিয়া যদি আগে থেকেই সম্পূরক খাদ্য সংরক্ষণ করে রাখত তাহলে তাকে এই পরিস্থিতিতে পড়তে হতো না । তাই বলা যায়, খাদ্যের গুণগতমান ভালো রাখার জন্য যথাযথ নিয়মে খাদ্য তৈরি ও সংরক্ষণ করে মাছকে সরবরাহ করলে মাছের উৎপাদন ভালো হতো ।"
        }
      ]
    }
  ]
}