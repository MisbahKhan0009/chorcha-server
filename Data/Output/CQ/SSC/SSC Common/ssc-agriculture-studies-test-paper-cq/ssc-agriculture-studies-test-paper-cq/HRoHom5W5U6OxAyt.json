{
  "title": "রাজশাহী বোর্ড ২০২৪",
  "subtitle": "কৃষিশিক্ষা (8)",
  "questions": [
    {
      "number": "1",
      "uddipok": "সুনামগঞ্জের হাওড় অঞ্চলের ক্ষুদ্র কৃষকগণ বছরে শুধুমাত্র বোরো ফসলটিই উৎপাদন করে থাকেন। প্রায়শই বৈশাখ মাসে ধানকাটার লোকের অভাবে তাদের জমির ফসলগুলো পাহাড়ি বন্যার কবলে পড়ে নষ্ট হয়। কানাডা প্রবাসী কৃষিখামারে কর্মরত নিয়াজ দেশে এসে তাদের এই অসহায়ত্ব দেখে গ্রামবাসীদের নিয়ে একত্রে বসেন এবং কিছু নতুন প্রযুক্তি ব্যবহার করে ফসলগুলোকে নষ্টের হাত থেকে রক্ষা করেন।",
      "tag": "RB 24",
      "sub_questions": [
        {
          "label": "ক",
          "question": "সমবায় কী?",
          "explanation": "একই উদ্দেশ্যে এক জোট হয়ে কাজ করাই হলো সমবায়।"
        },
        {
          "label": "খ",
          "question": "“দশের লাঠি একের বোঝা\"-উক্তিটি ব্যাখ্যা করো।",
          "explanation": "'দশের লাঠি একের বোঝা' প্রবাদটির মানে হলো একজনের পক্ষে যেসব কাজ করা সম্ভব নয় তা দশজন একত্র হলে খুব সহজেই করা সম্ভব। যেমন- বর্তমানে কৃষির আধুনিকায়নের জন্য কৃষি যান্ত্রিকীকরণ প্রয়োজন, যার ব্যয়ভার বহন করা একজন কৃষকের পক্ষে সম্ভব নয়। কিন্তু কয়েকজন কৃষক যদি একজোট হয়ে সমবায় গঠন করে তবে সে কাজ সহজেই করা সম্ভব। তাছাড়া সমবায় এর সদস্যদের আপদকালীন বা দুর্যোগের সময় প্রয়োজনীয় ঋণ সুবিধা প্রদান করে বিপর্যয়ে সহনশীলতা যোগায়। ফলে সদস্যদের পক্ষে কোনো কাজই বোঝা মনে হয় না।"
        },
        {
          "label": "গ",
          "question": "ধানকাটা লোকের অভাব পূরণে নিয়াজ কোন ধরনের উদ্যোগ নিয়ে থাকতে পারেন? ব্যাখ্যা করো।",
          "explanation": "উদ্দীপকে ধানকাটা লোকের অভাব পূরণে নিয়াজ কৃষি প্রযুক্তি ব্যবহারের উদ্যোগ গ্রহণ করে। কৃষি প্রযুক্তি ব্যবহারের মাধ্যমে ফসল চাষে বিভিন্ন ধরনের সুবিধা পাওয়া যায়, যা লোকবল সংকটের মতো সমস্যা সমাধানে ব্যাপক ভূমিকা পালন করে। উদ্দীপকে সুনামগঞ্জের হাওড় অঞ্চলের ক্ষুদ্র কৃষকগণ বন্যার কারণে ধান কাটা নিয়ে বেশ সমস্যার সম্মুখীন হন। কারণ তাদের জনবলের ঘাটতি রয়েছে। এর ফলে তারা বন্যার প্রভাব এড়িয়ে ফসল কাটতে ব্যর্থ হন। কিন্তু কানাডা প্রবাসী নিয়াজের পরামর্শে তারা তাদের অঞ্চলে কৃষি প্রযুক্তি তথা যান্ত্রিকীকরণের মাধ্যমে কৃষির আধুনিকায়ন ঘটায়। সকলের সম্মিলিত প্রচেষ্টায় তারা ফসল সংগ্রহের জন্য কম্বাইন হার্ভেস্টার জাতীয় আধুনিক যন্ত্র ক্রয় করেন। ফলে স্বল্প জনবল থাকার পরও তারা বন্যার ক্ষতিকর প্রভাব শুরু হবার আগেই তাদের ফসল ঘরে তুলতে সক্ষম হন। যেহেতু এই ধরনের ব্যয়বহুল যন্ত্রপাতি ব্যক্তি মালিকানায় ক্রয় করা সম্ভব নয়, তাই এক্ষেত্রে তারা একত্রে প্রত্যেকে অল্প খরচে এই যন্ত্রগুলো ক্রয় করতে পেরেছে। সুতরাং বলা যায় যে, ধানকাটা লোকের অভাব পূরণে উদ্দীপকের নিয়াজ কৃষি আধুনিকায়নের পরামর্শ দিয়ে প্রযুক্তি ব্যবহারের উদ্যোগ নেন।"
        },
        {
          "label": "ঘ",
          "question": "আর্থসামাজিক অবস্থার উন্নয়নে অত্র এলাকার লোকজন আর কী কী পদক্ষেপ গ্রহণ করতে পারেন? তোমার মতামত বিশ্লেষণ করো।",
          "explanation": "উদ্দীপকে সুনামগঞ্জের ক্ষুদ্র কৃষকগণ তাদের আর্থ সামাজিক অবস্থার উন্নয়নে বেশ কিছু পদক্ষেপ গ্রহণ করতে পারেন। তারা যেহেতু বন্যা অঞ্চলে বসবাস করেন, তাই তারা বোরো ধানের পাশাপাশি আগাম পাকে এমন জাতের ধান চাষ করে তাদের অবস্থার উন্নতি করতে পারেন। আমাদের দেশে প্রতি বছর প্রায় ২৫% জমি বন্যার কারণে বিভিন্ন মাত্রায় প্লাবিত হয়। জলবায়ু পরিবর্তনের কারণে বন্যার তীব্রতা, স্থায়িত্ব ও ঘনত্ব বৃদ্ধি পেয়েছে। সুনামগঞ্জ এলাকা প্রতিবছর বোরো মৌসুমে বন্যার শিকার হয়। এ সময় এসব অঞ্চলের হাজার হাজার একর জমির পাকা বোরো ধান কর্তনের আগেই পাহাড়ি ঢলের কারণে সৃষ্ট আকস্মিক বন্যায় ক্ষতিগ্রস্ত হয়। এ জন্য এ সময় উক্ত এলাকার কৃষকগণ খাপ খাওয়ানোর কৌশল হিসেবে বন্যাপ্রবণ এলাকায় প্রচলিত ফসলের জাতের চেয়ে আগাম পাকে এমন জাতের ফসল হিসেবে ব্রি ধান ২৮ ও ৪৫ চাষ করতে পারেন। এ কৌশলের ফলে তারা যথাসময়ে পাকা ধান ঘরে তুলতে সক্ষম হবেন এবং অর্থনৈতিকভাবে লাভবান হবেন। সুতরাং বলা যায় যে, আগাম জাতের ধান চাষ করে অত্র এলাকার কৃষকগণ তাদের আর্থ-সামাজিক উন্নয়ন করতে পারেন।"
        }
      ]
    },
    {
      "number": "2",
      "uddipok": "সচেতন কৃষক রফিক সাহেব একটি নমুনা বীজ থেকে ৩০০ গ্রাম গম বীজ নিয়ে ওভেনে দিয়ে সম্পূর্ণ আর্দ্রতা অপসারণ করার পর পরবর্তীতে ওজন ২৬৭ গ্রাম পান। তিনি বীজগুলোকে একটি মাটির পাত্রে সংরক্ষণ করেন। পরবর্তীতে বীজগুলো থেকে ভালো ফলন পান।",
      "tag": "RB 24",
      "sub_questions": [
        {
          "label": "ক",
          "question": "বীজ কাকে বলে?",
          "explanation": "সাধারণভাবে উদ্ভিদ জন্মানোর জন্য যে অংশ ব্যবহার করা হয় তাকে বীজ বলে।"
        },
        {
          "label": "খ",
          "question": "বীজের গুরুত্ব ব্যাখ্যা করো।",
          "explanation": "উদ্ভিদের নিষিক্ত ও পরিপক্ক ডিম্বককে ফসল বীজ বলে। ফসল বীজ ফসল উৎপাদনের মৌলিক উপকরণ। ফসল বীজ মানুষসহ পশুপাখির খাদ্য হিসেবে ব্যবহৃত হয়। বিশুদ্ধ ফসল বীজ রোগ, পোকামাকড় ও আগাছা বিস্তার রোধ করে। ফসল বীজের মাধ্যমে উন্নত জাতের ফসল উৎপাদন সম্ভব এবং উদ্ভিদের বংশধারা টিকে থাকে। ফসল বীজ ঔষধ ও শিল্পের কাঁচামাল হিসাবে ব্যবহৃত হয়। এ সকল কারণে ফসল বীজ অত্যন্ত গুরুত্বপূর্ণ।"
        },
        {
          "label": "গ",
          "question": "উদ্দীপকের বীজের আর্দ্রতার হার নির্ণয় করো।",
          "explanation": "বীজ থেকে আর্দ্রতা বের করে দিয়ে তাতে কতটুকু আর্দ্রতা আছে তা নির্ণয় করার পদ্ধতিকে বীজের আর্দ্রতা পরীক্ষা বলে। রফিক সাহেবের সংগ্রহকৃত নমুনা বীজের ওজন = ৩০০ গ্রাম। আর্দ্রতা অপসারণ করার পর ওজন = ২৬৭ গ্রাম। সুতরাং, রফিক সাহেবের বীজের আর্দ্রতার হার = নমুনা বীজের ওজন  − নমুনা বীজ শুকানোর পর ওজন নমুনা বীজের ওজন × ১০০ =\\frac{নমুনা ~ বীজের~ ওজন~-নমুনা~ বীজ~ শুকানোর~ পর~ ওজন}{নমুনা~ বীজের~ ওজন}\\times১০০ = নমুনা   বীজের   ওজন নমুনা   বীজের   ওজন   − নমুনা   বীজ   শুকানোর   পর   ওজন ​ × ১০০ = ৩০০ − ২৬৭ ৩০০ × ১০০  =  ১১ =\\frac{৩০০-২৬৭}{৩০০}\\times১০০\\ =\\ ১১ = ৩০০ ৩০০ − ২৬৭ ​ × ১০০   =   ১১ অতএব, রফিক সাহেবের বীজের আর্দ্রতার হার ছিল ১১%।"
        },
        {
          "label": "ঘ",
          "question": "রফিক সাহেবের কার্যক্রম মূল্যায়ন করো।",
          "explanation": "রফিক সাহেব গমের আবাদ করার জন্য বীজের আর্দ্রতা অপসারণ করেন এবং বীজগুলোকে মাটির পাত্রে অর্থাৎ মটকায় সংগ্রহ করেন। রফিক সাহেবের বীজের আর্দ্রতা অপসারণ অর্থাৎ শুকানো ও বীজ মটকায় সংরক্ষণ কার্যক্রমগুলো তার সচেতনতার পরিচয় বহন করে। এই সচেতনতার কারণেই তিনি ভালো মানের বীজ বপন করে কাঙ্ক্ষিত ফলন পান। মূল জমিতে বপনের পূর্বে তিনি বীজের আর্দ্রতা পরীক্ষা করে নেন। গমের ক্ষেত্রে বীজ আর্দ্রতা ১২-১৩% রাখা ভালো। বীজের আর্দ্রতার হার। যত বেশি হবে বীজের গজানোর ক্ষমতা ও তেজ ততই হ্রাস পাবে। তাই বীজের অঙ্কুরোদগম ক্ষমতা ও জীবনীশক্তি বাড়াতে উপযুক্ত আর্দ্রতায় শুকিয়ে নিতে হবে। তিনি পরিমিত তাপে ওভেনে সঠিকভাবে বীজ শুকান। তাঁর বীজের আর্দ্রতার হার ছিল ১১%। তিনি সঠিকভাবে বীজ না শুকালে তার বীজের অঙ্কুরোদগম ক্ষমতা ও জীবনীশক্তি হ্রাস পেত। ফলে চারা সঠিকভাবে গজাতো না। এছাড়াও তিনি মটকাতে তার সংগৃহীত বীজ সংরক্ষণ করেন। মটকা বীজ সংরক্ষণের বহুল প্রচলিত পদ্ধতি। মটকা বীজ দ্বারা পূর্ণ করে ঢাকনা বন্ধ করে মাটির প্রলেপ দিয়ে বায়ুরোধী করা হয়। ফলে বাইরে থেকে বাতাস ভিতরে ঢুকতে পারে না। এতে বীজ অনেক দিন সংরক্ষণ করে রাখা যায় এবং বীজের গুণাগুণ মানসম্মত থাকে। পরিশেষে বলা যায়, রফিক সাহেব উল্লিখিত কাজগুলোর মাধ্যমে বীজের মান নির্ধারণ করে উন্নত বীজ ব্যবহার করতে সক্ষম হন এবং কাঙ্ক্ষিত ফলন পান। অর্থাৎ, তার কার্যক্রমগুলো যথার্থ ছিল।"
        }
      ]
    },
    {
      "number": "3",
      "uddipok": "",
      "tag": "RB 24",
      "sub_questions": [
        {
          "label": "ক",
          "question": "দুধ দোহন কাকে বলে?",
          "explanation": "গাভির ওলান থেকে দুধ সংগ্রহের প্রক্রিয়াকে দুধ দোহন বলে।"
        },
        {
          "label": "খ",
          "question": "পারিবারিক কৃষি খামারের গুরুত্ব ব্যাখ্যা করো।:",
          "explanation": "পারিবারিক কৃষি খামারের গুরুত্ব নিম্নরূপ- i. পরিবারের খাদ্যে ও পুষ্টির চাহিদা মেটায়। ii. পরিবারের বেকার সদস্যদের কর্মক্ষেত্র তৈরি করে। iii. পরিবারের বাড়তি আয়ের সুযোগ সৃষ্টি হয়। iv. গবাদিপশু ও হাঁস-মুরগি পালনের মাধ্যমে কৃষি জমির উর্বরতা বাড়ানো যায়। v. গবাদিপশু ও হাঁস-মুরগি পালনের মাধ্যমে আগাছা, ফসলের বর্জ্য ও উপজাতসমূহের সঠিক ব্যবহার করা যায়। vi. গবাদিপশু ও হাঁস-মুরগির মলমূত্র ব্যবহার করে বায়োগ্যাস উৎপন্ন করে জ্বালানি হিসেবে ব্যবহার করা যায়।"
        },
        {
          "label": "গ",
          "question": "উদ্দীপকের পুকুরটিতে এ ধরনের সমস্যা হওয়ার কারণ ব্যাখ্যা করো।",
          "explanation": "উদ্দীপকের পুকুরটিতে মাছগুলো ভেসে উঠে খাবি খাচ্ছে। মাছগুলো খাবি খাওয়ার কারণ হলো পানিতে প্রয়োজনীয় অক্সিজেনের অভাব। পুকুরের তলায় অতিরিক্ত কাদার উপস্থিতি, জৈব পদার্থের পচন, পানিতে বেশি সার প্রয়োগ, ঘোলাত্ব, মেঘলা আবহাওয়া ও তাপমাত্রা বৃদ্ধিতে পানিতে অক্সিজেনের অভাব হয় এবং এ সমস্যা দেখা যায় অর্থাৎ মাছ খাবি খায়। এর ফলে মাছ ও চিংড়ি মারা যায়। অক্সিজেনের অভাবে মৃত মাছের মুখ 'হা' করা থাকে। উপরোক্ত আলোচনা থেকে মাছগুলো খাবি খাওয়ার কারণ জানা যায়।"
        },
        {
          "label": "ঘ",
          "question": "কোন ধরনের পদক্ষেপ গ্রহণ করলে এ সমস্যার সমাধান করা সম্ভব? তোমার উত্তরের সপক্ষে যুক্তি উপস্থাপন করো।",
          "explanation": "উদ্দীপকের পুকুরে মাছগুলোর খাবি খাওয়া সমস্যা দেখা দিয়েছে। এই সমস্যা সমাধানে যথাযথ পদক্ষেপ নিচে দেওয়া হলো- পানিতে সাঁতার কেটে বা পানির উপর বাঁশ পিটিয়ে পুকুরের পানি আন্দোলিত করে অথবা হররা টেনে পুকুরে অক্সিজেন সরবরাহ করতে হবে। বিপদজনক অবস্থায় পুকুরে পরিষ্কার নতুন পানি সরবরাহ করতে হবে অথবা পাম্প দিয়ে পানি ছিটানোর ব্যবস্থা করতে হবে। উপরোক্ত পদ্ধতিসমূহ অবলম্বনের মাধ্যমে মাছের খাবি খাওয়া সমস্যার প্রতিকার করা যায়।"
        }
      ]
    },
    {
      "number": "4",
      "uddipok": "আসাদের বাড়ি রাজশাহী ও তার বন্ধু রহমতের বাড়ি লক্ষ্মীপুর জেলায়। গত আমন মৌসুমে আসাদ ব্রি ধান ৫৭ চাষ করে ভালো ফলন পাওয়ার কথা তার বন্ধু রহমতকে জানান। এইবার রহমতও তার জমিতে আমন মৌসুমে ব্রি ধান ৫৭ চাষ করেন। কিন্তু কিছুদিনের মধ্যে রহমতের ধানের চারাগুলো মারা যায়। রহমত কৃষি কর্মকর্তাকে এই ব্যাপারে অবহিত করলে তিনি অন্যকিছু জাতের ধান চাষের পরামর্শ দেন।",
      "tag": "RB 24",
      "sub_questions": [
        {
          "label": "ক",
          "question": "হাম পুলিং কাকে বলে?",
          "explanation": "মাটির উপরে গাছের সম্পূর্ণ অংশ উপড়ে ফেলাকে হাম পুলিং বলে।"
        },
        {
          "label": "খ",
          "question": "ব্রি ধান ৫৫ এর প্রধান বৈশিষ্ট্য ব্যাখ্যা করো।",
          "explanation": "ব্রি ধান ৫৫ জাতটি বিভিন্ন বিরূপ পরিস্থিতি মোকাবেলা করতে, পারে। বোরো মৌসুমে এ জাতটি মাঝারি শৈত্য সহ্য করতে পারে বলে দেশের শৈত্য প্রবণ এলাকায় চাষ করা যায়। এছাড়া জাতটি মাঝারি লবণাক্ততা এবং খরাও সহ্য করতে পারে।"
        },
        {
          "label": "গ",
          "question": "উদ্দীপকের ধানের চারা মরে যাওয়ার কারণ ব্যাখ্যা করো।",
          "explanation": "উদ্দীপকের আসাদ ও রহমত যে ধানটি চাষ করে সেটি হলো ব্রি ধান ৫৭। ব্রি ধান-৫৭ একটি খরা সহিষ্ণু জাত। প্রজনন পর্যায়ে সর্বোচ্চ ৮-১০ দিন বৃষ্টি না হলেও ফলনের তেমন ক্ষতি হয় না। অর্থাৎ, ব্রি ধান ৫৭ পানি কম থাকে রা বৃষ্টিপাত হয় না এমন অঞ্চলের জন্য প্রযোজ্য। এরা অতিবৃষ্টি বন্যা, লবণাক্ততা সহ্য করতে পারে না। কিন্তু রহমতের বাড়ি লক্ষ্মীপুর জেলায় যা উপকূলীয় অঞ্চলের অন্তর্ভুক্ত। প্রতিবছর আমাদের দেশের প্রায় ২৫% জমি বন্যার কারণে বিভিন্ন মাত্রায় প্লাবিত হয়। ফলে লক্ষ্মীপুরের মতো বন্যা উপকূলীয় এলাকা ঝড়-জলোচ্ছ্বাসজনিত কারণে ব্যাপকভাবে ক্ষতিগ্রস্ত হয়। জমিতে লবণাক্ত' পানির জলাবদ্ধতা সৃষ্টি হয়। রহমতের চাষ করা ধানের চারাটি খরা সহিষ্ণু হওয়ায় এরা জলাবদ্ধতাজনিত বা বন্যার প্রভাব 'সহ্য করার ক্ষমতা রাখে না। কারণ, গভীর জলাবদ্ধতা সৃষ্টি হলে লবণাক্ততা বৃদ্ধি পেয়ে জমি পুরোপুরি চাষ অনুপযোগী হয়ে পড়ে। শুধু তাই নয়, ঢল বন্যার কারণেও এসব ফসল ব্যাপক ক্ষতির সম্মুখীন হয়ে চারা মরে যায়। সুতরাং বলা যায় যে, রহমতের চাষকৃত ধানের চারাটি তাদের এলাকায় চাষ অনুপযোগী হওয়ায় চারা মরে যায়।"
        },
        {
          "label": "ঘ",
          "question": "কৃষি কর্মকর্তা রহমতকে কী পরামর্শ দিয়ে থাকতে পারেন? তোমার উত্তরের সপক্ষে যুক্তি উপস্থাপন করো।",
          "explanation": "নিম্নের অনুরূপ। উদ্দীপকের রহমতের ধানের চারা মারা গেলে সে কৃষি কর্মকর্তার শরণাপন্ন হয়। কৃষি কর্মকর্তা তাকে যে পরামর্শ দিয়ে থাকতে পারেন তা নিচে বর্ণনা করা হলো- রহমতের বাড়ির লক্ষ্মীপুর জেলায় যা একটি বন্যা উপকূলীয় এলাকা। এই ধরনের এলাকার প্রধান ফসল ধান। বন্যা সহিষ্ণু স্থানীয় জাতের গভীর পানির আমন ধানের মধ্যে রয়েছে- বাজাইল ও ফুলকুড়ি। বন্যার পানির উচ্চতা বাড়ার সাথে সাথে এসব জাতের ধান গাছের উচ্চতাও বাড়তে থাকে। এমনকি দিনে ২৫ সে.মি. পর্যন্ত বাড়তে পারে এবং ৪ মিটার গভীরতায়ও বেঁচে থাকতে পারে। উঁচু জাতের আমন ধানের মধ্যে আছে ব্রি ধান ৪৪। এ জাতের ধান জোয়ার-ভাটা অঞ্চলে ৫০ সেমি উচ্চতার প্লাবন সহ্য করতে পারে। বন্যাপ্রবণ এলাকার বন্যার পানি নেমে গেলে নাবী জাতের আমন ধান চাষ করে বন্যার ক্ষতি পুষিয়ে নেওয়া যায়। নাবী জাতের মধ্যে রয়েছে- বিআর ২২ (কিরণ) ও বিআর ২৩ (দিশারী)। কিরণ ও দিশারী জাত দুইটি দেশের বন্যাপ্রবণ এলাকায় বন্যার পানি নেমে যাওয়ার পর থেকে ১৫ই আশ্বিন পর্যন্ত রোপণ করা যায়। জোয়ার- ভাটা অঞ্চলে ৪০-৫০ দিনের চারাও রোপণ করা যায়। ফলে উঁচু জোয়ার থেকে ফসল বাঁচে। আমন মৌসুমে এ এলাকায় চাষাবাদের জন্য সম্প্রতি দুটি জাত বের হয়েছে। এগুলো হলো- ব্রি ধান ৫১ ও ব্রি ধান ৫২। যেহেতু, লক্ষ্মীপুর উপকূলবর্তী এলাকা তাই লবণাক্ততা সহিষ্ণু জাত যেমন- ব্রি ধান ৪০, ব্রি ধান ৪১, ব্রি ধান- ৪৭, ব্রি ধান ৫৩, ব্রি ধান ৫৪, ব্রি ধান ৬৭, ব্রি ধান ৭৮, ব্রি ধান ৯৭, ব্রি ধান ৯৯ ও বিনা ধান ৮ রোপণ করা যেতে পারে। অর্থাৎ, রহমতের এলাকার উপযুক্ত জাতের ধান চাষ করলে সে ক্ষতির সম্মুখীন হবে না। তাই বলা যায় যে, কৃষি কর্মকর্তা রহমতকে ব্রি ধান ৫৭ চাষের পরিবর্তে উপরিউক্ত জাতের ধান চাষ করার পরামর্শ দিয়েছেন।"
        }
      ]
    },
    {
      "number": "5",
      "uddipok": "সাহেদ এইবার আমন মৌসুমে ১০ মিটার দৈর্ঘ্যের ও ৮ মিটার প্রস্থের একখণ্ড উঁচু জমি নির্বাচন করেন। তারপর যথাযথভাবে ভেজা বীজতলাটি প্রস্তুত করে ৬ কেজি অংকুরিত ব্রি ধান ৫৬ এর বীজ বপন করে চারা উৎপাদন করেন। চারা উৎপাদনের পর সুষ্ঠুভাবে চারা তোলা, চারা লাগানো ও অন্যান্য পরিচর্যা করে যাচ্ছেন।",
      "tag": "RB 24",
      "sub_questions": [
        {
          "label": "ক",
          "question": "সম্পূরক খাদ্য কাকে বলে?",
          "explanation": "প্রাকৃতিক খাদ্যের পাশাপাশি মাছের দ্রুত বৃদ্ধির জন্য যে অতিরিক্ত খাদ্য দেওয়া হয় তাকে সম্পূরক খাদ্য বলে।"
        },
        {
          "label": "খ",
          "question": "বীজ সংরক্ষণ বলতে কী বোঝায়?",
          "explanation": "বীজকে রোগ, পোকা ও অন্যান্য ক্ষতিকারক অবস্থা থেকে রক্ষার জন্য যে প্রক্রিয়াতে সংরক্ষণ করা হয় তাকে বীজ সংরক্ষণ প্রক্রিয়া বলে। বীজ আহরণ থেকে রোপণের পূর্ব পর্যন্ত সঠিক প্রক্রিয়াতে সংরক্ষণ করতে হয়। সঠিক প্রক্রিয়াতে সংরক্ষণের মাধ্যমে বীজকে পোকামাকড়, ছত্রাক ও ব্যাকটেরিয়া থেকে রক্ষা করা যায়। বীজের গুণগতমান রক্ষা করা ও অঙ্কুরোদগম ক্ষমতা বজায় রাখা যায়।"
        },
        {
          "label": "গ",
          "question": "পরিমাপসহ উদ্দীপকের বীজতলার একটি নকশা আঁকো।",
          "explanation": "সাহেদ আমন মৌসুমে ধান উৎপাদনের জন্য ৬ কেজি ব্রি ধান ৫৬ এর বীজ বপন করেন। তিনি ৬ কেজি ধান বীজের জন্য ৯.৫ মিটার দৈর্ঘ্যের বীজতলা তৈরি করেন। তার বীজতলার নকশা নিম্নে দেওয়া হলো- আমরা জানি, ৩ কেজি বীজ প্রয়োজন হয় ১ শতক বীজতলায় ∴ \\therefore ∴ ৬ কেজি বীজ প্রয়োজন ৬ ৩ \\frac{৬}{৩} ৩ ৬ ​ শতক বীজতলায় = ২ শতক বীজতলায় ১ শতক জমিতে দুই খণ্ড বীজতলা তৈরি করা যায়। অতএব, সাহেদের বীজতলার খণ্ডের সংখ্যা হবে (২ × \\times × ২) বা ৪টি। বীজতলার নকশা নিচে দেওয়া হলো- বীজতলার চারদিকে ২৫ সেমি. জায়গা বাদ দিতে হবে এবং দুই খন্ডের মাঝখানে ৫০ সেমি করে নালা থাকবে, অর্থাৎ নালা বাদে বীজতলার আকার হবে ৯.৫ মি ×১.৫ মি।"
        },
        {
          "label": "ঘ",
          "question": "ধান উৎপাদনে সাহেদ সাহেবের কার্যক্রম মূল্যায়ন করো।",
          "explanation": "সাহেদ চারা উৎপাদনের পর সুষ্ঠুভাবে সুষ্ঠুভাবে চারা তোলেন, চারা লাগান ও অন্যান্য পরিচর্যা করেন। সাহেদ চারা তোলার পূর্বে বীজতলায় পানি সেচ দিয়ে মাটি ভিজিয়ে নেন। এতে বীজতলার মাটি নরম হয়। ফলে চারা তুলতে সুবিধা হয়। ধানের চারা পোকায় আক্রান্ত হলে কীটনাশক প্রয়োগ করেন। চারার গোড়া বা কাণ্ড যাতে না ভাঙে সেদিকে খেয়াল রাখেন। চারা তোলার পর তা ছোট ছোট আঁটি আকারে বেঁধে নেন। বীজতলা থেকে রোপণের জন্য চারা বহন করার সময় পাতা ও কাণ্ড মুরিয়ে রাখেননি। চারা ঝুড়ি বা টুকরিতে সারি করে সাজিয়ে পরিবহন করেন। জমিতে জাত ও মৌসুম ভেদে ২৫-৪৫ দিন বয়সের চারা রোপণ করেন এবং পানি রেখে দড়ির সাহায্যে সারি করে চারা প্রতি গোছায় ২-৩ টি চারা রোপণ করেন। এছাড়া অন্যান্য পরিচর্যাও করেন। যেমন- নির্দিষ্ট পদ্ধতিতে পানি সেচ দেন। চারা রোপণ করার পর ৬-৭ দিন পর্যন্ত ৩-৫ সেমি সেচ দেন। এতে আগাছা দমন হয়। এরপর কুশি উৎপাদন পর্যায়ে ২-৩ সেমি এবং চারার বয়স ৫০-৬০ দিন হলে ৭-১০ সেমি পরিমাণ পানি সেচ দেন। কমপক্ষে তিন বার তার জমিতে আগাছা দমন করেন। ধানক্ষেতে আরাইল, গইচা, শ্যামা প্রভৃতি আগাছার উপদ্রব হলে এগুলো সরাসরি হাত/নিড়ানি দ্বারা ও ঔষধ প্রয়োগ করে দমন করেন। এছাড়া রোগ ও পোকামাকড় দমনে সচেষ্ট ছিলেন এবং সঠিক পদক্ষেপ নেন। এসকল কার্যক্রমের ফলে তার উৎপাদিত চারা মানসম্মত হবে। কেননা চারা তোলার সময় শিকড় আঘাতপ্রাপ্ত হয়নি। ফলে তিনি ভালো বাজার মূল্য পাবেন। চারা গুলোকে রোগমুক্ত রাখছেন ফলে তার ফলন বৃদ্ধি পাবে এবং ফসল উৎপাদন অব্যাহত থাকবে। উপরিউক্ত আলোচনা থেকে বলা যায়, সাহেদ সাহেবের কার্যক্রম অত্যন্ত যুক্তিসঙ্গত।"
        }
      ]
    },
    {
      "number": "6",
      "uddipok": "সাগর যুব উন্নয়ন প্রশিক্ষণ কেন্দ্র থেকে প্রশিক্ষণ গ্রহণ করেন। অতঃপর তিনি উপযুক্ত স্থান নির্বাচন করে ৩০টি গাভীর জন্য পরিমাপমত আবাসন তৈরি করেন। প্রথমে তিনি ৫টি বকনা ক্রয় করে থাকেন যাদের বয়স ছিল ১.৫ থেকে ২ বছর। বর্তমানে তার সব কয়টা বকনা গাভীতে পরিণত হয়েছে। তার গাভীগুলোর দুধ উৎপাদন ক্ষমতা গড়ে ৭ লিটার। সে তার গাভীগুলোকে নিয়মিত সুষম খাদ্য সরবরাহসহ অন্যান্য সকল পরিচর্যা করে যাচ্ছেন।",
      "tag": "RB 24",
      "sub_questions": [
        {
          "label": "ক",
          "question": "গৃহপালিত পশুর আবাসন কী?",
          "explanation": "সুস্থভাবে বেঁচে থাকার জন্য এবং অধিক উৎপাদনের জন্য অধিকতর আরামদায়ক পরিবেশে পশুর আশ্রয় প্রদানকে গৃহপালিত পশুর আবাসন বলে।"
        },
        {
          "label": "খ",
          "question": "\"আরামদায়ক পরিবেশ তৈরি করতে ভালো আবাসনের বিকল্প নাই\" -ব্যাখ্যা করো।",
          "explanation": "আরামদায়ক পরিবেশ তৈরিতে ভালো আবাসন বেশ গুরুত্বপূর্ণ। ভালো আবাসনে সবধরনের সুবিধা ও ব্যবস্থা থাকে। ভালো আবাসনের মেঝে একটু ঢালু হয়, ফলে সহজে পানি নিষ্কাশিত হয় এবং মেঝে শুষ্ক থাকে। চারপাশে যথেষ্ট পরিমাণে খোলা জায়গা থাকে যাতে পর্যাপ্ত আলো বাতাস পায়। দুধ দোহন ও বর্জ্য পরিষ্কারের সময় যেন পশু আঘাত না পায় এবং বিশ্রাম নিতে পারে সেজন্য প্রয়োজনীয় জায়গা থাকে। এটি টেকসই দ্রব্য সামগ্রী দিয়ে তৈরি করা হয় এবং এমন স্থানে তৈরি করা হয় যেন বৃষ্টির পানি প্রবেশ করে স্যাঁতস্যাতে না হয়। তাই বলা যায়, আরামদায়ক পরিবেশ তৈরিতে ভালো আবাসনের বিকল্প নেই।"
        },
        {
          "label": "গ",
          "question": "উদ্দীপকের গাভীগুলোকে দৈনিক কী পরিমাণ দানাদার খাদ্য খাওয়ান? নির্ণয় করো।",
          "explanation": "গাভির শরীর রক্ষণাবেক্ষণের জন্য ১.৫ কেজি এবং প্রতি লিটার দুধ উৎপাদনের জন্য প্রতিদিন ০.৫ কেজি দানাদার খাদ্য দিতে হয়। উদ্দীপকের সাগরের খামারে ৫টি বকনা গাভিতে পরিণত হয়েছে। প্রতিটি গাভি দৈনিক গড়ে ৭ লিটার করে দুধ দেয়। সুতরাং প্রতিটি গাভির জন্য দৈনিক (১.৫ + (৭×০.৫)} কেজি বা ৫ কেজি দানাদার খাদ্য দিতে হবে। অর্থাৎ সাগরের খামারের ৫টি গাভির জন্য দৈনিক দানাদার খাদ্যের প্রয়োজন (৫ × ৫) = ২৫ কেজি।"
        },
        {
          "label": "ঘ",
          "question": "উদ্দীপকের ব্যক্তির নির্মিত আবাসনের ইতিবাচক দিকগুলো বিশ্লেষণ করো।",
          "explanation": "সাগর ভবিষ্যতের কথা চিন্তা করে উপযুক্ত স্থান নির্বাচন করে পরিমাপমতো আবাসন তৈরি করেন। সাগর তার গবাদিপশুর জন্য নির্মিত বাসস্থান উঁচু ও বন্যামুক্ত এলাকায় করার ফলে বন্যার পানি আবাসনে প্রবেশ করতে পারবে না, ভালো যাতায়াত ব্যবস্থা থাকায় তিনি গাভিগুলোর জন্য প্রয়োজনীয় খাদ্যের ব্যবস্থাসহ অন্যান্য সকল ব্যবস্থা তিনি দ্রুত গ্রহণ করতে পারবেন। দুধ ও মাংস বাজারজাতকরণে সুবিধা পাবেন, ফলে তার লাভবান হওয়ার সম্ভাবনা বেড়ে যাবে। আবাসন উঁচু ও বন্যামুক্ত এলাকায় হওয়ায় দ্রুত পানি নিষ্কাশিত হবে ফলে পানি জমে স্যাঁতস্যাঁতে পরিবেশ সৃষ্টি হবে না এবং গাভিগুলো রোগাক্রান্ত হবে না। গোয়ালঘরে যাতে পর্যাপ্ত সূর্যালোক পড়ে সেদিকে খেয়াল রেখেই তিনি স্থান নির্বাচন করেন। ফলে গাভিগুলো রোগজীবাণু মুক্ত থাকবে। গাভিকে খাদ্য ও পানি সরবরাহ করা সহজ হবে। সাগর যেহেতু উপযুক্ত স্থান নির্বাচন করেন তাই তিনি তার গাভিগুলোর জন্য নির্মিত আবাসন থেকে উল্লিখিত সুবিধাগুলো পাবেন। যা তার আক্রমণের ইতিবাচক দিক হিসেবে গণ্য হবে। তিনি ৩০টি গাভির কথা চিন্তা করে খামারটি তৈরি করেছেন। অর্থাৎ যখন একাধিক গাভি উৎপাদন হবে তখন গাভিগুলোকে গাদাগাদি করে রাখতে হবে না। পর্যাপ্ত জায়গা থাকায় তিনি সুষম খাদ্য প্রয়োগ ও অন্যান্য পরিচর্যা সুষ্ঠুভাবে করতে পারছেন। উপরে উল্লিখিত বিষয়গুলোই তার আবাসনের ইতিবাচক দিক হিসেবে বিবেচ্য।"
        }
      ]
    },
    {
      "number": "7",
      "uddipok": "",
      "tag": "RB 24",
      "sub_questions": [
        {
          "label": "ক",
          "question": "বনায়ন কাকে বলে?",
          "explanation": "বৈজ্ঞানিক পদ্ধতিতে বনভূমিতে গাছ লাগানো, পরিচর্যা ও সংরক্ষণকে বনায়ন বলে।"
        },
        {
          "label": "খ",
          "question": "বনায়ন ও সামাজিক বনায়নের একটি পার্থক্য ব্যাখ্যা করো।",
          "explanation": "বনায়ন ও সামাজিক বনায়নের একটি পার্থক্য হলো- বনায়ন সামাজিক বনায়ন বনায়নে ভূমির সঠিক ব্যবহার করে কৃষিজ ফসল ও বনজ বৃক্ষ একসাথে চাষ করা হয়। সামাজিক বনায়নে জনগণ সরাসরি সম্পৃক্ত থেকে বাড়ির আঙ্গিনা, প্রতিষ্ঠান, সড়ক ও বাঁধ, নদী ও খাল প্রভৃতি জায়গায় বনায়ন করা হয়।"
        },
        {
          "label": "গ",
          "question": "উদ্দীপকের 'A' চিহ্নিত বনের বৈশিষ্ট্য ব্যাখ্যা করো।",
          "explanation": "উদ্দীপকের 'A' চিহ্নিত বৃহত্তম বনটি হলো পাহাড়ি বন। কেননা পাহাড়ি বনের পরিমাণ ১৩.১৬ লক্ষ হেক্টর যা অন্যান্য সব বন থেকে অনেক বেশি। নিচে এই বনের বৈশিষ্ট্য বর্ণনা করা হলো- ১. পাহাড়ি বনের অধিকাংশ বৃক্ষ চিরহরিৎ, আংশিক চিরহরিৎ ও পত্রমোচী। এই বনের প্রধান প্রধান বৃক্ষ হলো- সেগুন, শীলকড়ই, চাপালিশ, মেহগনি, জারুল, হিজল, গামার, কড়ই, চালতা ইত্যাদি। ২. পাহাড়ি বনের প্রধান কুটির শিল্পজাত বৃক্ষ হলো বিভিন্ন প্রকার বাঁশ ও বেত। বাংলাদেশের চা বাগানগুলোর অধিকাংশই পাহাড়ি এলাকায়। ৩. পাহাড়ি বনের প্রধান প্রধান প্রাণী হলো- হাতি, বিভিন্ন প্রকার বাঘ, নেকড়ে, শূকর, হরিণ, কাঠবিড়ালি, বানর, সাপ, গিরগিটি, গুইসাপ ইত্যাদি। ৪. এ বনের প্রধান পাখি হলো- বনমুরগি, ময়না, টুনটুনি, কাঠঠোকরা, ধনেশ ইত্যাদি। ৫. বাংলাদেশের পাহাড়ি বনে প্রচুর পরিমাণে বিভিন্ন প্রজাতির বাঁশ পাওয়া যায়। যেমন-বরাক, মুলি, মরাল, তল্লা, নলী ইত্যাদি।"
        },
        {
          "label": "ঘ",
          "question": "বাংলাদেশের প্রেক্ষাপটে A, B, C, D-এর পরিবেশগত গুরুত্ব বিশ্লেষণ করো।",
          "explanation": "উদ্দীপকের A, B, C, D দ্বারা বনাঞ্চল বোঝানো হয়েছে। কোনো এলাকার বৃষ্টিপাত, তাপমাত্রা, বন্যা, খরা, জলোচ্ছ্বাস ইত্যাদি ঘ বনাঞ্চল দ্বারা ব্যাপকভাবে প্রভাবিত হয়। তাই সকল এলাকায় পরিবেশেরও প্রাকৃতিক ভারসাম্য রক্ষার জন্য ২৫% বনভূমি থাকা প্রয়োজন। কিন্তু আমাদের দেশে সরকারি হিসেবে প্রকৃত বনভূমির পরিমাণ ১৭.৬২% এবং বেসরকারিভাবে প্রকৃত বনভূমির পরিমাণ ১০% এর কম। তাই বাংলাদেশের মতো দেশে বেশি বেশি বনাঞ্চল সৃষ্টি করা অতীব জরুরি। বর্তমানে জলবায়ু পরিবর্তনের প্রেক্ষাপটে বিশ্বকে বসবাসের উপযোগী রাখার ও জীববৈচিত্র্য রক্ষার জন্য বনাঞ্চলের কোনো বিকল্প নেই। বনাঞ্চলের পরিবেশগত গুরুত্ব অপরিসীম। গাছ প্রস্বেদনের হার বাড়িয়ে পরিবেশ নির্মল রাখে। বায়ুমণ্ডলের জলীয় বাষ্পের পরিমাণ বাড়িয়ে আবহাওয়ার চরমভাবাপন্নতা হ্রাস করে। বায়ুমণ্ডলের অতিরিক্ত 'কার্বন ডাই অক্সাইড শোষণ করে জীবকূলের বেঁচে থাকার জন্য প্রয়োজনীয় অক্সিজেন সরবরাহ করে। শিকড়ের সাহায্যে ধাতব কণাকে ধারণ করে পানি দূষণ রোধ করে। বৈশ্বিক উষ্ণায়ন বা গ্রিন হাউস প্রতিক্রিয়া রোধে ভূমিকা রাখে এবং বনজ উদ্ভিদ ভূমির আচ্ছাদন হিসেবে কাজ করে এবং ভূমিক্ষয় রোধ করে। বনাঞ্চল, বায়ু প্রবাহের গতিরোধ করে পরিবেশের বিপর্যয় কমায়। বনাঞ্চল ঝড়ঝঞ্ঝা ও জলোচ্ছ্বাসজনিত ক্ষয়ক্ষতি হ্রাস করে। বন্য জীবজন্তু, পাখি ও কীটপতঙ্গকে আশ্রয় দেয় এবং খাদ্য যোগায়। যতবেশি গাছ লাগানো হবে, পরিবেশ ততবেশি সমৃদ্ধ হবে। পরিবেশে বসবাসরত প্রতিটি প্রাণী প্রত্যক্ষভাবে উপকৃত হবে। তাই বলা যায়, বাংলাদেশের প্রেক্ষাপটে বনাঞ্চলের পরিবেশগত গুরুত্ব অপরিসীম।"
        }
      ]
    },
    {
      "number": "8",
      "uddipok": "রমেশ ২৫ বছর বয়সের একটি মেহগনির গাছ কর্তন করেন। গাছটির লগের দৈর্ঘ্য ৫ মিটার, চিকন প্রান্তের বেড় ১.২৫ মিটার, মাঝখানের বেড় ১.৫ ও মোটা প্রান্তের বেড় ১.৭৫ মিটার। তিনি গাছ কাটার ১৫ দিন পর গাছটি চেরাই করে কয়েকদিনের মধ্যে কিছু ফার্নিচার তৈরি করেন।",
      "tag": "RB 24",
      "sub_questions": [
        {
          "label": "ক",
          "question": "গাছের আবর্তনকাল কী?",
          "explanation": "বৃক্ষের চারা রোপণ থেকে শুরু করে যে সময়ে বৃক্ষের বৃদ্ধি সর্বাধিক হয় এবং গাছ পরিপক্বতা লাভ করে ব্যবহার উপযোগী হয় সে সুনির্দিষ্ট সময়কালই হলো গাছের আবর্তনকাল।"
        },
        {
          "label": "খ",
          "question": "গাছ কাটার পূর্বে গাছের ডালপালা ছেটে নেওয়ার কারণ ব্যাখ্যা করো।",
          "explanation": "বৃক্ষ আমাদের অতিমূল্যবান জাতীয় সম্পদ। অর্থনৈতিক প্রয়োজনে যেমন গাছ রোপন করতে হয় তেমনি একই কারণে গাছ কর্তন বা কাটতে হতে পারে। গাছ কর্তনের সঠিক নিয়মাবলি মেনে গাছ কাটলে কাঠ অনেক টেকসই হয়। গাছ কাটার পূর্বে ডালপালা ছেটে নিলে গাছ নিয়ন্ত্রিতভাবে ফেলতে সুবিধা হয়। অর্থাৎ ডালপালা ছেটে ফেললে কাটা গাছ ফেলার সময় আশেপাশের গাছ-পালার ক্ষতি হয় না।"
        },
        {
          "label": "গ",
          "question": "উদ্দীপকের লগের ভলিউম নির্ণয় করো।",
          "explanation": "উদ্দীপকের রমেশের কর্তিত মেহগনি গাছের লগের দৈর্ঘ্য, চিকন মাথার বেড়, মাঝের অংশের বেড় ও মোটা মাথার বেড় যথাক্রমে ৫ মিটার, ১.২৫ মিটার, ১.৫ মিটার ও ১.৭৫ মিটার। এখানে, বেড় ১ = চিকন মাথার বেড় = ১.২৫ মিটার বেড় ২ = লগের মাঝখানের বেড় = ১.৫ মিটার বেড় ৩ = মোটা মাথার বেড় = ১.৭৫ মিটার দৈর্ঘ্য = ৫ মিটার ∴ ভলিউম  =   { ০ . ০৮ × ( ১ . ২৫ ) ২ + ৪ × ( ১ . ৫ ) ২ + ( ১ . ৭৫ ) ২ ৬ × ৫ } ঘনমিটার \\thereforeভলিউম\\ =\\ \\left\\{০.০৮\\times\\frac{\\left(১.২৫\\right)^২+৪\\times\\left(১.৫\\right)^২+\\left(১.৭৫\\right)^২}{৬}\\times৫\\right\\}ঘনমিটার ∴ ভলিউম   =   { ০ . ০৮ × ৬ ( ১ . ২৫ ) ২ + ৪ × ( ১ . ৫ ) ২ + ( ১ . ৭৫ ) ২ ​ × ৫ } ঘনমিটার = { ০ . ০৮ × ( ১ . ৫৬ + ৯ + ৩ . ০৬  ) ৬ × ৫ } ঘনমিটার =\\left\\{০.০৮\\times\\frac{\\left(১.৫৬+৯+৩.০৬\\ \\right)}{৬}\\times৫\\right\\}ঘনমিটার = { ০ . ০৮ × ৬ ( ১ . ৫৬ + ৯ + ৩ . ০৬   ) ​ × ৫ } ঘনমিটার = ( ০ . ০৮ × ১১ . ০৭ × ৫ ) ঘনমিটার =(০.০৮\\times১১.০৭\\times৫)ঘনমিটার = ( ০ . ০৮ × ১১ . ০৭ × ৫ ) ঘনমিটার = ৪.৪২৮ ঘনমিটার সুতরাং, রমেশের কর্তিত লগের ভলিউম হচ্ছে ৪.৪২৮ ঘনমিটার।"
        },
        {
          "label": "ঘ",
          "question": "ফার্নিচার তৈরিতে রমেশের কার্যক্রমটি মূল্যায়ন করো।",
          "explanation": "নিম্নের অনুরূপ : রহমান সাহেব প্রয়োজনীয় আসবাবপত্র তৈরির জন্য ৩০ বছর বয়স্ক একটি মেহগনি গাছের কাঠ ব্যবহার করেন। মেহগনি কাঠ আসবাবপত্র, দরজা, জানালা ইত্যাদি তৈরির জন্য বেশ উপযোগী। যেহেতু মেহগনি কাঠ দীর্ঘ আবর্তনকালের উদ্ভিদ তাই কাঠের জন্য এ বৃক্ষ ৪০-৫০ বছরের আবর্তনকালে কাটতে হয়। এর কম সময়ে মেহগনি কাঠ শক্ত হয় না আবার সঠিকভাবে বৃদ্ধিও হয় না। কাঠ কেটে চেরাই করার পর যদি সঠিকভাবে সিজনিং ও ট্রিটমেন্ট না করা হয় তবে কাঠে সহজে ঘুনপোকা, পোকামাকড় বা ছত্রাক আক্রমণ করে। রহমান সাহেব গাছটি আবর্তনকালের পূর্বেই কর্তন করেন এবং গাছটি চেরাই করার সপ্তাহখানেক পরই আসবাবপত্র তৈরিতে ব্যবহার করেন। ফলে উক্ত আসবাবপত্র অল্পদিনে নষ্ট হতে শুরু করে। কিন্তু তিনি যদি কাঠ সিজনিং ও ট্রিটমেন্ট করতেন তা হলে তার আসবাবপত্রগুলোর স্থায়ীত্ব বাড়ত। অর্থাৎ, বিজ্ঞানসম্মতভাবে কাঠকে সংরক্ষণ না করে আসবাবপত্র তৈরি করায় সেগুলো অল্প দিনেই নষ্ট হয়ে যায়।"
        }
      ]
    }
  ]
}