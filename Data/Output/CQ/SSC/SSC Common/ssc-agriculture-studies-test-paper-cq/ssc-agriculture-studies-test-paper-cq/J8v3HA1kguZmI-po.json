{
  "title": "দিনাজপুর বোর্ড ২০২৪",
  "subtitle": "কৃষিশিক্ষা (8)",
  "questions": [
    {
      "number": "1",
      "uddipok": "রাজাপুর গ্রামের রহিম মিয়া ধান বীজ সংরক্ষণের জন্য নমুনা বীজ থেকে ২০০ গ্রাম বীজ নিয়ে ওভেনে দিয়ে সম্পূর্ণ আর্দ্রতামুক্ত করার পর ১৮০ গ্রাম ওজন পেলেন। অতঃপর তিনি বীজগুলোকে একটি বায়ুরোধী বাঁশের তৈরি বড় ঝুড়িতে সংরক্ষণ করে রাখলেন।",
      "tag": "DIN.B 24",
      "sub_questions": [
        {
          "label": "ক",
          "question": "বীজ বিপণন কী?",
          "explanation": "বীজ সংগ্রহ, প্যাকেজ করা, বিক্রিপূর্ব সংরক্ষণ, বিজ্ঞপ্তি, বিক্রি এসব কাজকে বীজ বিপণন বলে।"
        },
        {
          "label": "খ",
          "question": "বীজের মান নিয়ন্ত্রণ গুরুত্বপূর্ণ কেন? ব্যাখ্যা করো।",
          "explanation": "বীজের মান নিয়ন্ত্রণ গুরুত্বপূর্ণ কারণ বীজের মান নিয়ন্ত্রণ দ্বারা বীজের গুণাগুণ নিয়ন্ত্রণ করা যায়, বীজের বিশুদ্ধতা যাচাই করা যায়, বীজের আর্দ্রতা নির্ণয় করা যায়। নমুনা বীজের মধ্যে কী পরিমাণ বিশুদ্ধ বীজ, ঘাসের বীজ, অন্যান্য শস্যের বীজ ও পাথর আছে তা নিরূপণ করা যায়। বীজের মান নিয়ন্ত্রণের মাধ্যমে বীজ সঠিকভাবে উৎপাদন, সঠিকভাবে ফসল কর্তন, মাড়াই ও ঝারাই এবং সঠিকভাবে বীজ শুকিয়ে নির্দিষ্ট আর্দ্রতায় আনা যায় যাতে ফলন বৃদ্ধি পায়। তাই বীজের মান নিয়ন্ত্রণ অত্যন্ত গুরুত্বপূর্ণ।"
        },
        {
          "label": "গ",
          "question": "রহিম মিয়ার ধান বীজের আর্দ্রতার শতকরা হার নির্ণয় করো।",
          "explanation": "রহিম মিয়া ধান বীজ সংরক্ষণের জন্য নমুনা বীজ থেকে ২০০ গ্রাম বীজ ওভেনে নিয়ে সম্পূর্ণ আর্দ্রতামুক্ত করার পর ১৮০ গ্রাম বীজ পেলেন। সুতরাং, রহিম মিয়ার ধান বীজের আর্দ্রতার শতকরা হার =  নমুনা বীজের ওজন - নমুনা বীজ শুকানোর পর ওজন   নমুনা বীজের ওজন  ×  ১০০  = ২ 00 − ১৮০ ২ 00 × ১ 00 = ২ 0 ২ 00 × ১ 00 = ১ 0 % \\begin{array}{l} =\\frac{\\text { নমুনা বীজের ওজন - নমুনা বীজ শুকানোর পর ওজন }}{\\text { নমুনা বীজের ওজন }} \\times \\text { ১০০ } \\\\ =\\frac{২00-১৮০}{২00} \\times ১00=\\frac{২0}{২00} \\times ১00=১0 \\% \\end{array} =   নমুনা   বীজের   ওজন     নমুনা   বীজের   ওজন  -  নমুনা   বীজ   শুকানোর   পর   ওজন   ​ ×   ১০০   = ২ 00 ২ 00 − ১৮০ ​ × ১ 00 = ২ 00 ২ 0 ​ × ১ 00 = ১ 0% ​ তর্থাৎ, রহিম মিয়ার ধান বীজের আর্দ্রতার হার ১০%।"
        },
        {
          "label": "ঘ",
          "question": "বীজ সংরক্ষণে রহিম মিয়ার কার্যক্রম মূল্যায়ন করো।",
          "explanation": "উদ্দীপকের রহিম মিয়া ওভেনের মাধ্যমে ধান বীজ আর্দ্রতামুক্ত করে বাঁশের তৈরি বড় ঝুড়িতে অর্থাৎ ডোলে সংরক্ষণ করেন। বীজ উৎপাদন, শুকানো বা আর্দ্রতামুক্ত করা, প্রক্রিয়াজাতকরণ, মান নিয়ন্ত্রণ, বিপণন কাজ সুষ্ঠুভাবে সম্পন্ন করাকে বীজ সংরক্ষণ বলে। বীজ উৎপাদন করার পরপরই সবচেয়ে গুরুত্বপূর্ণ কাজ হলো সেই বীজ সংরক্ষণ করা।ফসল সংগ্রহ করার সময় সাধারণত বীজের আর্দ্রতা থাকে ১৮%-৪০%। এই আর্দ্রতা বীজের জীবনীশক্তি নষ্ট করে ফেলে। তাই বীজ সংরক্ষণের পূর্বে বীজের আর্দ্রতা ১২% বা এর নিচে নামিয়ে আনা প্রয়োজন। রহিম মিয়ার ধান বীজের আর্দ্রতার হার ১০% যা বীজ সংরক্ষণের জন্য উপযুক্ত। অর্থাৎ বীজ পরবর্তী মৌসুমে ব্যবহার করা যাবে। বীজ যদি সঠিকভাবে না শুকানো হতো অর্থাৎ আর্দ্রতা ১২% এর নিচে না নামানো হতো তাহলে বীজ সংরক্ষণ করা যেত না। বীজের জীবনীশক্তি ও অঙ্কুরোদগম ক্ষমতা হ্রাস পেত। বিভিন্ন পোকামাকড়, ছত্রাকের আক্রমণ হতো এবং ফলন হ্রাস পেত। ফলে এর থেকে ভালো চারা পাওয়া যেতনা। এছাড়াও তিনি মান ঠিক রাখার জন্য বীজগুলোকে একটি বায়ুরোধী বাঁশে তৈরি বড় ঝুড়িতে সংরক্ষণ করেন যেটি ডোল নামে পরিচিত। এতে করে তার বীজগুলো সঠিকভাবে সংরক্ষিত থাকবে। ফলে বাইরে থেকে বাতাস ঢুকতে পারবে না। সুতরাং বলা যায়, রহিম মিয়ার কার্যক্রমটি যথার্থ ছিল।"
        }
      ]
    },
    {
      "number": "2",
      "uddipok": "নিচের চিত্রটি লক্ষ করো এবং প্রশ্নগুলোর উত্তর দাও :",
      "tag": "DIN.B 24",
      "sub_questions": [
        {
          "label": "ক",
          "question": "জুম চাষ করলে কী সমস্যা হয়?",
          "explanation": "জুম চাষ করলে জুম চাষের স্থানটি অনুর্বর হয়ে পড়ে এবং মাটি আলগা হয়ে যায় ফলে বৃষ্টিপাতের সময় এই মাটি বৃষ্টির পানির সাথে পাহাড়ের ঢাল বেয়ে নিচে চলে যায় ও ভূমিক্ষয় হয়।"
        },
        {
          "label": "খ",
          "question": "ভূমি ক্ষয়ের জন্য মানুষ কীভাবে দায়ী? ব্যাখ্যা করো।",
          "explanation": "বেঁচে থাকার জন্য খাদ্য উৎপাদন করতে মানুষ মাটিকে যথেচ্ছ ব্যবহার করে আসছে কৃষি সভ্যতার সূচনালগ্ন থেকে। মানুষ ক্ষুধার অন্ন যোগাড় করতে জঙ্গল পরিষ্কার করছে। ভূমিকর্ষণ, পানি সেচ, পানি নিষ্কাশন ইত্যাদি কাজের মাধ্যমে মাটিকে প্রতিনিয়ত উৎপীড়ন করা হচ্ছে। এর ফলে মাটির উপরিভাগ উন্মুক্ত হয়ে ভূমিক্ষয় হচ্ছে। তাছাড়া মানুষ ঘরবাড়ি, রাস্তাঘাট ইত্যাদি নির্মাণ করেও কৃষিজমি বিনষ্ট করছে, ফলে ভূমিক্ষয় হচ্ছে। একইভাবে পাহাড়ি এলাকায় জুম চাষের ফলে বা ধাপ করে চাষ করার ফলে মাটি আলগা হয়ে ভূমিক্ষয় হচ্ছে। এ সকল কারণেই ভূমিক্ষয়ের জন্য মানুষ দায়ী।"
        },
        {
          "label": "গ",
          "question": "উদ্দীপকের চিত্রটি কোন বিষয়ের প্রতি আলোকপাত করে? ব্যাখ্যা করো।",
          "explanation": "উদ্দীপকের প্রদর্শিত চিত্রের বিষয়টি রিল ভূমিক্ষয়ের। যখন বৃষ্টির পানি বা সেচের পানি উঁচু স্থান থেকে ঢাল বেয়ে জমির উপর দিয়ে নিচের দিকে প্রবাহিত হয় তখন জমির উপরিভাগের নরম ও উর্বর মাটির কণা কেটে পাতলা আবরণের বা আস্তরণের মতো চলে যায়। বৃষ্টির ফলে এই ক্ষয় হয় বলে সহজে চোখে পড়ে না। কিন্তু প্রচুর বৃষ্টিপাতের ফলে পানি বেশি হলে জমির ঢাল বরাবর লম্বাকৃতির রেখার সৃষ্টি হয় যা অনেকটা হাতের রেখার মতো। এ ছোট ছোট রেখা কালক্রমে দৈর্ঘ্য ও প্রস্থে বড় হতে থাকে। বৃষ্টির পানির স্রোতধারা উর্বর মাটি জমি থেকে সরিয়ে নিয়ে যায়। ফলে জমি উর্বরতা হারায় এবং কৃষি যন্ত্রপাতি ব্যবহারেও অসুবিধা হয়।"
        },
        {
          "label": "ঘ",
          "question": "উদ্দীপকের কার্যক্রমটি চলতে থাকলে ভবিষ্যতে কী অবস্থা হতে পারে? তোমার মতামত বিশ্লেষণ করো।",
          "explanation": "উদ্দীপকের কার্যক্রমটি হলো রিল ভূমিক্ষয়। প্রচুর বৃষ্টিপাতের কারণে রিল ভূমিক্ষয় দেখা দেয়। বৃষ্টির পানির স্রোতধারায় উর্বর মাটি জমি থেকে স্থানচ্যুত হয় ফলে জমি উর্বরতা হারায়। এমন অবস্থা চলতে থাকলে ভবিষ্যতে উপরের স্তরের জমির পুষ্টি সমৃদ্ধ মাটি অন্যত্র চলে যাবে। ফলে মাটি অনুর্বর হয়ে পড়বে এবং মাটিতে পুষ্টির অভাব দেখা দিবে। এতে করে ফসল উৎপাদন ব্যাহত হবে। নদী-নালা, হাওর-বিল ভূমিক্ষয়ের ফলে স্থানচ্যুত মাটি দ্বারা ভরাট হতে থাকবে। এতে দেশে প্রায়ই বন্যার প্রাদুর্ভাব ঘটবে। এছাড়া ভূমিক্ষয়ের বিরাট অংশ নদীতে জমা হয় ফলে নদীর গভীরতা কমে যাবে এবং নৌ চলাচলে বিঘ্ন ঘটবে। সর্বোপরি ভূমিক্ষয় চলতে থাকলে উর্বর মাটির ক্ষয়ের সাথে সাথে সভ্যতারও ক্ষয় হবে বলে আমি মনে করি।"
        }
      ]
    },
    {
      "number": "3",
      "uddipok": "জুমেল নিম্নোক্ত স্থান থেকে মাছ ধরায় স্থানীয় জনগণ তাকে ধরে পুলিশে সোপর্দ করে।",
      "tag": "DIN.B 24",
      "sub_questions": [
        {
          "label": "ক",
          "question": "মৎস্য অভয়াশ্রম কী?",
          "explanation": "মৎস্য অভয়াশ্রম হচ্ছে কোনো জলাশয় বা এর একটি নির্দিষ্ট অংশ যেখানে বছরের নির্দিষ্ট সময়ে বা সারাবছর বা দীর্ঘমেয়াদের জন্য অথবা স্থায়ীভাবে মাছ ধরা নিষিদ্ধ করা হয়।"
        },
        {
          "label": "খ",
          "question": "বাংলাদেশে মৎস্য সম্পদ কমে যাওয়ার একটি কারণ ব্যাখ্যা করো।",
          "explanation": "আমাদের দেশে দিন দিন জনসংখ্যা বৃদ্ধি পাচ্ছে এবং সে সাথে মাছের চাহিদা বেড়ে যাচ্ছে। চাহিদা বৃদ্ধি পাওয়ায় জেলেরা দেশের বিভিন্ন জলাশয় থেকে প্রায় ছোট বড় সব মাছই ধরছে। এ থেকে রেহাই পাচ্ছেনা পোনা ও প্রজননক্ষম মাছও। ফলে প্রাকৃতিক জলাশয় থেকে ক্রমান্বয়ে মাছ উৎপাদন কমে যাচ্ছে। সুতরাং জনসংখ্যা বৃদ্ধি বাংলাদেশে মৎস্য সম্পদ কমে যাওয়ার একটি কারণ।"
        },
        {
          "label": "গ",
          "question": "জুমেলকে পুলিশের নিকট সোপর্দ করার কারণ ব্যাখ্যা করো।",
          "explanation": "উদ্দীপকে জুমেল মাছের অভয়াশ্রম থেকে মাছ ধরার কারণে স্থানীয় জনগণ তাকে ধরে পুলিশে সোপর্দ করে। মুক্ত জলাশয়ে মাছের উৎপাদন বৃদ্ধি ও জীববৈচিত্র্য সংরক্ষণের জন্য মাছের নিরাপদ আবাসস্থল তথা অভয়াশ্রম প্রতিষ্ঠা করা হয়ে থাকে। এটিকে সরকারিভাবে মাছের নিরাপদ আবাসস্থল হিসেবে ঘোষণা করা হয়। সেই সাথে কতিপয় বিধি-নিষেধ আরোপ করা হয় মাছের অভয়াশ্রমকে কেন্দ্র করে। মাছের অভয়াশ্রম নিশ্চিত করতে সরকার 'মৎস্য রক্ষা ও সংরক্ষণ আইন-১৯৫০' প্রণয়ন করে। এই আইনে সাধারণ জনগণের জন্য কিছু বিধিনিষেধ নির্ধারণ করা হয়েছে যেটি অমান্য করলে শাস্তি দেওয়া হয়। উদ্দীপকের জুমেল সরকারের আইন লঙ্ঘন করে মাছের অভয়াশ্রম থেকে অন্যায়ভাবে মাছ ধরছিল। জুমেল মাছ ধরার ফলে মাছ বংশবৃদ্ধির সুযোগ পাবে না। ফলে মাছের অভাব দেখা দিবে। এতে দেশের মানুষের আমিষের চাহিদা পূরণ হবে না। তাই স্থানীয় জনগণ তাকে পুলিশে সোপর্দ করে।"
        },
        {
          "label": "ঘ",
          "question": "বাংলাদেশের প্রেক্ষাপটে উদ্দীপকের কার্যক্রমটির গুরুত্ব বিশ্লেষণ করো।",
          "explanation": "নিম্নের অনুরূপ। চিত্রে উল্লিখিত বিষয়টি হলো মৎস্য অভয়াশ্রম। মৎস্য অভয়াশ্রম হলো কোনো জলাশয় বা এর একটি নির্দিষ্ট অংশ যেমন- হাওর, বিল বা নদীর কোনো অংশ যেখানে বছরের নির্দিষ্ট কোনো সময়ে বা সারাবছর মাছ ধরা নিষেধ করা হয়। এর ফলে মাছের নিরাপদ আবাসস্থল নিশ্চিত হয়। মাছের অবাধ প্রজনন ও বিচরণক্ষেত্রের সংরক্ষণ ও সম্প্রসারণ হয়। নিরাপদ আশ্রয় তৈরি হওয়ায় বিলুপ্ত প্রায় বা মাছের বিপন্ন প্রজাতির সংরক্ষণ হয়। মাছের বৃদ্ধির জন্য পর্যাপ্ত পরিমাণ প্রাকৃতিক খাদ্য নিশ্চিত করা যায়। প্রজননক্ষম মাছকে রক্ষার মাধ্যমে এদের বংশবিস্তার ও মজুদ বৃদ্ধি করা যায়। এতে মাছের জীববৈচিত্র্য সংরক্ষণ হয় এবং আমাদের খাদ্য নিরাপত্তা নিশ্চিত হয়। উপরের আলোচনা হতে বলা যায়, মাছের উৎপাদন বৃদ্ধি, মৎস্য প্রজাতির সংরক্ষণ এবং দেশের মানুষের আমিষের চাহিদা পূরণে মৎস্য অভয়াশ্রম অত্যন্ত গুরুত্বপূর্ণ।"
        }
      ]
    },
    {
      "number": "4",
      "uddipok": "সিলেট বিভাগের সুনামগঞ্জ জেলা প্রায় প্রতি বছরই পাহাড়ি ঢল বন্যার শিকার হয়। এজন্য দবির মিয়া তার জমিতে ফসল উৎপাদনের জন্য উপজেলা কৃষি কর্মকর্তার পরামর্শ নেন। কৃষি কর্মকর্তা তাকে খাপ খাওয়ানোর কৌশল হিসেবে প্রয়োজনীয় পরামর্শ দেন।",
      "tag": "DIN.B 24,CPSCM 24",
      "sub_questions": [
        {
          "label": "ক",
          "question": "IPCC-এর পূর্ণরূপ লেখো ।",
          "explanation": "IPCC-এর পূর্ণরূপ হলো— Intergovernmental Panel on Climate Change."
        },
        {
          "label": "খ",
          "question": "পরিবেশের বিরূপ প্রতিক্রিয়ার একটি ক্ষতিকর দিক ব্যাখ্যা করো ।",
          "explanation": "পরিবেশের বিরূপ প্রতিক্রিয়ার একটি ক্ষতিকর দিক হলো লবণাক্ততা বৃদ্ধি জলবায়ু পরিবর্তনের ফলে সমুদ্রের পানির উচ্চতা বেড়ে যাওয়ায় এবং ঝড়, জলোচ্ছ্বাস ও প্রবল জোয়ারের ফলে সৃষ্ট বন্যায় বাংলাদেশের উপকূলীয় অঞ্চলের জমি পানিতে প্লাবিত হয়। ফলে মাটিতে লবণের পরিমাণ বেড়ে যায়। এজন্য জমির উর্বরতা নষ্ট হয়ে ফসলের উৎপাদন ব্যাপকভাবে হ্রাস পায় ৷"
        },
        {
          "label": "গ",
          "question": "উদ্দীপকে উল্লিখিত এলাকার উৎপাদিত ফসলের বৈশিষ্ট্য ব্যাখ্যা করো ।",
          "explanation": "নিম্নের অনুরূপঃ উদ্দীপকে উল্লিখিত সিলেট বিভাগের সুনামগঞ্জ জেলায় প্রায় প্রতি বছর ঢল বন্যার শিকার হয়। এই এলাকার উৎপাদিত ফসলের বৈশিষ্ট্য নিচে ব্যাখ্যা করা হলো— বন্যার কারণে বা অন্য কোনো কারণে সৃষ্ট জলাবদ্ধতা জলজ উদ্ভিদ ছাড়া বেশির ভাগ উদ্ভিদ সহ্য করতে পারে না। কারণ এই অবস্থায় মাটিতে অক্সিজেনের অভাব থাকে। তাই এসব এলাকাতে বন্যা- জলাবদ্ধতা সহিষ্ণু ফসল চাষ করা উত্তম। দেশের বিস্তৃত বন্যাপ্রবণ এলাকার প্রধান ফসল ধান। ধান পানি পছন্দকারী উদ্ভিদ। ধান গাছে অ্যারেনকাইমা টিস্যু থাকে যার মধ্যে প্রচুর বড় বড় বায়ু কুঠুরি থাকে। বায়ু কুঠুরিতে অক্সিজেন জমা থাকে, ফলে ধান গাছ ডুবে গেলে বন্যা বা জলাবদ্ধ অবস্থায় বেঁচে থাকে এবং ফলনও ভালো দেয়। তবে অনেক দিন পানির নিচে ডুবে থাকলে গাছ মারা যায়। বন্যা সহিষ্ণু স্থানীয় জাতের, মধ্যে গভীর পানির আমন ধানের মধ্যে রয়েছে বাজাইল ও ফুলকুড়ি। এই ধান গাছ বন্যার পানি বাড়ার সাথে সাথে উচ্চতায় বাড়তে থাকে। এসব জাতের ধান গাছের পর্ব মধ্যে এক ধরনের ভাজক কলা থাকে যা বন্যার পানি বাড়ার সাথে সাথে দ্রুত বিভাজিত হয়ে গাছের দৈহিক বৃদ্ধি ঘটিয়ে বন্যা মোকাবিলা করে। আবার লম্বা জাতের ধান ও উচ্চতার কারণে বন্যা এড়াতে পারে ।"
        },
        {
          "label": "ঘ",
          "question": "কৃষি কর্মকর্তা দবির মিয়াকে কোন ধরনের পরামর্শ দিয়েছেন? তোমার উত্তরের পক্ষে যুক্তি দাও ।",
          "explanation": "নিম্নের অনুরূপঃ উদ্দীপকে উল্লিখিত কৃষি কর্মকর্তা দবির মিয়াকে বন্যাপ্রবণ এলাকায় ফসল উৎপাদন কৌশল সম্পর্কে পরামর্শ দেন । বাংলাদেশে প্রায় প্রতি বছর বন্যার কারণে ব্যাপক ফসলহানি হয়ে থাকে। দেশের উত্তর পূর্বাঞ্চলে পাহাড়ি ঢলে সৃষ্ট বন্যায় বোরো ধান পাকার সময় তলিয়ে যায়। এসব অঞ্চলে আগাম জাতের বোরো ধান চাষ করে ফসল রক্ষা করা যায়। জানুয়ারি মাসে জমি থেকে পানি বের করে দিয়ে ৬০ দিন বয়সের চারা রোপণ করে ভালো ফলন পাওয়া যায়। এসব জাতের ধান ১৪০-১৫০ দিনের মধ্যে পাকে। ফলে এপ্রিলের শেষে সংগ্রহ করে বন্যা এড়ানো যায়। এ অঞ্চলে রোপা আমন হিসেবে ব্রি ধান ৫১ এবং ব্রি ধান ৫২ অনুমোদিত দুটি বন্যা সহনশীল জাত । আবার, বাজাইল, ফুলকড়ি, হরিণশাইল ইত্যাদি স্থানীয় জাতের গভীর আমন ধান বৃষ্টির সময় দিনে ২৫ সেমি. পর্যন্ত বাড়তে পারে এবং ৪ মিটার গভীরতায়ও বেঁচে থাকতে পারে। কৃষকেরা বন্যার কারণে বীজতলা তৈরির জমি পায় না। সেক্ষেত্রে ভাসমান বীজতলা তৈরি করা যেতে পারে । পানি এ প্রক্রিয়ায় সহনশীল যেকোনো ফসল চাষ করা যেতে পারে । উপরের পদ্ধতি অবলম্বন করে দবির মিয়া বন্যার সময় ফসল উৎপাদন করতে পারে ।"
        }
      ]
    },
    {
      "number": "5",
      "uddipok": "সুমন্ত বাবুর পাটের জমিটিতে নিম্নোক্ত পোকাটির আবির্ভাব হওয়ায় তিনি চিন্তিত হয়ে পড়েন। তিনি তৎক্ষণাৎ স্থানীয় কৃষি কর্মকর্তার পরামর্শ গ্রহণ করে প্রয়োজনীয় ব্যবস্থা নেন।",
      "tag": "DIN.B 24",
      "sub_questions": [
        {
          "label": "ক",
          "question": "সেচ কাকে বলে?",
          "explanation": "জমিতে ফসল ফলানোর জন্য কৃত্রিমভাবে মাটিতে পানি দেওয়ার ব্যবস্থাকে সেচ বলে।"
        },
        {
          "label": "খ",
          "question": "ধান ক্ষেতে পানি সেচের প্রয়োজন হয় কেন?",
          "explanation": "প্রধানের জমিতে মুক্ত প্লাবন পদ্ধতি বা আইল মুক্ত প্লাবন পদ্ধতিতে পানি সেচ দিতে হয়। বোরো ধান সম্পূর্ণভাবে সেচের উপর নির্ভরশীল। ধানের চারা রোপণ করার ৬-৭ দিন পর সেচ দিতে হবে। এতে আগাছা দমন হয়। কুশির ভালো উৎপাদনের জন্য ৫০-৬০ বয়সী চারায় ৭-১০ সে.মি পরিমাণ সেচ দেওয়া উচিত। থোর আসার সময় পানি সেচ সবচেয়ে গুরুত্বপূর্ণ। মাটির প্রকারভেদ অনুযায়ী চারা রোপণের পর থেকে ধান কাটা পর্যন্ত জমিতে পানি রাখা জরুরি।"
        },
        {
          "label": "গ",
          "question": "উদ্দীপকের পোকাটির ক্ষতির লক্ষণ বর্ণনা করো।",
          "explanation": "উদ্দীপকের চিত্রের পোকাটি হলো পাটের বিছাপোকা। বিছা পোকার ক্ষতির লক্ষণসমূহ নিচে দেওয়া হলো- বিছাপোকা পাটগাছে আক্রমণ করে কচি ও বয়স্ক সব পাতাই খেয়ে ফেলে। স্ত্রী মথ পাতার উল্টা পিঠে গাদা করে ডিম পাড়ে। ডিম থেকে বাচ্চা বের হওয়ার পর প্রায় ৬-৭ দিন পর্যন্ত বাচ্চাগুলো পাতার উল্টা দিকে দলবদ্ধভাবে থাকে। পরে এরা সব গাছে ছড়িয়ে পড়ে। কীড়াগুলো পাতার সবুজ অংশ খেয়ে পাতাকে সাদা পাতলা পর্দার মতো করে ফেলে এবং আক্রান্ত পাতাগুলো দূর থেকেই সহজে দৃশ্যমান হয়। আক্রমণ ব্যাপক হলে এরা কচি ডগাও খেয়ে ফেলে। অতএব, বিছা পোকার আক্রমণে উল্লিখিত লক্ষণসমূহ দেখা যায়।"
        },
        {
          "label": "ঘ",
          "question": "কৃষি কর্মকর্তা তাকে কোন ধরনের পরামর্শ দিয়ে থাকতে পারেন?তোমার উত্তরের সপক্ষে যুক্তি দাও।",
          "explanation": "সুমন্ত বাবুর পাট ক্ষেতে বিছা পোকার আক্রমণ দেখা দিলে কৃষিকর্মকর্তা তাকে প্রয়োজনীয় ব্যবস্থা গ্রহণের পরামর্শ দেন। বিছা পোকার দমন পদ্ধতি নিচে দেওয়া হলো- পাটের যে সব পাতায় ডিমের গাদা দেখা যায় সে সব পাতা ডিমের গাদাসহ তুলে ধ্বংস করতে হবে। আক্রমণের ১ম পর্যায়ে যখন কীড়াগুলো পাতায় দলবদ্ধভাবে থাকে, তখন পোকাসহ পাতা তুলে পায়ে পিষে বা গর্তে চাপা দিয়ে দমন করতে হবে। পোকা যাতে এক ক্ষেত থেকে অন্য ক্ষেতে ছড়াতে না পারে সেজন্য তিনি ক্ষেতের চারপাশে প্রতিবন্ধক নালা তৈরি করে তাতে কেরোসিন মিশ্রিত পানি দিয়ে রাখতে হবে। আক্রমণ বেশি হলে পরামর্শ অনুযায়ী কীটনাশক প্রয়োগ করতে হবে।"
        }
      ]
    },
    {
      "number": "6",
      "uddipok": "আতিক সাহের তার ৬৫ বছর বয়সি সেগুন গাছটি যথাযথ নিয়ম মেনে ফার্নিচার তৈরির জন্য কর্তন করেন। গাছটির লগের দৈর্ঘ্য ছিল ৯ মিটার, মোটা মাথার বেড় ৩ মিটার, মাঝের মাথার বেড় ২.৫ মিটার, চিকন মাথার বেড় ২ মিটার। গাছ কর্তনের কয়েকদিনের মধ্যেই তিনি গাছটি চেরাইকরণ এবং ফার্নিচার তৈরি করেন।",
      "tag": "DIN.B 24",
      "sub_questions": [
        {
          "label": "ক",
          "question": "কাঠ সিজনিং কী?",
          "explanation": "কাঠের স্থায়ীত্ব দীর্ঘায়িত করার জন্য নিয়ন্ত্রিত পদ্ধতিতে কাঠ থেকে পানি বের করে নেওয়ার পদ্ধতিই হলো কাঠ সিজনিং।"
        },
        {
          "label": "খ",
          "question": "বন আইন বা বন বিধি বলতে কী বোঝায়?",
          "explanation": "কোনো অঞ্চলে নতুন বনাঞ্চল সৃষ্টি বা সরকারি বনাঞ্চল থেকে গাছ কাটা, অপসারণ, পরিবহন ইত্যাদি বিষয়ে সুনির্দিষ্ট আইন বা বিধান রয়েছে। এসব আইন বা বিধানকে বনবিধি বা বন আইন বলা হয়। বনভূমির সকল সম্পদ সংরক্ষণ ও ব্যবস্থাপনার জন্য উপমহাদেশে ১৯২৭ সালে বন সংরক্ষণ আইন করা হয় যা 'বন আইন' ১৯২৭ নামে পরিচিত।"
        },
        {
          "label": "গ",
          "question": "আতিক সাহেবের গাছের লগটির ভলিউম নির্ণয় করো।",
          "explanation": "আতিক সাহেব ফার্নিচার তৈরি উদ্দেশ্যে ৬৫ বছর বয়সি সেগুন গাছ ব্যবহার করেন। সেগুন গাছটির দৈর্ঘ্য ছিল ৯ মিটার চিকন মাথার বেড় ১ = ২ মিটার মাঝের মাথার বেড় ২= ২.৫ মিটার মোটা মাথার বেড় ৩ = ৩ মিটার লগের দৈর্ঘ্য = ৯ মিটার আমরা জানি, সুতরাং আতিক সাহেবের গাছের লগটির ভলিউম ৪.৫৬ ঘনমিটার।"
        },
        {
          "label": "ঘ",
          "question": "ফার্নিচার তৈরিতে আতিক সাহেবের কার্যক্রম মূল্যায়ন করো।",
          "explanation": "উদ্দীপকে আতিক সাহেব তার ৬৫ বছর বয়সি সেগুন গাছটি যথাযথ নিয়ম মেনে ফার্নিচার তৈরির জন্য কর্তন করেন। সেগুন গাছ ৪০-৫০ বছর আবর্তনকালে কাটা হয়, অর্থাৎ এটি দীর্ঘ আবর্তনকাল সম্পন্ন উদ্ভিদ। সেগুন গাছ ধীর বর্ধনশীল এবং কাঠ শক্ত জাতীয়। যে কোনো উদ্ভিদের আবর্তনকাল সম্পন্ন হলে কর্তন করা উচিত। আতিক সাহেব সেগুন গাছ ৪০ বছর আবর্তনকাল সম্পন্ন হওয়ার পরে কর্তন করে। তিনি সঠিক সময়েই সেগুন গাছের কাঠ ব্যবহার করেন। কেননা আবর্তনকাল সম্পন্ন হওয়ার পূর্বে গাছ কাটলে তা থেকে কাঙ্ক্ষিত মানের কাঠ পাওয়া যায় না। সুতরাং গাছ কর্তনের সময় হিসেবে আতিক সাহেবের কার্যক্রম সঠিক ছিল। আবার আতিক সাহেব গাছ কর্তনের কয়েকদিনের মধ্যেই গাছ চেরাইকরণ এবং ফার্নিচার তৈরি করে। তার উক্ত কার্যক্রমটি সঠিক ছিল না, কারণ গাছ কর্তনের কাঠকে শুকিয়ে নিতে হয়। কর্তিত বৃক্ষে পানির পরিমাণ যত কম থাকবে কাঠ তত বেশি টিকবে। তাই গাছ চেরাইকরণের পর সরাসরি ফার্নিচার না বানিয়ে কাঠকে বাতাসে শুকিয়ে নিতে হবে। কাঠকে মাটি থেকে ৩০-৪০ সে. মি. উচুঁতে ছায়ায় স্তরে স্তরে শুকিয়ে নিয়ে তারপর ফার্নিচার বানাতে হবে। যদি কাঠ সিজনিং ও ট্রিটমেন্ট করা হয় তাতে ফার্নিচার অনেক টেকসই হয়। উপরের আলোচনা হতে বলা যায়, গাছ নির্বাচনের কার্যক্রমটি আতিক সাহেব যথার্থভাবে সম্পাদন করলেও ফার্নিচার তৈরির শেষোক্ত কার্যক্রমগুলো যথার্থ ছিল না।"
        }
      ]
    },
    {
      "number": "7",
      "uddipok": "নিচের ছকটি লক্ষ করো এবং প্রশ্নগুলোর উত্তর দাও :",
      "tag": "DIN.B 24",
      "sub_questions": [
        {
          "label": "ক",
          "question": "কৃষি সমবায় কাকে বলে?",
          "explanation": "কৃষিকাজের জন্য প্রয়োজনীয় মূলধন সংগ্রহ, কৃষি যান্ত্রিকীকরণ, ফসল উৎপাদন, সংগ্রহ, সংগ্রহোত্তর পরিচর্যা, গুদামজাতকরণ, পরিবহন এবং বাজারজাতকরণ সুচারুভাবে সম্পন্ন করার জন্য কৃষকগণ যে সমবায় গড়ে তোলেন তাকে কৃষি সমবায় বলে।"
        },
        {
          "label": "খ",
          "question": "কৃষি ঋণ প্রাপ্তিতে কৃষি সমবায় প্রয়োজন কেন?",
          "explanation": "কৃষি সমবায় একটি নিবন্ধনকৃত সংগঠন। এ ধরনের সংগঠনসমূহ কৃষি ঋণের অর্থের সঠিক ব্যবহার ও ঋণ পরিশোধের নিশ্চয়তা প্রদান করে থাকে। ফলে ঋণ প্রদানকারী প্রতিষ্ঠানসমূহ ঋণ দানে আগ্রহী হয়। এতে করে কৃষকেরা সহজে ও নিরাপদে কৃষিঋণ প্রাপ্তির মাধ্যমে তাদের কার্যক্রম সূচারুরূপে সম্পন্ন করতে পারে। তাই কৃষিঋণ প্রাপ্তিতে কৃষি সমবায় গঠন করা প্রয়োজন।"
        },
        {
          "label": "গ",
          "question": "'B' চিহ্নিত সমবায়টির গুরুত্ব ব্যাখ্যা করো।",
          "explanation": "উদ্দীপকের B চিহ্নিত সমবায়টি হলো কৃষি উপকরণ সমবায়। কৃষিকাজের জন্য অত্যাবশ্যকীয় উপকরণগুলো হলো- সার, ঔষধ, বীজ ও পুষ্টি উপাদান। বীজ, সার, পালিত পশুপাখি, মাছের খাদ্য এমনকি রোগবালাই নিবারক ঔষধেরও একটা বড় অংশ সমবায়ের ভিত্তিতে - উৎপাদন করা যায়। সরকারের কৃষি সেবা সংস্থাগুলোও বীজ, সার ও ঔষধ সরবরাহ করে। কৃষি উপকরণ সমবায় তার বাৎসরিক প্রয়োজন আগে থেকেই নির্ধারণ করতে পারে এবং সেবাদানকারী সংস্থাগুলোকে সেই তথ্য আগেভাগেই সরবরাহ করতে পারে। এতে জাতীয় কৃষি সেবাদানকারী সংস্থাগুলো সরবরাহযোগ্য উপকরণের মোট চাহিদা সম্পর্কে জেনে যথাসময়ে প্রয়োজনীয় ব্যবস্থা নিতে পারে।"
        },
        {
          "label": "ঘ",
          "question": "কৃষি ও কৃষকের উন্নয়নে 'D' চিহ্নিত সমবায়টির প্রয়োজনীয়তা বিশ্লেষণ করো।",
          "explanation": "উদ্দীপকের 'D' চিহ্নিত সমবায়টি হলো কৃষিপণ্য বাজারজাতকরণ সমবায়। কৃষিপণ্য বাজারজাতকরণ সমবায়ের মূল উদ্দেশ্য হচ্ছে পণ্যমূল্য নির্ধারণ, ভর্তুকি গ্রহণ, কৃষিপণ্য বিক্রয় এবং হিসাব রক্ষা করা। এ সমবায় সমবায়ী পরিবারগুলোর এবং বাজারের চাহিদা অনুসারে পণ্যমূল্য নির্ধারণ করে। কৃষিপণ্য সংগ্রহের পর সংরক্ষণ ও পরিবহনের জন্য কিছু কাজ, যেমন- বাছাই-ছাটাই, প্যাকেটজাতকরণ বা যথাযথ পাত্রে স্থাপন ইত্যাদি কাজও করে, যা পণ্যের মান উন্নয়ন ও সংরক্ষণে সহায়ক ভূমিকা পালন করে। এছাড়াও নিরাপদ পরিবহনের মাধ্যমে কৃষিপণ্য বিপণনে সাহায্য করে। পরিবহনের জন্য উপযুক্ত পাত্র নির্ধারণ ও ব্যবস্থা কৃষকরা করতে পারে না, যা সমবায়ের মাধ্যমে করা সম্ভব। যেমন- শস্য পরিবহনে চটের বস্তা ব্যবহার করা যায়; কিন্তু তা ফুল- ফলের পরিবহনের জন্য উপযুক্ত নয়। এ সকল পণ্য পরিবহনের জন্য প্রয়োজন বাঁশের বিশেষ টুকরি কিংবা হার্ডবোর্ড কাগজের বাক্স। তাছাড়া বিপণনের জন্য কৃষি সমবায় নির্দিষ্ট বিপণন সংস্থার সাথে আগে থেকেই চুক্তি সম্পন্ন করে রাখে, ফলে পণ্য উৎপাদনের ঝুঁকি ও সংরক্ষণের ঝামেলা অনেকাংশে হ্রাস পায়। অতএব, কৃষি ও কৃষকের উন্নয়নে 'D' চিহ্নিত সমবায়টি অর্থাৎ কৃষিপণ্য বাজারজাতকরণ সমবায়টির প্রয়োজনীয়তা অপরিসীম।"
        }
      ]
    },
    {
      "number": "8",
      "uddipok": "আছমা বেগম তার নমুনা বীজ থেকে কিছু বীজ নিয়ে নিম্নোক্ত পরীক্ষাটি করেন। অতঃপর প্রতিবেশি একজন কৃষকের পরামর্শে তার বীজগুলো জমিতে বুনে দেন।",
      "tag": "DIN.B 24",
      "sub_questions": [
        {
          "label": "ক",
          "question": "আবহাওয়া কাকে বলে?",
          "explanation": "কোনো স্থানের তাপমাত্রা, আর্দ্রতা, বায়ুপ্রবাহ, সূর্যকিরণ, বায়ুর চাপ, কুয়াশা প্রভৃতির দৈনিক সামগ্রিক অবস্থাকে আবহাওয়া বলে।"
        },
        {
          "label": "খ",
          "question": "উদ্ভিদের বংশ বিস্তারে বীজের গুরুত্ব ব্যাখ্যা করো।",
          "explanation": "বীজ উদ্ভিদের বংশ বিস্তারের প্রধান মাধ্যম। সাধারণভাবে উদ্ভিদ জন্মানোর জন্য যে অংশ ব্যবহার করা হয় তাকে বীজ বলে। একটি ভালো বীজ থেকে নতুন এটি উদ্ভিদের সৃষ্টি হয়। বীজের মাধ্যমে উদ্ভিদের গুণাগুণ ও বৈশিষ্ট্য অক্ষুণ্ণ থাকে। তাই উদ্ভিদের বংশ বিস্তারে বীজের গুরুত্ব অনেক।"
        },
        {
          "label": "গ",
          "question": "উদ্দীপকের বীজের অঙ্কুরোদগম হার নির্ণয় করো।",
          "explanation": "উদ্দীপকে আছমা বেগম তার নমুনা বীজ থেকে ১০টি বীজ নিয়ে অঙ্কুরোদগম পরীক্ষা করেন। তন্মধ্যে ৫টি বীজ অঙ্কুরিত হয়েছে এবং ৫টি হয়নি। সুতরাং বীজগুলোর অঙ্কুরোদগম হার = ( ৫ ১ 0 × ১০০ ) = ৫ 0 % =\\left(\\frac{৫}{১0} \\times ১ ০ ০\\right)=৫ 0 \\% = ( ১ 0 ৫ ​ × ১০০ ) = ৫ 0%"
        },
        {
          "label": "ঘ",
          "question": "তুমি কী মনে করো আছমা বেগম আশানুরূপ ফসল উৎপাদনে সফল হবেন? তোমার মতামত বিশ্লেষণ করো।",
          "explanation": "আছমা বেগম তার নমুনা বীজ থেকে কিছু বীজের অঙ্কুরোদগম পরীক্ষা করেন। পরীক্ষা করে দেখেন তার বীজগুলোর অঙ্কুরোদগম হার ৫০%। এ অবস্থায় প্রতিবেশি একজন কৃষক তাকে বীজগুলো জমিতে বোনার পরামর্শ দেন। ভালো বীজের অঙ্কুরোদগম হার সর্বনিম্ন ৮০% হওয়া উচিত। অঙ্কুরোদগম হার ৮০% বা তার বেশি হলে ভালো ফলন পাওয়া সম্ভব। অঙ্কুরোদগম হার ৮০% বলতে ১০০টি বীজের মধ্যে ৮০টি বীজ গজানো বোঝায় অর্থাৎ যতটি বীজ গজাবে ততটি হবে বীজের অঙ্কুরোদগম হার।আছমা বেগমের বীজের অঙ্কুরোদম হার ৫০%। অর্থাৎ তিনি ১০০টি বীজ বুনলে ৫০টি গজাবে। তিনি যতগুলো বীজ বপন করবেন তার অর্ধেক তিনি ফলন পাবেন। অর্থাৎ উৎপাদন ব্যাপকভাবে হ্রাস পাবে। যেহেতু, আছমা বেগমের বীজের অঙ্কুরোদগম হার ৫০%, সেহেতু বোঝা যায়, আছমা বেগম আশানুরূপ ফসল উৎপাদনে সফল হবেন না।"
        }
      ]
    }
  ]
}