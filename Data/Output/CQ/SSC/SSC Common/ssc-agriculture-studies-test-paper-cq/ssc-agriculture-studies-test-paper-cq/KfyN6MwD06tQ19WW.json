{
  "title": "ঢাকা, কুমিল্লা, সিলেট ২০২২",
  "subtitle": "কৃষিশিক্ষা (8)",
  "questions": [
    {
      "number": "1",
      "uddipok": "চাঁপাইনবাবগঞ্জের চাষি সুমন মিয়া তার ১০ শতক জমিতে বিনা মাস-১ জাতের মাসকলাই চাষের সিদ্ধান্ত নেন। তিনি স্থানীয় কৃষি কর্মকর্তার পরামর্শক্রমে জমি তৈরি, সার প্রয়োগ, বীজ বপন ও অন্তবর্তীকালীন পরিচর্যা সম্পন্ন করেন। মৌসুম শেষে সুমন মিয়া মাসকলাইর চাষে লাভবান হন ।",
      "tag": "DB, CB, SB 22",
      "sub_questions": [
        {
          "label": "ক",
          "question": "বাংলাদেশে চাষকৃত ডাল ফসলের মধ্যে মাসকলাইয়ের স্থান কত তম?",
          "explanation": "বাংলাদেশে চাষকৃত ডাল ফসলের মধ্যে মাসকলাইয়ের স্থান চতুর্থ।"
        },
        {
          "label": "খ",
          "question": "বপনের আগে বীজ শোধন করে নিতে হয় কেন?",
          "explanation": "ফসলের বীজবাহিত রোগ নিয়ন্ত্রণের জন্য বীজ শোধন করা হয় । আমাদের দেশে উৎপাদিত ফসলে বিভিন্ন ধরনের বালাই বীজের সাথে সম্পৃক্ত থাকে। এসব বালাই উপযুক্ত পরিবেশে বিস্তৃত হয়ে ফসলকে আক্রমণ করে ফসলের ব্যাপক ক্ষতি করে। শোধক ব্যবহারের মাধ্যমে বীজের রোগজীবাণু দমন করা যায়। ফলে বীজ সুন্দরভাবে গজায়, চারা সুস্থ-সবল হয় এবং দ্রুত বেড়ে ওঠে। তাই বীজ বপনের আগে শোধন করা প্রয়োজন ।"
        },
        {
          "label": "গ",
          "question": "সুমনের জমিতে বিভিন্ন প্রকারের সার কী পরিমাণে প্রয়োগ করতে হবে? তার একটি তালিকা তৈরি করো ।",
          "explanation": "উদ্দীপকের আক্তার হোসেন তার ৩০ শতক জমিতে মাসকলাই এর বীজ বপন করেছেন। মাসকলাইয়ের জমির জন্য প্রয়োজনীয় ইউরিয়া, টিএসপি এবং এমওপি সারের পরিমাণ নিচের ছকে দেওয়া হলো- সারের নাম সারের পরিমাণ (গ্রাম/শতক) ৩০ শতকে সারের পরিমাণ ইউরিয়া ১৬০ - ১৮০ ৪৮০০ - ৫৪০০ গ্রাম বা ৪.৮ - ৫.৪ কেজি টিএসপি ৩৪০ - ৩৮০ ১০২০০ - ১১৪০০ গ্রাম বা ১০.২ - ১১.৪ কেজি এম ও পি ১২০ - ১৬০ ৩৬০০ - ৪৮০০ গ্রাম বা ৩.৬ - ৪.৮ কেজি"
        },
        {
          "label": "ঘ",
          "question": "কৃষি কর্মকর্তা সুমন মিয়াকে যেসব অন্তবর্তীকালীন পরিচর্যার পরামর্শ দিয়েছিলেন তা বিশ্লেষণ করো ।",
          "explanation": "উদ্দীপকে কৃষি কর্মকর্তা সুমন মিয়াকে যেসব অন্তর্বর্তীকালীন পরিচর্যার পরামর্শ দিয়েছিলেন তা নিচে দেওয়া হলো- i. চারা গজানোর পর আগাছা দেখা দিলে ১৫-২০ দিন পর নিড়ানি দিয়ে আগাছা পরিষ্কার করতে হবে। ii. জলাবদ্ধতার আশঙ্কা থাকলে পানি নিষ্কাশনের ব্যবস্থা করতে হবে। iii. বপনের পর জমিতে রসের পরিমাণ কম বা অভাব হলে হালকা সেচ দিতে হবে । iv. সেচের পর ‘জো’ অবস্থায় মাটির উপরের শক্ত স্তর ভেঙে দিতে হবে । v. ফসলের জমিতে পোকা ও রোগের আক্রমণ হলে তা দমনের ব্যবস্থা করতে হবে । অর্থাৎ, মাসকলাই চাষের জন্য অন্তর্বর্তীকালীন পরিচর্যা খুবই জরুরি ।"
        }
      ]
    },
    {
      "number": "2",
      "uddipok": "",
      "tag": "DB, CB, SB 22",
      "sub_questions": [
        {
          "label": "ক",
          "question": "সরিষা কোন ধরনের ফসল?",
          "explanation": "সরিষা একটি তেল জাতীয় ফসল।"
        },
        {
          "label": "খ",
          "question": "আধুনিক ধান বলতে কী বোঝ? ব্যাখ্যা করো।",
          "explanation": "উফশী জাতের ধানের গাছ খাটো, মজবুত ও পাতা খাড়া হয়। ধান পেকে গেলেও গাছ সবুজ থাকে। উফশী ধানে যখন প্রয়োজনীয় বিশেষ গুণাগুন যেমন— রোগবালাই সহনশীলতা, স্বল্প জীবনকাল, চিকন চাল, খরা, লবণাক্ততা ও জলমগ্নতা সহিষ্ণু ইত্যাদি সংযোজিত হয় তখন তাকে আধুনিক ধান বলে ।"
        },
        {
          "label": "গ",
          "question": "উদ্দীপকের চিত্রের পোকাটির আক্রমণের প্রক্রিয়াসমূহ বর্ণনা করো।",
          "explanation": "উদ্দীপকের চিত্রের পোকাটি হলো পাটের বিছাপোকা । বিছা পোকার ক্ষতির লক্ষণসমূহ নিচে দেওয়া হলো— বিছাপোকা পাটগাছে আক্রমণ করে কচি ও বয়স্ক সব পাতাই খেয়ে ফেলে । স্ত্রী মথ পাতার উল্টা পিঠে গাদা করে ডিম পাড়ে। ডিম থেকে বাচ্চা বের হওয়ার পর প্রায় ৬-৭ দিন পর্যন্ত বাচ্চাগুলো পাতার উল্টা দিকে দলবদ্ধভাবে থাকে। পরে এরা সব গাছে ছড়িয়ে পড়ে। কীড়াগুলো পাতার সবুজ অংশ খেয়ে পাতাকে সাদা পাতলা পর্দার মতো করে ফেলে এবং আক্রান্ত পাতাগুলো দূর থেকেই সহজে দৃশ্যমান হয় । আক্রমণ ব্যাপক হলে এরা কচি ডগাও খেয়ে ফেলে । অতএব, বিছা পোকার আক্রমণে উল্লিখিত লক্ষণসমূহ দেখা যায়।"
        },
        {
          "label": "ঘ",
          "question": "উদ্দীপকে উল্লিখিত চিত্রের পোকাটির দমন পদ্ধতি বিশ্লেষণ করো ।",
          "explanation": "নিম্নের অনুরূপ। সুমন্ত বাবুর পাট ক্ষেতে বিছা পোকার আক্রমণ দেখা দিলে কৃষিকর্মকর্তা তাকে প্রয়োজনীয় ব্যবস্থা গ্রহণের পরামর্শ দেন। বিছা পোকার দমন পদ্ধতি নিচে দেওয়া হলো- পাটের যে সব পাতায় ডিমের গাদা দেখা যায় সে সব পাতা ডিমের গাদাসহ তুলে ধ্বংস করতে হবে। আক্রমণের ১ম পর্যায়ে যখন কীড়াগুলো পাতায় দলবদ্ধভাবে থাকে, তখন পোকাসহ পাতা তুলে পায়ে পিষে বা গর্তে চাপা দিয়ে দমন করতে হবে। পোকা যাতে এক ক্ষেত থেকে অন্য ক্ষেতে ছড়াতে না পারে সেজন্য তিনি ক্ষেতের চারপাশে প্রতিবন্ধক নালা তৈরি করে তাতে কেরোসিন মিশ্রিত পানি দিয়ে রাখতে হবে। আক্রমণ বেশি হলে পরামর্শ অনুযায়ী কীটনাশক প্রয়োগ করতে হবে।"
        }
      ]
    },
    {
      "number": "3",
      "uddipok": "চরফ্যাশন উপজেলার কৃষি কর্মকর্তা আহসান সাহেব কৃষকদের এক সমাবেশে ভূমি কর্ষণের গুরুত্ব বর্ণনা করতে গিয়ে বলেন— চাষের মাধ্যমে জমিকে উৎপাদনের উপযোগী করা হয়। তিনি বলেন— “ভূমি কর্ষণ হলো জমি প্রস্তুতির গুরুত্বপূর্ণ ধাপ।” তিনি আরও বলেন— “জমি কীভাবে চাষ করতে হবে, তা ফসলের প্রকারসহ কতগুলো বিষয়ের উপর নির্ভর করে।”",
      "tag": "DB, CB, SB 22",
      "sub_questions": [
        {
          "label": "ক",
          "question": "বীজ কী?",
          "explanation": "উদ্ভিদ জন্মানোর জন্য যে অংশ ব্যবহার করা হয় তাই হলো বীজ ।"
        },
        {
          "label": "খ",
          "question": "ফসলের প্রকারভেদের কারণে জমি চাষে তারতম্য হয় কেন? ব্যাখ্যা করো ।",
          "explanation": "জমি চাষ কেমন হবে তা নির্ভর করে ফসলের প্রকারভেদের উপর । যেমন: ধানের চাষের জন্য কয়েকবার আড়াআড়ি চাষ ও মই দিয়ে জমি কর্দমাক্ত করতে হয়। কিন্তু মুলা, মরিচ ইত্যাদির জন্য মাটি মিহি ঝুরঝুরা করে চাষ করতে হয়। আখ ও আলুর চাষের জন্য গভীরভাবে জমি চাষ করতে হয় । আবার পান চাষের ক্ষেত্রে জমি চাষের প্রয়োজন হয় না ।"
        },
        {
          "label": "গ",
          "question": "উদ্দীপকে উল্লিখিত বিষয়টি কীভাবে মাটিস্থ জীবাণুসমূহের কার্যকারিতা বৃদ্ধি করে? ব্যাখ্যা করো ।",
          "explanation": "উদ্দীপকে উল্লিখিত বিষয়টি হলো ভূমি কর্ষণ । মাটিতে অনেক জীবাণু আছে যা মাটিকে সুস্থ রাখতে সাহায্য করে। এ সকল জীবাণুর মধ্যে ছত্রাক ও ব্যাকটেরিয়া প্রধান। এসব জীবাণু মাটিতে অবস্থান করে মাটির জৈব পদার্থ পচনে সাহায্য করে । ভূমি কর্ষণের ফলে মাটি আলগা হয় এবং বায়ু চলাচল ভালো হয় ফলে মাটিস্থ জীবাণুগুলোর কার্যকারিতা বৃদ্ধি পায়। ভূমি কর্ষণের কারণে বিভিন্ন সার ও জৈব পদার্থের মিশ্রণ ঘটে। এ মিশ্রণের ফলে অণুজীবসমূহ মাটি থেকে কার্বন ও বিভিন্ন পুষ্টি গ্রহণ করে নিজেদের বৃদ্ধি ঘটায় এবং বিভিন্ন গুরুত্বপূর্ণ পুষ্টি উপাদান যা ফসলের জন্য প্রয়োজনীয় সেগুলোকে ফসলের জন্য গ্রহণপোযোগী করে তোলে । উপরোক্ত উপায়ে ভূমি কর্ষণ মাটিস্থ জীবাণুসমূহের কার্যকারিতা বৃদ্ধি করে।"
        },
        {
          "label": "ঘ",
          "question": "উদ্দীপকে উল্লিখিত কৃষি কর্মকর্তার শেষোক্ত উক্তিটি মূল্যায়ন করো।",
          "explanation": "উদ্দীপকে উল্লিখিত কৃষি কর্মকর্তার শেষোক্ত উক্তিটি হলো— ‘জমি কীভাবে চাষ করতে হবে, তা ফসলের প্রকারসহ কতগুলো বিষয়ের উপর নির্ভর করে' । জমি চাষ মাটির প্রকারের উপর নির্ভর করে। কাদা মাটিতে বেশি আর্দ্রতা বা ভেজা থাকলে চাষ করা যায় না। মাটির 'জো' আসা পর্যন্ত অপেক্ষা করতে হয়। আবার হালকা মাটি যেমন— দোআঁশ, পলি দোআঁশ ও বেলে দোআঁশ মাটিতে আর্দ্রতা একটু বেশি থাকলেও কৃষকেরা চাষ করতে পারবেন। ফসলের জমি চাষ কেমন হবে তা নির্ভর করে কৃষক কী কী ফসল ফলাবেন । যেমন- ধান চাষের জন্য কয়েকবার আড়াআড়ি চাষ ও ম‍ই দিয়ে জমি কর্দমাক্ত করে তৈরি করবেন। কিন্তু মুলা, মরিচ ইত্যাদির জন্য মাটি মিহি ঝুরঝুরা করে চাষ করবেন। কৃষকেরা আখ ও আলু চাষের জন্য গভীরভাবে জমি চাষ দিয়ে তৈরি করবেন। আবহাওয়ার প্রভাবে মাটিতে আর্দ্রতার তারতম্য ঘটে। বৃষ্টি-বাদল কম হলে মাটিতে আর্দ্রতার অভাব ঘটে। এই অবস্থায় চাষিরা জমিতে গভীর চাষ দেওয়া থেকে বিরত থাকবেন। মাটিতে গভীর চাষ দিলে আর্দ্রতার অভাব দেখা দিবে। আবার বর্ষাকালে যখন প্রচুর বৃষ্টিপাত হয় তখন মাটিতে প্রচুর আর্দ্রতা থাকে এবং রোপা আমন চাষের জন্য জমি প্রস্তুত করা কৃষকের জন্য সহজ হয়। নিবিড় শস্য চাষে একটা ফসল তুলেই আর একটা ফসল লাগানো উচিত। তখন কৃষকেরা জমিতে গভীর চাষ দিবেন না । তখন জমির মাটি এমনিতেই আলগা থাকে। অনিবিড় শস্য চাষে জমিতে গভীর চাষ দিয়ে ফসল উৎপাদন করবেন । উদ্দীপকে উল্লিখিত কৃষি কর্মকর্তার উক্তিটি যথার্থ ছিল ।"
        }
      ]
    },
    {
      "number": "4",
      "uddipok": "বায়ুপ্রবাহ ও বৃষ্টিপাতজনিত প্রাকৃতিক কারণে ভূ-পৃষ্ঠের মাটির কণা এক স্থান থেকে অন্য স্থানে স্থানান্তরিত হয়। ফলে পৃথিবীর অনেক অঞ্চল উর্বর হয়। আবার অনেক অঞ্চল অনুর্বর হয়। তাই বলা হয় প্রাকৃতিক ভূমিক্ষয় মাটি গঠন প্রক্রিয়ারই একটি অংশ।",
      "tag": "DB, CB, SB 22",
      "sub_questions": [
        {
          "label": "ক",
          "question": "বাত্যাজনিত ভূমিক্ষয় কী?",
          "explanation": "গতিশীল বায়ু প্রবাহ কর্তৃক এক স্থানের মাটি অন্যত্র বয়ে নেওয়ার প্রক্রিয়াই হলো বাত্যাজনিত ভূমিক্ষয় ।"
        },
        {
          "label": "খ",
          "question": "জমিতে অধিক মাত্রায় জৈব পদার্থ প্রয়োগে কীভাবে ভূমিক্ষয় রোধ করা যায়? ব্যাখ্যা করো ।",
          "explanation": "জৈব পদার্থের পরিমাণ কমে গেলে মাটির বুনট হালকা হয়ে যায় এবং মাটি সহজে ক্ষয় হয়। ফলে মাটি উর্বরতা হারায় এবং ফসলের ফলন কমে যায়। জৈব পদার্থ মাটির দানাগুলোকে শক্তভাবে আটকে ধরে রাখে। এতে মাটির বুনট শক্ত হয় ফলে মাটি ক্ষয়ের সম্ভাবনা কমে যায়। এভাবে অধিক মাত্রায় জৈব পদার্থ প্রয়োগ করার মাধ্যমে ভূমিক্ষয় রোধ করা সম্ভব হয়।"
        },
        {
          "label": "গ",
          "question": "উদ্দীপকে উল্লিখিত “দ্বিতীয় প্রাকৃতিক” কারণটির শ্রেণিবিভাগ থেকে যে কোনো ১টি পদ্ধতি ব্যাখ্যা করো ।",
          "explanation": "উদ্দীপকে উল্লিখিত ভূমিক্ষয়ের দ্বিতীয় প্রাকৃতিক কারণটি হলো বৃষ্টিপাতজনিত ভূমিক্ষয়। বৃষ্টিপাতজনিত ভূমিক্ষয়কে চারটি শ্রেণিতে ভাগ করা যায় । তন্মধ্যে নালা বা গালি ভূমিক্ষয় ব্যাখ্যা করা হলো— আস্তরণ ভূমিক্ষয়ের তৃতীয় ধাপটি হলো নালা বা গালি ভূমিক্ষয়। অর্থাৎ আস্তরণ ভূমিক্ষয় থেকে রিল ভূমিক্ষয় এবং রিল ভূমিক্ষয় থেকে নালা বা গালি ভূমিক্ষয়ের উদ্ভব। বাংলাদেশের পার্বত্য অঞ্চলে এরূপ ভূমিক্ষয় দেখা যায়। দীর্ঘকাল ধরে রিল ভূমিক্ষয়ের ফলে সৃষ্ট ছোট ছোট নালাগুলো দৈর্ঘ্য ও প্রস্থে বৃদ্ধি পেতে থাকে। পরবর্তীতে বৃষ্টিপাত এ নালাগুলোর ক্ষয় বাড়িয়ে সেগুলোকে নর্দমা বা ছোট নদীর আকৃতি করে দেয় যা নালা বা গালি ভূমিক্ষয় হিসেবে পরিচিত। বৃষ্টিপাতের পরিমাণ যত বেশি হবে নালা বা গালি ভূমিক্ষয় ততই বেশি হবে । অতএব নালা বা গালি ভূমিক্ষয় হলো প্রাকৃতিক ভূমিক্ষয় যার মূল কারণ হলো বৃষ্টিপাত ।"
        },
        {
          "label": "ঘ",
          "question": "উদ্দীপকে বর্ণিত বিষয়টির ক্ষতিকর দিকসমূহ বিশ্লেষণ করো।",
          "explanation": "উদ্দীপকে বর্ণিত বিষয়টি হলো ভূমিক্ষয় । নিচে ভূমিক্ষয়ের বিভিন্ন ক্ষতিকারক দিকগুলো তুলে ধরা হলো— i. ভূমিক্ষয়ের কারণে জমির পুষ্টিসমৃদ্ধ উপরের স্তরের মাটি অন্যত্র চলে যায় । ফলে মাটির উর্বরতা নষ্ট হয়। ii. ভূমিক্ষয়ের ফলে মাটিতে পুষ্টির অভাব দেখা দেয়। ফলশ্রুতিতে ফসলের বৃদ্ধিতে ব্যাঘাত ঘটে। iii. ক্রমাগত ভূমিক্ষয়ের কারণে নদী-নালা ও হাওর-বিল ভরাট হয়ে যায়। ফলে দেশে প্রায়ই বন্যার প্রাদুর্ভাব ঘটে। এতে ফসল, পশুপাখি বাড়িঘরের অনেক ক্ষতি হয় । iv. ভূমিক্ষয়ের বিরাট অংশ নদীতে জমা হয়। এতে নদীর গভীরতা কমে যায় এবং নৌ চলাচলের বিঘ্ন ঘটে।"
        }
      ]
    },
    {
      "number": "5",
      "uddipok": "করিম মিয়া একজন সচেতন কৃষক। তিনি নিজের গরু দ্বারা জমি চাষ করে ফসল উৎপাদন করেন। তার উৎপাদিত ফসল থেকে কিছু অংশ বীজ হিসেবে পরবর্তী মৌসুমে ব্যবহারের জন্য দেশীয় পদ্ধতিতে সংরক্ষণ করেন। উপজেলা কৃষি কর্মকর্তা করিম মিয়াকে ইউরিয়া মোলাসেস খড় তৈরি করে তার গরুগুলোকে খাওয়ানোর পরামর্শ দেন।",
      "tag": "DB, CB, SB 22",
      "sub_questions": [
        {
          "label": "ক",
          "question": "বীজ সংরক্ষণ কী?",
          "explanation": "বীজ সংরক্ষণ বলতে বীজের উৎপাদন, শুকানো, প্রক্রিয়াজাতকরণ, মান নিয়ন্ত্রণ, বিপণন যাবতীয় কাজ সুষ্ঠুভাবে সম্পন্ন করাকেই বোঝায়।"
        },
        {
          "label": "খ",
          "question": "জমি কর্ষণ কীভাবে পোকামাকড় দমনে সহায়তা করে? ব্যাখ্যা করো ।",
          "explanation": "মাটির নিচে বসবাসকারী পোকা হলো উঁই, উড়চঙ্গা ও পিপীলিকা, যারা ফসলের অনেক ক্ষতি করে থাকে। ভূমি কর্ষণের সময় এসব পোকা, পুত্তলি ও ডিম উন্মুক্ত হয় এবং চাষের সাথে মাটির উপরে উঠে আসে, পাখিরা এগুলো খেয়ে নিধন করে। তাছাড়া সূর্যালোকের তাপেও সেগুলো ধ্বংস হয়। এভাবে ফসলের ক্ষতিসাধন দূর করার জন্য ভূমি কর্ষণের মাধ্যমে ভূ-অভ্যন্তরস্থ কীটপতঙ্গ দমন করা হয়।"
        },
        {
          "label": "গ",
          "question": "উদ্দীপকে উল্লিখিত করিম মিয়ার সংরক্ষণ পদ্ধতিটি ব্যাখ্যা করো।",
          "explanation": "উদ্দীপকে উল্লিখিত করিম মিয়া দেশীয় পদ্ধতিতে অর্থাৎ মটকায় তার উৎপাদিত ফসলের বীজ পরবর্তী মৌসুমে ব্যবহারের জন্য সংরক্ষণ করেন । মটকা মাটি দ্বারা নির্মিত গোলাকার পাত্র। মাটি অনেক পুরু করে এটি তৈরি করা হয়। মটকার বাইরে মাটি বা আলকাতরার প্রলেপ দেওয়া হয়। গোলা ঘরের মাচার নির্দিষ্ট স্থানে মটকা রেখে এর ভিতর শুকনো বীজ পুরোপুরি ভর্তি করা হয়। অতঃপর ঢাকনা দিয়ে বন্ধ করে উপরে প্রলেপ দিয়ে বায়ুরোধী করা হয়। উল্লিখিত উপায়ে মটকায় বীজ সংরক্ষণ করা যায় ।"
        },
        {
          "label": "ঘ",
          "question": "বাংলাদেশের প্রেক্ষাপটে কৃষি কর্মকর্তার দেওয়া পরামর্শটি মূল্যায়ন করো।",
          "explanation": "উদ্দীপকে উপজেলা কৃষি কর্মকর্তা করিম মিয়ার গরুগুলোকে ইউরিয়া মোলাসেস খড় তৈরি করে খাওয়ানোর পরামর্শ দেন । গবাদিপশুর খামারকে লাভজনক করতে হলে প্রচলিত পন্থার পাশাপাশি বিশেষ ধরনের কিছু যত্নেরও প্রয়োজন হয়। যেমন— গবাদিপশুকে প্রচলিত খাবারের সাথে বিশেষ পুষ্টিকর খাদ্য সরবরাহ করতে হয়। এরকম বিশেষ খাদ্য হলো ইউরিয়া মোলাসেস খড় বা ইউরিয়া মোলাসেস ব্লক। বিশেষ ধরনের এসব খাদ্য খাওয়ালে গবাদিপশুর দ্রুত বৃদ্ধি ঘটে এবং পশু পরিপুষ্টি লাভ করে। এছাড়া দুধের উৎপাদনও বৃদ্ধি পায়। এতে করে খামারের উৎপাদন ক্ষমতা বেড়ে যায় এবং খামারি লাভবান হন। উপজেলা কৃষি কর্মকর্তা করিম মিয়াকে ইউরিয়া মোলাসেস খড় খাওয়ানোর পরামর্শ দেন। তিনি তার খামারে অন্যান্য পরিচর্যাগুলো সঠিকভাবে সম্পাদনের সাথে সাথে উপজেলা কৃষি কর্মকর্তার পরামর্শটি যথাযথভাবে বাস্তবায়ন করেন । সুতরাং, উপজেলা কৃষি কর্মকর্তার পরামর্শটি অত্যন্ত যুক্তিযুক্ত।"
        }
      ]
    },
    {
      "number": "6",
      "uddipok": "পুকুর হচ্ছে চাষযোগ্য মাছের বাসস্থান। মাছ চাষের পুকুরে কিছু বৈশিষ্ট্য থাকা দরকার যা চাষ প্রক্রিয়াকে লাভজনক করে তোলে। তা ছাড়া মাছ চাষের পুকুরের পানির দুই ধরনের, যথা— ক. ভৌত খ. রাসায়নিক গুণাগুণ থাকে যা মাছের বেঁচে থাকা, খাদ্য গ্রহণ ও আশানুরূপ বৃদ্ধির জন্য খুবই গুরুত্বপূর্ণ।",
      "tag": "DB, CB, SB 22",
      "sub_questions": [
        {
          "label": "ক",
          "question": "প্লাংকটন কী?",
          "explanation": "প্লাংকটন হলো পানিতে মুক্তভাবে ভাসমান আণুবীক্ষণিক জীব।"
        },
        {
          "label": "খ",
          "question": "পুকুরে চুন প্রয়োগ করা হয় কেন?",
          "explanation": "পানির গুণগত মান বৃদ্ধির জন্য মাছ চাষের পুকুরে চুন প্রয়োগ একটি অত্যাবশ্যকীয় ধাপ। চুন পুকুরে প্রয়োগকৃত অন্যান্য সারের কার্যকারিতা বৃদ্ধি করে। পানির ঘোলাত্ব কমিয়ে পানি পরিষ্কার রাখে। চুন মাটি ও পানির উর্বরতা বৃদ্ধি করে এবং পানির পিএইচ ঠিক রাখে। এছাড়া মাছের রোগবালাই দূর করে। এ সমস্ত কারণে পুকুরে চুন প্রয়োগ করা হয়।"
        },
        {
          "label": "গ",
          "question": "উদ্দীপকে উল্লিখিত বৈশিষ্ট্যসমূহ ব্যাখ্যা করো।",
          "explanation": "উদ্দীপকে মাছ চাষের পুকুরের যে সকল বৈশিষ্ট্য থাকা দরকার সেগুলো মাছ চাষের আদর্শ পুকুরের বৈশিষ্ট্য। এর বৈশিষ্ট্যগুলো নিম্নরূপ— i. পুকুরটি বন্যামুক্ত হয়। এ জন্য পুকুরের পাড় যথেষ্ট উঁচু থাকে । ii. পুকুরের মাটি দোআঁশ, পলি-দোআঁশ বা এঁটেল-দোআঁশ প্রকৃতি হয় । iii. পুকুরে সারা বছর পানি থাকে যা চাষের জন্য অধিক উপযুক্ত । iv. পুকুরের পানির গভীরতা ০.৭৫-২ মিটার হয় যা সুবিধাজনক । v. পুকুরটি খোলামেলা স্থানে হয় এবং পাড়ে কোনো বড় গাছপালা থাকে না। এতে পুকুর প্রচুর আলো-বাতাস পায়। ফলে পুকুরে সালোকসংশ্লেষণ বেশি ও মাছের খাদ্য বেশি তৈরি হয় । পানিতে পর্যাপ্ত অক্সিজেন মিশে । উত্তর-দক্ষিণমুখী পুকুরে সূর্যালোক বেশি পাবে। vi. পুকুরের তলায় অতিরিক্ত কাদা থাকে না । তলার কাদার পুরুত্ব ২০- ২৫ সেমি এর বেশি হওয়া উচিৎ না। vii. চাষের পুকুরের আয়তন ২০-২৫ শতক হয় যাতে ব্যবস্থাপনা সহজ হয়। পুকুরের আকৃতি সাধারণত আয়তাকার হয়। কারণ এতে জাল টেনে মাছ আহরণ করা সহজ হয় । viii. পুকুরের পাড়গুলো ১:২ হারে ঢালু হয় যা সবচেয়ে ভালো কারণ পুকুরের তলা হতে পুকুরের পাড় যতটুকু উঁচু হবে পাড় ঢালু হয়ে পুকুরের তলার দিকে দ্বিগুণ দূরত্বে গিয়ে মিশবে। উপরিউক্ত বৈশিষ্ট্যসমূহ মাছ চাষের আদর্শ পুকুরে দেখা যায় ।"
        },
        {
          "label": "ঘ",
          "question": "উদ্দীপকে উল্লিখিত ‘ক’ এর গুণাগুণমূহ কীভাবে মাছ চাষের ক্ষেত্রে প্রভাব বিস্তার করে? তা বিশ্লেষণ করো।",
          "explanation": "পুকুরে মাছের আশানুরূপ বৃদ্ধির জন্য পানির ভৌত গুণাগুণ অত্যাবশ্যক । তার কারণ নিম্নে দেওয়া হলো— i. গভীরতা : পুকুরের অধিক গভীরে মাছের প্রাকৃতিক খাদ্য প্লাংকটন তৈরি হয় না। সেখানে অক্সিজেনেরও অভাব হতে পারে। আবার পুকুর অগভীর হলে গ্রীষ্মকালে পানি অতিরিক্ত গরম হয়ে যায়। ফলে মাছ রোগাক্রান্ত হয় এবং উৎপাদন হ্রাস পায়। এজন্য পুকুরের পানির গভীরতা ০.৭৫-২ মিটার হওয়া সুবিধাজনক । ii. তাপমাত্রা : মাছের বৃদ্ধি তাপমাত্রার ওপর নির্ভর করে । তাপমাত্রা কম থাকার কারণে শীতকালে মাছ খাদ্য গ্রহণ কমিয়ে দেয়। ফলে মাছের বৃদ্ধি কমে যায় । iii. ঘোলাত্ব : পুকুরে কাদার পরিমাণ বেশি হয়ে গেলে পানি ঘোলা হয়ে যায়। ফলে পুকুরের পানিতে সূর্যালোক প্রবেশ বাধাগ্রস্ত হয়। এজন্য মাছের প্রাকৃতিক খাদ্য উৎপাদন ব্যহত হয়। তাই পুকুরের তলার কাদার পুরুত্ব ২০-২৫ সেমি এর বেশি হওয়া ঠিক নয় । iv. সূর্যালোক : পুকুরে সূর্যালোক বেশি পড়লে সালোকসংশ্লেষণ ভালো হয়। ফলে ফাইটোপ্লাংকটন বেশি উৎপাদিত হয় এবং মাছের বৃদ্ধি ত্বরান্বিত হয়। এজন্য পুকুরটি খোলামেলা স্থানে হওয়া উচিত এবং পাড়ে কোনো বড় গাছপালা না থাকলে ভালো হয় । অতএব, পুকুরে মাছ চাষের ক্ষেত্রে উল্লিখিত ভৌত গুণাগুণগুলো ঠিক রাখা অত্যাবশ্যক ।"
        }
      ]
    },
    {
      "number": "7",
      "uddipok": "আমাদের দেশে গবাদিপশুর খাদ্যের প্রাপ্যতা ঋতুভেদে পার্থক্য পরিলক্ষিত হয়। শীতকালে ও বর্ষাকালে অতিবৃষ্টির সময়ে অনেক স্থানেই ঘাসের অভাব দেখা দেয়। তাই যখন বেশি ঘাস পাওয়া যায় তখন ঘাস সংরক্ষণ করে রাখা জরুরি।",
      "tag": "DB, CB, SB 22",
      "sub_questions": [
        {
          "label": "ক",
          "question": "দানাদার খাদ্য কাকে বলে ?",
          "explanation": "যে খাদ্যে কম পরিমাণ আঁশ এবং বেশি পরিমাণ শক্তি পাওয়া যায় তাকে দানাদার খাদ্য বলে ।"
        },
        {
          "label": "খ",
          "question": "পুকুর থেকে রাক্ষুসে মাছ অপসারণ করতে হয় কেন?",
          "explanation": "যেসব মাছ চাষের মাছকে খেয়ে ফেলে তাকে রাক্ষুসে মাছ বলে । বিভিন্ন রাক্ষুসে মাছ, যেমন- শোল, বোয়াল, চিতল, টাকি, গজার ইত্যাদি মাছ অন্য মাছ বা পোনা খেয়ে ফেলে। আবার চাষকৃত মাছের জায়গা, খাদ্য, অক্সিজেন সবকিছুতেই ভাগ বসায়। এর ফলে চাষকৃত মাছের উৎপাদন কমে যায় । এজন্য পুকুর হতে রাক্ষুসে মাছ অপসারণ করা জরুরি।"
        },
        {
          "label": "গ",
          "question": "উদ্দীপকের আলোকে একটি সংরক্ষণ পদ্ধতি ব্যাখ্যা করো।",
          "explanation": "নিম্নের অনুরূপ। উদ্দীপকের সুজন মিয়া তাজা ঘাস ও ভুট্টার পাতাকে সাইলেজ তৈরি মাধ্যমে গোখাদ্য হিসেবে সংরক্ষণ করেছিলেন। রসাল অবস্থায় ফুল আসার সময় সবুজ ও সতেজ ঘাসকে কেটে টুকরা করে সেগুলো বায়ুরোধী অবস্থায় সংরক্ষণ করাকে সাইলেজ বলে। ভুট্টা, সরগাম, আলফা আলফা, নেপিয়ার, গিনি ঘাস সাইলেজ তৈরির জন্য বেশ উপযোগী। সাইলেজ তৈরির জন্য সুজন মিয়া ফুল আসার সময় রসাল অবস্থায় সবুজ ও সতেজ ঘাসকে কেটে রাখেন। এরপর সুজন মিয়া এগুলোকে কেটে টুকরো করেন এবং গর্তে বা সাইলোপিটে বায়ুরোধী অবস্থায় রেখে দেন। সাইলোপিটে ঘাস-রাখার সময় ঝোলাগুড় ছিটিয়ে দেন। এভাবে দীর্ঘদিন সংরক্ষণ করে রাখেন। এছাড়াও তিনি গর্তের পরিবর্তে পলিথিন দিয়ে তৈরি বড় আকারের ব্যাগে সাইলেজ সংরক্ষণ করেন যাতে পুষ্টিগুণ হারিয়ে না যায়। উপরিউক্ত পদ্ধতি অবলম্বন করে সুজন মিয়া কাঁচাঘাস ও ভুট্টার পাতাকে প্রক্রিয়াজাত করে সাইলেজ তৈরির মাধ্যমে সংরক্ষণ করেছিলেন।"
        },
        {
          "label": "ঘ",
          "question": "উদ্দীপকে উল্লিখিত সংরক্ষণ পদ্ধতির গুরুত্ব বিশ্লেষণ করো।",
          "explanation": "নিম্নের অনুরূপ। সুজন মিয়া তার গবাদিপশুর সারাবছরের খাদ্য চাহিদা পূরণের লক্ষ্যে কাঁচা ঘাস ও ভুট্টা সাইলেজ তৈরির মাধ্যমে সংরক্ষণ করেন । খরা মৌসুমে মাটিতে রসের পরিমাণ কম থাকায় ঘাসের উৎপাদন কমে আসে। ফলে গবাদিপশুকে শুকনো খড় জাতীয় খাদ্যের উপর নির্ভর করতে হয়। শুষ্ক মৌসুমে খাদ্যের অভাবে সুজন মিয়ার গবাদিপশুর মাংস ও দুধের উৎপাদন কমে যেতে পারে এবং পশুগুলো দুর্বল হয়ে যেতে পারে ভেবে সুজন মিয়া খরা মৌসুমসহ সব ধরনের সমস্যা মোকাবেলার জন্য ঘাসের পাশাপাশি তার জমির ভুট্টাকেও সাইলেজ বানিয়ে সংরক্ষণ করে রাখেন। সাইলেজে দীর্ঘদিন পুষ্টিমান অক্ষুণ্ণ থাকে এবং হে-এর তুলনায় পুষ্টিমান অপচয়ের পরিমাণ কম হয়। সাইলেজ তৈরির ফলে ঘাসের জমির সর্বোচ্চ ব্যবহার হয়। সাইলেজ সংরক্ষণের মাধ্যমে সারাবছর গবাদিপশুর খাদ্য চাহিদা মেটানোর পাশাপাশির পশুর জন্য প্রয়োজনীয় প্রোটিন, ভিটামিন ও খনিজ উপাদানের চাহিদা মেটানো যায়। এতে করে গবাদিপশু পুষ্টিহীনতায় ভোগে না। মাংস ও দুধের উৎপাদনও হ্রাস পায় না। ফলে কৃষক আর্থিকভাবে ক্ষতিগ্রস্ত হয় না। বাংলাদেশ যেহেতু দুর্যোগপ্রবণ দেশ সেহেতু এখানে দুর্যোগচলাকালীন সময় থেকে শুরু করে সারা বছর গবাদিপশুর খাদ্য সরবরাহের জন্য অতিরিক্ত ঘাস সাইলেজ তৈরির মাধ্যমে সংরক্ষণ করলে গবাদিপশুর পুষ্টি চাহিদা অক্ষুন্ন থাকবে । তাই বলা যায়, বাংলাদেশের জলবায়ুর প্রেক্ষাপটে সুজন মিয়ার কার্যক্রমটি সঠিক ও সুদূরপ্রসারি ছিল।"
        }
      ]
    },
    {
      "number": "8",
      "uddipok": "তহমিনা বেগম তার ঘরের পাশে একটি মুরগির খামার স্থাপনের সিদ্ধান্ত নেন । স্থানীয় প্রাণিসম্পদ কর্মকর্তার পরামর্শে তিনি সঠিকভাবে জায়গা নির্বাচন করে মুরগি পালন শুরু করলেন। কিছু দিনের মধ্যে তার খামারটি লাভজনক খামারে পরিণত হয়।",
      "tag": "DB, CB, SB 22",
      "sub_questions": [
        {
          "label": "ক",
          "question": "মাছের প্রধান প্রাকৃতিক খাবার কী?",
          "explanation": "মাছের প্রধান প্রাকৃতিক খাবার হলো ফাইটোপ্লাংকটন ও জু-প্লাংকটন।"
        },
        {
          "label": "খ",
          "question": "পুকুরের গভীরতা বেশি হওয়া ভালো নয় কেন? ব্যাখ্যা করো ।",
          "explanation": "মাছ চাষের জন্য পুকুরের গভীরতা ০.৭৫-২ মিটার হওয়া সুবিধাজনক । মাছ চাষের জন্য পুকুরের গভীরতা বেশি হওয়া ভালো নয়। কারণ, গভীরতা বেশি হলে সূর্যের আলো পুকুরের অধিক গভীরতা পর্যন্ত পৌঁছাতে পারে না। ফলে অধিক গভীর অঞ্চলে মাছের প্রাকৃতিক খাদ্য প্লাংকটন তৈরি হয় না। আবার সেখানে অক্সিজেনের অভাবও হতে পারে। এসব কারণে মাছের ক্ষতি হতে পারে ও উৎপাদন ব্যাহত হতে পারে ।"
        },
        {
          "label": "গ",
          "question": "তহমিনা বেগম তার খামার স্থাপনে আবাসন তৈরির ধাপসমূহ উল্লেখপূর্বক যে কোনো ১টির বর্ণনা দাও ।",
          "explanation": "তহমিনা বেগম তার খামার স্থাপনে আবাসন তৈরির যে ধাপসমূহ অনুসরণ করেন সেগুলো হলো— ১ . হাঁস-মুরগির আবাসনের স্থান নির্বাচন করা । ২. ঘরের ডিজাইন নির্বাচন করা । ৩. হাঁস-মুরগি পালনের জন্য বিভিন্ন প্রকার ঘর তৈরির পরিকল্পনা করা । ৪. হাঁস-মুরগির ঘর তৈরি করা । ৫. হাঁস-মুরগিকে প্রয়োজনীয় জায়গা দেওয়া ইত্যাদি। নিচে ঘরের ডিজাইন নির্বাচন ধাপটি বর্ণনা করা হলো— ছাদের ডিজাইনের উপর ভিত্তি করে দু'ধরনের মুরগির ঘর বেশি দেখা যায় । শেড টাইপ ঘর : শেড টাইপ ঘর একচালা হয়। খোলা বা অর্ধ-অবস্থায় হাঁস-মুরগি পালনের জন্য এ ঘর খুবই উপযোগী। তবে বৃষ্টিপাতের জন্য এ ঘর উপযোগী নয় । সাধারণত এ ধরনের ঘর তৈরিতে খরচ কম লাগে । গ্যাবল টাইপ ঘর : গ্যাবল টাইপ ঘর দোচালা হয়। এ ধরনের ঘরের ছাদ ঢালু থাকে। আবদ্ধ অবস্থায় হাঁস-মুরগি পালন করা হয়। তাই অধিক বৃষ্টিপাত হলেও কোনো সমস্যা নেই। সাধারণত এ ধরনের ঘর তৈরিতে খরচ বেশি লাগে ।"
        },
        {
          "label": "ঘ",
          "question": "উদ্দীপকে উল্লিখিত খামারটি লাভজনক হওয়ার যৌক্তিকতা বিশ্লেষণ করো।",
          "explanation": "নিম্নের অনুরূপ। উদ্দীপকের ইমরান বেকারত্বের হতাশা থেকে মুক্তি পেতে ঋণ নিয়ে মুরগির খামার স্থাপন করেন। মুরগির খামারটি স্থাপনের ক্ষেত্রে স্থান নির্বাচনের জন্য কিছু বিষয় বিবেচনায় রাখতে হয়। নিচে সেগুলো দেওয়া হলো- ১. উঁচু ও বন্যামুক্ত এলাকায় হতে হবে। ২. বাজার, মহাসড়ক ও বসতি থেকে দূরে হতে হবে। ৩. ডিম ও মাংস বাজারজাত করার সুবিধা থাকতে হবে । ৪. ভালো যাতায়াত ব্যবস্থা থাকতে হবে। ৫. বিদ্যুৎ ও পানি সরবরাহের সুবিধা থাকতে হবে । ৬. পানি নিষ্কাশন ব্যবস্থা সুবিধা সম্পন্ন স্থানে হতে হবে। ৭. ভবিষ্যতে খামার বড় করার সুযোগ থাকে এমন স্থান নির্বাচন করতে হবে। অতএব, ইমরান খামার স্থাপনে উপরিউক্ত বিষয়গুলো বিবেচনায় রেখে স্থান নির্বাচন করেন।"
        }
      ]
    }
  ]
}