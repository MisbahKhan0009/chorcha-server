{
  "title": "আইডিয়াল স্কুল অ্যান্ড কলেজ, মতিঝিল ২০২৪",
  "subtitle": "কৃষিশিক্ষা (8)",
  "questions": [
    {
      "number": "1",
      "uddipok": "জাহিন যুব উন্নয়ন কেন্দ্র থেকে প্রশিক্ষণ নিয়ে ৫০ শতাংশ জমিতে বন নার্সারি তৈরির সিদ্ধান্ত নিলেন। এ ব্যাপারে কৃষি কর্মকর্তা নিতিশ বাবু তাকে সহযোগিতা করেন। তার সহযোগিতায় জাহিন একটি আধুনিক নার্সারি গড়ে তুলেন। উক্ত নার্সারির ৩০ শতক জায়গায় ১৫ সে.মি. × ১০ সে.মি. আকারের পলিব্যাগে ও ২০ শতক জায়গায় ১৮ সে.মি. × ১০ সে.মি. দূরত্বে বেডে চারা উৎপাদন করেন। এতে তিনি বেশ লাভবান হলেন।",
      "tag": "ISCM 24",
      "sub_questions": [
        {
          "label": "ক",
          "question": "বৃক্ষের আবর্তন কাল বলতে কী বোঝ?",
          "explanation": "বৃক্ষের চারা রোপণ থেকে শুরু করে যে সময়ে বৃক্ষের বৃদ্ধি সর্বাধিক হয় এবং গাছ পরিপক্বতা লাভ করে ব্যবহার উপযোগী হয় সে সুনির্দিষ্ট সময়কালকে আবর্তনকাল বলে।"
        },
        {
          "label": "খ",
          "question": "বেড নার্সারি ও পলিব্যাগ নার্সারির মধ্যে পার্থক্য লেখো।",
          "explanation": "বেড নার্সারি পলিব্যাগ নার্সারি ১. এ পদ্ধতিতে সরাসরি মাটিতে বেড তৈরি করে চারা উৎপাদন করা হয়। ১. এ পদ্ধতিতে নার্সারিতে পলিব্যাগে চারা উৎপাদন করা হয়। ২. মাটির ওপর সরাসরি বীজ বপণ করা হয়। ২. প্লাস্টিকের ব্যাগে মাটির নির্দিষ্ট অংশ দিয়ে চারা প্রস্তত করা হয়। ৩. চারা গাছ মাটিতে বেড়ে ওঠে। ফলে শিকড় শক্ত হয়। ৩. শিকড় ব্যাগের মধ্যে সীমাবদ্ধ থাকে। ৪. চারা মাটিতে থাকে বলে সহজেই রোদ, পানি, বাতাস পৌঁছায়। ৪. চারার মূলগুলো কম প্রসারিত হয়, স্থান পরিবর্তনে ক্ষতির সম্ভাবনা থাকে।"
        },
        {
          "label": "গ",
          "question": "জাহিন উক্ত নার্সারি থেকে কী পরিমাণ চারা উৎপাদন করতে পারবে তা নির্ণয় করো।",
          "explanation": "উদ্দীপকের জাহিন ৫০ শতাংশ জমিতে বন নার্সারি করেন। উক্ত নার্সারির ৩০ শতক জায়গায় (১৫ × ১৯) সে.মি. আকারের পলিব্যাগে এবং ২০ শতক জায়গায় (১৮ × ১২) সে.মি. দূরত্বে বেডে চারা উৎপাদন করেন। আমরা জানি, ১ শতক = ৪০.৪৭ বর্গমিটার ∴ \\therefore ∴ ৩০ \" = (৪০.৪৭ × ৩০) \" = ১২১৪.১ বর্গমিটার ২০ শতক = (৪০.৪৭ × ২০) বর্গমিটার = ৮০৯.৪ বর্গমিটার এখন, (১৫ × ১০) সেমি. পলিব্যাগের জন্য, ১ বর্গমিটারে উৎপাদন করা যায় ৬৫টি ∴ \\therefore ∴ ১২১৪.১\" \" \" \" (৬৫ × ১২১৪.১) \" = ৭৮,৯১৬টি আবার, (১৮ × ১২) সে.মি. আকারের বেডের জন্য এখন, ১ বর্গমিটারে উৎপাদন করা যায় ২০০টি ∴ \\therefore ∴ ৮০৯\" ” ” ” (২০০ × ২০৯.৪) ” = ১,৬১,৮৮০টি ∴ \\therefore ∴ জাহিন উক্ত নার্সারি থেকে মোট চারা উৎপাদন করতে পারবে = (৭৮,৯১৬ + ১,৬১,৮৮০) টি = ২,৪০,৭৯৬টি"
        },
        {
          "label": "ঘ",
          "question": "জাহিনের নার্সারি স্থাপনের গুরুত্ব মূল্যায়ন করো।",
          "explanation": "নিম্নের অনুরুপ: উদ্দীপকের কলিমউদ্দিন শেখ বাণিজ্যিক উদ্দেশ্যে নার্সারি করার সিদ্ধান্ত বাংলাদেশের আর্থ-সামাজিক প্রেক্ষাপটে গুরুত্বপূর্ণ প্রভাব ফেলে। নার্সারি হলো এমন একটি স্থান যেখানে চারা স্থানান্তর ও রোপণের পূর্ব পর্যন্ত পরিচর্যা ও রক্ষণাবেক্ষণ করা হয়। এমন অনেক বীজ রয়েছে যেগুলো গাছ থেকে ঝরে পড়ার ২৪ ঘণ্টার মধ্যে রোপণ করতে হয়। তা না হলে অঙ্কুরোদগমের হার কমতে থাকে। এসব প্রজাতির জন্য নার্সারি একান্ত অপরিহার্য। নার্সারিতে বনজ, ফলজ ও ঔষধি উদ্ভিদের চারা উৎপাদন করে জনসাধারণের নিকট বিক্রয় করা হয়। এর ফলে বনায়নের প্রসার ঘটে। নার্সারিতে কাজ করে অনেকে জীবিকা নির্বাহ করে। নার্সারি ব্যবসা করে অনেক লোকের অর্থনৈতিক সমৃদ্ধি আসে। নার্সারিতে উৎপাদিত চারা দিয়ে সরকারি ও বেসরকারি বনায়ন করা হয়। উপকূলীয় সবুজ বেষ্টনী তৈরিতে নার্সারিতে উৎপন্ন চারা রোপণ করা হয়। আবার পলিব্যাগে চারা তৈরি যেমন সহজ তেমন সহজেই পরিচর্যা করা যায়। একস্থান থেকে অন্য স্থানে পরিবহন করা সহজ। ফলে প্রাকৃতিক দুর্যোগের হাত থেকে রক্ষা পাওয়া যায়। অতএব বলা যায় যে, কলিমউদ্দিন শেখের কর্মকাণ্ড আমাদের আর্থ-সামাজিক জীবনে গুরুত্বপূর্ণ প্রভাব বিস্তার করে।"
        }
      ]
    },
    {
      "number": "2",
      "uddipok": "কুমিল্লা জেলার তিতাস থানার রসুলপুর গ্রামের কৃষকরা কৃষি কর্মকর্তার পরামর্শে একটি কৃষি সমবায় \"আলোর দিশারী\" গঠন করেন। এর ফলে তারা কৃষি উপকরণ ক্রয়, কৃষি পণ্য উৎপাদন, সংরক্ষণ ও বিপণনে গুরুত্বপূর্ণ ভূমিকা পালন করে।",
      "tag": "ISCM 24",
      "sub_questions": [
        {
          "label": "ক",
          "question": "কৃষি সমবায়ের ভিত্তি কী?",
          "explanation": "কৃষি সমবায়ের মূল ভিত্তি হলো প্রত্যেক সমবায়ী কৃষক তার জমির ও পুঁজির আনুপাতিক হারে মুনাফার শরিকানা লাভ করবেন।"
        },
        {
          "label": "খ",
          "question": "কৃষিতে যান্ত্রিকীকরণের প্রয়োজনীয়তা ব্যাখ্যা করো।",
          "explanation": "কৃষি আধুনিকায়নের অর্থাৎ অধিক উৎপাদন, সমবায় ও শ্রমের সাশ্রয়ের জন্যই কৃষিতে যান্ত্রিকীকরণ প্রয়োজন। কৃষি একটি কারিগরি পেশা। আধুনিক কৃষিতে পাওয়ার টিলার, ট্রাক্টর থেকে শুরু করে বহু ধরনের যন্ত্রপাতি ফসল উৎপাদন, পশু-পাখি, মৎস্য পালন তথা সার্বিক কৃষিকাজে ব্যবহার করা হয়। আধুনিক কৃষিতে ফলন বৃদ্ধি ও উৎপাদন সহজতর করার জন্য এসব যন্ত্রপাতি ব্যবহার করা হয়। অতএব কৃষির আধুনিকায়নের জন্যই কৃষিতে যান্ত্রিকীকরণ প্রয়োজন।"
        },
        {
          "label": "গ",
          "question": "'আলোর দিশারী' সংগঠনের কৃষকগণ কীভাবে উদ্দীপকের কাজগুলো সম্পন্ন করবে- ব্যাখ্যা করো।",
          "explanation": "উদ্দীপকের কৃষকগণ নিম্নলিখিতভাবে কৃষি উপকরণ ক্রয়, কৃষিপণ্য উৎপাদন, সংরক্ষণ ও বিপণন সম্পন্ন করবে- রসুলপুর গ্রামের কৃষকেরা কৃষি সমবায় গঠন করেন। কৃষিকাজ সুচারুভাবে সম্পন্ন করতে এবং কৃষি থেকে সর্বোচ্চ মুনাফা অর্জনের লক্ষ্যে সমবায় গঠন করা হয়। কৃষি সমবায় আধুনিক কৃষি প্রযুক্তির জন্য প্রয়োজনীয় সকল উপকরণ সংগ্রহ, ক্রয় ও ব্যবহারে কৃষকদের সক্ষম করে তুলতে পারে। পরিবেশবান্ধব কৃষি প্রযুক্তিসমূহ যেমন- শস্য পর্যায় অবলম্বন, নিবিড় ও সমন্বিত চাষাবাদ পদ্ধতি, সমন্বিত বালাই দমন পদ্ধতি ব্যবহার করে ফসলের নিরাপত্তা বিধান, যান্ত্রিক উপায়ে ফসল সংগ্রহ ও সংগ্রহ-উত্তর পরিচর্যা, পরিবহন, গুদামজাতকরণ এবং বিপণন সকল ক্ষেত্রেই উচ্চমাত্রার সক্ষমতা এনে দিতে পারে। কৃষি সমবায় কৃষিতে উচ্চ মুনাফা অর্জন নিশ্চিত করতে পারে। কৃষি সমবায় কৃষককে হঠাৎ বিপর্যয়ে সহনশীলতা যোগায়। এ সমবায় সরকারি-বেসরকারি সেবা সংস্থাগুলোর অনুদান, ভর্তুকি, সেবা গ্রহণ করে এবং হিসাব রাখে। তাছাড়া কৃষিপণ্য ক্রেতা সংস্থা, কোম্পানি বা ব্যক্তির সঙ্গে আনুষ্ঠানিক চুক্তি করে এবং তদানুযায়ী ব্যবসা করে। কৃষি উৎপাদন বৃদ্ধি ও কৃষকদের জীবনযাত্রার মান উন্নত করতে সমবায় কৃষকদের সহায়তা করে।"
        },
        {
          "label": "ঘ",
          "question": "কৃষি সমবায় সংগঠনের প্রয়োজনীয়তা বিশ্লেষণ করো।",
          "explanation": "নিম্নের অনুরুপ: পিরপুর গ্রামের কৃষকদের নিয়ে যৌথভাবে গৃহীত উদ্যোগটি হচ্ছে কৃষি সমবায় গঠন। কৃষিকাজ সুচারুভাবে সম্পন্ন করতে এবং কৃষি থেকে সর্বোচ্চ মুনাফা অর্জনের লক্ষ্যে কৃষি সমবায় গঠন করা হয়। কৃষি সমবায় আধুনিক কৃষি প্রযুক্তির জন্য প্রয়োজনীয় সকল উপকরণ সংগ্রহ ও ব্যবহারে কৃষকদের সক্ষম করে তুলতে পারে। পরিবেশবান্ধব কৃষি প্রযুক্তিসমূহ; যেমন- শস্যপর্যায় অবলম্বন, নিবিড় ও সমন্বিত চাষাবাদ পদ্ধতি, সমন্বিত বালাই দমন পদ্ধতি ব্যবহার করে ফসলের নিরাপত্তা বিধান, যান্ত্রিক উপায়ে ফসল সংগ্রহ ও সংগ্রহোত্তর পরিচর্যা, পরিবহন, গুদামজাতকরণ এবং বিপণন সকল ক্ষেত্রেই উচ্চমাত্রার সক্ষমতা এনে দিতে পারে। কৃষি সমবায় কৃষিতে উচ্চ মুনাফা অর্জন নিশ্চিত করতে পারে। এছাড়াও কৃষি সমবায় কৃষককে হঠাৎ বিপর্যয়ে সহনশীল হতে শেখায়। এ সমবায় সরকারি-বেসরকারি সেবা সংস্থাগুলোর অনুদান, ভর্তুকি, সেবা গ্রহণ করে এবং হিসাব রাখে। তাছাড়া কৃষিপণ্য ক্রেতা সংস্থা, কোম্পানি বা ব্যক্তির সঙ্গে আনুষ্ঠানিক চুক্তি করে এবং তদানুযায়ী ব্যবসা করে। অতএব বলা যায়, উদ্দীপকে উল্লিখিত কৃষদের উদ্যোগটির অর্থাৎ কৃষি সমবায় গঠনের যৌক্তিকতা রয়েছে।"
        }
      ]
    },
    {
      "number": "3",
      "uddipok": "",
      "tag": "ISCM 24",
      "sub_questions": [
        {
          "label": "ক",
          "question": "হ্যালোফাইটস উদ্ভিদ কাকে বলে?",
          "explanation": "যেসব উদ্ভিদ লবণাক্ত পরিবেশে অঙ্কুরিত হয়ে সেখানেই জীবনচক্র সম্পন্ন করতে পারে তারাই হ্যালোফাইটস জাতীয় উদ্ভিদ।"
        },
        {
          "label": "খ",
          "question": "বায়ুমন্ডলে গ্রিনহাউজ গ্যাস বৃদ্ধির কারণ কী? ব্যাখ্যা করো।",
          "explanation": "উন্নত বিশ্বের বিভিন্ন কর্মকান্ড যেমন- নগরায়ন, যান্ত্রিক সভ্যতা, কলকারখানার প্রসার, জ্বালানি তেল ও কয়লার যথেচ্ছ ব্যবহার, বৃক্ষনিধন ইত্যাদির কারণে পৃথিবীর বায়ুমণ্ডলে ক্রমশ গ্রিনহাউস গ্যাসের পরিমাণ বাড়ছে।"
        },
        {
          "label": "গ",
          "question": "উদ্দীপকের 'খ' চিহ্নিত উপাদানটির ফসলের খরা সহ্যকরণ অভিযোজন কৌশল বর্ণনা করো।",
          "explanation": "উদ্দীপকের খ চিহ্নিত প্রতিকূল পরিবেশের উপাদানটি হলো খরা। নিম্নের অনুরুপ: নাটোর জেলায় সংঘটিত দুর্যোগটি হলো খরা। ফসল খরায় পতিত হওয়ার পরও দেহাভ্যন্তরের স্বল্প পানি সাম্যতা নিয়ে টিকে থাকার ক্ষমতাকে খরা সহ্যকরণ বলে। এসব ফসল খরা অবস্থা চলে গেলে পুনরায় স্বাভাবিক বৃদ্ধি ও ফুল-ফল ধারণ করে। ফসলের খরা সহ্যকরণ কৌশলগুলো নিচে বিশ্লেষণ করা হলো- কোষের পানিশূন্যতা রোধকরণ: এ ধরনের ফসল খরা অবস্থায় কোষের মধ্যে পর্যাপ্ত পরিমাণ দ্রাব্য জমিয়ে রাখে। ফলে কোষাভ্যন্তরে উচ্চতর অভিস্রবণ চাপ বজায় থাকে। কোষ থেকে পানি শুকিয়ে যায় না এবং কোষ চুপসে যায় না। মোটা কোষ প্রাচীর: অনেক ফসলে পাতার কোষে পানির পরিমাণ কমে গেলেও কোষ প্রাচীর মোটা হওয়ার কারণে পাতা নেতিয়ে পড়ে না। উপোসকরণ: কিছু কিছু উদ্ভিদ খরা কবলিত অবস্থায় সালোকসংশ্লেষণ প্রক্রিয়ার হার কমিয়ে দেয়। এ অবস্থায় পাতার কোষ নেতিয়ে পড়লেও রক্ষী কোষ বিভিন্ন প্রকার দ্রাব জমিয়ে রেখে রসস্ফীতি চাপ বজায় রাখে এবং স্বল্প মাত্রায় কার্বন ডাইঅক্সাইড প্রবেশ করিয়ে সীমিত পর্যায়ের সালোকসংশ্লেষণ বজায় রাখে। এভাবে খরাকালীন অবস্থায় উদ্ভিদ কোনো রকমে বেঁচে থাকে। প্রোটিন ও প্রোলিন জমাকরণ: খরার প্রভাবে উদ্ভিদ দেহের প্রোটিন ভেঙে বিভিন্ন জৈব-রাসায়নিক কর্মকাণ্ডে ব্যবহৃত হয়। উদ্ভিদ দেহে প্রোটিন বেশি মজুদ থাকলে তা খরা প্রতিরোধে সাহায্য করে। আবার প্রোটিন ভেঙে নানা রকম বিষাক্ত দ্রব্য উৎপন্ন হতে পারে। এ জন্য কিছু কিছু উদ্ভিদ প্রোলিন নামক এক ধরনের রাসায়নিক দ্রব্য তৈরি করে যা এ বিষাক্ততার মাত্রাকে কমিয়ে ফসলকে খরা সহনশীল করে তোলে। কোষ গহ্বর শূন্যতা: উদ্ভিদের অঙ্গভেদে খরা সহ্য করার সামর্থ্যে পার্থক্য দেখা যায়। উদ্ভিদের যেসব অঙ্গে কোনো কোষ গহ্বর থাকে না, সেসব অঙ্গ খরা সহনশীল হয়। সুপ্তাবস্থা: অনেক বহুবর্ষী উদ্ভিদের খরা অবস্থায় মাটির উপরের অংশ মরে যায় কিন্তু মাটির নিচে কন্দ/বাল্ব/রাইজোম ইত্যাদি আকারে সুপ্তাবস্থায় বেঁচে থাকে।"
        },
        {
          "label": "ঘ",
          "question": "'ক' উপাদানটি ফসল উৎপাদনে কী ধরনের প্রভাব ফেলে- তা বিশ্লেষণ করো।",
          "explanation": "উদ্দীপকে 'ক' উপাদানটি হলো লবণাক্ততা। ফসল উৎপাদনে লবণাক্ততার প্রভাব অত্যন্ত ভয়াবহ। বাংলাদেশের উপকূলীয় অঞ্চলের মাটিতে লবণাক্ততার প্রভাব দেখা যায়। ঝড়, জলোচ্ছ্বাস এবং প্রবল জোয়ারের ফলে সৃষ্ট বন্যায় সরাসরি লবণাক্ত পানি দিয়ে জমি ডুবে যাওয়ায় মাটিতে লবণের পরিমাণ বেড়ে যায়। আবার শুষ্ক মৌসুমে পানির বাষ্পীভবনের মাধ্যমে মাটির নিচের লবণ উপরে উঠে আসে। ফলে সাতক্ষীরা, পটুয়াখালী, বরগুনা, বরিশাল, ঝালকাঠি, পিরোজপুর, যশোর, নড়াইল, গোপালগঞ্জ, মাদারীপুর জেলার অনেক নতুন এলাকা লবণাক্ততায় আক্রান্ত হয়েছে। উপকূলীয় এলাকার প্রায় ৫০% জমি বিভিন্ন মাত্রায় প্লাবিত হওয়ায় সঠিকভাবে ব্যবহার করা যায় না। ফলে এসব এলাকায় কৃষি উৎপাদন উল্লেখযোগ্যভাবে হ্রাস পেয়েছে। এভাবে উপকূলীয় এলাকায় লবণাক্ততা বৃদ্ধি পাওয়ায় ফসল চাষ আরও হুমকির মুখে পড়ছে। সুতরাং, লবণাক্ততার কারণে কৃষিকাজ অত্যন্ত ক্ষতির সম্মুখীন হয়।"
        }
      ]
    },
    {
      "number": "4",
      "uddipok": "'প্রশিক্ষা' নামক এনজিও থেকে প্রশিক্ষণ গ্রহণ করে জনাব চঞ্চল তার বাড়িতে একটি পারিবারিক পোল্ট্রি খামার স্থাপন করেন। হাঁস-মুরগির সঠিক ব্যবস্থাপনার মাধ্যমে তিনি তার খামার থেকে আর্থিকভাবে দারুণ লাভবান হয়েছে।",
      "tag": "ISCM 24",
      "sub_questions": [
        {
          "label": "ক",
          "question": "দুধ নষ্ট করে কোন ব্যাকটেরিয়া?",
          "explanation": "স্ট্রেপটোকক্কাই নামক ব্যাকটেরিয়া দুধে এসিড তৈরি করে ফলে দুধ নষ্ট হয়ে যায়।"
        },
        {
          "label": "খ",
          "question": "খামারের আবর্তক ব্যয়ের খাতগুলো কী কী?",
          "explanation": "খামার পরিচালনায় একটি নির্দিষ্ট সময় পর পর পুনরাবৃত্তভাবে যে ব্যয় করতে হয় তাকে আবর্তক ব্যয় বলে। আবর্তক ব্যয়ের খাতগুলো হলো- ১. কাঁচামাল ক্রয়, ২. পরিবহন খরচ, ৩. যন্ত্রপাতির খরচ, ৪. বিদ্যুৎ, পানি ও জ্বালানির খরচ, ৫. পোল্ট্রির খাদ্য, ঔষধ, ভ্যাকসিন খরচ, ৬. সার ও কীটনাশক খরচ, ৭. কর্মচারীদের মজুরি ইত্যাদি।"
        },
        {
          "label": "গ",
          "question": "জনাব চঞ্চল তার খামারটিতে কী ধরনের স্বাস্থ্যগত ব্যবস্থা গ্রহণ করেছিল? ব্যাখ্যা করো।",
          "explanation": "জনাব চঞ্চল তার পোল্ট্রি খামারে নিম্নলিখিত স্বাস্থ্য ব্যবস্থাপনা গ্রহণ করেছিল। i. সুস্থ ও স্বাস্থ্যবান বাচ্চা দ্বারা বন্যামুক্ত উঁচু স্থানে খামার করা ও খামারের আশপাশে পরিষ্কার রাখা। ii. খামারের চারিদিকে মাঝে মধ্যে জীবাণুনাশক স্প্রে করা। iii. খামারের পানি নামার জন্য নর্দমার ব্যবস্থা করা। iv. সম্ভব হলে বেড়া দিয়ে খামারকে ঘিরে রাখা। v. ঘরের মেঝে ও মুরগির লিটার শুকনা রাখা। vi. পোল্ট্রির ঘর পূর্ব-পশ্চিমে লম্বালম্বি করা, যাতে ঘরে বায়ু চলাচল করতে পারে। vii. খাদ্য ও পানির পাত্র পরিষ্কার করে সুষম খাবার ও বিশুদ্ধ পানি সরবরাহ করা। viii. হাঁস, লেয়ার ও ব্রয়লার মুরগির জন্য পৃথক পৃথক টিকাদান কর্মসূচি মেনে চলা। ix. খামার কর্মীর শরীর ও পোশাক পরিচ্ছন্ন থাকা।"
        },
        {
          "label": "ঘ",
          "question": "বাংলাদেশের আর্থ-সামাজিক উন্নয়নে উক্ত খামারের গুরুত্ব আলোচনা করো।",
          "explanation": "নিম্নের অনুরুপ: উদ্দীপকের মনির মিয়া পারিবারিক পোল্ট্রি খামার তৈরি করেন। তার এ উদ্যোগ তথা পারিবারিক খামার কার্যক্রম বেকার জনগোষ্ঠীর আত্মকর্মসংস্থান ও সমাজে দারিদ্র দূরীকরণে বিশেষ ভূমিকা পালন করে। পারিবারিক খামার পরিবারের খাদ্য ও পুষ্টির চাহিদা মেটায়। পরিবারের বেকার সদস্যদের অবসর সময়ের সদ্ব্যবহারের মাধ্যমে তাদের কর্মক্ষেত্র তৈরি করে। ফলে পরিবারের বাড়তি আয়ের সুযোগ সৃষ্টি হয়। গবাদিপশু ও হাঁস-মুরগি পালনের মাধ্যমে কৃষি জমির উর্বরতা বাড়ানো যায় এবং আগাছা, ফসলের বর্জ্য ও উপজাতসমূহের সঠিক ব্যবহার হয়। ফলে অপচয় রোধ ও ব্যয় সংকোচন হয়। পরিকল্পিতভাবে করা কৃষি খামার জাতীয় আয় বৃদ্ধিতেও সাহায্য করে। অতএব বোঝা যাচ্ছে যে, পারিবারিক খামারের মাধ্যমে একদিকে যেমন সহজেই পারিবারিক পুষ্টি চাহিদা পূরণ হবে অন্যদিকে সংসারে বাড়তি আয়ও হবে এবং এর মাধ্যমে পারিবারিক স্বচ্ছলতা আসবে ও পরিবারের বেকার সদস্যদের কর্মসংস্থানের সুযোগ সৃষ্টি হবে। অর্থাৎ পারিবারিক খামার বাংলাদেশের আর্থ-সামাজিক উন্নয়নে গুরুত্বপূর্ণ ভূমিকা রাখবে।"
        }
      ]
    },
    {
      "number": "5",
      "uddipok": "জলির সাহেব তার ৪৫ শতক আয়তনের একটি পুকুরে মাছ চাষের জন্য ৮ কেজি কার্প জাতীয় মাছের পোনা ছাড়লেন। নিয়মিত সম্পূরক খাদ্য প্রদান করে ৬ মাস পর ৯০ কেজি মাছ পেলেন। উক্ত সময়ে তিনি ৯৮ কেজি খাদ্য প্রয়োগ করেন।",
      "tag": "ISCM 24",
      "sub_questions": [
        {
          "label": "ক",
          "question": "মিল্ক রিপ্লেসার কী?",
          "explanation": "মিল্ক রিপ্লেসার হলো বিশেষ প্রক্রিয়ায় তৈরি এক ধরনের তরল পশুখাদ্য যাতে দুধের উপাদান থাকে এবং বাছুরের খাদ্য হিসেবে দুধের পরিবর্তে ব্যবহার করা হয়।"
        },
        {
          "label": "খ",
          "question": "গোলআলু চাষ উপযোগী মাটির বৈশিষ্ট্য লেখো।",
          "explanation": "গোল আলু চাষোপযোগী মাটির বৈশিষ্ট্য নিম্নে দেওয়া হলো- ∙ \\bullet ∙ গোল আলু উৎপাদনের জন্য দোআঁশ ও বেলে দোআঁশ মাটি বেশি উপযোগী। ∙ \\bullet ∙ গোল আলু চাষোপযোগী মাটি নরম, ঢিলেঢালা ও প্রচুর জৈব পদার্থ সমৃদ্ধ হতে হবে।"
        },
        {
          "label": "গ",
          "question": "জলিল সাহেবের পুকুরে প্রয়োগকৃত খাদ্যের FCR নির্ণয় করো।",
          "explanation": "নিম্নের অনুরুপ: FCR হচ্ছে খাদ্য প্রয়োগ ও খাদ্য গ্রহণের ফলে জীবের দৈহিক বৃদ্ধির অনুপাত। আমরা জানি, FCR =  মাছকে প্রদানকৃত খাদ্য   দৈহিক বৃদ্ধি  =\\frac{\\text { মাছকে প্রদানকৃত খাদ্য }}{\\text { দৈহিক বৃদ্ধি }} =   দৈহিক   বৃদ্ধি     মাছকে   প্রদানকৃত   খাদ্য   ​ এখানে, দৈহিক বৃদ্ধি = আহরণকালীন মোট ওজন - মজুদকালীন মোট ওজন উদ্দীপকের আলোকে, আহরণকালীন মাছের মোট ওজন = ৩২ কেজি মজুদকালীন পোনার মোট ওজন = ২ কেজি প্রয়োগকৃত খাদ্যের ওজন = ৪২ কেজি ∴ F C R = ৪২ ৩২ − ২ = ৪২ ৩০ = ১ . ৪ \\therefore F C R=\\frac{৪২}{৩২-২}=\\frac{৪২}{৩০}=১.৪ ∴ FCR = ৩২ − ২ ৪২ ​ = ৩০ ৪২ ​ = ১ . ৪ অর্থাৎ, সায়হামের পুকুরের FCR হলো ১.৪.।"
        },
        {
          "label": "ঘ",
          "question": "জলিল সাহেবের পুকুরে সম্পূরক খাদ্য প্রয়োগের যৌক্তিকতা বিশ্লেষণ করো।",
          "explanation": "নিম্নের অনুরুপ: উদ্দীপকে সায়হাম তার চাষের মাছগুলোকে সম্পূরক খাদ্য প্রদান করেন। মাছ চাষকে লাভজনক করতে হলে প্রাকৃতিক খাদ্যের পাশাপাশি মাছকে বাইরে থেকে যেসব খাদ্য সরবরাহ করা হয় তাকে সম্পূরক খাদ্য বলে। সম্পূরক খাদ্য প্রয়োগ ব্যতীত মাছ চাষ করে সফলতা অর্জন করা সম্ভব নয়। মাছকে নিয়মিত সম্পূরক খাবার সরবরাহ করলে- i. অধিক ঘনত্বে পোনা ও বড় মাছ চাষ করা যায়। ii. অল্প সময়ে বড় আকারের সুস্থসবল পোনা উৎপাদন করা যায়। iii. পোনার বাঁচার হার বেড়ে যায়। iv. মাছের রোগ প্রতিরোধ ক্ষমতা বৃদ্ধি পায়। V. মাছের দ্রুত দৈহিক বৃদ্ধি ঘটে। vi. মাছ পুষ্টির অভাবজনিত রোগ থেকে মুক্ত থাকে। vii. সর্বোপরি কম সময়ে জলাশয় থেকে অধিক মাছ ও আর্থিক মুনাফা পাওয়া সম্ভব হয়। সুতরাং সায়হামের পুকুরে সম্পূরক খাদ্য প্রয়োগ সম্পূর্ণ যৌক্তিক ও কার্যকর সিদ্ধান্ত।"
        }
      ]
    },
    {
      "number": "6",
      "uddipok": "",
      "tag": "ISCM 24",
      "sub_questions": [
        {
          "label": "ক",
          "question": "সিমাজিন কী?",
          "explanation": "সিমাজিন হলো একটি রাসায়নিক দ্রব্য যা জলজ আগাছা দমনে ব্যবহার করা হয়।"
        },
        {
          "label": "খ",
          "question": "পুকুরে চুন প্রয়োগের কারণ ব্যাখ্যা করো।",
          "explanation": "পানির গুণগত মান বৃদ্ধির জন্য মাছ চাষের পুকুরে চুন প্রয়োগ একটি অত্যাবশ্যকীয় ধাপ। চুন পুকুরে প্রয়োগকৃত অন্যান্য সারের কার্যকারিতা বৃদ্ধি করে। পানির ঘোলাত্ব কমিয়ে পানি পরিষ্কার রাখে। চুন মাটি ও পানির উর্বরতা বৃদ্ধি করে এবং পানির পিএইচ ঠিক রাখে। এছাড়া মাছের রোগবালাই দূর করে। এ সমস্ত কারণে পুকুরে চুন প্রয়োগ করা হয়।"
        },
        {
          "label": "গ",
          "question": "উদ্দীপকের 'B' চিহ্নিত গুণাগুণগুলোর বর্ণনা দাও।",
          "explanation": "উদ্দীপকে উল্লিখিত 'B' চিহ্নিত অংশ দ্বারা মাছ চাষে পুকুরের পানির রাসায়নিক গুণাগুণকে নির্দেশ করা হয়েছে। মাছের বেঁচে থাকা, খাদ্যগ্রহণ ও আশানুরূপ বৃদ্ধির জন্য পুকুরের পানির রাসায়নিক গুণাগুণ অনুকূল মাত্রায় থাকা দরকার। নিম্নে মাছ চাষের ওপর রাসায়নিক গুণাগুণের প্রভাব দেওয়া হলো- i. দ্রবীভূত অক্সিজেন: পুকুরের পানিতে দ্রবীভূত অক্সিজেন 'মাছ চাষের জন্য অত্যন্ত গুরুত্বপূর্ণ। মাছের প্রাকৃতিক খাদ্য ফাইটোপ্লাংকটন ও জলজ উদ্ভিদ সালোকসংশ্লেষণ প্রক্রিয়ায় অক্সিজেন তৈরি করে যা পুকুরের পানিতে দ্রবীভূত হয়। পুকুরে বসবাসকারী মাছ ও অন্যান্য প্রাণী এ অক্সিজেন দ্বারা শ্বাসকার্য চালায়। মাছ চাষের জন্য পুকুরের পানিতে কমপক্ষে ৫ মিলিগ্রাম/লি অক্সিজেন থাকা প্রয়োজন। ii. দ্রবীভূত কার্বন ডাইঅক্সাইড: পুকুরে মাছের প্রাকৃতিক খাদ্য ফাইটোপ্লাংকটনের উৎপাদনের জন্য পর্যাপ্ত দ্রবীভূত কার্বন ডাইঅক্সাইড থাকা প্রয়োজন। মাত্রাতিরিক্ত কার্বন ডাইঅক্সাইড মাছের জন্য ক্ষতিকর। মাছের ভালো উৎপাদন পাওয়ার জন্য পুকুরে পানিতে ১-২ পিপিএম কার্বন ডাইঅক্সাইড থাকা জরুরি। iii. পিএইচ (pH): মাছ চাষের জন্য পুকুরে পানির অনুকূল pH ৬.৫ থেকে ৮.৫। pH ৪ এর নিচে বা ১১ এর উপর হলে মাছ মারা যায়। পানির pH কমে অম্লীয় হলে চুন (১-২ কেজি/শতক) এবং pH বেড়ে ক্ষারীয় হলে এমোনিয়াম সালফেট গুলে পানিতে প্রয়োগ করতে হয়। iv. ফসফরাস: প্রাকৃতিক পানিতে যে অল্প পরিমাণ ফসফরাস থাকে তা ফসফেটে রূপান্তরিত হয়। পরিমিত ফসফেট পুকুরে মাছের প্রাকৃতিক খাবার ফাইটোপ্লাংকটন জন্মাতে সাহায্য করে।"
        },
        {
          "label": "ঘ",
          "question": "উদ্দীপকের 'A' ও 'C' চিহ্নিত গুণাগুণগুলো রক্ষায় তুমি কী ধরনের কৌশল গ্রহণ করবে-আলোচনা করো।",
          "explanation": "উদ্দীপকের 'A' ও 'C' দ্বারা মাছ চাষের পুকুরের পানির গুণাগুণের মধ্যে ভৌতিক ও জৈবিক গুণাগুণের কথা বলা হয়েছে। নিচে এই গুণাগুণগুলো রক্ষার কৌশল আলোচনা করা হলো- ভৌতিক গুণাগুণ রক্ষার কৌশল: i. পানির গভীরতা উপযুক্ত রাখতে হবে। অতিরিক্ত গভীরতা বা অগভীরতা পানির তাপমাত্রা ও আলোর প্রবেশকে প্রভাবিত করে। ii. পুকুরের তাপমাত্রা নিয়ন্ত্রণে রাখতে হবে, এজন্য প্রয়োজনীয় ছায়ার ব্যবস্থা রাখতে হবে। iii. পাড় ও তলদেশ ঠিক রাখতে হবে যেন পানি দূষিত না হয়। iv. গাছপালা ও আগাছা পরিষ্কার রাখতে হবে যেন সূর্যালোক প্রবেশে বাঁধা না পায়। জৈবিক গুণাগুণ রক্ষার কৌশল: i. পর্যাপ্ত আলো বাতাসের ব্যবস্থা রাখতে হবে যাতে ফাইটোপ্লাংকটন উৎপাদন বৃদ্ধি পায়। ii. পুকুরে জৈব ও অজৈব দু'ধরনের সার ব্যবহার করতে হবে যেন প্রাকৃতিক খাদ্য উৎপাদন বৃদ্ধি পায়। iii. পুকুরে মাছের ঘনত্ব উপযুক্ত মাত্রায় রাখতে হবে যেন বর্জ্যের পরিমাণ বেড়ে না যায় এবং প্রাকৃতিক খাদ্য উৎপাদন ব্যাহত না হয়। iv. নিয়মিতভাবে পুকুরের পানি পরিবর্তন করতে হবে। ফলে পুকুরের জৈবিক ভারসাম্য ও স্বাস্থ্যকর পরিবেশ রক্ষা পায়।"
        }
      ]
    },
    {
      "number": "7",
      "uddipok": "সুরুজ মিয়ার পাট খেতে বিছাপোকা ও ঘোড়া পোকার আক্রমণ হয়েছে। তিনি কৃষি কর্মকর্তার পরামর্শ মোতাবেক ব্যবস্থা নেওয়ায় পোকা নিয়ন্ত্রণ সম্ভব হলো এবং পাটের উৎপাদন ভালো হলো।",
      "tag": "ISCM 24",
      "sub_questions": [
        {
          "label": "ক",
          "question": "'ও' ৯৮৯৭ কী জাতের পাট?",
          "explanation": "ও-৯৮৯৭ হলো তোষা বা বগী পাটের জাত।"
        },
        {
          "label": "খ",
          "question": "শিং ও মাগুর মাছের দৈহিক বৈশিষ্ট্য লেখো।",
          "explanation": "শিং ও মাগুর মাছের দৈহিক বৈশিষ্ট্যের মধ্যে কিছুটা মিল রয়েছে। এদের দেহ লম্বাটে, সামনের দিক নলাকার, পিছনের দিক চ্যাপ্টা ও আঁইশবিহীন এবং মাথার উপর নিচ চ্যাপ্টা। মুখে চার জোড়া শুঁড় ও মাথার দুই পাশে দুইটি কাঁটা আছে। কিন্তু শিং মাছ মাগুর মাছের চেয়ে আকারে ছোট হয় এবং মাথা তুলনামূলক সরু হয়। শিং মাছের পার্শ্বীয় কাঁটা দুইটি বিষাক্ত হয়। শিং মাছের দেহের রং ছোট অবস্থায় বাদামি লাল এবং বড় অবস্থায় ধূসর কালচে। অন্যদিকে মাগুরের দেহের রং ছোট অবস্থায় বাদামি খয়েরি ও বড় হলে ধূসর বাদামি হয়। শিং ও মাগুর মাছের একটি বিশেষ বৈশিষ্ট্য হচ্ছে ফুলকা ছাড়াও এদের অতিরিক্ত শ্বসনতন্ত্র আছে যার মাধ্যমে এরা বাতাস থেকে সরাসরি অক্সিজেন নিতে পারে।"
        },
        {
          "label": "গ",
          "question": "সুরুজ মিয়া কীভাবে পোকা দমন করেছিলেন- ব্যাখ্যা করো।",
          "explanation": "উদ্দীপকে সরুজ মিয়ার পাটক্ষেতে বিছা পোকা ও ঘোড়া পোকার আক্রমণ ঘটেছে। নিচে বিছাপোকা ও ঘোড়াপোকার দমন পদ্ধতি ব্যাখ্যা করা হলো- বিছা পোকা দমনে পাটের যে সব পাতায় ডিমের গাদা দেখা যায় সে সব পাতা ডিমের গাদাসহ তুলে ধ্বংস করেন। আক্রমণের ১ম পর্যায়ে যখন কীড়াগুলো পাতায় দলবদ্ধভাবে থাকে, তখন পোকাসহ পাতা তুলে পায়ে পিষে বা গর্তে চাপা দিয়ে দমন করতে হবে। পোকা যাতে এক ক্ষেত থেকে অন্য ক্ষেতে ছড়াতে না পারে সেজন্য ক্ষেতের চারপাশে প্রতিবন্ধক নালা তৈরি করে তাতে কেরোসিন মিশ্রিত পানি দিয়ে রাখতে হবে। আক্রমণ বেশি হলে কৃষি কর্মকর্তার পরামর্শ অনুযায়ী কীটনাশক প্রয়োগ করতে হবে। ঘোড়াপোকা দমনে- পোকার আক্রমণ দেখা দিলে কেরোসিন ভেজা দড়ি গাছের উপর দিয়ে টেনে দিলে পোকার আক্রমণ কম হয়। শালিক বা ময়না পাখি ঘোড়া পোকা খেতে পছন্দ করে। তাই এসব পাখি বসার জন্য পাট ক্ষেতে বাঁশের কঞ্চি এবং গাছের ডাল পুঁতে দিতে হবে। নির্ধারিত মাত্রায় রাসায়নিক বালাইনাশক ছিটাতে হবে।"
        },
        {
          "label": "ঘ",
          "question": "সুরুজ মিয়ার চাষকৃত ফসলের গুরুত্ব বর্ণনা করো।",
          "explanation": "নিম্নের অনুরুপ: হারেজ মিয়া তার এক একর জমিতে পাট চাষের সিদ্ধান্ত নেন এবং ভালো ফলন পান। তাই তার এলাকার অন্যান্য কৃষকও তাদের জমিতে পাট চাষের সিদ্ধান্ত নেন। বাংলাদেশে উৎপাদিত অর্থকরী ফসলগুলোর মধ্যে পাটের স্থান শীর্ষে। এদেশের আঁশের চাহিদার সিংহভাগ পূরণ করে পাট। অতীতে এদেশের বৈদেশিক মুদ্রার প্রায় ৮৪% আসত পাট ও পাটজাত দ্রব্য থেকে। বর্তমানে দেশে ও বিদেশে প্রতিকূল অবস্থার প্রেক্ষিতেও বৈদেশিক মুদ্রার অধিকাংশই আসছে পাট ও পাটজাত দ্রব্য থেকে। পাটের উৎপাদনের ক্রমাবনতি হওয়া সত্ত্বেও মোট রপ্তানি আয়ের ২৪% আসে পাট ও পাটজাত দ্রব্য থেকে। পাটের ব্যবহারিক উপযোগিতা, অর্থনৈতিক গুরুত্ব ইত্যাদি বিবেচনা করে পাটকে সোনালি আঁশ বলে অভিহিত করা হয়। পাট ফসলটি খরা ও জলাবদ্ধতা দুটোই সহ্য করতে পারে। কাজেই বাংলাদেশের যে সব এলাকায় সেচ ব্যবস্থার অভাব রয়েছে এবং যেখানে পানি জমে থাকে, সেখানে সহজে পাট চাষ করা সম্ভব। এছাড়া বাংলাদেশে অনেক জমি আছে যেখানে পাট ছাড়া অন্য কোনো ফসল চাষ করা সম্ভব নয়। খরা, বন্যা, অতিবৃষ্টি ইত্যাদির কারণে পাট অন্যান্য ফসলের চেয়ে কম ক্ষতিগ্রস্ত হয়। কৃষকেরা যেমন পাটশাক ও পাট বিক্রি করে অর্থ আয় করতে পারবে, তেমনি পাটকাঠি জ্বালানি হিসেবে ব্যবহার করতে পারবে। শুধু আঁশ ফসল হিসেবেই নয়, কৃষিজাত শিল্পে, ঔষধ শিল্পে, পরিবেশ সংরক্ষণে ও সবজি হিসেবে পাটের গুরুত্ব অপরিসীম। সুতরাং উপরিউক্ত আলোচনা থেকে বলা যায়, হারেজ মিয়ার কার্যক্রমটি অন্যান্য কৃষকগণের গ্রহণ করা অত্যন্ত যৌক্তিক।"
        }
      ]
    },
    {
      "number": "8",
      "uddipok": "হেনরি তার বাড়ির পাশে ৫০ শতক জমিতে লাউ চাষের সিদ্ধান্ত নিলো। কৃষি কর্মকর্তার পরামর্শে জমি তৈরি, সার প্রয়োগ এবং অন্যান্য পরিচর্যা সঠিক নিয়মে করায় তার ফলন অনেক ভালো হলো। এতে সে আর্থিকভাবে লাভবান হলো।",
      "tag": "ISCM 24",
      "sub_questions": [
        {
          "label": "ক",
          "question": "সমন্বিত মাছ চাষ বলতে কী বোঝ?",
          "explanation": "সমন্বিত চাষে যখন মাছের সাথে অন্য ফসলের (হাঁস/মুরগি, ধান) চাষ করা হয় তখন তাকে সমন্বিত মাছ চাষ বলে।"
        },
        {
          "label": "খ",
          "question": "কলার অসি ডেউড় ও পানি ডেউড়ের মধ্যে পার্থক্য লেখো।",
          "explanation": "নিচে অসি তেউড় ও পানি তেউড়ের মধ্যে পার্থক্য দেওয়া হলো- অসি তেউড় পানি তেউড় i. অসি তেউড়ের পাতা সরু, সুচালো এবং অনেকটা তলোয়ারের মতো। i. পানি তেউড়ের আগা গোড়া সমান থাকে। ii. কলা চাষের জন্য এই চারা উত্তম। ii. পানি তেউড় কলা চাষের জন্য উপযুক্ত নয়।"
        },
        {
          "label": "গ",
          "question": "উদ্দীপকে হেনরির জমিতে লাউ চাষে প্রয়োজনীয় সারের তালিকা তৈরি করো।",
          "explanation": "উদ্দীপকে হেনরি ৫০ শতক জমিতে লাউ চাষ করেন। লাউ চাষে তার জমিতে প্রয়োজনীয় সারের তালিকা নিচে দেওয়া হলো- সারের নাম সারের পরিমাণ (প্রতি শতক এর জন্য) সারের পরিমাণ (৫০ শতকে) গোবর বা কম্পোস্ট ৪০ কেজি (৪০ × ৫০) কেজি = ২০০০ কেজি ইউরিয়া ২ কেজি (২ × ৫০) কেজি = ১০০ কেজি টিএসপি ১.৬ কেজি (১.৬ × ৫০) কেজি = ৮০ কেজি এমপি ১.২ কেজি (১.২ × ৫০) কেজি = ৬০ কেজি বোরন ১০ গ্রাম (১০ × ৫০) গ্রাম = ৫০০ গ্রাম পিট তৈরি করার সময় সম্পূর্ণ গোবর, টিএসপি, বোরন, অর্ধেক পটাশ এবং পাঁচ ভাগের এক ভাগ ইউরিয়া সার মাটির সাথে ভালোভাবে মিশিয়ে দিতে হবে। সার মেশানোর ১০-১৫ দিন পর জমিতে বীজ বপন করতে হয়। অবশিষ্ট ইউরিয়া ও পটাশ সার সমান চার কিস্তিতে পুরো জীবনকালে উপরি প্রয়োগ করতে হয়।"
        },
        {
          "label": "ঘ",
          "question": "লাউ চাষে হেনরির সফলতার দিকগুলো আলোচনা করো।",
          "explanation": "উদ্দীপকে হেনরির চাষকৃত ফসলটি হলো লাউ। হেনরি জমি তৈরি, সার প্রয়োগ এবং অন্যান্য পরিচর্চা সঠিকভাবে সম্পাদন করার কারণে লাউচাষে সফলতা লাভ করে। লাউ চাষের জন্য দোআঁশ মাটি উত্তম। বেলে মাটি হলে, মাটিতে জৈব পদার্থ যোগ করে প্রয়োজনীয় সেচ দিয়ে সহজে লাউ চাষ করা যায়। লাউ চাষে জমি ভালোভাবে চাষ দিয়ে ঢেলা ভেঙে সমান করে নিতে হবে। ১৫- ২০ সে.মি. উচ্চতার, ২.৫ মি প্রস্থের এবং জমির আকার অনুযায়ী লম্বা করে মাদা তৈরি করতে হবে। মাদার জন্য সাধারণত ৩-৪ মি. দূরত্বে ৮০-১০০ ঘন সে.মি. আকারের গর্ত তৈরি করতে হবে। পাশাপাশি দুইটি মাদার মাঝখানে ৬০ সেমি প্রশস্ত সেচ ও নিকাশ নালা রাখতে হবে। প্রতি মাদায় ১০ কেজি গোবর, ২০০ গ্রাম টিএসপি ও ৫০ গ্রাম এমওপি দিতে হবে এবং ৪-৫টি করে বীজ বপন করতে হবে। গাছ যখন ১৫-২০ সেমি বড় হবে, তখন গাছের গোড়ার পাশে বাঁশের ডগা কঞ্চিসহ মাটিতে পুঁতে দিতে হবে। চারা একটু বড় হলেই প্রতি মাদায় ২টি করে চারা রেখে বাকিগুলো তুলে ফেলতে হবে। নিড়ানি দিয়ে মাটি ঝুরঝুরা করে দিতে হবে। প্রতিদিন লাউ গাছে প্রয়োজনীয় পরিমাণ পানি দিতে হবে। নানা ধরনের পোকামাকড় ও রোগ বালাই এর জন্য প্রয়োজনীয় ব্যবস্থা নিতে হবে। ফসল সংগ্রহের সময় শুং এর উপস্থিতি ও নখ দিয়ে ফলে চাপ দিয়ে দেখতে হবে। সাধারণত পরাগায়ণের ১২-১৫ দিন পর ফল সংগ্রহ করা যায়। উপরিউক্ত কাজগুলো হেনরি সঠিকভাবে সম্পাদন করায় তিনি লাউ চাষে সফল হন।"
        }
      ]
    }
  ]
}