{
  "title": "দিনাজপুর বোর্ড ২০২৩",
  "subtitle": "কৃষিশিক্ষা (8)",
  "questions": [
    {
      "number": "1",
      "uddipok": "রাঙামাটি জেলার মিতু চাকমা তার বাড়ির পাশের টিলাটিতে পেঁপে চাষের সিদ্ধান্ত নেয়। অতঃপর সে সম্পূর্ণ টিলাটি সাধারণভাবে চাষ দিয়ে পেঁপে গাছ লাগিয়ে দেয়। নিয়মিত পরিচর্যায় বাগানটি বেশ সুন্দর হয়ে ওঠে। একদিন সারা রাতব্যাপী প্রবল বৃষ্টিপাত হওয়ায় বাগানে সেচ দিতে হবেনা এই ভেবে সে বেশ খুশি হয়। পর দিন বাগানের অবস্থা দেখে সে হতাশ হয়ে পড়ে।",
      "tag": "DIN.B 23",
      "sub_questions": [
        {
          "label": "ক",
          "question": "কখন নদী ভাঙন হয়?",
          "explanation": "বর্ষার শুরুতে কিংবা বর্ষার শেষে নদীতে প্রবল স্রোত সৃষ্টি হলে তখন নদী ভাঙন হয়।"
        },
        {
          "label": "খ",
          "question": "ভূমিক্ষয়ের অসুবিধা কী? ব্যাখ্যা করো ।",
          "explanation": "ভূমিক্ষয়ের কারণে বিভিন্ন রকমের ক্ষতি সাধিত হয়। যেমন— ভূমিক্ষয়ের ফলে মাটিতে জমির পুষ্টিসমৃদ্ধ উপরের স্তরের মাটি অন্যত্র চলে যায়। ফলে মাটির উর্বরতা ব্যাপক হ্রাস পায় এবং কৃষি যন্ত্রপাতি ব্যবহারে অসুবিধা হয়। এছাড়া ক্রমাগত ভূমিক্ষয়ের কারণে নদী-নালা, হাওড়-বিল ভরাট হয়ে যায়। ফলে দেশে প্রায়ই বন্যার প্রাদুর্ভাব ঘটে। জনজীবন বিপর্যস্ত হয় ও ফসলের ক্ষতি হয় ।"
        },
        {
          "label": "গ",
          "question": "মিতু চাকমার হতাশ হয়ে পড়ার কারণ ব্যাখ্যা করো ।",
          "explanation": "সিনথিয়া চাকমার বাড়ি বান্দরবান জেলায় অর্থাৎ পার্বত্য অঞ্চলে । এসব এলাকার মাটির ধরন সমতল এলাকার মতো না হয়ে ঢালু প্রকৃতির হয়। এতে বৃষ্টিপাতের সাথে মাটি পাহাড়ের ঢাল বেয়ে নিচে চলে যায়। সিনথিয়া চাকমা তার বাড়ির পাশের টিলাতে সাধারণভাবে চাষ দিয়ে যথাযথভাবে সার প্রয়োগ করে পেঁপে চাষ করেন । কিন্তু একদিন সারারাতব্যাপী বৃষ্টিপাত হওয়ায় তার জমির মাটি ক্ষয় হয় এবং পাহাড়ের ঢাল বেয়ে নিচে চলে যায়। এতে পাহাড়টি ভূমিধ্বস বা ভূমিক্ষয়ের শিকার হয়। তাই পাহাড়ি এলাকায় সাধারণভাবে জমি চাষ করা উচিত নয় ৷ সুতরাং বলা যায়, উল্লিখিত কারণে সিনথিয়া চাকমা হতাশ হন ।"
        },
        {
          "label": "ঘ",
          "question": "কোন পদক্ষেপ গ্রহণ করলে মিতু চাকমার এই ধরনের সমস্যা হতো না ? তোমার মতামত বিশ্লেষণ করো ।",
          "explanation": "উদ্দীপকের সিনথিয়া চাকমা সাধারণভাবে জমি চাষ করে তার পার্বত্য জমিতে পেঁপে চাষ করে। সারারাতব্যাপী বৃষ্টিপাতের ফলে তার জমিতে ভূমিধ্বস হয়। নিম্নোক্ত পদক্ষেপ গ্রহণ করলে সে এ সমস্যার সম্মুখীন হতো না— পাহাড়ের গায়ে চতুর্দিকে সমতল সিঁড়ি বা ধাপ করে চাষাবাদ করলে বৃষ্টির পানি পাহাড়ের মাটি ক্ষয় করতে পারে না । আবার কন্টোর পদ্ধতিতে পাহাড়ের ঢালের আড়াআড়ি সমন্বিত লাইনে জমি চাষ করলে বৃষ্টির পানিতে গতি কম হয়। মাটি স্থানান্তরিত না হয়ে ফসলের গোড়ায় আটকে থাকে। ফলে ভূমিক্ষয় হ্রাস পায় । সুতরাং বলা যায় যে, সিনথিয়া চাকমা উপরে উল্লিখিত পদক্ষেপগুলো গ্রহণ করলে ভূমিধ্বসের সম্মুখীন হতো না ।"
        }
      ]
    },
    {
      "number": "2",
      "uddipok": "গীতা রানী বিদ্যালয়ের ছুটিতে তার মায়ের সাথে ছোট ভাইবোনদের নিয়ে প্রত্যন্ত এলাকায় তার মামার বাড়িতে বেড়াতে যায়। বিভিন্ন ধরনের গাছগাছালিতে পরিপূর্ণ মামার বাড়ির পরিবেশ দেখে তারা বিমোহিত। একদিন হঠাৎ তার ছোট বোনটির সর্দিকাশি শুরু হলে তার দিদিমা ডিম্বাকার সুগন্ধযুক্ত এক ধরনের পাতার রসের সাথে আদার রস ও মধু মিশিয়ে খাইয়ে দেন । এতে তার সমস্যা সমাধান হয়ে যায় ।",
      "tag": "DIN.B 23",
      "sub_questions": [
        {
          "label": "ক",
          "question": "ত্রিফলা কী?",
          "explanation": "হরিতকী, আমলকী ও বহেড়া এই তিন ফলের সমারোহই হলো ত্রিফলা ।"
        },
        {
          "label": "খ",
          "question": "ঘৃতকুমারীর গুরুত্ব ব্যাখ্যা করো।",
          "explanation": "ঘৃতকুমারী বিরুৎ জাতীয় উদ্ভিদ। এর পাতা থেকে নির্গত ঘন পিচ্ছিল রস কোষ্ঠকাঠিন্য রোগের ফলপ্রসু ঔষধ। এটি ক্ষুধামন্দা, জন্ডিস, লিউকোমিয়া, অর্শ্বরোগ, কাটা-পোড়া ও ক্ষতের চিকিৎসায় ফলপ্রসূ অবদান রাখে । প্রসাধন দ্রব্যে এর মিশ্রণে প্রসাধনের মান উন্নত হয় ।"
        },
        {
          "label": "গ",
          "question": "গীতা রানীর দিদিমা তার ছোট বোনটিকে কী দিয়ে চিকিৎসা করেছিলেন? আলোচনা করো।",
          "explanation": "গীতা রানীর ছোট বোনের সর্দিকাশি শুরু হলে তার দিদিমা তাকে তুলসী দিয়ে চিকিৎসা করেন । তুলসী অতিপরিচিত বিরুৎ জাতীয় উদ্ভিদ। এটি সাধারণত ৩০ সেমি হতে ১ মিটার পর্যন্ত উঁচু হয়ে থাকে। পাতা সরল, প্রতিমুখ, ডিম্বাকার, সুগন্ধযুক্ত। শীতকালে ফুল ও ফল হয়। সাধারণ সর্দি-কাশিতে তুলসী পাতার রস বেশ উপকারী। ছোট ছেলেমেয়েদের তুলসী পাতার রসের সাথে আদার রস ও মধু মিশিয়ে খাওয়ানো হয়।"
        },
        {
          "label": "ঘ",
          "question": "প্রত্যন্ত গ্রামীণ পরিবেশের আলোকে দিদিমার চিকিৎসা পদ্ধতিটির গুরুত্ব বিশ্লেষণ করো ।",
          "explanation": "রাজীবের দাদুর উক্তিটি ছিল- “হরিতকীর মতো আরো গাছপালা ও লতাপাতা গ্রামের মানুষের চিকিৎসা সেবায় এক বিরাট ভূমিকা রেখে চলেছে।' হরিতকী একটি ভেষজ উদ্ভিদ। হরিতকীর মতো এমন আরো অনেক ঔষধি উদ্ভিদ রয়েছে। যেমন— অর্জুন, বহেড়া, বাসক, তেলাকুচা ইত্যাদি। চিকিৎসায় ব্যবহৃত ঔষধি উদ্ভিদ প্রায় সব জায়গায় পাওয়া যায়। ফলে এ চিকিৎসা সহজলভ্য এবং সস্তা। অন্যান্য চিকিৎসায় কোনো না কোনো পার্শ্বপ্রতিক্রিয়া থাকে। কিন্তু এ চিকিৎসায় কোনো পার্শ্বপ্রতিক্রিয়া থাকে না । তাই ভেষজ উদ্ভিদের মাধ্যমে চিকিৎসা খুবই জনপ্ৰিয় । ভেষজ উদ্ভিদের প্রয়োজনীয়তা, অপরিসীম। ভেষজ উদ্ভিদের রোগ নিরাময় কার্যকারিতা অত্যাধিক। আধুনিক চিকিৎসার চেয়েও ভেষজ চিকিৎসার কার্যকারিতা বেশি। ভেষজ চিকিৎসার খরচ অনেক কম লাগে এবং গ্রামের সর্বত্রই পাওয়া যায় বলে গ্রামীণ মানুষের জন্য ভেষজ গাছপালাই মহৌষধ হিসেবে ব্যবহার করা হয়। বিশেষ করে আয়ুর্বেদিক ও ইউনানী চিকিৎসা ব্যবস্থা এ ভেষজ উদ্ভিদের উপর নির্ভরশীল। ভেষজ উদ্ভিদ হতে ঔষধ তৈরি করতে আধুনিক যন্ত্রপাতির প্রয়োজন হয় না বলে স্থানীয়ভাবে পাওয়া যায়। সহজলভ্য, সস্তা ও পার্শ্বপ্রতিক্রিয়ামুক্ত ভেষজ চিকিৎসা সব ধরনের মানুষের ক্ষেত্রে যুগান্তকারী সাফল্য এনে দিতে পারে । উপরের আলোচনা থেকে বলা যায়, ঔষধি উদ্ভিদ গ্রামের মানুষের চিকিৎসা সেবায় এক বিরাট ভূমিকা রেখে চলেছে। সুতরাং রাজীবের দাদুর উক্তিটি যথার্থ বলে আমি মনে করি।"
        }
      ]
    },
    {
      "number": "3",
      "uddipok": "",
      "tag": "DIN.B 23",
      "sub_questions": [
        {
          "label": "ক",
          "question": "হানিকুইন কোন ফসলের জাত?",
          "explanation": "হানিকুইন আনারসের একটি জাত।"
        },
        {
          "label": "খ",
          "question": "ফুলের কুঁড়ি ছাঁটাই এর গুরুত্ব ব্যাখ্যা করো ।",
          "explanation": "গোলাপ গাছের ডাল ছাঁটাইয়ের পর মূল ডালে অনেক পত্রমুকুল ও ফুলকুঁড়ি জন্মায়। সবগুলো কুঁড়ি ফুটতে দিলে ফুল তেমন বড় হয় না । তাই বড় ফুল ফোটার জন্য আসল কুঁড়ি রেখে পাশের কুঁড়ি গুলো ধারালো চাকু দিয়ে কেটে দিতে হয়।"
        },
        {
          "label": "গ",
          "question": "উদ্দীপকের ফসল উৎপাদনের জন্য জমি তৈরি কার্যক্রমের বিবরণ দাও ।",
          "explanation": "উদ্দীপকের ফসলটি হলো গোলাপ ফুল । গোলাপ চাষের জন্য উর্বর দোআঁশ মাটির জমি নির্বাচন করা উত্তম । ছায়াবিহীন উঁচু জায়গা যেখানে জলাবদ্ধতা হয় না, এরূপ মাটিতে গোলাপ ভালো জন্মে । নির্বাচিত জমি ৪-৫ টি আড়াআড়ি চাষ ও মই দিয়ে মাটি ঝুরঝুরা ও সমতল করতে হবে। এরপর মাটি কুপিয়ে ৫ সেমি উঁচু করে ৩ মি × ১ মি আকারের বেড বা কেয়ারি তৈরি করতে হবে । এভাবে কেয়ারি তৈরির পর নির্দিষ্ট দূরত্বে ৬০ সেমি x ৬০ সেমি আকারের এবং ৪৫ সেমি গভীর গর্ত খনন করতে হবে। গর্তের উপরের মাটি ও নিচের মাটি আলাদা করে রাখতে হবে। চারা রোপণের ১৫ দিন আগে গর্ত করে খোলা রাখতে হবে । এ সময়ে গর্তের জীবাণু ও পোকামাকড় মারা যায় । উপরোক্ত পদ্ধতিতে গোলাপ ফুলের জন্য জমি প্রস্তুত করা হয়।"
        },
        {
          "label": "ঘ",
          "question": "উদ্দীপকের ফসল উৎপাদনে সঠিক পরিচর্যার গুরুত্ব বিশ্লেষণ করো।",
          "explanation": "গোলাপ ফুল চাষে সঠিকভাবে পরিচর্যা করা অত্যন্ত জরুরি। গোলাপের চারা রোপণের পরে বর্ষাকালে গাছের গোড়ায় যাতে পানি জমতে না পারে সে জন্য নালা তৈরি করতে হবে। গোলাপের চারা লাগানোর পর দুর্বল শাখা ও রোগাক্রান্ত শিকড় কেটে ফেলতে হবে। বেড থেকে আগাছা তুলে ফেলতে হবে। গাছের গোড়ায় এমনভাবে সেচ দিতে হবে যেন মাটিতে রসের ঘাটতি না হয়। গোলাপ গাছ জলাবদ্ধতা সহ্য করতে পারে না বলে পানি নিকাশের ব্যবস্থা রাখতে হবে। বড় ফুল ফোটার জন্য আসল কুঁড়ি রেখে পাশের কুঁড়িগুলো ধারালো চাকু দিয়ে কেটে দিতে হবে। গোলাপ গাছে বর্ষাকালে রেডস্কেল পোকার আক্রমণ হয় যা দাঁত মাজার ব্রাশ ব্যবহার করে অথবা ম্যালাথিয়ন বা ডায়াজিনন ঔষধ প্রয়োগ করে দমন করতে হবে। অপরদিকে শীতকালে বিটল পোকার আক্রমণ হয় যা আলোর ফাঁদ, ম্যালাথিয়ন বা ডাইমেক্রন ব্যবহার করে দমন করতে হবে। গোলাপের প্রধান রোগগুলোর মধ্যে রয়েছে কালো দাগ পড়া রোগ, ডাইব্যাক ও পাউডারি মিলডিউ । আক্রান্ত পাতা পুড়িয়ে ও ছত্রাকনাশক ব্যবহার করে কালো দাগ পড়া রোগ, ডাল ছাঁটাইয়ের চাকু জীবাণুনাশক দিয়ে মুছে ডাল ছাঁটাই করে কর্তিত স্থান স্পিরিট দিয়ে মুছে ডাইব্যাক ও থিওভিট বা সালফার ডাইথেন এম-৪৫ পানিতে মিশিয়ে সপ্তাহে একবার স্প্রে করে পাউডারি মিলডিউ রোগ দমন করতে হবে । উপরিউক্ত নিয়ম ও পরিচর্যা অনুসরণ করে গোলাপের ভালো উৎপাদন পাওয়া সম্ভব।"
        }
      ]
    },
    {
      "number": "4",
      "uddipok": "রিমন সাহেব একজন দক্ষ মুরগির খামারী। খামারে প্রতিবারে ১৫০০টি লেয়ার মুরগি সফলতার সাথে পালন করে যাচ্ছেন। তিনি তার খামারের মুরগিগুলোকে খাদ্য তালিকা অনুসরণ করে নিজে খাদ্যমিশ্রণ প্রস্তুত করে খাওয়ান । প্রতিবারে তিনি ৬০০ কেজি খাদ্য মিশ্রণ তৈরি করে থাকেন।",
      "tag": "DIN.B 23",
      "sub_questions": [
        {
          "label": "ক",
          "question": "মুরগির খাদ্য তৈরিতে প্রধানত কী ব্যবহার করা হয়?",
          "explanation": "মুরগির খাদ্য তৈরিতে প্রধানত দানাশস্য ও এদের উপজাতসমূহ ব্যবহার করা হয় ।"
        },
        {
          "label": "খ",
          "question": "লেয়ার ও ব্রয়লার মুরগির খাদ্য তালিকা পৃথক হওয়ার কারণ ব্যাখ্যা করো।",
          "explanation": "লেয়ার ও ব্রয়লার মুরগির খাদ্য তালিকা পৃথক হওয়ার কারণ হলো— লেয়ার মুরগি ডিম উৎপাদনকারী মুরগি আর ব্রয়লার মুরগি হলো মাংস উৎপাদনকারী মুরগি। ডিম ও মাংস উৎপাদনের ভিন্নতার কারণে মুরগির খাদ্য তালিকা পৃথক হয়। অর্থাৎ লেয়ার মুরগি ডিম উৎপাদনকারী হওয়ায় এদের ডিম উৎপাদনের উপযোগী খাবার প্রদান করতে হয় আর ব্রয়লার মুরগি মাংস উৎপাদনকারী হওয়ায় এদের মাংস উৎপাদনের গুণাগুণসম্পন্ন রেশন প্রদান করতে হয় ।"
        },
        {
          "label": "গ",
          "question": "উদ্দীপকের খামারি প্রতিবার খাদ্যপ্রস্তুত করার সময় কী পরিমাপ লবণ ব্যবহার করেছেন? তার পরিমান নির্ণয় করো।",
          "explanation": "উদ্দীপকের রিমন সাহেবের খামারে ১৫০০টি লেয়ার মুরগি আছে । প্রতিবারে তিনি ৬০০ কেজি খাদ্য মিশ্রণ তৈরি করে থাকেন। লেয়ার বা ডিম পাড়া মুরগির খাদ্য তালিকায় বিভিন্ন খাদ্য উপকরণে মিশ্রণে লবণের পরিমাণ থাকে ০.৫%। ৬০০ কেজি খাদ্য মিশ্রণে লবণের পরিমাণ = ৬০০ এর .৫% = ৬০০ এর ০.৫% ১০০ = ৩ কেজি সুতরাং, উদ্দীপকের রিমন সাহেব প্রতিবার খাদ্য প্রস্তুত করার সময় কেজি লবণ ব্যবহার করেছেন ।"
        },
        {
          "label": "ঘ",
          "question": "উদ্দীপকের ব্যক্তির সফলতার কারণ বিশ্লেষণ করো ।",
          "explanation": "উদ্দীপকের রিমন সাহেব একজন সফল মুরগির খামারি। লেয়ার মুরগিকে সুষম খাদ্য উপকরণের মিশ্রণ খাওয়ানোই হলো রিমন সাহেবের সফলতার কারণ । উদ্দীপকের রিমন সাহেব খামারের মুরগিগুলোকে খাদ্য তালিকা অনুসরণ করে নিজে খাদ্য মিশ্রণ প্রস্তুত করে খাওয়ান। যে রেশনে পাখির প্রয়োজনীয় শর্করা, আমিষ, চর্বি, খনিজ লবণ ও ভিটামিন উপস্থিত থাকে তাকে সুষম রেশন বলে । সুষম রেশন খাওয়ানোর ফলে মুরগি শরীরে শক্তি পায়, দৈহিক বৃদ্ধি ঘটে, হাড় গঠন করে। এছাড়াও দেহ কোষের ক্ষয়পূরণ ও বৃদ্ধিসাধন করে। রোগ প্রতিরোধ ক্ষমতা বাড়ে। ডিম ও মাংস উৎপাদনে সাহায্য করে। যার ফলে সুষম রেশনের মিশ্রিত খাদ্য উপকরণ খাওয়ানোর ফলে খামারিরা লাভবান হয় । উদ্দীপকের রিমন সাহেবের খামার সফলতার পেছনে মূল কারণ হিসেবে সুষম খাদ্য উপকরণের মিশ্রণ খাওয়ানোকে বলা যায়। সুষম খাদ্য উপকরণের মিশ্রণে গম/ভুট্টা ভাঙা ৪৫-৫৫ ভাগ, গমের ভূসি ৮-১২, চালের মিহিকুঁড়া ১০-১২ ভাগ, খৈল ১০-১৫ ভাগ, শুটকি মাছের গুঁড়া ১০-১২ ভাগ, হাড়ের গুঁড়া ১.৫ এবং লবণ ০.৫ ভাগ রয়েছে। মিশ্রণ খাদ্য ব্যবহারের ফলে মুরগির খামারে আর্থিক খরচের সামঞ্জস্যতা রক্ষা হয় । এর গুণাগুণের কারণে মুরগির মাংস ও ডিম উৎপাদন বৃদ্ধি পায় ফলে খামারিরা সফলতা লাভ করেন । উপরের আলোচনা থেকে বলা যায় যে, উদ্দীপকের রিমন সাহেবের সফলতার পেছনে কারণ হলো সুষম খাদ্য উপকরণের মিশ্রণ খাওয়ানো ।"
        }
      ]
    },
    {
      "number": "5",
      "uddipok": "ইউনুস মিয়া কয়েক বছর যাবৎ তার বাগানে কলার চাষ করতেন । হঠাৎ একদিন দেখতে পান বাগানের অধিকাংশ পাতাই ভেঙে গেছে। তিনি আরও লক্ষ করেন যে পাতাগুলো হলুদও হয়ে গেছে। তিনি তৎক্ষণাৎ প্রতিবেশী একজন কৃষকের পরামর্শে নির্ধারিত হারে ম্যালথিয়ন প্রয়োগ করলেন ।",
      "tag": "DIN.B 23",
      "sub_questions": [
        {
          "label": "ক",
          "question": "বোঁটা চারা কাকে বলে?",
          "explanation": "আনরসের গোড়া থেকে বের হওয়া চারাকে বোঁটা চারা বলে ।"
        },
        {
          "label": "খ",
          "question": "কলাচাষে কোন ধরনের চারা রোপণের উপযোগী? ব্যাখ্যা করো ।",
          "explanation": "কলায় অসি তেউড় ও পানি তেউড় নামে দুই ধরনের তেউড় বা চারা দেখা যায়। পানি তেউড় দুর্বল হয় ও আগা-গোড়া সমান থাকে। অসি তেউড়ের পাতা সুচালো এবং অনেকটা তলোয়ারের মতো। গোড়ার দিকে মোটা এবং ক্রমশ উপরের দিকে সুর হয়। এতে প্রাথমিক অবস্থায় চারার খাদ্য সরবরাহ নিশ্চিত থাকে। তাই কলা চাষের জন্য অসি তেউড় রোপণের জন্য উপযোগী ।"
        },
        {
          "label": "গ",
          "question": "উদ্দীপকে উল্লিখিত সমস্যা সমাধানে করণীয় কী?",
          "explanation": "উদ্দীপকের ইউনুস মিয়ার কলার বাগানের গাছগুলো পানামা রোগে আক্রান্ত। কারণ কলা গাছের পাতাগুলো হলুদ হয়ে গেছে এবং অধিকাংশ পাতাই ভেঙ্গে গেছে। এই ছত্রাকজনিত রোগটি সমাধানে অর্থাৎ প্রতিকারে করণীয় ব্যবস্থাগুলো হলো- রোগমুক্ত গাছ লাগাতে হবে, রোগাক্রান্ত গাছ তুলে ফেলে দিতে হবে এবং প্রতিরোধী জাত রোপণ করতে হবে। এছাড়া টিল্ট-২৫০ ইসি ছত্রাকনাশক অনুমোদিত মাত্রায় আক্রান্ত গাছে প্রয়োগ করলে সুফল পাওয়া যায় । উপরের ব্যবস্থাগুলো গ্রহণ করলে পানাম রোগের সমাধান করা সম্ভব।"
        },
        {
          "label": "ঘ",
          "question": "তুমি কি মনে করো ইউনুস মিয়া কলাচাষে সফল হবেন? তোমার উত্তরের সপক্ষে যুক্তি দাও ।",
          "explanation": "ইউনুস মিয়া তার বাগানে কলাচাষ করেন। ভালো ফলন পাওয়ার জন্য সঠিক সময়ে সঠিক ব্যবস্থাপনা গ্রহণ অতীব জরুরি। জমি ও মাটি তৈরি, চারা রোপণের সময়, চারা নির্বাচন, চারা রোপণ, সার প্রয়োগ পদ্ধতি, পরিচর্যা সবকিছুই সময় মতো এবং সঠিক পদ্ধতি অবলম্বন করেই সম্পন্ন করতে হবে। পাশাপাশি জমির ফসলে পোকা ও রোগ দমনে সঠিক বালাইনাশক প্রয়োগ করলে ফসলের ক্ষতি হয় না। ফলে কৃষক আর্থিকভাবে লাভবান হয়। কিন্তু ইউনুস মিয়ার রোগ প্রতিকারে সঠিক সিদ্ধান্ত নিতে পারেনি । উদ্দীপকের ইউনুস মিয়ার কলার বাগানের অধিকাংশ পাতাই ভেঙ্গে গেছে এবং পাতাগুলো হলুদও হয়ে গেছে। এগুলো পানামা রোগের লক্ষণ। এটি একটি ছত্রাকজনিত রোগ। এর প্রতিরোধের জন্য টিল্ট-২৫০ ইসি ছত্রাকনাশক অনুমোদিত মাত্রায় আক্রান্ত গাছে প্রয়োগ করতে হয়। কিন্তু ইউনুস মিয়া আক্রান্ত গাছে ম্যালাথিয়ন প্রয়োগ করে। ম্যালাথিয়ন হলো কীটনাশক যা পোকা দমনে ব্যবহৃত হয়। এতে রোগাক্রান্ত কলা গাছের রোগ প্রতিকারের চেয়ে, গাছ মারা যেতে পারে। ফলে বাগানের ফসল নষ্ট হয়ে যাবে এবং ইউনুস মিয়া আর্থিকভাবে ক্ষতির সম্মুখীন হবেন । উপরের আলোচনা হতে আমি মনে করি, ভুল সিদ্ধান্ত নেওয়ার কারণে ইউনুস মিয়া কলাচাষে আর্থিকভাবে ক্ষতিগ্রস্ত হবেন।"
        }
      ]
    },
    {
      "number": "6",
      "uddipok": "ফরিদ সাহেব প্রায়শ চিত্রে প্রদর্শিত এলাকা থেকে মৎস্য আহরণ করে বাজারে বিক্রি করেন ।",
      "tag": "DIN.B 23",
      "sub_questions": [
        {
          "label": "ক",
          "question": "জাটকা কী?",
          "explanation": "যেসব ইলিশের আকৃতি ২৩ সেন্টিমিটারের কম সেগুলোই হলো জাটকা ।"
        },
        {
          "label": "খ",
          "question": "মাছ চাষের গুরুত্ব ব্যাখ্যা করো ।",
          "explanation": "আমিষের প্রধান উৎস হচ্ছে মাছ। মানবদেহের প্রয়োজনীয় আমিষের ৬০% পূরণ হয় মাছ থেকে। একজন পূর্ণ বয়স্ক মানুষের দৈনিক ৮০ গ্রাম আমিষ জাতীয় খাবারের প্রয়োজন। মাছ চাষের মাধ্যমে আমিষের চাহিদা মেটানো সম্ভব। আমাদের দেশের জনসংখ্যা প্রতিনিয়ত বৃদ্ধি পাচ্ছে। এ চাহিদা পূরণে মাছ চাষ অত্যন্ত গুরুত্বপূর্ণ। মাছ চাষের ফলে মানুষ অর্থনৈতিকভাবে স্বাবলম্বী হয়। তাছাড়া মাছ চাষ অত্যন্ত লাভজনক। মাছ বিদেশে রপ্তানি করে প্রচুর বৈদেশিক মুদ্রা আয় করা যায়। অর্থাৎ, পুষ্টির চাহিদা পূরণ, কাজের সুযোগ সৃষ্টি, বৈদেশিক মুদ্রা অর্জন ও সামাজিক উন্নয়নে মাছ চাষের গুরুত্ব অপরিসীম।"
        },
        {
          "label": "গ",
          "question": "চিত্রের কার্যক্রমটির গুরুত্ব ব্যাখ্যা করো।",
          "explanation": "নিম্নের অনুরুপঃ চিত্রে উল্লিখিত বিষয়টি হলো মৎস্য অভয়াশ্রম । মৎস্য অভয়াশ্রম হলো কোনো জলাশয় বা এর একটি নির্দিষ্ট অংশ 'যেমন— হাওর, বিল বা নদীর কোনো অংশ যেখানে বছরের নির্দিষ্ট কোনো সময়ে বা সারাবছর মাছ ধরা নিষেধ করা হয়। এর ফলে মাছের নিরাপদ আবাসস্থল নিশ্চিত হয়। মাছের অবাধ প্রজনন ও বিচরণক্ষেত্রের সংরক্ষণ ও সম্প্রসারণ হয়। নিরাপদ আশ্রয় তৈরি হওয়ায় বিলুপ্ত প্রায় বা মাছের বিপন্ন প্রজাতির সংরক্ষণ হয়। মাছের বৃদ্ধির জন্য পর্যাপ্ত পরিমাণ প্রাকৃতিক খাদ্য নিশ্চিত করা যায়। প্রজননক্ষম মাছকে রক্ষার মাধ্যমে এদের বংশবিস্তার ও মজুদ বৃদ্ধি করা যায়। এতে মাছের জীববৈচিত্র্য সংরক্ষণ হয় এবং আমাদের খাদ্য নিরাপত্তা নিশ্চিত হয় । উপরের আলোচনা হতে বলা যায়, মাছের উৎপাদন বৃদ্ধি, মৎস্য প্রজাতির সংরক্ষণ এবং দেশের মানুষের আমিষের চাহিদা পূরণে মৎস্য অভয়াশ্রম অত্যন্ত গুরুত্বপূর্ণ।"
        },
        {
          "label": "ঘ",
          "question": "বাংলাদেশের প্রেক্ষাপটে ফরিদ সাহেবের কার্যক্রম মূল্যায়ন করো।",
          "explanation": "উদ্দীপকে উল্লিখিত ফরিদ সাহেব মৎস্য অভয়াশ্রম থেকে মৎস্য আহরণ করেন এবং বাজারে বিক্রি করেন। মৎস্য অভয়াশ্রম হলো কোনো জলাশয় বা এর একটি নির্দিষ্ট অংশ যেমন— হাওর, বিল বা নদীর কোনো অংশ যেখানে বছরের নির্দিষ্ট কোনো সময়ে বা সারাবছর মাছ ধরা নিষেধ করা হয়। এর ফলে মাছের অবাধ প্রজনন ও বিচরণক্ষেত্রের সংরক্ষণ ও সম্প্রসারণ হয় । মাছের বৃদ্ধির জন্য পর্যাপ্ত পরিমাণ প্রাকৃতিক খাদ্য নিশ্চিত করা যায়। প্রজননক্ষম মাছকে রক্ষার মাধ্যমে এদের বংশবিস্তার ও মজুদ বৃদ্ধি করা যায়। এতে মাছের জীববৈচিত্র্য সংরক্ষণ হয় এবং আমাদের খাদ্য নিরাপত্তা নিশ্চিত হয়। কিন্তু ফরিদ সাহেবের মৎস্য অভয়াশ্রম থেকে মাছ আহরণের ফলে মুক্ত জলাশয়ে মাছের উৎপাদন কমে যাচ্ছে এবং জীববৈচিত্র্য নষ্ট হচ্ছে। বাংলাদেশে জনসংখ্যা অনেক বেশি। তাই মাছের চাহিদাও বেশি। এভাবে অভয়াশ্রম থেকে মাছ আহরণ করলে ছোট বড় সব ধরনের মাছ ধরা হয়। ফলে পোনা মাছ আর বড় হতে পারে না। এমনকি অভয়াশ্রমে থাকা প্রজননক্ষম মাছও ধরার ফলে মাছ আর বংশ বৃদ্ধি করতে পারে না। ফলে বৃহৎ জনগোষ্ঠীকে মাছের যোগান দেওয়া কঠিন । উপরের আলোচনা হতে বলা যায়, ফরিদ সাহেবের কার্যক্রম খুবই দুঃখজনক এবং শাস্তিযোগ্য ।"
        }
      ]
    },
    {
      "number": "7",
      "uddipok": "শেফালী বেগম একজন সচেতন খামারি। তিনি তার বাড়ির উঠানে পাঁচটি ছোট জলাধার তৈরি করেন। সেখানে তিনি ডাল ভেজানো পানি ও শেওলা দিয়ে এক ধরনের খাবার তৈরি করেন এবং গবাদি পশুগুলোকে খেতে দেন।",
      "tag": "DIN.B 23",
      "sub_questions": [
        {
          "label": "ক",
          "question": "কাফ স্টার্টার কী ?",
          "explanation": "কাফ স্টার্টার হলো বাছুরের সম্পূরক খাদ্য ।"
        },
        {
          "label": "খ",
          "question": "মিল্ক রিপ্লেসার ব্যবহারের সুবিধা কী?",
          "explanation": "মিল্ক রিপ্লেসার বিশেষ প্রক্রিয়ায় তৈরি এক ধরনের তরল পশু খাদ্য । মিল্ক রিপ্লেসার ব্যবহারের প্রধান সুবিধা হলো এটি দুধের পরিবর্তে ব্যবহার করা যায়। কারণ এতে দুধের উপাদানসমূহ বিদ্যমান। এতে ২০% আমিষ ও ১০% এর অধিক চর্বি থাকে ।"
        },
        {
          "label": "গ",
          "question": "শেফালী বেগমের কার্যক্রমটি বর্ণনা করো।",
          "explanation": "মাসুক মিয়া তার গবাদিপশুর জন্য অ্যালজি উৎপাদন করেন। নিচে অ্যালজি উৎপাদন প্রক্রিয়া দেওয়া হলো- মাসুক মিয়া প্রথমে সমতল ও ছায়াযুক্ত জায়গায় ৩ মিটার লম্বা, ১.২ মিটার চওড়া এবং ০.১৫ মিটার গভীরতাসম্পন্ন একটি কৃত্রিম জলাধার তৈরি করেন। এরপর ১০০ গ্রাম মাসকলাই বা অন্য ডালের ভুসিকে ১ লিটার পানিতে সারারাত ভিজিয়ে কাপড় দিয়ে ছেঁকে পানিটুকু সংগ্রহ করেন। এবার কৃত্রিম পুকুরে ২০০ লিটার পরিমাণ পরিষ্কার পানি, ১৫-২০ লিটার পরিমাণ অ্যালজির বীজ এবং মাসকলাইয়ের ভুসি ভেজানো পানি ভালো করে মিশিয়ে নেন। এরপর ২-৩ গ্রাম পরিমাণ ইউরিয়া পুকুরের পানিতে ভালোভাবে মিশিয়ে দেন। প্রতিদিন কমপক্ষে তিনবার (সকাল, দুপুর ও বিকালে) অ্যালজির পানিকে নেড়ে দেন। পানির পরিমাণ কমে গেলে নতুন করে পরিমাণমতো পরিষ্কার পানি জলাধারে যোগ করেন । প্রতি ৩-৪ দিন পরপর পুকুরে ১-২ গ্রাম পরিমাণ ইউরিয়া ছিটিয়ে দেন।"
        },
        {
          "label": "ঘ",
          "question": "উদ্দীপকের কার্যক্রম থেকে শেফালী বেগম কী সুবিধা পাবেন? তোমার উত্তরের সপক্ষে যুক্তি দাও।",
          "explanation": "উল্লিখিত উপায়ে মাসুক মিয়া তার গাভির জন্য অ্যালজি উৎপাদন করেন । মাসুক মিয়া তার গবাদিপশুর জন্য অ্যালজি উৎপাদন করেন। অ্যালজি বা শেওলা এক ধরনের এককোষী বা বহুকোষী উদ্ভিদ যা গো-খাদ্য হিসেবে ব্যবহার করা হয়। অ্যালজি অত্যন্ত সম্ভাবনাময় ও পুষ্টিকর আমিষ জাতীয় খাদ্য । খৈল, শুঁটকি মাছের গুঁড়া ইত্যাদির বিকল্প হিসেবে গবাদিপশুকে অ্যালজি খাওয়ানো হয় । শুষ্ক অ্যালজিতে ৫০-৭০ ভাগ আমিষ, ২০-২২ ভাগ চর্বি এবং ৮-২৬ ভাগ শর্করা থাকে। এছাড়াও অ্যালজিতে প্রচুর পরিমাণে ভিটামিন-বি এবং ভিটামিন-সি থাকে। অ্যালজির পানি ব্যবহার করে কম খরচে গরুর মাংস এবং দুধের উৎপাদন বৃদ্ধি করা সম্ভব। যেহেতু এটি খাওয়ালে পশু দ্রুত পরিপুষ্টি লাভ করে, সেহেতু গর্ভকালীন অবস্থায় পশুস্বাস্থ্য রক্ষায় এবং নবজাত বাছুরের সন্তোষজনক অবস্থার জন্য এ খাদ্য অত্যন্ত কার্যকরো। উদ্দীপকের কার্যক্রম অর্থাৎ অ্যালজি উৎপাদন করে মাসুক মিয়া উপরিল্লিখিত সুবিধাগুলো পাবেন ।"
        }
      ]
    },
    {
      "number": "8",
      "uddipok": "রহিমা বেগম তার ৬০ শতক আয়তনের একটি পুকুরে মাছ চাষের সিদ্ধান্ত নেন। তিনি পুকুরটি যথাযথভাবে তৈরিপূর্বক নির্ধারিত হারে ৫-৬ সে. মি আকারের পোনা মাছ ছাড়েন এবং হাঁস পালন করতে থাকেন । তিনি নিয়মিত খাদ্য সরবরাহ করে আসছেন ।",
      "tag": "DIN.B 23",
      "sub_questions": [
        {
          "label": "ক",
          "question": "গ্রাসকার্প মাছ কোন জাতীয় খাদ্য খায়?",
          "explanation": "গ্রাসকার্প মাছ ঘাস জাতীয় খাদ্য খায় ।"
        },
        {
          "label": "খ",
          "question": "ধানক্ষেতে মাছ চাষের সুবিধা কী?",
          "explanation": "ধানক্ষেতে মাছ চাষের সুবিধাগুলো হলো একই জমিতে অতিরিক্ত ফসল হিসেবে মাছ উৎপাদন হয়। এতে জমির সর্বোত্তম ব্যবহার হয়। মাছ ধানের ক্ষতিকর কীটপতঙ্গ ও পোকামাকড় খেয়ে ফেলে। তাই ধানক্ষেতে কীটনাশক ব্যবহারের দরকার হয় না। মাছ চলাফেরার কারণে ক্ষেতে আগাছা জন্মাতে বাধা সৃষ্টি হয়। মাছ বিষ্ঠা ক্ষেতের উর্বরতা বাড়াতে সাহায্য করে ফলে সারের খরচ তুলনামূলক কম হয়। গবেষণায় দেখা গেছে এ পদ্ধতিতে ধানের ফলন গড়ে শতকরা ১৫ ভাগ বৃদ্ধি পায়।"
        },
        {
          "label": "গ",
          "question": "রহিমা বেগম তার পুকুরে যে পরিমাণ পোনা মাছ ছেড়েছিলেন তা নির্ণয় করো।",
          "explanation": "রহিমা বেগম তার ৬০ শতক আয়তনের পুকুরে সমন্বিত মাছ ও হাঁস চাষ করেন। সমন্বিত মাছ ও হাঁস চাষের ক্ষেত্রে প্রতি শতকে ৩৫-৪০টি কার্প জাতীয় মাছের পোনা ছাড়তে হয় । রহিমা বেগম (৩৫ থেকে ৪০) x ৬০ = ২১০০ থেকে ২৪০০টি মাছের পোনা ছেড়ে দিলেন । এক্ষেত্রে বিভিন্ন ধরনের মাছের সংখ্যা হতে পারে- কাতলা/বিগহেড = ৪ x ৬০ = ২৪০ টি সিলভার কার্প = ৯ x ৬০ = ৫৪০ টি রুই = ৮ x ৬০ = ৪৮০ টি মৃগেল = ৪ × ৬০ = ২৪০ টি কার্পিও = ৪ x ৬০ = ২৪০ টি গ্রাসকার্প = ১ x ৬০ = ৬০ টি সরপুঁটি= (৫ থেকে ১০) × ৬০ = ৩০০ থেকে ৬০০ টি"
        },
        {
          "label": "ঘ",
          "question": "উদ্দীপকের চাষে রহিমা বেগমের সফল হওয়ার সম্ভবনা বিশ্লেষণ করো ।",
          "explanation": "নিম্নের অনুরুপঃ উদ্দীপকের প্রদর্শিত চিত্রটি হলো হাঁসের সাথে মাছের সমন্বিত চাষ । আমাদের দেশের জনসংখ্যা ক্রমেই বাড়ছে। কিন্তু জমির পরিমাণ কমছে। ক্রমবর্ধমান এ জনসংখ্যার খাদ্য চাহিদা পূরণে দরকার অল্প জমি থেকে অধিক উৎপাদন । উল্লিখিত পদ্ধতিতে একই জমিতে একই সময়ে অল্প খরচে মাছ, মাংস ও ডিম পাওয়া যায়। ফলে একদিকে অর্থের সাশ্রয় হয়, অন্যদিকে বাড়তি খাদ্য উৎপাদিত হয়। পুকুরে সার ব্যবহার কম হয় ফলে পরিবেশ ভালো থাকে এবং পরিবেশের ভারসাম্য বজায় থাকে। আবার, একটি ফসলের জন্য যে শ্রম প্রয়োজন সেই একই শ্রমে একাধিক ফসল উৎপাদিত হয় । ফলে শ্রমের যথাযথ ব্যবহার নিশ্চিত হয়। এক্ষেত্রে একই ফসল অপর ফসলের সহায়ক হিসেবে কাজ করে। ফলে কৃষিক্ষেত্রে ঝুঁকি কম থাকে অর্থাৎ কোনো কারণে একটি ফসলের উৎপাদন ব্যাহত হলে অন্য উৎপাদন কার্যক্রমের মাধ্যমে সে ক্ষতি অনেকটা পুষিয়ে নেওয়া যায়। উপরের আলোচনার প্রেক্ষিতে বলা যায়, আমাদের দেশের প্রেক্ষাপটে হাঁস ও মাছের সমন্বিত চাষ কৃষিক্ষেত্রে একটি লাভজনক চাষ পদ্ধতি।"
        }
      ]
    }
  ]
}