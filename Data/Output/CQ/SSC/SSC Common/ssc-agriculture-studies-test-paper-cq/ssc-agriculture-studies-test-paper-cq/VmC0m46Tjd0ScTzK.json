{
  "title": "কুমিল্লা বোর্ড ২০২৪",
  "subtitle": "কৃষিশিক্ষা (8)",
  "questions": [
    {
      "number": "1",
      "uddipok": "পরিমল বাবু এইচএসসি পাস করার পর চাকুরি না পাওয়ায় যুব উন্নয়ন থেকে মুরগি পালনের উপর প্রশিক্ষণ গ্রহণ করেন। তিনি তার বাড়ির পাশে একটি ব্রয়লার মুরগির খামার করার পরিকল্পনা করেন। তিনি ব্যাংক থেকে ঋণ নিয়ে ৫০০টি মুরগির বাচ্চা ক্রয় করে খামারের কার্যক্রম শুরু করেন। সুষম খাদ্য প্রদান ও রোগবালাই ব্যবস্থাপনার ফলে তিনি বেশ লাভবান হন। তার সফলতা দেখে এলাকার অন্যান্যরাও উৎসাহিত হন।",
      "tag": "CB 24",
      "sub_questions": [
        {
          "label": "ক",
          "question": "ভাসমান উদ্ভিদ কী?",
          "explanation": "যে সকল উদ্ভিদ পানিতে ভেসে থাকে এবং এদের মূল মাটিতে আটকানো থাকে না তারাই ভাসমান উদ্ভিদ।"
        },
        {
          "label": "খ",
          "question": "হে তৈরির জন্য লিগিউম জাতীয় ঘাসের প্রয়োজন কেন?",
          "explanation": "হে তৈরির জন্য লিগিউম জাতীয় ঘাস চাষ করা হয়। এ গাছে সাধারণ ঘাসের চেয়ে বেশি পরিমাণে প্রোটিন, ভিটামিন ও খনিজ উপাদান থাকে। লিগিউম গাছের মূলে অবস্থিত রাইজোবিয়াম নামক ব্যাকটেরিয়া বায়ুমণ্ডলের নাইট্রোজেন ধরে রাখে যা প্রোটিন গঠনে ব্যবহৃত হয়। তাই গবাদিপশুকে পর্যাপ্ত আমিষ সরবরাহের জন্য হে তৈরিতে লিগিউম জাতীয় ঘাস প্রয়োজন।"
        },
        {
          "label": "গ",
          "question": "পরিমল বাবুর খামারের মুরগিগুলোর জন্য সম্পূরক খাদ্যের তালিকা তৈরি করো।",
          "explanation": "উদ্দীপকের পরিমল বাবু ব্রয়লার মুরগি পালন করেন। তার খামারের ব্রয়লার মুরগিগুলোর জন্য সম্পূরক খাদ্যের তালিকা তৈরি করা হলো- উপাদান প্রারম্ভিক রেশন (%) বৃদ্ধি রেশন (%) গম/ভুট্টা ভাঙা ৫০ ৫২ চালের মিহি কুঁড়া ১৪ ১২ তিলের খৈল ১২ ১০ শুঁটকি মাছের গুঁড়া ১৪ ১২ সয়াবিন মিল ৮ ৯ সয়াবিন তৈল - ২ হাড়ের গুঁড়া ১.৫ ২.৫ খাদ্য লবণ ০.৫ ০.৫ সর্বমোট = ১০০ = ১০০ এসব উপাদানের পাশাপাশি ব্রয়লার মুরগির জন্য প্রয়োজনীয় ভিটামিন- খনিজ মিশ্রণ এবং পর্যাপ্ত জীবাণুমুক্ত বিশুদ্ধ পানির প্রয়োজন। পরিমাণ অনুযায়ী এসব খাদ্য উপাদান প্রদানের ফলে ব্রয়লার মুরগির দৈহিক বিকাশ ও উৎপাদন বৃদ্ধি পায়।"
        },
        {
          "label": "ঘ",
          "question": "পরিমল বাবুর সফলতার ঘটনাটি বিশ্লেষণ করো।",
          "explanation": "পরিমল বাবু তার খামারের মুরগিগুলোর জন্য সুষম খাদ্য এবং রোগবালাই ব্যবস্থাপনা করেছেন যা তার সফলতার মূল চাবিকাঠি। মুরগির বৃদ্ধি, শক্তি উৎপাদন এবং রোগ প্রতিরোধ ক্ষমতা গড়ে ওঠার জন্য সুষম খাদ্য দিতে হবে। আবার মুরগি পালনে লাভবান হওয়ার জন্য সঠিক ব্যবস্থাপনা থাকা জরুরি। যা উদ্দীপকের পরিমল বাবুর কর্মকাণ্ডে প্রতিফলিত হয়েছে। মুরগিকে এমনভাবে তিনি খাদ্য, সরবরাহ করেন যাতে কোষের ক্ষয়পূরণ, বৃদ্ধি সাধন ও হাড় গঠনে সাহায্য করে। সুষম খাদ্য প্রদানের ফলে তার খামারের ব্রয়লার মুরগিগুলোর শরীরে শক্তি যোগানের পাশাপাশি রোগ প্রতিরোধ ক্ষমতা বাড়ায়। এছাড়াও ডিম ও মাংস উৎপাদনে সাহায্য করে। মুরগি পালনে সঠিক ব্যবস্থাপনা গ্রহণ অত্যন্ত প্রয়োজনীয়। আবাসন সঠিকভাবে তৈরি করেন, পরিষ্কার পরিচ্ছন্ন রাখেন, নিয়মিত টিকা প্রদান করেন এবং পানি নিষ্কাশন ব্যবস্থা ভালো রাখেন। ফলে তার খামারের মুরগিগুলোর রোগবালাই কম হয়। মুরগি পালনে লাভবান হওয়ার ক্ষেত্রে রোগ দমন ব্যবস্থাপনা রাখা খুবই জরুরি। তাহলে মুরগির স্বাস্থ্য ভালো থাকবে, রোগ-বালাই ও কম আক্রান্ত হবে। উপরের আলোচনা থেকে বলা যায়, পরিমল বাবুর সফলতার ঘটনাটি তার সুপরিকল্পনা ও সুব্যবস্থাপনার মাধ্যমেই সম্ভব হয়েছে।"
        }
      ]
    },
    {
      "number": "2",
      "uddipok": "নিচের চিত্র দুটি লক্ষ করো এবং প্রশ্নগুলোর উত্তর দাও:",
      "tag": "CB 24",
      "sub_questions": [
        {
          "label": "ক",
          "question": "বীজ প্রক্রিয়াজাতকরণ বলতে কী বোঝায়?",
          "explanation": "বীজ প্রক্রিয়াজাতকরণ বলতে ফসল কাটার পর ফসলের দানাকে বীজে পরিণত করা এবং পরবর্তী সময়ে বপনের পূর্ব পর্যন্ত বীজের উন্নতমান ও অঙ্কুরোদগম ক্ষমতাকে বজায় রাখার জন্য বীজের সর্বপ্রকার পরিচর্যা করাকে বোঝায়।"
        },
        {
          "label": "খ",
          "question": "অ্যালজি অত্যন্ত সম্ভাবনাময় পুষ্টিকর পশু খাদ্য কেন? ব্যাখ্যা করো।",
          "explanation": "অ্যালজি বিভিন্ন ধরনের আমিষ জাতীয় খাদ্য যেমন- খৈল, শুঁটকি মাছের গুঁড়া ইত্যাদির বিকল্প হিসেবে ব্যবহার হয়। শুষ্ক অ্যালজিতে শতকরা ৫০-৭০ ভাগ আমিষ, ২০-২২ ভাগ চর্বি এবং ৮-২৬ ভাগ শর্করা থাকে। এছাড়া অ্যালজিতে প্রচুর পরিমাণে ভিটামিন সি এবং বিভিন্ন ধরনের ভিটামিন বি থাকে। তাই অ্যালজিকে একটি সম্ভাবনাময় পুষ্টিকর পশু খাদ্য বলা হয়।"
        },
        {
          "label": "গ",
          "question": "পশুখাদ্য সংরক্ষণের ১নং চিত্রটির গুরুত্ব ব্যাখ্যা করো।",
          "explanation": "উদ্দীপকের ১নং চিত্রটি হলো সাইলেজ তৈরির জন্য ভুট্টা কাটার উপযুক্ত অবস্থা। ভুট্টা দিয়ে তৈরি সাইলেজ অত্যন্ত উন্নতমানের হয়। ভুট্টার সাইলেজ গবাদিপশু বিশেষ করে দুধাল গাভির জন্য অত্যন্ত উপকারী। ভুট্টার সাহায্যে সাইলেজ তৈরি করলে আমাদের পশু সম্পদ বৃদ্ধি করা সম্ভব। আমাদের দেশে সবুজ ঘাস বছরের নির্দিষ্ট একটি সময়ে পাওয়া যায় । ফলে দুধাল গাভির জন্য পর্যাপ্ত ঘাস সরবরাহ করা যায় না। ভুট্টার তৈরি সাইলেজে বেশি পরিমাণে পুষ্টি উপাদান থাকে। ভুট্টার দানার গোড়ায় কালো দাগ আসার সাথে সাথে সাইলেজ প্রস্তুতের জন্য ভুট্টা গাছ কাটার । উপযোগী হয়। এ সময়ে ভুট্টা গাছের শুষ্ক পদার্থের পরিমাণ ৩০-৩৫% হয়। ভুট্টা সংরক্ষণের সঠিক পদ্ধতি অবলম্বন করলে কোনো পুষ্টি উপাদান না হারিয়ে দীর্ঘদিন সংরক্ষণ করা যায় এবং প্রয়োজন অনুযায়ী : যেকোনো সময়ে পশুকে সরবরাহ করা যায়। উপরিউক্ত আলোচনা থেকে বলা যায়, পশুখাদ্য সংরক্ষণে অর্থাৎ সাইলেজ তৈরির জন্য উপযুক্ত অবস্থায় ভুট্টা কাটার গুরুত্ব অপরিসীম।"
        },
        {
          "label": "ঘ",
          "question": "উদ্দীপকের কোন চিত্রটি খাদ্য সংরক্ষণের সাথে জড়িত? প্রক্রিয়াটি বিশ্লেষণ করো।",
          "explanation": "উদ্দীপকের চিত্র:২-এ সাইলোপিটে সাইলেজ তৈরিকরণ দেখানো হয়েছে। যা পশু খাদ্য সংরক্ষণের সাথে জড়িত। নিম্নে সাইলেজ তৈরির পদ্ধতি ব্যাখ্যা করা হলো- সাইলেজ তৈরির জন্য ভুট্টা, নেপিয়ার, গিনি ঘাস বেশি উপযোগী। ফুল আসার সময় রসালো অবস্থায় এসব ঘাস কাটতে হয়। এরপর এগুলোকে কেটে টুকরো টুকরো করা হয়। টুকরো করা ঘাস গর্তে বায়ুরোধী অবস্থায় রেখে দীর্ঘদিন সংরক্ষণ করা যায়। সাইলোপিটে ঘাস রাখার সময় ঝোলাগুঁড়ের দ্রবণ ছিটিয়ে দিতে হয়। তবে বর্তমানে গর্তের পরিবর্তে পলিথিন দিয়ে তৈরি বড় আকারের ব্যাগেও ঘাস সংরক্ষণ করা যায়। টুকরো করা গাছগুলো ব্যাগের ভিতর ঢুকিয়ে মুখ বন্ধ করে দেওয়া হয় যাতে বাতাস চলাচল করতে না পারে। এভাবে ঘাস সংরক্ষণ করলে কোনো পুষ্টি উপাদান না হারিয়ে দীর্ঘদিন সংরক্ষণ করা যায় এবং প্রয়োজন অনুযায়ী যেকোনো সময়ে পশুকে সরবরাহ করা যায়।"
        }
      ]
    },
    {
      "number": "3",
      "uddipok": "নিচের চিত্রগুলো লক্ষ করো:",
      "tag": "CB 24",
      "sub_questions": [
        {
          "label": "ক",
          "question": "খাদ্য রূপান্তর হার কাকে বলে?",
          "explanation": "খাদ্য প্রয়োগ ও খাদ্য গ্রহণের ফলে জীবের দৈহিক বৃদ্ধির অনুপাতকে খাদ্য রূপান্তর হার বা FCR বলে।"
        },
        {
          "label": "খ",
          "question": "শাক-সবজির অর্থনৈতিক গুরুত্ব ব্যাখ্যা করো।",
          "explanation": "শাকসবজি উৎপাদনে একদিকে পরিবারের চাহিদা মেটানো যায় অন্যদিকে এগুলো বিক্রি করে অর্থনৈতিকভাবে লাভবানও হওয়া যায়। শাকসবজি চাষ করে পতিত জমির ব্যবহার করা যায়, বৈদেশিক মুদ্রা আয়, বেকার সমস্যার সমাধান, নতুন শিল্পের সৃষ্টি ও বিকাশ ঘটে এবং মহিলা ও পারিবারিক শ্রমশক্তিকে কাজে লাগানো যায়।"
        },
        {
          "label": "গ",
          "question": "চিত্রে প্রদর্শিত কোন পোকাটি পাটের ক্ষতি করে? পোকাটির দমন পদ্ধতি বর্ণনা করো।",
          "explanation": "উদ্দীপকে প্রদর্শিত চিত্র-২ এর পোকাটি অর্থ উরচুঙ্গা পোকা যা পাটের ক্ষতি করে। পোকাটির দমন পদ্ধতি নিচে দেওয়া হলো- ∙ \\bullet ∙ প্রতি বছর যেসব জমিতে উরচুঙ্গার আক্রমণ দেখা যায় সেখানে সাধারণ পরিমাণের চেয়ে বেশি করে বীজ বপন করতে হবে। ∙ \\bullet ∙ আক্রান্ত জমিতে চারা ৮-৯ সেমি হওয়ার পর ঘন গাছ বাছাই করে পাতলা করে দিতে হবে। ∙ \\bullet ∙ সম্ভব হলে নিকটস্থ জলাশয় থেকে আক্রান্ত জমিতে পানি সেচের ব্যবস্থা করতে হবে। ∙ \\bullet ∙ জমি চাষের সময় নির্ধারিত মাত্রায় রাসায়নিক বালাইনাশক প্রয়োগের ব্যবস্থা করতে হবে। ∙ \\bullet ∙ গর্তে কীটনাশক প্রয়োগ করতে হবে।"
        },
        {
          "label": "ঘ",
          "question": "ফসল উৎপাদনে চিত্রে প্রদর্শিত পোকাগুলোর প্রভাব বিশ্লেষণ করো।",
          "explanation": "চিত্রে প্রদর্শিত পোকাগুলো হলো ধানের মাজরা পোকা (চিত্র-১) ও গান্ধি পোকা (চিত্র-৩) এবং পাটের উরচুঙ্গা পোকা (চিত্র-২)। ফসল উৎপাদনে পোকাগুলো ক্ষতিকর প্রভাব বিস্তার করে। মাজরা পোকা ধান গাছের মাঝডগা ও শীষের ক্ষতি করে, ফুল আসার আগে আক্রমণ করলে ধানের শীষে সাদা চিটা হয়। গান্ধি পোকা ধানের দানায় দুধ সৃষ্টির সময় আক্রমণ করে। উরচুঙ্গা পোকা চারা পাটগাছের গোড়া কেটে গর্তে নিয়ে যায়। এতে পাট ক্ষেত মাঝে মাঝে গাছশূন্য হয়ে যায়। পূর্ণবয়স্ক পোকা পাট গাছের শিকড় ও কাণ্ডের গোড়ার অংশ খায়। যেহেতু মাজরা পোকা, গান্ধি পোকার আক্রমণেও ধানের দানা তৈরি হয় না সেহেতু চাল উৎপন্ন হবেনা এবং ফলন ব্যাপক হারে হ্রাস পাবে। বাংলাদেশের প্রধান খাদ্যশস্য হলো ভাত। তাই দানা থেকে চাল উৎপন্ন না হলে খাদ্য ঘাটতি দেখা দেওয়ার সম্ভাবনা থাকে। আবার, উরচুঙ্গা পোকার আক্রমণে যেহেতু ক্ষেত গাছশূন্য হয়ে যেতে পারে সেহেতু পাট গাছের উৎপাদন ব্যাপকভাবে হ্রাস পাবে। পাট বাংলাদেশের প্রধান অর্থকরী ফসল। বাংলাদেশের প্রায় ৩০০-৪০০ হাজার হেক্টর জমিতে শুধুমাত্র পাটের চাষ হয়। পাটের ফলন হ্রাস পেলে অর্থনৈতিকভাবে দেশ ক্ষতিগ্রস্ত হবে। উপরিউক্ত লক্ষণ পর্যবেক্ষণ করে বলা যায়, ফসল উৎপাদনে পোকাগুলোর প্রভাব অত্যন্ত ক্ষতিকর।"
        }
      ]
    },
    {
      "number": "4",
      "uddipok": "আজম বাড়ির আসবাবপত্র তৈরির জন্য ২৫ বছর আগে লাগানো একটি মেহগনি গাছ কাটলেন। যার লগের দৈর্ঘ্য ৮ মিটার। লগের চিকন মাথার বেড় ১ মিটার, মাঝের বেড় ১.৫ মিটার এবং মোটা মাথার বেড় ২ মিটার। গাছটি কর্তনের সময় শ্রমিকরা করাতের পরিবর্তে কুঠার ব্যবহার করেন।",
      "tag": "CB 24",
      "sub_questions": [
        {
          "label": "ক",
          "question": "ম্যানগ্রোভ বন কাকে বলে?",
          "explanation": "সমুদ্রের জোয়ার-ভাটা দ্বারা প্লাবিত লবণাক্ত পলি ও কর্দম সঞ্চিত এলাকায় যেখানে ম্যানগ্রোভ জাতীয় উদ্ভিদ (যেমন- সুন্দরি, গেওয়া, গরান ইত্যাদি) জন্মে সেই বনকে ম্যানগ্রোভ বন বলে।"
        },
        {
          "label": "খ",
          "question": "নার্সারিতে বেড়া দিতে হয় কেন? ব্যাখ্যা করো।",
          "explanation": "নার্সারি স্থান নির্বাচনের পর পরই উন্নয়নের কাজ করতে হবে। বিভিন্ন ধরনের জীবজন্তু বা অনিষ্টকারী পশু ও পথচারীদের হাত থেকে চারাকে রক্ষা করার জন্য নার্সারিতে বেড়া দিতে হবে। স্থায়ী নার্সারিতে বিভিন্ন উপায়ে বেড়া দেয়া যায়। যেমন ইটের দয়াল, কাটা তারের বেড়া, লোহার জালের বেড়া, জীবন্ত গাছের বেড়া ইত্যাদি।"
        },
        {
          "label": "গ",
          "question": "উদ্দীপকে উল্লিখিত লগটির সঠিক ভলিউম নির্ণয় করো।",
          "explanation": "আজমের গাছটির লগের দৈর্ঘ্য, চিকন মাথার বেড়, মাঝের অংশের বেড় এবং মোটা মাথার বেড় যথাক্রমে ৮ মিটার, ১ মিটার, ১.৫ মিটার ও ২ মিটার। আমরা জানি, নিউটনের সূত্রানুযায়ী, নগের আয়তন ০.০৮ × (  বেড় ১  ) 2 + 8 × (  বেড় ২)  ) 2 + (  বেড় ৩  ) 2  ৬ × \\frac{(\\text { বেড় ১ })^{2}+8 \\times(\\text { বেড় ২) })^{2}+(\\text { বেড় ৩ })^{2}}{\\ ৬} \\times   ৬ (   বেড়   ১   ) 2 + 8 × (   বেড়   ২ )  ) 2 + (   বেড়   ৩   ) 2 ​ × দৈর্ঘ্য এখানে, বেড় ১ = চিকন মাথার বেড় = ১ মিটার বেড় ২ = মাঝের অংশের বেড় = ১.৫ মিটার বেড় ৩ = মোটা মাথার বেড় = ২ মিটার লগের দৈর্ঘ্য = ৮ মিটার ∴ \\therefore ∴ আয়তন = ০.০৮ × {   ১ 2 + 8 × (  ১ . ৫ ) 2 + ( ২ ) 2 ৬ × ৮ } \\left\\{\\frac{\\ ১^{2}+8 \\times(\\ ১ . ৫)^{2}+(২)^{2}}{৬} \\times ৮\\right\\} { ৬   ১ 2 + 8 × (   ১ . ৫ ) 2 + ( ২ ) 2 ​ × ৮ } ঘনমিটার = ০ . ০৮  ×  ১ 8 ৬ × ৮  =০ .০ ৮ \\ \\times \\frac{\\ ১ 8}{৬} \\times ৮ \\ = ০ . ০৮   × ৬   ১ 8 ​ × ৮   ঘনমিটার = ১.৪৯ ঘনমিটার অতএব, উদ্দীপকে উল্লিখিত লগটির ভলিউম ১.৪৯ ঘনমিটার।"
        },
        {
          "label": "ঘ",
          "question": "আজমের গাছ কাটার সময় কুঠার ব্যবহার সঠিক ছিল কিনা? যুক্তিসহ তোমার মতামত উপস্থাপন করো।",
          "explanation": "উদ্দীপকের আজম বাড়ির আসবাবপত্র তৈরির জন্য ২৫ বছর আগের লাগানো একটি মেহগনি গাছ কাটেন। শ্রমিকেরা করাতের পরিবর্তে কুঠারের সাহায্যে মেহগনি গাছ কর্তন করে। সাধারণত গাছ কাটা এবং তা থেকে কাঠ সংগ্রহ করার বিভিন্ন পদ্ধতিগত কৌশল রয়েছে। গাছ সবসময় করাত দিয়ে কাটতে হয়। এতে কাঠের অপচয় পুরোপুরি রোধ করা সম্ভব। প্রথমে যে দিকে গাছকে ফেলতে হবে সেদিকে করাত দিয়ে কাটতে হয়। কাটা অংশে খিল বা কাঠের টুকরা ঢুকিয়ে দিয়ে পরবর্তীতে আগের মতোই বিপরীত দিকেও করাত দিয়ে কাটতে হয়। এতে গাছ কাঙ্ক্ষিত দিকে পড়ে। গাছ কাটার সময় যে দিকে গাছ পড়ে প্রথমে কুঠার দিয়ে মাটির ১০ সেমি. উপরে সেই দিকে দুই-তৃতীয়াংশ কাটতে হয়। পরবর্তীতে কাটা হয় ঠিক এ কাটার বিপরীত দিকে ১০ সেমি. উপরে। এভাবে গাছ কাটলে গাছকে সুনির্দিষ্ট দিকে ফেলা সম্ভব হয়। এতে পার্শ্ববর্তী গাছের ক্ষতি কম হয়। কুঠার এবং করাত ব্যবহার করে গাছ কাটা বেশ সুবিধাজনক ও লাভজনক। উল্লিখিত আলোচনার প্রেক্ষিতে বলা যায়, গাছ কাটার ক্ষেত্রে কুঠারের চেয়ে করাতের ব্যবহার সুবিধাজনক। তবে করাত এবং কুঠার উভয়ের ব্যবহার আরও বেশি সুবিধাজনক এবং লাভজনক। কারণ কর্তন নিয়মাবলিতে করাত এবং কুঠার ব্যবহার করে গাছ কর্তনের সুবিধার কথা রয়েছে। অর্থাৎ, আজমের গাছ কাটার সময় শুধু কুঠারের ব্যবহার পুরোপুরি সঠিক ছিল না।"
        }
      ]
    },
    {
      "number": "5",
      "uddipok": "রফি উদ্দিন তার মৎস্য খামারে সকালে গিয়ে দেখতে পান মাছগুলো পানির উপরে ভেসে উঠে খাবি খাচ্ছে। তিনি মৎস্য কর্মকর্তাকে তার খামারের সমস্যার কথা জানালেন। মৎস্য কর্মকর্তা তাকে এ ব্যাপারে করণীয় সম্পর্কে পরামর্শ দেন।",
      "tag": "CB 24",
      "sub_questions": [
        {
          "label": "ক",
          "question": "দুধ পাস্তুরিকরণ বলতে কী বোঝায়?",
          "explanation": "দুধ পাস্তুরিকরণ বলতে অতি উচ্চ তাপমাত্রা ও নিম্ন তাপমাত্রা ব্যবহার করে দুধের রোগ সৃষ্টিকারী জীবাণু নিয়ন্ত্রণ করার উপায়কে বোঝায়।"
        },
        {
          "label": "খ",
          "question": "পুকুরে হররা টানার কারণ ব্যাখ্যা করো।",
          "explanation": "পুকুরে দ্রবীভূত বিষাক্ত গ্যাস দূর করতে হররা টানা হয়। একটি মোটা দড়ির সাথে ছোট ছোট দড়ি দ্বারা ইট ঝুলিয়ে বেঁধে দিয়ে হররা তৈরি করা হয়। পুকুরের তলদেশে ২০-২৫ সেমি এর অধিক কাদা থাকলে এবং বেশি পরিমাণ আবর্জনা ও লতাপাতা পচনের ফলে পুকুরে বিষাক্ত গ্যাসের সৃষ্টি হয়। এতে করে পুকুরের পানি বিষাক্ত হয়ে মাছ মারা যায়। পুকুরের তলদেশে হররা টেনে ক্ষতিকর বিষাক্ত গ্যাস দূর করা যায়।"
        },
        {
          "label": "গ",
          "question": "রফি উদ্দিনের মৎস্য খামারের মাছগুলো খাবি খাওয়ার কারণ ব্যাখ্যা করো।",
          "explanation": "নিম্নের অনুরুপ: উদ্দীপকের পুকুরটিতে মাছগুলো ভেসে উঠে খাবি খাচ্ছে। মাছগুলো খাবি খাওয়ার কারণ হলো পানিতে প্রয়োজনীয় অক্সিজেনের অভাব। পুকুরের তলায় অতিরিক্ত কাদার উপস্থিতি, জৈব পদার্থের পচন, পানিতে বেশি সার প্রয়োগ, ঘোলাতু, মেঘলা আবহাওয়া ও তাপমাত্রা বৃদ্ধিতে পানিতে অক্সিজেনের অভাব হয় এবং এ সমস্যা দেখা যায় অর্থাৎ মাছ খাবি খায়। এর ফলে মাছ ও চিংড়ি মারা যায়। অক্সিজেনের অভাবে মৃত মাছের মুখ 'হা' করা থাকে। উপরোক্ত আলোচনা থেকে মাছগুলো খাবি খাওয়ার কারণ জানা যায়।"
        },
        {
          "label": "ঘ",
          "question": "রফি উদ্দিনকে মৎস্য কর্মকর্তার পরামর্শের যৌক্তিকতা বিশ্লেষণ করো।",
          "explanation": "নিম্নের অনুরুপ: উদ্দীপকের পুকুরে মাছগুলোর খাবি খাওয়া সমস্যা দেখা দিয়েছে। এই সমস্যা সমাধানে যথাযথ পদক্ষেপ নিচে দেওয়া হলো- পানিতে সাঁতার কেটে বা পানির উপর বাঁশ পিটিয়ে পুকুরের পানি আন্দোলিত করে অথবা হররা টেনে পুকুরে অক্সিজেন সরবরাহ করতে হবে। বিপদজনক অবস্থায় পুকুরে পরিষ্কার নতুন পানি সরবরাহ করতে হবে অথবা পাম্প দিয়ে পানি ছিটানোর ব্যবস্থা করতে হবে। উপরোক্ত পদ্ধতিসমূহ অবলম্বনের মাধ্যমে মাছের খাবি খাওয়া সমস্যার প্রতিকার করা যায়।"
        }
      ]
    },
    {
      "number": "6",
      "uddipok": "নিচের চিত্র দুটি লক্ষ করো এবং প্রশ্নগুলোর উত্তর দাও:",
      "tag": "CB 24",
      "sub_questions": [
        {
          "label": "ক",
          "question": "ভেষজ উদ্ভিদ কাকে বলে?",
          "explanation": "যেসব উদ্ভিদ আমাদের রোগব্যাধি উপশম বা নিরাময়ে ব্যবহার করা হয় সেগুলোকে ঔষধি উদ্ভিদ বলে।"
        },
        {
          "label": "খ",
          "question": "শিং মাছ কীভাবে প্রতিকূল পরিবেশে বেঁচে থাকতে পারে? ব্যাখ্যা করো।",
          "explanation": "শিং মাছের ফুলকা ছাড়াও অতিরিক্ত শ্বসনতন্ত্র আছে। যার মাধ্যমে এরা বাতাস থেকে সরাসরি অক্সিজেন নিতে পারে। ফলে এরা প্রতিকূল পরিবেশে অর্থাৎ, অল্প অক্সিজেনযুক্ত পানিতে বা পানি ছাড়াও দীর্ঘক্ষণ বেঁচে থাকতে পারে।"
        },
        {
          "label": "গ",
          "question": "উদ্দীপকে উল্লিখিত চারা দুটির মধ্যে চাষের জন্য কোনটি উত্তম বলে মনে করো? বর্ণনা করো।",
          "explanation": "উদ্দীপকে উল্লিখিত চিত্র: ক ও চিত্রঃ খ এর চারা দুইটি হলো যথাক্রমে অসি তেউড় ও পানি তেউড়। পানি তেউড় দুর্বল হয় ও আগা- গোড়া সমান থাকে। তাই কলা চাষের জন্য এই চারা উপযুক্ত নয়। কিন্তু অসি তেউড়ের পাতা সরু, সূচালো এবং অনেকটা তলোয়ারের মতো। গোড়ার দিকে মোটা এবং ক্রমশ উপরের দিকে সরু হতে থাকে। এতে প্রাথমিক অবস্থায় চারার খাদ্য সরবরাহ নিশ্চিত হয়। ফলে চারা উৎপাদন ভালো হয়। চারা রোপণের জন্য প্রথমত অসি তেউড় নির্বাচন করতে হবে। খাটো জাতের ৩৫-৪৫ সেমি এবং লম্বা জাতের ৫০-৬০ সেমি দৈর্ঘ্যের তেউড় ব্যবহার করা উত্তম।"
        },
        {
          "label": "ঘ",
          "question": "কলার কাঙ্খিত ফলন পেতে করণীয় বিষয়গুলো বিশ্লেষণ করো।",
          "explanation": "কলা ভিটামিন ও খনিজ পদার্থে সমৃদ্ধ। রোগীর পথ্য হিসেবেও কলার ব্যাপক চাহিদা রয়েছে। তাই কলার কাঙ্ক্ষিত ফলন পেতে জমি তৈরি থেকে শুরু করে ফসল সংগ্রহ পর্যন্ত সকল কাজ সঠিকভাবে সম্পাদন করা জরুরী। উর্বর দোআঁশ মাটি কলা চাষের জন্য ভালো। তাই সঠিক জমি নির্বাচন করতে হবে। পানি নিকাশের সঠিক ব্যবস্থা রাখতে হবে। গভীরভাবে জমি চাষ দিতে হবে। কলা চাষের জমিতে সঠিক মাত্রায় জৈব ও রাসায়নিক সার প্রয়োগ করতে হবে। ফলে সার থেকে গাছ পর্যাপ্ত, পরিমাণ পুষ্টি উপাদান পাবে। কলা গাছ জলাবদ্ধতা সহ্য করতে পারে না। তাই শুষ্ক মৌসুমে ১৫-২০ দিন পর পর কলা গাছে যথাযথভাবে সেচ প্রদান করলে এবং বর্ষাকালে কলা চাষের জমি থেকে অতিরিক্ত পানি অপসারণ করা হলে গাছের বৃদ্ধি ও ফলন ভালো হবে। ফুল বা মোচা আসার পূর্ব পর্যন্ত গাছের গোড়ায় যে অতিরিক্ত তেউড় জন্মায় সেগুলো কেটে ফেলতে হবে যাতে প্রধান তেউড়টি ভালোভাবে বেড়ে উঠার সুযোগ পায় এবং খাদ্য নিয়ে প্রতিযোগিতা না হয়। যথাযথভাবে পোকামাকড় ও রোগ দমন ব্যবস্থাপনা গ্রহণ করতে হবে ফলে কলা গাছ সতেজ হবে এবং কলার উৎপাদন বাড়বে। ফলে গাছ প্রতি প্রায় ২০ কেজি বা হেক্টর প্রতি প্রায় ২০-৪০ টন কলা উৎপাদন সম্ভব। তাই বলা যায়, কাঙ্ক্ষিত ফলন পেতে জমি সঠিক ভাবে তৈরি, সার প্রয়োগ, চারা রোপণ ও অন্তবর্তীকালীন পরিচর্যা করলে যথেষ্ট লাভবান হওয়ার সম্ভাবনা রয়েছে।"
        }
      ]
    },
    {
      "number": "7",
      "uddipok": "ময়মনসিংহ জেলার হারটী গ্রামের কৃষক কলিমউদ্দিন শেখ তার ১৫ শতক জমিতে বাণিজ্যিক উদ্দেশ্যে নার্সারী করার সিদ্ধান্ত নেন। এ জন্য তিনি মেহগনি চারা উৎপাদনের জন্য (১৫ × ১০) বর্গ সে.মি. আকারের পলিব্যাগে চারা রোপণ করেন।",
      "tag": "CB 24",
      "sub_questions": [
        {
          "label": "ক",
          "question": "সামাজিক বনায়ন কাকে বলে?",
          "explanation": "জনগণের স্বতঃস্ফূর্ত অংশগ্রহণের মাধ্যমে সামাজিক কল্যাণে যে বনায়ন কর্মসূচি গ্রহণ করা হয় তাকে সামাজিক বনায়ন বলে।"
        },
        {
          "label": "খ",
          "question": "কীভাবে গাছ কাটলে পার্শ্ববর্তী গাছের ক্ষতি কম হয়?",
          "explanation": "গাছ কাটার ক্ষেত্রে যতটা সম্ভব মাটির কাছাকাছি কাটতে হবে। কারণ গাছের গোড়ার অংশটা বেশি মোটা হয়। এ অংশে কাঠের মানও ভালো থাকে। সাধারণত মাটির ১০ সেমি উপরে গাছ কাটলে সর্বোচ্চ পরিমাণ কাঠ পাওয়া যায়। গাছ কাটার সময় যে দিকে গাছ পড়বে প্রথমে কড়াল দিয়ে মাটির ১০ সেমি উপরে সেই দিকে দুই-তৃতীয়াংশ কাটতে হবে। পরবর্তীতে হবে ঠিক এ কাটার বিপরীত দিকে ১০ সেমি উপরে। এভাবে গাছ কাটলে গাছকে সুনির্দিষ্ট দিকে ফেলা সম্ভব। এতে পার্শ্ববতী গাছের ক্ষতি কম হয়। কুড়াল/করাত উভয় ব্যবহার করে গাছ কাটা বেশ সুবিধাজনক।"
        },
        {
          "label": "গ",
          "question": "কলিমউদ্দিন শেখের জমিতে রোপণকৃত চারার সংখ্যা নির্ণয় করো।",
          "explanation": "কলিমউদ্দিন শেখ তার ১৫ শতক জমিতে বাণিজ্যিক উদ্দেশ্যে নার্সারি করার সিদ্ধান্ত গ্রহণ করেন। কলিমউদ্দিন শেখ চারা উৎপাদনের লক্ষ্যে (১৫×১০) সেম ি ২ সেমি^২ সেম ি ২ আকারের পলিব্যাগে চারা উৎপাদন করেন। আমরা জানি, ১ শতক = ৪০.৪৬ বর্গ মিটার ≅ \\cong ≅ ৪০ বর্গ মিটার ∴ \\therefore ∴ ১৫ শতক = (৪০×১৫) বর্গ মিটার = ৬০০ বর্গ মিটার সুতরাং, (১৫×১০) সেম ি ২ সেমি^২ সেম ি ২ আকারের পলিব্যাগে ১ বর্গমিটারে চারার সংখ্যা = ৬৫টি (১৫×১০)\" \" \" ৬০০ \" \" \" = (৬৫×৬০০) টি = ৩৯,০০০টি সুতরাং, কলিমউদ্দিন শেখ তার জমিতে ৩৯,০০০ টি চারা উৎপাদন করেন।"
        },
        {
          "label": "ঘ",
          "question": "বাংলাদেশের আর্থ-সামাজিক প্রেক্ষাপটে কলিমউদ্দিন শেখের গৃহীত সিদ্ধান্তটি মূল্যায়ন করো।",
          "explanation": "উদ্দীপকের কলিমউদ্দিন শেখ বাণিজ্যিক উদ্দেশ্যে নার্সারি করার সিদ্ধান্ত বাংলাদেশের আর্থ-সামাজিক প্রেক্ষাপটে গুরুত্বপূর্ণ প্রভাব ফেলে। নার্সারি হলো এমন একটি স্থান যেখানে চারা স্থানান্তর ও রোপণের পূর্ব পর্যন্ত পরিচর্যা ও রক্ষণাবেক্ষণ করা হয়। এমন অনেক বীজ রয়েছে যেগুলো গাছ থেকে ঝরে পড়ার ২৪ ঘণ্টার মধ্যে রোপণ করতে হয়। তা না হলে অঙ্কুরোদগমের হার কমতে থাকে। এসব প্রজাতির জন্য নার্সারি একান্ত অপরিহার্য। নার্সারিতে বনজ, ফলজ ও ঔষধি উদ্ভিদের চারা উৎপাদন করে জনসাধারণের নিকট বিক্রয় করা হয়। এর ফলে বনায়নের প্রসার ঘটে। নার্সারিতে কাজ করে অনেকে জীবিকা নির্বাহ করে। নার্সারি ব্যবসা করে অনেক লোকের অর্থনৈতিক সমৃদ্ধি আসে। নার্সারিতে উৎপাদিত চারা দিয়ে সরকারি ও বেসরকারি বনায়ন করা হয়। উপকূলীয় সবুজ বেষ্টনী তৈরিতে নার্সারিতে উৎপন্ন চারা রোপণ করা হয়। আবার পলিব্যাগে চারা তৈরি যেমন সহজ তেমন সহজেই পরিচর্যা করা যায়। একস্থান থেকে অন্য স্থানে পরিবহন করা সহজ। ফলে প্রাকৃতিক দুর্যোগের হাত থেকে রক্ষা পাওয়া যায়। অতএব বলা যায় যে, কলিমউদ্দিন শেখের কর্মকাণ্ড আমাদের আর্থ- সামাজিক জীবনে গুরুত্বপূর্ণ প্রভাব বিস্তার করে।"
        }
      ]
    },
    {
      "number": "8",
      "uddipok": "হারেজ মিয়া তার এক একর জমিতে পাট চাষ করলেন। কিছু দিন পর তার পাটের ক্ষেতে শুঁয়োযুক্ত এক ধরনের পোকার আক্রমণ হলো। তিনি বিচলিত না হয়ে সঠিক ব্যবস্থাপনার মাধ্যমে পোকা দমন করলেন। ফলে তার জমিতে আশাতীত উৎপাদন হওয়ায় পরবর্তী বছর এলাকার অন্যান্য কৃষকগণও তাদের জমিতে পাট চাষের সিদ্ধান্ত গ্রহণ করলেন।",
      "tag": "CB 24",
      "sub_questions": [
        {
          "label": "ক",
          "question": "প্রুনিং কী?",
          "explanation": "গাছ পরিপূর্ণ হওয়ার পর গাছকে সুস্থ, সবল ও স্বাভাবিক রাখতে এবং উৎপাদনক্ষমতা বাড়ানোর জন্য গাছের কোনো অংশ, যেমন- কাণ্ড, শাখা, পাতা, ফুল, ফল ইত্যাদি কেটে অপসারণ করাই হলো প্রুনিং।"
        },
        {
          "label": "খ",
          "question": "গাভীর সুষম খাদ্যের প্রয়োজন হয় কেন?",
          "explanation": "যে খাদ্যে গবাদিপশুর বৃদ্ধি ও বিকাশের জন্য প্রয়োজনীয় সকল খাদ্য উপাদান পরিমিত পরিমাণে থাকে তাকে বলা হয় সুষম খাদ্য। সুষম খাদ্যে শরীরের জন্য প্রয়োজনীয় সমস্ত খাদ্য উপাদানগুলো আনুপাতিক হারে বিদ্যমান থাকে। পশুকে সুষম খাদ্য খাওয়ালে অল্প সময়ে বড় আকারের সুস্থ সবল পশু পাওয়া যায়; পশুর মাংস ও দুধের গুণগতমানের উন্নয়নের পাশাপাশি উৎপাদন বৃদ্ধি পায়; পশু সুস্থ সবল থাকে এবং রোগ কম হয়; পশুর অপুষ্টিজনিত সমস্যা কম হয়, মৃত্যুহার হ্রাস পায়; সর্বোপরি খামারের সার্বিক লাভ বেশি হয়। তাই 'গাভির জন্য সুষম খাদ্যের প্রয়োজনীয়তা অপরিসীম।"
        },
        {
          "label": "গ",
          "question": "হারেজ মিয়া উদ্দীপকে উল্লিখিত পোকার সঠিক ব্যবস্থাপনা কীভাবে নিয়েছিলেন? বর্ণনা করো।",
          "explanation": "নিম্নের অনুরুপ: সুমন্ত বাবুর পাট ক্ষেতে বিছা পোকার আক্রমণ দেখা দিলে কৃষিকর্মকর্তা তাকে প্রয়োজনীয় ব্যবস্থা গ্রহণের পরামর্শ দেন। বিছা পোকার দমন পদ্ধতি নিচে দেওয়া হলো- পাটের যে সব পাতায় ডিমের গাদা দেখা যায় সে সব পাতা ডিমের গাদাসহ তুলে ধ্বংস করতে হবে। আক্রমণের ১ম পর্যায়ে যখন কীড়াগুলো পাতায় দলবদ্ধভাবে থাকে, তখন পোকাসহ পাতা তুলে পায়ে পিষে বা গর্তে চাপা দিয়ে দমন করতে হবে। পোকা যাতে এক ক্ষেত থেকে অন্য ক্ষেতে ছড়াতে না পারে সেজন্য তিনি ক্ষেতের চারপাশে প্রতিবন্ধক নালা তৈরি করে তাতে কেরোসিন মিশ্রিত পানি দিয়ে রাখতে হবে। আক্রমণ বেশি হলে পরামর্শ অনুযায়ী কীটনাশক প্রয়োগ করতে হবে।"
        },
        {
          "label": "ঘ",
          "question": "হারেজ মিয়ার কার্যক্রমটি অন্যান্য কৃষকগণের গ্রহণ করার যৌক্তিকতা বিশ্লেষণ করো।",
          "explanation": "হারেজ মিয়া তার এক একর জমিতে পাট চাষের সিদ্ধান্ত নেন এবং ভালো ফলন পান। তাই তার এলাকার অন্যান্য কৃষকও তাদের জমিতে পাট চাষের সিদ্ধান্ত নেন। বাংলাদেশে উৎপাদিত অর্থকরী ফসলগুলোর মধ্যে পাটের স্থান শীর্ষে। এদেশের আঁশের চাহিদার সিংহভাগ পূরণ করে পাট। অতীতে এদেশের বৈদেশিক মুদ্রার প্রায় ৮৪% আসত পাট ও পাটজাত দ্রব্য থেকে। বর্তমানে দেশে ও বিদেশে প্রতিকূল অবস্থার প্রেক্ষিতেও বৈদেশিক মুদ্রার অধিকাংশই আসছে পাট ও পাটজাত দ্রব্য থেকে। পাটের উৎপাদনের ক্রমাবনতি হওয়া সত্ত্বেও মোট রপ্তানি আয়ের ২৪% আসে পাট ও পাটজাত দ্রব্য থেকে। পাটের ব্যবহারিক উপযোগিতা, অর্থনৈতিক গুরুত্ব ইত্যাদি বিবেচনা করে পাটকে সোনালি আঁশ বলে অভিহিত করা হয়। পাট ফসলটি খরা ও জলাবদ্ধতা দুটোই সহ্য করতে পারে। কাজেই বাংলাদেশের যে সব এলাকায় সেচ ব্যবস্থার অভাব রয়েছে এবং যেখানে পানি জমে থাকে, সেখানে সহজে পাট চাষ করা সম্ভব। এছাড়া বাংলাদেশে অনেক জমি আছে যেখানে পাট ছাড়া অন্য কোনো ফসল চাষ করা সম্ভব নয়। খরা, বন্যা, অতিবৃষ্টি ইত্যাদির কারণে পাট অন্যান্য ফসলের চেয়ে কম ক্ষতিগ্রস্ত হয়। কৃষকেরা যেমন পাটশাক ও পাট বিক্রি করে অর্থ আয় করতে পারবে, তেমনি পাটকাঠি জ্বালানি হিসেবে ব্যবহার করতে পারবে। শুধু আঁশ ফসল হিসেবেই নয়, কৃষিজাত শিল্পে, ঔষধ শিল্পে, পরিবেশ সংরক্ষণে ও সবজি হিসেবে পাটের গুরুত্ব অপরিসীম। সুতরাং উপরিউক্ত আলোচনা থেকে বলা যায়, হারেজ মিয়ার কার্যক্রমটি অন্যান্য কৃষকগণের গ্রহণ করা অত্যন্ত যৌক্তিক।"
        }
      ]
    }
  ]
}