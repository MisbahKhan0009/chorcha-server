{
  "title": "ময়মনসিংহ বোর্ড ২০২৩",
  "subtitle": "কৃষিশিক্ষা (8)",
  "questions": [
    {
      "number": "1",
      "uddipok": "বীজ সংরক্ষণ একটি গুরুত্বপূর্ণ কাজ। হিজলা গ্রামের মর্জিনা বেগম ধানের বীজ সংরক্ষণ করেন। এক্ষেত্রে তিনি চটের বস্তা ব্যবহার করেন। যথানিয়মে বীজ সংরক্ষণ করে সফল হওয়াতে তিনি সকলের প্রশংসা লাভ করেন।",
      "tag": "MB 23",
      "sub_questions": [
        {
          "label": "ক",
          "question": "মাটি কী?",
          "explanation": "যেখানে ফসল জন্মায়, বন সৃষ্টি হয় এবং গবাদিপশু বিচরণ করে তাই হলো মাটি ।"
        },
        {
          "label": "খ",
          "question": "মিল্ক রিপ্লেসের (Milk Replacer) কী? ব্যাখ্যা করো।",
          "explanation": "মিল্ক রিপ্লেসার বিশেষ প্রক্রিয়ায় তৈরি এক ধরনের তরল পশুখাদ্য যাতে দুধের উপাদান থাকে এবং বাছুরের জন্য দুধের পরিবর্তে ব্যবহার করা যায়। এতে ২০% আমিষ ও ১০% এর অধিক চর্বি থাকে। এর উপাদানসমূহকে গরম স্কিম মিল্কে বা পানিতে মিশ্রিত করা হয়।"
        },
        {
          "label": "গ",
          "question": "মর্জিনা বেগমের বীজ সংরক্ষণ পদ্ধতিটি বর্ণনা করো ।",
          "explanation": "মর্জিনা বেগম চটের বস্তায় বীজ সংরক্ষণ করেন । তিনি বীজ সংরক্ষণ করতে চটের বস্তা ব্যবহার করেন। বাংলাদেশে বীজ সংরক্ষণের বিভিন্ন পদ্ধতি রয়েছে। দানাজাতীয় শস্যের বীজ সংরক্ষণের জন্য চটের বস্তা ব্যবহার করা হয়। ফসলের বীজ প্রখর রোদে শুকানোর পর কামড় দিলে যদি ‘কট' করে আওয়াজ হয় তবে বুঝতে হবে তা চটের বস্তায় সংরক্ষণের উপযোগী হয়েছে। অতঃপর বস্তা গোলা ঘরে সংরক্ষণ করা হয় । পোকার আক্রমণ থেকে বীজকে রক্ষা করতে চটের বস্তায় নিমের পাতা, নিমের শিকড়, আপেল বীজের গুঁড়া, বিশকাটালি ইত্যাদি মিশানো হয় । উপরিউক্ত উপায়ে মর্জিনা বেগম বীজ সংরক্ষণ করেন ।"
        },
        {
          "label": "ঘ",
          "question": "মর্জিন বেগমের কার্যক্রমটি মূল্যায়ন করো ।",
          "explanation": "উদ্দীপকে মর্জিনা বেগম ধান বীজ সংরক্ষণের জন্য চটের বস্তা ব্যবহার করেন, যা আমাদের দেশে বহুল ব্যবহৃত । গ্রাম বাংলার দরিদ্র মানুষেরা সহজ উপায়ে কম খরচে বীজ সংরক্ষণ ‘করতে সাধারণত চটের বস্তা ব্যবহার করে। চটের বস্তা পাটের আঁশ দিয়ে বানানো হয়। চটের বস্তায় কম খরচে বীজ সংরক্ষণ করা যায়। এভাবে বীজ সংরক্ষণ করে দীর্ঘদিন ভালো রাখা যায় । আমাদের দেশের কৃষকেরা একসাথে খুব বেশি পরিমাণে বীজ সংরক্ষণ করেন না। তারা অল্প পরিমাণ বীজ এরূপ ছোট বস্তায় সহজেই সংরক্ষণ করতে পারেন। পাটের দড়ি, বেত ইত্যাদি সহজলভ্য বলে এসব তৈরির খরচও কম। চটের বস্তা বীজকে পোকার আক্রমণ, ধুলাবালি ইত্যাদি থেকে রক্ষা করে বীজের জীবনীশক্তি বাড়ায়। এছাড়াও অঙ্কুরোদগম ক্ষমতা বাড়ে । ফলে বীজ দেখতে আকর্ষণীয় হয়, বিশুদ্ধতা বাড়ে ও গুণগতমান বৃদ্ধি পায়। অতএব বলা যায়, মর্জিনা বেগমের চটের বস্তায় বীজ সংরক্ষণ যুক্তিসঙ্গত ছিল ।"
        }
      ]
    },
    {
      "number": "2",
      "uddipok": "মহিপুর গ্রামের সগীর সাহেব তার ১০ শতক আয়তনের পুকুরে মাছ চাষের সিদ্ধান্ত নিলেন । এজন্য তিনি মৎস্য কর্মকর্তার পরামর্শ নিলে তিনি তাকে পুকুর প্রস্তুতির সময় যথাযথ চুন প্রয়োগসহ যাবতীয় পরিচর্যা বিষয়ে পরামর্শ দিলেন । মৎস্য কর্মকর্তার পরামর্শ মতো চুন প্রয়োগ করতে তিনি মাছ উৎপাদনে সফলতা লাভ করেন ।",
      "tag": "MB 23",
      "sub_questions": [
        {
          "label": "ক",
          "question": "বেনথোস কী?",
          "explanation": "তলবাসী বা বেনথোস হলো পুকুরের তলদেশে কাদার উপরে বা ভিতরে বসবাসকারী জীব ।"
        },
        {
          "label": "খ",
          "question": "পুকুরে সার প্রয়োগের কারণ ব্যাখ্যা করো ।",
          "explanation": "পুকুরে সার প্রয়োগের ফলে পানিতে মাছের প্রাকৃতিক খাদ্য তৈরি হয় । মাছের প্রধান প্রাকৃতিক খাবার হচ্ছে বিভিন্ন ধরনের প্লাংকটন। সার প্রয়োগের ফলে পানিতে বিভিন্ন পুষ্টি উপাদান যেমন— ফসফরাস, পটাশিয়াম পানিতে মিশে যায় । এ পুষ্টি উপাদান ব্যবহার করে পানিতে ফাইটোপ্লাংকটন তৈরি হয়। ফাইটোপ্লাংকটনের ওপর নির্ভর করে জু-প্লাংকটন তৈরি হয়। আর এগুলো মাছের লাভজনক উৎপাদনের জন্য অত্যাবশ্যক ।"
        },
        {
          "label": "গ",
          "question": "সগীর সাহেব পুকুরে কী পরিমাণ চুন প্রয়োগ করেছিলেন? নির্ণয় করো ।",
          "explanation": "সগীর সাহেব তার ১০ শতক পুকুরে মাছ চাষের সিদ্ধান্ত নেন। ফলে তিনি চুন প্রয়োগ করেন । ১ শতকে চুন প্রয়োগ করতে হয় ১ থেকে ২ কেজি ১০ শতকে চুন প্রয়োগ করতে হয় {(১ থেকে ২) × ১০} কেজি = ১০ থেকে ২০ কেজি"
        },
        {
          "label": "ঘ",
          "question": "সগীর সাহেবের উল্লিখিত কার্যক্রমটি মূল্যায়ন করো ।",
          "explanation": "সগীর সাহেব তার ১০ শতক আয়তনের পুকুরে মাছ চাষের সিদ্ধান্ত নেন। মৎস্য কর্মকর্তার পরামর্শে তিনি পুকুরে চুন প্রয়োগ করে মাছ উৎপাদনে সফলতা লাভ করেন । পুকুর শুকানোর পর তিনি পুকুরের তলায় চুন ছিটিয়ে দেন। পুকুরের তলায় চাষ দেওয়ার পর চাষের দিন চুন প্রয়োগ করেন। চুন প্রয়োগের ফলে তার পুকরে - ১. মাটি ও পানির উর্বরতা বেড়েছে। ২. পানির pH ঠিক হয়েছে। ৩. পানির ঘোলাত্ব কমেছে ও পানি পরিষ্কার হয়েছে। ৪. মাছের রোগবালাই দূর হয়েছে। ৫. সারের কার্যকারিতা বৃদ্ধি পেয়েছে। ৬. সর্বোপরি মাছের উৎপাদন বৃদ্ধি পেয়েছে। উপরিউক্ত আলোচনা থেকে বলা যায় সগীর সাহেবের কার্যক্রমটি যৌক্তিক ছিল।"
        }
      ]
    },
    {
      "number": "3",
      "uddipok": "ভালুকা উপজেলার আদর্শ কৃষক কদম আলী । তিনি তার দুই বিঘা জমির মাটির বুনট মৃত্তিকা গবেষণা ইন্সটিটিউট হতে পরীক্ষা করিয়ে দেখরেন তা বেলে দোআঁশ । ফলে তিনি জমিতে ডাল ফসল চার্য করার সিদ্ধান্ত নিলেন ।",
      "tag": "MB 23",
      "sub_questions": [
        {
          "label": "ক",
          "question": "সুষম সম্পূরক খাদ্য কাকে বলে?",
          "explanation": "যে সম্পূরক খাদ্যে পুষ্টি উপাদান যথাযথ মাত্রায় রেখে তৈরি করা হয় তাকে সুষম সম্পূরক খাদ্য বলে ।"
        },
        {
          "label": "খ",
          "question": "রাজশাহী অঞ্চলে মসুর চাষ ভালো হয় কেন?",
          "explanation": "রাজশাহী এলাকায় মসুর ডাল চাষ ভালো হয়, কারণ এ এলাকার মাটি উঁচু ও মাঝারি উঁচু এবং দোআঁশ প্রকৃতির। অন্যদিকে ডাল উঁচু ও মাঝারি উঁচু দোআঁশ, বেলে দোআঁশ, এঁটেল দোআঁশ ও পলি দোআঁশ মাটিতে ভালো জন্মে। তাছাড়া ডাল নিরপেক্ষ বা ক্ষারীয় চুনযুক্ত এবং নিষ্কাশনযোগ্য মাটিতে ভালো জন্মে, যা রাজশাহী এলাকার মাটির বৈশিষ্ট্যে বিদ্যমান। তাই রাজশাহী এলাকায় মসুর ডালের চাষ ভালো হয় ।"
        },
        {
          "label": "গ",
          "question": "কদম আলী তার জমিতে মৌসুমভিত্তিক বিনা সেচে চাষ উপযোগী কী কী ফসল চাষ করতে পারেন? তার একটি তালিকা তৈরি করো ।",
          "explanation": "কদম আলীর জমির মাটি বেলে দোআঁশ প্রকৃতির। বেলে দোআঁশ মাটি বেলে মাটি অপেক্ষা উর্বর এবং পানি ধারণ ক্ষমতা বেশি। এ মাটির পানি নিষ্কাশন খুব সহজেই হয়। কর্ষণ সহজ এবং যেসব ফসলের পুষ্টি উপাদানের চাহিদা কম সেগুলো এ ধরনের মাটিতে ভালো জন্মে। কদম আলীর এ বেলে দোআঁশ মাটি বিশিষ্ট জমিতে মৌসুমভিত্তিক বিনা সেচে চাষ উপযোগী ফসল অর্থাৎ বৃষ্টিনির্ভর ফসলের তালিকা নিম্নরূপ— রবি মৌসুম : গম, সরিষা, মুগ, মরিচ, পেঁয়াজ, রসুন, মুলা, বেগুন, শিম, টমেটো, চিনাবাদাম, ভুট্টা ইত্যাদি । জরিপ-১ : বোনা আউশ, রোপা আউশ, পাট, কাকরোল ইত্যাদি। জরিপ-২ : রোপা আমন (স্থানীয় উন্নত ও উফশী)।"
        },
        {
          "label": "ঘ",
          "question": "কদম আলীর সিদ্ধান্তটি মূল্যায়ন করো।",
          "explanation": "কদম আলীর জমির মাটির বুনট বেলে দো-আঁশ প্রকৃতির হওয়ায় তিনি তার জমিতে ডাল ফসল চাষ করার সিদ্ধান্ত নেন । বেলে মাটি অপেক্ষা বেলে দোআঁশ মাটি উর্বর হয়। এ মাটির পানি ধারণ এবং বায়ু চলাচল ক্ষমতা বেশি। এ মাটির কর্ষণ সহজ এবং যেসব ফসলের পুষ্টি চাহিদা কম সেগুলো এ মাটিতে ভালো জন্মে। বেলে দোআঁশ মাটি থেকে খুব সহজেই পানি নিষ্কাশন করা যায় । দোআঁশ, বেলে দোআঁশ, এঁটেল দোআঁশ ও পলি দোআঁশ মাটিতে ডাল জন্মে । ডাল ফসল অতিরিক্ত পানি সহ্য করতে পারে না। তাই সহজে নিষ্কাশনযোগ্য মাটি ডাল চাষের জন্য উপযোগী। বেলে দোআঁশ মাটিতে সহজেই পানি নিষ্কাশন করা যায়। আবার ডাল ফসল অধিক বৃষ্টিপাত সহ্য করতে পারে না। তাই শুষ্ক ও ঠান্ডা আবহাওয়া যুক্ত শীতকাল ডাল ফসল চাষের উপযুক্ত সময়। সেক্ষেত্রে এঁটেল দোআঁশ প্রকৃতির মাটিতে ডাল চাষ করলে সেচ দেওয়ার প্রয়োজন হতে পারে কিন্তু বর্ষাকালের পর বর্ষার পানি নেমে গেলে ভেজা বেলে দোআঁশ মাটিতে ডাল চাষ করলে সেচ দেওয়ার প্রয়োজন হয় না । উপরিউক্ত আলোচনা থেকে বলা যায়, কদম আলীর ডাল চাষ করার সিদ্ধান্তটি যথার্থ ।"
        }
      ]
    },
    {
      "number": "4",
      "uddipok": "নিচের ডায়াগ্রামটি লক্ষ করো এবং প্রশ্নগুলোর উত্তর দাও:-",
      "tag": "MB 23",
      "sub_questions": [
        {
          "label": "ক",
          "question": "বীজের আর্দ্রতা নির্ণয়ের সূত্রটি লেখো।",
          "explanation": "বীজের আর্দ্রতা নির্ণয়ের সূত্রটি হলো- নমুনা বীজের ওজন – নমুনা বীজ শুকানোর পর ওজন/ নমুনা বীজের ওজন x ১০০"
        },
        {
          "label": "খ",
          "question": "পুকুরে পোনা ছাড়ার পূর্বে পানি শোধন করে নিতে হয় কেন?",
          "explanation": "আদর্শ পুকুর প্রস্তুতির প্রক্রিয়ায় পোনা ছাড়ার পূর্বে পানি শোধন করে নিতে হয়। পানিতে মাছের প্রাকৃতিক খাদ্য তৈরির জন্য সার প্রয়োগ, রাক্ষুসে ও অচাষযোগ্য মাছ দূরীকরণে বিভিন্ন রাসায়নিক বিষ ব্যবহার করার ফলে অনেক সময় পুকুরের পানি বিষাক্ত হয়ে যায়। এই বিষাক্ত পানিতে পোনা মাছ ছাড়লে মাছ মরে যাওয়ার সম্ভাবনা থাকে। তাই পোনা ছাড়ার পূর্বে পানি শোধন করে নিতে হবে।"
        },
        {
          "label": "গ",
          "question": "উদ্দীপকে গবাদি পশুর আঁশ জাতীয় খাদ্য ৩ নং ও ৪ নং এর মধ্যে পার্থক্য দেখাও ।",
          "explanation": "উদ্দীপকে উল্লিখিত গবাদিপশুর আঁশ জাতীয় খাদ্যের (৩) নং হলো হে ও (৪) নং হলো সাইলেজ। হে ও সাইলেজের এর মধ্যে পার্থক্য নিচে দেওয়া হলো--- হে সাইলেজ i. সবুজ ঘাসে ফুল আসার সময় সেগুলো কেটে রোদে শুকিয়ে যে পশুখাদ্য প্রস্তুত করা হয় তাকে হে বলে । i. বায়ুনিরোধক স্থানে সংরক্ষিত সবুজ ঘাসকে সাইলেজ বলে । ii. শিম জাতীয় উদ্ভিদ ব্যবহার করে হে প্রস্তুত করা হয় । ii. তাজা ও সবুজ কাঁচা ঘাস সংরক্ষণের জন্য এ পদ্ধতি ব্যবহার করা হয় । iii. হে তে ৮০-৮৫% শুষ্ক পদার্থ থাকে । iii. সাইলেজে ৩০-৩৫% শুষ্ক পদার্থ থাকে । iv. সবুজ ওটস হে তৈরির জন্য সবচেয়ে ভালো । iv. ভুট্টা, জোয়ার গিনি, নেপিয়ার ঘাস সাইলেজ তৈরির জন্য ভালো । v. ঘাস সবুজ রং ধারণ করলে হে সংরক্ষণ করতে হয়। v. ঘাস হলদে সবুজ রং ধারণ করলে সাইলেজ সংরক্ষণ করতে হয়।"
        },
        {
          "label": "ঘ",
          "question": "এদেশের গবাদি পশুর উন্নয়নে ৩ নং ও ৪ নং খাদ্যের আবশ্যকতা বিশ্লেষণ করো।",
          "explanation": "উদ্দীপকের (৩) নং ও (৪) নং হলো যথাক্রমে হে এবং সাইলেজ যা গবাদিপশুর আঁশ জাতীয় খাদ্য। সবুজ অবস্থায় ঘাসকে শুকিয়ে এর আর্দ্রতা ২০% বা তার নিচে নামিয়ে এনে হে প্রস্তুত করা হয়। রসাল অবস্থায় ফুল আসার সময় সবুজ ও সতেজ ঘাসকে কেটে টুকরা করে সেগুলো বায়ুরোধী অবস্থায় সংরক্ষণ করা হলো সাইলেজ। হে ও সাইলেজ গুরুত্বপূর্ণ সংরক্ষিত খাদ্য যা সারাবছর গবাদিপশুকে সরবরাহ করা যায়। বাংলাদেশে প্রাপ্ত গবাদিপশুর খাদ্যের বেশিরভাগ কৃষি শস্যের উপজাত। বর্ষা মৌসুমে অনেক ঘাস উৎপাদিত হওয়ায় তা গবাদিপশুকে খাওয়ানোর পরও অতিরিক্ত থেকে যায়। আবার শীতকালেও অতিরিক্ত শিম গোত্রীয় ঘাসের উৎপাদন হয়। তাই এই অতিরিক্ত ঘাস সংরক্ষণের প্রয়োজন হয়। যখন কাঁচা ঘাসের অভাব হয় তখন এই সংরক্ষিত ঘাস গবাদিপশুকে সরবরাহ করা হয়। এতে করে গবাদিপশুর সারাবছরের প্রোটিন, ভিটামিন ও খনিজ উপাদানের চাহিদা মেটানো সম্ভব হয়। ফলে গবাদিপশুর মাংস ও দুধের উৎপাদন ব্যাহত হয় না । অতএব, গবাদিপশুর সারা বছরের খাদ্য চাহিদা পূরণ ও সঠিক বৃদ্ধিতে হে ও সাইলেজ গুরুত্বপূর্ণ ভূমিকা পালন করে। আমাদের দেশে গবাদিপশুর খাদ্যের মধ্যে হে ও সাইলেজ যেহেতু সহজলভ্য এবং হে ও সাইলেজের গুণগতমান বিবেচনায় এটি গবাদিপশুর উন্নয়নে ব্যাপক ভূমিকা রাখতে পারে । সুতরাং, এদেশের গবাদিপশুর উন্নয়নে হে ও সাইলেজ খাদ্যের আবশ্যকতা অনস্বীকার্য ।"
        }
      ]
    },
    {
      "number": "5",
      "uddipok": "কাঁঠালী গ্রামের আকলিমা যুব উন্নয়ন থেকে প্রশিক্ষণ নিয়ে তার ১২০ শতক আয়তনের পুকুরে হাঁস ও মাছের সমন্বিত চাষ করে। প্রথমে পুকুরটি যথাযথ উপায়ে প্রস্তুত করে পরিমাণমতো মাছের পোনা ছাড়ে এবং পুকুরের উপর ঘর তৈরি করে হাঁস পালনের ব্যবস্থা করে। এতে খুব অল্প সময়ে সে সফলতার মুখ দেখে ।",
      "tag": "MB 23",
      "sub_questions": [
        {
          "label": "ক",
          "question": "ভূমিক্ষয় কী?",
          "explanation": "অতিবৃষ্টি, ঝড়-বাতাস, ঘূর্ণিঝড়, নদীর স্রোত, চাষাবাদ ইত্যাদি কারণে জমির মাটির উপরিভাগ হতে মাটির কণা চলে যাওয়াই হচ্ছে ভূমিক্ষয় ।"
        },
        {
          "label": "খ",
          "question": "সকল কৃষিতাত্ত্বিক বীজ উদ্ভিদ তাত্ত্বিক বীজ নয় কেন— ব্যাখ্যা করো।",
          "explanation": "সকল কৃষিতাত্ত্বিক বীজ উদ্ভিদতাত্ত্বিক বীজের অন্তর্ভুক্ত নয়। উদ্ভিদতত্ত্ব অনুসারে, নিষিক্ত ও পরিপক্ক ডিম্বককে বীজ বলে। যেমন- ধান, গম, সরিষা ইত্যাদি। কৃষিতত্ত্ব অনুসারে, উদ্ভিদের যেকোনো অংশ বংশবিস্তারের জন্য ব্যবহৃত হলে তাকে বীজ বলে। এ ক্ষেত্রে কাণ্ড, পাতা, শাখা, কুঁড়ি, শিকড়, ইত্যাদিও বীজ। যেমন— আমের কলম, কলা গাছের সাকার, গোলাপের ডাল ও কুঁড়ি ইত্যাদি। গাছের পাতা, কাণ্ড, কুঁড়ি ইত্যাদি নিষিক্ত ও পরিপক্ব ডিম্বক নয়। তাই এগুলো উদ্ভিদতাত্ত্বিক বীজ হতে পারে না। কিন্তু নিষিক্ত ও পরিপক্ক ডিম্বক বীজ বংশবিস্তারে ব্যবহৃত হয়। এগুলো কৃষিতাত্ত্বিক বীজের অন্তর্ভুক্ত। তাই বলা যায়, সকল উদ্ভিদতাত্ত্বিক বীজ কৃষিতাত্ত্বিক বীজের অন্তর্ভুক্ত হলেও সকল কৃষিতাত্ত্বিক বীজ উদ্ভিদতাত্ত্বিক বীজের অন্তর্ভুক্ত নয়।"
        },
        {
          "label": "গ",
          "question": "আকলিমা তার পুকুরে কতটি হাঁস পালন করতে পারবে? নির্ণয় করো।",
          "explanation": "আকলিমা তার ১২০ শতক আয়তনের পুকুরে হাঁস ও মাছের সমন্বিত চাষ করে । ১ শতাংশ পুকুরে উন্নত জাতের হাঁস পালন করা যায় ২টি ১২০ \" \" \" \" \" \" \" (২ × ১২০)টি = ২৪০টি। সুতরাং আকলিমা তার পুকুরে ২৪০টি হাঁস পালন করতে পারবে।"
        },
        {
          "label": "ঘ",
          "question": "আকলিমার দ্রুত সফলতা লাভের কারণগুলো বিশ্লেষণ করো।",
          "explanation": "নিম্নের অনুরুপঃ উদ্দীপকের প্রদর্শিত চিত্রটি হলো হাঁসের সাথে মাছের সমন্বিত চাষ । আমাদের দেশের জনসংখ্যা ক্রমেই বাড়ছে। কিন্তু জমির পরিমাণ কমছে। ক্রমবর্ধমান এ জনসংখ্যার খাদ্য চাহিদা পূরণে দরকার অল্প জমি থেকে অধিক উৎপাদন । উল্লিখিত পদ্ধতিতে একই জমিতে একই সময়ে অল্প খরচে মাছ, মাংস ও ডিম পাওয়া যায়। ফলে একদিকে অর্থের সাশ্রয় হয়, অন্যদিকে বাড়তি খাদ্য উৎপাদিত হয়। পুকুরে সার ব্যবহার কম হয় ফলে পরিবেশ ভালো থাকে এবং পরিবেশের ভারসাম্য বজায় থাকে। আবার, একটি ফসলের জন্য যে শ্রম প্রয়োজন সেই একই শ্রমে একাধিক ফসল উৎপাদিত হয় । ফলে শ্রমের যথাযথ ব্যবহার নিশ্চিত হয়। এক্ষেত্রে একই ফসল অপর ফসলের সহায়ক হিসেবে কাজ করে। ফলে কৃষিক্ষেত্রে ঝুঁকি কম থাকে অর্থাৎ কোনো কারণে একটি ফসলের উৎপাদন ব্যাহত হলে অন্য উৎপাদন কার্যক্রমের মাধ্যমে সে ক্ষতি অনেকটা পুষিয়ে নেওয়া যায় । উপরের আলোচনার প্রেক্ষিতে বলা যায়, আমাদের দেশের প্রেক্ষাপটে হাঁস ও মাছের সমন্বিত চাষ কৃষিক্ষেত্রে একটি লাভজনক চাষ পদ্ধতি ।"
        }
      ]
    },
    {
      "number": "6",
      "uddipok": "নিচের চিত্রটি লক্ষ করো এবং প্রশ্নগুলোর উত্তর দাও:",
      "tag": "MHSC 24,MB 23",
      "sub_questions": [
        {
          "label": "ক",
          "question": "মৎস্য অভয়াশ্রম কী?",
          "explanation": "কোনো জলাশয় বা এর নির্দিষ্ট অংশ যেমন- হাওর, বিল বা নদীর অংশ যেখানে বছরের নির্দিষ্ট সময়ে বা সারাবছর বা দীর্ঘমেয়াদে স্থায়ীভাবে মাছ ধরা নিষেধ করে মাছের নিরাপদ আশ্রয় ও প্রজননের ব্যবস্থা করা হয় তাই হলো মৎস্য অভয়াশ্রম।"
        },
        {
          "label": "খ",
          "question": "পুকুরে চুন প্রয়োগ করা হয় কেন?",
          "explanation": "পানির গুণগত মান বৃদ্ধির জন্য মাছ চাষের পুকুরে চুন প্রয়োগ একটি অত্যাবশ্যকীয় ধাপ। চুন পুকুরে প্রয়োগকৃত অন্যান্য সারের কার্যকারিতা বৃদ্ধি করে। পানির ঘোলাত্ব কমিয়ে পানি পরিষ্কার রাখে। চুন মাটি ও পানির উর্বরতা বৃদ্ধি করে এবং পানির পিএইচ ঠিক রাখে। এছাড়া মাছের রোগবালাই দূর করে। এ সমস্ত কারণে পুকুরে চুন প্রয়োগ করা হয়।"
        },
        {
          "label": "গ",
          "question": "উদ্দীপকের চিত্র অঙ্কন করে ক, খ, গ, ঘ, ঙ ও চ অংশগুলো চিহ্নিত করো।",
          "explanation": "নিম্নের অনুরুপ: উদ্দীপকের চিত্রটি অঙ্কন করে ক, খ, গ, ঘ, ঙ, চ অংশগুলো চিহ্নিত করা হলো-"
        },
        {
          "label": "ঘ",
          "question": "উদ্দীপকের চিহ্নিত অংশগুলো সঠিকভাবে তৈরি করা না হলে কী ধরনের সমস্যা হতে পারে? বিশ্লেষণ করো।",
          "explanation": "নিম্নের অনুরুপ: উদ্দীপকে একটি আদর্শ পুকুরের প্রস্থচ্ছেদের চিত্র দেওয়া হয়েছে। আদর্শ পুকুর খননের জন্য পুকুরের বিভিন্ন অংশগুলো সঠিকভাবে তৈরি করা প্রয়োজন। পুকুরের বিভিন্ন অংশ সঠিকভাবে তৈরি না করার ফলে মাছ চাষে বিভিন্ন ধরনের সমস্যা দেখা দিতে পারে। উদ্দীপকের 'ক' চিহ্নিত অংশটি হলো পাড়। পুকুরের পাড়ের উপরিভাগ ২.৫ মিটার চওড়া হলে তা মাছ চাষের জন্য ভালো কারণ চওড়া পাড় না হলে বর্ষা মৌসুমে খুব সহজে পাড় ভেঙ্গে যেতে পারে ফলে মাছ বের হয়ে যাবে। 'খ' চিহ্নিত অংশটি হলো বকচর। মাছ চাষের ক্ষেত্রে বকচর সঠিকভাবে তৈরি করা জরুরি, 'গ' অংশটি হলো উচ্চতা বা গভীরতা যা সঠিকভাবে তৈরি না করলে পুকুরের পানি ধারণ ক্ষমতা ও মাছ উৎপাদন ক্ষমতা কমতে পারে। কেননা অল্প জায়গায় বেশি মাছ থাকবে। এছাড়াও গভীরতা বেশি কম হলে পানি তাড়াতাড়ি গরম হয়ে যাবে। ফলে মাছ উৎপাদন ব্যাহত হবে। 'ঘ' চিহ্নিত অংশটি হলো তলার দৈর্ঘ্য। ঢালের সাথে তলার দৈর্ঘ্য ঠিক না থাকলে মাছ একসাথে ছোট জায়গায় অবস্থান করবে ফলে মাছ ঠিকমতো বড় হবে না। 'ঙ' অংশটি অর্থাৎ উপরিতলের দৈর্ঘ্য ঠিক না থাকলে মাছ চাষে ব্যাঘাত ঘটতে পারে। 'চ' চিহ্নিত অংশটি হলো ঢাল। মাছ চাষের ক্ষেত্রে ১:২ অনুপাতে ঢাল তৈরি না করলে পানি সেচ ও মাছ আহরণে সমস্যা হয়। এছাড়াও তলায় থাকা ক্ষতিকারক ব্যাকটেরিয়া ও পোকামাকড় এবং বিষাক্ত গ্যাস, মাছের ক্ষতি করে। আবার পুকুরটির অবস্থান যদি খোলামেলা জায়গায় না হয় তাহলে পর্যাপ্ত। অক্সিজেন পানিতে মিশবে না। যার ফলে মাছ চাষে ব্যাঘাত ঘটবে। সুতরাং বলা যায়, উদ্দীপকের পুকুরের চিহ্নিত অংশগুলো সঠিকভাবে তৈরি না হলে মাছ চাষের ক্ষেত্রে উপরিউক্ত সমস্যাগুলো হতে পারে।"
        }
      ]
    },
    {
      "number": "7",
      "uddipok": "আবিদা পড়াশুনার পাশাপাশি মুরগির খামার তৈরির উদ্যোগ গ্রহণ করে । এ জন্য সে ৫০টি লেয়ার মুরগির বাচ্চা ক্রয় করে পালন শুরু করে এবং নিম্নের তালিকা অনুযায়ী প্রত্যেহ খাবার সরবরাহ করে। কৃষি বিষয়ক শিক্ষক সেলিম সাহেবের পরামর্শ নিলে তিনি তাকে সুষম খাদ্য ও সঠিক ব্যবস্থাপনার বিষয়ে পরামর্শ প্রদান করেন। কেননা সুষম খাদ্য ও সঠিক ব্যবস্থাপনা ব্যতীত ভালো উৎপাদন আশা করা যায় না ।",
      "tag": "MB 23",
      "sub_questions": [
        {
          "label": "ক",
          "question": "হ্যাচারি ঘর কী?",
          "explanation": "হাঁস-মুরগির খামারের অন্তর্গত যে ঘরে বাচ্চা ফোটে তাই হলো হ্যাচারি।"
        },
        {
          "label": "খ",
          "question": "হাঁস-মুরগিকে সুষম খাদ্য প্রদানের একটি উদ্দেশ্য বর্ণনা করো ।",
          "explanation": "হাঁস-মুরগির জন্য সুষম খাদ্য বলতে যে খাদ্যে হাঁস-মুরগির প্রয়োজনীয় শর্করা, আমিষ, চর্বি, খনিজ লবণ ও ভিটামিন উপস্থিত থাকে তাকে বোঝায়। হাঁস-মুরগির সুষম খাদ্য প্রদানের অন্যতম প্রধান উদ্দেশ্য হলো হাঁস-মুরগির রোগ প্রতিরোধ ক্ষমতা বৃদ্ধি করা। রোগ- প্রতিরোধ ক্ষমতা বৃদ্ধি পেলে হাঁস-মুরগি যেকোনো ভাইরাস বা ব্যাকটেরিয়া জাতীয় রোগকে সহজেই প্রতিরোধ করতে পারে। ফলে হাঁস-মুরগি পালনে খামারিরা আর্থিকভাবে লাভবান হবেন ।"
        },
        {
          "label": "গ",
          "question": "আবিদার খামারের ৪র্থ সপ্তাহ বয়সের বাচ্চাগুলোর ৭ দিনের খাবারের পরিমাণ নির্ণয় করো।",
          "explanation": "উদ্দীপকের আবিদা ৫০টি লেয়ার মুরগির বাচ্চা ক্রয় করেছিলেন। ৪র্থ সপ্তাহ বয়সে বাচ্চাগুলোকে দৈনিক ৩০ গ্রাম হারে খাদ্য প্রদান করা হয়ে থাকে । বাচ্চাগুলোর ৭ দিনের খাবারের পরিমাণ— ১টি লেয়ার মুরগিকে ১ দিনে খাদ্য দিতে হবে ৩০ গ্রাম ৫০টি \" \" \" \" \" \" \" (৩০ × ৫০) \" ৫০টি \" \" ৭ দিনে \" \" \" (৩০ × ৫০ × ৭) গ্রাম = ১০,৫০০ গ্রাম = ১০.৫ কেজি । অতএব, আবিদার খামারের ৪র্থ সপ্তাহ বয়সের বাচ্চাগুলোর ৭ দিনের খাবারের পরিমাণ হলো ১০.৫ কেজি ।"
        },
        {
          "label": "ঘ",
          "question": "সেলিম সাহেবের পরামর্শ বিশ্লেষণ করো।",
          "explanation": "কৃষি বিষয়ক শিক্ষক সেলিম সাহেব সুষম খাদ্য ও সঠিক ব্যবস্থাপনার বিষয়ে পরামর্শ দেন । মুরগির বৃদ্ধি, শক্তি উৎপাদন এবং রোগ প্রতিরোধ ক্ষমতা গড়ে ওঠার জন্য সুষম খাদ্য দিতে হবে। আবার মুরগি পালনে লাভবান হওয়ার জন্য সঠিক ব্যবস্থাপনা থাকা জরুরি। মুরগিকে এমনভাবে খাদ্য সরবরাহ করতে হয় যাতে কোষের ক্ষয়পূরণ, বৃদ্ধি সাধন ও হাড় গঠনে সাহায্য করে। সুষম খাদ্য শরীরে শক্তি যোগানের পাশাপাশি রোগ প্রতিরোধ ক্ষমতা বাড়ায়। এছাড়াও ডিম ও মাংস উৎপাদনে সাহায্য করে। মুরগি পালনে সঠিক ব্যবস্থাপনা গ্রহণ অত্যন্ত প্রয়োজনীয়। আবাসন সঠিকভাবে তৈরি করতে হবে, পরিষ্কার পরিচ্ছন্ন রাখতে হবে, নিয়মিত টিকা প্রদান করতে হবে, পানি নিষ্কাশন ব্যবস্থা ভালো হতে হবে। রোগ দমন ব্যবস্থাপনা রাখা খুবই জরুরি। তাহলে মুরগির স্বাস্থ্য ভালো থাকবে, রোগ-বালাই ও কম আক্রান্ত হবে । অএব বলা যায়, সেলিম সাহেবের পরামর্শটি যৌক্তিক।"
        }
      ]
    },
    {
      "number": "8",
      "uddipok": "ভেষজ চিকিৎসক খলিল সাহেব গ্রামের মানুষের চিকিৎসার জন্য বিভিন্ন ধরনের ভেষজ উদ্ভিদের বাগান করেন। তার প্রতিবেশী হানিফ মিয়ার ছেলে বেশ কয়েক দিন থেকে আমাশয় রোগ ও ভিটামিন সি এর অভাবজনিত সমস্যায় ভুগছে। সমস্যা জেনে খলিল সাহেব তার বাগান থেকে একটি উদ্ভিদের পাতা ও ফল তুলে নিয়ে খাবারের নিয়মকানুন বলে দিলেন। খলিল সাহেব আরও বলেন “ভেষজ উদ্ভিদের মাধ্যমে চিকিৎসা যেমন সহজলভ্য, সস্তা, তেমন পার্শ্ব প্রতিক্রিয়াহীন” ।",
      "tag": "MB 23",
      "sub_questions": [
        {
          "label": "ক",
          "question": "কৃষকের ভাষায় মাটি কী?",
          "explanation": "কৃষকের ভাষায় ভূ-পৃষ্ঠের ১৫-১৮ সেমি গভীর স্তরই হলো মাটি।"
        },
        {
          "label": "খ",
          "question": "চিংড়িকে রাতের বেলায় খাবার দিতে হয় কেন?",
          "explanation": "চিংড়ি নিশাচর প্রাণী । এরা প্রধানত রাতে খাদ্য গ্রহণ করে থাকে । এ কারণেই চিংড়িকে সন্ধ্যায় খাবার দিতে হয়।"
        },
        {
          "label": "গ",
          "question": "খলিল সাহেব হানিফ মিয়ার ছেলের চিকিৎসার জন্য যে উদ্ভিদটি ব্যবহার করেছেন তার অন্যান্যা ঔষধি গুণাগুণ বর্ণনা করো।",
          "explanation": "খলিল সাহেব হানিফ মিয়ার ছেলের চিকিৎসার জন্য আমলকি ব্যবহার করেছেন । আমলকি খাওয়ার ফলে উদ্দীপকের হানিফ মিয়ার ছেলে আমাশয় ও ভিটামিন সি এর অভাবজনিত রোগ থেকে পরিত্রাণ পাবে। এটি ছাড়াও আমলকির আরও ঔষধি গুণ রয়েছে। যেমন- ফলের রস যকৃত, পেটের পীড়া, অজীর্ণতা, হজম ও কাশিতে বিশেষ উপকারী। আমলকী ফল ত্রিফলার সাথে মিশিয়ে ব্যবহার করলে জন্ডিস, রক্তহীনতা, চর্মরোগ, ডায়াবেটিস ও চুল পড়া প্রভৃতি রোগের উপশম হয় ।"
        },
        {
          "label": "ঘ",
          "question": "উদ্দীপকের শেষ বক্তব্যটি বিশ্লেষণপূর্বক ভেষজ উদ্ভিদের প্রয়োজনীয়তা বর্ণনা করো ।",
          "explanation": "নিম্নের অনুরুপঃ রাজীবের দাদুর উক্তিটি ছিল- “হরিতকীর মতো আরো গাছপালা ও লতাপাতা গ্রামের মানুষের চিকিৎসা সেবায় এক বিরাট ভূমিকা রেখে চলেছে।” হরিতকী একটি ভেষজ উদ্ভিদ। হরিতকীর মতো এমন আরো অনেক ঔষধি উদ্ভিদ রয়েছে । যেমন- অর্জুন, বহেড়া, বাসক, তেলাকুচা ইত্যাদি। চিকিৎসায় ব্যবহৃত ঔষধি উদ্ভিদ প্রায় সব জায়গায় পাওয়া যায়। ফলে এ চিকিৎসা সহজলভ্য এবং সস্তা। অন্যান্য চিকিৎসায় কোনো না কোনো পার্শ্বপ্রতিক্রিয়া থাকে। কিন্তু এ চিকিৎসায় কোনো পার্শ্বপ্রতিক্রিয়া থাকে না । তাই ভেষজ উদ্ভিদের মাধ্যমে চিকিৎসা খুবই জনপ্ৰিয় । ভেষজ উদ্ভিদের প্রয়োজনীয়তা অপরিসীম। ভেষজ উদ্ভিদের রোগ নিরাময় কার্যকারিতা অত্যাধিক। আধুনিক চিকিৎসার চেয়েও ভেষজ চিকিৎসার কার্যকারিতা বেশি। ভেষজ চিকিৎসার খরচ অনেক কম লাগে এবং গ্রামের সর্বত্রই পাওয়া যায় বলে গ্রামীণ মানুষের জন্য ভেষজ গাছপালাই মহৌষধ হিসেবে ব্যবহার করা হয়। বিশেষ করে আয়ুর্বেদিক ও ইউনানী চিকিৎসা ব্যবস্থা এ ভেষজ উদ্ভিদের উপর নির্ভরশীল । ভেষজ উদ্ভিদ হতে ঔষধ তৈরি করতে আধুনিক যন্ত্রপাতির প্রয়োজন হয় না বলে স্থানীয়ভাবে পাওয়া যায়। সহজলভ্য, সস্তা ও পার্শ্বপ্রতিক্রিয়ামুক্ত ভেষজ চিকিৎসা সব ধরনের মানুষের ক্ষেত্রে যুগান্তকারী সাফল্য এনে দিতে পারে। উপরের আলোচনা থেকে বলা যায়, ঔষধি উদ্ভিদ গ্রামের মানুষের চিকিৎসা সেবায় এক বিরাট ভূমিকা রেখে চলেছে। সুতরাং রাজীবের দাদুর উক্তিটি যথার্থ বলে আমি মনে করি ।"
        }
      ]
    }
  ]
}