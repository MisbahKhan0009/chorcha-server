{
  "title": "গবর্নমেন্ট ল্যাবরেটরি হাই স্কুল, ঢাকা ২০২৪",
  "subtitle": "কৃষিশিক্ষা (8)",
  "questions": [
    {
      "number": "1",
      "uddipok": "সুজন মিয়া একজন কৃষক। সে বীজ বপনের পূর্বে বিভিন্ন পরীক্ষা যেমন, বীজের বিশুদ্ধতা, বীজের আর্দ্রতা, অঙ্কুরোদগম পরীক্ষা ইত্যাদি করে। এবারও সে বীজের বিশুদ্ধতা পরীক্ষা করেছে।",
      "tag": "GLHSD 24",
      "sub_questions": [
        {
          "label": "ক",
          "question": "বীজ কী?",
          "explanation": "উদ্ভিদের নিষিক্ত ও পরিপক্ক ডিম্বক অথবা যেকোনো অংশ (মূল, পাতা, কান্ড, কুঁড়ি, শাখা) যা উদ্ভিদের বংশবিস্তারের প্রধান মাধ্যম এবং উপযুক্ত পরিবেশে একই জাতের নতুন উদ্ভিদের জন্ম দিতে পারে, তাই বীজ।"
        },
        {
          "label": "খ",
          "question": "বীজের জীবনীশক্তি ব্যাখ্যা করো।",
          "explanation": "বীজের জীবনীশক্তি হলো কত সময় ধরে বীজকে বাহিরে বা প্রতিকূল অবস্থায় রাখলে বীজের অঙ্কুরোদগম শক্তি হ্রাস পায় না। বীজটি কতটুকু প্রতিকূলতা সহ্য করে গজাতে বা অঙ্কুরিত হতে পারে। একটি নির্দিষ্ট প্রতিকূল অবস্থায় যে বীজ যত বেশি গজাবে সেই বীজের জীবনীশক্তি তত বেশি।"
        },
        {
          "label": "গ",
          "question": "সুজন মিয়া কীভাবে বীজের বিশুদ্ধতা পরীক্ষা করে তা বর্ণনা করো।",
          "explanation": "সুজন মিয়া বীজ বপনের আগে বীজের বিশুদ্ধতা পরীক্ষা করেন। কোনো বীজ নমুনায় কী পরিমাণ ভালো বীজ আছে তার শতকরা হারই হলো বীজের বিশুদ্ধতা। যেকোনো ফসল বীজের মধ্যে প্রধানত ৪টি অংশ থাকে। যথা- (১) বিশুদ্ধ প্রজাতির বীজ, (২) অন্য প্রজাতির বীজ, (৩) আগাছা বীজ এবং (৪) জড় পদার্থ। এই চারটি ভাগের মধ্যে বিশুদ্ধ বীজের অর্থাৎ মূল শস্য বীজের শতকরা হার কত রয়েছে তা বের করা হলো বীজের বিশুদ্ধতার হার নির্ণয়। বীজের বিশুদ্ধতা ( % ) =  ভালো বীজের ওজন  ×  ১০০   নমুনা বীজের ওজন  (\\%)=\\frac{\\text { ভালো বীজের ওজন } \\times \\text { ১০০ }}{\\text { নমুনা বীজের ওজন }} ( % ) =   নমুনা   বীজের   ওজন     ভালো   বীজের   ওজন   ×   ১০০   ​ বীজের বিশুদ্ধতা নির্ণয়ের ক্ষেত্রে- ১. সরবরাহকৃত নমুনা থেকে নির্দিষ্ট পরিমাণ বীজ মেপে নেন। ২. বীজগুলো সাদা কাগজের উপর বিছিয়ে দেন। ৩. বীজগুলো হতে বিশুদ্ধ বীজ বাছাই করে মেপে নেন। । ৪. অন্য জাতের বীজ বাছাই করে মেপে নেন ৫. এবার আগাছাসহ পাথর ও কাঁকরজাতীয় জড় পদার্থ বাছাই করে মেপে নেন। ৬. এরপর সূত্র ব্যবহার করে বীজের বিশুদ্ধতার হার নির্ণয় করেন। উপরিউক্ত উপায়ে সুজন মিয়া বীজের বিশুদ্ধতা পরীক্ষা করেন।"
        },
        {
          "label": "ঘ",
          "question": "সুজন মিয়ার উদ্যোগটি মূল্যায়ন করো।",
          "explanation": "সুজন মিয়া বীজের আর্দ্রতা, অঙ্কুরোদগম ও বিশুদ্ধতা পরীক্ষা করেন। সুজন মিয়ার বীজ পরীক্ষার কার্যক্রমটি তার কৃষিকাজে সচেতনতার পরিচয় বহন করে। এই সচেতনতার কারণেই তিনি ভালো মানের বীজ বপন করে কাঙ্ক্ষিত ফলন পাবেন। মূল জমিতে বপনের পূর্বে তিনি বীজের আর্দ্রতা পরীক্ষা করে নেন। বীজের ক্ষেত্রে আর্দ্রতা ১২-১৩% রাখা ভালো। বীজের আর্দ্রতার হার যত বেশি হবে বীজের গজানোর ক্ষমতা ও তেজ ততই হ্রাস পাবে। তাই বীজের অঙ্কুরোদগম ক্ষমতা ও জীবনীশক্তি বাড়াতে উপযুক্ত আর্দ্রতা রক্ষায় বীজ শুকিয়ে নিতে হবে। সুজন মিয়া বীজ বপনের পূর্বে বীজের অঙ্কুরোদগম, সতেজতা ও বিশুদ্ধতা পরীক্ষা করেন। নমুনা বীজের শতকরা যতটি বীজ গজায় তাই বীজের অঙ্কুরোদগম ক্ষমতা। ভালো বীজের অঙ্কুরোদগম ক্ষমতা থাকে প্রায় ৮০% এর উপরে হয়। অপরদিকে বীজের সতেজতা হলো প্রতিকূল পরিবেশে বীজের অঙ্কুরিত হওয়ার ক্ষমতা এবং বীজের বিশুদ্ধতার হার হলো নমুনা বীজের মধ্যে কতগুলো বীজ চাষকৃত ফসলের। বিশুদ্ধ বীজ না হলে ফসলের ফলন কম হয়, বিভিন্ন রোগ আক্রমণ করে। অর্থাৎ, বীজের আর্দ্রতা, বিশুদ্ধতা ও অঙ্কুরোদগম ক্ষমতা কাঙ্ক্ষিত মানের না হলে ভালো ফলন পাওয়া যাবে না। তাই বলা যায়, বীজ বপনের পূর্বে সুজন মিয়ার করা পরীক্ষাগুলো তাকে আশানুরূপ ফসল উৎপানে সহায়তা করবে। সুতরাং, সুজন মিয়ার উদ্যোগটি অত্যন্ত যুক্তিসংগত।"
        }
      ]
    },
    {
      "number": "2",
      "uddipok": "রসুলপুর গ্রামের একজন স্বচ্ছল কৃষক সালাম মিয়া। সে প্রতিবছর তার জমিতে ধান চাষ করে। সাথে সাথে পরবর্তী বছরের জন্য ভালো মানের বীজ সংরক্ষণ করে। অন্যদিকে তার ৫টি গরু আছে। বর্ষা মৌসুমে সবুজ ঘাসের কোনো অভাব যেন না হয় সে জন্য সে ব্যবস্থা গ্রহণ করে।",
      "tag": "GLHSD 24",
      "sub_questions": [
        {
          "label": "ক",
          "question": "FCR কী?",
          "explanation": "FCR (Food Conversion Ratio) হলো খাদ্য প্রয়োগ ও খাদ্য গ্রহণের ফলে জীবের দৈহিক বৃদ্ধির অনুপাত।"
        },
        {
          "label": "খ",
          "question": "মাছের খাদ্য সংরক্ষণের প্রয়োজনীয়তা ব্যাখ্যা করো।",
          "explanation": "মাছের প্রয়োজনীয় পুষ্টি চাহিদা পূরণের লক্ষ্যে প্রাকৃতিক খাদ্যের পাশাপাশি মাছকে সম্পূরক খাদ্য দিতে হয়। মাছ চাষের ক্ষেত্রে অধিক উৎপাদন পাওয়ার জন্য পুকুরে অধিক ঘনত্বে পোনা ছাড়া হয়। শুধু প্রাকৃতিক খাদ্য মাছের দ্রুত বৃদ্ধি ও অর্থনৈতিকভাবে লাভজনক উৎপাদন পাওয়ার জন্য যথেষ্ট নয়। এমনকি সার প্রয়োগ করে প্রাকৃতিক খাদ্য বৃদ্ধি করলেও তা যথেষ্ট হয় না। মাছের পুষ্টি চাহিদা পূরণের জন্য তখন পুকুরে সম্পূরক খাদ্য প্রয়োগ করা হয়। এসব সম্পূরক খাদ্যে বিভিন্ন পুষ্টি উপাদান যেমন- আমিষ, শর্করা, স্নেহ, খনিজ লবণ ও ভিটামিন মাত্রানুযায়ী থাকে। ফলে মাছের দৈহিক বৃদ্ধি সঠিকভাবে হয় এবং অর্থনৈতিকভাবে লাভজনক হওয়া যায়। তাই মাছের পুকুরে সম্পূরক খাদ্য প্রয়োগ করা হয়।"
        },
        {
          "label": "গ",
          "question": "উদ্দীপকে উল্লিখিত বীজের সংরক্ষণ সালাম মিয়া কীভাবে করবে?",
          "explanation": "উদ্দীপকে সালাম মিয়া দেশীয় পদ্ধতি ব্যবহার করে বীজ সংরক্ষণ করেন। যা নিচে ব্যাখ্যা করা হলো- সালাম মিয়া প্রথমে বীজগুলোকে প্রায় তিনদিন প্রখর রোদে শুকিয়ে আর্দ্রতা ১২-১৩% এনেছেন। বীজে কামড় দেওয়ার পর 'কট' আওয়াজ হলে বীজগুলো চটের বস্তায় নিয়ে গোলা ঘরে রাখা হয়। মাটি নির্মিত মটকা, বাঁশ নির্মিত ডোল, চটের বস্তা, ধানের গোলা, পলিথিন ব্যাগ আমাদের দেশে বীজ সংরক্ষণের কাজে ব্যবহৃত হয়। মটকা মাটি দ্বারা নির্মিত গোলাকার পাত্র। মটকার ভিতর শুকনা বীজ ভর্তি করে তার উপর ঢাকনা দিয়ে বন্ধ করে উপরে প্রলেপ দিয়ে বায়ুরোধক করা হয়। আবার বাঁশ বা কাঠ দ্বারা সহজে ডোল নির্মাণ করা সম্ভব। বীজকে পোকার উপদ্রব থেকে রক্ষার জন্য বীজের বস্তায় নিমের পাতা, নিমের শিকড়, আপেল বীজের গুঁড়া, বিশকাটালি ইত্যাদি মিশিয়ে বীজ চটের বস্তায় সংরক্ষণ করা হয়। ধান গোলায় বীজ সংরক্ষণ করতে বীজ রাখার আগে গোলার ভিতর ও বাইরে গোবর ও মাটির মিশ্রণের প্রলেপ দিয়ে বীজ রাখার উপযুক্ত করে নিতে হয়। আজকাল আর ডি আর এস উদ্ভাবিত পাঁচ কেজি ধারণক্ষমতা সম্পন্ন পলিথিন ব‍্যাগেও বীজ সংরক্ষণ করা হয়। শুকনো বীজ বাতাসহীন করে ব্যাগে ঢুকিয়ে এরপর তাপ দিয়ে ব্যাগের মুখ বন্ধ করে দেওয়া হয় যাতে ভিতরে বাতাস প্রবেশ করতে না পারে।"
        },
        {
          "label": "ঘ",
          "question": "বর্ষা মৌসুমে সালাম মিয়ার ঘাস সংরক্ষণের গৃহীত পদক্ষেপটির যথার্থতা ব্যাখ্যা করো।",
          "explanation": "নিম্নের অনুরুপ: উদ্দীপকের ১নং চিত্রটি হলো সাইলেজ তৈরির জন্য ভুট্টা কাটার উপযুক্ত অবস্থা। ভুট্টা দিয়ে তৈরি সাইলেজ অত্যন্ত উন্নতমানের হয়। ভুট্টার সাইলেজ গবাদিপশু বিশেষ করে দুধাল গাভির জন্য অত্যন্ত উপকারী। ভুট্টার সাহায্যে সাইলেজ তৈরি করলে আমাদের পশু সম্পদ বৃদ্ধি করা সম্ভব। আমাদের দেশে সবুজ ঘাস বছরের নির্দিষ্ট একটি সময়ে পাওয়া যায় ফলে দুধাল গাভির জন্য পর্যাপ্ত ঘাস সরবরাহ করা যায় না। ভুট্টার তৈরি সাইলেজে বেশি পরিমাণে পুষ্টি উপাদান থাকে। ভুট্টার দানার গোড়ায় কালো দাগ আসার সাথে সাথে সাইলেজ প্রস্তুতের জন্য ভুট্টা গাছ কাটার উপযোগী হয়। এ সময়ে ভুট্টা গাছের শুষ্ক পদার্থের পরিমাণ ৩০-৩৫% হয়। ভুট্টা সংরক্ষণের সঠিক পদ্ধতি অবলম্বন করলে কোনো পুষ্টি উপাদান না হারিয়ে দীর্ঘদিন সংরক্ষণ করা যায় এবং প্রয়োজন অনুযায়ী যেকোনো সময়ে পশুকে সরবরাহ করা যায়। উপরিউক্ত আলোচনা থেকে বলা যায়, পশুখাদ্য সংরক্ষণে অর্থাৎ সাইলেজ তৈরির জন্য উপযুক্ত অবস্থায় ভুট্টা কাটার গুরুত্ব অপরিসীম।"
        }
      ]
    },
    {
      "number": "3",
      "uddipok": "বিনোদপুরের বাসিন্দা সাজু মিয়ার একটি মুরগির খামার আছে। সে তার খামারের মুরগিগুলোকে সুষম খাদ্য খাওয়ায়। কিন্তু সে দেখল যে খামারের মুরগির খাদ্য শেষ হয়ে আসছে। তাই সে একটি ভ্যানগাড়ি ভাড়া করে বাজারে গেল সুষম খাদ্য কিনে আনার জন্য।",
      "tag": "GLHSD 24",
      "sub_questions": [
        {
          "label": "ক",
          "question": "সুষম খাদ্য কী?",
          "explanation": "খাদ্যে সকল পুষ্টি উপাদান সমানুপাতিক হারে বিদ্যমান থাকলে তাকে সুষম খাদ্য বলে।"
        },
        {
          "label": "খ",
          "question": "মুরগিকে সুষম খাদ্য খাওয়ানো প্রয়োজন কেন?",
          "explanation": "বিভিন্ন খাদ্য উপাদন মিশ্রিত করে হাঁস-মুরগির রেশন তৈরি করা হয়। যে খাদ্যে পাখির প্রয়োজনীয় শর্করা আমিষ, চর্বি, খনিজ লবণ ও ভিটামিন উপস্থিত থাকে তাকে সুষম খাদ্য বলে। সুষম খাদ্য শরীরে শক্তি যোগায়। সুষম খাদ্য দেহের বৃদ্ধিতে সাহায্য করে, ডিম ও মাংস উৎপাদনে সহায়তা করে, দেহের বৃদ্ধি, হাড় গঠন, ক্ষয়পূরণ, পানির সমতা, রক্ত তৈরি, ডিম ও মাংস উৎপাদন এবং রোগ প্রতিরোধে সহায়তা করে। তাই মুরগিকে সুষম খাদ্য খাওয়ানো প্রয়োজন।"
        },
        {
          "label": "গ",
          "question": "সাজু মিয়াকে বাজারে গিয়ে সকল বিষয় খেয়াল রাখতে হবে তা বর্ণনা করো।",
          "explanation": "সাজু মিয়া বাজারে গেল সুষম খাদ্য কিনে আনতে। সুষম খাদ্য ক্রয়ের ক্ষেত্রে কিছু বিষয় খেয়াল রাখা প্রয়োজন। নিচে তা দেওয়া হলো- ১. দানাশস্য ও এদের উপজাতসমূহ সতেজ ও মানসম্মত হতে হবে। ২. খাদ্যে প্রয়োজনীয় পুষ্টি উপাদান বিদ্যমান থাকবে। ৩. খাদ্য জীবাণু, ছত্রাক ও পরজীবী মুক্ত হতে হবে। ৪. প্রয়োজনীয় উপকরণ ব্যবহার করে খাদ্য প্রস্তুত করতে হবে। ৫. খাদ্য সহজপাচ্য হবে এবং খাদ্য সুস্বাদু হতে হবে। ৬. খাদ্যের উৎপাদন খরচ কম হতে হবে। ৭. খাদ্য যেকোনো প্রকার দুর্গন্ধমুক্ত হতে হবে। ৮. খাদ্য উপকরণ সহজলভ্য হতে হবে।"
        },
        {
          "label": "ঘ",
          "question": "সাজু মিয়া যে খাদ্য কিনতে বাজারে গেল তা মুরগির উৎপাদন বৃদ্ধির জন্য কীভাবে সহায়ক মতামত দাও।",
          "explanation": "সাজু মিয়া মুরগির জন্য সুষম খাদ্য কিনতে বাজারে গেলেন। যে খাবারে প্রয়োজনীয় শর্করা, আমিষ, চর্বি, খনিজ পদার্থ ও ভিটামিন উপস্থিত থাকে তাকে সুষম খাবার বলে। সুষম খাবার মুরগির উৎপাদন বৃদ্ধিতে সহায়তা করে। সুষম খাবার সুরক্ষিত নিম্নোক্ত কাজে লাগে। i. খাদ্য বেঁচে থাকতে সাহায্য করে। ii. খাদ্য শরীরে শক্তি যোগায়। iii. খাদ্য দেহের বৃদ্ধিতে সাহায্য করে। iv. দেহের হাড় গঠনে সাহায্য করে। v. দেহ কোষের ক্ষয়পূরণ ও বৃদ্ধি সাধন করে। vi. দেহের পানির সমতা রক্ষা করে। vii. দেহে রক্ত তৈরিতে সাহায্য করে। viii. দেহের রোগ প্রতিরোধ করে। xi. ডিম ও মাংস উৎপাদনে সাহায্য করে।"
        }
      ]
    },
    {
      "number": "4",
      "uddipok": "জামান সাহেবের খামারে ৬টি গাভি আছে। সে প্রতিদিন গাভিগুলোকে সবুজ ঘাস ও ইউরিয়া মোলাসেস খড় তৈরি করে খাওয়ায়।",
      "tag": "GLHSD 24",
      "sub_questions": [
        {
          "label": "ক",
          "question": "হে কী?",
          "explanation": "সবুজ ঘাসকে শুকিয়ে এর আর্দ্রতা ২০% বা তার নিচে নামিয়ে এনে সংরক্ষণ করাই হলো 'হে'।"
        },
        {
          "label": "খ",
          "question": "মাছের সম্পূরক খাদ্যের প্রয়োজনীয়তা বর্ণনা করো।",
          "explanation": "মাছের সম্পরক খাদ্যের প্রয়োজনীয়তা ব্যাখ্যা করা হলো— ১. মাছকে নিয়মিত সম্পূরক খাবার সরবরাহ করলে অধিক ঘনত্বে পোনা ও বড় মাছ চাষ করা যায়। কারণ শুধু প্রাকৃতিক খাদ্য মাছের দ্রুত বৃদ্ধি ও অর্থনৈতিকভাবে লাভজনক উৎপাদন পাওয়ার জন্য যথেষ্ট নয়। ২. মাছ পুষ্টির অভাবজনিত রোগ থেকে মুক্ত থাকে। কারণ এসব সম্পূরক খাদ্যে বিভিন্ন পুষ্টি উপাদান যেমন- আমিষ, শর্করা, স্নেহ, খনিজ লবণ ও ভিটামিন মাত্রানুযায়ী থাকে।"
        },
        {
          "label": "গ",
          "question": "জামান সাহেব কীভাবে ইউরিয়া মোলাসেস খড় তৈরি করবে?",
          "explanation": "নিম্নের অনুরুপ: বরকত সাহেব তার গরুগুলোকে সম্পূরক খাদ্য হিসেবে ইউরিয়া মোলাসেস খড় খেতে দেন। নিচে ইউরিয়া মোলাসেস খড় তৈরির একটি তালিকা তৈরি করা হলো- উপকরণ: i. খড় : ২০ কেজি ii. ইউরিয়া : ১ কেজি iii. পানি : ২০ লিটার iv. একটি মাঝারি আকারের পাত্র v. ছালা vi. মোটা পলিথিন তৈরির পদ্ধতি: প্রথমে একটি বালতিতে ১ কেজি ইউরিয়া ২০ লিটার পানিতে মিশিয়ে নিতে হবে। ডোলের চারদিকে গোবর ও কাদা মিশিয়ে লেপে শুকিয়ে নিতে হবে। এবার ডোলের মধ্যে অল্প খড় দিয়ে ইউরিয়া মেশানো পানি ছিটিয়ে দিতে হবে। সমস্ত খড় সম্পূর্ণ পানি দ্বারা মিশিয়ে ঢোলের মুখ ছালা ও মোটা পলিথিন দিয়ে বেঁধে দিতে হবে।"
        },
        {
          "label": "ঘ",
          "question": "জামান সাহেবের গৃহীত উদ্যোগের যথার্থতা মূল্যায়ন করো।",
          "explanation": "নিম্নের অনুরুপ: উদ্দীপকের বরকত সাহেবের খামারটি হচ্ছে পারিবারিক দুগ্ধ খামার। বন্ধু রিপনের পরামর্শের বরকত সাহেব ৫টি গরু কিনে খামার স্থাপন করেন। গরুগুলোকে তিনি সম্পূরক খাদ্য হিসেবে ইউরিয়া মোলাসেস খড় খেতে দেন। গবাদিপশুর খামারকে লাভজনক করতে হলে প্রচলিত পন্থার পাশাপাশি বিশেষ কিছু ধরনের যত্নেরও প্রয়োজন হয়। যেমন- গবাদিপশুকে প্রচলিত খাবারের সাথে পুষ্টিকর বিশেষ খাদ্য সরবরাহ করতে হয়। এ রকম বিশেষ খাদ্য হলো ইউরিয়া মোলাসেস খড়। বিশেষ ধরনের এই খাদ্য খাওয়ালে গবাদিপশুর দ্রুত বৃদ্ধি ঘটে এবং পশু পরিপুষ্টি লাভ করে। এছাড়া দুধের উৎপাদনও বৃদ্ধি পায়। এতে করে খামারের উৎপাদন ক্ষমতা বেড়ে যায় এবং খামারি লাভবান হন। বরকত সাহেব তার খামারের দুধ বিক্রি করে প্রচুর অর্থ উপার্জন করেন। যার ফলে সংসারে বাড়তি আয় হয় এবং পারিবারিক সচ্ছলতা আসে। তাই বলা যায়, বরকত সাহেবের লাভবান হওয়ার পেছনে রিপনের পরামর্শটির যৌক্তিকতা রয়েছে।"
        }
      ]
    },
    {
      "number": "5",
      "uddipok": "আজমল সাহেব তাঁর বাসায় হাঁস-মুরগির খামার করতে আগ্রহী। এজন্য তিনি বিভিন্ন খামার পরিদর্শন ও পশুসম্পদ কর্মকর্তার পরামর্শ গ্রহণ করেন। কর্মকর্তা অর্ধ-আবদ্ধ ও আবদ্ধ পদ্ধতিতে হাঁস-মুরগি পালনের সুবিধা ও অসুবিধা ব্যাখ্যা করেন। আজমল সাহেব অর্ধ-আবদ্ধ পদ্ধতিতে পরবর্তীতে খামার করার সিদ্ধান্ত গ্রহণ করেন এবং ঘর নির্মাণ করেন।",
      "tag": "GLHSD 24",
      "sub_questions": [
        {
          "label": "ক",
          "question": "সুষম রেশন কাকে বলে?",
          "explanation": "যে রেশনে পাখির প্রয়োজনীয় শর্করা, আমিষ, চর্বি, খনিজ লবণ ও ভিটামিন উপস্থিত থাকে তাকে সুষম রেশন বলে।"
        },
        {
          "label": "খ",
          "question": "হাঁসের বিভিন্ন প্রকার রেশনের নাম লেখো।",
          "explanation": "বিভিন্ন খাদ্য উপকরণ মিশ্রিত করে মুরগির মতো হাঁসের রেশন তৈরি করা হয়। হাঁসের ৩ প্রকার রেশনের নাম নিচে দেওয়া হলো। ১. হাঁসের বাচ্চার বা প্রারম্ভিক রেশন: ০-৪ সপ্তাহ পর্যন্ত। ২. বাড়ন্ত হাঁসের রেশন: ৫-১৯ সপ্তাহ পর্যন্ত। ৩. ডিমপাড়া হাঁসের রেশন: ২০ সপ্তাহ থেকে বাকি সময় পর্যন্ত।"
        },
        {
          "label": "গ",
          "question": "আজমল সাহেব কীভাবে তার খামারের ঘর নির্মাণ করেন তা বর্ণনা করো।",
          "explanation": "উদ্দীপকে আজমল সাহেব অর্ধ-আবদ্ধ পদ্ধতিতে খামার করেন। নিচে অর্ধ আবদ্ধ পদ্ধতিতে খামারের ঘর নির্মাণ বর্ণনা করা হলো- অর্ধ-আবদ্ধ পদ্ধতিতে হাঁসকে রাতে ঘরে রাখা হয় এবং দিনের বেলায় ঘরসংলগ্ন একটি নির্দিষ্ট জলাধার বা জায়গার মধ্যে বিচরণের জন্য ছেড়ে দেওয়া হয়। এ নির্দিষ্ট জায়গার ভিতরে প্রতিটি হাঁসের জন্য প্রায় ০.৯৩ বর্গমিটার (প্রায় ১০ বর্গফুট) জায়গার প্রয়োজন হয়। জায়গাটি জলাধার না হলে হাঁসকে সাঁতার কাটার জন্য কৃত্রিম জলাধার, নালা বা চৌবাচ্চা তৈরি করে দিতে হয়। এখানে হাঁসগুলো সাঁতার কাটতে পারে ও খাবার পানি খেতে পারে। অর্থাৎ উপরিউক্তভাবে আজমল সাহেব তার খামারের ঘর নির্মাণ করেন।"
        },
        {
          "label": "ঘ",
          "question": "পশুসম্পদ কর্মকর্তার বর্ণিত পদ্ধতি দুইটির মধ্যে তুলনা করো।",
          "explanation": "উদ্দীপকে পশু কর্মকর্তার বর্ণিত পদ্ধতি দুইটি হলো যথাক্রমে অর্ধ- আবদ্ধ ও আবদ্ধ পদ্ধতিতে হাঁস-মুরগি পালন। নিম্নে অর্ধ-আবদ্ধ ও আবদ্ধ পদ্ধতির তুলনা দেওয়া হলো: অর্ধ-আবদ্ধ আবদ্ধ হাঁস সাতার কাটার সুযোগ পায় হাঁস সাতার কাটার সুযোগ পায় না দৈহিক বৃদ্ধি স্বাভাবিক থাকে দৈহিক বৃদ্ধি ভালো হয় শ্রমিক কম লাগে শ্রমিক খরচ কম খাদ্য গ্রহণ সমভাবে হয় খাদ্য গ্রহণ সমভাবে হয় হাঁস পালনে খরচ বেশি হাঁস পালনে খরচ বেশি নিবিড় যত্ন নিতে হয় নিবিড় যত্ন নিতে হয় প্রতিটি হাঁসের জায়গা কম লাগে প্রতিটি হাঁসের জন্য কম জায়গার প্রয়োজন হয় এ পদ্ধতিতে হাঁস বিচরণের জন্য ঘরসংলগ্ন একটি জলাধার নির্মাণ করা হয়। জলাধার নির্মাণের প্রয়োজন হয় না।"
        }
      ]
    },
    {
      "number": "6",
      "uddipok": "আবুল হোসেন একজন মৎস্যচাষী ও পোনা উৎপাদনকারী। কিন্তু জলবায়ু পরিবর্তনের প্রভাবে তার হ্যাঁচারিতে ডিম ও পোনা উৎপাদন ব্যাহত হচ্ছে। এছাড়া তার এলাকায় পোনা ও মাছের অন্যান্য উৎস যেমন- নদী, বিল, হাওড় ও প্লাবন ভূমিতে বৃষ্টির অভাবে মাছের উৎপাদন বাধাগ্রস্ত হচ্ছে। মুক্ত জলাশয়ে তাপমাত্রা বৃদ্ধি, কম বৃষ্টিপাত ও প্রাকৃতিক দুর্যোগের প্রভাবে মাছ ও পোনা উৎপাদন হুমকির মুখে পড়েছে।",
      "tag": "GLHSD 24",
      "sub_questions": [
        {
          "label": "ক",
          "question": "অভিযোজন কী?",
          "explanation": "বিভিন্ন প্রতিকূল পরিবেশে বেঁচে থাকার জন্য উদ্ভিদের বিভিন্ন ধরনের শারীরবৃত্তীয় ও জৈব রাসায়নিক পরিবর্তনের মাধ্যমে খাপ খাইয়ে নেওয়ার কৌশলই হলো অভিযোজন।"
        },
        {
          "label": "খ",
          "question": "প্রাকৃতিকভাবে মাছের উৎপাদন কেন হ্রাস পাচ্ছে?",
          "explanation": "প্রাকৃতিকভাবে মাছের উৎপাদন হ্রাস পাওয়ার অন্যতম কারণ হচ্ছে জলবায়ুর পরিবর্তন। জলবায়ু পরিবর্তনের ফলে পরিবেশের তাপমাত্রা বৃদ্ধি পাচ্ছে, সমুদ্রপৃষ্ঠের উচ্চতা বেড়ে যাচ্ছে, লবণাক্ততা বৃদ্ধি পাচ্ছে এবং অপর্যাপ্ত বৃষ্টি হচ্ছে। এছাড়াও নদী, খাল, বিল, হাওর ভরাট হচ্ছে এবং কলকারখানার বিষাক্ত বর্জ্য ও কীটনাশক দ্বারা পানি দূষিত হচ্ছে। এসব কারণে প্রাকৃতিকভাবে মাছের উৎপাদন হ্রাস পাচ্ছে।"
        },
        {
          "label": "গ",
          "question": "আবুল হোসেন এর হ্যাঁচারিটি যে সমস্যায় পড়েছে তা বর্ণনা করো।",
          "explanation": "নিম্নের অনুরুপ: উদ্দীপকে মৎস্যচাষী সুমন মৎস্য চাষে জলবায়ু পরিবর্তনজনিত নানা সমস্যার সম্মুখীন হন। মাছ চাষ ও পোনা উৎপাদনে জলবায়ুজনিত সমস্যাগুলো নিচে আলোচনা করা হলো- i. আমাদের দেশে মৌসুমি পুকুরগুলোতে এপ্রিল-মে মাসে বৃষ্টির পানি জমলে চাষিরা মাছ ছাড়ে। কিন্তু জলবায়ু পরিবর্তনের কারণে মাছ ছাড়তে দেরি হচ্ছে। ফলে চাষের সময় কমে যাচ্ছে এবং ছোট মাছ বাজারজাত করতে হচ্ছে। এতে করে চাষিরা লোকসানের সম্মুখীন হচ্ছে। ii. জলবায়ু পরিবর্তনের ফলে তাপমাত্রা বৃদ্ধি ও কম বৃষ্টিপাতের ফলে হ্যাচারিতে মাছের প্রজনন ও পোনা উৎপাদন বাধাগ্রস্ত হচ্ছে। iii. অগভীর পুকুরে অধিক তাপমাত্রায় মাছ সহজে রোগাক্রান্ত হচ্ছে এবং মৃত্যুহার বেড়ে গিয়ে উৎপাদন কম হচ্ছে। iv. জলবায়ু পরিবর্তনের ফলে বন্যা, সাইক্লোন, জলোচ্ছ্বাসের তীব্রতা বেড়ে যাচ্ছে; ফলে মাছ পুকুর থেকে বেড়িয়ে যাচ্ছে এবং মৎস্য সেক্টরে ক্ষয়ক্ষতির পরিমাণ বেড়ে গিয়ে চাষীদের দুর্ভোগ বাড়ছে। v. সমুদ্র পৃষ্ঠের উচ্চতা বেড়ে গিয়ে উপকূলীয় অঞ্চলের চাষের পুকুরগুলো ডুবে যাচ্ছে। মৎস্যচাষী সুমন উপরিউক্ত আলোচনায় উল্লিখিত সমস্যাগুলোর সম্মুখীন হন।"
        },
        {
          "label": "ঘ",
          "question": "উদ্দীপকে উল্লিখিত এলাকায় মৎস্য উৎপাদনে জলবায়ু পরিবর্তনের প্রভাব বিশ্লেষণ করো।",
          "explanation": "নিম্নের অনুরুপ: উদ্দীপকের উল্লিখিত এলাকায় মৎস্য উৎপাদনে জলবায়ু পরিবর্তনের ক্ষতিকর প্রভাব রয়েছে। জলবায়ু পরিবর্তনের ফলে আবুল হোসেনের এলাকায় পোনা ও মাছ উৎপাদনের উৎস যেমন- নদী, খাল, বিল, হাওর, প্লাবনভূমিতে মাছের উৎপাদন আশঙ্কাজনকভাবে হ্রাস পেয়েছে। জলবায়ু পরিবর্তনের ফলে পরিবেশের তাপমাত্রা বৃদ্ধি পাচ্ছে, সমুদ্রপৃষ্ঠের উচ্চতা বেড়ে যাচ্ছে, লবণাক্ততা বৃদ্ধি পাচ্ছে, অনাবৃষ্টি বা অপর্যাপ্ত বৃষ্টি হচ্ছে। এ সমস্ত কারণে মাছের স্বাভাবিক প্রজনন ও বিচরণ ব্যাহত হচ্ছে। তাপমাত্রা বৃদ্ধির ফলে সমুদ্রপৃষ্ঠের উচ্চতা বেড়ে লবণাক্ত পানি ঢুকে পড়ছে মূল ভূখণ্ডের দিকে। এতে করে স্বাদুপানির মাছের প্রাকৃতিক প্রজনন ও বিচরণক্ষেত্র কমে যাচ্ছে। সে সাথে কমে যাচ্ছে উৎপাদনও। আমাদের দেশে বিল, বাঁওড়, প্লাবনভূমিতে এপ্রিল-মে মাস্ হচ্ছে দেশীয় জাতের ছোট মাছের প্রজননকাল। সাম্প্রতিক বছরগুলোতে বর্ষাকালে বৃষ্টিপাত না হওয়ায় বা কম হওয়ার কারণে জুলাই মাস পর্যন্তও এসব জলাশয়ে পানি হচ্ছে না। ফলে এসব মাছের প্রজনন চরমভাবে ক্ষতিগ্রস্ত হচ্ছে। এতে সমগ্র মৎস্য উৎপাদনে এবং যারা মাছ আহরণ করে তাদের জীবিকার উপর প্রভাব পড়ছে। বৈশাখ মাসে প্রচণ্ড গরমের পর ভারী বৃষ্টি শুরু হলে রুই জাতীয় মাছ ডিম ছাড়ে। বৃষ্টিপাত শুরু হওয়ার সময় দিন দিন পিছিয়ে যাচ্ছে। এতে করে মাছের শারীরবৃত্তীয় অবস্থার সাথে বৃষ্টিপাতের সময়ের অমিল হচ্ছে। জলবায়ুর পরিবর্তনে তাপমাত্রার বৃদ্ধির ফলে ব্রডমাছের ডিমের পরিপক্বতা এগিয়ে আসছে। ফলে ডিম পাওয়ার সম্ভাবনা কমে আসছে। উপরিউক্ত আলোচনার ভিত্তিতে বলা যায়, জলবায়ু পরিবর্তনের ফলে। আবুল হোসেনের এলাকার মুক্ত জলাশয়ে মৎস্য উৎপাদন ব্যহত হচ্ছে।"
        }
      ]
    },
    {
      "number": "7",
      "uddipok": "দিনাজপুরের আলেপ মিয়া তার বাড়ির পাশে ২০ শতাংশ জমিতে মিষ্টি কুমড়ার চাষ করার সিদ্ধান্ত নিলেন। কৃষি কর্মকর্তার পরামর্শে জমি তৈরি, সার প্রয়োগ এবং অন্যান্য পরিচর্যা সঠিক নিয়মে করায় তার উৎপাদন অনেক ভালো হলো। এতে এলাকার অনেকেই কুমড়া চাষে আগ্রহী হয়ে উঠল।।",
      "tag": "GLHSD 24",
      "sub_questions": [
        {
          "label": "ক",
          "question": "'নয়নকাজল' কীসের জাত?",
          "explanation": "নয়ন কাজল বেগুনের জাত।"
        },
        {
          "label": "খ",
          "question": "মিষ্টি কুমড়ার পুষ্টিগুণ ব্যাখ্যা করো।",
          "explanation": "মিষ্টি কুমড়ায় রয়েছে প্রচুর অ্যান্টি-অক্সিডেন্ট, ভিটামিন ও খনিজ লবণ। বিটাক্যারোটিন, ভিটামিন এ, ভিটামিন সি, ভিটামিন ই-এর পাশাপাশি ক্যালসিয়াম, পটাশিয়াম, লৌহ ও ফসফরাসের মতো গুরুত্বপূর্ণ খনিজ উপাদানেও সমৃদ্ধ এই সবজি। রান্না করার পর মিষ্টি কুমড়ার বিটাক্যারোটিন ভিটামিন এ-তে পরিণত হয় যা আমাদের চোখের জন্য উপকারী।"
        },
        {
          "label": "গ",
          "question": "উদ্দীপকে আলেপ মিয়ার জমির জন্য প্রয়োজনীয় সারের পরিমাণসহ তালিকা তৈরি করো।",
          "explanation": "আলেপ মিয়া তার ২০ শতাংশ জমিতে মিষ্টি কুমড়া চাষ করার সিদ্ধান্ত নিলেন। তার ২০ শতাংশ জমিতে কী পরিমাণ সার প্রয়োগ করতে হবে সেই তালিকা নিচে দেওয়া হলো: সারের নাম সারের পরিমাণ গ্রাম/শতক ২০ শতাংশে সারের পরিমাণ গোবর সার ৫ কেজি ১০০ কেজি ইউরিয়া ১৩০ ২৬০০০ গ্রাম বা ২.৬ কেজি টিএসপি ২০০ ৪০০০ গ্রাম বা ৪ কেজি এমওপি ১৫০ ৩০০০ গ্রাম বা ৩ কেজি জিপসাম ৯০ ১৮০০ গ্রাম বা ১.৮ কেজি দস্তা সার ৫ ১০০০ গ্রাম বা ০.১ কেজি"
        },
        {
          "label": "ঘ",
          "question": "মিষ্টি কুমড়া চাষে আলেপ মিয়ার সফলতার দিকগুলো বিশ্লেষণ করো।",
          "explanation": "আলেপ মিয়া মিষ্টি কুমড়া চাষে সঠিক নিয়মে জমি তৈরি, আর প্রয়োগ এবং অন্যান্য পরিচর্যা করে সফলতা অর্জন করেন। মিষ্টি কুমড়া চাষে আলেপ মিয়ার সফলতার দিকগুলো নিম্নে বিশ্লেষণ করা হলো: মাদার জন্য ৩-৪ মিটার দূরত্বে ৮০-১০০ ঘন সেমি আকারের গর্ত তৈরি করেছেন। প্রতি গর্তে গোবর বা কমপোস্ট, ইউরিয়া, টিএসপি, এমওপি, জিপসাম ও দস্তা সার সঠিক পরিমাণে দিয়েছেন। ইউরিয়া ছাড়া অন্যান্য সার বীজ বোনার ৮-১০ দিন আগে গর্তের মাটির সাথে মিশিয়ে দিয়েছেন। ইউরিয়া দুইভাগে বীজ বোনার ১০ দিন পর প্রথমবার ও ৩৫ দিন পর দ্বিতীয়বার উপরি প্রয়োগ করেছেন। মাদার চারপাশে অগভীর একটি নালা, কেটে সার নালার মাটির সাথে মিশিয়ে দিয়েছেন। এছাড়াও ফলন বৃদ্ধির উদ্দেশ্যে অন্তঃবর্তীকালীন বিভিন্ন পরিচর্যা পদ্ধতি গ্রহণ করেছেন। আগাছা থাকলে তা পরিষ্কার করে চারা গাছের গোড়ায় কিছুটা মাটি তুলে দিয়েছেন। মাঝে মাঝে নিড়ানি দিয়ে গাছের গোড়ায় মাটি আলগা করে দিয়েছেন। গোড়ার কাছাকাছি কিছু খড় ১৫-২০ দিন পর বিছিয়ে দিয়েছেন। ফল ধরা শুরু করলে ফলের নিচেও খড় বিছিয়ে দিয়েছেন। বৈশাখী কুমড়া মাটিতে চাষ করলেও অন্যান্য কুমড়ার জন্য মাচার ব্যবস্থা করেছেন। গাছের লতাপাতা বেশি হলে কিছু লতাপাতা ছেঁটে দিয়েছেন। কুমড়া জাতীয় গাছের লাল পোকা, কাঁটালে পোকা এবং ফলের মাছি পোকা দমনের জন্য সেভিন ডায়াজিনন প্রয়োগ করেছেন। আর এ সবজির পাউডারি মিলডিও, ডাউনি মিলডিও ও এনথ্রাকনোজ রোগ প্রতিরোধে দুই সপ্তাহ পর পর ডায়াথেন এম ৪৫ প্রয়োগ করেছেন। এভাবে সঠিক নিয়মে চাষাবাদ করে আলেপ মিয়া তার ২০ শতাংশ জমিতে মিষ্টি কুমড়া চাষ করেন যেখানে প্রতি শতকে ফলন হয় ৮০-১০০ কেজি। এই বিপুল সংখ্যক পরিমাণ সবজি উৎপাদন করে একদিকে পরিবারের চাহিদা মেটানোর পাশাপাশি বিক্রির মাধ্যমে আর্থিকভাবে বেশ লাভবান হয়েছেন।"
        }
      ]
    },
    {
      "number": "8",
      "uddipok": "সাজিদ মিয়া তাঁর এলাকার কৃষকদের নিয়ে সমবায় সমিতি গঠন করে যুব উন্নয়ন অধিদপ্তর থেকে ঋণ নেয়। ঋণের টাকা দিয়ে এলাকায় ফুল নার্সারি স্থাপন করে বিভিন্ন কাজে সবাই নিয়োজিত হয়ে গেলেন। এতে তারা আয়ের মুখ দেখতে পেলেন।",
      "tag": "GLHSD 24",
      "sub_questions": [
        {
          "label": "ক",
          "question": "কৃষি সমবায় কাকে বলে?",
          "explanation": "কৃষিকাজের জন্য প্রয়োজনীয় মূলধন সংগ্রহ, কৃষি যান্ত্রিকীকরণ, ফসল উৎপাদন, সংগ্রহ, সংগ্রহোত্তর পরিচর্যা, গুদামজাতকরণ, পরিবহন এবং বাজারজাতকরণ সুচারুভাবে সম্পন্ন করার জন্য কৃষকগণ যে সমবায় গড়ে তোলেন তাকে কৃষি সমবায় বলে।"
        },
        {
          "label": "খ",
          "question": "সমবায় ব্যবস্থা কীভাবে অপরকে সক্রিয় হতে শেখায়- ব্যাখ্যা করো।",
          "explanation": "একই উদ্দেশ্যে একজোট হয়ে কাজ করাকে সমবায় বলে। কারও একার পক্ষে যে কাজ সম্ভব নয় তা সমবায়ের মাধ্যমে সকলে মিলে সহজেই করা সম্ভব। জমি ও পুঁজির আনুপাতিক হারে মুনাফার শরিকানা লাভ সমবায়ের মূল ভিত্তি। সমবায় পদ্ধতিতে প্রতিটি কাজের স্বচ্ছতা ও জবাবদিহিতা নিশ্চিত করতে হয়। তাই অংশীদারকে তার নির্দিষ্ট কাজ সঠিক ও সুচারুভাবে সম্পন্ন করতে হয়। এভাবে সমবায় ব্যবস্থা অপরকে সক্রিয় হতে শেখায়।"
        },
        {
          "label": "গ",
          "question": "সাজিত মিয়ার গৃহীত কার্যক্রমের ধারা ব্যাখ্যা করো।",
          "explanation": "সাজিদ মিয়া কৃষকদের নিয়ে সমবায় সমিতি গঠন করে যুব উন্নয়ন অধিদপ্তর থেকে কৃষি ঋণ পাওয়ার জন্য প্রয়োজনীয় কার্যক্রম গ্রহণ করেন। সমবায়ের মাধ্যমে আগ্রহী কৃষকদের ঐক্যবদ্ধ হওয়ার ভিত্তিতে সাজিদ মিয়া সমিতি গঠনের কার্যক্রম শুরু করেন। এরপর কৃষি সমবায় সমিতির মূল শর্ত তথা বিধিগুলো আলোচনার মাধ্যমে চূড়ান্ত করেন। এ ক্ষেত্রে তিনি স্থানীয় উপজেলা কৃষি, পশু পালন ও মৎস্য কর্মকর্তাদের পরামর্শ এবং সমবায় অধিদপ্তরের সহযোগিতা নেন। সমবায় অধিদপ্তর প্রণীত কৃষি সমবায় প্রণালি অনুসরণ করে তিনি কৃষি সমবায় সমিতি গঠন করেন এবং যথা নিয়মে রেজিস্ট্রি করেন। কেননা সরকারি ও বেসরকারি দাতা সংস্থাগুলো তখনই ঋণ দিতে আগ্রহী হবে যখন ঋণ গ্রহীতার নিবন্ধনকৃত পরিচয়পত্র থাকবে এবং ঋণ থেকে প্রাপ্ত অর্থের সুষ্ঠু ব্যবহার ও পরিশোধের নিশ্চয়তা থাকবে। অর্থাৎ, সাজিদ মিয়া কৃষি ঋণ প্রাপ্তির জন্য উল্লিখিত কার্যক্রম সুচারুভাবে সম্পন্ন করেন।"
        },
        {
          "label": "ঘ",
          "question": "উদ্দীপকে উল্লিখিত অঞ্চলে কৃষকদের আয় বৃদ্ধিতে সাজিত মিয়ার ভূমিকা মূল্যায়ন করো।",
          "explanation": "উদ্দীপকের সাজিদ মিয়া কৃষকদের নিয়ে সমবায়ের মাধ্যমে 'ফুল নার্সারি' স্থাপন করে। কৃষকদের পক্ষে তাদের সামান্য আবাদি জমিতে এককভাবে অধিক উপার্জনের ব্যবস্থা করা সম্ভব নয়। মাঠ ফসল যেমন- ধান, পাট, গম, আলু ইত্যাদির আবাদও ঐ সামান্য জমিতে করে লাভবান হওয়া যায় না। ফুল চাষ বর্তমান সময়ে অত্যন্ত লাভজনক। সমবায়ের মাধ্যমে সাজিদ মিয়ার নেতৃত্বে নার্সারি গড়ে ওঠায় ঐ এলাকার কৃষকগণ ফুল উৎপাদন, সংরক্ষণ ও বিপণন কাজে নিয়োজিত হওয়ার সুযোগ পায়। এতে করে তাদের সারাবছর কাজের ব্যবস্থা হয়। কৃষকগণ যথাযথ পরিচর্যার মাধ্যমে নার্সারিতে ফুল উৎপাদন করায় আশানুরুপ ফলন পায়। অর্থাৎ, সমবায়ের মাধ্যমে ফুল নার্সারি স্থাপন করে কৃষকগণ অল্প সময়ে অধিক মুনাফা অর্জন করতে সমর্থ হয়। উদ্দীপকের কৃষকদের আয় বৃদ্ধিতে সাজিদ মিয়ার ভূমিকা অপরিসীম।"
        }
      ]
    }
  ]
}