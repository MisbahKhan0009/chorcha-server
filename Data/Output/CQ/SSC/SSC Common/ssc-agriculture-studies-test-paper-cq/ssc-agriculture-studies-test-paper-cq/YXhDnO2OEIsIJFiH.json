{
  "title": "ঢাকা বোর্ড ২০২৪",
  "subtitle": "কৃষিশিক্ষা (8)",
  "questions": [
    {
      "number": "1",
      "uddipok": "রফিক এ বছর ধান চাষ করে প্রচুর ফলন পাওয়ায় আগামী বছর ধান চাষের জন্য কিছু ধানবীজ সঠিক পদ্ধতিতে গোলায় সংরক্ষণ করে রাখে এবং পরবর্তী বছরেও প্রচুর ফলন হয়।",
      "tag": "DB 24",
      "sub_questions": [
        {
          "label": "ক",
          "question": "বীজ সংরক্ষণ কাকে বলে?",
          "explanation": "বীজকে বিভিন্ন আগাছা, রোগজীবাণু ও ময়লা-আবর্জনার হাত হতে রক্ষা করাকেই বীজ সংরক্ষণ বলে ।"
        },
        {
          "label": "খ",
          "question": "বীজের আর্দ্রতার হার নির্ণয়ের সূত্রটি লেখো।",
          "explanation": "বীজ থেকে আর্দ্রতা বের করে দিয়ে তাতে কতটুকু আর্দ্রতা আছে তা নির্ণয় করার পদ্ধতিকে বীজের আর্দ্রতা পরীক্ষা বলা হয়। বীজের আর্দ্রতার শতকরা হার = বীজ সংগ্রহ করে বীজের ওজন নেওয়া হয় যা নমুনা বীজের ওজন। এরপর নির্দিষ্ট তাপমাত্রায় বীজ শুকানো হয় এবং পুনরায় ওজন করা হয়। এরপর নমুনা বীজের ওজন থেকে বীজ শুকানোর পরে নমুনা বীজের ওজনকে বাদ দিয়ে নমুনা বীজের ওজন দ্বারা ভাগ করা হয়। আর্দ্রতাকে শতকরায় প্রকাশ করা হয় বিধায় ১০০ দ্বারা গুণ করা হয়।"
        },
        {
          "label": "গ",
          "question": "উদ্দীপকে উল্লিখিত পদ্ধতিটি বাদে আর কী কী পদ্ধতিতে বীজ সংরক্ষণ করা যায়- ব্যাখ্যা করো।",
          "explanation": "উদ্দীপকে ধানবীজ সংরক্ষণের যে পদ্ধতির কথা বলা হয়েছে সেটি হচ্ছে গোলায় বীজ সংরক্ষণ পদ্ধতি। এটি ছাড়াও আরও চারভাবে ধানবীজ সংরক্ষণ করা যায়। নিচে পদ্ধতিগুলো ব্যাখ্যা করা হলো- i. চটের বস্তায় সংরক্ষণ: এই পদ্ধতিতে ধানবীজ থেকে অতিরিক্ত আর্দ্রতা সরিয়ে পরিমিত মাত্রায় আনা হয়। আর্দ্রতার মাত্রা ১২- ১৩% হলে ভালো হয়। এজন্য বীজকে প্রায় তিনদিন প্রখর রোদে শুকাতে হয়। বীজ শুকানোর পর সেটিকে কামড় দিলে কট করে শব্দ হলে বুঝতে হবে বীজ সংরক্ষণ উপযোগী হয়েছে। এর পরে বীজগুলোকে চটের বস্তায় নিয়ে গোলা ঘরে রাখা হয়। ii. ডোলে সংরক্ষণ: ডোল একটি কম ধারণ ক্ষমতাসম্পন্ন বীজ পাত্র। এটি বাঁশ বা কাঠ দিয়ে গোলাকার করে তৈরি করা হয়। এর বাইরে ও ভিতরে গোবর ও মাটির মিশ্রণের প্রলেপ দিয়ে বীজ ভালোভাবে শুকিয়ে বীজ রাখার উপযুক্ত করা হয়। iii. পলিথিন ব্যাগে সংরক্ষণ: RDRS কর্তৃক উদ্ভাবিত পাঁচ কেজি ধারণক্ষমতা সম্পন্ন এক ধরনের মোটা পলিথিন ব্যাগে বীজ রাখা হয়। তবে বীজ এমনভাবে রাখতে হবে যেনো পলিথিনের ভেতর কোনো ফাঁকা না থাকে এবং পলিথিন পুরোপুরি বায়ুশুন্য থাকে। iv. মটকায় সংরক্ষণ: মটকা মাটি দিয়ে তৈরি করা হয়। এটি বেশ পুরু ও মজবুত হয় যার বাইরে মাটি বা আলকাতরার প্রলেপ দেওয়া হয়। এরপর মাচার নির্দিষ্ট স্থানে মটকা রেখে শুকানো বীজ দিয়ে পুরোপুরি ভর্তি করে ঢাকনা দিয়ে বন্ধ করে দিতে হয় এবং তাতে মাটির প্রলেপ দিয়ে বায়ুরোধক করা হয়।"
        },
        {
          "label": "ঘ",
          "question": "উক্ত পদ্ধতিতে বীজ সংরক্ষণ কতটুকু উপযোগী তা ব্যাখ্যা করো।",
          "explanation": "উদ্দীপকে ধানবীজ সংরক্ষণের যে পদ্ধতির কথা বলা হয়েছে সেটি হলো গোলায় বীজ সংরক্ষণ পদ্ধতি। আমাদের দেশের বর্তমান প্রেক্ষাপটে এভাবে বীজ সংরক্ষণ করা বেশ উপযোগী। নিচে তা ব্যাখ্যা করা হলো- বীজ সংরক্ষণের প্রধান উদ্দেশ্য হচ্ছে বীজের গুণগতমান রক্ষা করে বীজকে সম্ভাব্য ক্ষতির হাত থেকে রক্ষা করা। কেননা সামান্য অসতর্কতার জন্য অসংখ্য বীজ নষ্ট হয়ে যায়। আমাদের দেশে বহু কৃষক ধান সংরক্ষণের জন্য ধানের গোলা ব্যবহার করে থাকেন। সাধারণত গোলার আয়তন নির্ভর করে কতটুকু বীজ সংরক্ষণ করা হবে সেটির পরিমাণের উপর। বীজ রাখার পূর্বে গোলার ভিতরে ও বাইরে গোবর ও মাটির মিশ্রণের প্রলেপ দিয়ে বীজ রাখার জন্য উপযুক্ত করে নিতে হয়। সেই সাথে বীজগুলো এমনভাবে ভরতে হবে যেন গোলার ভিতর কোনো বাতাস না থাকে। এরপর গোলার মুখ বন্ধ করে এর উপর গোবর ও মাটির মিশ্রণের প্রলেপ দিতে হবে। ফলে বীজের সাথে ধুলাবালি, নুড়ি পাথর ইত্যাদি মিশে বীজের গুণাগুণ নষ্ট করতে পারবে না। অর্থাৎ এর মাধ্যমে বীজের গুণগতমান বজায় রেখে কাঙ্ক্ষিত, এমনকি কিছু ক্ষেত্রে এর চেয়েও বেশি ফলন পাওয়া সম্ভব। তাই বলা যায় যে, গোলায় ধান সংরক্ষণ পদ্ধতি বেশ উপযোগী।"
        }
      ]
    },
    {
      "number": "2",
      "uddipok": "জনাব আনিস মাছ চাষ করার উদ্দেশ্যে যুব উন্নয়ন প্রশিক্ষণ কেন্দ্র থেকে মৎস্য চাষের একটি প্রশিক্ষণ গ্রহণ করেন। প্রশিক্ষণ শেষে তাঁর বাবার ১ বিঘা জমিতে একটি পুকুর খনন করেন। অন্য একটি পৃতিত পুকুর সংস্কার করে মাছ চাষ শুরু করেন এবং মাছ চাষে বেশ লাভবান হন।",
      "tag": "DB 24",
      "sub_questions": [
        {
          "label": "ক",
          "question": "মৌসুমি পুকুর কাকে বলে?",
          "explanation": "যে পুকুরে বছরের একটি নির্দিষ্ট সময় (৩-৮ মাস) পানি থাকে, বেশি গভীর হয় না এবং মাটি বেশি সময় পানি ধরে রাখতে পারেনা তাকে মৌসুমি পুকুর বলে।"
        },
        {
          "label": "খ",
          "question": "পুকুরে রাক্ষুসে মাছ অপসারণ প্রয়োজন কেন?",
          "explanation": "যেসব মাছ চাষের মাছকে খেয়ে ফেলে তাকে রাক্ষুসে মাছ বলে। বিভিন্ন রাক্ষুসে মাছ, যেমন- শোল, বোয়াল, চিতল, টাকি, গজার ইত্যাদি মাছ অন্য মাছ বা পোনা খেয়ে ফেলে। আবার চাষকৃত মাছের জায়গা, খাদ্য, অক্সিজেন সবকিছুতেই ভাগ বসায়। এর ফলে চাষকৃত মাছের উৎপাদন কমে যায়। এজন্য পুকুর হতে রাক্ষুসে মাছ অপসারণ করা প্রয়োজন।"
        },
        {
          "label": "গ",
          "question": "উদ্দীপকে উল্লিখিত জনাব আনিসের অন্য পুকুরটিকে কীভাবে মাছ চাষের উপযোগী করলেন বর্ণনা করো।",
          "explanation": "উদ্দীপকের জনাব আনিস যুব উন্নয়ন প্রশিক্ষণ কেন্দ্র থেকে মৎস্য চাষের উপর প্রশিক্ষণ নেন। এরপর তিনি তার পতিত পুকুর সংস্কার করেন। তিনি নিম্নোক্ত উপায়ে পুকুর সংস্কার করেন- i. পুকুরের পাড় ও তলদেশ মেরামত: পতিত পুকুরে পাড় থাকে না তাই প্রথমেই পুকুরের পাড় মেরামত করতে হবে। পাড় এমনভাবে উঁচু করতে হবে যেন বৃষ্টি বা বন্যায় কারণে পাড় ডুবে মাছ ভেসে না যায়। পাড়ে বড় গাছপালা থাকলে তা কেটে ফেলতে হবে। তলদেশের অতিরিক্ত কাদা ও আবর্জনা সরিয়ে পুকুর শুকিয়ে ফেলতে হবে। এতে ফাটল সৃষ্টি' হবে ফলে বিষাক্ত গ্যাস বের হয়ে যাবে। এছাড়া পুকুরের তলদেশের ব্যাকটেরিয়া ও পোকামাকড় ধ্বংস হবে। ii. জলজ আগাছা দমন: পতিত পুকুরের পাড়ে বা ভিতরে বিভিন্ন ধরনের জলজ আগাছা যেমন- কচুরিপানা, খুদিপানা, হেলেঞ্চা, কলমিশাক ও শেওলা ইত্যাদি থাকে যা পরিষ্কার করে ফেলতে হবে। আগাছা পুকুরে দেওয়া সার শোষণ করে নেয়, সূর্যের আলো পড়তে বাধা দেয় এবং মাছের স্বাভাবিক চলাচলে প্রতিবন্ধকতা সৃষ্টি করে। iii. রাক্ষুসে ও অচাষযোগ্য মাছ নিধন: পতিত পুকুরে বিভিন্ন রাক্ষুসে মাছ যেমন- শোল, বোয়াল, ফালি, চিতল, টাকি, গজার ইত্যাদি চাষের মাছ খেয়ে ফেলে। এ মাছগুলো পুকুর শুকিয়ে জাল টেনে বা মাছ মারার বিষ ব্যবহার করে নিধন করতে হবে। iv. চুন প্রয়োগ: পতিত পুকুর শুকিয়ে তলায় চুন প্রয়োগ করতে হবে। চুন জীবাণু ধ্বংস করে, পুকুরের উর্বরতা বাড়ায়, মাটি ও পানির pH এর মাত্রা সঠিক রাখে। v. সার প্রয়োগ: পতিত পুকুরে সকল প্রক্রিয়া শেষ করে সবশেষে সার প্রয়োগ করতে হবে। সার প্রয়োগের কয়েকদিন পর পোনা ছাড়তে হবে। উপরোক্ত পদ্ধতি অবলম্বন করে সহজেই জনাব আনিস পতিত পুকুরকে সংস্কার করে আদর্শ পুকুরে রূপান্তর করে মাছ চাষের উপযোগী করলেন।"
        },
        {
          "label": "ঘ",
          "question": "জনাব আনিসের পদক্ষেপটি বাংলাদেশের আর্থ-সামাজিক উন্নয়নে কী ধরনের ভূমিকা রাখবে বলে তোমার মনে হয়?",
          "explanation": "জনাব আনিস মাছ চাষের উদ্দেশ্যে যুব উন্নয়ন প্রশিক্ষণ কেন্দ্র থেকে প্রশিক্ষণ গ্রহণ করেন। তিনি ১ বিঘা জমিতে পুকুর খনন করেন এবং অন্য একটি পতিত পুকুর সংস্কার করতে মাছ চাষ শুরু করেন। আমাদের দেশে গ্রাম-গঞ্জে অনেকের বাড়িতেই পুকুর আছে। কারো কারো বাড়ির আশেপাশে পরিত্যক্ত পুকুর বা ডোবা রয়েছে। এই পুকুরগুলো সংস্কার করে মাছ চাষ করা যেতে পারে। উৎপাদিত মাছ পারিবারিক পুষ্টি চাহিদা পূরণের পাশাপাশি বাজারজাতকরণের মাধ্যমে আর্থিকভাবেও লাভবান হওয়া সম্ভব। আমাদের পুষ্টির চাহিদা পূরণ, কাজের সুযোগ সৃষ্টি, বৈদেশিক মুদ্রা অর্জন এবং সামাজিক উন্নয়নে মাছ চাষের গুরুত্ব অপরিসীম। আমাদের প্রতিদিনের খাদ্য তালিকায় প্রায় ৬০% আমিষের যোগান দেয় মাছ। বাংলাদেশের মোট জনগোষ্ঠীর প্রায় ১২% বা ১৯৫ লক্ষের অধিক লোক মৎস্য সেক্টর থেকে বিভিন্নভাবে জীবিকা নির্বাহ করে। উদ্দীপকের আনিস সাহেবের মতো অন্যরাও যদি পরিত্যক্ত পুকুর সংস্কার করে মাছ চাষে আগ্রহী হয়, তবে তা দেশের সামগ্রিক মৎস্য উৎপাদন বৃদ্ধি করবে। পাশাপাশি মাছ ও মৎস্য খাদ্য, মৎস্য প্রক্রিয়াজাতকরণসহ বিভিন্ন শিল্পক্ষেত্রের বিকাশ ঘটবে, বেকার যুবকদের কর্মসংস্থানের ব্যবস্থা হবে। সুতরাং, মাছ চাষের অর্থনৈতিক গুরুত্ব বিবেচনায় জনাব আনিসের পদক্ষেপটি বাংলাদেশের আর্থ-সামাজিক উন্নয়নে গুরুত্বপূর্ণ ভূমিকা রাখবে বলে আমি মনে করি।"
        }
      ]
    },
    {
      "number": "3",
      "uddipok": "জলবায়ু পরিবর্তনের ফলে বিশ্বের বিভিন্ন দেশের মতো আমাদের দেশেও বন্যা, খরা, জলোচ্ছ্বাসসহ নানা রকম প্রাকৃতিক বিপর্যয় পরিলক্ষিত হচ্ছে। যার ফলে ফসলের ব্যাপক ক্ষতি হচ্ছে এবং মানুষের জীবনে এর প্রভাব পড়ছে। এটি মোকাবিলা করার জন্য আমাদের দেশের কৃষি গবেষকরা কৃষিক্ষেত্রে অভিযোজন কলাকৌশল উদ্ভাবন করেছেন।",
      "tag": "DB 24",
      "sub_questions": [
        {
          "label": "ক",
          "question": "শৈত্য সহিষ্ণু ফসল কাকে বলে?",
          "explanation": "যেসব ফসল বিভিন্ন মাত্রার শীত সহ্য করে ফসলের ভালো ফলন দিতে সক্ষম সেসব ফসলকে শৈত্য সহিষ্ণু ফসল বলে।"
        },
        {
          "label": "খ",
          "question": "ফসলের অভিযোজন বলতে কী বোঝ?",
          "explanation": "কোনো প্রজাতির প্রতিকূল পরিবেশে নিজেকে খাপ খাইয়ে নেওয়ার কৌশলকে অভিযোজন বলে। ফসলের অভিযোজন পরিবেশের আবহাওয়া ও জলবায়ু দ্বারা নিয়ন্ত্রিত হয়। পরিবেশের তাপমাত্রা, আর্দ্রতা, বায়ুপ্রবাহ ও বায়ুর উপাদান, সমুদ্র পৃষ্ঠ থেকে ঐ স্থানের উচ্চতা ইত্যাদির ওপর অভিযোজন নির্ভর করে।"
        },
        {
          "label": "গ",
          "question": "উদ্দীপকের বিরূপ আবহাওয়াগুলোর প্রভাব বর্ণনা করো।",
          "explanation": "উদ্দীপকে জলবায়ু পরিবর্তনের কারণে বন্যা, খরা, জলোচ্ছ্বাস ইত্যাদি বিরূপ আবহাওয়ার কথা বলা হয়েছে। এই ধরনের আবহাওয়ার কারণে পরিবেশের তাপমাত্রা অত্যধিক কম বা বেশি হয়, উপকূলীয় অঞ্চলে লবণাক্ততা বৃদ্ধি পায় এবং জলাবদ্ধতা দেখা দেয়। নিচে এদের প্রভাব বর্ণনা করা হলো- i. তাপমাত্রার প্রভাব: তাপমাত্রা বৃদ্ধি পেলে উফশী ধানের ফলন কমে যায় এবং গমে রোগের আক্রমণ বেড়ে যায়। আলু ও অন্যান্য শীতকালীন ফসল উৎপাদনে ধস নামে। তাপমাত্রা ৩৫ ডিগ্রি সেলসিয়াস বা এর অধিক হলে ধানে চিটার পরিমাণ বেড়ে যায়। এছাড়াও নিম্ন তাপমাত্রার কারণে ধানগাছের স্বাভাবিক বৃদ্ধি ব্যাহত হয়। ii. খরার প্রভাব: ফসলের বৃদ্ধি পর্যায়ে গড় বৃষ্টিপাতের অভাবে মাটিতে পানি শূন্য্যতা সৃষ্টি হয়। কম বৃষ্টিপাত ও অধিক হারে মাটি থেকে পানি বাষ্পীভূত হওয়ার ফলে কৃষিক্ষেত্রে খরার প্রভাব দেখা দেয়। ফলে ফসলের ফলন কমে যায়। iii. লবণাক্ততার প্রভাব: বন্যায় সৃষ্ট লবণাক্ত পানি দিয়ে জমি ডুবে যাওয়ার ফলে মাটিতে লবণের পরিমাণ অত্যধিক বেড়ে যায়। আবার, শুষ্ক মৌসুমে পানি বাষ্পীভবনের মাধ্যমে মাটির নিচের লবণ উপরে উঠে আসে। ফলে জমির উর্বরতা নষ্ট হয়। iv . জলাবদ্ধতা বা বন্যার প্রভাবঃ ঘন ঘন বন্যার কারণে জমিতে লবণাক্ত পানির জলাবদ্ধতা সৃষ্টি হয়। এর ফলে ফসল চাষের অনুপযোগী পরিবেশ সৃষ্টি হয়। আমাদের দেশে প্রায় প্রতিবছর অনেক অঞ্চলের হাজার হাজার একর জমির কর্তনের আগেই ঢল বন্যায় ক্ষতিগ্রস্ত হয়।"
        },
        {
          "label": "ঘ",
          "question": "উদ্দীপকে বর্ণিত প্রাকৃতিক বিপর্যয়ে অভিযোজন পদ্ধতিগুলো কী কী হতে পারে- এ সম্পর্কে তোমার মতামত বর্ণনা করো।",
          "explanation": "উদ্দীপকে বর্ণিত প্রাকৃতিক বিপর্যয়গুলো হলো- খরা, বন্যা, জলোচ্ছ্বাস ইত্যাদি। এ বিষয়গুলো বেশ কিছু পদ্ধতি অবলম্বন করে মোকাবিলা করা যায়। যেমন- খরা অভিযোজন, লবণাক্ততা অভিযোজন, জলাবদ্ধতা অভিযোজন। নিচে এই পদ্ধতিগুলো বর্ণনা করা হলো- খরায় অভিযোজন কৌশল: খরা অবস্থায় ফসলের জন্য মাটিতে প্রয়োজনীয় রসের ঘাটতি থাকে। এ অবস্থায় ফসল খরা এড়ানো ও খরা প্রতিরোধ করার মাধ্যমে টিকে থাকে। খরা প্রতিরোধ কৌশলকে আবার দুইভাগে ভাগ করা যায়। যথা- (i) খরা সহ্যকরণ: কোষের পানিশূন্যতা রোধকরণ, মোটা কোষ প্রাচীর, উপোসকরণ, প্রোটিন ও প্রোলিন জমাকরণ কোষগহ্বর শূন্যতা, সুপ্তাবস্থা ইত্যাদি প্রক্রিয়ার মাধ্যমে উদ্ভিদ খরা সহ্য করে। (ii) খরা পরিহারকরণ: পত্ররন্দ্র নিয়ন্ত্রণ, প্রস্বেদন নিয়ন্ত্রণ, পাতার আকার হ্রাসকরণ, পাতা ঝরানো, সালোকসংশ্লেষণ দক্ষতা বৃদ্ধিকরণ, দক্ষ মূলতন্ত্র, পাতা মোড়ানো ও পাতা কুঞ্চিতকরণ, পাতার দিক পরিবর্তন ইত্যাদি প্রক্রিয়ার মাধ্যমে উদ্ভিদ খরা প্রতিরোধ করে। লবণাক্ততায় অভিযোজন কৌশল: কোষের রসস্ফীতি বজায় রাখার জন্য উদ্ভিদ মাটি হতে বিভিন্ন প্রকার আয়ন (Na+, K+) আহরণ করে লবণাক্ততার বাধা অতিক্রম করে। আবার কিছু প্রজাতির পাতায় এক ধরনের লবণ জালিকা থাকে যার মাধ্যমে অতিরিক্ত আয়তন বের করে দিতে পারে। আবার কিছু প্রজাতির উদ্ভিদ পাতার আয়ন বাড়িয়ে শরীরে লবণের ঘনত্ব কমিয়ে নেয়। কোনো কোনো প্রজাতির উদ্ভিদ কোষগহ্বরে বিভিন্ন জৈব দ্রাব জমা রাখে যার মাধ্যমে কোষের রসস্ফীতি বজায় থাকে। জলাবদ্ধ অবস্থায় অভিযোজন কৌশল : কিছু উদ্ভিদে (যেমন- ধান গাছে) এ্যারেনকাইমা টিস্যু থাকে। এই টিস্যুতে প্রচুর বায়ু কুঠুরি থাকে যাতে অক্সিজেন জমা থাকে। ফলে বন্যা বা জলাবদ্ধ অবস্থাতেও ধান গাছ বেঁচে থেকে ভালো ফলন দিতে পারে। গভীর পানির আমন ধান গাছে এক ধরনের ভাজক কলা থাকে যা দ্রুত বিভাজনে সক্ষম। ফলে বন্যার পানি বাড়ার সাথে সাথে এসব ধান গাছ দৈহিক বৃদ্ধি ঘটিয়ে উচ্চতায় বাড়তে থাকে। আবার লম্বা জাতের ধান উচ্চতার কারণে বন্যা এড়াতে পারে। অতএব বলা যায়, অভিযোজনের উল্লিখিত কৌশল কাজে লাগিয়ে বিরূপ পরিবেশে ফসল টিকে থাকে। এভাবেই বিভিন্ন প্রাকৃতিক বিপর্যয়ে ফসল অভিযোজন পদ্ধতি অবলম্বন করে অভিযোজিত হয়।"
        }
      ]
    },
    {
      "number": "4",
      "uddipok": "জনাব রাহাত একজন অবসরপ্রাপ্ত চাকরিজীবী। অবসর সময়ে তিনি তাঁর জমিতে ধান চাষ শুরু করেন। একদিন তিনি তাঁর চাষকৃত ধান গাছে বিভিন্ন পোকার আক্রমণ লক্ষ করেন। উক্ত সমস্যা তিনি কৃষি কর্মকর্তাকে জানালে কৃষি কর্মকর্তা তাঁকে মাজরা পোকা, পামরি পোকা ও গান্ধি পোকার আক্রমণের লক্ষণসমূহ ব্যাখ্যা করলেন।",
      "tag": "DB 24",
      "sub_questions": [
        {
          "label": "ক",
          "question": "পানামা রোগ কোন ফসলে হয়?",
          "explanation": "কলাগাছে পানামা রোগ হয়।"
        },
        {
          "label": "খ",
          "question": "উফশী জাতের ধানের বৈশিষ্ট্য লেখো।",
          "explanation": "বাংলাদেশ ধান গবেষণা ইন্সটিটিউট প্রতিনিয়ত যে নতুন নতুন উচ্চফলনশীল ধানের জাত উদ্ভাবন করছে তাকে উফশী ধান বলে। উচ্চ ফলনশীল ধান বা উফশী ধানের বৈশিষ্ট্যগুলো হলো- i. গাছ মজবুত ও পাতা খাড়া প্রকৃতির। ii. শীষের ধান পেকে গেলেও রং সবুজ থাকে। iii. গাছ খোটা ও হেলে পড়ে না। iv. খড়ের চেয়ে ধানের উৎপাদন বেশি হয়। V. পোকা ও রোগের আক্রমণ কম হয়। vi. অধিক কুশি গজায়। vii. সার গ্রহণ ক্ষমতা অধিক এবং ফলন বেশি।"
        },
        {
          "label": "গ",
          "question": "উদ্দীপকে উল্লিখিত পোকার আক্রমণের লক্ষণগুলো বর্ণনা করো।",
          "explanation": "উদ্দীপকে উল্লিখিত পোকাগুলো হলো মাজরা, পামরি এবং গান্ধি। এই পোকাগুলো ধানে আক্রমণ করলে বেশ কিছু লক্ষণ প্রকাশিত হয়। মাজরা পোকার আক্রমণে প্রকাশিত লক্ষণসমূহ- i. ধান গাছের মাঝের ডগা ও শীষের ক্ষতি হয়। ii. কুশি অবস্থায় মাঝের ডগা সাদা হয়ে যায়। iii. ফুল আসার পর আক্রমণ হলে ধানের শীষে সাদা চিটা হয়। পামরি পোকার আক্রমণে প্রকাশিত লক্ষণসমূহ- i. এই পোকার পাতার ভিতরে ছিদ্র করে সবুজ অংশ খায়। ii. পাতার সবুজ অংশ খুঁড়ে খুঁড়ে খায় বলে পাতা সাদা হয়ে যায়। গান্ধি পোকার আক্রমণে প্রকাশিত লক্ষণসমূহ- i. ধানের দানায় দুধ সৃষ্টির সময় আক্রমণ করে। ii. বয়স্ক পোকার গা থেকে গন্ধ বের হয়।"
        },
        {
          "label": "ঘ",
          "question": "উদ্দীপকে উল্লিখিত পোকার আক্রমণ থেকে ফর্সল রক্ষার পদ্ধতিগুলো বিশ্লেষণ করো।",
          "explanation": "উদ্দীপকে উল্লিখিত পোকাগুলো হলো যথাক্রমে মাজরা পোকা, পামরি পোকা ও গান্ধি পোকা। এই পোকাগুলোর আক্রমণে ধান ফসলের অনেক ক্ষতি হয় এবং ফসল উৎপাদন অনেকাংশে কমে যায়। তাই এ পোকাগুলোর আক্রমণের লক্ষণ দেখা দেয়ার প্রাথমিক অবস্থাতেই এগুলো দমন করার ব্যবস্থা নিতে হবে। যান্ত্রিক দমন ব্যবস্থাপনা হিসেবে পোকার মথ ধ্বংস করে দিতে হবে। পোকাগুলো হাত জাল দিয়ে সংগ্রহ করে মাটিতে পুঁতে ফেলতে হবে। আলোক ফাঁদ বসিয়েও পোকা দমন করা যেতে পারে। বিভিন্ন পোকা প্রতিরোধী ধানের জাত ব্যবহার করতে হবে। আবার, জৈবিক দমন ব্যবস্থাপনা হিসেবে ক্ষেতের মধ্যে ডালপালা পুঁতে পোকা খেকো পাখির বসার সুযোগ করে দিয়ে ক্ষতিকর পোকা দমন করতে হবে। এছাড়াও রাসায়নিক দমন ব্যবস্থাপনা হিসেবে সুমিথিয়ন ৫০ বা ম্যালাথিয়ন ৫৭ বা এমএলটি ৫৭ বা ডায়াজিনন ৬০ ইত্যাদি কীটনাশকগুলো পানির সাথে মিশিয়ে গাছের উপর স্প্রে করলে গান্ধি পোকা, মাজরা পোকা, পামরি পোকা ধ্বংস হয়। সুতরাং উপরিউক্ত ঔষধগুলো সময়মতো প্রয়োগ করে উপযুক্ত পোকাগুলো দমন করে গাছকে রক্ষা করা যায়।"
        }
      ]
    },
    {
      "number": "5",
      "uddipok": "সুমন আলি তার ১ একর জমিতে এবার টমেটো, লাউ, মিষ্টি কুমড়া ও বেগুন চাষ করেছে। সঠিক চাষ পদ্ধতি ও পরিচর্যার কারণে তার জমিতে খুব ভালো ফসল হয়েছে। সবজি বিক্রি করে এ বছর সে বেশ লাভবান হয়েছে।",
      "tag": "DB 24",
      "sub_questions": [
        {
          "label": "ক",
          "question": "মৎস্য অভয়াশ্রম কী?",
          "explanation": "কোনো জলাশয় বা এর নির্দিষ্ট অংশ যেমন- হাওর, বিল বা নদীর অংশ যেখানে বছরের নির্দিষ্ট সময়ে বা সারাবছর বা দীর্ঘমেয়াদে স্থায়ীভাবে মাছ ধরা নিষেধ করে মাছের নিরাপদ আশ্রয় ও প্রজননের ব্যবস্থা করা হয় তাই মৎস্য অভয়াশ্রম।"
        },
        {
          "label": "খ",
          "question": "গবাদি পশুর আবাসনের স্থান নির্বাচন গুরুত্বপূর্ণ কেন?",
          "explanation": "সুস্থভাবে বেঁচে থাকার জন্য এবং অধিক উৎপাদনের জন্য অধিকতর আরামদায়ক পরিবেশে পশুর আশ্রয় প্রদান করাকে গৃহপালিত পশুর আবাসন বলা হয়। গবাদি পশুর আবাসনের স্থান নির্বাচন সঠিক না হলে খামার লাভজনক করা যায় না। এছাড়াও গবাদিপশুর আবাসন মূলধন ও তাদের সংখ্যার সাথে সম্পর্কযুক্ত। তাই গবাদিপশুর A আবাসনের জন্য স্থান নির্বাচন করা একটি গুরুত্বপূর্ণ বিষয়।"
        },
        {
          "label": "গ",
          "question": "উদ্দীপকে বর্ণিত সুমন আলির সবজি ক্ষেতের সর্বশেষ সবজিটির চাষ পদ্ধতি বর্ণনা করো।",
          "explanation": "উদ্দীপকে বর্ণিত সুমন আলির সবজি ক্ষেতের সর্বশেষ সবজিটি হলো বেগুন। নিচে বেগুনের চাষ পদ্ধতি বর্ণনা করা হলো- i. বীজ বপন ও চারা উৎপাদন: শীতকালীন বেগুন চাষের জন্য শ্রাবণ মাসের মাঝামাঝি হতে আশ্বিন মাস এবং বর্ষাকালীন বেগুন চাষের জন্য চৈত্র মাস পর্যন্ত বীজ বপন করা যায়। বালি, কমপোস্ট সার ও মাটি সমপরিমাণে মিশিয়ে বীজতলা তৈরি করে বীজ গজানোর ৮-১০ দিন পর চারা তুলে দ্বিতীয় বীজতলায় রোপণ করতে হয়। ii. জমি নির্বাচন: দোআঁশ ও বেলে দোআঁশ মাটি বেগুন চাষের জন্য সবচেয়ে ভালো। তবে পানি অপসারণের ভালো ব্যবস্থা থাকলে এঁটেল ও দোআঁশ মাটিতেও বেগুনের চাষ করা যায়। iii. জমি তৈরি ও সার প্রয়োগ: জমি তৈরির জন্য ৪-৫ বার আড়াআড়ি চাষ ও মই দিয়ে গভীরভাবে মাটি ঝুরঝুরা করে তৈরি করতে হয়। জমি তৈরির প্রথমে গোবর এবং চাষের শেষে বাকি সার প্রয়োগ করতে হয়। চারা গাজানোর ৮-১০ দিন পর থেকে ১০-১২ দিন পর পর ২-৩ কিস্তিতে ইউরিয়া উপরি প্রয়োগ করতে হয়। iv. চারা রোপণ: এক মাস বয়সের সবল চারা কাঠি দিয়ে তুলে ৭৫ সেমি দূরত্বের সারিতে ৬০ সেমি দূরে দূরে রোপণ করতে হয়। V. পরিচর্যা ও রোগ ব্যবস্থাপনা: মাটি শুকিয়ে গেলে ১০-১৫ দিন পর পর পানি সেচ দিতে হয়। কলম চারা ব্যবহার, সঠিক সময়ে আগাছা দমন ও মালচিং করতে হয়। সুষম সার ব্যবহারের পাশাপাশি শস্যপর্যায় অনুসরণ করতে হয়। রোগে আক্রান্ত গাছ পুড়ে ফেলতে হয় বা উপরে ফেলে দিতে হয়। প্রয়োজনে বিভিন্ন কীটনাশক ব্যবহার করে রোগবালাই দমন করতে হয়। vi. ফসল সংগ্রহ: চারা রোপণের ৩০-৪০ দিনের মধ্যে গাছে ফুল আসে যা বেগুনের বীজ শক্ত হয়ে যাওয়ার পূর্বেই সংগ্রহ করতে হয়।"
        },
        {
          "label": "ঘ",
          "question": "উদ্দীপকে বর্ণিত সবজিগুলো বাংলাদেশের অর্থনীতিতে কী ধরনের ভূমিকা রাখে বিশ্লেষণ করো।",
          "explanation": "উদ্দীপকে বর্ণিত সবজিগুলো হলো টমেটো, লাউ, মিষ্টি কুমড়া ও বেগুন। মানবদেহের জন্য শাকসবজি অত্যাবশ্যক। সুস্থ ও সবল দেহ নিয়ে বেঁচে থাকার জন্য প্রত্যেককে পর্যাপ্ত পরিমাণে শাকসবজি গ্রহণ করতে হয়। বাড়ির পাশের পতিত জমি ব্যবহার করে শাকসবজি চাষ করা যায়। এতে বিভিন্ন শাকসবজি উৎপাদন করে পরিবারের চাহিদা পূরণের পাশাপাশি বিক্রি করে অর্থনৈতিকভাবে লাভবান হওয়া সম্ভব। এছাড়া শাকসবজি চাষে মহিলাদের ও পারিবারিক শ্রম শক্তিকে কাজে লাগানো যায়। ফলে নতুন শিল্পের সৃষ্টি ও বিকাশ ঘটে। এভাবে শাকসবজি বাণিজ্যিকভাবে চাষের মাধ্যমে শুধু বেকারত্ব সমস্যার সমাধানই নয়, বৈদেশিক মুদ্রা আয় করাও সম্ভব হয়। দানাজাতীয় ফসলের তুলনায় শাক-সবজি কম জমিতে বেশি উৎপাদন করা যায়। দানাজাতীয় ফসল উৎপাদনের জন্য যে শ্রমিক প্রয়োজন হয়, তার চাইতে কয়েক গুণ বেশি শ্রমিক প্রয়োজন হয় শাক-সবজি চাষে। খাদ্য ও পুষ্টি চাহিদা পূরণে বর্তমানে যে সবজি উৎপাদন হয় তার চাইতে বেশি পরিমাণ সবজি উৎপাদন করা প্রয়োজন। এই বিপুল পরিমাণ সবজি উৎপাদনের জন্য বহু শ্রমের প্রয়োজন। তাছাড়াও দেশের চাহিদামতে বাড়তি সবজি উৎপাদনের জন্য বীজ উৎপাদন ও সংরক্ষণ, সবজি পরিবহন, প্যাকিং, কিছু অংশ সংরক্ষণ ও বাজারজাতকরণের কাজে কয়েক লক্ষ শিক্ষিত, অর্ধশিক্ষিত লোকের শ্রমের সুযোগ সৃষ্টি হওয়ার সম্ভাবনা রয়েছে। সবজি চাষ যেহেতু সারা বছরই করা হয় এবং সবজি চাষে অত্যন্ত নিবিড় শ্রমের দরকার হয়, তাই সবজি চাষের মাধ্যমে বেকার সমস্যা সমাধান করা সম্ভব। দানা শস্য ও সবজি চাষে খরচের হিসাব তুলনা করলে দেখা যায় যে, সবজি চাষে মুনাফা অনেক বেশি। উপরিউক্ত আলোচনা থেকে বলা যায়, সবজি চাষ দেশের অর্থনীতিতে ও আর্থ-সামাজিক উন্নয়নে গুরুত্বপূর্ণ ভূমিকা রাখবে।"
        }
      ]
    },
    {
      "number": "6",
      "uddipok": "রহমান সাহেব তার-বাড়িতে আসবাবপত্র তৈরির জন্য নিজ হাতে লাগানো প্রায় ৩০ বছর বয়সি একটি মেহগনি গাছ কর্তন করেন। গাছের নিচের অংশ থেকে তিনি ৬ ফুটের দৈর্ঘ্য বিশিষ্ট একটি টুকরো করলেন। যার মোটা দিকের বেড় ২.৫ মিটার, মাঝখানের বেড় ২.০ মিটার এবং চিকন মাথার বেড় ১.৫ মিটার। এরপর সপ্তাহ খানেক পরেই তিনি উক্ত কাঠ দিয়ে চেয়ার, টেবিল ও খাট তৈরি করলেন। অল্প দিনের মধ্যেই উক্ত আসবাবপত্রগুলো নষ্ট হতে শুরু করে।",
      "tag": "DB 24",
      "sub_questions": [
        {
          "label": "ক",
          "question": "কৃষি বনায়ন কাকে বলে?",
          "explanation": "কোনো জমি থেকে একই সময়ে বা পর্যায়ক্রমিকভাবে বিভিন্ন গাছ, ফসল ও পশুপাখির উৎপাদন ব্যবস্থাকে কৃষি বনায়ন বলে।"
        },
        {
          "label": "খ",
          "question": "গ্রোয়িং স্টক বলতে কী বোঝায়?",
          "explanation": "একটি বনে যে পরিমাণ কাঠ মজুদ থাকে তাকে গ্রোয়িং স্টক বলে। জরিপ ও সমীক্ষার মাধ্যমে বাংলাদেশের বিভিন্ন বনভূমিতে মজুদ কাঠের পরিমাণ নির্ণয় করা হয়। যেমন: পাহাড়ি বনে মজুদ কাঠের পরিমাণ ২০.৭১ মিলিয়ন ঘনমিটার। গ্রোয়িং স্টকের পরিমাণের ওপর ভিত্তি করেই বন ব্যবস্থাপনা ও পরিকল্পনা প্রণয়ন করা হয়।"
        },
        {
          "label": "গ",
          "question": "লগটির সঠিক আয়তন কত?",
          "explanation": "উদ্দীপকের রহমান সাহেব গাছের নিচের অংশ থেকে একটি মেহগনি গাছের টুকরো নিয়ে লগ তৈরি করলেন। এখানে, বেড় ১ = চিকন মাথার বেড় = ১.৫ মি. বেড় ২ = মাঝখানের বেড় = ২ মি. বেড় ৩ = মোটা মাথার বেড় = ২.৫ মি. লগের দৈর্ঘ্য = = = ৬ ফুট = ৬ ৩ . ২৮০৮ 8 =\\frac{৬}{৩ . ২ ৮ ০ ৮ 8} = ৩ . ২৮০৮ 8 ৬ ​ মি. [ ∵ [\\because [ ∵ ১ মিটার = ৩.২৮০২৪ ফুট] = = = ১.৮২৮ মি. আমরা জানি, আয়তন = 0.00 ৮ × (  বেড় ১  ) 2 + 8 × (  বেড় ২)  ) 2 + (  বেড় ৩  ) 2  ৬  × =0.00৮ \\times \\frac{(\\text { বেড় ১ })^{2}+8 \\times(\\text { বেড় ২) })^{2}+(\\text { বেড় ৩ })^{2}}{\\text { ৬ }} \\times = 0.00 ৮ ×   ৬   (   বেড়   ১   ) 2 + 8 × (   বেড়   ২ )  ) 2 + (   বেড়   ৩   ) 2 ​ × দৈর্ঘ্য = { 0.0 ৮ × ( ১ . ৫ ) 2 + 8 × ( ২ ) 2 + ( ২ . ৫ ) 2 ৬ × ১ . ৮২৮ } =\\left\\{0.0 ৮ \\times \\frac{(১ . ৫)^{2}+8 \\times(২)^{2}+(২ . ৫)^{2}}{৬} \\times ১ . ৮ ২ ৮\\right\\} = { 0.0 ৮ × ৬ ( ১ . ৫ ) 2 + 8 × ( ২ ) 2 + ( ২ . ৫ ) 2 ​ × ১ . ৮২৮ } ঘনমিটার = { 0. ০৮ × 2.2 ৫ + 8 × 8 + ৬ . ২৫ ৬ × ১ . ৮২৮ } =\\left\\{0 . ০ ৮ \\times \\frac{2.2 ৫+8 \\times 8+৬ . ২ ৫}{৬} \\times ১ . ৮ ২ ৮\\right\\} = { 0. ০৮ × ৬ 2.2 ৫ + 8 × 8 + ৬ . ২৫ ​ × ১ . ৮২৮ } ঘনমিটার = { 0.0 ৮ × 28. ৫ ৬ × ১ . ৮ 2 ৮ } } \\left.=\\left\\{0.0 ৮ \\times \\frac{28 . ৫}{৬} \\times ১ . ৮ 2 ৮\\right\\}\\right\\} = { 0.0 ৮ × ৬ 28. ৫ ​ × ১ . ৮ 2 ৮ } } ঘনমিটার = ০.৫৯৭ ঘনমিটার সুতরাং, লগটির আয়তন ০.৫৯৭ ঘনমিটার।"
        },
        {
          "label": "ঘ",
          "question": "উদ্দীপকে বর্ণিত আসবাবপত্রগুলো অল্পদিনের মধ্যেই নষ্ট হওয়ার কারণ ব্যাখ্যা করো।",
          "explanation": "রহমান সাহেব প্রয়োজনীয় আসবাবপত্র তৈরির জন্য ৩০ বছর বয়স্ক একটি মেহগনি গাছের কাঠ ব্যবহার করেন। মেহগনি কাঠ আসবাবপত্র, দরজা, জানালা ইত্যাদি তৈরির জন্য বেশ উপযোগী। যেহেতু মেহগনি কাঠ দীর্ঘ আবর্তনকালের উদ্ভিদ তাই কাঠের জন্য এ বৃক্ষ ৪০-৫০ বছরের আবর্তনকালে কাটতে হয়। এর কম সময়ে মেহগনি কাঠ শক্ত হয় না আবার সঠিকভাবে বৃদ্ধিও হয় না। কাঠ কেটে চেরাই করার পর যদি সঠিকভাবে সিজনিং ও ট্রিটমেন্ট না করা হয় তবে কাঠে সহজে ঘুনপোকা, পোকামাকড় বা ছত্রাক আক্রমণ করে। রহমান সাহেব গাছটি আবর্তনকালের পূর্বেই কর্তন করেন এবং গাছটি চেরাই করার সপ্তাহখানেক পরই আসবাবপত্র তৈরিতে ব্যবহার করেন। ফলে উক্ত আসবাবপত্র অল্পদিনে নষ্ট হতে শুরু করে। কিন্তু তিনি যদি কাঠ সিজনিং ও ট্রিটমেন্ট করতেন তা হলে তার আসবাবপত্রগুলোর স্থায়ীত্ব বাড়ত। অর্থাৎ, বিজ্ঞানসম্মতভাবে কাঠকে সংরক্ষণ না করে আসবাবপত্র তৈরি করায় সেগুলো অল্প দিনেই নষ্ট হয়ে যায়।"
        }
      ]
    },
    {
      "number": "7",
      "uddipok": "পিরপুর গ্রামের সকল কৃষকদের অল্প পরিমাণ জমি থাকার কারণে ফসল চাষে তারা বিভিন্ন সমস্যার সম্মুখীন হয়। কৃষি কর্মকর্তা সকল কৃষককে একত্রিত করে কৃষি সমবায়ের ধারণা দেন এবং এর প্রয়োজনীয়তা ব্যাখ্যা করেন। অগ্রগামী কৃষক রফিকের নেতৃত্বে তারা কৃষি সমবায় গঠনের উদ্যোগ গ্রহণ করেন।",
      "tag": "DB 24",
      "sub_questions": [
        {
          "label": "ক",
          "question": "কৃষি সমবায় কী?",
          "explanation": "কৃষিকাজের জন্য প্রয়োজনীয় মূলধন সংগ্রহ, কৃষি যান্ত্রিকীকরণ, ফসল উৎপাদন, সংগ্রহ, সংগ্রহোত্তর পরিচর্যা, গুদামজাতকরণ, পরিবহন এবং বাজারজাতকরণ সুচারুভাবে সম্পন্ন করার জন্য কৃষকগণ যে সমবায় গড়ে তোলেন তাই হলো কৃষি সমবায়।"
        },
        {
          "label": "খ",
          "question": "কৃষি সমবায়ের উদ্দেশ্যগুলো লেখো।",
          "explanation": "কৃষি সমবায়ের মূল উদ্দেশ্য হলো লাভ বা মুনাফা অর্জন। কৃষি সমবায় পরিবেশবান্ধব কৃষি প্রযুক্তিসমূহ, যেমন-শস্যপর্যায় অবলম্বন, নিবিড় ও সমন্বিত চাষাবাদ, সমন্বিত বালাই দমন পদ্ধতি ব্যবহার করে ফসলের নিরাপত্তা বিধান, যান্ত্রিক উপায়ে ফসল সংগ্রহ, পরিবহন ও বিপণন সকল ক্ষেত্রেই উচ্চমাত্রার সক্ষমতা এনে দেয়। এতে করে কৃষকরা উচ্চ মুনাফা অর্জন করতে সক্ষম হয়।"
        },
        {
          "label": "গ",
          "question": "পিরপুর গ্রামের কৃষকরা কীভাবে তাদের ভাগ্য পরিবর্তন করতে পারে? বর্ণনা করো।",
          "explanation": "উদ্দীপকের পিরপুর গ্রামের কৃষকরা সমবায় পদ্ধতিতে সফল কৃষি খামার গড়ে তুলতে পারেন। গ্রামের কৃষকদের জমির পরিমাণ কম হওয়ায় সমবায় গঠনের মাধ্যমে চাষাবাদ করতে পারেন। সমবায়ের মাধ্যমে অনেক জমি একই ব্যবস্থাপনায় আনা যায়। ফলে ক্ষুদ্র ক্ষুদ্র জমিগুলো একত্রে চাষ দিয়ে তাতে শস্যপর্যায় অবলম্বন, নিবিড় ও সমন্বিত চাষাবাদ পদ্ধতি ব্যবহার করা যায়। তাছাড়া কৃষিকাজে আধুনিক যন্ত্রপাতি ব্যবহারে বড় আকারের জমি প্রয়োজন। দক্ষ ও স্বচ্ছ ব্যবস্থাপনা অবলম্বন করলে সমবায়ের আওতায় জমির পরিমাণ পাঁচশত হেক্টর পর্যন্ত বাড়ানো যায়। সমবায়ীগণ সম্মত হয়ে কিছু জমিকে জলাধারে রূপান্তরিত করে বর্ষার পানি ধরে রাখতে পারেন, যা প্রয়োজনে সেচের পানির নিশ্চয়তা দেয়। এতে ফসল উৎপাদনে সেচজনিত সমস্যা দেখা দেয় না। এছাড়াও সমন্বিত বালাই দমন ব্যবস্থাপনা, যান্ত্রিক উপায়ে ফসল সংগ্রহ, পরিবহন, বিপণন ইত্যাদি ক্ষেত্রে কৃষি সমবায় উচ্চমাত্রার সক্ষমতা ও সর্বোচ্চ মুনাফা অর্জন নিশ্চিত করতে পারেন। অর্থাৎ, পিরপুর গ্রামের কৃষকরা সমবায়ের উদ্যোগ গ্রহণ করার মাধ্যমে তাদের ভাগ্য পরিবর্তন করতে পারেন।"
        },
        {
          "label": "ঘ",
          "question": "উদ্দীপকে উল্লিখিত কৃষকদের উদ্যোগটির যৌক্তিকতা মূল্যায়ন করো।",
          "explanation": "পিরপুর গ্রামের কৃষকদের নিয়ে যৌথভাবে গৃহীত উদ্যোগটি হচ্ছে কৃষি সমবায় গঠন। কৃষিকাজ সুচারুভাবে সম্পন্ন করতে এবং কৃষি থেকে সর্বোচ্চ মুনাফা অর্জনের লক্ষ্যে কৃষি সমবায় গঠন করা হয়। কৃষি সমবায় আধুনিক কৃষি প্রযুক্তির জন্য প্রয়োজনীয় সকল উপকরণ সংগ্রহ ও ব্যবহারে কৃষকদের সক্ষম করে তুলতে পারে। পরিবেশবান্ধব কৃষি প্রযুক্তিসমূহ; যেমন- শস্যপর্যায় অবলম্বন, নিবিড় ও সমন্বিত চাষাবাদ পদ্ধতি, সমন্বিত বালাই দমন পদ্ধতি ব্যবহার করে ফসলের নিরাপত্তা বিধান, যান্ত্রিক উপায়ে ফসল সংগ্রহ ও সংগ্রহোত্তর পরিচর্যা, পরিবহন, গুদামজাতকরণ এবং বিপণন সকল ক্ষেত্রেই উচ্চমাত্রার সক্ষমতা এনে দিতে পারে। কৃষি সমবায় কৃষিতে উচ্চ মুনাফা অর্জন নিশ্চিত করতে পারে। এছাড়াও কৃষি সমবায় কৃষককে হঠাৎ বিপর্যয়ে সহনশীল হতে শেখায়। এ সমবায় সরকারি-বেসরকারি সেবা সংস্থাগুলোর অনুদান, ভর্তুকি, সেবা গ্রহণ করে এবং হিসাব রাখে। তাছাড়া কৃষিপণ্য ক্রেতা সংস্থা, কোম্পানি বা ব্যক্তির সঙ্গে আনুষ্ঠানিক চুক্তি করে এবং তদানুযায়ী ব্যবসা করে। অতএব বলা যায়, উদ্দীপকে উল্লিখিত কৃষদের উদ্যোগটির অর্থাৎ কৃষি সমবায় গঠনের যৌক্তিকতা রয়েছে।"
        }
      ]
    },
    {
      "number": "8",
      "uddipok": "জনাব মনির মিয়া যুব উন্নয়ন প্রশিক্ষণ কেন্দ্র থেকে প্রশিক্ষণ নিয়ে ১০০টি ব্রয়লার মুরগি নিয়ে একটি পারিবারিক খামার তৈরি করলেন। সঠিক পদ্ধতিতে খাদ্য প্রদান এবং পরিচর্যার মাধ্যমে মুরগিগুলো দ্রুত বেড়ে উঠলো এবং সেগুলো বিক্রি করে তিনি বেশ লাভবান হলেন।",
      "tag": "DB 24",
      "sub_questions": [
        {
          "label": "ক",
          "question": "দুধে এসিড তৈরি করে কোন জীবাণু?",
          "explanation": "স্ট্রেপটোকক্কাই নামক জীবাণু দুধে ল্যাকটিক এসিড তৈরি করে এবং দুধকে টক স্বাদযুক্ত করে।"
        },
        {
          "label": "খ",
          "question": "ব্ল‍্যাকবেঙ্গল ছাগল পালন অধিক লাভজনক কেন?",
          "explanation": "পারিবারিকভাবে ব্ল্যাক বেঙ্গল ছাগল পালন বেশ লাভজনক। নিচে এর কারণগুলো দেওয়া হলো- i.ব্ল‍্যাক বেঙ্গল ছাগল দ্রুত প্রজননের জন্য উপযুক্ত হয়। ii.এরা একসাথে ২ ৩টি বাচ্চা দেয়। iii. কম সময়ে (৮ মাস) পুরুষ ছাগল বাজারজাত করা যায়। iv.ব্ল‍্যাক বেঙ্গল ছাগল পালনে কম জায়গা ও খাদ্যের প্রয়োজন হয়। V.বাড়ির মহিলা ও যুবকেরাই এ ছাগল পালন করতে পারে। তাই ব্ল্যাক বেঙ্গল ছাগল পালন অধিক লাভজনক।"
        },
        {
          "label": "গ",
          "question": "মনির মিয়ার খামারের চলমান ও স্থায়ী খরচের হিসাব করো।",
          "explanation": "উদ্দীপকের মনির মিয়া খামারে ১০০টি ব্রয়লার মুরগি পালন করেন। ১০০টি মুরগির জন্য সম্ভাব্য স্থায়ী ও চলমান খরচের পরিমাণ নিচে দেওয়া হলো- স্থায়ী খরচ: খামারে বাচ্চা তোলার আগে জমি, মুরগির ঘর, আসবাবপত্র, ব্রুডার যন্ত্র, খাদ্যের পাত্র, পানির পাত্র, ড্রাম ও বালতি ইত্যাদি খাতসমূহে যে সমস্ত খরচ হয় তাকে মূলধন বা স্থায়ী খরচ বলে। জমি মুরগির ঘর তৈরি ব্রুডার যন্ত্র (হোভার, চিক গার্ড, বাল্ব) খাদ্যের ও পানির পাত্র ফ্রি পানির বালতি ও ড্রাম মোট স্থায়ী খরচ নিজ ৮,০০০/- ২,০০০/- ১০০০/- ১০০০/- ১২,০০০/- স্থায়ী খরচ সকল ব্যাচের জন্য একবারই করতে হয়। চলমান খরচ: খামারে বাচ্চা ক্রয় থেকে শুরু করে দৈনন্দিন যে সব খরচ হয় তাকে চলমান খরচ বলে। বাচ্চার দাম (প্রতিটি ৫০/-) খাদ্য ক্রয় (প্রতিটির জন্য ৩ কেজি মোট ৩০০ কেজি খাদ্য, প্রতি কেজি ৩৩/-) বিদ্যুৎ খরচ (মাসিক ৩০০/-) টিকা ও ওষুধ লিটার শ্রমিক পরিবহন খরচ মোট চলমান খরচ ৫০০০/- ৯৯০০/- ৩০০/- ১৫০০/- ২০০/- নিজ ৫০০/- ১৭.৪০০/- চলমান খরচ সকল ব্যাচের জন্য একবারই করতে হয়। উল্লিখিত আলোচনা থেকে রবিউলের উক্ত খামারটির সম্ভাব্য স্থায়ী ও চলমান খরচের পরিমাণ জানা যায়।"
        },
        {
          "label": "ঘ",
          "question": "মনির মিয়ার এ ধরনের পদক্ষেপ বাংলাদেশের আর্থ-সামাজিক উন্নয়নে কী ধরনের ভূমিকা রাখবে? বিশ্লেষণ করো।",
          "explanation": "উদ্দীপকের মনির মিয়া পারিবারিক পোল্ট্রি খামার তৈরি করেন। তার এ উদ্যোগ তথা পারিবারিক খামার কার্যক্রম বেকার জনগোষ্ঠীর আত্মকর্মসংস্থান ও সমাজে দারিদ্র দূরীকরণে বিশেষ ভূমিকা পালন করে। পারিবারিক খামার পরিবারের খাদ্য ও পুষ্টির চাহিদা মেটায়। পরিবারের বেকার সদস্যদের অবসর সময়ের সদ্ব্যবহারের মাধ্যমে তাদের কর্মক্ষেত্র তৈরি করে। ফলে পরিবারের বাড়তি আয়ের সুযোগ সৃষ্টি হয়। গবাদিপশু ও হাঁস-মুরগি পালনের মাধ্যমে কৃষি জমির উর্বরতা বাড়ানো যায় এবং আগাছা, ফসলের বর্জ্য ও উপজাতসমূহের সঠিক ব্যবহার হয়। ফলে অপচয় রোধ ও ব্যয় সংকোচন হয়। পরিকল্পিতভাবে করা কৃষি খামার জাতীয় আয় বৃদ্ধিতেও সাহায্য করে। অতএব বোঝা যাচ্ছে যে, পারিবারিক খামারের মাধ্যমে একদিকে যেমন সহজেই পারিবারিক পুষ্টি চাহিদা পূরণ হবে অন্যদিকে সংসারে বাড়তি আয়ও হবে এবং এর মাধ্যমে পারিবারিক স্বচ্ছলতা আসবে ও পরিবারের বেকার সদস্যদের কর্মসংস্থানের সুযোগ সৃষ্টি হবে। অর্থাৎ পারিবারিক খামার বাংলাদেশের আর্থ-সামাজিক উন্নয়নে গুরুত্বপূর্ণ ভূমিকা রাখবে।"
        }
      ]
    }
  ]
}