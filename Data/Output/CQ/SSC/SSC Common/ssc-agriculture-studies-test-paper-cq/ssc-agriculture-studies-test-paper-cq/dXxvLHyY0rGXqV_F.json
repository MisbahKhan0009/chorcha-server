{
  "title": "যশোর বোর্ড ২০২৪",
  "subtitle": "কৃষিশিক্ষা (8)",
  "questions": [
    {
      "number": "1",
      "uddipok": "আব্দুল বাসেত সাহেব তার মাছ চাষের পুকুরে ৬ কেজি পরিমাণ মাছের পোনা ছেড়ে নিয়মিত পরিচর্যা ও সম্পূরক খাদ্য সরবরাহ করতে থাকেন। তিনি সারা বছরে ২২৭ কেজি ৭০০ গ্রাম খাদ্য প্রয়োগ করে বছর শেষে ১০৫ কেজি মাছ পেলেন।",
      "tag": "JB 24",
      "sub_questions": [
        {
          "label": "ক",
          "question": "সম্পূরক খাদ্য কাকে বলে?",
          "explanation": "প্রাকৃতিক খাদ্যের পাশাপাশি মাছের দ্রুত বৃদ্ধির জন্য যে অতিরিক্ত খাদ্য দেওয়া হয় তাকে সম্পূরক খাদ্য বলে।"
        },
        {
          "label": "খ",
          "question": "চিংড়িকে সন্ধ্যায় খাবার দিতে হয় কেন?",
          "explanation": "চিংড়ি নিশাচর প্রাণী। এরা প্রধানত রাতে খাদ্য গ্রহণ করে থাকে। এ কারণেই চিংড়িকে সন্ধ্যায় খাবার দিতে হয়।"
        },
        {
          "label": "গ",
          "question": "আব্দুল বাসেত সাহেবের প্রয়োগকৃত খাদ্যের FCR নির্ণয় করো।",
          "explanation": "আব্দুল বাসেত বছরে ২২৭ কেজি ৭০০ গ্রাম বা ২২৭.৭ কেজি খাদ্য প্রয়োগ করে ১০৫ কেজি মাছ পেলেন। আমরা জানি, FCR =  মাছকে প্রদানকৃত খাদ্য   দৈহিক বৃদ্ধি  =\\frac{\\text { মাছকে প্রদানকৃত খাদ্য }}{\\text { দৈহিক বৃদ্ধি }} =   দৈহিক   বৃদ্ধি     মাছকে   প্রদানকৃত   খাদ্য   ​ আবার, দৈহিক বৃদ্ধি = আহরণকালীন মোট ওজন - মজুদকালীন মোট ওজন = ১০৫ কেজি - ৬ কেজি = ৯৯ কেজি সুতরাং, FCR =  ২২৭.৭   ৯৯  = =\\frac{\\text { ২২৭.৭ }}{\\text { ৯৯ }}= =   ৯৯     ২২৭ . ৭   ​ = ২.৩ অতএব, আব্দুল বাসেত সাহেবের পুকুরে প্রয়োগকৃত সম্পূরক খাদ্যের FCR হলো ২.৩।"
        },
        {
          "label": "ঘ",
          "question": "উদ্দীপকে উল্লিখিত খাদ্যের গুণাগুণ মূল্যায়ন করো।",
          "explanation": "উদ্দীপকে মাছের সম্পূরক খাদ্যের কথা উল্লেখ করা হয়েছে। মাছকে সম্পূরক খাদ্য প্রদানের মূল উদ্দেশ্য হলো দ্রুত দৈহিক বৃদ্ধি ঘটানো। সুস্থ সবল মাছ উৎপাদন ও এর দ্রুত দৈহিক বৃদ্ধির জন্য মাছের খাবারে বিভিন্ন পুষ্টি উপাদান থাকা আবশ্যক। তবে এসব উপাদানের মধ্যে আমিষ অধিক গুরুত্বপূর্ণ। সম্পূরক খাদ্যের মধ্যে ফিশমিল, সরিষার খৈল, চালের কুঁড়া বেশি মাত্রায় থাকে। এগুলো মাছকে আমিষ বা প্রোটিন সরবরাহ করে। এছাড়া মাছের সম্পূরক খাদ্যে আটা ও চিটাগুড় থাকে যা মাছকে শর্করা সরবরাহ করে। সম্পূরক খাদ্যে ০.৫-১% ভিটামিন ও খনিজ লবণের মিশ্রণও ব্যবহার করা হয়। তবে প্রয়োগকৃত খাদ্যের কী পরিমাণ মাছ ব্যবহার করতে পারছে তা FCR (Food Conversion Ratio) নির্ণয়ের মাধ্যমে জানা যায়। যে খাদ্যের FCR যত কম সে খাদ্যের গুণগতমান তত ভালো। FCR এর মান সবসময় ১ এর চেয়ে বড় হয়। তবে ২ এর অধিক হলে উৎপাদন লাভজনক হয় না। কারণ খাদ্যের অপচয় হয়, ফলে পানির গুণগতমান দ্রুত নষ্ট হয়। এতে করে মাছ রোগাক্রান্ত হয়ে পড়ে এবং মৃত্যু ঝুঁকি বেড়ে যায়। আব্দুল বাসেত সাহেবের প্রয়োগকৃত খাদ্যের FCR এর মান ২.৩। তাই প্রয়োগকৃত খাদ্যটির গুণগতমান তত ভালো নয়।"
        }
      ]
    },
    {
      "number": "2",
      "uddipok": "নিচের চিত্রটি লক্ষ করো এবং সংশ্লিষ্ট প্রশ্নগুলোর উত্তর দাও:",
      "tag": "JB 24",
      "sub_questions": [
        {
          "label": "ক",
          "question": "কৃষিতাত্ত্বিক বীজ কাকে বলে?",
          "explanation": "উদ্ভিদের যেকোনো অংশ (মূল, পাতা, কাণ্ড, কুঁড়ি, শাখা), যা উপযুক্ত পরিবেশে একই জাতের নতুন উদ্ভিদের জন্ম দিতে পারে, তাকে কৃষিতাত্ত্বিক বীজ বলে।"
        },
        {
          "label": "খ",
          "question": "রোগিং কোন সময়ে করতে হয়?",
          "explanation": "বীজ বপনের সময় যতই বিশুদ্ধ বীজ ব্যবহার করা হোক না কেন জমিতে কিছু কিছু অন্য জাতের উদ্ভিদ ও আগাছা দেখা যাবে। এই অনাকাঙ্ক্ষিত উদ্ভিদ তুলে ফেলাই হলো রোগিং। বীজের বিশুদ্ধতা অর্জনের জন্য তিন পর্যায়ে রোগিং করা হয়- i. ফুল আসার আগে, ii. ফুল আসার সময় ও iii. পরিপক্ক পর্যায়ে।"
        },
        {
          "label": "গ",
          "question": "৪০ শতাংশ জমিতে চিত্রের বংশ বিস্তারক উপকরণটির সারের পরিমাণ নির্ণয় করো।",
          "explanation": "উদ্দীপকের বংশবিস্তারক উপকরণটি হলো আলু। ৪০ শতক জমিতে আলু চাষের জন্য যে পরিমাণ সার লাগবে তা নিচে দেওয়া হলো- সারের নাম প্রতি শতাংশ জমিতে সারের পরিমাণ ৪০ শতাংশ জমিতে সারের পরিমাণ পচা গোবর ৪০ কেজি ৪০×৪০ = ১৬০০ কেজি ইউরিয়া ১৪০০ গ্রাম ১৪০০×৪০ = ৫৬,০০০ গ্রাম টিএসপি ৯০০ গ্রাম ৯০০×৪০ = ৩৬,০০০ গ্রাম এমওপি ১০৬০ গ্রাম ১০৬০×৪০ = ৪২,৪০০ গ্রাম বোরিক এসিড ২৫ গ্রাম ২৫০৪০ = ১০০০ গ্রাম জিংক সালফেট ৫০ গ্রাম ৫০×৪০ = ২০০০ গ্রাম জিপসাম ৫০০ গ্রাম ৫০০×৪০ = ২০,০০০ গ্রাম আলু চাষের জমিতে শেষ চাষের সময় অর্ধেক ইউরিয়া এবং সবটুকু গোবর, টিএসপি, এমওপি, জিপসাম, বোরিক এসিড মিশিয়ে দিতে হয়। বাকি ইউরিয়া রোপণের ৩০-৩৫ দিন পর গাছের গোড়ায় মাটি তুলে দেওয়ার সময় প্রয়োগ করে সেচ দিতে হয়। উল্লিখিত উপায়ে সার প্রয়োগ করে আলুর ভালো ফলন পাওয়া যাবে।"
        },
        {
          "label": "ঘ",
          "question": "বাংলাদেশের প্রেক্ষাপটে চিত্রে প্রদর্শিত উপকরণটির ফসল বীজ হিসেবে গুরুত্ব বিশ্লেষণ করো।",
          "explanation": "উদ্দীপকে উল্লিখিত বংশবিস্তারক উপকরণটি হলো বীজ আলু যা ফসল বীজ হিসেবে গুরুত্বপূর্ণ। যেসব ফসল কেবল বীজের মাধ্যমেই ফলানো সম্ভব সেসব ক্ষেত্রে উদ্ভিদের বংশ রক্ষার্থে ফসল বীজের বিকল্প নেই। ফসল উৎপাদনে ফসল বীজ খুবই গুরুত্বপূর্ণ। ফসল বীজ ফসল উৎপাদনের মৌলিক উপকরণ। ফসল বীজ মানুষসহ পশু-পাখির খাদ্য হিসেবে ব্যবহৃত হয়। উন্নতমানের বীজ পেতে যথাযথ নিয়ম ও পদ্ধতি অনুসরণ করে বীজ উৎপাদন করা হয়। ফলে বিশুদ্ধ ফসল বীজ রোগ, পোকামাকড় ও আগাছা বিস্তার রোধ করে। ফসল বীজের মাধ্যমে উন্নত জাতের ফসল উৎপাদন সম্ভব। ফসল বীজের মাধ্যমে উদ্ভিদের বংশধারা টিকে থাকে। কোনো কোনো বীজ ঔষধ হিসেবে ব্যবহৃত হয়। ফসল বীজ অনেক শিল্পের কাঁচামাল হিসেবেও ব্যবহৃত হয়। সুতরাং উপরের আলোচনা হতে বলা যায়, বাংলাদেশের প্রেক্ষাপটে চিত্রে প্রদর্শিত উপকরণটি অর্থাৎ বীজ আলু ফসল বীজ হিসেবে গুরুত্বপূর্ণ ভূমিকা পালন করে।"
        }
      ]
    },
    {
      "number": "3",
      "uddipok": "নাটোর জেলার কিছু অংশ গত বছর খরার কবলে পড়ে ফসলের ব্যাপক ক্ষতিসাধন হয়। তাই এবার উক্ত জেলার কৃষকেরা বিভিন্ন কৃষিবিদ, বৈজ্ঞানিক কর্মকর্তা ও কৃষি সম্প্রসারণ অফিসারদের নিয়ে একটি সেমিনারের আয়োজন করে। সেখানে আলোচ্য ব্যক্তিরা খরা কীভাবে এড়ানো, প্রতিরোধ করার কৌশল সম্পর্কে আলোচনা করেন। এতে কৃষকদের মুখে আশার আলো ফোটে।",
      "tag": "JB 24",
      "sub_questions": [
        {
          "label": "ক",
          "question": "IPCC-এর পূর্ণরূপ কী?",
          "explanation": "IPCC-এর পূর্ণরূপ হলো- Intergovernmental Panel on Climate Change."
        },
        {
          "label": "খ",
          "question": "প্রোলিন কীভাবে ফসলকে খরা সহনশীল করে?",
          "explanation": "উদ্ভিদ দেহের অভ্যন্তরে মজুদ থাকা প্রোটিন খরা প্রতিরোধে সাহায্য করে। খরার প্রভাবে এই প্রোটিন ভেঙে বিভিন্ন জৈব-রাসায়নিক কর্মকাণ্ডে ব্যবহৃত হয়। পাশাপাশি প্রোটিন ভেঙে নানা রকম বিষাক্ত দ্রব্যও উৎপন্ন হয়। এ জন্য কিছু কিছু উদ্ভিদ প্রোলিন নামক রাসায়নিক দ্রব্য তৈরি করে যা এ বিষাক্ততার মাত্রাকে কমিয়ে ফসলকে খরা সহ্যশীল করে তোলে।"
        },
        {
          "label": "গ",
          "question": "উদ্দীপকে বর্ণিত এলাকার প্রাকৃতিক দুর্যোগটির এড়ানোর উপায় বর্ণনা করো।",
          "explanation": "উদ্দীপকে উল্লিখিত প্রথম প্রাকৃতিক দুর্যোগটি হলো খরা। খরা থেকে রক্ষা পেতে খরা এড়ানোর বিভিন্ন কৌশল গ্রহণ করা যেতে পারে। দীর্ঘদিন বৃষ্টিপাত না হলে জমিতে পানি ঘাটতি দেখা দেয়। একে খরা বলে। খরার ফলে ফসলের মারাত্মক ফলন হ্রাস হয়। খরা অবস্থায় ফসলের অভিযোজনের সবচেয়ে সহজ উপায় হলো খরা অবস্থাকে এড়িয়ে যাওয়া। বৃষ্টিপাত শুরু হওয়া ও খরা অবস্থা শুরু হওয়ার মধ্যবর্তী সময়ে জীবনচক্র শেষ করে খরা কবলিত না হওয়ার কৌশলকে খরা এড়ানো বলে। ফসল নির্বাচনের মাধ্যমে খরা এড়ানো যায়। আবাদকৃত ফসলের মধ্যে কিছু কিছু জাতের ফসল রয়েছে যাদের ফুল, ফল ধারণ ও জীবনকাল স্বল্প। তাছাড়া ফসলের আগাম জাত যেগুলো অল্প সময়ে পরিপক্ক হয় সেগুলো খরা এড়াতে পারে। যেমন- ফেলনের ফুল ফোটা হতে দানা পরিপক্ক হতে ১৭-২০ দিন সময় লাগে। ফলে খরা প্রবণ এলাকায় ফেলন চাষ করে খরা এড়ানো সম্ভব।"
        },
        {
          "label": "ঘ",
          "question": "নাটোর জেলার কৃষকদের মুখে আশার আলো ফোটাতে ফসলের উল্লিখিত দুর্যোগটির সহ্যকরণ কৌশলগুলো বিশ্লেষণ করো।",
          "explanation": "নাটোর জেলায় সংঘটিত দুর্যোগটি হলো খরা। ফসল খরায় পতিত হওয়ার পরও দেহাভ্যন্তরের স্বল্প পানি সাম্যতা নিয়ে টিকে থাকার ক্ষমতাকে খরা সহ্যকরণ বলে। এসব ফসল খরা অবস্থা চলে গেলে পুনরায় স্বাভাবিক বৃদ্ধি ও ফুল-ফল ধারণ করে। ফসলের খরা সহ্যকরণ কৌশলগুলো নিচে বিশ্লেষণ করা হলো- কোষের পানিশূন্যতা রোধকরণ: এ ধরনের ফসল খরা অবস্থায় কোষের মধ্যে পর্যাপ্ত পরিমাণ দ্রাব্য জমিয়ে রাখে। ফলে কোষাভ্যন্তরে উচ্চতর অভিস্রবণ চাপ বজায় থাকে। কোষ থেকে পানি শুকিয়ে যায় না এবং কোষ চুপসে যায় না। মোটা কোষ প্রাচীর: অনেক ফসলে পাতার কোষে পানির পরিমাণ কমে গেলেও কোষ প্রাচীর মোটা হওয়ার কারণে পাতা নেতিয়ে পড়ে না। উপোসকরণ: কিছু কিছু উদ্ভিদ খরা কবলিত অবস্থায় সালোকসংশ্লেষণ প্রক্রিয়ার হার কমিয়ে দেয়। এ অবস্থায় পাতার কোষ নেতিয়ে পড়লেও রক্ষী কোষ বিভিন্ন প্রকার দ্রাব জমিয়ে রেখে রসস্ফীতি চাপ বজায় রাখে এবং স্বল্প মাত্রায় কার্বন ডাইঅক্সাইড প্রবেশ করিয়ে সীমিত পর্যায়ের সালোকসংশ্লেষণ বজায় রাখে। এভাবে খরাকালীন অবস্থায় উদ্ভিদ কোনো রকমে বেঁচে থাকে। প্রোটিন ও প্রোলিন জমাকরণ: খরার প্রভাবে উদ্ভিদ দেহের প্রোটিন ভেঙে বিভিন্ন জৈব-রাসায়নিক কর্মকাণ্ডে ব্যবহৃত হয়। উদ্ভিদ দেহে প্রোটিন বেশি মজুদ থাকলে তা খরা প্রতিরোধে সাহায্য করে। আবার প্রোটিন ভেঙে নানা রকম বিষাক্ত দ্রব্য উৎপন্ন হতে পারে। এ জন্য কিছু কিছু উদ্ভিদ প্রোলিন নামক এক ধরনের রাসায়নিক দ্রব্য তৈরি করে যা এ বিষাক্ততার মাত্রাকে কমিয়ে ফসলকে খরা সহনশীল করে তোলে,। কোষ গহ্বর শূন্যতা: উদ্ভিদের অঙ্গভেদে খরা সহ্য করার সামর্থ্যে পার্থক্য দেখা যায়। উদ্ভিদের যেসব অঙ্গে কোনো কোষ গহ্বর থাকে না, সেসব অঙ্গ খরা সহনশীল হয়।সুপ্তাবস্থা: অনেক বহুবর্ষী উদ্ভিদের খরা অবস্থায় মাটির উপরের অংশ মরে যায় কিন্তু মাটির নিচে কন্দ/বাল্ব/রাইজোম ইত্যাদি আকারে সুপ্তাবস্থায় বেঁচে থাকে।"
        }
      ]
    },
    {
      "number": "4",
      "uddipok": "নিচের চিত্রগুলো লক্ষ করো এবং সংশ্লিষ্ট প্রশ্নগুলোর উত্তর দাও :",
      "tag": "JB 24",
      "sub_questions": [
        {
          "label": "ক",
          "question": "সরিষার একটি জাতের নাম লেখো।",
          "explanation": "সরিষার একটি জাত হলো কল্যাণীয়া।"
        },
        {
          "label": "খ",
          "question": "গোলাপ গাছের ডালপালা ছাঁটাইয়ের প্রয়োজনীয়তা কী?",
          "explanation": "গোলাপ গাছের ডালপালা ছাঁটাইয়ের প্রয়োজনীয়তা রয়েছে। কেননা গোলাপের নতুন ডালে বেশি ফুল হয়। তাই পুরাতন ও রোগাক্রান্ত ডালপালা ছাঁটাই করা প্রয়োজন। প্রতিবছর গোলাপ গাছের ডালপালা ছাঁটাই করলে গাছের গঠন কাঠামো সুন্দর ও সুদৃঢ় হয় এবং অধিক হারে বড় আকারের ফুল ফোটে। তাই গোলাপ গাছের ডালপালা ছাঁটাই করা প্রয়োজন।"
        },
        {
          "label": "গ",
          "question": "উদ্দীপকে উল্লিখিত ফসলটির তিনটি গাছের জন্য সারের পরিমাণ নির্ণয় করো।",
          "explanation": "উদ্দীপকের চিত্রে কলা গাছের চারা দেখানো হয়েছে। কলার চারা রোপণের আগে থেকেই জমিতে বিভিন্ন সার প্রয়োগ করতে হয়। নিচে তিনটি কলা গাছের জন্য সারের পরিমাণ নির্ণয় করা হলো- সারের নাম গাছ প্রতি পরিমাণ (গ্রাম) তিনটি গাছের জন্য পরিমাণ (গ্রাম) ইউরিয়া ৫০০-৬৫০ ১৫০০-১৯৫০ টিএসপি ২৫০-৪০০ ৭৫০-১২০০ এমওপি ২৫০-৩০০ ৭৫০-৯০০ গেবার/ আবর্জনা সার ১৫-২০ ৪৫-৬০ চারা রোপণের ১ মাস পূর্বে গর্ত করে গোবর/আবর্জনা সার ও ৫০% টিএসপি মাটির সাথে মিশিয়ে দিতে হবে। রোপণের ২ মাস পর বাকি ৫০% টিএসপি, ৫০% এমওপি ও ২৫% ইউরিয়া গাছের গোড়ার চারদিকে মাটির সাথে মিশিয়ে দিতে হবে। এর ২ মাস পর বাকি ৫০% এমওপি ও ৫০% ইউরিয়া এবং ফুল আসার সময় অবশিষ্ট ২৫% ইউরিয়া প্রয়োগ করতে হবে।"
        },
        {
          "label": "ঘ",
          "question": "উদ্দীপকে উল্লিখিত চিত্র-১ ও চিত্র-২ এর তুলনামূলক পার্থক্য বিশ্লেষণ করো।",
          "explanation": "কলার চারাকে তেউড় বলা হয়। চিত্র-১ ও চিত্র-২ এ যথাক্রমে অসি তেউড় ও পানি তেউড়কে দেখানো হয়েছে। কলার এ চারা দুটির মধ্যে বেশ কিছু পার্থক্য লক্ষ করা যায়। এগুলো নিচে বিশ্লেষণ করা হলো- -কলা চাষের জন্য অসি তেউড় উত্তম। পক্ষান্তরে পানি তেউড় দুর্বল প্রকৃতির। তাই কলা চাষের জন্য পানি তেউড় উপযুক্ত নয়। -অসি তেউড়ের পাতা সরু ও সুচালো হয় এবং পাতা অনেকটা তলোয়ারের মতো হয়ে থাকে। অপরদিকে, পানি তেউড়ের পাতা পূর্ণাঙ্গ পাতার আকারের হয়। -অসি তেউড়ের গোড়ার দিকে মোটা এবং ক্রমশ উপরের দিকে সরু হতে থাকে। পক্ষান্তরে পানি তেউড়ের আগা-গোড়া সমান থাকে।"
        }
      ]
    },
    {
      "number": "5",
      "uddipok": "বেকার যুবক আব্দুল করিম যুব উন্নয়ন কেন্দ্র থেকে প্রশিক্ষণ, নিয়ে ৫ শতাংশ জমিতে নার্সারি তৈরি করেন এবং (১৫ × ১০) সে.মি. আকারের পলিব্যাগে চারা উৎপাদন করেন। চারা বিক্রি করে আব্দুল করিম লাভবান হন।",
      "tag": "JB 24",
      "sub_questions": [
        {
          "label": "ক",
          "question": "ভূমিক্ষয় কাকে বলে?",
          "explanation": "অতিবৃষ্টি, ঝড়-বাতাস, ঘূর্ণিঝড়, নদীর স্রোত, চাষাবাদ ইত্যাদি কারণে জমির মাটির উপরিভাগ হতে মাটির কণা চলে যাওয়াকে ভূমিক্ষয় বলে।"
        },
        {
          "label": "খ",
          "question": "পুকুরের পানিতে চুন প্রয়োগ করা হয় কেন?",
          "explanation": "পানির গুণগত মান বৃদ্ধির জন্য মাছ চাষের পুকুরে চুন প্রয়োগ একটি অত্যাবশ্যকীয় ধাপ। চুন পুকুরে প্রয়োগকৃত অন্যান্য সারের কার্যকারিতা বৃদ্ধি করে। পানির ঘোলাত্ব কমিয়ে পানি পরিষ্কার রাখে। চুন মাটি ও পানির উর্বরতা বৃদ্ধি করে এবং পানির পিএইচ ঠিক রাখে। এছাড়া মাছের রোগবালাই দূর করে। এ সমস্ত কারণে পুকুরে চুন প্রয়োগ করা হয়।"
        },
        {
          "label": "গ",
          "question": "আব্দুল করিমের নার্সারিতে উৎপাদিত চারার সংখ্যা নির্ণয় করো।",
          "explanation": "আব্দুল করিমের চারা উৎপাদনের জায়গার পরিমাণ ৫ শতক এবং ব্যবহৃত পলিব্যাগের আকার ১৫ সেমি × ১০ সেমি। আমরা জানি, ১ শতক= ৪০.৪৬ বর্গমিটার ৫ শতক = (৪০.৪৬ × ৫) বর্গমিটার = ২০২.৩ বর্গমিটার ১৫ সেমি × ১০ সেমি আকারের পলিব্যাগের জন্য- ১ বর্গমিটারে চারার সংখ্যা ৬৫টি ২০২ বর্গমিটারে চারার সংখ্যা = (২০২০৬৫) টি = ১৩১৩০টি (প্রায়) সুতরাং, আব্দুল করিমের উল্লিখিত পরিমাণ জায়গায় চারার সংখ্যা প্রায় ১৩১৩০টি।= ২০২ বর্গমিটার (প্রায়)"
        },
        {
          "label": "ঘ",
          "question": "বাংলাদেশের আর্থ-সামাজিক প্রেক্ষাপটে আব্দুল করিমের গৃহীত সিদ্ধান্তটি মূল্যায়ন করো।",
          "explanation": "নিম্নের অনুরূপঃ উদ্দীপকের কলিমউদ্দিন শেখ বাণিজ্যিক উদ্দেশ্যে নার্সারি করার সিদ্ধান্ত বাংলাদেশের আর্থ-সামাজিক প্রেক্ষাপটে গুরুত্বপূর্ণ প্রভাব ফেলে। নার্সারি হলো এমন একটি স্থান যেখানে চারা স্থানান্তর ও রোপণের পূর্ব পর্যন্ত পরিচর্যা ও রক্ষণাবেক্ষণ করা হয়। এমন অনেক বীজ রয়েছে যেগুলো গাছ থেকে ঝরে পড়ার ২৪ ঘণ্টার মধ্যে রোপণ করতে হয়। তা না হলে অঙ্কুরোদগমের হার কমতে থাকে। এসব প্রজাতির জন্য নার্সারি একান্ত অপরিহার্য। নার্সারিতে বনজ, ফলজ ও ঔষধি উদ্ভিদের চারা উৎপাদন করে জনসাধারণের নিকট বিক্রয় করা হয়। এর ফলে বনায়নের প্রসার ঘটে। নার্সারিতে কাজ করে অনেকে জীবিকা নির্বাহ করে। নার্সারি ব্যবসা করে অনেক লোকের অর্থনৈতিক সমৃদ্ধি আসে। - নার্সারিতে উৎপাদিত চারা দিয়ে সরকারি ও বেসরকারি বনায়ন করা হয়। উপকূলীয় সবুজ বেষ্টনী তৈরিতে নার্সারিতে উৎপন্ন চারা রোপণ করা হয়। আবার পলিব্যাগে চারা তৈরি যেমন সহজ তেমন সহজেই পরিচর্যা করা যায়। একস্থান থেকে অন্য স্থানে পরিবহন করা সহজ। ফলে প্রাকৃতিক দুর্যোগের হাত থেকে রক্ষা পাওয়া যায়। অতএব বলা যায় যে, কলিমউদ্দিন শেখ কর্মকাণ্ড আমাদের আর্থ-সামাজিক জীবনে গুরুত্বপূর্ণ প্রভাব বিস্তার করে।"
        }
      ]
    },
    {
      "number": "6",
      "uddipok": "রানিনগর গ্রামের কৃষকগণ দীর্ঘদিন ধরে পানি সেচের অভাবে আশানুরূপ ফসল উৎপাদন করতে পারছিলেন না। তাদের এ সমস্যা সমাধানে উপজেলা কৃষি কর্মকর্তা জনাব কবির সাহেবের সহযোগিতায় গড়ে তোলে মাতৃমঙ্গল কৃষি সমবায় সমিতি। পরিবেশ বান্ধব ও লাগসই প্রযুক্তি গ্রহণের মাধ্যমে রানিনগর গ্রামের কৃষকগণ আজ ঐ এলাকার আদর্শস্বরূপ।",
      "tag": "JB 24",
      "sub_questions": [
        {
          "label": "ক",
          "question": "নার্সারি কী?",
          "explanation": "নার্সারি হলো এমন একটি স্থান যেখানে গাছের চারা উৎপন্ন করে রোপণের পূর্ব পর্যন্ত পরিচর্যা ও রক্ষণাবেক্ষণ করা হয়।"
        },
        {
          "label": "খ",
          "question": "পুকুরে সূর্যালোকের প্রয়োজনীয়তা ব্যাখ্যা করো।",
          "explanation": "মাছ চাষের ক্ষেত্রে সূর্যালোকের প্রয়োজনীয়তা অধিক। যে পুকুরে সূর্যালোক বেশি পড়ে সেখানে সালোকসংশ্লেষণ ভালো হয়। ফলে সেখানে ফাইটোপ্লাংকটন বেশি উৎপাদিত হয়, যা খাদ্যের যোগান দিয়ে মাছের উৎপাদন বৃদ্ধি করে। ফাইটোপ্লাংকটন ও জলজ উদ্ভিদ সূর্যালোকের উপস্থিতিতে সালোকসংশ্লেষণ প্রক্রিয়ায় যে অক্সিজেন তৈরি করে তা পুকুরের পানিতে দ্রবীভূত হয়। পুকুরের বসবাসকারী মাছ, জলজ উদ্ভিদ ও অন্যান্য প্রাণী এ অক্সিজেন দ্বারা শ্বাসকার্য চালায়। তাই পুকুরে সালোকসংশ্লেষণ ও অক্সিজেন তৈরিতে সূর্যালোকের প্রয়োজনীয়তা অপরিসীম।"
        },
        {
          "label": "গ",
          "question": "জনাব কবির সাহেবের কার্যক্রমটি বর্ণনা করো।",
          "explanation": "উদ্দীপকের রানিনগর গ্রামের কৃষকগণ সেচের অভাবে কাঙ্ক্ষিত ফসল উৎপাদন করতে পারছিলেন না। কৃষি কর্মকর্তার পরামর্শ ও সহযোগিতায় তারা 'মাতৃমঙ্গল' নামে একটি সমবায় সমিতি গঠন করে সেচ সমস্যা সমাধানে পরিবেশবান্ধব প্রযুক্তি গ্রহণ করেন। বাংলাদেশে কৃষিপণ্য উৎপাদনে কৃষি জমিতে পানির অভাব একটি বড় অন্তরায়। একক প্রচেষ্টায় এ সমস্যা সমাধান করা সম্ভব নয়। কিন্তু কৃষি সমবায়ের মাধ্যমে কৃষি জমিতে পানির অভাব দূর করা সম্ভব। পানির অভাব দূরীকরণে বাংলাদেশে কৃষিকাজের জন্য গভীর নলকূপ স্থাপন করা হয়, যা পরিবেশবান্ধব নয়। কৃষিপণ্য উৎপাদনে সবচেয়ে নিরাপদ পানি হলো জলাধারে সঞ্চিত পানি, যা পরিবেশবান্ধব। রানিনগর গ্রামের কৃষকগণ কৃষি সমবায়ের মাধ্যমে অনেক জমি একই ব্যবস্থাপনার আওতায় নিয়ে আসেন। সমবায়ীগণ সম্মত হয়ে কিছু জমিকে জলাধারে রূপান্তরিত করে বর্ষার পানি ধরে রাখেন যেন প্রয়োজনের সময় সেচের পানির প্রাপ্যতা নিশ্চিত করতে পারেন। বর্ষাকালে জলাধারে পানি সঞ্চয় করে সারাবছর ব্যবহার করা যায়। কৃষকগণ জলাধার থেকে পাম্পের সাহায্যে সেচ নালা বা পাইপের মাধ্যমে সমবায়ের আওতাধীন জমিগুলোতে স্বল্প অপচয়ে, কম খরচে সেচের পানি ব্যবহার করে ফসল উৎপাদন করেন। রানিনগর গ্রামের কৃষকগণ সমবায় সমিতির মাধ্যমে উপরিউক্ত পরিবেশবান্ধব পদ্ধতি গ্রহণ করে সেচ সমস্যা দূর করে ফসল উৎপাদনে সফল হন।"
        },
        {
          "label": "ঘ",
          "question": "রানিনগরের কৃষকদের আদর্শ দেশের কৃষি ব্যবস্থাকে একধাপ এগিয়ে নিয়ে যাবে। - উত্তরের সপক্ষে তোমার মতামত দাও।",
          "explanation": "নিম্নের অনুরূপ। পিরপুর গ্রামের কৃষকদের নিয়ে যৌথভাবে গৃহীত উদ্যোগটি হচ্ছে কৃষি সমবায় গঠন। কৃষিকাজ সুচারুভাবে সম্পন্ন করতে এবং কৃষি থেকে সর্বোচ্চ মুনাফা অর্জনের লক্ষ্যে কৃষি সমবায় গঠন করা হয়। কৃষি সমবায় আধুনিক কৃষি প্রযুক্তির জন্য প্রয়োজনীয় সকল উপকরণ সংগ্রহ ও ব্যবহারে কৃষকদের সক্ষম করে তুলতে পারে। পরিবেশবান্ধব কৃষি প্রযুক্তিসমূহ; যেমন- শস্যপর্যায় অবলম্বন, নিবিড় ও সমন্বিত চাষাবাদ পদ্ধতি, সমন্বিত বালাই দমন পদ্ধতি ব্যবহার করে ফসলের নিরাপত্তা বিধান, যান্ত্রিক উপায়ে ফসল সংগ্রহ ও সংগ্রহোত্তর পরিচর্যা, পরিবহন, গুদামজাতকরণ এবং বিপণন সকল ক্ষেত্রেই উচ্চমাত্রার সক্ষমতা এনে দিতে পারে। কৃষি সমবায় কৃষিতে উচ্চ মুনাফা অর্জন নিশ্চিত করতে পারে। এছাড়াও কৃষি সমবায় কৃষককে হঠাৎ বিপর্যয়ে সহনশীল হতে শেখায়। এ সমবায় সরকারি-বেসরকারি সেবা সংস্থাগুলোর অনুদান, ভর্তুকি, সেবা গ্রহণ করে এবং হিসাব রাখে। তাছাড়া কৃষিপণ্য ক্রেতা সংস্থা, কোম্পানি বা ব্যক্তির সঙ্গে আনুষ্ঠানিক চুক্তি করে এবং তদানুযায়ী ব্যবসা করে। অতএব বলা যায়, উদ্দীপকে উল্লিখিত কৃষদের উদ্যোগটির অর্থাৎ কৃষি সমবায় গঠনের যৌক্তিকতা রয়েছে।"
        }
      ]
    },
    {
      "number": "7",
      "uddipok": "আজিজ মিয়া তার বাড়ির সামনে ৫০ শতাংশের ২.০০ মিটার গভীরতার পুকুরে মিশ্র মাছের চাষ করেন। বর্ষার শেষে তিনি লক্ষ করলেন তার পুকুরের মাছগুলোর কিছু সংখ্যক পেট ফুলে মরে ভেসে উঠেছে। তিনি এ. বিষয়ে উপজেলা মৎস্য কর্মকর্তার সাথে পরামর্শ করলে মৎস্য কর্মকর্তা তাকে কিছু পরামর্শ দেন। ফলে তার পুকুরে মাছের উৎপাদন আশানুরূপ পান'।",
      "tag": "JB 24",
      "sub_questions": [
        {
          "label": "ক",
          "question": "পারিবারিক খামার কাকে বলে?",
          "explanation": "পরিবারের সদস্যদের পুষ্টি ও আর্থিক চাহিদা মেটানোর জন্য স্বল্প বিনিয়োগে ও স্বল্প পরিসরে বাড়ির আঙ্গিনায় শস্য, শাকসবজি, গবাদিপশু, হাঁস-মুরগি ও মৎস্য উৎপাদন করা হলে তাকে পারিবারিক খামার বলে।"
        },
        {
          "label": "খ",
          "question": "মাছ খাবি খায় কেন? ব্যাখ্যা করো।",
          "explanation": "পানিতে অক্সিজেনের অভাব হলে মাছ পানিতে ভেসে ওঠে ও খাবি খায়। অনেক সময় ফাইটোপ্লাংকটন ও জলজ উদ্ভিদ সালোকসংশ্লেষণের অভাবে অক্সিজেন তৈরি করতে পারে না। ফলে পানিতে অক্সিজেনের ঘাটতি দেখা দেয়। আবার পুকুরের তলায় অতিরিক্ত কাদার উপস্থিতি, জৈব পদার্থের পচন, বেশি সার প্রয়োগ, ঘোলাত্ব, মেঘলা আবহাওয়া ও তাপমাত্রা বৃদ্ধিতে পানিতে অক্সিজেনের অভাব হয়। এর ফলে মাছ মারা যায়। অক্সিজেনের অভাবে মৃত মাছের মুখ 'হা' করা থাকে।"
        },
        {
          "label": "গ",
          "question": "আজিজ মিয়ার পুকুরে যে রোগটি দেখা দিয়েছিল সে রোগটির লক্ষণ ও প্রতিকার বর্ণনা করো।",
          "explanation": "আজিজ মিয়ার পুকুরের মাছের কিছু সংখ্যক পেট ফুলে মরে ভেসে উঠেছে। সুতরাং বলতে পারি তার মাছগুলো পেটফোলা রোগে আক্রান্ত হয়ে মারা গেছে। মাছের পেট ফোলা একটি ব্যাকটেরিয়া জনিত রোগ। পেটফোলা রোগের লক্ষণ: i. পেট ফোলা রোগ হলে মাছের পেটফুলে যায়। ii. মাছ ভারসাম্যহীনভাবে চলাচল করে ও পরিশেষে মৃত্যু ঘটে। পেটফোলা রোগের প্রতিকার: i. আক্রান্ত মাছের পেট হতে সিরিঞ্জ দিয়ে পানি বের করে নিতে হবে। ii. প্রতি কেজি খাবারের সাথে ২০০ মি. গ্রাম ক্লোরামফেনিকল পাউডার মিশিয়ে সরবরাহ করতে হবে। iii. আক্রান্ত পুকুরে প্রতি শতকে এক কেজি হারে চুন প্রয়োগ করতে হবে।"
        },
        {
          "label": "ঘ",
          "question": "উদ্দীপকে মৎস্য কর্মকর্তার পরামর্শটি লাভজনক মৎস্যচাষে উক্তিটির যথার্থতা মূল্যায়ন করো।",
          "explanation": "আজিজ মিয়ার পুকুরের মাছ পেট ফোলা রোগে আক্রান্ত হলে তিনি উপজেলা মৎস্য কর্মকর্তার সাথে এ বিষয়ে পরামর্শ করেন। মৎস্য কর্মকর্তা তাকে মাছের স্বাস্থ্য ব্যবস্থাপনার প্রতি নজর দিতে বলেন। মাছ চাষকালীন সময়ে রোগাক্রান্ত হতে পারে। তাই মৎস্য কর্মকর্তা আজিজ মিয়াকে পুকুরে মাসে একবার জাল টেনে মাছের স্বাস্থ্য ও. অবস্থা পর্যবেক্ষণ করে তাৎক্ষণিকভাবে ব্যবস্থা গ্রহণ করতে বলেন। মাছের রোগের সাধারণ লক্ষণ হচ্ছে মাছের স্বাভাবিক চলাফেরা বন্ধ হয়ে যায়, ফুলকার স্বাভাবিক রং নষ্ট হয়ে যায়, দেহের উপর লাল/কালো/সাদা দাগ পড়ে, খাওয়া-দাওয়া বন্ধ করে দেয় বা কম খায়, মাছের দেহ অতিরিক্ত খসখসে অনুভূত হয়। চাষকালীন মাছের কয়েকটি সাধারণ রোগ হচ্ছে ক্ষতরোগ, লেজ ও পাখনা পচা রোগ, লাল ফুটকি রোগ, ফুলকা পচা রোগ এবং মাছের উকুন। খামারের পুকুরে মাছ রোগাক্রান্ত হলে প্রাথমিক ভাবে পুকুরের অবস্থা ভেদে শতক প্রতি ০.৫-১.০ কেজি চুন প্রয়োগ করতে বলেন। এছাড়া পানিতে সাঁতার কেটে বা পানির উপর বাঁশ পিটিয়ে পুকুরের পানি আন্দোলিত করে অক্সিজেন সরবরাহ বাড়ার পরামর্শ দেন। প্রতি শতক পুকুরের জন্য এক কেজি হারে আজিজ মিয়ার ৫০ শতাংশ পুকুরে ৫০ কেজি চুন প্রয়োগের নির্দেশ দেন। উপরের আলোচনা থেকে বলা যায় লাভজনক মৎস্যচাষে উদ্দীপকের মৎস্য কর্মকর্তার উক্তিটি যথার্থ ছিল।"
        }
      ]
    },
    {
      "number": "8",
      "uddipok": "উপকূলবর্তী এলাকায় জেগে ওঠা চর মানুষ বসবাসের উপযুক্ত করে গড়ে তুলতে হবে। প্রাকৃতিক দুর্যোগ মোকাবেলায় বাঁধ তৈরি ও বনায়নের জন্য কার্যক্রম চলছে। এমন সময় কৃষি বিশ্ববিদ্যালয়ের শিক্ষকের নেতৃত্বে কিছুসংখ্যক শিক্ষার্থী উক্ত এলাকায় শিক্ষা সফরে যায়। শিক্ষার্থীরা তাদের নিজ এলাকা ও . উপকূলীয় এলাকায় বনায়নের ক্ষেত্রে কিছু পার্থক্য চিহ্নিত করে।",
      "tag": "JB 24",
      "sub_questions": [
        {
          "label": "ক",
          "question": "বাংলাদেশে কতটি অঞ্চলে ম্যানগ্রোভ বনভূমি আছে?",
          "explanation": "বাংলাদেশে তিনটি অঞ্চলে ম্যানগ্রোভ বনভূমি আছে।"
        },
        {
          "label": "খ",
          "question": "সকল উফশী ধান আধুনিক নয়- ব্যাখ্যা করো।",
          "explanation": "যে ধান গাছের সার গ্রহণ করার ক্ষমতা অধিক এবং ফলন বেশি হয় তাকে উফশী ধান বলে। উফশী জাতের ধানের গাছ খাটো, মজবুত ও পাতা খাড়া হয়। ধান পেকে গেলেও গাছ সবুজ থাকে। উফশী ধানে যখন প্রয়োজনীয় বিশেষ গুণাগুন যেমন- রোগবালাই সহনশীলতা, স্বল্প জীবনকাল, চিকন চাল, খরা, লবণাক্ততা ও জলমগ্নতা সহিষ্ণু ইত্যাদি সংযোজিত হয় তখন তাকে আধুনিক ধান বলে। অর্থাৎ সকল আধুনিক ধানে উফশী গুণ বিদ্যমান থাকে কিন্তু সকল উফশী ধান আধুনিক ধান নয়।"
        },
        {
          "label": "গ",
          "question": "উদ্দীপকে উল্লিখিত এলাকায় বনায়ন পরিকল্পনায় বৃক্ষ নির্বাচনসহ ভিন্নতার দিকগুলো বর্ণনা করো।",
          "explanation": "উদ্দীপকে উপকূলীয় এলাকায় বনায়ন পরিকল্পনার কথা বলা হয়েছে। উপকূলীয় অঞ্চলের প্রধান প্রধান বৃক্ষপ্রজাতিসমূহ নারিকেল, আমড়া, খেজুর, বাবলা, শিরিস, তাল, সুপারি ইত্যাদি। এগুলো ছাড়াও ঝাউ ও দেবদারুর নাম উল্লেখযোগ্য। লবণাক্ততা সহ্য করে উপকূলীয় আবহাওয়ার সাথে খাপ খাইয়ে নিতে পারে এমন উদ্ভিদ লাগাতে হবে। চরটিতে বনায়ন পরিকল্পনায় বৃক্ষ নির্বাচনসহ ভিন্নতার দিকগুলো নিম্নরূপ- i. উপকূলীয় তথা চর এলাকায় বনায়নের জন্য বেশি এলাকা জুড়ে শিকড় বিস্তৃত থাকে এরকম গাছ নির্বাচন করতে হবে। এজন্য উপকূলীয় বনে নারিকেল, সুপারি বা অন্যান্য একবীজপত্রী উদ্ভিদের পরিমাণ বেশি থাকা বাঞ্ছনীয়। ii. উপকূলীয় উদ্ভিদের মরুজ বৈশিষ্ট্য থাকবে। যেমন- পাতার কিউটিকল স্তর খুব পুরু হতে হবে। এতে করে এসব উদ্ভিদের খরা প্রতিরোধ ক্ষমতা থাকে। iii. ঘূর্ণিঝড়-সাইক্লোনের মতো দুর্যোগ মোকাবেলা করে টিকে থাকতে পারে এমন উদ্ভিদ নির্বাচন করতে হবে। কারণ এসব উদ্ভিদের কাণ্ড বেশ লম্বা ও শক্ত হয় এবং শাখা-প্রশাখা কম হয়। যেমন- নারিকেল, গজারি, খেঁজুর, তাল, ঝাউ, আকাশমনি, বাবলা, দেবদারু প্রভৃতি। iv. উপকূলীয় বাধসমূহ দূর্যোগের সময় গরু-ছাগলের আশ্রয় কেন্দ্র হিসেবে ব্যবহার হয় কাজেই গাছ লাগানোর সময় গো-খাদ্য হিসেবে ব্যবহার হয় এরকম গাছও লাগাতে হবে। যেমন- ইপিল- ইপিল, আকাশমনি, ধৈঞা প্রভৃতি। v. যেসব উদ্ভিদ জলাবদ্ধতা ও লবণাক্ততা সহ্য করতে পারে উপকূলীয় বনায়নের জন্য সে সব উদ্ভিদ লাগাতে হবে। যেমন- ঝাউ, দেবদারু, নারিকেল, আমড়া, খেজুর, কাজু বাদাম ইত্যাদি। vi. উপকূলীয় বনায়নে শক্ত ও লম্বা কান্ড এবং ছোট পাতা ও ডালপালা কর্তন সহনীয় গাছ নির্বাচন করতে হবে। যেমন: শিশু, বাবলা, বড়ই, খেজুর, তাল ইত্যাদি উদ্ভিদ।"
        },
        {
          "label": "ঘ",
          "question": "“দুর্যোগ মোকাবেলায় উদ্দীপকের এলাকা দুটির বনায়ন পরিকল্পনার কৌশলগত ভিন্নতা রাখা অপরিহার্য”- বক্তব্যটির যথার্থতা মূল্যায়ন করো।'",
          "explanation": "উদ্দীপকে সমতলভূমি ও উপকূলীয় এলাকায় বনায়নের পরিকল্পনার কথা বলা হয়েছে। বাংলাদেশের বৃহত্তর ঢাকা, টাঙ্গাইল, রংপুর, দিনাজপুর, রাজশাহী ও কুমিল্লা অঞ্চলের বনকে সমতলভূমির বন বলে। এ বনের প্রধান প্রধান বৃক্ষ শাল। এছাড়া কড়ই, রেইনট্রি, জারুল ইত্যাদি বৃক্ষও এ বনে জন্মে থাকে। এ এলাকার মাটিতে তেমন কোনো বিশেষ বৈশিষ্ট্যসম্পন্ন গাছ লাগানো হয় না। কারণ মাঝে মাঝে প্রাকৃতিক দুর্যোগ ছাড়া তেমন কোনো সমস্যার সম্মুখীন হতে হয় না। এ বনের শাল কাঠ খুবই উন্নতমানের। গৃহ নির্মাণ, আসবাবপত্র তৈরি ও অন্যান্য নির্মাণ কাজে শাল কাঠের ব্যবহার করা হয়। সরকারিভাবে এসব এলাকায় বনায়নের উদ্যোগ নেওয়া হচ্ছে। অপরদিকে উপকূলীয় এলাকা সমুদ্রের পানিতে প্লাবিত হওয়ার কারণে সমতলভূমি এলাকার বনায়ন থেকে কিছুটা ভিন্ন হয়। উপকূলীয় এলাকার বনায়ন পরিকল্পনাও ভিন্নতর হবে। শিকড় বিস্তৃত করতে পারে এমন গাছ উপকূলীয় বনে লাগানো যেতে পারে। যেমন- নারিকেল, সুপারি ইত্যাদি। মরুজ বৈশিষ্ট্যসম্পন্ন ও ঘূর্ণিঝড়ের মতো দুর্যোগ মোকাবেলা করে টিকে থাকতে পারে এমন উদ্ভিদ নির্বাচন করতে হবে। যেমন- নারিকেল, গজারি, খেজুর। উপকূলীয় বাঁধসমূহ দূর্যোগের সময় গরু- ছাগলের আশ্রয় কেন্দ্র হিসেবে ব্যবহার হয়। এছাড়া গাছ লাগানোর সময় খেয়াল রাখতে হবে যেন তা গোখাদ্য হিসেবেও ব্যবহার করা যায়। সেসব উদ্ভিদ জলাবদ্ধতা ও লবণাক্ততা সহ্য করতে পারে সেসব উদ্ভিদও লাগানো যেতে পারে। তাছাড়া উপকূলীয় বনায়নে শক্ত ও লম্বা কাণ্ড এবং ছোট পাতা ও ডালপালা কর্তন সহনীয় গাছ নির্বাচন করতে হবে। যেমন- শিশু, বাবলা, কড়ই ইত্যাদি। সুতরাং, এলাকা দুইটি ভিন্ন হওয়ায় স্বাভাবিকভাবে সেখানকার আবহাওয়া ও পরিবেশগত পার্থক্য পরিলক্ষিত হবে। তাই দুর্যোগ মোকাবিলায় উদ্দীপকের দুটি ভিন্ন এলাকায় বনায়ন পরিকল্পনা কৌশলগত ভিন্নতা রাখা অপরিহার্য। অর্থাৎ বক্তব্যটি যথার্থ ছিল।"
        }
      ]
    }
  ]
}