{
  "title": "ঢাকা, কুমিল্লা, সিলেট, যশোর বোর্ড ২০২০",
  "subtitle": "কৃষিশিক্ষা (8)",
  "questions": [
    {
      "number": "1",
      "uddipok": "রহিম মিয়া মাছ চাষের প্রশিক্ষণ গ্রহণ করে তার পুকুরে ৫ কেজি পোনা ছাড়েন এবং নিয়মিত সম্পূরক খাদ্য প্রদান করেন। ৬ মাস পর তিনি পুকুর থেকে ৫০ কেজি মাছ সংগ্রহ করেন। এ ৬ মাসে তিনি ৭২ কেজি সম্পূরক খাদ্য প্রদান করেন। তার সফলতা দেখে গ্রামের আরও কিছু চাষি মাছ চাষে উৎসাহিত হয়ে মাছ চাষের কার্যক্রম গ্রহণ করেন। কিন্তু যথাযথ সফলতা অর্জনে ব্যর্থ হয়ে তারা মৎস্য কর্মকর্তার শরণাপন্ন হলেন। তিনি বলেন, \"মাছ চাষে রহিম মিয়ার পদক্ষেপটি যথার্থ ছিল।”",
      "tag": "DB, CB, SB, JB 20",
      "sub_questions": [
        {
          "label": "ক",
          "question": "",
          "explanation": "যে সকল মাছের দেহে ফুলকা ছাড়াও অতিরিক্ত শ্বসনতন্ত্র থাকে, যার মাধ্যমে তারা বাতাস থেকে সরাসরি অক্সিজেন নিতে পারে এবং অল্প অক্সিজেনযুক্ত পানিতে বা পানি ছাড়া দীর্ঘক্ষণ বেঁচে থাকতে পারে সেগুলোই জিওল মাছ।"
        },
        {
          "label": "খ",
          "question": "",
          "explanation": "মাছের প্রয়োজনীয় পুষ্টি চাহিদা পূরণের লক্ষ্যে প্রাকৃতিক খাদ্যের পাশাপাশি মাছকে সম্পূরক খাদ্য দিতে হয়। মাছ চাষের ক্ষেত্রে অধিক উৎপাদন পাওয়ার জন্য পুকুরে অধিক ঘনত্বে পোনা ছাড়া হয়। শুধু প্রাকৃতিক খাদ্য মাছের দ্রুত বৃদ্ধি ও অর্থনৈতিকভাবে লাভজনক উৎপাদন পাওয়ার জন্য যথেষ্ট নয়। এমনকি সার প্রয়োগ করে প্রাকৃতিক খাদ্য বৃদ্ধি করলেও তা যথেষ্ট হয় না। মাছের পুষ্টি চাহিদা পূরণের জন্য তখন পুকুরে সম্পূরক খাদ্য প্রয়োগ করা হয়। এসব সম্পূরক খাদ্যে বিভিন্ন পুষ্টি উপাদান যেমন- আমিষ, শর্করা, স্নেহ, খনিজ, লবণ ও ভিটামিন মাত্রানুযায়ী থাকে। ফলে মাছের দৈহিক বৃদ্ধি সঠিকভাবে হয় এবং অর্থনৈতিকভাবে লাভজনক হওয়া যায়। তাই মাছের পুকুরে সম্পূরক খাদ্য প্রয়োগ করা হয়।"
        },
        {
          "label": "গ",
          "question": "",
          "explanation": "FCR হচ্ছে খাদ্য প্রয়োগ ও খাদ্য গ্রহণের ফলে জীবের দৈহিক বৃদ্ধির অনুপাত। আমরা জানি, এফ সি আর (FCR) = মাছকে প্রয়োগকৃত খাদ্য দৈহিক খাদ্য \\frac{মাছকে\\ প্রয়োগকৃত\\ খাদ্য}{দৈহিক\\ খাদ্য} দৈহিক   খাদ্য মাছকে   প্রয়োগকৃত   খাদ্য ​ এখানে, দৈহিক বৃদ্ধি = আহরণকালীন মোট ওজন - মজুদকালীন মোট ওজন। উদ্দীপকে আহরণকালীন মাছের মোট ওজন= ৫০ কেজি। মজুদকালীন পোনার মোট ওজন = ৫ কেজি প্রয়োগকৃত খাদ্য পরিমাণ = ৭২ কেজি ∴ F C R = ৭২ ৫০ − ৫ \\therefore FCR=\\frac{৭২}{৫০-৫} ∴ FCR = ৫০ − ৫ ৭২ ​ = ৭২ ৪৫ =\\frac{৭২}{৪৫} = ৪৫ ৭২ ​ = ১ . ৬ =১.৬ = ১ . ৬ ∴ \\therefore ∴ রহিম মিয়ার পুকুরের FCR হলো ১.৬"
        },
        {
          "label": "ঘ",
          "question": "",
          "explanation": "উদ্দীপকে রিয়াদ তার চাষের মাছগুলোকে সম্পূরক খাদ্য প্রদান করেন। তার এই কর্মকাণ্ড দেখে মৎস্য কর্মকর্তা বলেন, \"রিয়াদের কর্মকান্ডটি যথার্থ।” রিয়াদের মাছ চাষে সফলতা দেখে গ্রামের আরো কিছু চাষি মাছের উৎপাদন কার্যক্রম শুরু করতে আগ্রহী হন। মাছকে নিয়মিত সম্পূরক খাদ্য সরবরাহ করলে অধিক ঘনত্বে পোনা উৎপাদন করা সম্ভব এবং মাছের রোগ প্রতিরোধ ক্ষমতা বৃদ্ধি পায়। তাছাড়া মাছের দৈহিক গঠন সুন্দর হয় এবং বাজারে বিক্রি করে অধিক মুনাফা লাভ করা যায়। রিয়াদ মানসম্মত ও নির্ধারিত খাদ্য উপাদানসমূহ সংগ্রহ করে সম্পূরক খাদ্য প্রস্তুত করেন। মাছ সাধারণত দিনের বেলায় খাদ্য গ্রহণ করে। এজন্য তিনি পুকুরে মাছের একদিনের প্রয়োজনীয় খাবারকে সামান দু'ভাগে ভাগ করে এক ভাগ সকালে এবং অন্য ভাগ বিকালে দেন। তিনি প্রতিদিন নির্দিষ্ট সময়ে পুকুরের চারপাশে ৩-৪ টি স্থানে খাবার দেন। তিনি নিয়মিত সম্পূরক খাদ্য প্রয়োগ করে অধিক ঘনত্বে পোনা ও বড় মাছ চাষ করতে ও অল্প সময়ে সুস্থ সবল পোনা উৎপাদনে সক্ষম হন। পরিশেষে বলা যায়, মৎস্য কর্মকর্তার উক্তিটি যথার্থ ছিল।"
        }
      ]
    },
    {
      "number": "2",
      "uddipok": "অনিল বাবু চাকরি থেকে অবসর গ্রহণের পর তাঁর নিজস্ব পরিত্যক্ত ৩০ শতক পুকুরে মাছ চাষের সিদ্ধান্ত নিলেন। পুকুরটির পানির pH মান ৩- ৫। তিনি পুকুরে প্রয়োজনীয় পরিমাণ চুন প্রয়োগ করে পুকুরটি মাছ চাষের উপযোগী করে তোলেন।",
      "tag": "DB, CB, SB, JB 20",
      "sub_questions": [
        {
          "label": "ক",
          "question": "",
          "explanation": "জু-প্লাংকটন হলো পানিতে মুক্তভাবে ভাসমান আণুবীক্ষণিক প্রাণিকণা।"
        },
        {
          "label": "খ",
          "question": "",
          "explanation": "মাছ চাষের ক্ষেত্রে সূর্যালোকের প্রয়োজনীয়তা অধিক। যে পুকুরে সূর্যালোক বেশি পড়ে সেখানে সালোকসংশ্লেষণ ভালো হয়। ফলে সেখানে ফাইটোপ্লাংকটন বেশি উৎপাদিত হয় যা খাদ্যের যোগান দিয়ে মাছের উৎপাদন বৃদ্ধি করে। ফাইটোপ্লাংকটন ও জলজ উদ্ভিদ সূর্যালোকের উপস্থিতিতে সালোকসংশ্লেষণ প্রক্রিয়ায় যে অক্সিজেন তৈরি করে তা পুকুরের পানিতে দ্রবীভূত হয়। পুকুরের বসবাসকারী মাছ, জলজ উদ্ভিদ ও অন্যান্য প্রাণী এ অক্সিজেন দ্বারা শ্বাসকার্য চালায়। তাই পুকুরে সালোকসংশ্লেষণ ও অক্সিজেন তৈরিতে সূর্যালোকের প্রয়োজনীয়তা অপরিসীম।"
        },
        {
          "label": "গ",
          "question": "",
          "explanation": "অনিল বাবুর পুকুরটি ৩০ শতকের এবং পানির পিএইচ ছিল ৩-৫। আমরা জানি, পানির পিএইচ ৩-৫ হলে পুকুরে শতক প্রতি ১২ কেজি পাথুরে চুন প্রয়োগ করতে হয়। ১ শতকে প্রয়োগ করতে হয় ১২ কেজি চুন। ∴ \\therefore ∴ ৩০ শতকে প্রয়োগ করতে হয় (১২ × ৩০) কেজি চুন = ৩৬০ কেজি চুন অনিল বাবু তার পুকুরে ৩৬০ কেজি চুন প্রয়োগ করেছিলেন।"
        },
        {
          "label": "ঘ",
          "question": "",
          "explanation": "অনিল বাবু তার নিজস্ব পরিত্যক্ত পুকুরকে মাছ চাষের জন্য উপযুক্ত করে তোলেন। এজন্য নিম্নলিখিত কাজগুলো করেন: ১. পুকুরের পাড় মেরামত এবং তলদেশের অতিরিক্ত কাদা দূর করেন। ২. বিভিন্ন জলজ আগাছা যেমন- কচুরিপানা, ক্ষুদিপানা, হেলেঞ্চা, কলমি লতা, শেওলা ইত্যাদি দূর করেন। ৩. বিভিন্ন রাক্ষুসে মাছ যেমন শোল, চিতল, বোয়াল, ফলি, টাকি, গজার ও অচাষযোগ্য মাছ দূর করেন। ৪. পুকুরে চুন প্রয়োগ করেন যা পানির উর্বরতা বাড়ায় এবং ঘোলাত্ব কমায়। ৫. পরিমিত পরিমাণ সার প্রয়োগ করেন যা পানির উর্বরতা বাড়ায় এবং ঘোলাত্ব কমায়। ৬. পানির বিষাক্ততা পরীক্ষা করেন। উপরিউক্তি কাজগুলো সম্পাদন করে অনিল বাবু তার পুরানো পুকুরটিকে মাছ চাষের উপযুক্ত করে তোলেন।"
        }
      ]
    },
    {
      "number": "3",
      "uddipok": "হাসিব খান প্রতি বছর তার জমিতে ধান চাষ করেন। কিন্তু এ বছর তিনি ঐ জমিতে ধান ও গলদা চিংড়ি একসাথে চাষের সিদ্ধান্ত নেন। এজন্য তিনি জমিতে মাছ চাষের জন্য প্রয়োজনীয় কাজগুলো সম্পন্ন করেন ।",
      "tag": "MMSC 24,NZS 24,DB, CB, SB, JB 20",
      "sub_questions": [
        {
          "label": "ক",
          "question": "হাঁস ও মাছের সমন্বিত চাষ কী?",
          "explanation": "কোনো পুকুরে বা জলাশয়ে একই সময়ে অল্প খরচে বিজ্ঞানসম্মত উপায়ে মাছ ও হাঁস একত্রে চাষ করাই হলো হাঁস ও মাছের সমন্বিত চাষ ।"
        },
        {
          "label": "খ",
          "question": "হাঁস ও মাছের সমন্বিত চাষে পুকুরে মাছের অক্সিজেনের সমস্যা হয় না কেন? ব্যাখ্যা করো ।",
          "explanation": "হাঁস ও মাছের সমন্বিত চাষে মাছের সাথে হাঁস পালন করা হয়। এ পদ্ধতিতে পুকুরের উপর হাঁসের ঘর তৈরি করা হয়। হাঁস পুকুরে সাঁতার কাটে। যার মাধ্যমে পানিতে বাতাসের অক্সিজেন সহজে মিশে যাওয়ায় পানিতে অক্সিজেনের অভাব হয় না।"
        },
        {
          "label": "গ",
          "question": "উদ্দীপকের আলোকে হাসিব খানের জমিতে প্রয়োজনীয় কাজগুলো বর্ণনা করো ।",
          "explanation": "একই জমিতে একই সাথে হাসিব খান ধান ও গলদা চিংড়ি চাষ করতে চান। এক্ষেত্রে তাকে প্রয়োজনীয় কিছু কাজ সম্পাদন করতে হবে। জমির আইল শক্ত ও মজবুত করে মেরামত করতে হবে। বন্যায় যে পানি হয় তার চেয়ে ৩০-৬০ সে.মি. উঁচু করে আইল তৈরি করা ভালো। আইল পর্যাপ্ত চওড়া হতে হবে । চিংড়ির আশ্রয় ও চলাচলের সুবিধার জন্য ধান ক্ষেতের আইলের চারিপাশে ভিতরের দিকে নালা খনন করা হয় অথবা আইলের এক বা দু'পাশে নালা বা ডোবা খনন করতে হয়। কোনো কোনো ক্ষেত্রে ক্ষেতে নালা ও ডোবা দুই-ই খনন করা হয়। সেক্ষেত্রে ডোবার সাথে নালার সংযোগ থাকে। মোট জমির শতকরা ১৫ ভাগ জায়গা ডোবা ও নালা হলেই চলে । গভীরতা ০.৫ – ০.৮ মিটার হলে ভালো হয় । চিংড়ির জন্য ডোবা বা খালে কৃত্রিম প্লাস্টিক বা শুকানো কঞ্চি দিয়ে গলদার আশ্রয়স্থল তৈরি করতে হবে। চিংড়ি এখানে খোলস বদলের সময় নাজুক অবস্থায় আশ্রয় নিতে পারবে । ধানের সাথে গলদা চিংড়ি চাষের জন্য বিআর-৩ বিআর-১১, বিআর-১৪ এর মতো উচ্চ ফলনশীল ধানের জাত নির্বাচন করতে হবে। ধানের ক্ষেতে সারি থেকে সারির দূরত্ব হবে ২০-২৫ সে.মি. এবং চারা থেকে চারার দূরত্ব হবে ১৫-২০ সে.মি. । ধান রোপণের ১০-১৫ দিন পর শতাংশ প্রতি ৪০-৫০টি চিংড়ির পোনা মজুদ করতে হয়ে। প্রতিদিন চিংড়ির দেহের ওজনের ৩.৫% খাবার সন্ধ্যা ও রাতে প্রয়োগ করতে হয়ে । জমিতে ভালোভাবে চাষ ও মই দিয়ে প্রচলিত নিয়মে সার, গোবর প্রয়োগ করে ধান রোপণ করতে হয়ে। এভাবেই হাসিব খান জমিতে প্রয়োজনীয় কাজগুলো সম্পন্ন করেন ।"
        },
        {
          "label": "ঘ",
          "question": "হাসিব খানের সিদ্ধান্তটি মূল্যায়ন করো ।",
          "explanation": "উদ্দীপকে দৃশ্যকল্প ক তে শুধু ধান চাষ এবং দৃশ্যকল্প খ তে ধানের সাথে মাছ চাষ দেখানো হয়েছে। উক্ত পদ্ধতি দুটির মধ্যে দৃশ্যকল্প খ অর্থনৈতিক উন্নয়নে সম্ভাবনাময় । নিচে তা বিশ্লেষণ করা হলো- উদ্দীপকে দৃশ্যকল্প খ তে ধানের সাথে মাছ চাষ করা হয়েছে। ধানক্ষেতে মাছ চাষ লাভজনক। কারণ একই জমি থেকে একই সাথে ধান ও মাছ পাওয়া যায়। এতে জমির সর্বোত্তম ব্যবহার হয়। ধান গাছ ও মাছ পরস্পর উপকৃত হয় । জমির উর্বরতা বাড়ে । বাংলাদেশে ধান ক্ষেতে মাছ চাষের যথেষ্ট সুযোগ সম্ভাবনা রয়েছে। এই পদ্ধতিতে মাছ চাষে উৎপাদন খরচ কম, লাভ বেশি। তাছাড়া অতিরিক্ত পুঁজির দরকার হয় না এবং ঝুঁকিও কম থাকে। মাছের বিষ্ঠা ক্ষেতের উর্বরতা বাড়াতে সাহায্য করে ফলে সারের খরচ তুলনামূলকভাবে কম হয়। তাছাড়া মাছের জন্য অতিরিক্ত সম্পূরক খাদ্য দিতে হয় না। ফলে জমি ও পানির সর্বোচ্চ ব্যবহার হয়। এই পদ্ধতিতে ধানের ফলন গড়ে শতকরা ১৫ ভাগ বৃদ্ধি পায় । আবার মাছ রপ্তানি করে বৈদেশিক মুদ্রাও অর্জন করা যায় । তাই বলা যায়, উদ্দীপকে উল্লিখিত দৃশ্যকল্প-খ অর্থাৎ ধানক্ষেতে মাছ চাষ অর্থনৈতিক উন্নয়নে সম্ভাবনাময় ।"
        }
      ]
    },
    {
      "number": "4",
      "uddipok": "কুড়িগ্রামের বাসিন্দা সালাম সাহেব মোটাতাজাকরণের জন্য প্রতি বছর ৭-৮টি গরু পালন করে থাকেন। এগুলো সাধারণত তিনি কুরবানীর সময় গরুর হাটে বিক্রয় করে থাকেন। কিন্তু এ বছর বন্যার কারণে তিনি গরুগুল্ো পালনে বিভিন্ন সমস্যার সম্মুখীন হন। তবে উপজেলা প্রাণিসম্পদ্দ কর্মকর্তা এ সময় উপজেলার বিভিন্ন ত্রলাকায় বন্যাজনিত সমস্যা থেকে গবাদিপশু রক্ষার জন্য বিভিন্ন কলাকৌশল সস্পর্কে পরামর্শ দেন।",
      "tag": "NZS 24,DB, CB, SB, JB 20",
      "sub_questions": [
        {
          "label": "ক",
          "question": "দুধ সংরক্ষণ কী?",
          "explanation": "নির্দিষ্ট সময়সীমা পর্যন্ত দুধকে খাদ্য হিসেবে উপযোগী রাখতে পচনমুক্ত রাখার প্রক্রিয়াকে দুধ সংরক্ষণ বলে ।"
        },
        {
          "label": "খ",
          "question": "হ্যালোফাইটস ও গ্লাইকোফাইটস কী? ব্যাখ্যা করো।",
          "explanation": "লবণাক্ততার প্রতি সাড়া প্রদানের উপর ভিত্তি করে ফসলকে দুইভাগে ভাগ করা হয়; (ক) হ্যালোফাইটস ও (খ) গ্লাইকোফাইটস। যেসব উদ্ভিদ লবণাক্ত পরিবেশে অঙ্কুরিত হয়ে সেখানেই জীবনচক্র সম্পন্ন করতে পারে তারা হ্যালোফাইটস। যেমন: গোলপাতা, কেওড়া ইত্যাদি। আর যেসব উদ্ভিদ লবণাক্ত মাটিতে অঙ্কুরোদগম করতে পারে না, এমনকি বেঁচে থাকতেও পারে না, তাদেরকে গ্লাইকোফাইটস বলে । যেমন: তুলা, সুগারবিট ।"
        },
        {
          "label": "গ",
          "question": "সালাম সাহেবের সমস্যাগুলো বর্ণনা করো।",
          "explanation": "নিম্নের অনুরূপঃ উদ্দীপকে সালাম সাহেবের এলাকায় বন্যা দেখা দিয়েছিল। এজন্য তিনি তার গরুগুলো পালনে বিভিন্ন সমস্যার সম্মুখীন হন। এক্ষেত্রে সালাম সাহেবের সমস্যাগুলো নিম্নরূপ- বন্যার কারণে সালাম সাহেবের এলাকার অধিকাংশ পানিতে ডুবে জলাবদ্ধতার সৃষ্টি হয়। এজন্য বিভিন্ন রোগ-ব্যাধির প্রাদুর্ভাব, গো-খাদ্য ও বিশুদ্ধ পানির অভাব দেখা দেয়। খাদ্যের অভাবে গবাদিপশু অপুষ্টিতে ভুগে। ঘাসে বিষক্রিয়া সৃষ্টি হয়ে অনেক পশু অসুস্থ হয়ে যায়। বিভিন্ন সংক্রামক রোগ ও কৃমির আক্রমণ বৃদ্ধি পায়। বন্যার পরিবেশ অস্থাস্থ্যকর হয় এবং পশুর রক্ষণাবেক্ষণে সমস্যার সৃষ্টি হয় ।"
        },
        {
          "label": "ঘ",
          "question": "উদ্দীপকের আলোকে প্রাণিসম্পদ কর্মকর্তার পরামর্শগুলো বিশ্লেষণ করো।",
          "explanation": "নিম্নের অনুরূপঃ উপজেলা প্রাণিসম্পদ কর্মকর্তা উপজেলার বিভিন্ন এলাকায় বন্যাজনিত i.সমস্যা হতে গবাদিপশু রক্ষায় নিম্নলিখিত পরামর্শগুলো দিয়ে থাকেন- গবাদিপশুকে যথাসম্ভব উঁচু ও শুকনো জায়গায় রাখতে হবে । ii. বন্যার দূষিত পানি না খাইয়ে গবাদিপশুকে পরিষ্কার পানি খাওয়াতে হবে । iii. বন্যার সময় খাদ্য হিসেবে খড়, চালের কুঁড়া, ভুসি ও খৈল বেশি করে খাওয়াতে হবে । iv. বন্যার সময় কাঁচা ঘাস পাওয়া যায় না। তাই এ সময়ে গবাদিপশুকে কচুরিপানা, লতাগুল্ম ও কলা গাছ খাওয়াতে হবে । v. কাঁচা ঘাসের বিকল্প হিসেবে গবাদিপশুকে হে ও সাইলেজ তৈরি করে খাওয়াতে হবে। vi. গবাদিপশুকে সংক্রামক রোগের টিকা দিতে হবে এবং কৃমিনাশক ঔষধ খাওয়াতে হবে। উপরিউক্ত বিভিন্ন কৌশলে কুড়িগ্রামের বাসিন্দারা গবাদিপশুকে রক্ষা করতে পারবে।"
        }
      ]
    },
    {
      "number": "5",
      "uddipok": "সোহাগ সাহেব তাঁর ঘরের আসবাবপত্র তৈরির জন্য বাড়ির আঙ্গিনার ৫০ বছর বয়সী মেহগনি গাছটি কাটেন। গাছটির দৈর্ঘ্য ৮ মিটার। চিকন মাথার বেড় ২.০ মিটার, মাঝখানের বেড় ২.৫ মিটার এবং মোটা মাথার বেড় ৩.০ মিটার। গাছ কেটে তিনি তা চেরাই করে ট্রিটমেন্ট ছাড়াই আসবাবপত্র তৈরি করলেন। কিছুদিন পর লক্ষ করলেন তার ব্যবহৃত আসবাবপত্র থেকে এক ধরনের পাউডার বের হচ্ছে।",
      "tag": "NZS 24,DB, CB, SB, JB 20",
      "sub_questions": [
        {
          "label": "ক",
          "question": "",
          "explanation": "নার্সারি হলো এমন একটি স্থান যেখানে গাছের চারা উৎপন্ন করে রোপণের পূর্ব পর্যন্ত পরিচর্যা ও রক্ষণাবেক্ষণ করা হয়।"
        },
        {
          "label": "খ",
          "question": "",
          "explanation": "সুস্থ সবল ও নিরোগ বীজ পাওয়ার জন্য মাতৃগাছকে হতে হবে সুস্থ সবল ও রোগমুক্ত। মাতৃগাছের শাখা প্রশাখা হবে বিস্তৃত ও প্রচুর পল্লবধারী। এ ধরনের বৈশিষ্ট্য সম্পন্ন গাছের বীজ হতে উন্নতমানের চারা উৎপাদন করা সম্ভব।"
        },
        {
          "label": "গ",
          "question": "",
          "explanation": "সোহাগ সাহেব আসবাবপত্র তৈরির জন্য মেহগনি গাছের কাঠ ব্যবহার করেন। দেওয়া আছে, চিকন মাথার বেড় = ২.০ মিটার লগের মাঝের বেড় = ২.৫ মিটার মোটা মাথার বেড় = ৩.০ মিটার লগের দৈর্ঘ্য = ৮ মিটার আমরা জানি, ভলিউম = ০ , ০৮ × ( বেড়১ ) ২ + ৪ × ( বেড়২ ) ২ + ( বেড়৩ ) ২ ৬ × দৈর্ঘ্য =০,০৮\\times\\frac{(বেড়১)^২+৪\\times(বেড়২)^২+(বেড়৩)^২}{৬}\\timesদৈর্ঘ্য = ০ , ০৮ × ৬ ( বেড়১ ) ২ + ৪ × ( বেড়২ ) ২ + ( বেড়৩ ) ২ ​ × দৈর্ঘ্য = ০ , ০৮ × ( ২ ) ২ + ৪ × ( ২ . ৫ ) ২ + ( ৩ ) ২ ৬ × ৮ ঘনমিটার =০,০৮\\times\\frac{(২)^২+৪\\times(২.৫)^২+(৩)^২}{৬}\\times৮\\ ঘনমিটার = ০ , ০৮ × ৬ ( ২ ) ২ + ৪ × ( ২ . ৫ ) ২ + ( ৩ ) ২ ​ × ৮   ঘনমিটার = ০ , ০৮ × ৩৮ ৬ ঘনমিটার =০,০৮\\times\\frac{৩৮}{৬}ঘনমিটার = ০ , ০৮ × ৬ ৩৮ ​ ঘনমিটার = ৪.০৫ ঘনমিটার ∴ \\therefore ∴ সোহাগ সাহেবের কর্তনকৃত গাছের ভলিউম ৪.০৫।"
        },
        {
          "label": "ঘ",
          "question": "",
          "explanation": "সোহাগ সাহেব গাছ কেটে চেরাই করে কোনো ধরনের ট্রিটমেন্ট ছাড়াই আসবাবপত্র তৈরি করেন। এজন্য আসবাবপত্র থেকে এক ধরনের পাউডার বের হচ্ছিল। এক্ষেত্রে আসবাবপত্রগুলো দীর্ঘদিন ভালো রাখার জন্য আসবাবপত্র তৈরিতে ব্যবহৃত কাঠকে সিজনিং করে নিতে হবে। নিয়ন্ত্রিত পদ্ধতিতে কাঠ থেকে পানি বের করে নেওয়ার পদ্ধতিকে সিজনিং বলে। কাঠ সিজনিং করলে ছত্রাক, ব্যাকটেরিয়া ইত্যাদি অণুজীব কাঠকে আক্রমণ করতে পারে না। ফলে কাঠের পচনরোধ হয়। সিজনিং এর মাধ্যমে পানির পরিমাণ যদি কাঠের ওজনের ১২% এ নামিয়ে আনা যায়। তাহলে কাঠের গুণগত মান সর্বোত্তম হবে। সিজনিং দুইভাবে করা যায় যাথা- ১. এয়ার ড্রাইং এবং ২. কিলন পদ্ধতি। গাছ কেটে চিরাই করার পর বাতাসে কাঠ শুকানোকে এয়ার ড্রাইং বলে। এ পদ্ধতিতে কাঠ সিজনিং হতে কমপক্ষে এক মৌসুম লাগে এবং আর্দ্রতা ২০% এর কাছাকাছি থাকে। বেশি কাঠ একসাথে সিজন করার জন্য কিলন পদ্ধতি ব্যবহার করা হয়। এ পদ্ধতিতে পানির পরিমাণ ১২% এ নামিয়ে আনা যায়। ঘুনপোকা, পোকা-মাকড় আক্রমণ করতে পারবে না। ফলে সিজনিং করা কাঠ দিয়ে তৈরি আসবাবপত্রগুলো দীর্ঘস্থায়ী হবে। সুতরাং বলা যায় যে, সোহাগ সাহেব উপরিউক্ত পদক্ষেপগুলো গ্রহণ করলে আসবাবপত্রগুলো দীর্ঘদিন ভালো থাকবে।"
        }
      ]
    },
    {
      "number": "6",
      "uddipok": "চিত্র : পানির নমুনাটি মাছ চাষের উপযুক্ত নয়",
      "tag": "NZS 24,DB, CB, SB, JB 20",
      "sub_questions": [
        {
          "label": "ক",
          "question": "খৈল কী?",
          "explanation": "মহুয়ার খৈল বা রোটেনন এক প্রকার মাছ মারার বিষ যা রাক্ষুসে ও অচাষযোগ্য মাছের ফুলকা ছিদ্র বন্ধ করে দেয় এবং মাছ দমবন্ধ হয়ে মারা যায় ।"
        },
        {
          "label": "খ",
          "question": "মাছের অভয়াশ্রম বলতে কী বোঝ? ব্যাখ্যা করো।",
          "explanation": "মৎস্য বা মাছের অভয়াশ্রম হচ্ছে কোনো জলাশয় বা এর একটি নির্দিষ্ট অংশ যেখানে বছরের নির্দিষ্ট সময়ে বা সারাবছর বা । দীর্ঘমেয়াদের জন্য অথবা স্থায়ীভাবে মাছ ধরা নিষিদ্ধ করা হয়। অনেক সময় উক্ত স্থানে যেন মাছ আহরণ না করা হয় সেজন্য গাছের ডালপালা, বাঁশ স্থাপন করা হয়। এতে মাছের নিরাপদ আশ্রয়, বিচরণ ও অবাধ প্রজনন সুনিশ্চিত হয়।"
        },
        {
          "label": "গ",
          "question": "উদ্দীপকের পরীক্ষণের প্রক্রিয়াটি বর্ণনা করো।",
          "explanation": "উদ্দীপকের উল্লিখিত চিত্রে গ্লাস পরীক্ষার মাধ্যমে মাছ চাষের পুকুরে প্রাকৃতিক খাদ্য তৈরি হয়েছে কিনা যাচাই করা হয় । এ পরীক্ষাটি করার জন্য একটি সূর্যালোকিত দিনকে বেছে নিতে হবে। সূর্যালোকিত দিনে পোনা মজুদের পূর্বে সার প্রয়োগের ৫-৭ দিন পরে পুকুর পাড়ে গিয়ে একটি স্বচ্ছ কাঁচের গ্লাসে পুকুরের পানি নিয়ে সূর্যের আলোর দিকে ধরতে হবে। যদি দেখা যায় গ্লাসের পানির রং সবুজ বা বাদামি সবুজ এবং পানিতে অসংখ্য সূক্ষ্ম কণা ও ছোট পোকার মতো আছে তবে বুঝতে হবে পুকুরে প্রাকৃতিক খাদ্য পরিমাণমতো তৈরি হয়েছে। পরীক্ষা করার পরও যদি দেখা যায় খাদ্য তৈরি হয় নি তবে আরো- ২-৪ দিন অপেক্ষা করতে হবে।"
        },
        {
          "label": "ঘ",
          "question": "চিত্রের নমুনাটি মাছ চাষের উপযোগীকরণের পদক্ষেপ বিশ্লেষণ করো।",
          "explanation": "উদ্দীপকে চিত্রের নমুনাটি দ্বারা পুকুরে প্রাকৃতিক খাদ্যের উপস্থিতি নির্ণয়ের জন্য গ্লাস পরীক্ষা দেখানো হয়েছে যেখানে পানির নমুনাটি মাছ চাষের উপযুক্ত নয়। এ নমুনাকে মাছ চাষের উপযোগী করার পদক্ষেপ নিচে বিশ্লেষণ করা হলো— পুকুরে পোনা মজুদের পূর্বেই সার প্রয়োগের ৫-৭ দিন পর পুকুরে প্রাকৃতিক খাদ্য তৈরি হয়েছে কিনা তা পরীক্ষা করে দেখতে হয়। এ ধরনের কয়েকটি পরীক্ষার মধ্যে গ্লাস পরীক্ষা অন্যতম । মাছ চাষে সফলতা লাভের জন্য সঠিক পদ্ধতি অনুসরণ করা প্রয়োজন । শুধু সঠিকভাবে পুকুর খনন ও অন্যান্য গুণাগুণ যথাযথভাবে রক্ষা করে মাছ চাষে সফল হওয়া সম্ভব নয়। পুকুরে পর্যাপ্ত প্রাকৃতিক খাদ্যের উপস্থিতি নিশ্চিত করা মাছ চাষে সফলতার একটি গুরুত্বপূর্ণ ধাপ চিত্রের গ্লাস পরীক্ষার মাধ্যমে জানা সম্ভব পুকুরে প্রাকৃতিক খাদ্য পর্যাপ্ত পরিমাণে আছে কিনা। যদি এ পরীক্ষার মাধ্যমে দেখা যায় পর্যাপ্ত প্রাকৃতিক খাদ্য পুকুরে নেই, তবে সার প্রয়োগের মাধ্যমে প্রাকৃতিক খাদ্য উৎপাদনের ব্যবস্থা করতে হবে। ফলে প্রাকৃতিক খাদ্য উৎপাদিত হয়ে পুকুরের মাছের উৎপাদন বৃদ্ধি পাবে । অর্থাৎ, পুকুরে মাছের প্রাকৃতিক খাদ্যের সঠিক পরিমাণ বজায় রাখার ক্ষেত্রে গ্লাস পরীক্ষাটি গুরুত্বপূর্ণ । সুতরাং বোঝা যায়, চিত্রের নমুনাটি মাছ চাষের উপযোগীকরণের ক্ষেত্রে একটি কার্যকর পদক্ষেপ ।"
        }
      ]
    },
    {
      "number": "7",
      "uddipok": "রহিমা বেগম একজন গৃহিণী। তিনি যুব উন্নয়ন অধিদপ্তর থেকে প্রশিক্ষণ নিয়ে পারিবারিক দুগ্ধ খামার স্থাপন করেন। তিনি জার্সি জাতের ৫টি দুধ উৎপাদনকারী গাভি ক্রয় করেন। প্রতিদিন তিনি মোট ৮০ লিটার দুধ সংগ্রহ করে ৬০ টাকা লিটার দরে বিক্রি করেন।",
      "tag": "DB, CB, SB, JB 20",
      "sub_questions": [
        {
          "label": "ক",
          "question": "",
          "explanation": "স্ট্রেপটোকক্কাই নামক জীবাণু দুধে ল্যাকটিক এসিড তৈরি করে এবং দুধকে টক স্বাদযুক্ত করে।"
        },
        {
          "label": "খ",
          "question": "",
          "explanation": "পানিতে অক্সিজেনের অভাব হলে মাছ পানিতে ভেসে ওঠে ও খাবি খায়। অনেক সময় ফাইটোপ্লাংকটন ও জলজ উদ্ভিদ সালোকসংশ্লেষণের অভাবে অক্সিজেন তৈরি করতে পারে না। ফলে পানিতে অক্সিজেনের ঘাটতি দেখা যায়। আবার পুকুরের তলায় অতিরিক্ত কাদার উপস্থিতি, জৈব পদার্থের পচন, বেশি সার প্রয়োগ, ঘোলাত্ব, মেঘলা আবহাওয়া ও তাপমাত্রা বৃদ্ধিতে পানিতে অক্সিজেনের অভাব হয়। এর ফলে মাছ মারা যায়। অক্সিজেনের অভাবে মৃত মাছের মুখ 'হা' করা থাকে।"
        },
        {
          "label": "গ",
          "question": "",
          "explanation": "গৃহিনী রহিমা বেগম পারিবারিক দুগ্ধ খামার শুরু করেন রহিমা বেগম তার খামার থেকে প্রতিদিন ৮০ লিটার দুধ সংগ্রহ করেন এবং প্রতি লিটার দুধ ৬০ টাকা দরে বিক্রি করেন। আমরা জানি, ১ মাস = ৩০ দিন ∴ \\therefore ∴ ৬ মাস = ৩০ × ৬ = ১৮০. দিন। রহিমা বেগম ১ দিনে পান = ৮০ লিটার দুধ। রহিমা বেগম ১৮০ দিনে পান (৮০ × ১৮০) লিটার দুধ = ১৪৪০০ লিটার দুধ। ১ লিটার দুধের দাম = ৬০ টাকা ১৪৪০০ লিটার দুধের দাম = (১৪৪০০ × ৬০) টাকা = ৮,৬৪,০০০ টাকা। ∴ \\therefore ∴ রহিমা বেগম খামার থেকে ৬ মাসে ৮,৬৪,০০০ টাকা আয় করেন।"
        },
        {
          "label": "ঘ",
          "question": "",
          "explanation": "রহিমা বেগম যুব উন্নয়ন অধিদপ্তর থেকে পারিবারিক দুগ্ধ খামারের উপর প্রশিক্ষণ নিয়ে পাঁচটি (৫টি) উন্নত জাতের জার্সি গরু পালন শুরু করেন। নিজ বাড়িতে নিজস্ব পরিবেশে গাভি পালনের মাধ্যমে পরিবারের দুধের চাহিদা মিটিয়ে আয়ের পথ সুগম করতে যে খামার স্থাপন করা হয় তাকে পারিবারিক দুগ্ধ খামার বলে। রহিমা বেগমের উন্নত জাতের গরু পালনের কার্যক্রমটি অত্যন্ত লাভজনক। দেশি-গাভি দৈনিক ১ - ১.৫ লিটার দুধ দেয়। তাই দেশি গাভি দ্বারা পরিবারের পুষ্টি চাহিদা পূরণ হলেও বাড়তি কোনো আয় হয় না। অপরদিকে উন্নত সংকর জাতের গাভি দৈনিক ১৫-২০ লিটার দুধ দেয়। এর মাধ্যমে কর্মসংস্থানের মাধ্যমে ভূমিহীন ও প্রান্তিক চাষিদের আয় বাড়ানো যায়। বর্তমানে গ্রামের অনেক নারী তাদের পরিবারের কাজের পাশাপাশি উন্নতজাতের গাভির পারিবারিক দুগ্ধ খামার করে বেশ সফলতা পেয়েছেন। রহিমা বেগম প্রতিদিন ৮০ লিটার দুধ পান এবং প্রতি লিটার ৬০ টাকা দরে বিক্রি করেন। অর্থাৎ তার মাসিক আয় ১,৪৪,০০০ টাকা। দুধ বিক্রির এই টাকা দিয়ে তার পরিবারের আর্থিক স্বচ্ছলতা আসবে এবং দারিদ্র্য বিমোচন হবে। ফলে নারীদের আত্মকর্মসংস্থানের ক্ষেত্র সৃষ্টি হবে। অন্যদিকে খামারের মাধ্যমে রহিমা বেগম তার পরিবারের দুধের চাহিদা মেটানোর পাশাপাশি সারাদেশে দুধের ঘাটতি মেটাতেও ভূমিকা পালন করবেন। এক্ষেত্রে পারিবারিক দুগ্ধ খামার গুরুত্বপূর্ণ অবদান রাখতে পারে। উপরিউক্ত আলোচনা থেকে বলা যায় যে, বাংলাদেশের প্রেক্ষাপটে রহিমা বেগমের খামার স্থাপনের বিষয়টি অত্যন্ত ফলপ্রসূ।"
        }
      ]
    },
    {
      "number": "8",
      "uddipok": "",
      "tag": "NZS 24,DB, CB, SB, JB 20",
      "sub_questions": [
        {
          "label": "ক",
          "question": "এয়ার ড্রাইং কী ?",
          "explanation": "গাছ কেটে চেরাই করার পর বাতাসে কাঠ শুকানোই হলো এয়ার ড্রাইং।"
        },
        {
          "label": "খ",
          "question": "উপকূলীয় বনায়নের ১টি উপযোগীতা ব্যাখ্যা করো ।",
          "explanation": "সমুদ্র উপকূলবর্তী লোনামাটির বনাঞ্চলকে উপকূলীয় বন বলে । উপকূলীয় বনাঞ্চলে বিভিন্ন ধরনের ফুল ও ফলের গাছ জন্মে থাকে । মানুষের চলাচল কম থাকায় নির্বিঘ্নে মৌমাছিরা এ সকল গাছের ফুল থেকে রস সংগ্রহ করে মৌচাকে জমা করে এবং মধু ও মোম উৎপাদন করে। উপকূলীয় বনাঞ্চল, থেকে দেশের সিংহভাগ মধু ও মোম সংগ্রহ করা হয়, যা দেশের অর্থনীতিতে গুরুত্বপূর্ণ ভূমিকা রাখে ।"
        },
        {
          "label": "গ",
          "question": "‘A’ চিহ্নিত সমবায়ের কার্যক্রম ব্যাখ্যা করো ।",
          "explanation": "নিম্নের অনুরূপঃ উদ্দীপকের 'A' চিহ্নিত সমবায়টি হলো কৃষিপণ্য বাজারজাতকরণ সমবায় । নিচে সমবায়টির কার্যক্রম ব্যাখ্যা করা হলো- কৃষিপণ্য বাজারজাতকরণ সমবায়ের মূল কার্যক্রম হচ্ছে পণ্যমূল্য নির্ধারণ, ভর্তুকি গ্রহণ, কৃষিপণ্য বিক্রয় এবং হিসাব রক্ষা। কৃষিপণ্য বাজারজাত করার সময় সমবায় থেকে পণ্যের মূল্য নির্ধারণ করা হয়। পণ্য বাজারজাতকরণের জন্য সরকারি বা বেসরকারি সেবা সংস্থাগুলো থেকে সমবায় প্রয়োজনীয় ভর্তুকি গ্রহণ করে। সমবায় কৃষিপণ্য বিক্রয় করে এবং বিক্রির হিসাব রাখে। সমবায় কৃষিপণ্য বিক্রয়ের হিসাব রেখে মুনাফা বিনিয়োগের পরিমাণ অনুযায়ী বণ্টন করে থাকে । উল্লিখিত উপায়ে কৃষিপণ্য বাজারজাতকরণ সমবায়ের কার্যক্রম সম্পন্ন হয়।"
        },
        {
          "label": "ঘ",
          "question": "বাংলাদেশের কৃষি উন্নয়নে উদ্দীপকের সমবায়গুলোর গুরুত্ব বিশ্লেষণ করো ।",
          "explanation": "নিম্নের অনুরূপঃ উদ্দীপকে বিভিন্ন প্রকার কৃষি সমবায়ের উল্লেখ করা হয়েছে । আধুনিক কৃষিতে বিজ্ঞান ও প্রযুক্তি যুক্ত হওয়ায় কৃষি বেশ ব্যয়বহুল হয়ে পড়েছে। অনেক ক্ষেত্রে বাম্পার ফলন হলেও দাম পড়ে যাওয়ায় কৃষকের উৎপাদন খরচও উঠে আসে না। এক্ষেত্রে কৃষি সমবায় কৃষিকাজ সুচারুভাবে সম্পন্ন করতে ও তা থেকে সর্বোচ্চ মুনাফা অর্জন করতে সাহায্য করে। কৃষি সমবায় আধুনিক কৃষি প্রযুক্তির জন্য প্রয়োজনীয় সকল উপকরণ সংগ্রহ ও ব্যবহারে কৃষকদের সক্ষম করে তোলে । এজন্য কৃষকগণ উদ্দেশ্য অনুযায়ী উল্লিখিত নানা ধরনের সমবায় গড়ে তুলতে পারেন। যেমন— i. মূলধন সমবায়: এই সমবায়ের মাধ্যমে প্রয়োজনীয় মূলধন সংগ্রহ করা হয়। ii. কৃষি উপকরণ সমবায়: এর মাধ্যমে বীজ, সার, ঔষধ, যন্ত্রপাতি ইত্যাদি সংগ্রহ ও ব্যবহার এবং পরিবহন ও গুদামজাত করা হয়। iii. কৃষি উৎপাদন সমবায়: এর মাধ্যমে কৃষি উৎপাদন কার্যক্রম পরিচালনা করা হয় । iv. কৃষি পণ্য বাজারজাতকরণ সমবায়: এর মাধ্যমে পণ্যমূল্য নির্ধারণ, ভর্তুকি গ্রহণ, কৃষিপণ্য বিক্রয় এবং এতদসংক্রান্ত হিসাব রক্ষা করা হয়। সমবায় ব্যবস্থায় প্রত্যেক সমবায়ী কৃষক তার জমি ও পুঁজির আনুপাতিক হারে মুনাফার শরিকানা লাভ করে। সুতরাং বাংলাদেশের কৃষি তথা, কৃষি ও কৃষকের উন্নয়নে কৃষি সমবায়গুলোর গুরুত্ব অপরিসীম।"
        }
      ]
    }
  ]
}