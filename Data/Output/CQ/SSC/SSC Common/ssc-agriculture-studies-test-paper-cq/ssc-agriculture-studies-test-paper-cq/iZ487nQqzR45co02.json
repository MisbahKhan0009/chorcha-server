{
  "title": "চট্টগ্রাম বোর্ড ২০২৪",
  "subtitle": "কৃষিশিক্ষা (8)",
  "questions": [
    {
      "number": "1",
      "uddipok": "কৃষক ফজলু এবার তার জমিতে উন্নত জাতের গমের আবাদ করার জন্য তার বন্ধুর নিকট হতে ২৫০ কেজি গমের বীজ নিয়ে আসেন এবং ২ দিন ভালোভাবে শুকিয়ে বস্তায় সংরক্ষণ করেন। পরবর্তী বছরে গমের বীজগুলো বপনের জন্য বের করে দেখতে পেলেন বীজগুলোতে পোকা আক্রমণ করেছে এবং অঙ্কুরোদগম পরীক্ষা করে দেখেন যে বীজগুলো ভালোমতো গজায়নি এতে তিনি হতাশ হলেন। কৃষি কর্মকর্তার পরামর্শ গ্রহণ করলে তিনি বললেন যে, বীজগুলোর সংরক্ষণ ব্যবস্থা ভালো হয়নি।",
      "tag": "CTG.B 24",
      "sub_questions": [
        {
          "label": "ক",
          "question": "বীজ সংরক্ষণ কী?",
          "explanation": "বীজের উৎপাদন, শুকানো, প্রক্রিয়াজাতকরণ, মান নিয়ন্ত্রণ, বিপণন ইত্যাদি যাবতীয় কাজ সুষ্ঠুভাবে সম্পন্ন করাই হলো বীজ সংরক্ষণ।"
        },
        {
          "label": "খ",
          "question": "কোন ধরনের ভূমিক্ষয় কৃষি যন্ত্রপাতির ব্যবহারে অসুবিধা সৃষ্টি করে? ব্যাখ্যা করো।",
          "explanation": "রিল ভূমিক্ষয়ের ফলে জমিতে কৃষি যন্ত্রপাতি ব্যবহারে অসুবিধা হয়। রিল ভূমিক্ষয় আস্তরণ ভূমিক্ষয়ের দ্বিতীয় ধাপ। প্রচুর বৃষ্টিপাতের ফলে জমির ঢাল বরাবর লম্বাকৃতির রেখার সৃষ্টি হয় যা অনেকটা হাতের রেখার মতো। এই ছোট ছোট রেখা কালক্রমে দৈর্ঘ্য ও প্রস্থে বড় হতে থাকে। ফলে বৃষ্টির পানির স্রোতধারায় উর্বর মাটি জমি থেকে স্থানচ্যুতি হয় এবং কৃষি যন্ত্রপাতি ব্যবহারে অসুবিধা হয়।"
        },
        {
          "label": "গ",
          "question": "কৃষক ফজলুর গমের বীজ সঠিকভাবে গজানোর উপযোগী করার সঠিক কার্যক্রম কী হওয়া উচিত তা ব্যাখ্যা করো।",
          "explanation": "ফজলুর বীজগুলো সঠিকভাবে গজানোর জন্য যথাযথভাবে শুকিয়ে সংরক্ষণ করা উচিত ছিল। সাধারণত বীজের আর্দ্রতা ১২-১৩ শতাংশে নামাতে প্রায় তিন দিন উপযুক্ত রোদে বা সূর্যতাপে শুকাতে হয়। এছাড়া বীজের জীবনীশক্তির গুণাগুণ সংরক্ষণে বীজকে অপর্যাপ্ত তাপ বা অতিরিক্ত তাপে শুকানো উচিত নয়। ফজলুর তার সংগৃহীত বীজ মাত্র দুই দিন শুকিয়ে সংরক্ষণ করেন। ফলে তার সংগৃহীত বীজের জীবনীশক্তি কমে যায়। একই সাথে বীজের অঙ্কুরোদগম ক্ষমতা হ্রাস পায়। পোকার উপদ্রব থেকে রক্ষা পেতে তিনি বীজের বস্তায় নিমের পাতা ও শিকড়, আপেল বীজের গুড়া, বিশকাটালি ইত্যাদি মেশাননি। ফলে পোকা আক্রমণ করে বীজের গুণগত মান নষ্ট করে ফেলে। তাই বলা যায়, সঠিকভাবে গজানোর জন্য পরিমিত তাপমাত্রায় বীজ শুকানো উচিত এবং সংরক্ষণে সঠিক পদক্ষেপ নেয়া উচিত।"
        },
        {
          "label": "ঘ",
          "question": "কৃষি কর্মকর্তার পরামর্শটি সঠিক ছিল কি-না তা পাঠ্যপুস্তকের আলোকে বিশ্লেষণ করো।",
          "explanation": "উদ্দীপকের কৃষি কর্মকর্তার বীজগুলো ভালোভাবে সংরক্ষণ করা হয়নি বলে পরামর্শ প্রদান করেন। বীজ সংরক্ষণের প্রধান কাজ হলো বীজ থেকে অতিরিক্ত আর্দ্রতা সরানো। আর্দ্রতা পরিমিত মাত্রায় আনতে তিনদিন প্রখর রোদে শুকাতে হয়। কিন্তু ফজলুর তার গম বীজ ২দিন রোদে শুকান। ঠিকমতো শুকিয়েছে কিনা পরখ করতে বীজে কামড় দেওয়ার পর যদি কট করে আওয়াজ হয় তবে মনে করতে হবে বীজ ভালোমতো শুকিয়েছে। বীজ সংরক্ষণের সময় পোকার উপদ্রব থেকে রক্ষার জন্য বীজের বস্তায় নিমের পাতা, নিমের শিকড়, বিশকাটালি ইত্যাদি মেশাতে হয়। কিন্তু ফজলুর সেসবও করেননি। ভালোভাবে সংরক্ষণ না করায় ফজলুর বীজগুলোতে পোকার আক্রমণ দেখা দেয় এবং অঙ্কুরোদগম পরীক্ষায় বীজগুলো ভালোভাবে গজায় না। সুতরাং বলা যায়, কৃষি কর্মকর্তার পরামর্শ সঠিক ছিল।"
        }
      ]
    },
    {
      "number": "2",
      "uddipok": "ছকটি দেখে নিচের প্রশ্নগুলোর উত্তর দাও: ক্রমিক নং বয়স মুরগির খাদ্য গ্রাম/দিন ১ প্রথম সপ্তাহ ১০ ২ দ্বিতীয় সপ্তাহ ২০ ৩ - ২৫ ৪ - ৩০ ৫ - ৩৫ ৬ - ৩৭ ৭ - ৪০ ৮ - ৪৫ ৯ - ৭৫ ১০ - ১১৫",
      "tag": "CTG.B 24",
      "sub_questions": [
        {
          "label": "ক",
          "question": "আলু গাছের মাটির উপরের অংশকে উপড়ে ফেলাকে কী বলে?",
          "explanation": "আলু গাছের মাটির উপরের অংশ উপড়ে ফেলাকে হামপুলিং বলে।"
        },
        {
          "label": "খ",
          "question": "পুকুরের পানির ঘোলাত্বের সাথে পানিতে মাছের খাদ্য উৎপাদন সম্পর্ক ব্যাখ্যা করো।",
          "explanation": "পুকুরের পানির ঘোলাত্বের সাথে পানিতে মাছের খাদ্য উৎপাদনের সম্পর্ক রয়েছে। পুকুরে কাদার পরিমাণ বেশি হয়ে গেলে পানি ঘোলা হয়ে যায়। ফলে পুকুরের পানিতে সূর্যালোক প্রবেশ বাধাগ্রস্ত হয়। এজন্য মাছের প্রাকৃতিক খাদ্য যেমন-ফাইটোপ্লাংকটন ও জু-প্লাংকটন উৎপাদন ব্যাহত হয়। ফলে পুকুরে মাছ উৎপাদন হার কমে যায়। তাই পুকুরের তলায় কাদার পুরুত্ব ২০-২৫ সে.মি এর বেশি হওয়া ঠিক নয়। সুতরাং বলা যায়, পুকুরের পানির ঘোলাত্বের সাথে মাছের খাদ্য উৎপাদনের সম্পর্ক ব্যস্তানুপাতিক। অর্থাৎ ঘোলাতু বেশি হলে খাদ্য উৎপাদন কমে যায় এবং ঘোলাত্ব স্বাভাবিক থাকলে মাছের খাদ্য উৎপাদন স্বাভাবিক থাকে।"
        },
        {
          "label": "গ",
          "question": "৫০টি বাড়ন্ত মুরগির ৭ দিনের মোট প্রয়োজনীয় খাদ্যের পরিমাণ উপরের ছকের ভিত্তিতে নির্ণয় করো।",
          "explanation": "প্রদত্ত ছক অনুযায়ী, ১টি বাড়ন্ত লেয়ার মুরগির জন্য দৈনিক ৭৫ গ্রাম খাদ্যের প্রয়োজন। ৫০টি বাড়ন্ত মুরগির ৭ দিনের মোট প্রয়োজনীয় খাদ্যের পরিমাণ নির্ণয় করা হলো- ১টি বাড়ন্ত মুরগিকে ১ দিনে খাদ্য দিতে হবে ৭৫ গ্রাম ∴ \\therefore ∴ ৫০টি \" \" ৭ \" \" \" \" (৫০ × ৭৫ × ৭) \" = ২৬,২৫০ গ্রাম = ২৬.২৫ কেজি [১০০০ গ্রাম = ১ কেজি] অতএব উপরের ছকের ভিত্তিতে ৫০টি বাড়ন্ত মুরগির ৭ দিনের মোট প্রয়োজনীয় খাদ্যের পরিমাণ ২৬.২৫ কেজি।"
        },
        {
          "label": "ঘ",
          "question": "উদ্দীপকে ক্রম ১০ এ অধিক খাদ্য ব্যবহার কোন ক্ষেত্রে অধিক গ্রহণযোগ্য? বিশ্লেষণ করো।",
          "explanation": "উদ্দীপকের ক্রম ১০ এ ডিম পাড়া বা লেয়ার মুরগির কথা বলা হয়েছে। ডিম পাড়া বা লেয়ার মুরগির ক্ষেত্রে অধিক খাদ্য ব্যবহার অধিক গ্রহণযোগ্য। উদ্দীপকে মুরগির খাদ্য গ্রহণের একটি ছক দেখানো হয়েছে। যেখানে ১০ম ক্রম পর্যন্ত বয়স্ক মুরগির প্রয়োজনীয় খাদ্য দেওয়া আছে। মুরগি ডিম ও মাংস উৎপাদনের জন্য পালন করা হয়। জাত, বয়সভেদে মুরগির খাদ্য চাহিদা আলাদা আলাদা। তাই ডিমপাড়া মুরগি ও ব্রয়লার মুরগির জন্য পৃথক রেশন তৈরি করা হয়। ডিমপাড়া মুরগির ক্ষেত্রে ৩ প্রকারের রেশন প্রদান করা হয়। লেয়ার স্টার্টার বা প্রারম্ভিক রেশন প্রদান করা হয় ০-৮ সপ্তাহ পর্যন্ত। বাড়ন্ত মুরগির রেশন ৯-১৯ সপ্তাহ পর্যন্ত প্রদান করা হয়। আর ডিমপাড়া বা লেয়ার মুরগির রেশন ২০-৭২ সপ্তাহ পর্যন্ত প্রদান করা হয়। লেয়ার মুরগি ১৮-১৯ সপ্তাহ বয়সে ডিম দেওয়া শুরু করে এবং উৎপাদন কাল ৭২ থেকে ৭৮ সপ্তাহ পর্যন্ত স্থায়ী হয়। অর্থাৎ বয়স্ক সময়টাতে লেয়ার মুরগি ডিম পারে। ডিমের উৎপাদন যাতে ভালো হয় এবং পুষ্টিগুণ সম্পন্ন হয় ওই সময়ে মুরগিকে অন্যান্য বয়সের তুলনায় অধিক পরিমাণ খাদ্য দিতে হয়। ডিম পাড়ার বয়স পার হয়ে গেলেও তাদের থেকে মাংসের জন্য পালন করা হয়। ফলে খাদ্যের পরিমাণ অন্যান্য বয়সের তুলনায় অধিক থাকে। ডিমপাড়া মুরগির ক্ষেত্রে প্রধানত দানাশস্য ও এদের উপজাত ব্যবহার করা ভালো । খাদ্যের উপকরণ পুষ্টিমান, প্রাপ্যতা ও বাজার দর বিবেচনা করে রেশন তৈরির জন্য নির্বাচন করতে হবে। ৬টি পুষ্টি উপাদান (যেমন: শর্করা, আমিষ, স্নেহ, খনিজ পদার্থ, ভিটামিন, পানি) খাদ্য উপকরণ প্রয়োজনীয় পরিমাণে প্রদান করতে হবে। সুষম রেশন প্রয়োগের ফলে লেয়ার মুরগির পুষ্টির চাহিদা পূরণ হয়। শরীরে শক্তি যোগায়, দেহের বৃদ্ধিতে সাহায্য করে। হাড় গঠন করে, ক্ষয় পূরণ ও বৃদ্ধি সাধন করে ইত্যাদি। সুতরাং উদ্দীপকের ক্রম ১০ এ লেয়ার বা ডিমপাড়া মুরগির ক্ষেত্রে অধিক খাদ্য ব্যবহার অধিক গ্রহণযোগ্য।"
        }
      ]
    },
    {
      "number": "3",
      "uddipok": "গফুর সাহেব উপকূলবর্তী এলাকার বাসিন্দা। তিনি তার জমিতে ধান চাষ করে জমির অবস্থাজনিত সমস্যা ও পোকামাকড়ের আক্রমণের ফলে ভালো ফসল উৎপাদনে বিফল হন। বছর দুয়েক পরেই গফুর সাহেব প্রচণ্ড জলোচ্ছ্বাসের কবলে পড়েন। এর ফলে তার দুইটি গবাদিপশু মারা যায়। অবশিষ্ট গবাদিপশু বিভিন্ন রোগে আক্রান্ত হয় এবং খাদ্যাভাবে পড়ে। এতে গফুর সাহেব বিপর্যয়ের মুখে পড়েন।",
      "tag": "CTG.B 24",
      "sub_questions": [
        {
          "label": "ক",
          "question": "খরা প্রতিরোধ কী?",
          "explanation": "খরাকবলিত অবস্থায় ফসলের টিকে থাকার কৌশলই হলো খরা প্রতিরোধ।"
        },
        {
          "label": "খ",
          "question": "শিম-জাতীয় ফসলের খরায় অভিযোজন প্রক্রিয়া ব্যাখ্যা করো।",
          "explanation": "শিম জাতীয় ফসল পত্ররন্দ্র নিয়ন্ত্রণ করার মাধ্যমে খরা অবস্থা মোকাবিলা করে। এসব ফসলের কোষে পানি ঘাটতি হলে এবং পরিবেশের তাপমাত্রা বৃদ্ধি পেলে পত্ররন্দ্রের আকার কমিয়ে দিয়ে পত্ররন্দ্র বন্ধ করে দেয়। শিম-জাতীয় ফসল খরায় এভাবে অভিযোজন প্রক্রিয়া সম্পন্ন করে।"
        },
        {
          "label": "গ",
          "question": "উদ্দীপকের পরিস্থিতিতে গফুর সাহেব কোন জাতের ধান চাষ করলে ভালো ফলন পাবেন? ব্যাখ্যা করো।",
          "explanation": "নিম্নের অনুরূপ। উদ্দীপকে উল্লিখিত ধানের জাত দুইটি হলো ব্রি ধান ৪৭ ও বিনা ধান ৮। এ ধানের দুটি জাতের বৈশিষ্ট্য নিম্নে উল্লেখ করা হলো- ব্রি ধান ৪৭: এ জাতটি চারা অবস্থায় বেশি লবণাক্ততা সহ্য করতে পারে এবং বয়স্ক অবস্থায় নিম্ন হতে মধ্যম মাত্রার লবণাক্ততা সহ্য করতে পারে। জাতটির গাছের উচ্চতা ১০৫ সেমি, জীবনকাল ১৫২ দিন এবং লবণাক্ত পরিবেশে হেক্টর প্রতি ৬ টন ফলন দিতে সক্ষম। বিনা ধান ৮: বোরো মৌসুমের এ জাতটির জীবনকাল ১৩০-১৩৫ দিন। লবণাক্ত এলাকায় হেক্টর প্রতি ফলন ৪.৫-৫.৫ টন। জাতটির বিভিন্ন ধরনের রোগ ও পোকামাকড় প্রতিরোধ ক্ষমতাও রয়েছে।"
        },
        {
          "label": "ঘ",
          "question": "তুমি কি মনে করো, অভিযোজন কলা কৌশলের আশ্রয় নিয়ে গফুর সাহেব বিপর্যয় মোকাবেলা করতে পারতেন? যুক্তিসহ উত্তর দাও।",
          "explanation": "গফুর মিয়ার দুইটি গবাদিপশু জলোচ্ছ্বাসের কবলে পড়ে মারা যায়। গফুর মিয়া যদি নিম্নলিখিত অভিযোজন কৌশলগুলো গ্রহণ করতেন তাহলে তিনি বিপর্যয় মোকাবিলা করতে পারতেন। অভিযোজন কৌশলগুলো হলো- ১. উঁচুস্থানে পশুপাখির বাসস্থানের ব্যবস্থা করা। ২. জলোচ্ছ্বাস বা ঝড়ের সংকেত পাওয়ার সাথে সাথে গবাদিপশুকে উঁচু আশ্রয়স্থলে নিয়ে বেঁধে রাখা। ৩. এ সময় পশুর জন্য ভাতের মাড় ও জাউ, শুকনো খড় এবং দানাদার খাদ্যের ব্যবস্থা করা। ৪. গবাদিপশুকে দানাদার খাদ্য যেমন- ভুসি, কুঁড়া, খৈল ও প্রয়োজনমতো লবণ খাওয়ানো। ৫. গবাদিপশুকে কাঁচা ঘাসের পরিবর্তে বিভিন্ন গাছ-পাতা খাওয়ানো। ৬. জলোচ্ছ্বাস কবলিত এলাকায় টিম গঠন করে পশু চিকিৎসার ব্যবস্থা করা। ৭. গবাদিপশুকে নিয়মিত সংক্রামক রোগের টিকা দেওয়া। ৮. গবাদিপশু যাতে পচা দূষিত পানি খেয়ে রোগাক্রান্ত হতে না পারে সেদিকে লক্ষ রাখা ইত্যাদি।"
        }
      ]
    },
    {
      "number": "4",
      "uddipok": "দশম শ্রেণির শিক্ষার্থীরা বিদ্যালয়ের পার্শ্ববর্তী নার্সারির গোলাপ-বাগান পরিদর্শনে যায়। বাগানটির গোলাপ গাছগুলোর মাঝে বেশকিছু ঝোপঝাড় তথা ঘাস-জাতীয় উদ্ভিদ জন্মেছে। শিক্ষার্থী রিয়াজ একটি গাছ থেকে গোলাপ ফুল সংগ্রহ করতে গেলে সে লক্ষ করলো গাছের বাকলে কালো দাগ দেখা যাচ্ছে। বিষয়টি শিক্ষককে জানালে, শিক্ষক গাছটি পরিদর্শন করেন ও অন্যান্য গাছগুলোর পরির্দশন করে শিক্ষার্থীদের দেখান যে কিছু গাছের পাতায় গোলাকার কালো রঙের দাগ পড়েছে। পর্যবেক্ষন পরবর্তীতে শিক্ষক বলেন \"প্রথম বিষয়টি পোকাজনিত সমস্যা হলেও দ্বিতীয়টি রোগের কারণে ঘটেছে। উভয় ক্ষেত্রেই ফুলের উৎপাদন কমে যাওয়ার সম্ভাবনা থাকে।",
      "tag": "CTG.B 24",
      "sub_questions": [
        {
          "label": "ক",
          "question": "ব্রি এ পর্যন্ত কতটি উফশী জাতের ধান উদ্ভাবন করেছে?",
          "explanation": "ব্রি (BRRI) এ পর্যন্ত ১০০টি উফশী জাতের ধান উদ্ভাবন করেছে।"
        },
        {
          "label": "খ",
          "question": "ধানের চারা বীজতলা থেকে উঠানোর পূর্বে বীজতলার মাটিতে পানি দেয়া সঠিক কি-না? ব্যাখ্যা করো।",
          "explanation": "ধানের চারা বীজতলা থেকে উঠানোর পূর্বে বীজতলায় মাটিতে পানি দেয়া উত্তম। পানি সেচ দিয়ে মাটি ভিজিয়ে দিলে বীজতলার মাটি নরম হয়। ফলে চারা তুলতে সুবিধা হয় এবং শিকড় ক্ষতিগ্রস্ত হয় না। তাই চারা তোলার পূর্বে বীজতলায় পানি সেচ দিয়ে ভিজিয়ে নেওয়া উচিত।"
        },
        {
          "label": "গ",
          "question": "উদ্দীপকের প্রথম গোলাপ গাছটির সমস্যা সমাধানের উপায় বর্ণনা করো।",
          "explanation": "উদ্দীপকের প্রথম গোলাপ গাছটির বাকলে কালো দাগ দেখা গেছে। অর্থাৎ গাছটি রেড স্কেল পোকা দ্বারা আক্রান্ত হয়েছে। এ পোকা গাছের বাকলের রস চুষে খায়। ফলে বাকলে ছোট ছোট কালো দাগ পড়ে। পরিণামে আক্রান্ত গাছ মারা যায়। আক্রান্ত গাছের সংখ্যা কম হলে দাঁত মাজার ব্রাশ বা এ জাতীয় কিছু দিয়ে আক্রান্ত স্থানে, ব্রাশ করে পোকা ফেলে দিতে হবে। আক্রমণ বেশি হলে ম্যালাথিয়ন বা ডায়াজিনন নামক কীটনাশক প্রয়োগ করে এ পোকা দমন করা যায়। উল্লিখিত প্রক্রিয়ার মাধ্যমে রেড স্কেল পোকা দমন করা যাবে।"
        },
        {
          "label": "ঘ",
          "question": "ফুলের উৎপাদন সংক্রান্ত শিক্ষকের বক্তব্যটি মূল্যায়ন করো।",
          "explanation": "শিক্ষকের মন্তব্য অনুযায়ী পোকাজনিত সমস্যা ও রোগের আক্রমণ উভয় ক্ষেত্রেই ফুলের উৎপাদন কমে যাওয়ার সম্ভাবনা থাকে। উদ্দীপকের ১ম বিষয়টি পোকাজনিত সমস্যা অর্থাৎ রেড স্কেল পোকার আক্রমণ। এ পোকার আক্রমণে গাছের বাকলে কালো দাগ দেখা যায়। ২য় বিষয়টি হলো কালো দাগ পড়া রোগ। এক্ষেত্রে গাছের পাতায় গোলাকার কালো রঙের দাগ পড়ে। এটি একটি ছত্রাকজনিত রোগ। রেড স্কেল পোকা গাছের বাকলের রস চুষে খায়। ফলে কালো দাগ পড়ে। প্রতিকার না করলে গাছ মারা যেতে পারে। আবার কালো দাগ পড়া রোগে গাছের পাতা পরে গিয়ে গাছ পত্রশূন্য হয়ে যায়। অর্থাৎ রোগে বা পোকার আক্রমণে ফুলের উৎপাদন ব্যাহত হয়। এমনকি গাছ মারা পর্যন্ত যেতে পারে। পোকা ও রোগের আক্রমণের ফলে ফুলের স্বাভাবিক বৃদ্ধি ক্ষতিগ্রস্ত হয়। এতে গোলাপ ফুল গাছের কাঠামো সুন্দর, সুদৃঢ় হওয়া বাধাগ্রস্ত হয়। বড় আকারের ফুল ফোটে না। রোগাক্রান্ত গাছে কলম করলে উৎপাদিত চারাও রোগাক্রান্ত হয়। যারা বাণিজ্যিক উদ্দেশ্যে ফুল চাষ করেন তাদের ক্ষেত্রে পোকা ও রোগাক্রমণের ফলে আর্থিক ক্ষতির সম্মুখীন হতে হয়। যেহেতু ফুল আমাদের অর্থনীতিতে গুরুত্বপূর্ণ ভূমিকা রয়েছে তাই পোকা ও রোগাক্রমণের কারণে অর্থনৈতিক ক্ষতি সাধিত হয়। সুতরাং বলা যায়, রোগ ও পোকার আক্রমণের ফলে গোলাপ ফুলের স্বাভাবিক উৎপাদন ব্যাহত হয়। তাই ফুলের উৎপাদন সংক্রান্ত শিক্ষকের বক্তব্যটি যথার্থ।"
        }
      ]
    },
    {
      "number": "5",
      "uddipok": "চিত্রগুলো লক্ষ করো এবং নিচের প্রশ্নগুলোর উত্তর দাও:",
      "tag": "CTG.B 24",
      "sub_questions": [
        {
          "label": "ক",
          "question": "",
          "explanation": "মূলিবাঁশ কাগজ শিল্পের জন্য বিশেষ উপযোগী।"
        },
        {
          "label": "খ",
          "question": "মিশ্র শিল্প কী? ব্যাখ্যা করো।",
          "explanation": "বেতের সাথে বাঁশ, কাঠ, প্লাস্টিক, নাইলন, স্টিল ইত্যাদি মিশ্রণ করে যেসব দ্রব্যাদি তৈরি হয় তাকে বেতের মিশ্র শিল্প বলে। মোটা বেতের অভাব হলে এর স্থলে কাঠ, বাঁশ ইত্যাদি ব্যবহার করে দোলনা, মোড়া, র‍্যাক, সেলফ তৈরি করা হয়। আবার সরু বেতের অভাব হলে এর জায়গায় নাইলনের বা প্লাস্টিকের বেতি মোটা বেতের সাথে মিশ্রিত করে খাট, বাক্স, সোফা ইত্যাদি তৈরি করা হয়।"
        },
        {
          "label": "গ",
          "question": "চিত্র-১ এর ক্ষেত্রে কোন ধরনের চারা রোপণ উপযোগী? ব্যাখ্যা করো।",
          "explanation": "চিত্র-১ এ আনারসের চারা দেখানো হয়েছে। আনারস গাছের বংশবিস্তার অঙ্গজ পদ্ধতিতেই হয়ে থাকে। আনারস গাছে চার ধরনের চারা উৎপন্ন হয় যাদেরকে সাকার বা তেউড় বলা হয়। আনারসের সকল চারাই রোপণ উপযোগী তা নিচে ব্যাখ্যা করা হলো- ফলের মাথায় দু'ধরনের চারা উৎপন্ন হয়। ফলের মাথায় সোজাভাবে যে চারাটি উৎপন্ন হয় তাকে মুকুট চারা বলে। আর মুকুট চারার গোড়া থেকে চারা বের হয় তাকে স্কন্ধ চারা বা মুকুট স্লিপ বলে। গাছের গোড়া থেকে মাটি ভেদ করে যে চারা বের হয় তাকে গোড়ার কেকড়ি বা ছুঁয়ে চারা বলে। আনারস চাষের জন্য ছুঁয়ে চারা ও পার্শ্বচারা সবচেয়ে ভালো। এছাড়া মুকুট চারা ও স্কন্ধ চারা রোপণ করেও আনারস চাষ করা যায়। উপরিউক্ত আলোচনা থেকে বোঝা যায়, আনারসের সকল চারাই রোপণ উপযোগী।"
        },
        {
          "label": "ঘ",
          "question": "চিত্র-২ এ উদ্ভিদগুলো মানুষের জীবনে কী ধরনের ভূমিকা পালন করে যুক্তিসহ উপস্থাপন করো।",
          "explanation": "চিত্র-২ এর উদ্ভিদগুলো হলো যথাক্রমে কালোমেঘ, বাসক, অর্জুন, বহেড়া যেগুলো ভেষজ উদ্ভিদ হিসেবে পরিচিত। চিকিৎসায় ব্যবহৃত ঔষধি উদ্ভিদ প্রায় সবজায়গায় পাওয়া যায় ফলে এ চিকিৎসা সহজলভ্য এবং সস্তা। অন্যান্য চিকিৎসায় কোনো না কোনো পার্শ্বপ্রতিক্রিয়া থাকে। কিন্তু এ চিকিৎসায় কোনো পার্শ্বপ্রতিক্রিয়া থাকে না। তাই ভেষজ উদ্ভিদের মাধ্যমে চিকিৎসা খুবই জনপ্রিয়। জ্বর, লিভার দোষ ইত্যাদি রোগ নিরাময়ে কালোমেঘ; কাশি নিরাময়ে বাসক; আমাশয় উপশমে ও মেছতা দূরীকরণে অর্জুন; পেটের পীড়া, কোষ্ঠকাঠিন্য, ডায়রিয়া হৃৎপিন্ড ও ফুসফুসের অসুখে বহেড়া ব্যবহৃত হয়। এসব ভেষজ উদ্ভিদের রোগ নিরাময় কার্যকারিতা অত্যধিক। ভেষজ চিকিৎসার খরচ অনেক কম লাগে এবং গ্রামের সর্বত্রই পাওয়া যায় আয়ুর্বেদিক ও ইউনানী চিকিৎসা ব্যবস্থা ভেষজ উদ্ভিদের উপর নির্ভরশীল। ভেষজ উদ্ভিদ হতে ঔষধ তৈরি করতে আধুনিক যন্ত্রপাতির প্রয়োজন হয় না বলে স্থানীয়ভাবে পাওয়া যায়। সহজলভ্য, সস্তা ও পার্শ্বপ্রতিক্রিয়ামুক্ত। অতএব বলা যায়, এসব ভেষজ উদ্ভিদের যথেষ্ট প্রয়োজনীয়তা রয়েছে।"
        }
      ]
    },
    {
      "number": "6",
      "uddipok": "শিক্ষার্থী ফাল্গুনি গাজীপুরের শালবাগানে পরিবারের সাথে বেড়াতে গেলে সে কিছু শাল-সেগুনের বীজ সংগ্রহ করে নিয়ে আসে এবং সে বীজগুলোকে শুকিয়ে প্রায় ১৫ দিন পরে ২৫ সেমি × ১৫ সেমি পলিব্যাগে করে ৩ মিটার x ১ মিটার বেডে চারা পাতায়। পরবর্তীতে বিভিন্ন পরিচর্যা করলেও ফাল্গুনি তার চারা বেডে লক্ষ করে দেখে একটি বীজ হতেও চারা অঙ্কুরোদগম হয় নাই। বিষয়টি তাঁর বিদ্যালয়ের কৃষি বিষয়ক শিক্ষকের সঙ্গে পরামর্শ করলে শিক্ষক তাকে এ বিষয়ে কিছু পরামর্শ দেন।",
      "tag": "CTG.B 24",
      "sub_questions": [
        {
          "label": "ক",
          "question": "বাংলাদেশের কোন অঞ্চলে বনভূমির পরিমাণ খুবই কম?",
          "explanation": "বাংলাদেশের উত্তর ও উত্তর-পশ্চিমাঞ্চলে বনভূমির পরিমাণ খুবই কম।"
        },
        {
          "label": "খ",
          "question": "বন বিধি প্রয়োগ কেন প্রয়োজন তা ব্যাখ্যা করো।",
          "explanation": "কোন অঞ্চলে নতুন বনাঞ্চল সৃষ্টি বা সরকারি বনাঞ্চল থেকে গাছ কাটা, অপসারণ, পরিবহন ইত্যাদি বিষয়ে সুনির্দিষ্ট আইনই হলো বনবিধি বা বন আইন। বন আইন প্রণয়নের মাধ্যমে অবাধে বনাঞ্চলে প্রবেশ, গাছ কাটা, চাষাবাদ ও ঘরবাড়ি নির্মাণ করা যায় না। ফলে বনজ সম্পদ চুরি ও পাচার করা যায় না। বন আইন বন্যপ্রাণীর আবাসস্থল ও খাদ্য সংরক্ষণ, নিরাপদ প্রজননের মাধ্যমে জীববৈচিত্র্য রক্ষা করে। এ আইন যথাযথ বাস্তবায়নের মাধ্যমে বন ভূমিক্ষয়, ভূমিধ্বস থেকে রক্ষা করে পরিবেশগত ভারসাম্য বজায় রাখে। তাই বন সংরক্ষণের জন্য বন আইন জানা প্রয়োজন।"
        },
        {
          "label": "গ",
          "question": "উদ্দীপকে বর্ণিত ফাল্গুনির বেডে মোট কতটি পলিব্যাগের প্রয়োজন হবে তা নির্ণয় করো।",
          "explanation": "উদ্দীপকে বর্ণিত ফাল্গুনির নার্সারির বেডের আকার ৩ মিটার × ১ মিটার অর্থাৎ, ৩ বর্গমিটার। সে ২৫ সেমি × ১৫ সেমি আকারের পলিব্যাগে চারা পাতায়। আমরা জানি, ২৫ সেমি × ১৫ সেমি আকারের পলিব্যাগের ক্ষেত্রে প্রতি বর্গ মিটারে চারার সংখ্যা = ২৬ টি সুতরাং ৩ বর্গমিটারে চারার সংখ্যা হবে ২৬× ৩ = ৭৮টি প্রতিটি চারার জন্য একটি করে পলিব্যাগের প্রয়োজন হয়। অতএব ফাল্গুনির বেডে মোট ৭৮টি পলিব্যাগের প্রয়োজন হবে।"
        },
        {
          "label": "ঘ",
          "question": "ফাল্গুনির চারা উৎপাদন প্রচেষ্টাকে মূল্যায়ন করো।",
          "explanation": "উদ্দীপকে উল্লিখিত ফাল্গুনি গাজীপুরের শালবাগান থেকে শাল ও সেগুনের বীজ সংগ্রহ করে বপন করে। বিভিন্ন পরিচর্যা করলেও তার বেডে চারা অঙ্কুরোদগম হয় নাই। ফাল্গুনির সংগ্রহ করা বীজগুলো অঙ্কুরিত না হওয়ার কারণ হলো ত্রুটিপূর্ণ বপন কৌশল। শাল ও সেগুন গাছের অঙ্কুরোদগমকাল সংক্ষিপ্ত হয়। অঙ্কুরোদগমকাল সাধারণত ৪-৭ দিন হয়ে থাকে। এসব গাছের গোটা ফলই বীজ হিসেবে বহন করতে হয়। অঙ্কুরোদগমের ফলাফল আরও ভালো পেতে হলে গাছ থেকে বীজ সংগ্রহ করার ২৪ ঘণ্টার মধ্যেই বপন করতে হয়। ফাল্গুনি তার বীজগুলো সংগ্রহ করে শুকিয়ে ১৫ দিন পর বপন করে। সঠিক পদ্ধতিতে এবং নির্দিষ্ট সময়ের মধ্যে বীজগুলো বপন না করায় তার বীজের গুণাগুণ নষ্ট হয়ে যায় এবং মানের অবনতি ঘটে। আবার বেশি তাপমাত্রায় দীর্ঘদিন বীজ শুকালে বীজের জীবনীশক্তি ও অঙ্কুরোদগম ক্ষমতা হ্রাস পায়। ফাল্গুনির বীজগুলো শুকানোর ফলে সেগুলোর অঙ্কুরোদগম ক্ষমতা হ্রাস পাওয়ায় তার চারা উৎপাদনের প্রচেষ্টা ব্যর্থ হয়।"
        }
      ]
    },
    {
      "number": "7",
      "uddipok": "গত কয়েক বছর থেকে কৃষকগণ আবহাওয়ার দুর্যোগপূর্ণ পরিস্থিতি মোকাবেলায় ফসলের সেচ, চাষ, ফসল সংগ্রই প্রক্রিয়া, ফসল মজুদ সংকট, যন্ত্রপাতির সংকট ইত্যাদি পরিস্থিতিতে দরিদ্র কৃষকগণ প্রায়ই প্রতিকূলতা মোকাবেলা করে চলেছে। এ অবস্থা নিয়ে স্থানীয় সংবাদপত্রে একটি সংবাদ প্রকাশ হলে উপজেলা কৃষি অফিস ও সমবায় অফিস যৌথভাবে এলাকার কৃষকগণকে নিয়ে যৌথ সভার আয়োজন করে। সভায় কর্মকর্তাবৃন্দ, কিছু কিছু পরিস্থিতি মোকাবেলায় কিছু পরমার্শ প্রদান করেন।",
      "tag": "CTG.B 24",
      "sub_questions": [
        {
          "label": "ক",
          "question": "কৃষি সমবায় কাকে বলে?",
          "explanation": "কৃষিকাজের জন্য প্রয়োজনীয় মূলধন সংগ্রহ, কৃষি যান্ত্রিকীকরণ, ফসল উৎপাদন, সংগ্রহ, সংগ্রহোত্তর পরিচর্যা, গুদামজাতকরণ, পরিবহন এবং বাজারজাতকরণ সুচারুভাবে সম্পন্ন করার জন্য কৃষকগণ যে সমবায় গড়ে তোলেন তাকে কৃষি সমবায় বলে।"
        },
        {
          "label": "খ",
          "question": "দরিদ্র কৃষকগণকে পুঁজির সহায়তা সৃষ্টির জন্য উত্তম প্রক্রিয়া কোনটি? ব্যাখ্যা করো।",
          "explanation": "কৃষিকাজের জন্য মূলধন অত্যাবশ্যক। অর্থ সংকটে থাকার কারণে তারা কৃষির আধুনিক সুবিধাগুলো গ্রহণ করতে পারে না। কৃষিকাজের জন্য অর্থ সংকটে থাকা গ্রামীণ কৃষকদের নিরাপদ সমাধান হচ্ছে কৃষিঋণ। কৃষিতে প্রয়োজনীয় পরিমাণ কৃষিঋণ যথাসময়ে নিরাপদে প্রাপ্তি কৃষির জন্য খুবই সহায়ক এবং এক্ষেত্রে কৃষি সমবায় গুরুত্বপূর্ণ ভূমিকা রাখে। রেজিস্ট্রিকৃত কৃষি সমবায় হলে ঋণদাতা প্রতিষ্ঠান ঋণ দিতে স্বাচ্ছন্দ্যবোধ করে। অর্থ সংকটে থাকা দরিদ্র কৃষকদেরকে পুঁজির সহায়তা, সৃষ্টির জন্য উত্তম পদক্ষেপ হলো কৃষি সমবায় গঠনের মাধ্যমে ঋণপ্রদানকারী প্রতিষ্ঠান থেকে ঋণের ব্যবস্থা করে দেওয়া।"
        },
        {
          "label": "গ",
          "question": "উদ্দীপকে কৃষকগণের উদ্ভূত সমস্যা সমাধানে কোন ধরনের সমবায় সংগঠন তৈরি প্রয়োজন? ব্যাখ্যা করো।",
          "explanation": "উদ্দীপকে ফসল উৎপাদনের ক্ষেত্রে সেচ, চাষ, ফসল সংগ্রহ প্রক্রিয়ার সংকট, যন্ত্রপাতি সংকটের কথা বলা হয়েছে। এ অবস্থায় কৃষি উপকরণ সমবায় গঠন করলে এ পরিস্থিতি থেকে উত্তরণ সম্ভব। কৃষি উপকরণ সমবায়ের কার্যক্রম হচ্ছে বীজ, সার, ঔষধ, যন্ত্রপাতি ইত্যাদি সংগ্রহ ও ব্যবহার। উপকরণ সমবায়ের মাধ্যমে কৃষকেরা সহজেই ফসলের বীজ, সার ও ঔষধ পেয়ে থাকে। এছাড়া যেসব যন্ত্রপাতি ব্যয়বহুল কিন্তু প্রয়োজনীয় সেসব যন্ত্রপাতি উপকরণ সমবায়ের মাধ্যমে সরবরাহ করা যায়। এমনকি এই সমবায়ের মাধ্যমেই ফসলের জমিতে সেচের জন্য জলাশয় বা গভীর নলকূপ বসানোর ব্যবস্থা করা যায়। কৃষি উপকরণ সমবায় কৃষকের পণ্য পরিবহনে এবং কৃষিঋণ প্রাপ্তিতে সর্বোচ্চ সহায়তা দেয়। এভাবে উপকরণ সমবায় কার্যক্রম সম্পন্ন করে থাকে। কৃষি উপকরণ সমবায়ের মাধ্যমেই উদ্দীপকের দরিদ্র কৃষকগণ প্রতিকূলতা মোকাবেলা করে সহজেই কৃষিকাজ পরিচালনা করতে পারবে।"
        },
        {
          "label": "ঘ",
          "question": "উদ্দীপকের আলোকে কৃষি অফিস ও সমবায় অফিসের গৃহীত পদক্ষেপটি মূল্যায়ন করো।",
          "explanation": "নিম্নের অনুরূপ। পিরপুর গ্রামের কৃষকদের নিয়ে যৌথভাবে গৃহীত উদ্যোগটি হচ্ছে কৃষি সমবায় গঠন। কৃষিকাজ সুচারুভাবে সম্পন্ন করতে এবং কৃষি থেকে সর্বোচ্চ মুনাফা অর্জনের লক্ষ্যে কৃষি সমবায় গঠন করা হয়। কৃষি সমবায় আধুনিক কৃষি প্রযুক্তির জন্য প্রয়োজনীয় সকল উপকরণ সংগ্রহ ও ব্যবহারে কৃষকদের সক্ষম করে তুলতে পারে। পরিবেশবান্ধব কৃষি প্রযুক্তিসমূহ; যেমন- শস্যপর্যায় অবলম্বন, নিবিড় ও সমন্বিত চাষাবাদ পদ্ধতি, সমন্বিত বালাই দমন পদ্ধতি ব্যবহার করে ফসলের নিরাপত্তা বিধান, যান্ত্রিক উপায়ে ফসল সংগ্রহ ও সংগ্রহোত্তর পরিচর্যা, পরিবহন, গুদামজাতকরণ এবং বিপণন সকল ক্ষেত্রেই উচ্চমাত্রার সক্ষমতা এনে দিতে পারে। কৃষি সমবায় কৃষিতে উচ্চ মুনাফা অর্জন নিশ্চিত করতে পারে। এছাড়াও কৃষি সমবায় কৃষককে হঠাৎ বিপর্যয়ে সহনশীল হতে শেখায়। এ সমবায় সরকারি-বেসরকারি সেবা সংস্থাগুলোর অনুদান, ভর্তুকি, সেবা গ্রহণ করে এবং হিসাব রাখে। তাছাড়া কৃষিপণ্য ক্রেতা সংস্থা, কোম্পানি বা ব্যক্তির সঙ্গে আনুষ্ঠানিক চুক্তি করে এবং তদানুযায়ী ব্যবসা করে। অতএব বলা যায়, উদ্দীপকে উল্লিখিত কৃষদের উদ্যোগটির অর্থাৎ কৃষি সমবায় গঠনের যৌক্তিকতা রয়েছে।"
        }
      ]
    },
    {
      "number": "8",
      "uddipok": "রহিম ৫টি জার্সি জাতের গাভী কিনে খামার স্থাপন করলেন। প্রতিদিন সে হাত দিয়ে দুধ দোহন করে এতে সে লক্ষ করলেন যে সবকিছু ঠিক থাকার পরও একই জাতের অন্যান্য খামারিদের তুলনায় তার গাভীর দুধ কম হচ্ছে। বিষয়টি নিয়ে সে অভিজ্ঞ খামারির সাথে আলোচনা করেন এবং সমস্যা চিহ্নিত করে সমাধানের পরামর্শ দেন।",
      "tag": "CTG.B 24",
      "sub_questions": [
        {
          "label": "ক",
          "question": "কোন জীবাণু প্রধানত দুধে এসিড তৈরি করে?",
          "explanation": "স্ট্রেপটোকক্কাই নামক জীবাণু দুধে এসিড তৈরি করে এবং দুধকে টক স্বাদযুক্ত করে।"
        },
        {
          "label": "খ",
          "question": "পুকুরে মাছ খাবি খায় কেন? ব্যাখ্যা করো।",
          "explanation": "পানিতে অক্সিজেনের অভাব হলে মাছ পানিতে ভেসে ওঠে ও খাবি খায়। অনেক সময় ফাইটোপ্লাংকটন ও জলজ উদ্ভিদ সালোকসংশ্লেষণের অভাবে অক্সিজেন তৈরি করতে পারে না। ফলে পানিতে অক্সিজেনের ঘাটতি দেখা যায়। আবার পুকুরের তলায় অতিরিক্ত কাদার উপস্থিতি, জৈব পদার্থের পচন, বেশি সার প্রয়োগ, ঘোলাত্ব, মেঘলা আবহাওয়া ও তাপমাত্রা বৃদ্ধিতে পানিতে অক্সিজেনের অভাব হয়। এর ফলে মাছ মারা যায়। অক্সিজেনের অভাবে মৃত মাছের মুখ 'হা' করা থাকে।"
        },
        {
          "label": "গ",
          "question": "রহিমের খামারটি কী ধরনের খামার? বর্ণনা করো।",
          "explanation": "রহিম পাঁচটি উন্নত জাতের জার্সি গরু কিনে খামার স্থাপন করেন। জার্সি জাতের গরু দুধ উৎপাদনকারী গাভি। সাধারণত বেশি দুধ দেয় এমন গাভি দ্বারা দুগ্ধ খামার করা হয়। নিজ বাড়িতে নিজস্ব পরিবেশে গাভি পালনের মাধ্যমে পরিবারের দুধের চাহিদা মিটিয়ে আয়ের পথ সুগম করতে যে খামার স্থাপন করা হয় তাকে পারিবারিক দুগ্ধ খামার বলে। সাধারণ ২০-৫টি গাভির সমন্বয়ে পারিবারিক দুগ্ধ খামার গড়ে ওঠে। একজন মানুষের বছরে প্রায় ৯০ লিটার দুধ পান করা দরকার। কিন্তু বাংলাদেশের একজন মানুষ বছরে গড়ে ১০ লিটার দুধ পান করে থাকে। অর্থাৎ দেশে দুধের উৎপাদন ও চাহিদার ব্যাপক ঘাটতি রয়েছে। তাই বর্তমানে শহর ও গ্রামে অনেকেই পারিবারিক দুগ্ধ খামার গড়ে তুলতে আগ্রহী হয়ে উঠেছে। রহিমের দুধ উৎপাদনকারী গাভি পালনের কার্যক্রমটি অত্যন্ত লাভজনক। কেননা এর মাধ্যমে স্বকর্মসংস্থান বাড়ানো যায়, ভূমিহীন ও প্রান্তিক চাষিদের আয় বাড়ানো যায় এবং পরিবারের পুষ্টি চাহিদা মিটিয়ে বাড়তি আয়ের ব্যবস্থা করা যায়। দুধ বিক্রির টাকা দিয়ে পারিবারে আর্থিক স্বচ্ছলতা আসে এবং দারিদ্র্য বিমোচন সম্ভব হয়। যেহেতু রহিম দুধ উৎপাদনের লক্ষ্যে দুগ্ধবতী গাভি দিয়ে খামার স্থাপন করেন, সেহেতু তার খামারটিকে পারিবারিক দুগ্ধ খামার বলা যায়।"
        },
        {
          "label": "ঘ",
          "question": "উদ্দীপকের আলোকে অভিজ্ঞ খামারির সমস্যা চিহ্নিতপূর্বক তার সমাধান বিশ্লেষণ করো।",
          "explanation": "রহিম দুগ্ধ খামার স্থাপন করেন এবং সে নিজেই হাত দিয়ে দুধ দোহন করেন। সবকিছু ঠিক থাকার পরেও দেখলেন অন্যান্য খামারির তুলনায় তার গাভির দুধ কম হচ্ছে। দুধ দোহন একটি কারিগরি প্রক্রিয়া। গাভি থেকে পরিমিত দুধ সংগ্রহের জন্য দুধ দোহন প্রক্রিয়ার গুরুত্ব অনেক। গাভির ওলানে দুধ যথেষ্ট থাকা সত্ত্বেও দুধ দোহন পদ্ধতি না জানার ফলে ঠিকমতো দুধ সংগ্রহ করা সম্ভব হয় না। প্রতিদিন দুইবার অথবা তিনবার দুধ দোহন করা যায়। নির্দিষ্ট সময় সূচি মেনে দোহন করলে দুধ উৎপাদন বাড়ে। দুধ দোহনের পূর্বে অনেক প্রস্তুতি গ্রহণ করতে হয়। যেমন- স্বাস্থ্যসম্মতভাবে দুধ দোহন করা। স্বাস্থ্যসম্মতভাবে দুধ দোহন না করলে দুধে বহু রোগজীবাণু ছড়িয়ে পড়ে। যার ফলে ওলানে ক্ষতিকর রোগজীবাণু ঢুকে ওলান প্রদাহ। সৃষ্টি করে। এ কারণে গাভি থেকে কাঙ্ক্ষিত দুধ পাওয়া যায় না। স্বাস্থ্যসম্মতভাবে দুধ দোহনের ক্ষেত্রে অবশ্যই যিনি দুধ দোহন করবেন তাকে পরিষ্কার পরিচ্ছন্ন থাকতে হবে। দুধ দোহনের সময় কফ, থুথু ফেলা, নাক ঝাড়া থেকে বিরত থাকতে হবে। দোহনের পূর্বে গোয়াল ঘর পরিচ্ছন্ন রাখতে হবে। এ সময় গাভিকে বিরক্ত করা যাবে না। মশা, মাছি যাতে বিরক্ত না করে সেদিকে খেয়াল রাখতে হবে। গাভির ওলান ও বাঁট -কুসুম গরম পানি দিয়ে ধুয়ে পরিষ্কার করে নিতে হবে। এবং পরিষ্কার কাপড় দিয়ে ওলান ও বাঁট মুছে নিতে হবে। উপরিউক্ত আলোচনা থেকে বলা যায়, তিনি দুগ্ধ খামার তৈরিতে সঠিক জাতের গাভি নির্বাচন করেছেন। তার গাভিগুলো সুস্থ থাকা সত্ত্বেও দুধ দোহনের ক্ষেত্রে ত্রুটি থাকার কারণে রহিম কম দুধ পাচ্ছেন। সঠিক নিয়ম অনুসরণে দুধ দোহন করলে তিনি লাভবান হবেন।"
        }
      ]
    }
  ]
}