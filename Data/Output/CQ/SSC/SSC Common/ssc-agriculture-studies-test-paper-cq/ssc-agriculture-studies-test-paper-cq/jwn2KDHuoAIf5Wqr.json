{
  "title": "ময়মনসিংহ, রাজশাহী, দিনাজপুর, চট্টগ্রাম, বরিশাল বোর্ড ২০২০",
  "subtitle": "কৃষিশিক্ষা (8)",
  "questions": [
    {
      "number": "1",
      "uddipok": "",
      "tag": "MB, RB, DIN.B, CTG.B, BB 20",
      "sub_questions": [
        {
          "label": "ক",
          "question": "",
          "explanation": "হে তৈরির জন্য শিম গোত্রীয় ঘাস যেমন- সবুজ খেসারি, মাসকলাই বেশি উপযোগী।"
        },
        {
          "label": "খ",
          "question": "কোন ক্ষেত্রে মাছের জন্য খাদ্য ট্রে ব্যবহার করা উত্তম তা ব্যাখ্যা করো।",
          "explanation": "মাছের সম্পূরক খাদ্য প্রদানের জন্য খাদ্য ট্রে বা খাদ্যদানি ব্যবহার করা হয়। শুকনো খাবার পানির উপরে ছিটিয়ে এবং আর্দ্র বা ভেজা খাবার পানির ৩০-৬০ সে.মি. নিচে স্থাপিত খাদ্যদানি, ট্রে বা মাচায় প্রয়োগ করতে হয়। এতে খাদ্যের অপচয় কম হয়।"
        },
        {
          "label": "গ",
          "question": "উদ্দীপকে উল্লিখিত পরিমাণ খড় দিয়ে প্রয়োজনীয় উপকরণ সংযোগে ইউরিয়া মিশ্রিত খড় তৈরি প্রক্রিয়া বর্ণনা করো।",
          "explanation": "গবাদিপশুর খাদ্য হিসেবে ইউরিয়া মিশ্রিত খড় (ইউরিয়া মোলাসেস স্ট্র) প্রস্তুত করা একটি কার্যকর পদ্ধতি, যা খড়ের পুষ্টিমান বাড়িয়ে তোলে। এটি গরু, মহিষসহ অন্যান্য গবাদিপশুর জন্য উপযোগী। নিচে ইউরিয়া মিশ্রিত খড় তৈরির ধাপগুলো বর্ণনা করা হলো: উপকরণ: শুকনো খড়: ১০ কেজি ইউরিয়া সার: ৩০০ গ্রাম চিটাগুড় (মোলাসেস): ২ কেজি পরিষ্কার পানি: ৫-৭ লিটার প্রস্তুত প্রণালি: খড় প্রস্তুতকরণ: শুকনো খড় ৩-৪ ইঞ্চি লম্বা করে কেটে নিন, যাতে ইউরিয়া মিশ্রণ সহজে শোষিত হয়। দ্রবণ তৈরি: একটি পাত্রে ৩০০ গ্রাম ইউরিয়া ও ২ কেজি চিটাগুড় ৫-৭ লিটার পানির সঙ্গে ভালোভাবে মিশিয়ে দ্রবণ তৈরি করুন। মিশ্রণ প্রয়োগ: পরিষ্কার পাকা মেঝে বা পলিথিন বিছানো স্থানে খড় সমানভাবে ছড়িয়ে দিন। এরপর ইউরিয়া-চিটাগুড়ের দ্রবণটি স্প্রে বা হাত দিয়ে খড়ের ওপর সমানভাবে ছিটিয়ে দিন। খড়গুলোকে উল্টে-পাল্টে নিশ্চিত করুন যাতে সব খড় দ্রবণটি শোষণ করে। সংরক্ষণ: মিশ্রিত খড় একটি বায়ুরোধী পাত্রে বা পলিথিনে মুড়ে রাখুন। কমপক্ষে ৭-১০ দিন এভাবে রেখে দিন, যাতে ইউরিয়া খড়ের সঙ্গে ভালোভাবে মিশে যায় এবং পুষ্টিমান বৃদ্ধি পায়। খাওয়ানোর নিয়ম: প্রথমে অল্প পরিমাণে গবাদিপশুকে এই মিশ্রিত খড় খাওয়ান, যাতে তারা অভ্যস্ত হয়। পরে তাদের চাহিদা অনুযায়ী এই খড় খাওয়াতে পারেন। খাওয়ানোর পরপরই প্রচুর পানি পান করতে দেওয়া উচিত নয়।"
        },
        {
          "label": "ঘ",
          "question": "",
          "explanation": "উদ্দীপকে 'অ' চিহ্নিত উপাদানটিতে “২০ কেজি খড়” দেখানো হয়েছে। বাংলাদেশে গোখাদ্য হিসেবে খড় ব্যবহার করা হয়। খড় জাতীয় খাদ্যে প্রচুর পরিমাণ আঁশ এবং কম পরিমাণে শক্তি থাকে। এজন্য এদেরকে প্রচলিত খাবারের সাথে বিশেষ খাদ্য সরবরাহ করা হয়। এতে গবাদিপশুর দ্রুত বৃদ্ধি ঘটে এবং পুষ্টি লাভ করে। গবাদিপশুর মাংস ও দুধ উৎপাদন বৃদ্ধি পায়। গবাদিপশু পালন লাভজনক করার জন্য আঁশজাতীয় খাদ্যের পাশাপাশি দানাজাতীয় খাদ্য খড় প্রক্রিয়াজাত করে ইউরিয়া মোলাসেস খড় তৈরি করে সরবরাহ করলে কাঙ্ক্ষিত ফল পাওয়া যায়। কারণ দানাদার খাদ্যে কম পরিমাণে আঁশ এবং বেশি পরিমাণ শক্তি পাওয়া যায়। বাংলাদেশের অধিকাংশ স্থানে গবাদিপশুকে শুধুমাত্র খড় খাওয়ানো হয়। এতে দুধ ও মাংস উৎপাদন ভালো হয় না। সুতরাং বাংলাদেশের প্রেক্ষাপটে শুধুমাত্র খড়কে গোখাদ্য হিসেবে ব্যবহার করলে তা লাভজনক হবে না।"
        }
      ]
    },
    {
      "number": "2",
      "uddipok": "রিয়া পারিবারিকভাবে মুরগি পালনের জন্য ৫০টি বাচ্চা ক্রয় করে খামার তৈরি করে। প্রতিবেশী অভিজ্ঞ খামারি স্বপন সাহা রিয়াকে পরামর্শ দেয় যে, বাচ্চাগুলো যখন মাঝারি এবং ডিমপাড়া পর্যায়ে আসবে তখন শর্করা উপাদান সামান্য কমিয়ে খাদ্য তালিকায় অন্য একটি গুরুত্বপূর্ণ উপাদানের শতকরা হার বাড়াতে হবে, তা না হলে ডিম উৎপাদন ক্ষতিগ্রস্ত হতে পারে।",
      "tag": "MB, RB, DIN.B, CTG.B, BB 20",
      "sub_questions": [
        {
          "label": "ক",
          "question": "",
          "explanation": "মুরগি খামার পরিচালনায় সবচেয়ে বেশি খরচ খাদ্য খাতে (মোট খরচের শতকরা ৭০ ভাগ)।"
        },
        {
          "label": "খ",
          "question": "",
          "explanation": "দ্রুত মুনাফা পেতে উন্নত জাতের লেয়ার ও ব্রয়লার মুরগির খামার করা উত্তম। ব্রয়লার মুরগির খাদ্য রূপান্তর দক্ষতা ২ : ১। অর্থাৎ ব্রয়লার মুরগি ২ কেজি খাবার খেয়ে ১ কেজি ওজন প্রাপ্ত হয়। অন্যদিকে দেশি জাতের মুরগির খাদ্য গ্রহণ ও বৃদ্ধির পরিমাণ সে তুলনায় কম। দেশি জাতের মুরগি বছরে ৫০-৬৫টি ডিম দিয়ে থাকে অপরদিকে উন্নত জাতের লেয়ার মুরগি বছরে ২০০-২৫০টি ডিম দিয়ে থাকে। অর্থাৎ উন্নত জাতের মুরগির মাংস ও ডিম উৎপাদন ক্ষমতা দেশি জাতের তুলনায় অধিক হওয়ায় দ্রুত মুনাফা পাওয়া যায়।"
        },
        {
          "label": "গ",
          "question": "",
          "explanation": "অনুরূপ। উদ্দীপকের আবিদা সুলতানার খামারে বর্তমানে ৮০০ টি ডিম দেওয়ার উপযোগী মুরগি আছে। ডিম দেওয়া উপযোগী মুরগিকে দৈনিক ১১৫ গ্রাম সম্পূরক খাদ্য প্রদান করা হয়ে থাকে। এখন আবিদা সুলতানার খামারের মুরগির দৈনিক সম্পূরক খাদ্যের পরিমাণ- ১টি মুরগিকে ১ দিনে খাদ্য দিতে হবে ১১৫ গ্রাম ∴ \\therefore ∴ ৮০০টি ” ১ দিনে খাদ্য দিতে হবে (১১৫ × ৮০০) গ্রাম = ৯২,০০০ গ্রাম = ৯২ কেজি। অতএব, আবিদা সুলতানার খামারে ডিম দেওয়ার উপযোগী মুরগিকে প্রতিদিন ৯২ কেজি সম্পূরক খাদ্য প্রদান করতে হয়।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত প্রতিবেশী অভিজ্ঞ খামারি স্বপন সাহা রিয়াকে মুরগির বাচ্চাগুলো মাঝারি ও ডিমপাড়া পর্যায়ে আসলে শর্করা উপাদান সামান্য কমিয়ে অন্য একটি গুরুত্বপূর্ণ উপাদানের শতকরা হার বাড়ানোর পরামর্শ দেন। উপাদানটি হলো ভিটামিন মিনারেল প্রিমিক্স। অন্যান্য প্রাণীর মতো মুরগিরও দেহের বৃদ্ধি, উৎপাদন ও রোগ প্রতিরোধ ক্ষমতা গড়ে ওঠার জন্য সুষম খাদ্যের প্রয়োজন। মাঝারি ও ডিমপাড়া পর্যায়ে মুরগির উৎপাদন ক্ষমতা বৃদ্ধি পায় কিন্তু ডিমপাড়া পর্যায়ে মুরগির দেহ থেকে ডিমের মাধ্যমে অনেক প্রয়োজনীয় উপাদান বের হয়ে যায়, ফলে মুরগি দুর্বল হয়ে পড়ে। ডিমের খোসা গঠনে প্রচুর ক্যালসিয়াম ব্যয় হয়। এ উপাদানের অভাবে ডিমের খোসা পাতলা হয়ে ডিম ভেঙে যায়। এ সকল সমস্যা দূর করতে এ সময় মুরগির খাদ্যে অতিরিক্ত ভিটামিন ও মিনারেল পুষ্টি উপাদান যোগ করতে হবে। মাঝারি ও ডিমপাড়া পর্যায়ে মুরগির শারীরক সুস্থতা, ডিম উৎপাদন ক্ষমতা বৃদ্ধি করতে ভিটামিন এবং শরীরে অস্থি কাঠামো ও ডিমের খোসা গঠনে মিনারেল গুরুত্বপূর্ণ ভূমিকা রাখে। সুতরাং বলা যায়, খামারি স্বপন সাহার পরামর্শ লেয়ার মুরগি পালনে বিশেষ গুরুত্ব বহন করে।"
        }
      ]
    },
    {
      "number": "3",
      "uddipok": "রাজশাহী এলাকার যুবক রাজন বাবু জীবিকার প্রয়োজনে মালয়েশিয়ায় যায়, যাবার সময় সে তাঁর গৃহপালিত পশুগুলোকে প্রতিপালনে তাঁর স্ত্রীকে দিক নির্দেশনা দেন। রাজন বাবু একদিন খবরে জানতে পারেন বাংলাদেশে তীব্র খরা চলছে। আর বন্যা তো প্রায় বছর লেগেই আছে। মানুষের কষ্টের পাশাপাশি পশুপাখি বেঁচে থাকা প্রায় দুরূহ। তাই সে বাড়িতে চিঠি লিখে জানায় এখন পশুগুলোর জন্য তাঁর স্ত্রীর কী করণীয়। তিনি আরোও পরামর্শ দেন, রাস্তা ও বাঁধের পার্শ্বে জরুরি ভিত্তিতে বর্ষার শুরুতেই ইপিল ইপিল, বাবলা ও কাঁঠাল গাছের চারা যেন গ্রামের যুবকদের সহায়তায় লাগানো হয়।",
      "tag": "MB, RB, DIN.B, CTG.B, BB 20",
      "sub_questions": [
        {
          "label": "ক",
          "question": "",
          "explanation": "বিভিন্ন প্রতিকূল পরিবেশে বেঁচে থাকার জন্য উদ্ভিদের বিভিন্ন ধরনের শারীরবৃত্তীয় ও জৈব রাসায়নিক পরিবর্তনের মাধ্যমে খাপ খাইয়ে নেওয়ার কৌশলকে অভিযোজন বলে।"
        },
        {
          "label": "খ",
          "question": "",
          "explanation": "জলবায়ু পরিবর্তনের ফলে খরা, বন্যা, জলোচ্ছ্বাস ইত্যাদি বিরূপ আবহাওয়া দেখা দেয়। জলবায়ু পরিবর্তনের সাথে পশুপাখির স্বাস্থ্য ঝুঁকির সম্পর্ক রয়েছে। জলবায়ু পরিবর্তনের সাথে সাথে পশুপাখির নানারকম সমস্যা দেখা দেয়। যেমন- খরার সময় গবাদি পশু অপুষ্টিসহ বিভিন্ন রোগে ভোগে। তাপপীড়নে খামারে ব্রয়লার ও লেয়ার মুরগির মৃত্যু হয়। বন্যায় পশু-পাখির কৃমির আক্রমণ বৃদ্ধি পায় ও বিভিন্ন সংক্রামক রোগের সৃষ্টি হয়। অস্বাস্থ্যকর পরিবেশে অনেক পশুর মৃত্যু হয়। জলোচ্ছ্বাস ও ঝড়ের ফলে গবাদি পশুপাখি তাৎক্ষণিক মারা যায়। এ সময় গবাদি পশু উদরাময়, পেটের পীড়া ও বিভিন্ন রোগে আক্রান্ত হয়ে মৃত্যুবরণ করে।"
        },
        {
          "label": "গ",
          "question": "",
          "explanation": "নিম্নের অনুরূপ। সুফিয়ার বাড়ি উত্তরাঞ্চলে হওয়ায় খরার প্রকোপ দেখা যায় যা গবাদিপশু পালনে প্রভাব ফেলে। অনাবৃষ্টি বা বৃষ্টিপাতের স্বল্পতার কারণে ২০দিন বা তার অধিক দিন হয়ে গেলে তা খরা হিসেবে বিবেচিত হয়। গবাদিপশু পালনে সুফিয়ার করণীয় কাজগুলো নিম্নরূপ- i. কাঁঠাল, ইপিল ইপিল, বাবলাসহ বিভিন্ন গাছ-পাতার চাষ করতে হবে এবং 'খরার সময় এসব গাছের পাতা পশুকে খাওয়াতে হবে। ii. খরার সময় পশুকে ভাতের ফেন, তরকারির উচ্ছিষ্ট অংশ, কুঁড়া, গমের ভুসি, ডালের ভুসি, খৈল, ঝোলাগুড় পর্যাপ্ত পরিমাণে খাওয়াতে হবে। iii. গবাদিপশুকে নিয়মিত সংক্রামক রোগের টিকা দিতে হবে। iv. পশুকে কাঁচা ঘাসের সম্পূরক খাদ্য খাওয়াতে হবে। v. খরা মৌসুম আসার পূর্বেই ঘাস দ্বারা সাইলেজ ও হে তৈরি রাখতে হবে, যা খরা মৌসুমে পশুপাখিকে খাওয়ানো যাবে। vi. গবাদিপশুকে শুষ্ক খড় না খাইয়ে ইউরিয়া দ্বারা প্রক্রিয়াজাত খড় ও ইউরিয়া মোলাসেস ব্লক (UMB) খাওয়ানো যেতে পারে। vii. গবাদিপশুকে পর্যাপ্ত দানাদার খাদ্য খাওয়াতে হবে। viii. পশুকে বেশি করে পরিষ্কার পানি খাওয়াতে হবে। ix. পশুকে নিয়মিত গোসল করাতে হবে। x. পশুর শরীর সবসময় পরিষ্কার-পরিচ্ছন্ন রাখতে হবে এবং পরজীবীর চিকিৎসা করাতে হবে। xi. পশুকে ছায়াযুক্ত স্থানে রাখতে হবে এবং প্রখর রোদে নেওয়া যাবে না। xii. গবাদিপশু অসুস্থ হলে পশু ডাক্তারের পরামর্শ মোতাবেক চিকিৎসা করাতে হবে। পরিশেষে বলা যায়, খরা এড়িয়ে গবাদিপশু পালনে উল্লিখিত পন্থা অবলম্বন করলে সুফিয়ার সমস্যা সমাধান হবে।"
        },
        {
          "label": "ঘ",
          "question": "",
          "explanation": "উদ্দীপকে রাজন বাবু গ্রামের যুবকদের সহায়তায় যে কর্মকাণ্ডের পরামর্শ দেন তা হলো- রাস্তা ও বাঁধের পাশে বর্ষার শুরুতে ইপিল ইপিল, বাবলা ও কাঁঠালের চারা লাগানো। তার এই পরামর্শের যথেষ্ট গুরুত্ব রয়েছে। কারণ, খরা অবস্থায় পশুর খাদ্য সংকট প্রকট আকার ধারণ করে। এ সময় গো খাদ্য বা কাঁচা ঘাসের অভাব দেখা দেয়। খাদ্যের অভাবে গবাদিপশু অপুষ্টিতে ভোগে এবং বিভিন্ন রোগ ব্যাধিতে সহজে আক্রান্ত হয়। অনেক সময় গবাদিপশুর মৃত্যুও হতে পারে। খরা অবস্থায় খাদ্য সংকট দূর করতে ঘাসের বিকল্প হিসেবে ইপিল ইপিল, বাবলা ও কাঁঠাল পাতা গবাদিপশুকে খাওয়ানো যেতে পারে। বর্ষার শুরুতে এসব গাছ লাগালে খরা অবস্থায় গবাদিপশুর খাদ্য সংকট দূর হয়। ফলে গবাদিপশু অপুষ্টিতে ভোগে না। পরিশেষে বলা যায়, খরা অবস্থায় গবাদিপশুর খাদ্য সংকট দূরীকরণে রাজন বাবুর দেওয়া পরামর্শটি সময়োপযোগী ও অর্থবহুল।"
        }
      ]
    },
    {
      "number": "4",
      "uddipok": "করিম ৪০ বর্গমিটার জায়গায় ধানের বীজতলা তৈরি করে এবং বীজ বপন করে। ধান চারা বৃদ্ধির একপর্যায়ে সে লক্ষ করল যে, চারাগুলো প্রায় হলদেটে হয়ে যাচ্ছে। তাই সে পরিমাণমতো ইউরিয়া সার প্রয়োগ করে, তবুও পরিস্থিতির পরিবর্তন হয় না, তাই সে কৃষি কর্মকর্তার পরামর্শ গ্রহণ করে এবং অন্য আর এক ধরনের সার প্রয়োগ করে উপকৃত হয়। চারা পরিণত হলে শুকনো বীজতলা হতে চারা সংগ্রহ করে আঁটি বেঁধে বাজারে বিক্রি করতে গেলে ক্রেতাগণ চারার শিকড়জনিত ত্রুটি আছে বলে অর্ধেক মূল্য দিয়ে চারা ক্রয়ের প্রস্তাব করেন।",
      "tag": "MB, RB, DIN.B, CTG.B, BB 20",
      "sub_questions": [
        {
          "label": "ক",
          "question": "",
          "explanation": "মাঝারি নিচু ও নিচু জমিতে ধানের ফলন ভালো হয়।"
        },
        {
          "label": "খ",
          "question": "",
          "explanation": "বীজতলায় বপনের পূর্বে সুস্থ, পরিষ্কার ও পুষ্ট বীজ বাছাইকরণে ইউরিয়া মিশ্রিত পানিতে ডুবিয়ে রাখা হয়। দশ লিটার পানিতে ৩৭৫ গ্রাম ইউরিয়া সার মিশিয়ে প্রাপ্ত দ্রবণে ১০ কেজি বীজ ছেড়ে হাত দিয়ে নেড়ে চেড়ে দিলে পুষ্ট বীজ ডুবে নিচে জমা হয় এবং অপুষ্ট ও হালকা বীজগুলো পানির উপরে ভেসে উঠে। হাত বা চালনি দিয়ে ভাসমান বীজগুলো সরিয়ে নিলেই পানির নিচ থেকে ভালো বীজ পাওয়া যায়। ফলে খারাপ, অপুষ্ট ও হালকা বীজগুলো সহজেই চিহ্নিত ও দূর করা যায়। পরবর্তীতে উক্ত, ইউরিয়া মেশানো পানি বীজতলায় সার হিসেবে ব্যবহার করা যায়।"
        },
        {
          "label": "গ",
          "question": "",
          "explanation": "করিম ধানের চারা বৃদ্ধির এক পর্যায়ে লক্ষ করে, চারাগুলো প্রায় হলদেটে হয়ে যাচ্ছে। তাই সে প্রথমে পরিমাণমতো ইউরিয়া সার প্রয়োগ করে। কারণ নাইট্রোজেনের অভাব হলে গাছ প্রথমে হালকা সবুজ ও পরে হলুদ রং ধারণ করে। কিন্তু নাইট্রোজেন সার প্রয়োগের পরেও পরিস্থিতির পরিবর্তন হয়নি। ইউরিয়া প্রয়োগের পরও চারাগুলো সবুজ না হলে বুঝতে হবে গন্ধকের (সালফার) অভাব হয়েছে। এই অভাব দূর করার জন্য করিম কৃষি কর্মকর্তার পরামর্শে সর্বশেষ যে সার ব্যবহার করেছিল তা হলো জিপসাম। এক্ষেত্রে বীজতলায় প্রতি বর্গমিটারে ১০ গ্রাম জিপসাম সার উপরি প্রয়োগ করতে হয়। উদ্দীপকে করিমের বীজতলার জায়গার পরিমাণ ৪০ বর্গমিটার। ১ বর্গমিটারে জিপসাম প্রয়োগ করতে হবে ১০ গ্রাম ৪০ বর্গমিটারে জিপসাম প্রয়োগ করতে হবে (১০ × ৪০) গ্রাম = ৪০০ গ্রাম ∴ \\therefore ∴ করিমের ৪০ বর্গমিটার জমিতে ৪০০ গ্রাম জিপসাম উপরি প্রয়োগ করেছিল।"
        },
        {
          "label": "ঘ",
          "question": "",
          "explanation": "উদ্দীপকে করিম শুকনো বীজতলা থেকে চারা সংগ্রহ করে আঁটি বেঁধে বাজারে বিক্রি করতে গেলে ক্রেতাগণ চারার শিকড়জনিত ত্রুটি আছে বলে অর্ধেক মূল্য দিয়ে চারা ক্রয়ের প্রস্তাব করেন। শুকনো বীজতলাতে চারা তোলার পূর্বে বীজতলায় পানি সেচ দিয়ে মাটি ভিজিয়ে নেওয়া উত্তম। কারণ এতে বীজতলার মাটি নরম হয়। ফলে চারা তুলতে সুবিধা হয় এবং চারা শিকড় কম ক্ষতিগ্রস্থ হয়। শুকনো বীজতলায় পানি দিয়ে ভিজিয়ে না রেখে চারাগাছ তুলতে গেলে অনেক সময় শিকড় ছিড়ে যায় এমনকি শিকড় মাটির নিচেই থেকে যায়। ফলে ত্রুটিপূর্ণ চারাগাছের বাজারমূল্য কমে যায় এবং ক্রেতারা কিনতে আগ্রহী হয় না। করিম চারা তোলার সময় সাবধানতা অবলম্বন করলে চারার এই শিকড়জনিত ত্রুটি সহজেই দূর করতে পারতো। উপরিউক্ত আলোচনা থেকে বুঝা যায়, করিমের অসাবধানতার জন্য চারার শিকড়জনিত ত্রুটি থাকায় ধান চারার বাজার মূল্য অর্ধেকে নেমে আসা যুক্তিসঙ্গত।"
        }
      ]
    },
    {
      "number": "5",
      "uddipok": "চিত্রটি দেখে নিচের প্রশ্নগুলোর উত্তর দাও: চিত্র: চারাযুক্ত আনারস গাছ",
      "tag": "MB, RB, DIN.B, CTG.B, BB 20",
      "sub_questions": [
        {
          "label": "ক",
          "question": "",
          "explanation": "ভাইরাসের আক্রমণের ফলে টুংরো রোগ হয়।"
        },
        {
          "label": "খ",
          "question": "",
          "explanation": "গোলাপ গাছের ডাল ছাঁটাইয়ের পর মূল ডালে অনেক পত্রমুকুল ও ফুলকুঁড়ি জন্মায়। সবগুলো কুঁড়ি ফুটতে দিলে ফুল তেমন বড় হয় না। তাই বড় ফুল ফোটার জন্য আসল কুঁড়ি রেখে পাশের কুঁড়ি গুলো ধারালো চাকু দিয়ে কেটে দিতে হয়।"
        },
        {
          "label": "গ",
          "question": "",
          "explanation": "অনুরূপ। উদ্দীপক চিত্রের ফলটি হলো আনারস। আনারস চাষে গাছ প্রতি সারের পরিমাণ ও প্রয়োগ পদ্ধতি বর্ণনা করা হলো- সার প্রয়োগ পদ্ধতির প্রথম কাজ হলো পরিমাণ নির্ধারণ। আনারসের জন্য গাছ প্রতি নিম্নোক্ত হারে সার প্রয়োগ করতে হবে- সারের নাম গাছ প্রতি সারের পরিমাণ (গ্রাম) পচা গোবর ২৯০-৩১০ ইউরিয়া ৩০-৩৬ টিএসপি ১০-১৫ এমওপি ২৫-৩৫ জিপসাম ১০-১৫ প্রয়োগ পদ্ধতি: গোবর, টিএসপি ও জিপসাম বেড তৈরির সময় মাটির সাথে মিশিয়ে দিতে হবে। ইউরিয়া ও এমওপি (পটাশ) চারার বয়স ৪-৫ মাস হলে ৫ কিস্তিতে প্রয়োগ করতে হবে। সার ভালোভাবে মাটির সাথে মিশিয়ে দিতে হবে।"
        },
        {
          "label": "ঘ",
          "question": "",
          "explanation": "নিম্নের অনুরূপ। চিত্র-১ এ আনারসের চারা দেখানো হয়েছে। চিত্র: আনারসের বিভিন্ন ধরনের চারা আনারস গাছের বংশবিস্তার অঙ্গজ পদ্ধতিতেই হয়ে থাকে। আনারস গাছে চার ধরনের চারা উৎপন্ন হয় যাদেরকে সাকার বা তেউড় বলা হয়। আনারসের সকল চারাই রোপণ উপযোগী তা নিচে ব্যাখ্যা করা হলো- ফলের মাথায় দু'ধরনের চারা উৎপন্ন হয়। ফলের মাথায় সোজাভাবে যে চারাটি উৎপন্ন হয় তাকে মুকুট চারা বলে। আর মুকুট চারার গোড়া থেকে চারা বের হয় তাকে স্কন্ধ চারা বা মুকুট স্লিপ বলে। গাছের গোড়া থেকে মাটি ভেদ করে যে চারা বের হয় তাকে গোড়ার কেকড়ি বা ছুঁয়ে চারা বলে। আনারস চাষের জন্য ছুঁয়ে চারা ও পার্শ্বচারা সবচেয়ে ভালো। এছাড়া মুকুট চারা ও স্কন্ধ চারা রোপণ করেও আনারস চাষ করা যায়। উপরিউক্ত আলোচনা থেকে বোঝা যায়, আনারসের সকল চারাই রোপণ উপযোগী।"
        }
      ]
    },
    {
      "number": "6",
      "uddipok": "বঙ্গোপসাগরে জেগে ওঠা ভাসানচর মানুষ বসবাসের উপযুক্ত করে গড়ে তুলতে হবে। প্রাকৃতিক দুর্যোগ মোকাবেলায় বাঁধ তৈরি, বনায়ন এ সবের জন্য কার্যক্রম চলছে। এমন সময় রাজশাহী বিদ্যালয়ের ১৫ জন শিক্ষার্থী কৃষি বিষয়ক শিক্ষকের নেতৃত্বে শিক্ষা সফরে যায় উক্ত স্থানে। শিক্ষার্থীরা তাদের নিজ এলাকা ও উপকূলীয় তথা ভাসানচর এলাকায় বনায়ন ক্ষেত্রে কিছু পার্থক্য চিহ্নিত করে।",
      "tag": "MB, RB, DIN.B, CTG.B, BB 20",
      "sub_questions": [
        {
          "label": "ক",
          "question": "",
          "explanation": "ম্যানগ্রোভ বনের প্রধান বৃক্ষ সুন্দরি।"
        },
        {
          "label": "খ",
          "question": "",
          "explanation": "গাছ কাটার সময় কুঠার ও করাত উভয় ব্যবহার করা হয়। গাছ করাত দিয়ে কাটতে হবে। এতে কাঠের অপচয় রোধ হয়। প্রথমে যেদিকে গাছকে ফেলতে হবে সেদিকে করাত দিয়ে কাটতে হবে। এতে গাছ কাঙ্ক্ষিত দিকে পড়বে। এভাবে গাছ কাটলে গাছকে সুনির্দিষ্ট দিকে ফেলা সম্ভব হয়। এতে পাশ্ববর্তী গাছের ক্ষতি কম হওয়ায় কুঠার ও করাত উভয় ব্যবহার করে গাছ কাটা সুবিধাজনক।"
        },
        {
          "label": "গ",
          "question": "",
          "explanation": "নিম্নের অনুরূপ। উদ্দীপকে উপকূলীয় এলাকায় বনায়ন পরিকল্পনার কথা বলা হয়েছে। উপকূলীয় অঞ্চলের প্রধান প্রধান বৃক্ষপ্রজাতিসমূহ নারিকেল, আমড়া, খেজুর, বাবলা, শিরিস, তাল, সুপারি ইত্যাদি। এগুলো ছাড়াও ঝাউ ও দেবদারুর নাম উল্লেখযোগ্য। লবণাক্ততা-সহ্য করে উপকূলীয় আবহাওয়ার সাথে খাপ খাইয়ে নিতে পারে এমন উদ্ভিদ লাগাতে হবে। চরটিতে বনায়ন পরিকল্পনায় বৃক্ষ নির্বাচনসহ ভিন্নতার দিকগুলো নিম্নরূপ- i. উপকূলীয় তথা চর এলাকায় বনায়নের জন্য বেশি এলাকা জুড়ে শিকড় বিস্তৃত থাকে এরকম গাছ নির্বাচন করতে হবে। এজন্য উপকূলীয় বনে নারিকেল, সুপারি বা অন্যান্য একবীজপত্রী উদ্ভিদের পরিমাণ বেশি থাকা বাঞ্ছনীয়। ii. উপকূলীয় উদ্ভিদের মরুজ বৈশিষ্ট্য থাকবে। যেমন- পাতার কিউটিকল স্তর খুব পুরু হতে হবে। এতে করে এসব উদ্ভিদের খরা প্রতিরোধ ক্ষমতা থাকে। iii. ঘূর্ণিঝড়-সাইক্লোনের মতো দুর্যোগ মোকাবেলা করে টিকে থাকতে পারে এমন উদ্ভিদ নির্বাচন করতে হবে। কারণ এসব উদ্ভিদের কাণ্ড বেশ লম্বা ও শক্ত হয় এবং শাখা-প্রশাখা কম হয়। যেমন- নারিকেল, গজারি, খেঁজুর, তাল, ঝাউ, আকাশমনি, বাবলা, দেবদারু প্রভৃতি। iv. উপকূলীয় বাধসমূহ দূর্যোগের সময় গরু-ছাগলের আশ্রয় কেন্দ্র হিসেবে ব্যবহার হয় কাজেই গাছ লাগানোর সময় গো-খাদ্য হিসেবে ব্যবহার হয় এরকম গাছও লাগাতে হবে। যেমন- ইপিল- ইপিল, আকাশমনি, ধৈঞা প্রভৃতি। v. যেসব উদ্ভিদ জলাবদ্ধতা ও লবণাক্ততা সহ্য করতে পারে উপকূলীয় বনায়নের জন্য সে সব উদ্ভিদ লাগাতে হবে। যেমন- ঝাউ, দেবদারু, নারিকেল, আমড়া, খেঁজুর, কাজু বাদাম ইত্যাদি। vi. উপকূলীয় বনায়নে শক্ত ও লম্বা কান্ড এবং ছোট পাতা ও ডালপালা কর্তন সহনীয় গাছ নির্বাচন করতে হবে। যেমন: শিশু, বাবলা, বড়ই, খেজুর, তাল ইত্যাদি উদ্ভিদ।"
        },
        {
          "label": "ঘ",
          "question": "",
          "explanation": "নিম্নের অনুরূপ। উদ্দীপকে সমতলভূমি ও উপকূলীয় এলাকায় বনায়নের পরিকল্পনার কথা বলা হয়েছে। বাংলাদেশের বৃহত্তর ঢাকা, টাঙ্গাইল, রংপুর, দিনাজপুর, রাজশাহী ও কুমিল্লা অঞ্চলের বনকে সমতলভূমির বন বলে। এ বনের প্রধান প্রধান বৃক্ষ শাল। এছাড়া কড়ই, রেইনট্রি, জারুল ইত্যাদি বৃক্ষও এ বনে জন্মে থাকে। এ এলাকার মাটিতে তেমন কোনো বিশেষ বৈশিষ্ট্যসম্পন্ন গাছ লাগানো হয় না। কারণ মাঝে মাঝে প্রাকৃতিক দুর্যোগ ছাড়া তেমন কোনো সমস্যার সম্মুখীন হতে হয় না। এ বনের শাল কাঠ খুবই উন্নতমানের। গৃহ নির্মাণ, আসবাবপত্র তৈরি ও অন্যান্য নির্মাণ কাজে শাল কাঠের ব্যবহার করা হয়। সরকারিভাবে এসব এলাকায় বনায়নের উদ্যোগ নেওয়া হচ্ছে। অপরদিকে উপকূলীয় এলাকা সমুদ্রের পানিতে প্লাবিত হওয়ার কারণে সমতলভূমি এলাকার বনায়ন থেকে কিছুটা ভিন্ন হয়। উপকূলীয় এলাকার বনায়ন পরিকল্পনাও ভিন্নতর হবে। শিকড় বিস্তৃত করতে পারে এমন গাছ উপকূলীয় বনে লাগানো যেতে পারে। যেমন- নারিকেল, সুপারি ইত্যাদি। মরুজ বৈশিষ্ট্যসম্পন্ন ও ঘূর্ণিঝড়ের মতো দুর্যোগ মোকাবেলা করে টিকে থাকতে পারে এমন উদ্ভিদ নির্বাচন করতে হবে। যেমন- নারিকেল, গজারি, খেঁজুর। উপকূলীয় বাঁধসমূহ দূর্যোগের সময় গরু- ছাগলের আশ্রয় কেন্দ্র হিসেবে ব্যবহার হয়। এছাড়া গাছ লাগানোর সময় খেয়াল রাখতে হবে যেন তা গোখাদ্য হিসেবেও ব্যবহার করা যায়। সেসব উদ্ভিদ জলাবদ্ধতা ও লবণাক্ততা সহ্য করতে পারে সেসব উদ্ভিদও লাগানো যেতে পারে। তাছাড়া উপকূলীয় বনায়নে শক্ত ও লম্বা কাণ্ড এবং ছোট পাতা ও ডালপালা কর্তন সহনীয় গাছ নির্বাচন করতে হবে। যেমন- শিশু, বাবলা, কড়ই ইত্যাদি। সুতরাং, এলাকা দুইটি ভিন্ন হওয়ায় স্বাভাবিকভাবে সেখানকার আবহাওয়া ও পরিবেশগত পার্থক্য পরিলক্ষিত হবে। তাই দুর্যোগ মোকাবিলায় উদ্দীপকের দুটি ভিন্ন এলাকায় বনায়ন পরিকল্পনা কৌশলগত ভিন্নতা রাখা অপরিহার্য। অর্থাৎ বক্তব্যটি যথার্থ ছিল।"
        }
      ]
    },
    {
      "number": "7",
      "uddipok": "প্রাকৃতিক দুর্যোগের, মাত্রা দিন দিন বেড়ে চলেছে। ফসল উৎপাদনের ক্ষেত্রে সেচ, চাষ, ফসল সংগ্রহ প্রক্রিয়ার সংকট, যন্ত্রপাতি সংকটে গ্রামের দরিদ্র কৃষকগণ যথেষ্ট প্রতিকূলতা মোকাবেলা করে চলছে। বিশ্ববিদ্যালয় পড়া শেষে গ্রামে ফিরে এসে যুবক হারুন এমন পরিস্থিতি মোকাবেলার জন্য গ্রামের আগ্রহী কৃষকগণকে ডেকে একসাথে আলোচনায় বসে এবং সর্বসম্মতিক্রমে যৌথভাবে সাংগঠনিক প্রক্রিয়া অবলম্বন করে পরিস্থিতি উত্তরণে সম্মত হয়।",
      "tag": "MB, RB, DIN.B, CTG.B, BB 20",
      "sub_questions": [
        {
          "label": "ক",
          "question": "",
          "explanation": "একই উদ্দেশ্যে একজোট হয়ে কাজ করাই হলো সমবায়।"
        },
        {
          "label": "খ",
          "question": "",
          "explanation": "কৃষিকাজের জন্য মূলধন অত্যাবশ্যক। অর্থসংকটে থাকার কারণে তারা কৃষির আধুনিক সুবিধাগুলো গ্রহণ করতে পারে না। কৃষিকাজের জন্য অর্থ সংকটে থাকা গ্রামীণ কৃষকদের নিরাপদ সমাধান হচ্ছে কৃষিঋণ। কৃষিতে প্রয়োজনীয় পরিমাণ কৃষিঋণ যথাসময়ে নিরাপদে প্রাপ্তি কৃষির জন্য খুবই সহায়ক এবং এক্ষেত্রে কৃষি সমবায় গুরুত্বপূর্ণ ভূমিকা রাখে। রেজিস্ট্রিকৃত কৃষি সমবায় হলে ঋণদাতা প্রতিষ্ঠান ঋণ দিতে স্বাচ্ছন্দ্যবোধ করে। অর্থ সংকটে থাকা গ্রামীণ কৃষকদের উপযোগী পদক্ষেপ হলো কৃষি সমবায় গঠনের মাধ্যমে ঋণপ্রদানকারী প্রতিষ্ঠান থেকে ঋণ গ্রহণ করা।"
        },
        {
          "label": "গ",
          "question": "",
          "explanation": "উদ্দীপকে ফসল উৎপাদনের ক্ষেত্রে সেচ, চাষ, ফসল সংগ্রহ প্রক্রিয়ার সংকট, যন্ত্রপাতি সংকটের কথা বলা হয়েছে। এ অবস্থায় কৃষি উপকরণ সমবায় গঠন করলে এ পরিস্থিতি থেকে উত্তরণ সম্ভব। কৃষি উপকরণ সমবায়ের কার্যক্রম হচ্ছে বীজ, সার, ঔষধ, যন্ত্রপাতি ইত্যাদি সংগ্রহ ও ব্যবহার। উপকরণ সমবায়ের মাধ্যমে কৃষকেরা সহজেই ফসলের বীজ, সার ও ঔষধ পেয়ে থাকে। এছাড়া যেসব যন্ত্রপাতি ব্যয়বহুল কিন্তু প্রয়োজনীয় সেসব যন্ত্রপাতি উপকরণ সমবায়ের মাধ্যমে সরবরাহ করা যায়। এমনকি এই সমবায়ের মাধ্যমেই ফসলের জমিতে সেচের জন্য জলাশয় বা গভীর নলকূপ বসানোর ব্যবস্থা করা যায়। কৃষি উপকরণ সমবায় কৃষকের পণ্য পরিবহনে এবং কৃষি ঋণ প্রাপ্তিতে সর্বোচ্চ সহায়তা দেয়। এভাবে উপকরণ সমবায় কার্যক্রম সম্পন্ন করে থাকে। কৃষি উপকরণ সমবায়ের মাধ্যমেই উদ্দীপকের দরিদ্র কৃষকগণ প্রতিকূলতা মোকাবেলা করে সহজেই কৃষিকাজ পরিচালনা করতে পারবে।"
        },
        {
          "label": "ঘ",
          "question": "",
          "explanation": "নিম্নের অনুরূপ। পিরপুর গ্রামের কৃষকদের নিয়ে যৌথভাবে গৃহীত উদ্যোগটি হচ্ছে কৃষি সমবায় গঠন। কৃষিকাজ সুচারুভাবে সম্পন্ন করতে এবং কৃষি থেকে সর্বোচ্চ মুনাফা অর্জনের লক্ষ্যে কৃষি সমবায় গঠন করা হয়। কৃষি সমবায় আধুনিক কৃষি প্রযুক্তির জন্য প্রয়োজনীয় সকল উপকরণ সংগ্রহ ও ব্যবহারে কৃষকদের সক্ষম করে তুলতে পারে। পরিবেশবান্ধব কৃষি প্রযুক্তিসমূহ; যেমন- শস্যপর্যায় অবলম্বন, নিবিড় ও সমন্বিত চাষাবাদ পদ্ধতি, সমন্বিত বালাই দমন পদ্ধতি ব্যবহার করে ফসলের নিরাপত্তা বিধান, যান্ত্রিক উপায়ে ফসল সংগ্রহ ও সংগ্রহোত্তর পরিচর্যা, পরিবহন, গুদামজাতকরণ এবং বিপণন সকল ক্ষেত্রেই উচ্চমাত্রার সক্ষমতা এনে দিতে পারে। কৃষি সমবায় কৃষিতে উচ্চ মুনাফা অর্জন নিশ্চিত করতে পারে। এছাড়াও কৃষি সমবায় কৃষককে হঠাৎ বিপর্যয়ে সহনশীল হতে শেখায়। এ সমবায় সরকারি-বেসরকারি সেবা সংস্থাগুলোর অনুদান, ভর্তুকি, সেবা গ্রহণ করে এবং হিসাব রাখে। তাছাড়া কৃষিপণ্য ক্রেতা সংস্থা, কোম্পানি বা ব্যক্তির সঙ্গে আনুষ্ঠানিক চুক্তি করে এবং তদানুযায়ী ব্যবসা করে। অতএব বলা যায়, উদ্দীপকে উল্লিখিত কৃষদের উদ্যোগটির অর্থাৎ কৃষি সমবায় গঠনের যৌক্তিকতা রয়েছে।"
        }
      ]
    },
    {
      "number": "8",
      "uddipok": "চন্দ্রাবতী ২০০টি ব্রয়লারের জন্য একটি পারিবারিক খামার তৈরি করে যার স্থায়ী খরচ হয় ২৫,০০০/- টাকা। সে প্রতি বছর ১০টি ব্যাচ ব্রয়লার চাষ করার সিদ্ধান্ত গ্রহণ করে। প্রথম ব্যাচে ৩৫ দিনে চন্দ্রাবতী খামারের চলমান খরচ করেন ৩৫,০০০/- টাকা। উৎপাদিত মুরগিগুলোর গড় ওজন হয়েছিল ১.৫ কেজি ও মৃত্যু হার ছিল ৩ শতাংশ। উল্লেখ থাকে যে মুরগির ঘর তৈরি করতে খরচ হয় ২০,০০০/- টাকা।",
      "tag": "MB, RB, DIN.B, CTG.B, BB 20",
      "sub_questions": [
        {
          "label": "ক",
          "question": "",
          "explanation": "ঘরের মেঝেতে কাঠের গুঁড়া, ধানের তুষ ইত্যাদি দ্বারা পশু পাখির জন্য যে আরামদায়ক বিছানা (১৫-২০ সেমি.) তৈরি করা হয় তাই লিটার।"
        },
        {
          "label": "খ",
          "question": "",
          "explanation": "খামার পরিচালনা বা সফলতা পাওয়ার জন্য আয়-ব্যয়ের হিসাব রাখতে হয়। অন্যথায় খামারটি লাভজনক কিনা তা বুঝা যায় না। খামারের আয়ের তুলনায় ব্যয় বেশি হয়ে গেলে খামার লাভজনক হবে না। অলাভজনক খামার কখনোই সফলতার মুখ দেখবে না। পক্ষান্তরে খামারের আয়-ব্যয়ের হিসাব যথাযথভাবে করা হলে খামার লাভজনক ও সফল হবে। কোনো খাতে বেশি, কোনো খাতে কম ব্যয় করলে অনেকসময় মোট ব্যয় আয়ের চেয়ে বেশি হয়ে যায়। সঠিকভাবে পরিকল্পিত মাফিক ব্যয় করলে অধিক আয় করা সম্ভব। তাই খামার পরিচালনায় আয়-ব্যয়ের হিসাব রাখা খুবই গুরুত্বপূর্ণ।"
        },
        {
          "label": "গ",
          "question": "",
          "explanation": "চন্দ্রাবতী ২০০টি ব্রয়লারের জন্য একটি পারিবারিক খামার তৈরি করে। খামারে বাচ্চা ক্রয় থেকে শুরু করে দৈনন্দিন যে সব খরচ হয় তাকে চলমান খরচ বলে। উদ্দীপকে চন্দ্রাবতীর খামারের প্রথম ব্যাচে ৩৫ দিনের চলমান খরচ দেওয়া আছে ৩৫,০০০/- টাকা। নিচে ৩৫ দিনের ব্যাচ প্রতি চলমান খরচ ছক আকারে দেওয়া হলো- বাচ্চার দাম প্রতিটি ৫০/- খাদ্য ক্রয় (প্রতিটির জন্য ৩ কেজি মোট ৬০০ কেজি খাদ্য প্রতি কেজি ৩৩/-) বিদ্যুৎ খরচ (৬০০/-) টিকা ও ওষুধ লিটার শ্রমিক পরিবহন খরচ মোট চলমান খরচ ১০,০০০/- ১৯,৮০০/- ৬০০/- ৩,০০০/- ৪০০/- নিজ ১২০০/- ৩৫,০০০/- চলমান খরচ সকল ব্যাচের জন্য একবারই করতে হয়। উল্লেখিত আলোচনা থেকে চন্দ্রাবতীর উক্ত খামারের চলমান মোট খরচের পরিমাণ জানা যায়।"
        },
        {
          "label": "ঘ",
          "question": "",
          "explanation": "চন্দ্রবতী ব্রয়লার মুরগির একটি পারিবারিক খামার স্থাপন করে। পারিবারিক খামার একটি লাভজনক ব্যবসা। এতে অল্প বিনিয়োগ ও শ্রমে অধিক লাভবান হওয়া যায়। পারিবারিক খামার পরিবারের প্রয়োজন মেটায় এবং উৎপাদিত পণ্য বিক্রয় করে লাভজনক হওয়া যায়। চন্দ্রবতী খামারের প্রতিটি ব্যাচে ২০০টি মুরগি পালন করে। এ খামার থেকে চন্দ্রাবতী ব্রয়লার মুরগি, লিটার ও খাদ্যের বস্তা বিক্রি করে আয় করতে পারে। প্রকৃত ব্যয় হিসাবের জন্য মোট চলমান খরচের সাথে মুরগির ঘর, যন্ত্রপাতি, মূলধন ও চলমান খরচের উপর অপচয় হিসাব করতে হয়। ২০০টি ব্রয়লার মুরগি পালনে স্থায়ী খরচ = ২৫,০০০ টাকা চলমান খরচ = ৩০,০০০ টাকা (৩০ দিনে) মুরগির ঘর তৈরিতে খরচ = ২০,০০০ টাকা যন্ত্রপাতির ক্রয় খরচ = ৮,০০০ টাকা মোট বাৎসরিক অবচয় খরচ- i. মুরগির ঘরের উপর (২০,০০০ টাকার উপর ৫%) = ১,০০০ টাকা ii. যন্ত্রপাতির উপর (৮,০০০ টাকা উপর ১০%) = ৮০০ টাকা iii. মোট স্থায়ী মূলধন ও মোট চলমান খরচ = (২৫,০০০ + ৩০,০০০) এর উপর ১৫% = ৮,২৫০ টাকা মোট বাৎসরিক অবচয় খরচ = ১০,০৫০ টাকা এক বছরে যদি ১০টি ব্যাচ পালন করা যায় তবে একটি ব্যাচের মোট অবচয় খরচ হয় ১,০০৫ টাকা তাছাড়া লিটার জৈব সার হিসেবে জমিতে এবং মাছের খাদ্য তৈরিতে পুকুরে ব্যবহার করে প্রতি ব্যাচ আকারে আয় ছকে দেওয়া হলো: ব্রয়লার মুরগি বিক্রি ১৯৪টি (৩% মৃত্যু) ১৫০/- কেজি (গড় ওজন ১.৫ কেজি) লিটার বিক্রি খাদ্যের বস্তা বিক্রি (বস্তা ১৫টি, প্রতিটি ১০/-) মোট আয় ৪৩৬৫০ ২০০ ১৫০ ৪৪,০০০ চন্দ্রবতীর খামারটিতে প্রতি ব্যাচে অবচয় খরচ ১০০৫ টাকা এবং মোট চলমান খরচ = ৩০,০০০ টাকা। সুতরাং, মোট খরচ/ব্যয় = মোট চলমান খরচ + একটি ব্যাচের মোট অবচয় খরচ = (৩০,০০০ + ১,০০৫) টাকা = ৩১,০০৫ টাকা নিট লাভ = (মোট আয় – মোট ব্যয়) = (৪৪,০০০ – ৩১,০০৫) টাকা = ১২,৯৯৫ টাকা (একটি ব্যাচে) সুতরাং, ১০টি ব্যাচে চন্দ্রাবতীর আয় হবে = ১২,৯৯৫ × ১০ টাকা = ১২৯, ৯৫০ টাকা অতএব, দেখা যাচ্ছে চন্দ্রাবতীর খামারটি লাভজনক হবে।"
        }
      ]
    }
  ]
}