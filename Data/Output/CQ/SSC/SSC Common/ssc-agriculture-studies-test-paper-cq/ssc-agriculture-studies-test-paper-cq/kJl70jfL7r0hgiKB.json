{
  "title": "ময়মনসিংহ বোর্ড ২০২৪",
  "subtitle": "কৃষিশিক্ষা (8)",
  "questions": [
    {
      "number": "1",
      "uddipok": "রফিক সাহেব একজন স্কুল শিক্ষক। তিনি বাড়ির চারপাশে পতিত জমিতে শীত ও গ্রীষ্ম কালিন বিভিন্ন ধরনের শাক-সবজির চাষ করেন। পরিবারের চাহিদা মিটিয়ে ছুটির দিনে বাজারে শাক-সবজি বিক্রি করেন। এতে তিনি আর্থিকভাবে লাভবান হন। এ বছর বাড়ির দক্ষিণ পাশের জমিতে বাণিজ্যিকভাবে মিষ্টি কুমড়ার চাষ করার সিদ্ধান্ত নেন এবং ১০টি মাদা তৈরি করেন।",
      "tag": "MB 24",
      "sub_questions": [
        {
          "label": "ক",
          "question": "'কার্তিকা' কীসের জাত?",
          "explanation": "'কার্তিকা' শিমের একটি জাতের নাম।"
        },
        {
          "label": "খ",
          "question": "মাটির 'জো' অবস্থায় চাষ দেওয়া উত্তম কেন?",
          "explanation": "জমি চাষ মাটির প্রকারের উপর নির্ভর করে। কাদা মাটিতে বেশি আর্দ্রতা বা ভেজা থাকলে চাষ দেয়া যায় না। তাই মাটিতে চাষ দেওয়ার আগে সেখানে 'জো' আসার জন্য অপেক্ষা করা উচিত। মাটির 'জো' বলতে বোঝার মাটির উপযুক্ত আর্দ্র অবস্থা। অর্থাৎ এই সময়টি ফসলের বীজ অঙ্কুরোদগমের জন্য খুবই উপযোগী। তাই জীবের অঙ্কুরোদগমের সুবিধার কথা ভেবে মাটির 'জো' অবস্থায় চাষ দেওয়া উত্তম।"
        },
        {
          "label": "গ",
          "question": "রফিক সাহেবের তৈরিকৃত মাদায় ব্যবহৃত সারের একটি তালিকা প্রস্তুত করো।",
          "explanation": "উদ্দীপকে রফিক সাহেব তার জমিতে মিষ্টিকুমড়া চাষের জন্য ১০টি মাদা তৈরি করেছেন। নিচে তার তৈরিকৃত মাদায় ব্যবহৃত সারের একটি তালিকা প্রস্তুত করা হলো- সারের নাম প্রতি মাদায় প্রয়োগকৃত পরিমাণ ১০ মাদার জন্য যতটুকু প্রয়োজন প্রতি মাদার প্রয়োগকৃত পরিমাণ × \\times × ১০ গোবর বা কমপোস্ট ৫ কেজি ৫০ কেজি ইউরিয়া ১৩০ গ্রাম ১৩০০ গ্রাম টিএসপি ২০০ গ্রাম ২০০০ গ্রাম এমওপি ১৫০ গ্রাম ১৫০০ গ্রাম জিপসাম ৯০ গ্রাম ৯০০ গ্রাম দস্তা ৫ গ্রাম ৫০ গ্রাম"
        },
        {
          "label": "ঘ",
          "question": "রফিক সাহেবের কর্মকাণ্ড পরিবারে পুষ্টির চাহিদা ও আর্থিক সচ্ছলতায় গুরুত্বপূর্ণ ভূমিকা পালন করে- বিশ্লেষণ করো।",
          "explanation": "উদ্দীপকে বর্ণিত সবজিগুলো হলো টমেটো, লাউ, মিষ্টি কুমড়া ও বেগুন। মানবদেহের জন্য শাকসবজি অত্যাবশ্যক। সুস্থ ও সবল দেহ নিয়ে বেঁচে থাকার জন্য প্রত্যেককে পর্যাপ্ত পরিমাণে শাকসবজি গ্রহণ করতে হয়। বাড়ির পাশের পতিত জমি ব্যবহার করে শাকসবজি চাষ করা যায়। এতে বিভিন্ন শাকসবজি উৎপাদন করে পরিবারের চাহিদা পূরণের পাশাপাশি বিক্রি করে অর্থনৈতিকভাবে লাভবান হওয়া সম্ভব। এছাড়া শাকসবজি চাষে মহিলাদের ও পারিবারিক শ্রম শক্তিকে কাজে লাগানো যায়। ফলে নতুন শিল্পের সৃষ্টি ও বিকাশ ঘটে। এভাবে শাকসবজি বাণিজ্যিকভাবে চাষের মাধ্যমে শুধু বেকারত্ব সমস্যার সমাধানই নয়, বৈদেশিক মুদ্রা আয় করাও সম্ভব হয়। দানাজাতীয় ফসলের তুলনায় শাক-সবজি কম জমিতে বেশি উৎপাদন করা যায়। দানাজাতীয় ফসল উৎপাদনের জন্য যে শ্রমিক প্রয়োজন হয়, তার চাইতে কয়েক গুণ বেশি শ্রমিক প্রয়োজন হয় শাক-সবজি চাষে। খাদ্য ও পুষ্টি চাহিদা পূরণে বর্তমানে যে সবজি উৎপাদন হয় তার চাইতে বেশি পরিমাণ সবজি উৎপাদন করা প্রয়োজন। এই বিপুল পরিমাণ সবজি উৎপাদনের জন্য বহু শ্রমের প্রয়োজন। তাছাড়াও দেশের চাহিদামতে বাড়তি সবজি উৎপাদনের জন্য বীজ উৎপাদন ও সংরক্ষণ, সবজি পরিবহন, প্যাকিং, কিছু অংশ সংরক্ষণ ও বাজারজাতকরণের কাজে কয়েক লক্ষ শিক্ষিত, অর্ধশিক্ষিত লোকের শ্রমের সুযোগ সৃষ্টি হওয়ার সম্ভাবনা রয়েছে। সবজি চাষ যেহেতু সারা বছরই করা হয় এবং সবজি চাষে অত্যন্ত নিবিড় শ্রমের দরকার হয়, তাই সবজি চাষের মাধ্যমে বেকার সমস্যা সমাধান করা সম্ভব। দানা শস্য ও সবজি চাষে খরচের হিসাব তুলনা করলে দেখা যায় যে, সবজি চাষে মুনাফা অনেক বেশি। উপরিউক্ত আলোচনা থেকে বলা যায়, সবজি চাষ দেশের অর্থনীতিতে ও আর্থ-সামাজিক উন্নয়নে গুরুত্বপূর্ণ ভূমিকা রাখবে।"
        }
      ]
    },
    {
      "number": "2",
      "uddipok": "",
      "tag": "MB 24",
      "sub_questions": [
        {
          "label": "ক",
          "question": "বুনন শিল্পে ব্যবহৃত একটি বেতের নাম লেখো।",
          "explanation": "বুনন শিল্পে ব্যবহৃত একটি বেতের নাম হচ্ছে বান্দরিবেত।"
        },
        {
          "label": "খ",
          "question": "তেলাকুচাকে ঔষধি উদ্ভিদ বলা হয় কেন?",
          "explanation": "তেলাকুচা একটি বীরুৎ জাতীয় উদ্ভিদ। এই উদ্ভিদের কাণ্ড ও পাতার নির্যাস ডায়াবেটিস রোগের চিকিৎসায় ব্যাপক হারে ব্যবহৃত হয়। এর নির্যাস সর্দি, জ্বর, হাঁপানি ও মূর্ছারোগের চিকিৎসায় ব্যবহৃত হয়। এমনকি এই উদ্ভিদের পাতা বাটার প্রলেপ চর্মরোগে বেশ উপকারী। এই ধরনের ঔষধি গুণ থাকার কারণে তেলাকুচা উদ্ভিদকে ঔষধি উদ্ভিদ বলা হয়।"
        },
        {
          "label": "গ",
          "question": "চিত্র-২ এর ব্যবহার বর্ণনা করো।",
          "explanation": "উদ্দীপকের চিত্র-২ দ্বারা বেতকে নির্দেশ করা হয়েছে। বেতের ব্যবহার ব্যাপক। নিচে এর ব্যবহার বর্ণনা করা হলো- i. হালকা নির্মাণশিল্প: বেতের হালকা নির্মাণশিল্প বলতে বোঝায় মোটা বেতের আসবাবপত্র যা হালকা ভার বহন করতে পারে। হালকা নির্মাণশিল্পের প্রধান উদাহরণ হলো সোফাসেট, চেয়ার, খাট, টেবিল ইত্যাদি। এই শিল্পে যে বেত ব্যবহার করা হয় তা অপেক্ষাকৃত মোটা এবং পরিমাণে বেশি হয়। ii. বুননশিল্প: বুননশিল্পে সরু ও নমনীয় বেত ব্যবহার করা হয়। এসব বেত চেরাই করে আরও সরু ফালি পাওয়া যায় যাকে বেতি বলা, হয়। বাঁধাই ও বুনন কাজে এই বেতি ব্যবহার করা হয়। বুনন শিল্পের জন্য বান্দরিবেত ও জালিবেত ব্যবহার করা হয়। iii. ক্ষুদ্র হস্তশিল্প: বেতশিল্পের পুরোটাই হস্তশিল্প। সেটা ছোট বা বড় যাই হোক না কেন। নির্মাণশিল্প ও বুননশিল্পের অপ্রয়োজনীয় অবশিষ্টাংশ ব্যবহার করে সৌন্দর্যবর্ধক যেসব দ্রব্য ব্যবহার করা হয় তাই বেতের ক্ষুদ্র শিল্প। যেমন- খেলনা, কলমদানি, মোড়া ইত্যাদি। iv . মিশ্রশিল্প: বেতের সাথে বাঁশ, কাঠ, প্লাস্টিক, নাইলন, স্টিল ইত্যাদি মিশিয়ে যেসব দ্রব্য তৈরি করা হয় তাকে বেতের মিশ্রশিল্প বলে। এই শিল্পে মোটা বেতের অভাব হলে এর পরিবর্তে কাঠ, বাঁশ ইত্যাদি ব্যবহার করা হয়। আর সরু বেতের অভাব হলে নাইলন বা প্লাস্টিকের বেতি ব্যবহার করা হয়।"
        },
        {
          "label": "ঘ",
          "question": "চিত্র-১ ও চিত্র-২ এর মধ্যে কোনটি আমাদের দেশের অর্থনৈতিক উন্নয়নে বেশি ভূমিকা রাখে? যুক্তিসহ ব্যাখ্যা করো।",
          "explanation": "উদ্দীপকের চিত্র-১ ও চিত্র-২ এ যথাক্রমে বাঁশ এবং বেতকে দেখানো হয়েছে। এদের মধ্যে বাঁশ আমাদের দেশের অর্থনৈতিক উন্নয়নে বেশি ভূমিকা রাখে। নিচে তা যুক্তিসহ ব্যাখ্যা করা হলো- বেত প্রাকৃতিক বনজ সম্পদ যা আমাদের দেশের বনে জঙ্গলে পাওয়া যায়। বেত মূলত বাংলাদেশে শিল্পগুণের জন্যই বহুল পরিচিত। এ থেকে তৈরি বিভিন্ন শিল্পদ্রব্য সম্পূর্ণই প্রাকৃতিক। এর সাহায্যে বিভিন্ন হালকা আসবাবপত্র, ক্ষুদ্র হস্তশিল্পের খেলনা, জুতার র‍্যাক, মোড়া, মিশ্রশিল্পের খাট, সোফা ইত্যাদি তৈরি করা হয়। বেতের ব্যবহার বাংলাদেশে ব্যাপক যা আমাদের গ্রামীণ শিল্প ঐতিহ্যকে ধরে রাখছে। তবে এই শিল্পের অর্থনৈতিক অবকাঠামো আমাদের দেশের অন্যান্য শিল্পের মতো অতটা প্রসারিত নয়। অন্যদিকে বাঁশ একটি গুরুত্বপূর্ণ অকাঠ বনজ ও প্রাকৃতিক সম্পদ। গৃহনির্মাণ ও গৃহসামগ্রী থেকে বৃহৎ শিল্প প্রতিষ্ঠান পর্যন্ত বাঁশ এর ব্যবহার বিস্তৃত। বাঁশ ব্যবহার করে বড় বড় শিল্প প্রতিষ্ঠানগুলো কাগজ, পার্টিকেল বোর্ড, প্লাইবোর্ড, ঢেউটিন, প্যানেল তৈরি করে। এছাড়াও বাঁশ থেকে চাটাই, ডোল, খেলনা বাদ্যযন্ত্রসহ লেমিনেটেড বাঁশের মেঝে ও দেয়াল কভার, মাদুর, কুশন, সিটকভার, এমনকি পাদুকা ও তৈরি হয়। ব্যবহার এর উপর ভিত্তি করে বাঁশ শিল্পকে কাগজ শিল্প, নির্মাণশিল্প ও ক্ষুদ্র হস্তশিল্প এই তিনটি শ্রেণিতে ভাগ করা হয়েছে। এ সকল শিল্পের সাথে জড়িত আছে অসংখ্য মানুষ। ফলে কর্মসংস্থান সৃষ্টির মাধ্যমে। বিশাল জনগোষ্ঠীর অর্থনৈতিক অবস্থার উন্নয়ন ঘটানো সম্ভব হচ্ছে। উপরের আলোচনা থেকে বলা যায় যে, চিত্র-২ এর বেতের চেয়ে চিত্র-১ এর বাঁশ আমাদের দেশের অর্থনৈতিক উন্নয়নে বেশি ভূমিকা রাখে।"
        }
      ]
    },
    {
      "number": "3",
      "uddipok": "মাইশা মৎস্য চাষের প্রশিক্ষণ নিয়ে মাছ চাষের সিদ্ধান্ত নেন। তিনি ৩০ শতাংশের একটি পুকুর সংস্কার করে মাছ চাষ শুরু করেন। প্রয়োজনীয় সার প্রয়োগের পর মাছের পোনা মজুদ করেন। পরবর্তীতে তিনি সবসময় পুকুরে প্রাকৃতিক খাদ্য পরীক্ষা করে প্রয়োজনীয় সার প্রয়োগ করেন এবং সফল হন।",
      "tag": "MB 24",
      "sub_questions": [
        {
          "label": "ক",
          "question": "খাদ্য কী?",
          "explanation": "যা কিছু দেহে আহার্যরূপে গৃহীত হয় এবং পরিপাক, শোষণ ও বিপাকের মাধ্যমে দেহে ব্যবহৃত হয় বা শক্তি উৎপাদন করে তাই হলো খাদ্য।"
        },
        {
          "label": "খ",
          "question": "পুকুরে চুন প্রয়োগের ১টি উপকারিতা ব্যাখ্যা করো।",
          "explanation": "পানির পিএইচ কমে গেলে পুকুরে চুন প্রয়োগ করে পানির পিএইচ ঠিক করা হয়। পুকুরে চুন প্রয়োগের ১টি উপকারিতা হলো- ১. চুন পানির ঘোলাত্ব দূর করে পানি পরিষ্কার করে।"
        },
        {
          "label": "গ",
          "question": "মাইশার পুকুর প্রস্তুতির সময় প্রয়োগকৃত জৈব ও অজৈব সারের পরিমাণ নির্ণয় করো।",
          "explanation": "জাউদ্দীপকে মাইশা তার পুকুরে জৈব ও অজৈব সার প্রয়োগ করেন। জৈব সারের মধ্যে অন্যতম হচ্ছে গোবর, হাঁস-মুরগির বিষ্ঠা এবং অজৈব সারের মধ্যে ইউরিয়া, টিএসপি, এমপিও ইত্যাদি অন্যতম। মাইশার ৩০ শতাংশের একটি পুকুরের জন্য এগুলো কী পরিমাণে প্রয়োগ করতে হবে তা নিচে নির্ণয় করা হলো- জৈব সার সারের নাম মাত্রা (শতক প্রতি) ৩০ শতাংশে যতটুকু প্রয়োজন (প্রতি শতকের মাত্রা × ৩০) শুকনো গোবর ৫-৭ কেজি (৫-৭) কেজি × ৩০ = ১৫০-২১০ কেজি কম্পোস্ট ৮-১০ কেজি (৮-১০) কেজি × ৩০ = ২৪০-৩০০ কেজি অজৈব সার সারের নাম মাত্রা (শতক প্রতি) ৩০ শতাংশে যতটুকু প্রয়োজন (প্রতি শতকের মাত্রা × ৩০) ইউরিয়া ১০০-১৫০ গ্রাম (১০০-১৫০) গ্রাম × ৩০ = ৩০০০-৪৫০০ গ্রাম টিএসপি ৫০-৭৫ গ্রাম (৫০-৭৫) গ্রাম × ৩০ = ১৫০০-২২৫০ গ্রাম এমওপি ২০ গ্রাম ২০ গ্রাম × ৩০ = ৬০০ গ্রাম"
        },
        {
          "label": "ঘ",
          "question": "\"সার প্রয়োগে মাইশার কার্যক্রমটি অর্থের অপচয় রোধে সহায়ক”- উক্তিটি মূল্যায়ন করো।",
          "explanation": "মাইশা পুকুরে পোনা মজুদ পরবর্তী সময়ে প্রাকৃতিক খাদ্য পরীক্ষা করে প্রয়োজনীয় সার প্রয়োগ করেন এবং সফল হন। প্রাকৃতিক খাদ্য পরীক্ষার মাধ্যমে পুকুরে পর্যাপ্ত পরিমাণ খাবার আছে কি না এবং আরও সার প্রয়োগ করতে হবে কি না সেটা জানা যায়। কয়েকটি পদ্ধতিতে পুকুরে প্রাকৃতিক খাদ্য পরীক্ষা করা হয়। যেমন- সেক্কিডিস্ক পরীক্ষা, হাত পরীক্ষা, গ্লাস পরীক্ষা। সেক্কিডিস্ক পদ্ধতিতে একটি সাদা-কালো থালা সুতা দ্বারা পানিতে ডুবানোর পর যদি ২৫-৩০ সেমি গভীরতায় থালা দেখা না যায় তবে বুঝতে হবে পুকুরে প্রাকৃতিক খাবার রয়েছে। এছাড়া হাত পরীক্ষায় পানিতে কনুই পর্যন্ত ডুবিয়ে যদি হাতের তালু দেখা না যায় তবে বুঝতে হবে খাদ্য পরিমাণমতো তৈরি হয়েছে। আবার গ্লাস পরীক্ষায় একটি স্বচ্ছ কাচের গ্লাস দ্বারা পুকুরের পানি নিয়ে সূর্যের আলোর দিকে ধরলে যদি পানির রং সবুজ বা বাদামি সবুজ দেখা যায় তবে বুঝতে হবে পুকুরে প্রাকৃতিক খাদ্য পরিমাণমতো তৈরি হয়েছে। এসব পরীক্ষার মাধ্যমে পুকুরে প্রয়োজন মতো সার প্রয়োগ করা যায়। পুকুরে পর্যাপ্ত প্রাকৃতিক খাদ্য থাকলে বাইরে থেকে সার প্রয়োগের প্রয়োজন হয় না। উক্ত পদ্ধতি অনুসরণ করে সার প্রয়োগ করায় মাইশাকে অতিরিক্ত খাদ্য প্রদান করতে হয়নি। এতে অর্থের অপচয় রোধ হয় এবং মাছের উৎপাদন বেশি হয়। যার কারণে মাছ চাষ করে মাইশা সফলতা অর্জন. করতে সক্ষম হয়েছে। সুতরাং বলা যায় প্রশ্নোক্ত উক্তিটি \"সার প্রয়োগে মাইশার কার্যক্রমটি অর্থের অপচয় রোধে সহায়ক\"- যথার্থ।"
        }
      ]
    },
    {
      "number": "4",
      "uddipok": "বিরূপ আবহাওয়ার কারণে নোয়াখালীর সুবর্ণচর এলাকার কৃষকগণ ফসল চাষাবাদ করে হতাশাগ্রস্ত। স্থানীয় কৃষিকর্মকর্তা এ বিষয়টি চিন্তা করে এলাকায় এক কৃষক সমাবেশের আয়োজন করেন এবং এই প্রতিকূলতা কাটিয়ে উঠার জন্য ব্রি ধান ৪৭ এবং বিনা ধান ৮ চাষের পরামর্শ দেন। তাঁর পরামর্শ অনুসরণ করায় কৃষকদের মুখে হাসি ফোটে।",
      "tag": "MB 24",
      "sub_questions": [
        {
          "label": "ক",
          "question": "IPCC-এর পূর্ণরূপ কী?",
          "explanation": "IPCC-এর পূর্ণরূপ হলো- Intergovernmental Panel on Climate Change."
        },
        {
          "label": "খ",
          "question": "ফসলের খরা সহ্যকরণে প্রোলিন কীভাবে ভূমিকা পালন করে? ব্যাখ্যা করো।",
          "explanation": "উদ্ভিদ দেহের অভ্যন্তরে মজুদ থাকা প্রোটিন খরা প্রতিরোধে সাহায্য করে। খরার প্রভাবে এই প্রোটিন ভেঙে বিভিন্ন জৈব-রাসায়নিক কর্মকাণ্ডে ব্যবহৃত হয়। পাশাপাশি প্রোটিন ভেঙে নানা রকম বিষাক্ত দ্রব্যও উৎপন্ন হয়। এ জন্য কিছু কিছু উদ্ভিদ প্রোলিন নামক রাসায়নিক দ্রব্য তৈরি করে যা এ বিষাক্ততার মাত্রাকে কমিয়ে ফসলকে খরা সহ্যশীল করে তোলে।"
        },
        {
          "label": "গ",
          "question": "উদ্দীপকে উল্লিখিত জাত দুটির বৈশিষ্ট্য বর্ণনা করো।",
          "explanation": "উদ্দীপকে উল্লিখিত ধানের জাত দুইটি হলো ব্রি ধান ৪৭ ও বিনা ধান ৮। এ ধানের দুটি জাতের বৈশিষ্ট্য নিম্নে উল্লেখ করা হলো- ব্রি ধান ৪৭: এ জাতটি চারা অবস্থায় বেশি লবণাক্ততা সহ্য করতে পারে এবং বয়স্ক অবস্থায় নিম্ন হতে মধ্যম মাত্রার লবণাক্ততা সহ্য করতে পারে। জাতটির গাছের উচ্চতা ১০৫ সেমি, জীবনকাল ১৫২ দিন এবং লবণাক্ত পরিবেশে হেক্টর প্রতি ৬ টন ফলন দিতে সক্ষম। বিনা ধান ৮: বোরো মৌসুমের এ জাতটির জীবনকাল ১৩০-১৩৫ দিন। লবণাক্ত এলাকায় হেক্টর প্রতি ফলন ৪.৫-৫.৫ টন। জাতটির বিভিন্ন ধরনের রোগ ও পোকামাকড় প্রতিরোধ ক্ষমতাও রয়েছে।"
        },
        {
          "label": "ঘ",
          "question": "সুবর্ণচরের কৃষকদের মুখে হাসি ফোটার যৌক্তিকতা বিশ্লেষণ করো।",
          "explanation": "উপকূলীয় অঞ্চলে অবস্থিত নোয়াখালীর সুবর্ণচরের মানুষ বিরূপ আবহাওয়ায় অর্থাৎ লবণাক্ত মাটিতে জন্য ফসল চাষ করে হতাশাগ্রস্থ। নোয়াখালীর সুবর্ণচর বাংলাদেশের সমুদ্র উপকূলবর্তী অঞ্চলে অবস্থিত। এ অঞ্চলের মাটিতে লবণাক্ততার প্রভাব খুব বেশি দেখা যায়। ফলে জমির উর্বরতা নষ্ট হয়। জলবায়ু পরিবর্তনের কারণে তাপমাত্রা বৃদ্ধি ও কম বৃষ্টিপাতে লবণাক্ততা বৃদ্ধির ধারা আরও বাড়ছে। বৈশ্বিক তাপমাত্রা বৃদ্ধির ফলে সমুদ্রের উচ্চতা বৃদ্ধি পাওয়ায় লবণাক্ততা বৃদ্ধি পেয়ে ফসল চাষ হুমকির মুখে পড়বে। সুবর্ণচরের এ প্রতিকূলতা কাটিয়ে উঠার জন্য স্থানীয় কৃষি কর্মকর্তা কৃষকদের ব্রি ধান ৪৭ ও বিনা ধান ৮ জাতের ধান চাষের পরমার্শ দেন। এ দুইটি জাত উচ্চ থেকে মধ্যম লবণাক্ততা সহনশীল। এছাড়াও এ দুইটি জাতের ধান লবণাক্ত মাটিতেও হেক্টর প্রতি ৬ টন ও ৪.৫-৫.৫ টন ফলন দিতে পারে। এতে করে কৃষকদের ফসল উৎপাদন ব্যহত হবে না এবং লাভবান হবেন।"
        }
      ]
    },
    {
      "number": "5",
      "uddipok": "সফিক সাহেবের ২০-২৫ বছরের একটি সেগুণ গাছ প্রচণ্ড ঝড়ে উপড়ে পড়ে যায়। তিনি গাছটির ১২ মিটার দীর্ঘ একটি টুকরা চেরাই করেন। যার চিকন মাথার বেড় ১.৫ মিটার, মাঝের বেড় ২.৫ মিটার এবং মোটা মাথার বেড় ৩ মিটার। চেরাই করা কাঠ দিয়ে তাৎক্ষণিক বিভিন্ন ধরনের আসবাবপত্র তৈরি করেন। কিন্তু আসবাবপত্রগুলো অল্প সময়ে নষ্ট হওয়া শুরু হয়।",
      "tag": "MB 24",
      "sub_questions": [
        {
          "label": "ক",
          "question": "কাঠ সিজনিং কী?",
          "explanation": "কাঠের স্থায়ীত্ব দীর্ঘায়িত করার জন্য নিয়ন্ত্রিত পদ্ধতিতে কাঠ থেকে পানি বের করে নেওয়ার পদ্ধতিই হলো কাঠ সিজনিং।"
        },
        {
          "label": "খ",
          "question": "ঔষধি গাছের সংখ্যা দিন দিন কমে যাওয়ার কারণ ব্যাখ্যা করো।",
          "explanation": "আমাদের দেশ এক সময় ঔষধি উদ্ভিদে সমৃদ্ধ ছিল। মাঠ-ঘাট, পথ-প্রান্তর, বন-জঙ্গল সর্বত্র অসংখ্য ঔষধি উদ্ভিদে ভরপুর ছিল। বর্তমানে জনসংখ্যা বৃদ্ধিজনিত কারণে ভূমির বহুবিধ ব্যবহার বেড়েছে। এছাড়া অজ্ঞতা, অবহেলা ও অযত্নের কারণে বর্তমানে এসব ঔষধি উদ্ভিদের প্রধান উৎপত্তিস্থল, প্রাকৃতিক উৎস ও বনভূমি কমে যাওয়ায় ঐসব মূল্যবান বৃক্ষ সম্পদ হ্রাস পেয়েছে এবং ইতোমধ্যে অনেক প্রজাতি বিলুপ্ত হয়ে গেছে।"
        },
        {
          "label": "গ",
          "question": "সফিক সাহেবের গাছের টুকরাটির মোট আয়তন কত? নিউটনের সূত্রের সাহায্যে দেখাও।",
          "explanation": "উদ্দীপকের সফিক সাহেব সেগুন গাছের একটি টুকরা চেরাই করেন। এখানে, বেড় ১ = চিকন মাথার বেড় ১.৫ মি. বেড় ২ = মাঝখানের মাথার বেড় = ২.৫ মি. বেড় ৩ = মোটা মাথার বেড় = ৩ মি. চেরাই বা লগের দৈর্ঘ্য = ১২ মি. আমরা জানি, ভলিউম = ০ . ০৮  × ( বেড় ১ ) ২ + ৪ × ( বেড় ২ ) ২ + ( বেড় ৩ ) ২ ৬ × দৈর্ঘ্য =০.০৮\\ \\times\\frac{\\left(বেড়\\ ১\\right)^২+৪\\times\\left(বেড়\\ ২\\right)^২+\\left(বেড়\\ ৩\\right)^২}{৬}\\timesদৈর্ঘ্য = ০ . ০৮   × ৬ ( বেড়   ১ ) ২ + ৪ × ( বেড়   ২ ) ২ + ( বেড়   ৩ ) ২ ​ × দৈর্ঘ্য = { ০ . ০৮  × ( ১ . ৫ ) ২ + ৪ × ( ২ . ৫ ) ২ + ( ৩ ) ২ ৬ × ১২ } ঘনমিটার = \\{ ০.০৮\\ \\times\\frac{\\left(১.৫\\right)^২+৪\\times\\left(২.৫ \\right)^২+\\left(৩\\right)^২}{৬}\\times১২ \\} ঘনমিটার = { ০ . ০৮   × ৬ ( ১ . ৫ ) ২ + ৪ × ( ২ . ৫ ) ২ + ( ৩ ) ২ ​ × ১২ } ঘনমিটার = { ০ . ০৮  × ২ . ৫৫ + ৪ × ৬ . ২৫ + ৯ ৬ × ১২ } ঘনমিটার = \\{ ০.০৮\\ \\times\\frac{২.৫৫+৪\\times৬.২৫+৯}{৬}\\times১২ \\} ঘনমিটার = { ০ . ০৮   × ৬ ২ . ৫৫ + ৪ × ৬ . ২৫ + ৯ ​ × ১২ } ঘনমিটার = { ০ . ০৮  × ৩৬ . ২৫ ৬ × ১২ } ঘনমিটার = \\{ ০.০৮\\ \\times\\frac{৩৬.২৫}{৬}\\times১২ \\} ঘনমিটার = { ০ . ০৮   × ৬ ৩৬ . ২৫ ​ × ১২ } ঘনমিটার = ৫.৮ ঘনমিটার ∴ \\therefore ∴ সফিক সাহেবের গাছের টুকরাটির মোট আয়তন ৫.৮ ঘনমিটার।"
        },
        {
          "label": "ঘ",
          "question": "সফিক সাহেব কী কী পদক্ষেপ গ্রহণ করলে তার আসবাবপত্র নষ্ট হওয়ার হাত থেকে রক্ষা পেত? যুক্তিসহ বিশ্লেষণ করো।",
          "explanation": "সফিক সাহেব প্রয়োজনীয় আসবাবপত্র তৈরির জন্য ঝড়ে পড়ে যাওয়া ২০-২৫ বছর বয়স্ক সেগুন গাছের কাঠ ব্যবহার করেন। সেগুন কাঠ আসবাবপত্র, দরজা, জানালা ইত্যাদি তৈরির জন্য বেশ উপযোগী। যেহেতু সেগুন কাঠ দীর্ঘ আবর্তনকালের উদ্ভিদ তাই কাঠের জন্য এ বৃক্ষ ৪০-৫০ বছরের আবর্তনকালে কাটতে হয়। এর কম সময়ে সেগুন কাঠ শক্ত হয় না আবার সঠিকভাবে বৃদ্ধিও হয় না। কাঠ কেটে চেরাই করার পর যদি সঠিকভাবে সিজনিং ও ট্রিটমেন্ট না করা হয় তবে কাঠে সহজে ঘুনপোকা, পোকামাকড় বা ছত্রাক আক্রমণ করে। সফিক সাহেবের গাছটি আবর্তনকালের পূর্বে ঝড়ে পড়ে যায় এবং গাছটি চেরাই করার সপ্তাহখানেক পরই আসবাবপত্র তৈরিতে ব্যবহার করেন। ফলে উক্ত আসবাবপত্র অল্পদিনে নষ্ট হতে শুরু করে। কিন্তু তিনি যদি কাঠ সিজনিং ও ট্রিটমেন্ট করতেন তা হলে তার আসবাবপত্রগুলোর স্থায়িত্ব বাড়ত। সফিক সাহেবের গাছটির ক্ষেত্রে গাছ কেটে চেরাই করার পর বাতাসে কাঠ শুকিয়ে পানি বের করে নেওয়া জরুরি ছিলো। কাঠ বেঁকে যাওয়া রোধ করতে তিনি কাঠ সিজনিং হতে কমপক্ষে এক মৌসুম সময় নিতেন যার ফলে এর দ্বারা তৈরিকৃত আসবাবপত্র নষ্ট হওয়ার সম্ভাবনা কম থাকত। এছাড়াও তিনি CCA নামের রাসায়নিক দ্রব্য দিয়ে কাঠ সংরক্ষণ করলে সংরক্ষিত কাঠ পচন প্রতিরোধ করতে পারতো এবং উইপোকার আক্রমণও প্রতিরোধ করতে সক্ষম হতো। অতএব, উপরোক্ত বিজ্ঞানসম্মত পদক্ষেপগুলো গ্রহণ করলে সফিক সাহেবের আসবাবপত্র নষ্ট হওয়ার হাত থেকে রক্ষা পেত।"
        }
      ]
    },
    {
      "number": "6",
      "uddipok": "বরকত সাহেব চাকুরি থেকে এ বছর অবসর গ্রহণ করেন। তিনি তাঁর বন্ধু রিপনের পরামর্শক্রমে ৫টি গরু ক্রয় করেন। গরুগুলোকে সম্পূরক খাদ্য হিসেবে ইউরিয়া মোলাসেস খড় খেতে দেন। গরুগুলো বিক্রি করে তিনি আর্থিকভাবে বেশ লাভবান হন।",
      "tag": "MB 24",
      "sub_questions": [
        {
          "label": "ক",
          "question": "মিল্ক রিপ্লেসার কী?",
          "explanation": "মিল্ক রিপ্লেসার হলো বিশেষ প্রক্রিয়ায় তৈরি এক ধরনের তরল পশুখাদ্য যাতে দুধের উপাদান থাকে এবং বাছুরের জন্য দুধের পরিবর্তে ব্যবহার করা হয়।"
        },
        {
          "label": "খ",
          "question": "অ্যালজি বলতে কী বোঝায়?",
          "explanation": "অ্যালজি বা শেওলা এক ধরনের উদ্ভিদ যা আকারে এককোষী থেকে বহুকোষী হতে পারে। তবে এখানে দুটি বিশেষ প্রজাতির এককোষী অ্যালজির কথা উল্লেখ করা হয়েছে যা গো-খাদ্য হিসেবে ব্যবহার করা যাবে। এদের মধ্যে প্রধান হলো ক্লোরেলা। এরা সূর্যালোক, পানিতে দ্রবীভূত অক্সিজেন, কার্বন ডাইঅক্সাইড ও জৈব নাইট্রোজেন আহরণ করে সালোকসংশ্লেষণ প্রক্রিয়ায় বেঁচে থাকে। এরা বাংলাদেমের মতো উষ্ণ জলবায়ুতে দ্রুত বর্ধনশীল।"
        },
        {
          "label": "গ",
          "question": "বরকত সাহেবের গরুগুলোর দৈনিক ইউরিয়া মোলাসেস খড় তৈরির একটি তালিকা তৈরি করো।",
          "explanation": "বরকত সাহেব তার গরুগুলোকে সম্পূরক খাদ্য হিসেবে ইউরিয়া মোলাসেস খড় খেতে দেন। নিচে ইউরিয়া মোলাসেস খড় তৈরির একটি তালিকা তৈরি করা হলো- উপকরণ: i. খড় : ২০ কেজি ii. ইউরিয়া: ১ কেজি iii. পানি: ২০ লিটার iv. একটি মাঝারি আকারের পাত্র v. ছালা vi. মোটা পলিথিন তৈরির পদ্ধতি: প্রথমে একটি বালতিতে ১ কেজি ইউরিয়া ২০ লিটার পানিতে মিশিয়ে নিতে হবে। ডোলের চারদিকে গোবর ও কাদা মিশিয়ে লেপে শুকিয়ে নিতে হবে। এবার ডোলের মধ্যে অল্প খড় দিয়ে ইউরিয়া মেশানো পানি ছিটিয়ে দিতে হবে। সমস্ত খড় সম্পূর্ণ পানি দ্বারা মিশিয়ে ঢোলের মুখ ছালা ও মোটা পলিথিন দিয়ে বেঁধে দিতে হবে।"
        },
        {
          "label": "ঘ",
          "question": "বরকত সাহেবের লাভবান হওয়ার পেছনে রিপনের পরামর্শের যৌক্তিকতা ব্যাখ্যা করো।",
          "explanation": "উদ্দীপকের বরকত সাহেবের খামারটি হচ্ছে পারিবারিক দুগ্ধ খামার। বন্ধু রিপনের পরামর্শের বরকত সাহেব ৫টি গরু কিনে খামার স্থাপন করেন। গরুগুলোকে তিনি সম্পূরক খাদ্য হিসেবে ইউরিয়া মোলাসেস খড় খেতে দেন। গবাদিপশুর খামারকে লাভজনক করতে হলে প্রচলিত পন্থার পাশাপাশি বিশেষ কিছু ধরনের যত্নেরও প্রয়োজন হয়। যেমন- গবাদিপশুকে প্রচলিত খাবারের সাথে পুষ্টিকর বিশেষ খাদ্য সরবরাহ করতে হয়। এ রকম বিশেষ খাদ্য হলো ইউরিয়া মোলাসেস খড়। বিশেষ ধরনের এই খাদ্য খাওয়ালে গবাদিপশুর দ্রুত বৃদ্ধি ঘটে এবং পশু পরিপুষ্টি লাভ করে। এছাড়া দুধের উৎপাদনও বৃদ্ধি পায়। এতে করে খামারের উৎপাদন ক্ষমতা বেড়ে যায় এবং খামারি লাভবান হন। বরকত সাহেব তার খামারের দুধ বিক্রি করে প্রচুর অর্থ উপার্জন করেন। যার ফলে সংসারে বাড়তি আয় হয় এবং পারিবারিক সচ্ছলতা আসে। তাই বলা যায়, বরকত সাহেবের লাভবান হওয়ার পেছনে রিপনের পরামর্শটির যৌক্তিকতা রয়েছে।।"
        }
      ]
    },
    {
      "number": "7",
      "uddipok": "চিত্রটি লক্ষ করো এবং নিচের প্রশ্নগুলোর উত্তর দাও।",
      "tag": "MB 24",
      "sub_questions": [
        {
          "label": "ক",
          "question": "কোন এসিড দুধকে টক স্বাদযুক্ত করে?",
          "explanation": "ল্যাকটিক এসিড দুধকে টক স্বাদযুক্ত করে।"
        },
        {
          "label": "খ",
          "question": "পারিবারিক কৃষি খামারের একটি গুরুত্ব ব্যাখ্যা করো।",
          "explanation": "পারিবারিক কৃষি খামার বেকার জনগোষ্ঠীর আত্মকর্মসংস্থান ও সমাজের দরিদ্রতা দূরীকরণে বিশেষ ভূমিকা পালন করে। পরিবারের বেকার সদস্যদের অবসর সময়ের সদ্ব্যবহারের মাধ্যমে তাদের কর্মক্ষেত্র তৈরি করে। ফলে পরিবারের বাড়তি আয়ের সুযোগ সৃষ্টি হয়।"
        },
        {
          "label": "গ",
          "question": "আয়ের উৎস হিসেবে উল্লিখিত চিত্রের কার্যক্রমের বর্ণনা দাও।",
          "explanation": "চিত্রে শাকসবজি, গবাদিপশু, হাঁস-মুরগি ও মৎস্য উৎপাদন কার্যক্রম পরিচালনা তথা একটি পারিবারিক কৃষি খামার দেখানো হয়েছে। পারিবারিক শাকসবজি খামার চিত্রের অনুরূপে বাড়ির আশেপাশে খালি জায়গা, উঁচু ভিটা, মাঝারি নিচু জমিতে করা যায়। পরিবারের সদস্যদের পরিচর্যায় এখানে সারা বছর কোনো না কোনো শাকসবজি চাষ করা যায়। উৎপাদিত শাকসবজি পারিবারিক চাহিদা মিটিয়ে বাজারে বিক্রি করে অর্থ উপার্জন করা সম্ভব। এছাড়া চিত্রে পোল্ট্রি খামার রয়েছে যেখানে হাঁস, মুরগি ও কবুতর পালন করা হয়। এসব খামারে ৫০- ৩০০টি পর্যন্ত উন্নত জাতের ব্রয়লার বা লেয়ারও পালন করা হয়। পরিবারের চাহিদা মিটিয়ে ডিম ও মাংস বিক্রি করে আর্থিকভাবে লাভবান হওয়া যায়। পাশাপাশি গবাদিপশুর খামার রয়েছে যা আমাদের দেশের সর্বত্রই পারিবারিক খামারে দেখা যায়। এতে গাভির সংখ্যা ২-৫টি পর্যন্ত হয়। এছাড়াও চিত্রে পারিবারিক খামারে সমন্বিতভাবে মাছ ও হাঁস পালন করা হচ্ছে। সুতরাং, পারিবারিক কৃষি খামার পরিবারের বাড়তি আয়ের সুযোগ সৃষ্টি করে এবং জাতীয় আয় বৃদ্ধি করে।"
        },
        {
          "label": "ঘ",
          "question": "ভূমির সর্বোচ্চ ব্যবহার নিশ্চিতকরণে চিত্রে উল্লিখিত কার্যক্রম যথেষ্ট সহায়ক- বিশ্লেষণ করো।",
          "explanation": "উদ্দীপকের চিত্রে উল্লিখিত কার্যক্রমটি হলো পারিবারিক কৃষি খামার কার্যক্রম। এটি একটি সমন্বিত খামার পদ্ধতি। আমাদের দেশের জনসংখ্যা ক্রমেই বাড়ছে। কিন্তু জমির পরিমাণ কমছে। ক্রমবর্ধমান এ জনসংখ্যার খাদ্য চাহিদা পূরণে দরকার অল্প জমি থেকে অধিক উৎপাদন। উল্লিখিত পদ্ধতিতে একই জমিতে একই সময়ে অল্প খরচে ফলমূল, শাক-সবজি, মাছ, মাংস ও ডিম পাওয়া যায়। ফলে একদিকে অর্থের সাশ্রয় হয়, অন্যদিকে বাড়তি খাদ্য উৎপাদিত হয়। হাঁসের বিষ্ঠা পুকুরে সার হিসেবে ব্যবহৃত হয় ফলে পুকুরে সারের ব্যবহার কম হয় এবং পরিবেশ ভালো থাকে ও ভারসাম্য বজায় থাকে। আবার, একটি ফসলের জন্য যে শ্রম প্রয়োজন সেই একই শ্রমে একাধিক ফসল উৎপাদিত হয়। ফলে শ্রমের যথাযথ ব্যবহার নিশ্চিত হয়। এক্ষেত্রে একই ফসল অপর ফসলের সহায়ক হিসেবে কাজ করে। ফলে ঝুঁকি কম থাকে অর্থাৎ কোনো কারণে একটি ফসলের উৎপাদন ব্যাহত হলে অন্য উৎপাদন কার্যক্রমের মাধ্যমে সে ক্ষতি অনেকটা পুষিয়ে নেওয়া যায়। সুতরাং বলা যায়, ভূমির সর্বোচ্চ ব্যবহার নিশ্চিতকরণে চিত্রে উল্লিখিত কার্যক্রম অর্থাৎ পারিবারিক কৃষি খামার কার্যক্রম যথেষ্ট সহায়ক।"
        }
      ]
    },
    {
      "number": "8",
      "uddipok": "গত বছর ভালো ফসল না পাওয়ায় নদোনা গ্রামের কৃষকরা একত্রিত হয়ে কৃষি কর্মকর্তার পরামর্শ নিয়ে \"নদোনা কৃষি সমবায়” গড়ে তোলেন। কৃষি কর্মকর্তার সহযোগিতায় স্থানীয় কুঠির হাট কৃষি ব্যাংক থেকে ঋণ নিয়ে আধুনিক প্রযুক্তির মাধ্যমে কৃষি কাজ করে সফলতা লাভ করেন।",
      "tag": "MB 24",
      "sub_questions": [
        {
          "label": "ক",
          "question": "কৃষি সমবায় কী?",
          "explanation": "কৃষিকাজের জন্য প্রয়োজনীয় মূলধন সংগ্রহ, কৃষি যান্ত্রিকীকরণ, ফসল উৎপাদন, সংগ্রহ, সংগ্রহোত্তর পরিচর্যা, গুদামজাতকরণ, পরিবহন এবং বাজারজাতকরণ সুচারুভাবে সম্পন্ন করার জন্য কৃষকগণ যে সমবায় গড়ে তোলেন তাই হলো কৃষি সমবায়।"
        },
        {
          "label": "খ",
          "question": "সমন্বিত চাষে ভূমির ব্যবহার দ্বিগুণ হয়- ব্যাখ্যা করো।",
          "explanation": "সমন্বিত চাষে একই ভূমিতে একই সাথে অনেকগুলো ফসল একত্রে পরিকল্পনামাফিক চাষ করা হয়। অর্থাৎ, সমন্বিত চাষের ক্ষেত্রে পৃথক পৃথক ফসলের জন্য পৃথক কোনো জমির প্রয়োজন হয় না। যেমন- পুকুরে মাছ ও হাঁস চাষ। এতে অপচয় কম হওয়ায় জমির ব্যবহার সর্বোচ্চ হয়। কেননা জমির পতিত অংশ বা ফাঁকা অংশ কম থাকে বলে এ ধরনের চাষে ভূমির ব্যবহার দ্বিগুণ হয়।"
        },
        {
          "label": "গ",
          "question": "উদ্দীপকে উল্লিখিত সংগঠনটির মাধ্যমে কৃষকগণ কী কী কৃষি উপকরণ সংগ্রহ ও ব্যবহার করতে পারবে তা বর্ণনা করো।",
          "explanation": "উদ্দীপকে 'নদোনা কৃষি সমবায়' নামক সংগঠনের কথা বলা হয়েছে, যা কৃষি সমবায়কে নির্দেশ করছে। এই সংগঠনটির মাধ্যমে কৃষকগণ যে যে উপকরণ সংগ্রহ করতে পারবে সেগুলো হচ্ছে- সার, ঔষধ, বীজ, যন্ত্রপাতি, পশু-পাখি ও মাছের খাদ্য ইত্যাদি। এছাড়াও কৃষিজমি একত্র করে চাষ করলে অধিক মুনাফা পাওয়া সম্ভব। এক্ষেত্রে জমির সঠিক ব্যবহার হবে। কৃষি কাজের জন্য পানি অত্যন্ত গুরুত্বপূর্ণ। জলাধারের পানি সঞ্চয় করে সারাবছর সেই পানি ব্যবহার করা যায়। জলাধার করে স্বল্প অপচয়ে সেচের পানি ব্যবহার করা যায়। সমবায় সংস্থা তার বাৎসরিক প্রয়োজন আগে থেকেই নির্ধারণ করতে পারে এবং কৃষি সেবাদানকারী সংস্থাগুলোকে সেই তথ্য জানিয়ে রাখলে তারা সরবরাহযোগ্য উপকরণগুলো সম্পর্কে ধারণা নিতে পারে। এরপরই সেই ধারণা অনুযায়ী কৃষি সেবাদানকারী সংস্থাগুলো যথাসময়ে প্রয়োজনীয় ব্যবস্থা নিতে পারে।"
        },
        {
          "label": "ঘ",
          "question": "কৃষি কর্মকর্তার পরামর্শে নদোনা গ্রামের কৃষকরা \"আধুনিক কৃষির নাগাল\" পেল- যুক্তিসহ বিশ্লেষণ করো।",
          "explanation": "উদ্দীপকে নদোনা গ্রামের কৃষকরা কৃষি কর্মকর্তার পরামর্শে আধুনিক কৃষির নাগাল পেয়েছে। নদোনা গ্রামের কৃষকরা কৃষি সমবায় গড়ে তুলেছে। কৃষিকাজ সুচারুভাবে সম্পন্ন করতে এবং কৃষি থেকে সর্বোচ্চ মুনাফা অর্জনের জন্য সমবায় পদ্ধতি অত্যন্ত কার্যকর। কৃষি সমবায়গুলো সাধারণত এলাকাভিত্তিক বা আঞ্চলিক হয়। আধুনিক কৃষিতে বিজ্ঞান ও প্রযুক্তি যুক্ত হওয়ায় কৃষি প্রযুক্তির জন্য প্রয়োজনীয় সকল উপকরণ সংগ্রহ ও ব্যবহারে কৃষকদের সক্ষম করে তোলা সম্ভব। পরিবেশবান্ধব কৃষি প্রযুক্তিসমূহ; যেমন- শস্য পর্যায় অবলম্বন নিবিড় ও সমন্বিত চাষাবাদ পদ্ধতি এবং সমন্বিত বালাই দমন পদ্ধতি ব্যবহার করে ফসলের নিরাপত্তা বিধান, যান্ত্রিক উপায়ে ফসল সংগ্রহ ও সংগ্রহ-উত্তর পরিচর্যা, পরিবহন, গুদামজাতকরণ এবং বিপণন সকল ক্ষেত্রেই কৃষি সমবায় উচ্চমাত্রার সক্ষমতা এনে দিতে পারে। আর এভাবে সমবায়ের মাধ্যমে নদোনা গ্রামের কৃষকরা উচ্চ মুনাফা অর্জন নিশ্চিত করতে পারে। তাই উপরিউক্ত আলোচনা থেকে বলা যায় যে, কৃষি কর্মকর্তার পরামর্শে নদোনা গ্রামের কৃষকরা আধুনিক কৃষির নাগাল পেয়েছে- উক্তিটি যুক্তিযুক্ত।"
        }
      ]
    }
  ]
}