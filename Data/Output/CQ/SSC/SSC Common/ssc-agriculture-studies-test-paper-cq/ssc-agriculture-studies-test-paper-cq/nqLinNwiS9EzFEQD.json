{
  "title": "চট্টগ্রাম বোর্ড ২০২৩",
  "subtitle": "কৃষিশিক্ষা (8)",
  "questions": [
    {
      "number": "1",
      "uddipok": "দৃশ্যকল্প-১: দশম শ্রেণির শিক্ষার্থী মোঃ সবুজ ফেব্রুয়ারি মাসের শেষের দিকে বিকেল বেলা মাঠের মধ্যে রাস্তা দিয়ে যাওয়ার সময় দেখলো একই গ্রামের আক্তার হোসেন তার ৩০ শতক জমিতে হালকা ২-৩টি চাষ দিয়ে মাসকলাই এর বীজ বপন করছেন। দৃশ্যকল্প-২: মোঃ সবুজ কার্তিক মাসের মাঝামাঝি সময় একদিন একই রাস্তা দিয়ে বেড়াতে গিয়ে দেখে আক্তার হোসেন তার অন্য একখণ্ড জমিতে ৩-৪ টি আড়াআড়ি চাষ ও মই দেয়ে মাটি ঝুরঝুরা করে গম বজি বপন করছেন। মোঃ সবুজ তার দেখা চাষের তারতম্যের কারণ জানতে চাইলে আক্তার হোসেন বলেন \"মাটির প্রকার, মাটির জৈব পদার্থ ও রস এবং ফসলের প্রকারের উপর চাষের মাত্রা নির্ভর করে।\"",
      "tag": "CTG.B 23",
      "sub_questions": [
        {
          "label": "ক",
          "question": "অ্যালজি কী?",
          "explanation": "অ্যালজি (Algae) হলো এককোষী বা বহুকোষী উদ্ভিদ।"
        },
        {
          "label": "খ",
          "question": "বীজ উৎপাদনের জন্য বীজ জমি পৃথকীকরণের গুরুত্ব ব্যাখ্যা করো।",
          "explanation": "বীজ জমি পৃথকীকরণের উদ্দেশ্য বীজের জন্য উৎপাদিত শস্যের সাথে অন্য বীজের সংমিশ্রণ রোধ করা। বীজ ফসলের পাশেই একই ফসলের জমি থাকলে বীজ ফসলের বীজের সাথে যেকোনো মাধ্যমে সংমিশ্রণ হবার সম্ভাবনা থাকে। এমনকি পরাগায়নের মাধ্যমে জাতের বিশুদ্ধতা নষ্ট হতে পারে। এ কারণে বীজ জমি পৃথক রাখতে হয়।"
        },
        {
          "label": "গ",
          "question": "উদ্দীপক-১ এ উল্লিখিত ফসলটির জন্য আক্তার হোসেনের জমির জন্য প্রয়োজনীয় ইউরিয়া, টিএসপি এবং এমওপি সারের পরিমাণ নির্ণয় করো।",
          "explanation": "উদ্দীপকের আক্তার হোসেন তার ৩০ শতক জমিতে মাসকলাই এর বীজ বপন করেছেন। মাসকলাইয়ের জমির জন্য প্রয়োজনীয় ইউরিয়া, টিএসপি এবং এমওপি সারের পরিমাণ নিচের ছকে দেওয়া হলো- সারের নাম সারের পরিমাণ (গ্রাম/শতক) ৩০ শতকে সারের পরিমাণ ইউরিয়া ১৬০-১৮০ ৪৮০০-৫৪০০ গ্রাম বা ৪.৮-৫.৪ কেজি টিএসপি ৩৪০-৩৮০ ১০২০০-১১৪০০ গ্রাম বা ১০.২-১১.৪ কেজি এম ও পি ১২০-১৬০ ৩৬০০-৪৮০০ গ্রাম বা ৩.৬-৪.৮ কেজি"
        },
        {
          "label": "ঘ",
          "question": "আক্তার হোসেনের শেষোক্ত উক্তিটি মুল্যায়ন করো।",
          "explanation": "উদ্দীপকের আক্তার হোসেনের শেষোক্ত উক্তিটি হলো- \"মাটির প্রকার, মাটির জৈব পদার্থ ও রস এবং ফসলের প্রকারের উপর চাষের মাত্রা নির্ভর করে।\" জমি কীভাবে কতুটুকু প্রস্তুত করা হবে তা নির্ভর করে মাটির প্রকারভেদ, মাটির জৈব পদার্থ ও রস এবং ফসলের প্রকারের উপর। দোআঁশ, বেলে বা দোআঁশ মাটির মতো হালকা মাটিতে ৩/৪ বার চাষ ও মই দিলে জমি ফসল উৎপাদন উপযোগী হয়। কিন্তু কাদামাটির মতো ভারী মাটিতে ৫/৬ বার চাষের প্রয়োজন পড়ে। মাটিতে রস থাকলে চাষের সময় মাটিসহজেই ঝুরঝুরা হয় আর রস না থাকলে বড় বড় ঢেলা হয়। মাটি বেশি আর্দ্র বা ভেজা হলে চাষের প্রয়োজন হয় না। মাটিতে জৈব পদার্থ বেশি থাকলে মাটির কণা দানাদার হয় ও সংযুক্ত থাকে। আর তাতে বীজের অবস্থান ভালো থাকে এবং সহজেই অঙ্কুরোদগম হয়। জমি চাষ কেমন হবে তা ফসলের প্রকারের উপর নির্ভর করে। যেমন- ধান চাষের জন্য কয়েকবার আড়াআড়ি চাষও মই দিয়ে জমি কর্দমাক্ত করতে হয়। কিন্তু মুলা, মরিচ ইত্যাদির জন্য মাটি মিহি ঝুরঝুরা করে চাষ করতে হয়। আখ ও আলুর জন্য আবার জমি গভীর ভাবে চাষ দিতে হয়। উপরের আলোচনা থেকে বলা যায়, উদ্দীপকের আক্তার হোসেনের শেষোক্ত উক্তিটি যথার্থ।"
        }
      ]
    },
    {
      "number": "2",
      "uddipok": "\"উৎসব মৎস্য খামার\" এর মালিক আদর্শ মৎস্যচাষী সাইফুল ইসলাম তার খামারের কার্প জাতীয় মাছের জন্য সম্পূরক খাদ্য নিজেই তৈরি করেন। তিনি বলেন \"সম্পূরক খাদ্য মিশ্রণ তৈরিতে উপাদানগুলো সুষম হারে মিশ্রণ না করলে মাছে উৎপাদন ভালো হয় না।\" সম্পূরক খাদ্য তৈরিতে তিনি নিম্নোক্ত উপকরণের তালিকা অনুসরণ করেন: উপকরণের নাম শতকরা হার (%) ফিসমিল ১০-২১ সরিষার খেল ৪৫-৫৩ চালের কুঁড়া ২৮-৩০ ভিটামিন ও খনিজ লবণ ০.৫-১.০০ চিটাগুড় ও আটা ৫ মোট= ১০০",
      "tag": "CTG.B 23",
      "sub_questions": [
        {
          "label": "ক",
          "question": "ভূমিক্ষয় কী?",
          "explanation": "অতিবৃষ্টি, ঝড়-বাতাস, ঘূর্ণিঝড়, নদীর স্রোত, চাষাবাদ ইত্যাদি কারণে জমির মাটির উপরিভাগ হতে মাটির কণা চলে যাওয়াই হচ্ছে ভূমিক্ষয়।"
        },
        {
          "label": "খ",
          "question": "মাছ চাষে পানির সঠিক pH মান এর ভূমিকা ব্যাখ্যা করো।",
          "explanation": "পিএইচ পানির একটি রাসায়নিক গুণ। পিএইচ এর মান ০ থেকে ১৪ পর্যন্ত হয়। মাছ চাষের জন্য পুকুরের পানির পিএইচ ৬.৫ থেকে ৮.৫ এর মধ্যে হলে ভালো হয়। ৬.৫ এর নিচে পিএইচ হলে মাছের বৃদ্ধি কমে যায়। পিএইচ ৪ এর নিচে বা ১১ এর উপরে হলে মাছ মারা যায়। তাই মাছ চাষে pH এর মান অত্যন্ত গুরুত্বপূর্ণ।"
        },
        {
          "label": "গ",
          "question": "উদ্দীপকের উপাদানগুলোর তালিকা ব্যবহার করে ৪০ কেজি সম্পূরক খাদ্যের একটি তালিকা তৈরি করো।",
          "explanation": "উদ্দীপকে প্রদত্ত উপাদান ও পরিমাণ ব্যবহার করে ৪০ কেজি সম্পূরক খাদ্যের তালিকা নিম্নে দেওয়া হলো - উপকরণের নাম শতকরা হার (%) ৪০ কেজি সম্পূরক খাদ্যের জন্য শতকরা হার (%) ফিসমিল ১০-২১ ৪-৮.৪ সরিষার খৈল ৪৫-৫৩ ১৮-২১.২ চালের কুঁড়া ২৮-৩০ ১১.২-১২ ভিটামিন খনিজ ও লবণ ০.৫-১.০ ০.২-০.৪ চিটাগুড় ও আটা ৫ ২ এখানে, ফিসমিল = (  ১০ থেকে ২১  ) × 80  ১০০  = 8 =\\frac{(\\text { ১০ থেকে ২১ }) \\times 80}{\\text { ১০০ }}=8 =   ১০০   (   ১০   থেকে   ২১   ) × 80 ​ = 8 থেকে ৮.৪"
        },
        {
          "label": "ঘ",
          "question": "মাছ চাষের জন্য সাইফুল ইসলাম সাহেবের উক্তিটি মূল্যায়ন করো।",
          "explanation": "মৎসচাষী সাইফুল ইসলাম বলেন, “সম্পূরক খাদ্য মিশ্রণ তৈরিতে উপাদানগুলো সুষম হারে মিশ্রণ না করলে মাছের উৎপাদন ভালো হয় না।” সাইফুল ইসলামের উক্তিটি নিচে মূল্যায়ন করা হলো- মাছ চাষের ক্ষেত্রে শুধুমাত্র প্রাকৃতিক খাদ্যই মাছের দ্রুত বৃদ্ধি ও অর্থনৈতিকভাবে লাভজনক উৎপাদন পাওয়ার জন্য যথেষ্ট নয়। এজন্য মাছকে প্রাকৃতিক খাদ্যের পাশাপাশি সুষম মাত্রার সম্পূরক খাদ্য প্রদান করতে হয়। সম্পূরক খাদ্য প্রদান করলে কম সময়ে জলাশয় থেকে অধিক মাছ ও আর্থিক মুনাফা পাওয়া যায়। মাছকে সরবরাহকৃত সম্পূরক খাদ্যে বিভিন্ন পুষ্টি উপাদান, যেমন- আমিষ, স্নেহ বা তেল, শর্করা, খনিজ লবণ ও ভিটামিনের মাত্রা যেন চাহিদা অনুযায়ী প্রয়োজনীয় মাত্রায় থাকে সেদিকে লক্ষ রাখা প্রয়োজন। কারণ সুস্থ-সবল মাছ ও এর দ্রুত দৈহিক বৃদ্ধির জন্য মাছের খাবারে বিভিন্ন পুষ্টি উপাদান থাকা দরকার। যেমন- কার্প বা রুই জাতীয় মাছের ক্ষেত্রে ফিসমিল ১০-২১%, সরিষার খৈল ৪৫-৫৩%, চালের কুঁড়া ২৮-৩০%, ভিটামিন ও খনিজ লবণ ০.৫-১.০%, চিটাগুড় ও আটা ৫%-এভাবে দেওয়া হয়। সুষম হারে সম্পূরক খাদ্যের মিশ্রণ তৈরি না করলে মাছের বৃদ্ধি সঠিকভাবে হবে না। এছাড়া খাদ্য রূপান্তর হার সন্তোষজনক হবে না। ফলে লাভজনক মাছ চাষের উদ্দেশ্য ব্যাহত হবে। তাই বলা যায়, সাইফুল ইসলামের উক্তিটি যথার্থ।"
        }
      ]
    },
    {
      "number": "3",
      "uddipok": "নেত্রকোণা জেলার আমশোলা গ্রামের কদম আলী ৫টি গাভি নিয়ে একটি দুগ্ধখামার গড়ে তোলেন। গাভিগুলোকে খাওয়ানোর জন্য তিনি খামারের পার্শ্ববর্তী ১৫ শতক জমিতে ভুট্টার চাষ করেন। প্রতিদিন তিনি গাভিগুলোকে দানাদার খাদ্যের পাশাপাশি ভুট্টা গাছ টুকরা করে খেতে দেন। কিন্তু চাহিদার তুলনায় উৎপাদন বেশি হওয়ায় ভবিষ্যতে প্রয়োজনে ব্যবহারের জন্য ভুট্টা গাছগুলো যথাযথভাবে সংরক্ষণ করেন। তাকে অনুসরণ করে তার গ্রামের অনেকেই গাভি পালনে উদ্বুদ্ধ হয়।",
      "tag": "CTG.B 23",
      "sub_questions": [
        {
          "label": "ক",
          "question": "ঔষধি উদ্ভিদ কাকে বলে?",
          "explanation": "রোগব্যাধি উপশমে ঔষধি হিসেবে যেসব উদ্ভিদ ব্যবহার করা হয় তাকে ঔষধি উদ্ভিদ বলে।"
        },
        {
          "label": "খ",
          "question": "দোআঁশ মাটিতে সবধরনের ফসল ভালো হয় কেন?",
          "explanation": "যে মাটিতে বালি, পলি ও কর্দমকণা প্রায় সমান অনুপাতে বিদ্যমান। থাকে তাকে দোআঁশ মাটি বলে। দোআঁশ মাটিতে অর্ধেক বালি ও বাকি অর্ধেক পলি ও কর্দম কণার মিশ্রণ থাকে। দোআঁশ মাটিতে জৈব পদার্থের পরিমাণ বেশি। এই মাটির পানি শোষণ ও ধারণ ক্ষমতা উভয়ই বেশি। এই মাটি চাষের জন্য সর্বাপেক্ষা উত্তম। এসব কারণে প্রায় সব ধরনের ফসল এই মাটিতে ভালো জন্মে।"
        },
        {
          "label": "গ",
          "question": "উদ্দীপকে উল্লিখিত ফসলটি ভবিষ্যতে ব্যবহারের জন্য কীভাবে সংরক্ষণ করবেন? ব্যাখ্যা করো।",
          "explanation": "উদ্দীপকের কদম আলী তাজা ঘাস ও ভুট্টার পাতাকে সাইলেজ তৈরি মাধ্যমে গোখাদ্য হিসেবে সংরক্ষণ করেছিলেন। রসাল অবস্থায় ফুল আসার সময় সবুজ ও সতেজ ঘাসকে কেটে টুকরা করে সেগুলো বায়ুরোধী অবস্থায় সংরক্ষণ করাকে সাইলেজ বলে। ভুট্টা, সরগাম, আলফা আলফা, নেপিয়ার, গিনি ঘাস সাইলেজ তৈরির জন্য বেশ উপযোগী। সাইলেজ তৈরির জন্য কদম আলী ফুল আসার সময় রসাল অবস্থায় সবুজ ও সতেজ ঘাসকে কেটে রাখেন। এরপর কদম আলী এগুলোকে কেটে টুকরো করেন এবং গর্তে বা সাইলোপিটে বায়ুরোধী অবস্থায় রেখে দেন। সাইলোপিটে ঘাস-রাখার সময় ঝোলাগুড় ছিটিয়ে দেন। এভাবে দীর্ঘদিন সংরক্ষণ করে রাখেন। এছাড়াও তিনি গর্তের পরিবর্তে পলিথিন দিয়ে তৈরি বড় আকারের ব্যাগে সাইলেজ সংরক্ষণ করেন যাতে পুষ্টিগুণ হারিয়ে না যায়। উপরিউক্ত পদ্ধতি অবলম্বন করে কদম আলী কাঁচাঘাস ও ভুট্টার পাতাকে প্রক্রিয়াজাত করে সাইলেজ তৈরির মাধ্যমে সংরক্ষণ করেছিলেন।"
        },
        {
          "label": "ঘ",
          "question": "কদম আলীর উদ্যেগাটি মূল্যায়ন করো।",
          "explanation": "কদম আলী তার গবাদিপশুর সারাবছরের খাদ্য চাহিদা পূরণের লক্ষ্যে কাঁচা ঘাস ও ভুট্টা সাইলেজ তৈরির মাধ্যমে সংরক্ষণ করেন। খরা মৌসুমে মাটিতে রসের পরিমাণ কম থাকায় ঘাসের উৎপাদন কমে আসে। ফলে গবাদিপশুকে শুকনো খড় জাতীয় খাদ্যের উপর নির্ভর করতে হয়। শুষ্ক মৌসুমে খাদ্যের অভাবে কদম আলীর গবাদিপশুর মাংস ও দুধের উৎপাদন কমে যেতে পারে এবং পশুগুলো দুর্বল হয়ে যেতে পারে ভেবে কদম আলী খরা মৌসুমসহ সব ধরনের সমস্যা মোকাবেলার জন্য ঘাসের পাশাপাশি তার জমির ভুট্টাকেও সাইলেজ বানিয়ে সংরক্ষণ করে রাখেন। সাইলেজে দীর্ঘদিন পুষ্টিমান অক্ষুণ্ণ থাকে এবং হে-এর তুলনায় পুষ্টিমান অপচয়ের পরিমাণ কম হয়। সাইলেজ তৈরির ফলে ঘাসের জমির সর্বোচ্চ ব্যবহার হয়। সাইলেজ সংরক্ষণের মাধ্যমে সারাবছর গবাদিপশুর খাদ্য চাহিদা মেটানোর পাশাপাশির পশুর জন্য প্রয়োজনীয় প্রোটিন, ভিটামিন ও খনিজ উপাদানের চাহিদা মেটানো যায়। এতে করে গবাদিপশু পুষ্টিহীনতায় ভোগে না। মাংস ও দুধের উৎপাদনও হ্রাস পায় না। ফলে কৃষক আর্থিকভাবে ক্ষতিগ্রস্ত হয় না। বাংলাদেশ যেহেতু দুর্যোগপ্রবণ দেশ সেহেতু এখানে দুর্যোগচলাকালীন সময় থেকে শুরু করে সারা বছর গবাদিপশুর খাদ্য সরবরাহের জন্য অতিরিক্ত ঘাস সাইলেজ তৈরির মাধ্যমে সংরক্ষণ করলে গবাদিপশুর পুষ্টি চাহিদা অক্ষুন্ন থাকবে। তাই বলা যায়, বাংলাদেশের জলবায়ুর প্রেক্ষাপটে সুজন মিয়ার কার্যক্রমটি সঠিক ও সুদূরপ্রসারি ছিল।"
        }
      ]
    },
    {
      "number": "4",
      "uddipok": "নিচের চিত্র দুটি ভালোভাবে লক্ষ করো এবং প্রশ্নগুলোর উত্তর দাও:",
      "tag": "CTG.B 23",
      "sub_questions": [
        {
          "label": "ক",
          "question": "উদ্ভিদতাত্ত্বিক বীজ কাকে বলে?",
          "explanation": "উদ্ভিদতত্ত্ব অনুসারে নিষিক্ত ও পরিপক্ক ডিম্বককে উদ্ভিদতাত্ত্বিক বীজ বলে।"
        },
        {
          "label": "খ",
          "question": "রগিং এর প্রয়োজনীয়তা ব্যাখ্যা করো।",
          "explanation": "করগিং বা বাছাইকরণ হলো কাঙ্ক্ষিত ফসলের জমি থেকে অনাকাঙ্ক্ষিত গাছ তুলে ফেলা। রগিং করার ফলে ফসল বীজের মৌলিক বিশুদ্ধতা বজায় থাকে। এর মাধ্যমে উন্নত গুণাগুণসম্পন্ন বীজ উৎপাদন এবং রোগ ও পোকার বিস্তার রোধ করা যায়। এ পদ্ধতিতে অনাকাঙ্ক্ষিত গাছ তুলে ফেলা হয় বলে পুষ্টি ও আলো-বাতাস নিয়ে জমিতে প্রতিযোগিতা কম হয় এবং নির্বাচিত গাছ সঠিকভাবে বেড়ে উঠতে পারে।"
        },
        {
          "label": "গ",
          "question": "চিত্র: খ এর পরীক্ষা পদ্ধতিটি ব্যাখ্যা করো।",
          "explanation": "চিত্র-খ এর পরীক্ষা পদ্ধতিটি হলো পুকুরের পানির বিষাক্ততা পরীক্ষা। যে পুকুরে রাসায়নিক বিষ ব্যবহার করে মাছ মারা হয়েছে সেখানে পোনা মজুদের ১ দিন পূর্বে পুকুরে হাপা স্থাপন করে অথবা বালতিতে বা পাতিলে পুকুরের পানি নিয়ে তাতে ১০-১৫টি পোনা ছেড়ে ২৪ ঘণ্টা পর্যন্ত রাখতে হবে। এসময়ে পোনা মারা না গেলে বোঝা যাবে পুকুরের পানিতে কোনো বিষক্রিয়া নেই। তখন পুকুরে পোনা ছাড়তে হবে। উপরিউক্ত উপায়ে পুকুরের বিষক্রিয়া পরীক্ষা করা যায়।"
        },
        {
          "label": "ঘ",
          "question": "মাছের কাঙ্ক্ষিত উৎপাদন পেতে হলে উদ্দীপকে উল্লিখিত পরীক্ষা পদ্ধতি দুটির গুরুত্ব বিশ্লেষণ করো।",
          "explanation": "উদ্দীপকের চিত্র-ক হলো গ্লাস পরীক্ষা যা দ্বারা প্রাকৃতিক খাদ্যের উপস্থিতি নির্ণয় করা হয় এবং চিত্র-খ হলো পানির বিষাক্ততা পরীক্ষা পদ্ধতি যার মাধ্যমে পুকুরের বিষাক্ততা পরীক্ষা করা হয়। গ্লাস পরীক্ষা: একটি স্বচ্ছ কাচের গ্লাস দ্বারা পুকুরের পানি নিয়ে সূর্যের আলোর দিকে ধরলে যদি পানির রং সবুজ বা বাদামি সবুজ দেখা যায় এবং পানিতে অসংখ্য সুক্ষ্ম কণা ও ছোট পোকার মতো দেখা যায় তবে বুঝতে হবে পুকুরে প্রাকৃতিক খাদ্য পরিমাণ মতো তৈরি হয়েছে। পুকুরে প্রাকৃতিক খাদ্য ঠিকমতো তৈরি না হলে মাছ উৎপাদন হ্রাস পাবে। তাই গ্লাস পরীক্ষা গুরুত্বপূর্ণ। পানির বিষাক্ততা পরীক্ষা: যে পুকুরে রাসায়নিক বিষ ব্যবহার করে মাছ মারা হয়েছে সেখানে পোনা মজুদের ১ দিন পূর্বে পুকুরে হাপা স্থাপন করে অথবা বালতিতে বা পাতিলে পুকুরের পানি নিয়ে তাতে ১০-১৫টি পোনা ছেড়ে ২৪ ঘণ্টা পর্যন্ত রাখতে হবে। এসময়ে পোনা মারা না গেলে বোঝা যাবে পুকুরের পানিতে কোনো বিষক্রিয়া নেই। তখন পুকুরে পোনা ছাড়তে হবে। যদি পুকুরে বিষক্রিয়া হয় এবং বিষাক্ততা পরীক্ষা করা না হয় তাহলে পোনা ছাড়া মাত্রই পোনা মারা যাবে। উপরিউক্ত আলোচনা থেকে বলা যায়, গ্লাস পরীক্ষা ও পানির বিষাক্ততা পরীক্ষার মাধ্যমে মাছের উৎপাদন বৃদ্ধি করা সম্ভব। ফলে পুষ্টি চাহিদা পূরণে ঘাটতি হবে না। অর্থাৎ উভয় পদ্ধতির গুরুত্ব অপরিসীম।"
        }
      ]
    },
    {
      "number": "5",
      "uddipok": "মৎস্য কর্মকর্তা রমিজ উদ্দিন সাহেব আগস্ট মাসের মাঝামাঝি সময়ে বড়খাপন গ্রামের পাশ দিয়ে যাওয়ার সময় লক্ষ করলেন গ্রামের লোকজন খাল থেকে শোল, গজার, টাকিসহ নানা জাতের মাছ ধরছে। তিনি এও লক্ষ করলেন ধরা মাছের মধ্যে বেশকিছু ডিমওয়ালা মা মাছও আছে। তিনি গ্রামের লোকদের ডেকে একত্রিত করে ডিমওয়ালা মাছ ধরতে নিষেধ করেন এবং এর কুফল ও শাস্তি সম্পর্কে পরামর্শ দেন।।",
      "tag": "CTG.B 23",
      "sub_questions": [
        {
          "label": "ক",
          "question": "সাইলেজ কী?",
          "explanation": "রসালো অবস্থায় ফুল আসার সময় সবুজ ও সতেজ ঘাসকে' কেটে টুকরা করে সেগুলো বায়ুরোধী অবস্থায় সংরক্ষণ করাই হলো সাইলেজ।"
        },
        {
          "label": "খ",
          "question": "মাছ চাষে সম্পূরক খাদ্যের গুরুত্ব ব্যাখ্যা করো।",
          "explanation": "মাছের প্রয়োজনীয় পুষ্টি চাহিদা পূরণের লক্ষ্যে প্রাকৃতিক খাদ্যের পাশাপাশি মাছকে সম্পূরক খাদ্য দিতে হয়। মাছ চাষের ক্ষেত্রে অধিক উৎপাদন পাওয়ার জন্য পুকুরে অধিক ঘনত্বে পোনা ছাড়া হয়। শুধু প্রাকৃতিক খাদ্য মাছের দ্রুত বৃদ্ধি ও অর্থনৈতিকভাবে লাভজনক উৎপাদন পাওয়ার জন্য যথেষ্ট নয়। এমনকি সার প্রয়োগ করে প্রাকৃতিক খাদ্য বৃদ্ধি করলেও তা যথেষ্ট হয় না। মাছের পুষ্টি চাহিদা পূরণের জন্য তখন পুকুরে সম্পূরক খাদ্য প্রয়োগ করা হয়। এসব সম্পূরক খাদ্যে বিভিন্ন পুষ্টি উপাদান যেমন- আমিষ, শর্করা, স্নেহ, খনিজ, লবণ ও ভিটামিন মাত্রানুযায়ী থাকে। ফলে মাছের দৈহিক বৃদ্ধি সঠিকভাবে হয় এবং অর্থনৈতিকভাবে লাভজনক হওয়া যায়। তাই মাছ সম্পূরক খাদ্য প্রয়োগ করা হয়।"
        },
        {
          "label": "গ",
          "question": "মৎস্য কর্মকর্তা রমি উদ্দিন সাহেব গ্রামবাসীকে উদ্দীপকে উল্লিখিত সময়ে মাছগুলো ধরা নিষেধ করার কারণ- ব্যাখ্যা করো।",
          "explanation": "মৎস্য কর্মকর্তা রমিজ উদ্দীন সাহেব আগষ্ট মাসের মাঝামাঝি সময়ে শোল, গজার, টাকিসহ নানা জাতের মাছ এবং ডিমওয়ালা মাছ ধরতে নিষেধ করেন। কারণ এ সময়ে উল্লিখিত মাছগুলো পোনা অবস্থায় থাকে। মাছের বংশবিস্তার হয় ডিমের মাধ্যমে। তাই ডিমওয়ালা মাছের গুরুত্ব অনেক বেশি। কারণ এ থেকে পরবর্তীতে আরও অনেক মাছের সৃষ্টি হবে। কিন্তু এসব ডিমওয়ালা মাছ নির্বিচারে ধরে ফেলাতে অনেক ডিম অফুটন্ত অবস্থাতেই রয়ে যাচ্ছে। ফলে প্রতিবছর ডিমওয়ালা মাছ ধরার ফলে মৎস্য সম্পদ কমে যাচ্ছে। এছাড়াও নিষিদ্ধ সময়গুলোতে পোনা মাছ ধরলে, মাছ আর বড় হতে পারে না ফলে মাছের উৎপাদন ব্যহত হয়। এভাবে যদি মাছের প্রজননকে বাধাগ্রস্ত করা হয় তাহলে কয়েক বছরের মধ্যেই জলাশয়গুলো মাছ শূন্য হয়ে যাবে। মাছ থেকে আমরা প্রাণিজ আমিষ পাই। সেক্ষেত্রে মাছের পরিমাণ কমতে থাকলে আমাদের প্রাণিজ আমিষের চাহিদা পূরণ হুমকির সম্মুখীন হবে। তাই বলা যায়, পোনা ও ডিমওয়ালা মাছ ধরার ফলে প্রজনন বিঘ্নিত হচ্ছে এবং মৎস্য সম্পদ হ্রাস পাচ্ছে। তাই রমিজ উদ্দিন সাহেব উদ্দীপকে উল্লিখিত সময়ে মাছ ধরতে নিষেধ করেছেন।"
        },
        {
          "label": "ঘ",
          "question": "দেশের মৎস্য সম্পদ বৃদ্ধি ও পুষ্টি চাহিদা পূরণে রমিজ উদ্দিন সাহেবের পরামর্শ মূল্যায়ন করো।",
          "explanation": "উদ্দীপকে রমিজ উদ্দিন সাহেব ডিমওয়ালা মাছ ধরতে নিষেধ করেছেন এবং এর কুফল ও শাস্তি সম্পর্কে পরামর্শ দেন। ডিমওয়ালা মাছ ধরলে ডিম অফুটন্ত অবস্থাতেই মারা যায়। ফলে এ থেকে আরও অনেক মাছের উৎপাদন সম্ভব হয় না। প্রতি বছর ডিমওয়ালা মাছ ধরার কারণে মৎস্য সম্পদ কমে যাচ্ছে। এতে জলাশয়গুলো মাছ শূন্য হয়ে যাবে। এতে করে মৎস্য উৎপাদন কমে যাবে, মানুষের আমিষের ঘাটতি দেখা দিবে। মানুষ তথা দেশ ভবিষ্যতে অর্থনৈতিক ক্ষতির সম্মুখীন হবে। তাই ডিমওয়ালা মাছ ধরা যাবে না। মাছকে প্রজননে বাধা দেওয়া যাবে না। এতে মাছের উৎপাদন বৃদ্ধি পাবে। পুষ্টি চাহিদা পূরণ সম্ভব হবে। ডিমওয়ালা মাছ ধরলে মৎস্য আইন অনুযায়ী বিভিন্ন শাস্তির বিধান রয়েছে। সেগুলো হলো- i.প্রথমবার আইন ভঙ্গকারীর শাস্তি হবে কমপক্ষে ১ মাস হতে সর্বোচ্চ ৬ মাসের সশ্রম কারাদণ্ড এবং তৎসহ সর্বোচ্চ ১০০০/- টাকা জরিমানা। ii.পরবর্তীতে প্রতিবার আইন ভঙ্গের জন্য কমপক্ষে ২ মাস হতে সর্বোচ্চ ১ বছর সশ্রম কারাদণ্ড এবং তৎসহ সর্বোচ্চ ২০০০/- টাকা জরিমানা। শাস্তির বিধানের কারণের জেলেরা নিষিদ্ধ সময়ে মাছ ধরা থেকে বিরত থাকে। এতে করে মাছ বড় হতে সুযোগ পায় এবং ডিমওয়ালা মাছ থেকে আরও মাছ উৎপাদন সম্ভব হয়। উপরিউক্ত আলোচনা থেকে বলা যায়, মৎস্য সম্পদ বৃদ্ধি ও পুষ্টি চাহিদা পূরণে রমিজ উদ্দিন সাহেবের পরামর্শ যৌক্তিক।"
        }
      ]
    },
    {
      "number": "6",
      "uddipok": "মধুপুর উপজেলার হারাধন সরকার তার ২ বিঘা জমিতে কলা চাষ করেন। তিনি একদিন কলা বাগানে গিয়ে লক্ষ করলেন কিছু কিছু কলাগাছের পাতা ভেঙে নিচের দিকে ঝুলে আছে এবং আরও লক্ষ করলেন পাতাগুলো হলুদও হয়ে গেছে। এ অবস্থায় তিনি কৃষি কর্মকর্তার পরামর্শ নিলে, কৃষি কর্মকর্তা তাঁকে পরবর্তী বছর কলার চাষ না করে আনারস চাষের পরামর্শ দেন।",
      "tag": "CTG.B 23",
      "sub_questions": [
        {
          "label": "ক",
          "question": "কৃষিতাত্ত্বিক বীজ কাকে বলে?",
          "explanation": "উদ্ভিদের যেকোনো অংশ (মূল, পাতা, কাণ্ড, কুঁড়ি, শাখা) যা উপযুক্ত পরিবেশে একই জাতের নতুন উদ্ভিদের জন্ম দিতে পারে, তাকে কৃষিতাত্ত্বিক বীজ বলে।"
        },
        {
          "label": "খ",
          "question": "ধানক্ষেত্রে মাছ চাষে গ্রাস কার্প মাছ ছাড়া উচিৎ নয় কেন? ব্যাখ্যা করো।",
          "explanation": "ধানক্ষেতে মাছ চাষে গ্রাসকার্প ছাড়লে, সেই মাছ ধান গাছের কুশি ও ধান গাছ খেয়ে ফেলতে পারে। এতে করে কৃষক ক্ষতিগ্রস্ত হবে। তাকে ধানক্ষেতে মাছ চাষে গ্রাসকার্প মাছ ছাড়া উচিত নয়।"
        },
        {
          "label": "গ",
          "question": "কলার বাগানে এরূপ পরিস্থতিতে হারাধন সরকারের করণীয় ব্যাখ্যা করো।",
          "explanation": "নিম্নের অনুরূপঃ উদ্দীপকের ইউনুস মিয়ার কলার বাগানের গাছগুলো পানামা রোগে আক্রান্ত। কারণ কলা গাছের পাতাগুলো হলুদ হয়ে গেছে এবং অধিকাংশ পাতাই ভেঙ্গে গেছে। এই ছত্রাকজনিত রোগটি সমাধানে অর্থাৎ প্রতিকারে করণীয় ব্যবস্থাগুলো হলো- রোগমুক্ত গাছ লাগাতে হবে, রোগাক্রান্ত গাছ তুলে ফেলে দিতে হবে এবং প্রতিরোধী জাত রোপণ করতে হবে। এছাড়া টিল্ট-২৫০ ইসি ছত্রাকনাশক অনুমোদিত মাত্রায় আক্রান্ত গাছে প্রয়োগ করলে সুফল পাওয়া যায়। উপরের ব্যবস্থাগুলো গ্রহণ করলে পানাম রোগের সমাধান করা সম্ভব।"
        },
        {
          "label": "ঘ",
          "question": "পরবর্তী বছর হারাধন সরকারের লাভবান হওয়ার সম্ভাবনা ব্যাখ্যা করো।",
          "explanation": "পরবর্তী বছর হারাধন সরকারের আনারস চাষে লাভবান হওয়ার সম্ভাবনা অধিক। বাংলাদেশে প্রায় ১৪ হাজার হেক্টর জমিতে আনারস চাষ করা হয়। সিলেট, মৌলভীবাজার, চট্টগ্রাম, পার্বত্য চট্টগ্রাম এবং টাঙ্গাইলের মধুপুরে ব্যাপক আনারসের চাষ হয়। ঢাকা, নরসিংদী, কুমিল্লা, দিনাজপুর জেলাতেও প্রচুর আনারস জন্মে। তবে বিভিন্ন ধরনের প্রক্রিয়াজাতকৃত খাবার (জুস, জ্যাম, জেলি ইত্যাদি) তৈরির কাজে ব্যবহৃত হওয়ার কারণে পৃথিবীর সর্বত্রই আনারসের একটি বিশেষ গুরুত্ব রয়েছে। বাণিজ্যিক ফল হিসেবেও আন্তর্জাতিক বাজারে আনারস একটি গুরুত্বপূর্ণ ফল। বর্তমানে বাংলাদেশে এটি একটি অর্থকরী ফসল। আনারস রপ্তানিপণ্য হিসেবে আন্তর্জাতিক বাজারে বিশেষ অবদান রাখছে। উপরে বর্ণিত আনারসের অর্থনৈতিক গুরুত্ব বিবেচনায় বলা যায় যে, উদ্দীপকের হারাধন সরকারের আনারস চাষে লাভবান হওয়ার সম্ভাবনা অত্যধিক।"
        }
      ]
    },
    {
      "number": "7",
      "uddipok": "",
      "tag": "CTG.B 23",
      "sub_questions": [
        {
          "label": "ক",
          "question": "রিল ভূমিক্ষয় কী?",
          "explanation": "করিল ভূমিক্ষয় হলো বৃষ্টিপাতজনিত ভূমিক্ষয় এবং এ ভূমিক্ষয়ের ফলে জমির ঢাল বরাবর নালা করে মাটি ফেটে যায়।"
        },
        {
          "label": "খ",
          "question": "বাঁশকে গরিবের কাঠ বলা হয় কেন?",
          "explanation": "বাঁশ ঘাস জাতীয় উদ্ভিদ যা কাঠের বিকল্প হিসেবে আসবাবপত্র, গৃহনির্মাণ ও গৃহসজ্জার কাজে ব্যবহৃত হয়। দরিদ্র মানুষের কাঠ কিনে ঘর ও ঘরের আসবাবপত্র তৈরি করার সামর্থ্য থাকে না। তাদের একমাত্র ভরসা বাঁশ। বাঁশ দামে সস্তা ও সহজলভ্য। বাঁশ দিয়ে চাটাই, ডোল, বীম, আড়, ঘরের খুঁটি, টুকরি, ঝুড়ি, মাছ ধরার খাঁচা, পলো ইত্যাদি জিনিস তৈরি করা যায়। তাই বাঁশকে গরিবের কাঠ বলা হয়।"
        },
        {
          "label": "গ",
          "question": "চিত্র-ক ও চিত্র-খ এর পোকা দু'টির নাম উল্লেখপূর্বক আক্রমণের পার্থক্য নির্ণয় করো।",
          "explanation": "উদ্দীপকের চিত্র-ক হলো মাজরা পোকা ও চিত্র-খ হলো গান্ধি পোকা। মাজরা পোকা ও গান্ধি পোকার আক্রমণের পার্থক্য লক্ষ করা যায়। মাজরা পোকার আক্রমণে- i. ধান গাছের মাঝ ডগা ও শীষের ক্ষতি হয়। ii. কুশি অবস্থায় মাঝ ডগা সাদা হয়ে যায়। iii. ফুল আসার পর ধানের শীষে সাদা চিটা হয়। iv. সব ঋতুতে গাছ কমবেশি ক্ষতিগ্রস্ত হয়। অপরদিকে গান্ধি পোকা- i . ধানের দানায় দুধ সৃষ্টির সময় আক্রমণ করে। ii. বয়স্ক পোকার গা থেকে গন্ধ বের হয়। উপরের বর্ণিত আক্রমণের লক্ষণ থেকে বলা যায়, মাজরা পোকা ধানের কুশি অবস্থায় আক্রমণ করে। আবার ফুল আসার পরও আক্রমণ করে পারে। কিন্তু গান্ধি পোকা শুধু ধানের দানায় দুধ সৃষ্টির সময় আক্রমণ করে। গান্ধি পোকা বয়স্ক হলে তার গা থেকে গন্ধ বের 'হয় কিন্তু মাজরা পোকায় এমন দেখা যায় না। এইসব পার্থক্যগুলোই উদ্দীপকের উল্লিখিত পোকা দুটির আক্রমণের ক্ষেত্রে লক্ষ করা যায়।"
        },
        {
          "label": "ঘ",
          "question": "ধান উৎপাদনে উদ্দীপকে উল্লিখিত পোকা দু'টি দমনের গুরুত্ব বিশ্লেষণ করো।",
          "explanation": "উদ্দীপকে উল্লিখিত পোকাগুলো হলো যথাক্রমে মাজরা পোকা, পামরি পোকা ও গান্ধি পোকা। এই পোকাগুলোর আক্রমণে ধান ফসলের অনেক ক্ষতি হয় এবং ফসল উৎপাদন অনেকাংশে কমে যায়। তাই এ পোকাগুলোর আক্রমণের লক্ষণ দেখা দেয়ার প্রাথমিক অবস্থাতেই এগুলো দমন করার ব্যবস্থা নিতে হবে। যান্ত্রিক দমন ব্যবস্থাপনা হিসেবে পোকার মথ ধ্বংস করে দিতে হবে। পোকাগুলো হাত জাল দিয়ে সংগ্রহ করে মাটিতে পুঁতে ফেলতে হবে। আলোক ফাঁদ বসিয়েও পোকা দমন করা যেতে পারে। বিভিন্ন পোকা প্রতিরোধী ধানের জাত ব্যবহার করতে হবে। আবার, জৈবিক দমন ব্যবস্থাপনা হিসেবে ক্ষেতের মধ্যে ডালপালা পুঁতে পোকা খেকো পাখির বসার সুযোগ করে দিয়ে ক্ষতিকর পোকা দমন করতে হবে। এছাড়াও রাসায়নিক দমন ব্যবস্থাপনা হিসেবে সুমিথিয়ন ৫০ বা ম্যালাথিয়ন ৫৭ বা এমএলটি ৫৭ বা ডায়াজিনন ৬০ ইত্যাদি কীটনাশকগুলো পানির সাথে মিশিয়ে গাছের উপর স্প্রে করলে গান্ধি পোকা, মাজরা পোকা, পামরি পোকা ধ্বংস হয়। সুতরাং উপরিউক্ত ঔষধগুলো সময়মতো প্রয়োগ করে উপযুক্ত পোকাগুলো দমন করে গাছকে রক্ষা করা যায়।"
        }
      ]
    },
    {
      "number": "8",
      "uddipok": "তাসফি মিয়া প্রতিবেশী সুবল ধরের মাছ চাষ দেখে উৎসাহিত হয়ে তাঁর বাড়ির দক্ষিণ পার্শ্বের ৪০ শতকের পুকুর মাছ ও হাঁস সমন্বিত চাষের জন্য প্রস্তুত করেন। পুকুর প্রস্তুতির পর তিনি হ্যাচারী থেকে ৮-১২ সে.মি. আকারের পোনা সংগ্রহ করে তিনি পুকুরে ছাড়েন। কিন্তু সে লক্ষ করলো কিছু পোনা মরে ভেসে উঠছে। এ অবস্থায় তিনি দক্ষ মৎস্যচাষী সুবল ধরের কাছে এ বিষয়ে পরামর্শ চাইলে, সুবল ধর তাকে কার্প জাতীয় মাছের পোনা পরিবহন ও পুকুরে পোনা ছাড়ার পদ্ধতি সম্পর্কে পরামর্শ দেয়।",
      "tag": "CTG.B 23",
      "sub_questions": [
        {
          "label": "ক",
          "question": "কোন ফুলকে ফুলের রানি বলা হয়?",
          "explanation": "গোলাপকে ফুলের রাণী বলা হয়।"
        },
        {
          "label": "খ",
          "question": "কলা চাষে কোন ধরনের তেউড় নির্বাচন করা উত্তম? তা ব্যাখ্যা করো।",
          "explanation": "কলায় অসি তেউড় ও পানি তেউড় নামে দুই ধরনের তেউড় দেখা যায়। পানি তেউড় দুর্বল হয় ও আগা-গোড়া সমান থাকে। অসি তেউড়ের পাতা সুচালো এবং অনেকটা তলোয়ারের মতো। গোড়ার দিকে মোটা এবং ক্রমশ উপরের দিকে সুর হয়। এতে প্রাথমিক অবস্থায় চারার খাদ্য সরবরাহ নিশ্চিত থাকে। তাই কলা চাষের জন্য অসি তেউড় নির্বাচন করা উত্তম।"
        },
        {
          "label": "গ",
          "question": "তাসফি মিয়ার পুকুরের জন্য প্রয়োজনীয় পোনা সংখ্যা নির্ণয় করো।",
          "explanation": "তাফসি মিয়া তার ৪০ শতক পুকুরে মাছ ও হাঁসের সমন্বিত চাষের সিদ্ধান্ত নেন। তাই তিনি হ্যাচারী থেকে ৮-১২ সেমি আকারের পোনা সংগ্রহ করেন। তার পুকুরের প্রয়োজনীয় পোনার সংখ্যা নির্ণয় করা হলো- ১ শতকে পোনা প্রয়োজন ৩৫-৪০টি ∴ 80 \\therefore 80 ∴ 80 \" \" \" { ( ৩৫ − 80 ) × 80 } \" \"\\{(৩ ৫-80) \\times 80\\} \" \" {( ৩৫ − 80 ) × 80 } \" = ( ১ 8 ০০ − ১৬০০ ) টি  =(১ 8 ০ ০-১ ৬ ০ ০) ট ি ~ = ( ১ 8 ০০ − ১৬০০ ) টি   ∴ \\therefore ∴ তাসফি মিয়া তার পুকুরে ১৪০০ থেকে ১৬০০টি পোনা ছাড়বেন।"
        },
        {
          "label": "ঘ",
          "question": "সুবল ধরের পরামর্শটি মূল্যায়ন করো।",
          "explanation": "উদ্দীপকে সুবল ধর পোনা পরিবহন ও পুকুরে পোনা ছাড়ার পদ্ধতি সম্পর্কে পরামর্শ দেন। পোনা পরিবহনের ক্ষেত্রে, কাছাকাছি স্থানে মাটির হাঁড়ি বা অ্যালুমিনিয়ামের পাত্রে পোনা পরিবহন করা হয়। দূরবর্তী স্থানের ক্ষেত্রে পলিথিন ব্যাগে অক্সিজেন দিয়ে পোনা পরিবহন করা উচিত। এক্ষেত্রে পলিথিন ব্যাগে ৩ ভাগের ১ ভাগ পানি ও ২ ভাগ অক্সিজেন দিয়ে পোনা পরিবহন করতে হয়। পোনা পরিবহনের সময় এসব সতর্কতা অবলম্বন না করলে পোনা ক্ষতিগ্রস্ত, এমনকি মারাও যেতে পারে। তাই পোনা পরিবহনে সতর্কতামূলক ব্যবস্থা গ্রহণ জরুরি। পোনা ছাড়ার ক্ষেত্রে, পুকুরের পোনা ছাড়ার ক্ষেত্রে পোনাকে সরাসরি পুকুরে ছাড়া যাবে না। পোনা ছাড়ার পূর্বে পোনাকে পুকুরের পানির সাথে খাপ খাইয়ে নিতে হবে। এজন্যে পোনাভর্তি পলিব্যাগ বা পাত্র পুকুরের পানিতে ১৫-২০ মিনিট ভাসিয়ে রাখতে হবে। এ সময় অল্প অল্প করে পলিথিনে বা পাত্রে পুকুরের পানি মেশাতে হবে। এতে করে পাত্রের পানির তাপমাত্রা ও পুকুরের পানির তাপমাত্রা প্রায় সমান হবে। এরপর পলিব্যাগ বা পাত্র কাত করে আস্তে আস্তে এর ভিতরে পুকুরের পানির ঢেউ দিলে পোনা ধীরে ধীরে পুকুরে চলে যাবে। এছাড়া পোনা ছাড়ার পূর্বে পোনাগুলোকে শোধন করে নিতে হবে যাতে ক্ষতিকারক পরজীবী দ্বারা আক্রান্ত থাকলে তা মুক্ত হয়। অতএব কার্পজাতীয় পোনার মৃত্যু হার রোধ করতে সুবল ধরের পরামর্শটি অত্যন্ত যৌক্তিক।"
        }
      ]
    }
  ]
}