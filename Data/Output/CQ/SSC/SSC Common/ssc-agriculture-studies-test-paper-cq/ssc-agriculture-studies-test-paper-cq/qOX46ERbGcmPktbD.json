{
  "title": "ঢাকা বোর্ড ২০২৩",
  "subtitle": "কৃষিশিক্ষা (8)",
  "questions": [
    {
      "number": "1",
      "uddipok": "সুজন মিয়া কিছু জমিতে ভুট্টার চাষ করেন। প্রতিদিন তার খামারের গরুগুলোকে তাজা ঘাসের পাশাপাশি ভূট্টার পাতা খেতে দেন। এতে করে তিনি আশানুরূপ উৎপাদন পাচ্ছেন। কিন্তু চাহিদার তুলনায় ঘাস উৎপাদন বেশি হওয়ায় অতিরিক্ত ঘাস ও ভূট্টার গাছগুলো স্থানীয় কৃষি কর্মকর্তার পরামর্শে সংরক্ষণ করেন।",
      "tag": "DB 23",
      "sub_questions": [
        {
          "label": "ক",
          "question": "সম্পূরক খাদ্য কাকে বলে?",
          "explanation": "প্রাকৃতিক খাদ্যের পাশাপাশি মাছের দ্রুত বৃদ্ধির জন্য যে অতিরিক্ত খাদ্য দেওয়া হয় তাকে সম্পূরক খাদ্য বলে ।"
        },
        {
          "label": "খ",
          "question": "ফসল উৎপাদনের জন্য জমি প্রস্তুতির গুরুত্ব ব্যাখ্যা করো ।",
          "explanation": "ফসল ফলানোর জন্য জমির মাটি যন্ত্রের সাহায্যে খুঁড়ে আলগা করাই হলো জমি প্রস্তুতি । বীজকে অঙ্কুরোদগমের জন্য উপযুক্ত স্থানে ও সঠিক গভীরতায় স্থাপন, মাটিতে বায়ু চলাচলের সুবিধা সৃষ্টি, উপরের মাটি নিচে এবং নিচের মাটি উপরে নিয়ে আসা এবং মাটিতে অণুজীবের কর্মক্ষমতা এসব সুবিধা পাওয়া যায় জমি প্রস্তুতির মাধ্যমে। ফলে ফসল উৎপাদন বৃদ্ধি পায়। অতএব, ফসল উৎপাদনের জন্য জমি প্রস্তুতির গুরুত্ব অপরিসীম ।"
        },
        {
          "label": "গ",
          "question": "সুজন মিয়ার গরুর খাদ্য সংরক্ষণ পদ্ধতিটির বর্ণনা দাও।",
          "explanation": "উদ্দীপকের সুজন মিয়া তাজা ঘাস ও ভুট্টার পাতাকে সাইলেজ তৈরি মাধ্যমে গোখাদ্য হিসেবে সংরক্ষণ করেছিলেন। রসাল অবস্থায় ফুল আসার সময় সবুজ ও সতেজ ঘাসকে কেটে টুকরা করে সেগুলো বায়ুরোধী অবস্থায় সংরক্ষণ করাকে সাইলেজ বলে। ভুট্টা, সরগাম, আলফা আলফা, নেপিয়ার, গিনি ঘাস সাইলেজ তৈরির জন্য বেশ উপযোগী। সাইলেজ তৈরির জন্য সুজন মিয়া ফুল আসার সময় রসাল অবস্থায় সবুজ ও সতেজ ঘাসকে কেটে রাখেন। এরপর সুজন মিয়া এগুলোকে কেটে টুকরো করেন এবং গর্তে বা সাইলোপিটে বায়ুরোধী অবস্থায় রেখে দেন। সাইলোপিটে ঘাস-রাখার সময় ঝোলাগুড় ছিটিয়ে দেন। এভাবে দীর্ঘদিন সংরক্ষণ করে রাখেন। এছাড়াও তিনি গর্তের পরিবর্তে পলিথিন দিয়ে তৈরি বড় আকারের ব্যাগে সাইলেজ সংরক্ষণ করেন যাতে পুষ্টিগুণ হারিয়ে না যায় । উপরিউক্ত পদ্ধতি অবলম্বন করে সুজন মিয়া কাঁচাঘাস ও ভুট্টার পাতাকে প্রক্রিয়াজাত করে সাইলেজ তৈরির মাধ্যমে সংরক্ষণ করেছিলেন ।"
        },
        {
          "label": "ঘ",
          "question": "বাংলাদেশের জলবায়ুর প্রেক্ষাপটে কৃষক সুজন মিয়ার গৃহীত কার্যক্রমটি মূল্যায়ন করো ।",
          "explanation": "সুজন মিয়া তার গবাদিপশুর সারাবছরের খাদ্য চাহিদা পূরণের লক্ষ্যে কাঁচা ঘাস ও ভুট্টা সাইলেজ তৈরির মাধ্যমে সংরক্ষণ করেন । খরা মৌসুমে মাটিতে রসের পরিমাণ কম থাকায় ঘাসের উৎপাদন কমে আসে। ফলে গবাদিপশুকে শুকনো খড় জাতীয় খাদ্যের উপর নির্ভর করতে হয়। শুষ্ক মৌসুমে খাদ্যের অভাবে সুজন মিয়ার গবাদিপশুর মাংস ও দুধের উৎপাদন কমে যেতে পারে এবং পশুগুলো দুর্বল হয়ে যেতে পারে ভেবে সুজন মিয়া খরা মৌসুমসহ সব ধরনের সমস্যা মোকাবেলার জন্য ঘাসের পাশাপাশি তার জমির ভুট্টাকেও সাইলেজ বানিয়ে সংরক্ষণ করে রাখেন। সাইলেজে দীর্ঘদিন পুষ্টিমান অক্ষুণ্ণ থাকে এবং হে-এর তুলনায় পুষ্টিমান অপচয়ের পরিমাণ কম হয়। সাইলেজ তৈরির ফলে ঘাসের জমির সর্বোচ্চ ব্যবহার হয়। সাইলেজ সংরক্ষণের মাধ্যমে সারাবছর গবাদিপশুর খাদ্য চাহিদা মেটানোর পাশাপাশির পশুর জন্য প্রয়োজনীয় প্রোটিন, ভিটামিন ও খনিজ উপাদানের চাহিদা মেটানো যায়। এতে করে গবাদিপশু পুষ্টিহীনতায় ভোগে না। মাংস ও দুধের উৎপাদনও হ্রাস পায় না । ফলে কৃষক আর্থিকভাবে ক্ষতিগ্রস্ত হয় না। বাংলাদেশ যেহেতু দুর্যোগপ্রবণ দেশ সেহেতু এখানে দুর্যোগচলাকালীন সময় থেকে শুরু করে সারা বছর গবাদিপশুর খাদ্য সরবরাহের জন্য অতিরিক্ত ঘাস সাইলেজ তৈরির মাধ্যমে সংরক্ষণ করলে গবাদিপশুর পুষ্টি চাহিদা অক্ষুন্ন থাকবে । তাই বলা যায়, বাংলাদেশের জলবায়ুর প্রেক্ষাপটে সুজন মিয়ার কার্যক্রমটি সঠিক ও সুদূরপ্রসারি ছিল ।"
        }
      ]
    },
    {
      "number": "2",
      "uddipok": "বান্দরবানের সিনথিয়া চাকমা তার বাড়ির পাশের টিলাটিতে পেঁপে চাষের সিদ্ধান্ত নেয় । অতঃপর সে তার লোকজন নিয়ে সম্পূর্ণ টিলাটি পরিষ্কার করে সাধারণভাবে চাষ দিয়ে যথাযথভাবে সার প্রয়োগ করে চারা গাছ লাগিয়ে দেয়। সে নিয়মিত পরিচর্যা করায় কিছু দিনের মধ্যে গাছগুলোর অবস্থা বেশ সুন্দর হয়। একদিন সারারাত ব্যাপী বৃষ্টিপাত হওয়ায় আর সেচ দিতে হবে না, এই ভেবে সে বেশ খুশি হয়। কিন্তু পরের দিন তার বাগানের অবস্থা দেখে সে হতাশ হয়ে পড়ে ।",
      "tag": "DB 23",
      "sub_questions": [
        {
          "label": "ক",
          "question": "কখন নদী ভাঙন হয়?",
          "explanation": "বর্ষার শুরুতে কিংবা বর্ষার শেষে নদীতে প্রবল স্রোত সৃষ্টি হলে তখন নদী ভাঙন হয় ।"
        },
        {
          "label": "খ",
          "question": "ভূমিক্ষয়ের অসুবিধা কী? ব্যাখ্যা করো।",
          "explanation": "ভূমিক্ষয়ের কারণে বিভিন্ন রকমের ক্ষতি সাধিত হয়। যেমন— ভূমিক্ষয়ের ফলে মাটিতে জমির পুষ্টিসমৃদ্ধ উপরের স্তরের মাটি অন্যত্র চলে যায়। ফলে মাটির উর্বরতা ব্যাপক হ্রাস পায় এবং কৃষি যন্ত্রপাতি ব্যবহারে অসুবিধা হয়। এছাড়া ক্রমাগত ভূমিক্ষয়ের কারণে নদী-নালা, হাওড়-বিল ভরাট হয়ে যায়। ফলে দেশে প্রায়ই বন্যার প্রাদুর্ভাব ঘটে। জনজীবন বিপর্যস্ত হয় ও ফসলের ক্ষতি হয় ।"
        },
        {
          "label": "গ",
          "question": "সিনথিয়া চাকমার হতাশ হওয়ার কারণ ব্যাখ্যা করো।",
          "explanation": "সিনথিয়া চাকমার বাড়ি বান্দরবান জেলায় অর্থাৎ পার্বত্য অঞ্চলে । এসব এলাকার মাটির ধরন সমতল এলাকার মতো না হয়ে ঢালু প্রকৃতির হয়। এতে বৃষ্টিপাতের সাথে মাটি পাহাড়ের ঢাল বেয়ে নিচে চলে যায়। সিনথিয়া চাকমা তার বাড়ির পাশের টিলাতে সাধারণভাবে চাষ দিয়ে যথাযথভাবে সার প্রয়োগ করে পেঁপে চাষ করেন । কিন্তু একদিন সারারাতব্যাপী বৃষ্টিপাত হওয়ায় তার জমির মাটি ক্ষয় হয় এবং পাহাড়ের ঢাল বেয়ে নিচে চলে যায়। এতে পাহাড়টি ভূমিধ্বস বা ভূমিক্ষয়ের শিকার হয়। তাই পাহাড়ি এলাকায় সাধারণভাবে জমি চাষ করা উচিত নয় । সুতরাং বলা যায়, উল্লিখিত কারণে সিনথিয়া চাকমা হতাশ হন ।"
        },
        {
          "label": "ঘ",
          "question": "কোন পদক্ষেপ গ্রহণ করলে সিথথিয়া চাকমার এ ধরনের সমস্যা হতে পারে? তোমার মতামত বিশ্লেষণ করো।",
          "explanation": "উদ্দীপকের সিনথিয়া চাকমা সাধারণভাবে জমি চাষ করে তার পার্বত্য জমিতে পেঁপে চাষ করে। সারারাতব্যাপী বৃষ্টিপাতের ফলে তার জমিতে ভূমিধ্বস হয়। নিম্নোক্ত পদক্ষেপ গ্রহণ করলে সে এ সারি সম্মুখীন হতো না— পাহাড়ের গায়ে চতুর্দিকে সমতল সিঁড়ি বা ধাপ করে চাষাবাদ করলে বৃষ্টির পানি পাহাড়ের মাটি ক্ষয় করতে পারে না। আবার কন্টোর পদ্ধতিতে পাহাড়ের ঢালের আড়াআড়ি সমন্বিত লাইনে জমি চাষ করলে বৃষ্টির পানিতে গতি কম হয়। মাটি স্থানান্তরিত না হয়ে ফসলের গোড়ায় আটকে থাকে। ফলে ভূমিক্ষয় হ্রাস পায় । সুতরাং বলা যায় যে, সিনথিয়া চাকমা উপরে উল্লিখিত পদক্ষেপগুলো গ্রহণ করলে ভূমিধ্বসের সম্মুখীন হতো না।"
        }
      ]
    },
    {
      "number": "3",
      "uddipok": "",
      "tag": "DB 23",
      "sub_questions": [
        {
          "label": "ক",
          "question": "বেলি ফুল গাছের ডাল কখন ছাঁটাই করতে হয়?",
          "explanation": "শীতের মাঝামাঝিতে বেলি ফুলের ডাল ছাঁটাই করতে হয়।"
        },
        {
          "label": "খ",
          "question": "বেলি ফুলের গুরুত্ব ব্যাখ্যা করো ।",
          "explanation": "বাংলাদেশের অধিকাংশ উৎসব অনুষ্ঠানে ব্যবহৃত ফুলের তোড়া, ফুলের মালাতে সুগন্ধীফুল হিসেবে বেলি ব্যবহৃত হয়। বেলি ফুল একটি অর্থকরী ফুল। এ ফুল চাষের মাধ্যমে অনেক মানুষের কর্মসংস্থান সৃষ্টি হচ্ছে। বেলি ফুল গাছে ক্ষতিকারক কীট তেমন দেখা যায় না। এছাড়াও বেলি ফুলের ফলন প্রতি বছর বাড়ে। তাই এ ফুলের চাষ অত্যন্ত লাভজনক । তাই বলা যায় বেলি ফুলের গুরুত্ব অপরিসীম।"
        },
        {
          "label": "গ",
          "question": "উদ্দীপকের ‘ক' চিহ্নিত গাছটিতে কী সমস্যা হয়েছে? ব্যাখ্যা করো ।",
          "explanation": "উদ্দীপকের 'ক' চিহ্নিত গাছটিতে ডাইব্যাক রোগ দেখা দিয়েছে। উদ্দীপকের ‘ক’ চিহ্নিত গাছটি হলো গোলাপ গাছ। গোলাপ ফুল গাছের ডাল ছাঁটাইয়ের কাটা স্থানে এ ডাইব্যাক রোগ আক্রমণ করে। এ রোগ হলে গাছের ডাল বা কাণ্ড মাথা থেকে কালো হয়ে নিচের দিকে মরতে থাকে। এ লক্ষণ ক্রমে কাণ্ডের মধ্য দিয়ে শিকড় পর্যন্ত পৌঁছে এবং সম্পূর্ণ গাছ মারা যায় ।"
        },
        {
          "label": "ঘ",
          "question": "'খ' চিহ্নিত গাছের সমস্যা সমাধানে কোন ধরনের পদক্ষেপ গ্রহণ করা উচিত? তোমার উত্তরের সপক্ষে যুক্তি উপস্থাপন করো ।",
          "explanation": "'খ' চিহ্নিত গাছে কালো দাগ পড়া রোগ দেখা দিয়েছে। গোলাপ গাছে কালো দাগ পড়া রোগ একটি ছত্রাকজনিত রোগ। সাধারণত চৈত্র থেকে শুরু করে কার্তিক মাস পর্যন্ত এ রোগ আক্ৰমণ করে। এ রোগে আক্রান্ত গাছের পাতা ঝরে গিয়ে গাছ পত্রশূন্য হয়ে যায় ।কালো দাগ পড়া রোগের প্রতিকারের জন্য সুষম সার প্রয়োগ করতে হবে । গাছের গোড়ায় যেন পানি জমে না থাকে সেদিকে খেয়াল রাখতে হবে। এছাড়া ছত্রাকনাশক প্রয়োগ করে এ রোগ দমন করা যায় । আক্রান্ত পাতাগুলো কেটে পুড়িয়ে ফেলতে হবে । উপরের পদক্ষেপগুলো গ্রহণ করলেই উক্ত সমস্যাটি সমাধান করা সম্ভব।"
        }
      ]
    },
    {
      "number": "4",
      "uddipok": "রাজশাহীর টুটুল মিয়া তার একটি পুকুরে ৫. কেজি পরিমাণ মাছের পোনা ছাড়েন। তিনি ৬০ কেজি পরিমাণ খাদ্য সরবরাহ করে ৬ মাস পর ৪৫ কেজি মাছ পান। অপরদিকে প্রতিবেশী করিম শেখ ১০ কেজি পোনামাছ ছেড়ে একই সময়ে ৯৫ কেজি মাছ আহরণ করেন। তিনি উক্ত সময়ে সর্বমোট ১৬০ কেজি খাদ্য সরবরাহ করেন।",
      "tag": "DB 23",
      "sub_questions": [
        {
          "label": "ক",
          "question": "মাছ কখন খাবার গ্রহণ করে?",
          "explanation": "মাছ দিনের বেলায় খাবার গ্রহণ করে ।"
        },
        {
          "label": "খ",
          "question": "সম্পূরক খাদ্যের গুরুত্ব ব্যাখ্যা করো ।",
          "explanation": "মাছের জন্য সম্পূরক খাদ্য অত্যন্ত গুরুত্বপূর্ণ । মাছকে নিয়মিত সম্পূরক খাবার সরবরাহ করলে অধিক ঘনত্বে পোনা ও বড় মাছ চাষ করা যায়। কারণ শুধু প্রাকৃতিক খাদ্য মাছের দ্রুত বৃদ্ধি ও অর্থনৈতিকভাবে লাভজনক উৎপাদন পাওয়ার জন্য যথেষ্ট নয়। সম্পূরক খাদ্য মাছকে পুষ্টির অভাবজনিত রোগ থেকে মুক্ত রাখে। কারণ এসব সম্পূরক খাদ্যে বিভিন্ন পুষ্টি উপাদান যেমন--- আমিষ, শর্করা, স্নেহ, খনিজ লবণ ও ভিটামিন মাত্রানুযায়ী থাকে।"
        },
        {
          "label": "গ",
          "question": "টুটুল মিয়ার উৎপাদিত মাছের FCR নির্ণয় করো ।",
          "explanation": "টুটুল মিয়া পুকুরে পোনা ছাড়েন ৫ কেজি। তিনি মাছকে খাদ্য সরবরাহ করেন ৬০ কেজি। ৬ মাস পর ৪৫ কেজি মাছ আহরণ করেন । আমরা জানি, দৈহিক বৃদ্ধি = আহরণকালীন মোট ওজন - মজুদকালীন মোট ওজন = (৪৫ - ৫) কেজি = ৪০ কেজি .: FCR= মাছকে প্রদানকত খাদ্য/ দৈহিক বৃদ্ধি = ৬০/ ৪০ = ১৫"
        },
        {
          "label": "ঘ",
          "question": "মৎস্য চাষে টুটুল মিয়া ও করিম শেখের মধ্যে কে বেশি লাভবান হবেন? তোমার মতামত বিশ্লেষণ করো ।",
          "explanation": "‘গ’ হতে দেখা যায়, টুটুল মিয়ার মাছ চাষের পুকুরে খাদ্যের FCR ১.৫। অপরদিকে, করিম শেখ তার পুকুরে পোনা ছাড়েন ১০ কেজি ও মাছ আহরণ করেন ৯৫ কেজি এবং সর্বমোট খাদ্য সরবরাহ করেন ১৬০ কেজি । আমরা জানি, দৈহিক বৃদ্ধি = (৯৫ – ১০) কেজি = ৮৫ কেজি ∴ F C R = ১৬ o ৮৫ = ১ . ৮৮ \\therefore F C R=\\frac{১৬o}{৮৫}=১.৮৮ ∴ FCR = ৮৫ ১৬ o ​ = ১ . ৮৮ সুতরাং, করিম শেখের মাছ চাষের পুকুরে খাদ্যের FCR ১.৮৮। আমরা জানি, একটি পুকুরে সম্পূরক খাদ্য প্রদানের মাধ্যমে যখন মাছ উৎপাদন করা হয় তখন ঐ খাদ্য কী পরিমাণ মাছ দ্বারা ব্যবহৃত হচ্ছে (মাছ খাচ্ছে) এবং কী পরিমাণ মাছ উৎপাদন হচ্ছে তাই খাদ্য রূপান্তর হার বা FCR (Food Conversion Ratio)। এভাবে একাধিক খাদ্যের FCR নির্ণয় করে তুলনা করলে কোন খাদ্য অধিক ভালো তা বোঝা যায়। তাছাড়া FCR হলো খাদ্য প্রয়োগ ও খাদ্য গ্রহণের ফলে জীবের দৈহিক বৃদ্ধির অনুপাত। অর্থাৎ ১ কেজি মাছ পেতে যে পরিমাণ খাবার খাওয়াতে হয়। যে খাদ্যের FCR এর মান কম সে খাদ্যের গুণগতমান তত ভালো এবং সে খাদ্য ব্যবহার করে অধিক মাছ উৎপাদন করা যায়। উপরিউক্ত আলোচনা থেকে দেখা যায়, টুটুল মিয়ার খাদ্যের FCR ১.৫ এবং করিম শেখের ১.৮৮। অর্থাৎ, মৎস্য চাষে টুটুল মিয়া, করিম শেখের চেয়ে বেশি লাভবান হবে।"
        }
      ]
    },
    {
      "number": "5",
      "uddipok": "হাসান সাহেব তার ৩ শতক আয়তনের একটি জমিতে বোরো ধান চাষের জন্য স্থানীয় কৃষি কর্মকর্তার পরামর্শে একটি আদর্শ বীজতলা তৈরি করেন। চারাগাছগুলো বেশ সুন্দরভাবে গজালেও পরবর্তীতে পাতাগুলো হলদে রং ধারণ করে । প্রতিবেশী একজন কৃষকের পরামর্শে তিনি বীজতলায় মিউরেট অব পটাশ সার ছিটিয়ে দেন ।",
      "tag": "DB 23",
      "sub_questions": [
        {
          "label": "ক",
          "question": "ব্রি কী ?",
          "explanation": "ব্রি (BRRI) হলো Bangladesh Rice Research Institute বা বাংলাদেশে ধান গবেষণা ইনস্টিটিউট।"
        },
        {
          "label": "খ",
          "question": "উফশী বলতে কী বোঝায় ?",
          "explanation": "ধান গাছের সার গ্রহণ করার ক্ষমতা অধিক এবং ফলন বেশি হয় তাকে উফশী ধান বলে। উফশী জাতের ধানের গাছ খাটো, মজবুত ও পাতা খাড়া হয় । শীষের ধান পেকে গেলেও সবুজ থাকে । গাছ খাটো ও হেলে পড়ে না। খড়ের চেয়ে ধানের উৎপাদন বেশি হয় । পাকা ও রোগের আক্রমণ কম হয়। এ জাতের ধানের অধিক কুশি গজায়। এদের সার গ্রহণক্ষমতা অধিক এবং ফলন বেশি হয় ।"
        },
        {
          "label": "গ",
          "question": "উদ্দীপকের বীজতলাটির একটি চিত্র অংকন করো।",
          "explanation": "হাসান সাহেব তার ৩ শতক আয়তনের জমিতে আদর্শ বীজতলা তৈরি করে । আমরা জানি, ১ শতক জমিতে বীজতলা তৈরি করা যায় ২ খণ্ড ৩ \" \" \" \" \" \" (২x ৩) \" = ৬ খণ্ড নিচে ৬ খণ্ডবিশিষ্ট বীজতলার চিত্র অঙ্কন করা হলো--"
        },
        {
          "label": "ঘ",
          "question": "চারা উৎপাদনে হাসান সাহেবের কার্যক্রম মূল্যায়ন করো ।",
          "explanation": "চারা উৎপাদনে উদ্দীপকের হাসান সাহেবের কার্যক্রমটি যুক্তিসংগত ছিলো না । উদ্দীপকের হাসান সাহেব আদর্শ বীজতলা তৈরি করতে সক্ষম হলেও চারার সঠিক পরিচর্যা করতে ব্যর্থ হোন। ৩ শতক আয়তাকার জমিতে তিনি '৬ খণ্ডবিশিষ্ট বীজতলা গঠন করেন। ফলে তার চারাগুলো সুন্দরভাবেও গজালো । বীজতলার চারাগুলো হলদে হয়ে গেলেই প্রতি বর্গমিটারে ৭ গ্রাম হারে ইউরিয়া সার প্রয়োগ করতে হবে। অর্থাৎ নাইট্রোজেন সমৃদ্ধ সার প্রয়োগ করা জরুরী। ইউরিয়া প্রয়োগের পর চারাগুলো সবুজ না হলে গন্ধবের (সালফার) অভাব হয়েছে বলে ধরে নিতে হবে। এক্ষেত্রে বীজতলায় প্রতি বর্গমিটারে ১০ গ্রাম জিপসাম সার প্রয়োগ করতে হবে। কিন্তু হাসান সাহেব তার চারাগুলো হলুদ রং ধারণ করায় তিনি তাতে মিউরেট অব পটাশ সার ছিটিয়ে দেন। পটাশিয়াম যুক্ত সার প্রয়োগের ফলে তার চারাগুলো আর কখনোই সবুজ হবে না। নাইট্রোজেন যুক্ত সার প্রয়োগের বদলে পটাশিয়ামযুক্ত সার প্রয়োগ করার ফলে চারাগুলো ক্ষতির সম্মুখীন হবে। উপরের আলোচনা থেকে বলা যায়, সঠিক ব্যবস্থাপনা ও সিদ্ধান্তের অভাবে হাসান সাহেবের চারা উৎপাদন কার্যক্রম ব্যাহত হয়েছে। তাই বলতে হয়, চারা উৎপাদনে হাসান সাহেবের কার্যক্রমটি অযৌক্তিক ।"
        }
      ]
    },
    {
      "number": "6",
      "uddipok": "",
      "tag": "DB 23",
      "sub_questions": [
        {
          "label": "ক",
          "question": "মাছের ক্ষতরোগ কোন ছত্রাকের কারণে হয়?",
          "explanation": "এ্যাফানোমাইসিস ইনভাডেন্স নামক এক ধরনের ছত্রাকের আক্রমণে মাছের ক্ষত রোগ হয় ।"
        },
        {
          "label": "খ",
          "question": "জিওল মাছ বলতে কী বোঝায়?",
          "explanation": "যে সকল মাছের দেহে ফুলকা ছাড়াও অতিরিক্ত শ্বসনতন্ত্র থাকে, যার মাধ্যমে এরা বাতাস থেকে সরাসরি অক্সিজেন নিতে পারে তাদেরকে জিওল মাছ বলে । কই, শিং, মাগুর ও শোল মাছকে জিওল মাছ বলা হয়। এই জাতীয় মাছ অল্প জায়গা ও অল্প পানিতে বেঁচে থাকতে পারে। এদের অতিরিক্ত শ্বাসতন্ত্র আছে । ফলে বাতাস থেকে অক্সিজেন নিয়ে বাঁচতে পারে। বেশি সংখ্যায় মজুদ করে বিলে চাষ করা যায়।"
        },
        {
          "label": "গ",
          "question": "উদ্দীপকের মাছসমূহ চাষে পুকুর প্রস্তুতি বর্ণনা করো ।",
          "explanation": "উদ্দীপকের মাছ দুটি হলো পাবদা ও গুলশা। নিচে এই দুটি মাছ চাষে পুকুর প্রস্তুতি বর্ণনা করা হলো— চাষের জন্য পুকুর নির্বাচন: সাধারণত ১৫-২০ শতাংশের পুকুর যেখানে ৭-৮ মাস পানি থাকে এমন পুকুরে এ মাছ দুইবার চাষ করা যায় । পুকুরে পানির গভীরতা ১১.৫ মিটার হলে ভালো । পুকুর প্রস্তুতি : পুকুরের পাড় মেরামত ও জলজ আগাছা পরিষ্কার করে দিতে হবে। পাড়ে বড় গাছপালা থাকা উচিত নয়। থাকলে তা ছেঁটে দিতে হবে যেন পুকুরে পাতা বা ছায়া না পড়ে। পুকুরে রাক্ষুসে ও অপ্রয়োজনীয় মাছ থাকলে তা দূর করার ব্যবস্থা করতে হবে। এরপর পুকুরে শতাংশ প্রতি ১ কেজি হারে চুন প্রয়োগ করতে হবে। চুন প্রয়োগের ৫-৭ দিন পর পুকুরে প্রতি শতাংশে ৬০৮ কেজি হারে গোবর, ১০০ গ্রাম ইউরিয়া ও ৫০ গ্রাম টিএসপি প্রয়োগ করতে হবে । উপরে উল্লিখিত ধাপগুলো অনুসরণ করে উদ্দীপকের মাছসমূহ চাষের জন্য পুকুর প্রস্তুত করতে হবে।"
        },
        {
          "label": "ঘ",
          "question": "উদ্দীপকে উল্লিখিত মাছসমূহ চাষের গুরুত্ব বিশ্লেষণ করো।",
          "explanation": "উদ্দীপকে প্রদর্শিত মাছ দু'টি হলো যথাক্রমে পাবদা ও গুলশা। নিচে এদের চাষের গুরুত্ব বিশ্লেষণ করা হলো- বাজারে পাবদা ও গুলশা মাছের প্রচুর চাহিদা রয়েছে এবং মূল্য অন্যান্য মাছের তুলনায় বেশি। তাই এদের চাষের মাধ্যমে গ্রামীণ জনগোষ্ঠীর আয় বৃদ্ধি সম্ভব। এদের দেহে প্রচুর পরিমাণে আমিষ ও মাইক্রোনিউট্রেন্ট উপস্থিত থাকে। খেতে খুবই সুস্বাদু; চাষ পদ্ধতিও সহজ। কৃত্রিম প্রজননের মাধ্যমে পোনা উৎপাদন করা যায়। ফলে সহজে পোনা পাওয়া সম্ভব। বার্ষিক পুকুর ছাড়াও মৌসুমি পুকুর ও অন্যান্য অগভীর জলাশয়েও চাষ করা যায়। এ মাছ দ্রুত বর্ধনশীল, ৫-৬ মাসেই বিপণনযোগ্য হয় । তাছাড়া মাছ চাষ, আহরণ, পরিবহন ও বাজারজাতকরণ ইত্যাদি ক্ষেত্রে বেকার ও দরিদ্র লোকদের কর্মসংস্থান হয় । অর্থাৎ, পাবদা ও গুলশা মাছ আমাদের পুষ্টি চাহিদা পূরণ ও অর্থনৈতিক সমৃদ্ধি অর্জনে সহায়ক ভূমিকা পালন করে।"
        }
      ]
    },
    {
      "number": "7",
      "uddipok": "মাসুক মিয়া একজন সচেতন খামারি। তিনি তার বাড়ির উঠানে পাঁচটি ছোট জলাধার তৈরি করেন। সেখানে তিনি ডাল ভেজানো পানি ও শেওলা দিয়ে, এক ধরনের খাবার তৈরি করেন এবং গবাদি পশুগুলোকে খেতে দেন ।",
      "tag": "DB 23",
      "sub_questions": [
        {
          "label": "ক",
          "question": "কাফ স্টার্টার কী ?",
          "explanation": "কাফ স্টার্টার হলো বাছুরের সম্পূরক খাদ্য ।"
        },
        {
          "label": "খ",
          "question": "মিল্ক রিপ্লেসার ব্যবহারের সুবিধা কী?",
          "explanation": "মিল্ক রিপ্লেসার বিশেষ প্রক্রিয়ায় তৈরি এক ধরনের তরল পশু খাদ্য । মিল্ক রিপ্লেসার ব্যবহারের প্রধান সুবিধা হলো এটি দুধের পরিবর্তে ব্যবহার করা যায়। কারণ এতে দুধের উপাদানসমূহ বিদ্যমান। এতে ২০% আমিষ ও ১০% এর অধিক চর্বি থাকে।"
        },
        {
          "label": "গ",
          "question": "মাসুক মিয়া কার্যক্রমটির বর্ণনা দাও।",
          "explanation": "মাসুক মিয়া তার গবাদিপশুর জন্য অ্যালজি উৎপাদন করেন। নিচে অ্যালজি উৎপাদন প্রক্রিয়া দেওয়া হলো- মাসুক মিয়া প্রথমে সমতল ও ছায়াযুক্ত জায়গায় ৩ মিটার লম্বা, ১.২ মিটার চওড়া এবং ০.১৫ মিটার গভীরতাসম্পন্ন একটি কৃত্রিম জলাধার তৈরি করেন। এরপর ১০০ গ্রাম মাসকলাই বা অন্য ডালের ভুসিকে ১ লিটার পানিতে সারারাত ভিজিয়ে কাপড় দিয়ে ছেঁকে পানিটুকু সংগ্রহ করেন । এবার কৃত্রিম পুকুরে ২০০ লিটার পরিমাণ পরিষ্কার পানি, ১৫-২০ লিটার পরিমাণ অ্যালজির বীজ এবং মাসকলাইয়ের ভুসি ভেজানো পানি ভালো করে মিশিয়ে নেন। এরপর ২-৩ গ্রাম পরিমাণ ইউরিয়া পুকুরের পানিতে ভালোভাবে মিশিয়ে দেন। প্রতিদিন কমপক্ষে তিনবার (সকাল, দুপুর ও বিকালে) অ্যালজির পানিকে নেড়ে দেন। পানির পরিমাণ কমে গেলে নতুন করে পরিমাণমতো পরিষ্কার পানি জলাধারে যোগ করেন । প্রতি ৩-৪ দিন পরপর পুকুরে ১-২ গ্রাম পরিমাণ ইউরিয়া ছিটিয়ে দেন । উল্লিখিত উপায়ে মাসুক মিয়া তার গাভির জন্য অ্যালজি উৎপাদন করেন ।"
        },
        {
          "label": "ঘ",
          "question": "উদ্দীপকের কার্যক্রম থেকে মাসুক মিয়া কী সুবিধা পাবেন? তোমার উত্তরের সপক্ষে যুক্তি দাও ।",
          "explanation": "মাসুক মিয়া তার গবাদিপশুর জন্য অ্যালজি উৎপাদন করেন। অ্যালজি বা শেওলা এক ধরনের এককোষী বা বহুকোষী উদ্ভিদ যা গো-খাদ্য হিসেবে ব্যবহার করা হয়। অ্যালজি অত্যন্ত সম্ভাবনাময় ও পুষ্টিকর আমি জাতীয় খাদ্য । খৈল, শুঁটকি মাছের গুঁড়া ইত্যাদির বিকল্প হিসেবে গবাদিপশুকে অ্যালজি খাওয়ানো হয়। শুষ্ক অ্যালজিতে ৫০-৭০ ভাগ আমিষ, ২০-২২ ভাগ চর্বি এবং ৮-২৬ ভাগ শর্করা থাকে। এছাড়াও অ্যালজিতে প্রচুর পরিমাণ ভিটামিন-বি এবং ভিটামিন-সি থাকে। অ্যালজির পানি ব্যবহার করে কম খরচে গরুর মাংস এবং দুধের উৎপাদন বৃদ্ধি করা সম্ভব। যেহেতু এটি খাওয়ালে পশু দ্রুত পরিপুষ্টি লাভ করে, সেহেতু গর্ভকালীন অবস্থায় পশুস্বাস্থ্য রক্ষায় এবং নবজাত বাছুরের সন্তোষজনক অবস্থা জন্য এ খাদ্য অত্যন্ত কার্যকরো । উদ্দীপকের কার্যক্রম অর্থাৎ অ্যালজি উৎপাদন করে মাসুক মিয়া উপরিল্লিখিত সুবিধাগুলো পাবেন ।"
        }
      ]
    },
    {
      "number": "8",
      "uddipok": "করিম সাহেবের একটি ৪৫ শতক আয়তনের পুকুর দীর্ঘদিন পরিত্যন্ত অবস্থায় ছিল। বন্যার পানিতে পুকুর প্লাবিত হলে প্রচুর পরিমাণ দেশি মাছ পাওয়া যেত। এটি দেখে করিম সাহেব মাছ চাষে উৎসাহিত হয়ে ঐ পুকুরের পাড় মেরামত, কচুরিপানা পরিষ্কার করে নির্ধারিত হারে চুন ও সার প্রয়োগ করে বুই কাতলা ও মৃগেল মাছের পোনা ছাড়েন। কিন্তু কিছুদিন পর দেখলেন তার পুকুরের পোনা কমে যাচ্ছে।",
      "tag": "DB 23,BB 23",
      "sub_questions": [
        {
          "label": "ক",
          "question": "ক্যাটফিশ কাকে বলে?",
          "explanation": "সিলুরিফরমিস বর্গের অন্তর্ভুক্ত মাছ যাদের শরীরে আঁশ নেই এবং মুখে বিড়ালের ন্যায় লম্বা গোঁফ বা শুঁড় আছে তাদের ক্যাটফিশ বলে।"
        },
        {
          "label": "খ",
          "question": "প্লাংকটনের প্রয়োজনীয়তা ব্যাখ্যা করো।",
          "explanation": "পুকুরে প্রাকৃতিকভাবে উৎপন্ন প্লাংকটন (উদ্ভিদ ও প্রাণিকণা) হলো মাছের প্রাকৃতিক খাদ্য। প্লাংকটন মাছের জীবনধারণের জন্য প্রয়োজনীয় খাদ্যের প্রধান উৎস। প্রাণীকণা থেকে মাছ প্রায় ৪০%-৭০% প্রাণিজ আমিষ পেয়ে থাকে। এ প্রাকৃতিক খাদ্য মাছ চাষের খরচ কমিয়ে দেয় এবং রাসায়নিক খাদ্যের ক্ষতি থেকে মাছকে নিরাপদ রাখে। প্লাংকটনের উপস্থিতিতে মাছ চাষ করলে রোগবালাই কম হয় এবং স্বাস্থ্যবান ও পুষ্ট মাছ পাওয়া যায়।"
        },
        {
          "label": "গ",
          "question": "করিম সাহেব তার পুকুরে কী পরিমাণ চুন প্রয়োগ করেছিলেন? তা নির্ণয় করো।",
          "explanation": "করিম সাহেব তার ৪৫ শতক পুকুরে মাছ চাষ করেন। আমরা জানি, ১ শতক পুকুরে চুন দিতে হয় ১ থেকে ২ কেজি ∴ 8 ৫ \" \" \" { ( ১ থেকে ২)  × 8 ৫ } \" = ( 8 ৫ থেকে ৯০  )  কেজি  \\begin{aligned} \\therefore 8 ৫ \" \\quad \" \\quad \" & \\{(১ \\text { থেকে ২) } \\times 8 ৫\\} \" \\\\ & =(8 ৫ \\text { থেকে ৯০ }) \\text { কেজি } \\end{aligned} ∴ 8 ৫ \" \" \" ​ {( ১   থেকে   ২ )  × 8 ৫ } \" = ( 8 ৫   থেকে   ৯০   )   কেজি   ​ ∴ \\therefore ∴ করিম সাহেবকে তার পুকুরে ৪৫ থেকে ৯০ কেজি চুন প্রয়োগ করেছিলেন।"
        },
        {
          "label": "ঘ",
          "question": "কোন ধরনের পদক্ষেপ গ্রহণ করলে করিম সাহেবের পুকুরে এ ধরনের সমস্যা হতো না? তোমার মতামত বিশ্লেষণ করো।",
          "explanation": "নিম্নের অনুরূপ। আবদুর রাজ্জাক পুকুরে মাছ চাষের জন্য পুকুর প্রস্তুতির সকল ধাপ সম্পন্ন করেন। এছাড়াও তিনি পুকুরে প্রয়োজনীয় পরিমাণ চুন প্রয়োগ করেন। তা সত্ত্বেও দেখা গেল কয়েকদিনের মধ্যে অধিকাংশ মাছের পোনা মরে ভেসে-উঠেছে। আবদুর রাজ্জাক সকল প্রস্তুতিমূলক কার্যক্রম সঠিকভাবে সম্পন্ন করলেও পুকুরে মাছের পোনা ছাড়ার পদ্ধতি সঠিকভাবে অনুসরণ করেননি। সংগৃহীত পোনা সরাসরি পুকুরে ছাড়া উচিত নয়। পোনা ছাড়ার পূর্বে পোনাগুলোকে প্রথমে শোধন করে নিতে হয়। এতে পোনা ক্ষতিকারক পরজীবী দ্বারা আক্রান্ত থাকলে মুক্ত হয়, রোগাক্রান্ত হওয়ার সম্ভাবনা ও মৃত্যু ঝুঁকি কমে যায়। এরপর সকালে বা বিকেলে বা দিনের ঠান্ডা আবহাওয়ায় পোনা পুকুরে ছাড়তে হয়। পোনাকে পুকুরের পানির সাথে খাপ খাইয়ে নেওয়ার উদ্দেশ্যে পোনাভর্তি পলিব্যাগ বা পাত্র পানিতে ১৫-২০ মিনিট ভাসিয়ে রাখতে হয় এবং অল্প অল্প করে পুকুরের পানি মেশাতে হয়। উভয় পানির তাপমাত্রা সমান হলে পলিব্যাগ বা পাত্র কাত করে পুকুরের পানিতে ঢেউ দিলে পোনাগুলো ধীরে ধীরে পুকুরে চলে যায়। পুকুরে মাছের পোনা ছাড়ার উল্লিখিত পদ্ধতি অনুসরণ না করলে মাছের পোনা মারা যাওয়ার সম্ভাবনা বেশি থাকে। তাই বলা যায়, আবদুর রাজ্জাক মাছের পোনা ছাড়ার সঠিক পদ্ধতি অনুসরণ করেননি বলেই মাছের পোনাগুলো মরে ভেসে উঠেছে।"
        }
      ]
    }
  ]
}