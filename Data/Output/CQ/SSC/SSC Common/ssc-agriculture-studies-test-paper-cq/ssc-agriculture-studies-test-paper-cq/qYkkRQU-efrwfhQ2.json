{
  "title": "ক্যান্ট. পাবলিক স্কুল এন্ড কলেজ, ময়মনসিংহ ২০২৪",
  "subtitle": "কৃষিশিক্ষা (8)",
  "questions": [
    {
      "number": "1",
      "uddipok": "ময়মনসিংহের রাজু মিয়া তার একটি পুকুরে ৫ কেজি পরিমাণ মাছের পোনা ছাড়েন । তিনি ৬০ কেজি পরিমাণ খাদ্য সরবাহ করে ৬ মাস পর ৪৫ কেজি মাছ পোনা। অপরদিকে কাদের মিয়া ১০ কেজি পোনা মাছ ছেড়ে একই সময়ে ৯৫ কেজি মাছ আহরণ করেন। তিনি এ সিময়ে ১৬০ কেজি খাদ্য সরবরাহ করেন ।",
      "tag": "CPSCM 24",
      "sub_questions": [
        {
          "label": "ক",
          "question": "মাছ কখন খাবার গ্রহণ করে?",
          "explanation": "মাছ দিনের বেলায় খাবার গ্রহণ করে।"
        },
        {
          "label": "খ",
          "question": "মাছ চাষে প্রাকৃতিক খাদ্য যথেষ্ট নয় কেন? ব্যাখ্যা করো ।",
          "explanation": "দেহের বৃদ্ধি ও বেঁচে থাকার জন্য মাছ পুকুরের প্রাকৃতিক পরিবেশ থেকে ফাইটোপ্লাংকটন (উদ্ভিদকণা) ও জু-প্লাংকটন (প্রাণীকণা) খাদ্য হিসেবে গ্রহণ করে। কিন্তু, মাছ চাষের ক্ষেত্রে অধিক উৎপাদন পাওয়ার জন্য পুকুরের অধিক ঘনত্বে পোনা ছাড়া হয়। এ অবস্থায় শুধু প্রাকৃতিক খাদ্য মাছের দ্রুত বৃদ্ধি ঘটাতে পারে না। এমনকি সার প্রয়োগ করে প্রাকৃতিক খাদ্য বৃদ্ধি করলেও তা যথেষ্ট হয় না । মাছকে প্রাকৃতিক খাদ্যের পাশপাশি সম্পূরক খাদ্য দিতে হয়। সম্পূরক খাদ্যে বিভিন্ন পুষ্টি উপাদানের মাত্রা চাহিদা অনুযায়ী থাকে। যা মাছের দ্রুত দৈহিক বৃদ্ধি ঘটিয়ে অধিক মুনাফা অর্জনে সহযোগিতা করে। অর্থাৎ, মাছ চাষে অর্থনৈতিকভাবে লাভজনক উৎপাদন পাওয়ার জন্য প্রাকৃতিক খাদ্য যথেষ্ট নয় ।"
        },
        {
          "label": "গ",
          "question": "রাজু মিয়ার উৎপাদিত মাছের FCR নির্ণয় করো ।",
          "explanation": "নিম্নের অনুরূপঃ সরবরাছ করেন ৬০ কেজি। ৬ মাস পর ৪৫ কেজি মাছ আহরণ করেন। আমরা জানি,  দৈহিক বৃদ্ধি =  আহরণকালীন মোট ওজন - মজুদকালীন মোট ওজন  = ( 8 ৫ − ৫ )  কেজি  = 8 ∘  কেজি  ∴ F C R =  মাছকে প্রদানকুত খাদ্য   দৈহিক বৃদ্ধি  =  ৬o  80 = ১৫ \\begin{array}{l} \\text { দৈহিক বৃদ্ধি}=\\text { আহরণকালীন মোট ওজন - মজুদকালীন মোট ওজন } \\\\ =(8 ৫-৫) \\text { কেজি }=8 \\circ \\text { কেজি } \\\\ \\therefore F C R=\\frac{\\text { মাছকে প্রদানকুত খাদ্য }}{\\text { দৈহিক বৃদ্ধি }}=\\frac{\\text { ৬o }}{80}=১৫ \\end{array}   দৈহিক   বৃদ্ধি =   আহরণকালীন   মোট   ওজন  -  মজুদকালীন   মোট   ওজন   = ( 8 ৫ − ৫ )   কেজি   = 8 ∘   কেজি   ∴ FCR =   দৈহিক   বৃদ্ধি     মাছকে   প্রদানকুত   খাদ্য   ​ = 80   ৬ o  ​ = ১৫ ​"
        },
        {
          "label": "ঘ",
          "question": "মাছ চাষে রাজু মিয়া ও কাদের মিয়ার মধ্যে কে বেশি লাভবান হবে? বিশ্লেষণ করো।",
          "explanation": "নিম্নের অনুরূপঃ ‘গ’ হতে দেখা যায়, টুটুল মিয়ার মাছ চাষের পুকুরে খাদ্যের FCR ১.৫। অপরদিকে, করিম শেখ তার পুকুরে পোনা ছাড়েন ১০ কেজি ও মাছ আহরণ করেন ৯৫ কেজি এবং সর্বমোট খাদ্য সরবরাহ করেন ১৬০ কেজি । আমরা জানি, দৈহিক বৃদ্ধি = (৯৫ -১০) কেজি = ৮৫ কেজি F C R = ১৬ O ৮৫ = ১ . ৮৮ \\mathrm{FCR}=\\frac{১ ৬ O}{৮৫}=১.৮৮ FCR = ৮৫ ১৬ O ​ = ১ . ৮৮ সুতরাং, করিম শেখের মাছ চাষের পুকুরে খাদ্যের FCR ১.৮৮। আমরা জানি, একটি পুকুরে সম্পূরক খাদ্য প্রদানের মাধ্যমে যখন মাছ উৎপাদন করা হয় তখন ঐ খাদ্য কী পরিমাণ মাছ দ্বারা ব্যবহৃত হচ্ছে (মাছ খাচ্ছে) এবং কী পরিমাণ মাছ উৎপাদন হচ্ছে তাই খাদ্য রূপান্তর হার বা FCR (Food Conversion Ratio)। এভাবে একাধিক খাদ্যের FCR নির্ণয় করে তুলনা করলে কোন খাদ্য অধিক ভালো তা বোঝা যায়। তাছাড়া FCR হলো খাদ্য প্রয়োগ ও খাদ্য গ্রহণের ফলে জীবের দৈহিক বৃদ্ধির অনুপাত। অর্থাৎ ১ কেজি মাছ পেতে যে পরিমাণ খাবার খাওয়াতে হয়। যে খাদ্যের FCR এর মান কম সে খাদ্যের গুণগতমান তত ভালো এবং সে খাদ্য ব্যবহার করে অধিক মাছ উৎপাদন করা যায়। উপরিউক্ত আলোচনা থেকে দেখা যায়, টুটুল মিয়ার খাদ্যের FCR ১.৫ এবং করিম শেখের ১.৮৮। অর্থাৎ, মৎস্য চাষে টুটুল মিয়া, করিম শেখের চেয়ে বেশি লাভবান হবে।"
        }
      ]
    },
    {
      "number": "2",
      "uddipok": "মনির সাহেব তার বাড়ির পুকুরে মাছ চাষ শুরু করেন। কয়েক মাস পর তিনি লক্ষ করেন মাছের উৎপাদন ভালো হচ্ছে না। তখন তিনি মৎস্য কর্মকর্তার নিকট যান এবং পরামর্শ নেন। মৎস্য কর্মকর্তা তাকে রাক্ষুসে মাছ নিধন ও চুন প্রয়োগের প্রয়োজনীয়তা বুঝিয়ে দেন। পরবর্তীতে মাছের উৎপাদন বৃদ্ধি পেয়ে লাভবান হতে থাকেন ।",
      "tag": "CPSCM 24",
      "sub_questions": [
        {
          "label": "ক",
          "question": "প্লাংকটন কী?",
          "explanation": "প্লাংকটন হলো পানিতে মুক্তভাবে ভাসমান আণুবীক্ষণিক জীব।"
        },
        {
          "label": "খ",
          "question": "উদ্ভিদতাত্ত্বিক ও কৃষিতাত্ত্বিক বীজের মধ্যে পার্থক্য লেখো।",
          "explanation": "উদ্ভিদতাত্ত্বিক ও কৃষিতাত্ত্বিক বীজের মধ্যে পার্থক্য নিম্নে দেওয়া হলো- উদ্ভিদতাত্ত্বিক বীজ কৃষিতাত্ত্বিক বীজ i. উদ্ভিদের নিষিক্ত ও পরিপক্ক ডিম্বক হলো উদ্ভিদতাত্ত্বিক বীজ। i. উদ্ভিদের যেকোনো অংশ (মূল, পাতা, কাণ্ড, কুঁড়ি, শাখা) যা একই জাতের নতুন উদ্ভিদের জন্ম দিতে সক্ষম, তাই কৃষিতাত্ত্বিক বীজ। ii. উদ্ভিদতাত্ত্বিক বীজের অপর নাম ফসল বীজ বা প্রকৃত বীজ। ii. কৃষিতাত্ত্বিক বীজের অপর নাম অঙ্গজ বীজ। iii. সকল উদ্ভিদতাত্ত্বিক বীজ কৃষিতাত্ত্বিক বীজের অন্তর্ভুক্ত। iii. সকল কৃষিতাত্ত্বিক বীজ উদ্ভিদতাত্ত্বিক বীজের অন্তর্ভুক্ত নয়।"
        },
        {
          "label": "গ",
          "question": "মনির সাহেবের রাক্ষুসে মাছ নিধনের কৌশল ব্যাখ্যা করো।",
          "explanation": "বিভিন্ন মাছ যেমন- শোল, বোয়াল, চিতল, ফলি, টাকি, গজার ইত্যাদি সরাসরি চাষের মাছ খেয়ে ফেলে তাই এদের রাক্ষুসে মাছ বলা হয়। রাক্ষুসে মাছ নিধনের কৌশলগুলো নিম্নে ব্যাখ্যা করা হলো— i. পুকুর শুকিয়ে: পুকুরের পানি শুকিয়ে সব মাছ ধরে ফেলা যায় । অনেক মাছ পুকুরের তলার কাদায় লুকিয়ে থাকতে পারে। তাই কড়া রোদে পুকুর শুকিয়ে ফেলতে হবে । ii. জাল টেনে: পুকুরে পানি কম থাকলে বারবার জাল টেনে মাছ ধরে ফেলা যায়। মাছ মারার বিষ প্রয়োগ করে: এক্ষেত্রে রোটেনন বা মহুয়ার খৈল পুকুরে প্রয়োগ করতে হবে। মহুয়ার খৈল পুকুরে দিলে মাছের ফুলকার ছিদ্র বন্ধ হয়ে যায়। ফলে মাছ দম বন্ধ হয়ে মারা যায়। পুকুরে ৩০ সেমি গভীরতার পানির জন্য শতক প্রতি ৩০-৩৫ গ্রাম রোটেনন অথবা ৩ কেজি মহুয়ার খৈল ব্যবহার করতে হয়। মোট পরিমাণকে তিন ভাগ করে এক ভাগ দিয়ে কাই তৈরি করে ছোট ছোট বল বানিয়ে পুকুরের বিভিন্ন স্থানে দিতে হবে। বাকি ২ ভাগ পানিতে গুলিয়ে পুকুরে ছিটিয়ে দিতে হবে। এরপর জাল টেনে পুকুরের পানি ওলট-পালট করে দিতে হবে। মাছ ভাসতে শুরু করলে জাল টেনে ধরে ফেলতে হবে। বিষ দেওয়ার ৭-১০ দিন পর পর্যন্ত পুকুরের পানি ব্যবহার করা যাবে না ও নতুন মাছ ছাড়া যাবে না ।"
        },
        {
          "label": "ঘ",
          "question": "মৎস্য কর্মকর্তার পরামর্শে মনির সাহেব মাছ চাষে লাভবান হওয়ার বিষয়টি বিশ্লেষণ করো।",
          "explanation": "মৎস্য কর্মকর্তা মনির সাহেবকে রাক্ষুসে মাছ নিধন ও চুন প্রয়োগের পরামর্শ দেন যার মাধ্যমে তিনি মাছ চাষে লাভবান হন । বিভিন্ন রাক্ষুসে মাছ যেমন- শোল, বোয়াল, চিতল, ফলি, টাকি, গজার ইত্যাদি সরাসরি চাষের মাছ খেয়ে ফেলে। এছাড়া চাষযোগ্য মাছের জায়গা, খাদ্য, অক্সিজেন সবকিছুতেই ভাগ বসায়। এর ফলে চাষকৃত মাছের উৎপাদন কমে যায়। পুকুর শুকিয়ে, জাল টেনে ও মাছ মারার বিষয় প্রয়োগ করে মনির সাহেব তার পুকুরের এ সকল ক্ষতিকর রাক্ষুসে মাছ নিধন করতে সক্ষম হন এবং হয়। চাষযোগ্য মাছের উৎপাদন বাড়ানো সম্ভব এতে তিনি লাভবান। তার পুকুরে মৎস্য কর্মকর্তার পরামর্শে চুন প্রয়োগ করে মাছ উৎপাদনে সফলতা লাভ করেন। চুন প্রয়োগের ফলে তার - পুকরে ১. মাটি ও পানির উর্বরতা বেড়েছে; ২. পানির pH ঠিক হয়েছে; ৩. পানির ঘোলাত্ব কমেছে ও পানি পরিষ্কার হয়েছে; ৪. মাছের রোগবালাই দূর হয়েছে; ৫. সারের কার্যকারিতা বৃদ্ধি পেয়েছে; ৬. সর্বোপরি মাছের উৎপাদন বৃদ্ধি পেয়েছে। উপরিউক্ত আলোচনা থেকে বলা যায়, মনির সাহেবের রাক্ষুসে মাছ নিধন করে ও পুকুরে চুন প্রয়োগ করে মাছ চাষে লাভবান হন ।"
        }
      ]
    },
    {
      "number": "3",
      "uddipok": "সিলেট বিভাগের সুনামগঞ্জ জেলা প্রায় প্রতি বছরই পাহাড়ি ঢল বন্যার শিকার হয়। এজন্য দবির মিয়া তার জমিতে ফসল উৎপাদনের জন্য উপজেলা কৃষি কর্মকর্তার পরামর্শ নেন। কৃষি কর্মকর্তা তাকে খাপ খাওয়ানোর কৌশল হিসেবে প্রয়োজনীয় পরামর্শ দেন।",
      "tag": "DIN.B 24,CPSCM 24",
      "sub_questions": [
        {
          "label": "ক",
          "question": "IPCC-এর পূর্ণরূপ লেখো ।",
          "explanation": "IPCC-এর পূর্ণরূপ হলো— Intergovernmental Panel on Climate Change."
        },
        {
          "label": "খ",
          "question": "পরিবেশের বিরূপ প্রতিক্রিয়ার একটি ক্ষতিকর দিক ব্যাখ্যা করো ।",
          "explanation": "পরিবেশের বিরূপ প্রতিক্রিয়ার একটি ক্ষতিকর দিক হলো লবণাক্ততা বৃদ্ধি জলবায়ু পরিবর্তনের ফলে সমুদ্রের পানির উচ্চতা বেড়ে যাওয়ায় এবং ঝড়, জলোচ্ছ্বাস ও প্রবল জোয়ারের ফলে সৃষ্ট বন্যায় বাংলাদেশের উপকূলীয় অঞ্চলের জমি পানিতে প্লাবিত হয়। ফলে মাটিতে লবণের পরিমাণ বেড়ে যায়। এজন্য জমির উর্বরতা নষ্ট হয়ে ফসলের উৎপাদন ব্যাপকভাবে হ্রাস পায় ৷"
        },
        {
          "label": "গ",
          "question": "উদ্দীপকে উল্লিখিত এলাকার উৎপাদিত ফসলের বৈশিষ্ট্য ব্যাখ্যা করো ।",
          "explanation": "নিম্নের অনুরূপঃ উদ্দীপকে উল্লিখিত সিলেট বিভাগের সুনামগঞ্জ জেলায় প্রায় প্রতি বছর ঢল বন্যার শিকার হয়। এই এলাকার উৎপাদিত ফসলের বৈশিষ্ট্য নিচে ব্যাখ্যা করা হলো— বন্যার কারণে বা অন্য কোনো কারণে সৃষ্ট জলাবদ্ধতা জলজ উদ্ভিদ ছাড়া বেশির ভাগ উদ্ভিদ সহ্য করতে পারে না। কারণ এই অবস্থায় মাটিতে অক্সিজেনের অভাব থাকে। তাই এসব এলাকাতে বন্যা- জলাবদ্ধতা সহিষ্ণু ফসল চাষ করা উত্তম। দেশের বিস্তৃত বন্যাপ্রবণ এলাকার প্রধান ফসল ধান। ধান পানি পছন্দকারী উদ্ভিদ। ধান গাছে অ্যারেনকাইমা টিস্যু থাকে যার মধ্যে প্রচুর বড় বড় বায়ু কুঠুরি থাকে। বায়ু কুঠুরিতে অক্সিজেন জমা থাকে, ফলে ধান গাছ ডুবে গেলে বন্যা বা জলাবদ্ধ অবস্থায় বেঁচে থাকে এবং ফলনও ভালো দেয়। তবে অনেক দিন পানির নিচে ডুবে থাকলে গাছ মারা যায়। বন্যা সহিষ্ণু স্থানীয় জাতের, মধ্যে গভীর পানির আমন ধানের মধ্যে রয়েছে বাজাইল ও ফুলকুড়ি। এই ধান গাছ বন্যার পানি বাড়ার সাথে সাথে উচ্চতায় বাড়তে থাকে। এসব জাতের ধান গাছের পর্ব মধ্যে এক ধরনের ভাজক কলা থাকে যা বন্যার পানি বাড়ার সাথে সাথে দ্রুত বিভাজিত হয়ে গাছের দৈহিক বৃদ্ধি ঘটিয়ে বন্যা মোকাবিলা করে। আবার লম্বা জাতের ধান ও উচ্চতার কারণে বন্যা এড়াতে পারে ।"
        },
        {
          "label": "ঘ",
          "question": "কৃষি কর্মকর্তা দবির মিয়াকে কোন ধরনের পরামর্শ দিয়েছেন? তোমার উত্তরের পক্ষে যুক্তি দাও ।",
          "explanation": "নিম্নের অনুরূপঃ উদ্দীপকে উল্লিখিত কৃষি কর্মকর্তা দবির মিয়াকে বন্যাপ্রবণ এলাকায় ফসল উৎপাদন কৌশল সম্পর্কে পরামর্শ দেন । বাংলাদেশে প্রায় প্রতি বছর বন্যার কারণে ব্যাপক ফসলহানি হয়ে থাকে। দেশের উত্তর পূর্বাঞ্চলে পাহাড়ি ঢলে সৃষ্ট বন্যায় বোরো ধান পাকার সময় তলিয়ে যায়। এসব অঞ্চলে আগাম জাতের বোরো ধান চাষ করে ফসল রক্ষা করা যায়। জানুয়ারি মাসে জমি থেকে পানি বের করে দিয়ে ৬০ দিন বয়সের চারা রোপণ করে ভালো ফলন পাওয়া যায়। এসব জাতের ধান ১৪০-১৫০ দিনের মধ্যে পাকে। ফলে এপ্রিলের শেষে সংগ্রহ করে বন্যা এড়ানো যায়। এ অঞ্চলে রোপা আমন হিসেবে ব্রি ধান ৫১ এবং ব্রি ধান ৫২ অনুমোদিত দুটি বন্যা সহনশীল জাত । আবার, বাজাইল, ফুলকড়ি, হরিণশাইল ইত্যাদি স্থানীয় জাতের গভীর আমন ধান বৃষ্টির সময় দিনে ২৫ সেমি. পর্যন্ত বাড়তে পারে এবং ৪ মিটার গভীরতায়ও বেঁচে থাকতে পারে। কৃষকেরা বন্যার কারণে বীজতলা তৈরির জমি পায় না। সেক্ষেত্রে ভাসমান বীজতলা তৈরি করা যেতে পারে । পানি এ প্রক্রিয়ায় সহনশীল যেকোনো ফসল চাষ করা যেতে পারে । উপরের পদ্ধতি অবলম্বন করে দবির মিয়া বন্যার সময় ফসল উৎপাদন করতে পারে ।"
        }
      ]
    },
    {
      "number": "4",
      "uddipok": "রংপুরে বৃষ্টিপাত না হওয়ার এ বছর আলম সাহেব তার গবাদিপশু নিয়ে বিপাকে পড়েন। পাশের গ্রামের করিম সাহেবের পরামর্শে আলম সাহেব তার গবাদিপশুগুলোকে দুর্যোগের হাত থেকে রক্ষা করলেন।",
      "tag": "CPSCM 24",
      "sub_questions": [
        {
          "label": "ক",
          "question": "ম্যানগ্রোভ বন কী?",
          "explanation": "সমুদ্রের জোয়ার-ভাটা দ্বারা প্লাবিত লবণাক্ত পলি ও কদম সঞ্চিত এলাকা যেখানে ম্যানগ্রোভ জাতীয় উদ্ভিদ (যেমন- সুন্দরি, গেওয়া, গরান, ইত্যাদি) জন্মে সেই বনই ম্যানগ্রোভ বন ।"
        },
        {
          "label": "খ",
          "question": "লবণাক্ত মাটি থেকে উদ্ভিদ পানি শোষণ করতে পারে না কেন?",
          "explanation": "উপকূলীয় এলাকার মাটিতে লবণের মাত্রা বেশি থাকে। এ সকল এলাকায় মৃত্তিকা পানিতে অতিরিক্ত সোডিয়াম, ক্যালসিয়াম, ম্যাগনেসিয়াম ইত্যাদির সালফেট লবণ দ্রবীভূত থাকায় পানির ঘনত্ব বেশি থাকে। এর ফলে উদ্ভিদের কোষের ঘনত্বের চেয়ে মৃত্তিকার পানির ঘনত্ব বেশি হয়ে যায়। ফলে মাটি থেকে ফসলের পানি শোষণ করতে অসুবিধা হয়।"
        },
        {
          "label": "গ",
          "question": "আলম সাহেব কীভাবে উল্লিখিত দুর্যোগের হাত থেকে গবাদিপশু রক্ষা করলেন বর্ণনা করো ।",
          "explanation": "নিম্নের অনুরূপঃ সুফিয়ার বাড়ি উত্তরাঞ্চলে হওয়ায় খরার প্রকোপ দেখা যায় যা গবাদিপশু পালনে প্রভাব ফেলে । অনাবৃষ্টি বা বৃষ্টিপাতের স্বল্পতার কারণে ২০দিন বা তার অধিক দিন হয়ে গৈলে তা খরা হিসেবে বিবেচিত হয়। গবাদিপশু পালনে সুফিয়ার করণীয় কাজগুলো নিম্নরূপ- i. কাঁঠাল, ইপিল ইপিল, বাবলাসহ বিভিন্ন গাছ-পাতার চাষ করতে হবে এবং খরার সময় এসব গাছের পাতা পশুকে খাওয়াতে হবে। ii. খরার সময় পশুকে ভাতের ফেন, তরকারির উচ্ছিষ্ট অংশ, কুঁড়া, গমের ভুসি, ডালের ভুসি, খৈল, ঝোলাগুড় পর্যাপ্ত পরিমাণে খাওয়াতে হবে। iii. গবাদিপশুকে নিয়মিত সংক্রামক রোগের টিকা দিতে হবে। iv.পশুকে কাঁচা ঘাসের সম্পূরক খাদ্য খাওয়াতে হবে । v. খরা মৌসুম আসার পূর্বেই ঘাস দ্বারা সাইলেজ ও হে তৈরি রাখতে হবে, যা খরা মৌসুমে পশুপাখিকে. খাওয়ানো যাবে। vi. গবাদিপশুকে শুষ্ক খড় না খাইয়ে ইউরিয়া দ্বারা প্রক্রিয়াজাত খড় ও ইউরিয়া মোলাসেস ব্লক (UMB) খাওয়ানো যেতে পারে। vii. গবাদিপশুকে পর্যাপ্ত দানাদার খাদ্য খাওয়াতে হবে। viii. পশুকে বেশি করে পরিষ্কার পানি খাওয়াতে হবে। ix. পশুকে নিয়মিত গোসল করাতে হবে। x পশুর শরীর সবসময় পরিষ্কার-পরিচ্ছন্ন রাখতে হবে এবং পরজীবীর চিকিৎসা করাতে হবে। xi. পশুকে ছায়াযুক্ত স্থানে রাখতে হবে এবং প্রখর রোদে নেওয়া যাবে না। xii. গবাদিপশু অসুস্থ হলে পশু ডাক্তারের পরামর্শ মোতাবেক চিকিৎসা করাতে হবে। পরিশেষে বলা যায়, খরা এড়িয়ে গবাদিপশু পালনে উল্লিখিত পথা অবলম্বন করলে সুফিয়ার সমস্যা সমাধান হবে ।"
        },
        {
          "label": "ঘ",
          "question": "বাংলাদেশে ফসল উৎপাদনে উল্লিখিত পরিস্থিতির প্রভাব আলোচনা করো।",
          "explanation": "উদ্দীপকের উল্লিখিত পরিস্থিতি হলো 'খরা'। প্রতিবছর আমাদের দেশে ৩০-৪০ লাখ হেক্টর জমি বিভিন্ন মাত্রার খরায় কবলিত হয়। খরার ফলে সামগ্রিকভাবে ফসলের বৃদ্ধি কমে যায়। ফসলের ক্ষতির মাত্রার ওপর নির্ভর করে খরাকে তিন ভাগে ভাগ করা যায়। যেমন— i. তীব্র খরা (৭০-৯০% ফলন ঘাটতি হয়)। ii. মাঝারি খরা (৪০-৭০% ফসল ঘাটতি হয়)। iii. সাধারণ খরা (১৫-৪০% ফসল ঘাটতি হয়)। মার্চ-এপ্রিল মাসে খরা জমি তৈরিতে অসুবিধার সৃষ্টি করে। মে-জুন মাসে খরা দণ্ডায়মান বোনা আমন, আউশ ও পাট ফসলের ক্ষতি করে । আগস্ট মাসে খরা রোপা আমন চাষকে বাধাগ্রস্ত করে। সেপ্টেম্বর- অক্টোবর মাসে খরা বোনা ও রোপা আমন ধানের উৎপাদন কমিয়ে দেয় এবং ডাল ও আলু ফসলের চাষকে দেরি করিয়ে দেয়। এভাবে খরা বিভিন্ন ফসলের ওপর বিরূপ প্রভাব বিস্তার করে ।"
        }
      ]
    },
    {
      "number": "5",
      "uddipok": "বাণিজ্যিক হিসেবে ও আন্তর্জাতিক বাজারে আনারস একটি গুরুত্বপূর্ণ ফল । বর্তমানে বাংলাদেশে এটি একটি অর্থকরী ফসল। আনারসে প্রচুর ভিটামিন 'এ' ও ‘সি’ বিদ্যমান। আনারস দিয়ে জুস, জ্যাম ও জেলি ইত্যাদি তৈরি করা হয় ।",
      "tag": "CPSCM 24",
      "sub_questions": [
        {
          "label": "ক",
          "question": "জমি প্রস্তুতির প্রাথমিক ধাপ কী ?",
          "explanation": "জমি প্রস্তুতির প্রাথমিক ধাপ হলো ভূমি কর্ষণ ।"
        },
        {
          "label": "খ",
          "question": "ভূমি কর্ষণ ফসল উৎপাদনে কেন গুরুত্বপূর্ণ?",
          "explanation": "ভূমি কর্ষণ হলো জমি প্রস্তুতির প্রথম ধাপ। ভূমি কর্ষণের মাধ্যমে বীজকে অঙ্কুরোদগমের জন্য উপযুক্ত স্থানে ও সঠিক গভীরতায় স্থাপন, মাটিতে অণুজীবের কর্মক্ষমতা বৃদ্ধি, উপরের মাটি নিচে এবং নিচের মাটি উপরে নিয়ে আনা, মাটিতে বায়ু চলাচলের সুবিধা সৃষ্টি ইত্যাদি কার্যক্রম কৃষিজ উৎপাদন বৃদ্ধিতে সাহায্য করে। তাই ভূমি কর্ষণে ফসল উৎপাদন জরুরি।"
        },
        {
          "label": "গ",
          "question": "আনারসের কোন চারা কোথায় উৎপন্ন হয় চিত্রসহ ব্যাখ্যা করো।",
          "explanation": "নিম্নের অনুরূপঃ চিত্র-১ এ আনারসের চারা দেখানো হয়েছে । আনারস গাছের বংশবিস্তার অঙ্গজ পদ্ধতিতেই হয়ে থাকে। আনারস গাছে চার ধরনের চারা উৎপন্ন হয় যাদেরকে সাকার বা তেউড় বলা হয় । আনারসের সকল চারাই রোপণ উপযোগী তা নিচে ব্যাখ্যা করা হলো— ফলের মাথায় দু'ধরনের চারা উৎপন্ন হয়। ফলের মাথায় সোজাভাবে যে চারাটি উৎপন্ন হয় তাকে মুকুট চারা বলে । আর মুকুট চারার গোড়া থেকে চারা বের হয় তাকে স্কন্ধ চারা বা মুকুট স্লিপ বলে। গাছের গোড়া থেকে মাটি ভেদ করে যে চারা বের হয় তাকে গোড়ার কেকড়ি বা ভুঁয়ে চারা বলে। আনারস চাষের জন্য ভুঁয়ে চারা ও পার্শ্বচারা সবচেয়ে ভালো । এছাড়া মুকুট চারা ও স্কন্ধ চারা রোপণ করেও আনারস চাষ করা যায় । উপরিউক্ত আলোচনা থেকে বোঝা যায়, আনারসের সকল চারাই রোপণ উপযোগী।"
        },
        {
          "label": "ঘ",
          "question": "আনারস চাষের গুরুত্ব ব্যাখ্যা করো ।",
          "explanation": "নিম্নের অনুরূপঃ পরবর্তী বছর হারাধন সরকারের আনারস চাষে লাভবান হওয়ার সম্ভাবনা অধিক। বাংলাদেশে প্রায় ১৪ হাজার হেক্টর জমিতে আনারস চাষ করা হয়। সিলেট, মৌলভীবাজার, চট্টগ্রাম, পার্বত্য চট্টগ্রাম এবং টাঙ্গাইলের মধুপুরে ব্যাপক আনারসের চাষ হয়। ঢাকা, নরসিংদী, কুমিল্লা, দিনাজপুর জেলাতেও প্রচুর আনারস জন্মে। তবে বিভিন্ন ধরনের প্রক্রিয়াজাতকৃত খাবার (জুস, জ্যাম, জেলি ইত্যাদি) তৈরির কাজে ব্যবহৃত হওয়ার কারণে পৃথিবীর সর্বত্রই আনারসের একটি বিশেষ গুরুত্ব রয়েছে। বাণিজ্যিক ফল হিসেবেও আন্তর্জাতিক বাজারে আনারস একটি গুরুত্বপূর্ণ ফল। বর্তমানে বাংলাদেশে এটি একটি অর্থকরী ফসল । আনারস রপ্তানিপণ্য হিসেবে আন্তর্জাতিক বাজারে বিশেষ অবদান রাখছে । উপরে বর্ণিত আনারসের অর্থনৈতিক গুরুত্ব বিবেচনায় বলা যায় যে, উদ্দীপকের হারাধন সরকারের আনারস চাষে লাভবান হওয়ার সম্ভাবনা অত্যধিক ।"
        }
      ]
    },
    {
      "number": "6",
      "uddipok": "",
      "tag": "CPSCM 24",
      "sub_questions": [
        {
          "label": "ক",
          "question": "বাংলাদেশে কতটি অঞ্চলে ম্যানগ্রোভ বনভূমি আছে?",
          "explanation": "বাংলাদেশের ৩টি অঞ্চলে ম্যানগ্রোভ বনভূমি আছে।"
        },
        {
          "label": "খ",
          "question": "বন আইন জানা প্রয়োজন কেন?",
          "explanation": "কোন অঞ্চলে নতুন বনাঞ্চল সৃষ্টি বা সরকারি বনাঞ্চল থেকে গাছ কাটা, অপসারণ, পরিবহন ইত্যাদি বিষয়ে সুনির্দিষ্ট আইনই হলো বনবিধি বা বন আইন । বন আইন প্রণয়নের মাধ্যমে অবাধে বনাঞ্চলে প্রবেশ, গাছ কাটা, চাষাবাদ ও ঘরবাড়ি নির্মাণ করা যায় না। ফলে বনজ সম্পদ চুরি ও পাচার করা যায় না। বন আইন বন্যপ্রাণীর আবাসস্থল ও খাদ্য সংরক্ষণ, নিরাপদ প্রজননের মাধ্যমে জীববৈচিত্র্য রক্ষা করে। এ আইন যথাযথ বাস্তবায়নের মাধ্যমে বন ভূমিক্ষয়, ভূমিধ্বস থেকে রক্ষা করে পরিবেশগত ভারসাম্য বজায় রাখে । তাই বন সংরক্ষণের জন্য বন আইন জানা প্রয়োজন ।"
        },
        {
          "label": "গ",
          "question": "উদ্দীপকের ১নং বনে জোয়ার ভাটা হয়। এ বনের বৈশিষ্ট্যগুলো লেখো ।",
          "explanation": "নিম্নের অনুরূপঃ উদ্দীপকের চিত্রে বাংলাদেশের দক্ষিণ-পশ্চিম কোণে অবস্থিত ম্যানগ্রোভ বন দেখানো হয়েছে। এ বন বাংলাদেশের ঐতিহ্যবাহী সুন্দরবন নামে পরিচিত। এটি পৃথিবীর সর্ববৃহৎ ম্যানগ্রোভ বন। সুন্দরি বৃক্ষের নামানুসারে এ বনের নামকরণ করা হয়েছে সুন্দরবন। সুন্দরবনের মোট আয়তন ৭.৫০ লক্ষ হেক্টর । এ বন খুলনা, বাগেরহাট, সাতক্ষীরা জেলার দক্ষিণে বিস্তৃত। এখানে বৃক্ষ, গুল্মলতা ও পরজীবী উদ্ভিদের প্রজাতি ৩৩৪টি এবং বন্যপ্রাণী প্রজাতির সংখ্যা ২৬৯টি। এ বনের অধিকাংশ উদ্ভিদের উর্ধ্বমুখী বায়বীয় মূল রয়েছে। এ বনের বৃক্ষে জরায়ুজ অঙ্কুরোদগম ঘটে। এ বনের গুরুত্বপূর্ণ বৃক্ষ হলো— গেওয়া, গরান, পশুর, কেওয়া, গোলপাতা ইত্যাদি । বিখ্যাত রয়েল বেঙ্গল টাইগার, চিতাবাঘ, হরিণ, বানর ইত্যাদি বিভিন্ন রকমের পাখি ও কীটপতঙ্গ এ বনে বাস করে। সুন্দরবনের ফাঁকে ফাঁকে খালে রয়েছে কুমির ও অন্যান্য জলজ প্রাণী। এছাড়া এ বনে রয়েছে গোলপাতা, মধু, মোম ও মাছ সহ বিপুল পরিমাণ বনজ সম্পদ। উপরের বৈশিষ্ট্যের প্রেক্ষিতে আন্তর্জাতিকভাবে এ বনকে ন্যাচারাল হেরিটেজ হিসেবে স্বীকৃতি দেওয়া হয়েছে।"
        },
        {
          "label": "ঘ",
          "question": "উদ্দীপকের ২নং বনের গুরুত্ব আলোচনা করো ।",
          "explanation": "উদ্দীপকের ২ নং বনটি হলো মানবসৃষ্ট বন। মানবসৃষ্ট বনের উদাহরণ হলো সামাজিক বন, কৃষি বন । দেশের আর্থ-সামাজিক উন্নয়ন ও প্রাকৃতিক পরিবেশের ভারসাম্য রক্ষায় মানবসৃষ্ট বনের অবদান অপরিসীম। মানবসৃষ্ট বনের মাধ্যমে জনসাধারণের মৌলিক চাহিদা পূরণ হয়। পাশাপাশি পরিবেশ দূষণ, মরুবিস্তার ও ভূমিক্ষয় রোধের মাধ্যমে প্রাকৃতিক ভারসাম্য রক্ষা হয়। সামাজিক বনায়ন কর্মসূচির আওতায় বাগান তৈরি, পাহারা দেওয়া, রক্ষণাবেক্ষণ, আসবাবপত্র তৈরি, বিক্রয়, নার্সারি স্থাপন ইত্যাদির মাধ্যমে বিপুল সংখ্যক লোকের কর্মসংস্থানের সুযোগ সৃষ্টি হয়। কৃষিকাজের অনুপযোগী পতিত ও অব্যবহৃত ভূমিতে সামাজিক বনায়ন করা হয় বলে ভূমির সর্বোত্তম ব্যবহার নিশ্চিত হয়। তাছাড়া ভূমির উর্বরতা ও উৎপাদন ক্ষমতা বৃদ্ধি পায় এবং ভূমিক্ষয় রোধ হয় বা নিয়ন্ত্রণে থাকে কৃষি বনায়নের মাধ্যমে । মানবসৃষ্ট বন এলাকার পরিবেশকে ঠাণ্ডা, নির্মল ও দূষণমুক্ত রাখে। এমনকি আশেপাশের অঞ্চলকে বিভিন্ন প্রাকৃতিক দুর্যোগ যেমন- খরা, ঘূর্ণিঝড়, জলোচ্ছ্বাস থেকে রক্ষা করে। এছাড়া বৃক্ষ মরুময়তা রোধ করে, বাতাসে কার্বন ডাইঅক্সাইডের পরিমাণ কমায় ও অক্সিজেনের পরিমাণ বৃদ্ধি করে। বিভিন্ন প্রজাতির উদ্ভিদ, পশুপাখি, কীটপতঙ্গ, অণুজীব পারস্পরিক ক্রিয়া-বিক্রিয়ার মাধ্যমে জীববৈচিত্র্য গতিময় রাখে। ফলে প্রাকৃতিক ভারসাম্য বজায় থাকে। উল্লিখিত আলোচনা থেকে বলা যায়, এলাকার পরিবেশগত ও অর্থনৈতিক গুরুত্ব বিবেচনায় মানবসৃষ্ট বনের ভূমিকা অপরিসীম ।"
        }
      ]
    },
    {
      "number": "7",
      "uddipok": "রিয়াদ সাহেব প্রশিক্ষণ নিয়ে তার বাড়িতে একটি পারিবারিক পোল্ট্রি খামার স্থাপন করেন। হাঁস-মুরগির সঠিক ব্যবস্থাপনার মাধ্যমে তিনি তার খামার থেকে আর্থিকভাবে অনেক লাভবান হন ।",
      "tag": "CPSCM 24",
      "sub_questions": [
        {
          "label": "ক",
          "question": "লেয়ার কী?",
          "explanation": "ডিম উৎপাদনের উদ্দেশ্যে যে হাঁস বা মুরগি পালন করা হয় তাকে লেয়ার বলে।"
        },
        {
          "label": "খ",
          "question": "দুধ কেন পাস্তুরিকরণ করতে হয়?",
          "explanation": "অতি উচ্চ তাপমাত্রা ও নিম্ন তাপমাত্রা ব্যবহার করে দুধের রোগ সৃষ্টিকারী জীবাণু নিয়ন্ত্রণ করার উপায় হলো পাস্তুরিকরণ। পাস্তুরিকরণের মাধ্যমে ল্যাকটিক এসিড প্রস্তুতকারী জীবাণুর সংখ্যা কমিয়ে দুধের সংরক্ষণকাল দীর্ঘায়িত করা যায়, ক্ষতিকর জীবাণু ও এনজাইম বিনষ্ট হয় এবং সর্বোপরি দুধের গুণগতমান সংরক্ষণ করা যায় । তাই দুধ পাস্তুরিকরণ করতে হয় ।"
        },
        {
          "label": "গ",
          "question": "রিয়াদ সাহেব তার খামারটিতে স্বাস্থ্যগত কী ধরনের ব্যবস্থার গ্রহণ করেছিল? ব্যাখ্যা করো।",
          "explanation": "নিম্নের অনুরূপঃ জনাব চঞ্চল তার পোল্ট্রি খামারে নিম্নলিখিত স্বাস্থ্য ব্যবস্থাপনা গ্রহণ করেছিল। i. সুস্থ ও স্বাস্থ্যবান বাচ্চা দ্বারা বন্যামুক্ত উঁচু স্থানে খামার করা ও খামারের আশপাশে পরিষ্কার রাখা। ii. খামারের চারিদিকে মাঝে মধ্যে জীবাণুনাশক স্প্রে করা। iii. খামারের পানি নামার জন্য নর্দমার ব্যবস্থা করা। iv. সম্ভব হলে বেড়া দিয়ে খামারকে ঘিরে রাখা। v. ঘরের মেঝে ও মুরগির লিটার শুকনা রাখা। vi. পোল্ট্রির ঘর পূর্ব-পশ্চিমে লম্বালম্বি করা, যাতে ঘরে বায়ু চলাচল করতে পারে। vii. খাদ্য ও পানির পাত্র পরিষ্কার করে সুষম খাবার ও বিশুদ্ধ পানি সরবরাহ করা। viii.হাঁস, লেয়ার ও ব্রয়লার মুরগির জন্য পৃথক পৃথক টিকাদান কর্মসূচি মেনে চলা। ix. খামার কর্মীর শরীর ও পোশাক পরিচ্ছন্ন থাকা।"
        },
        {
          "label": "ঘ",
          "question": "বাংলাদেশের আর্থ-সামাজিক উন্নয়নে রিয়াদ সাহেবের কার্যক্রমটি মূল্যায়ন করো ।",
          "explanation": "উদ্দীপকে রিয়াদ সাহেব প্রশিক্ষণ নিয়ে পারিবারিক মুরগির খামার স্থাপন করেন । যেসব কৃষক জমির অভাবে শস্য, গরু, ছাগল ও মাছ চাষ করতে পারে না তারা সহজে পারিবারিকভাবে হাঁস-মুরগির খামার স্থাপন করতে পারেন। এ ধরনের খামারে মূলধনও কম প্রয়োজন হয়। সাধারণত খামারে ৫-১০টি মুরগি বা হাঁস পালন করা হয়। দেশি মুরগি বছরে গড়ে ৫০টির মতো ডিম দেয় । কিন্তু উন্নত জাতের হাঁস-মুরগি বছরে ২৫০টির মতো ডিম দেয়। এভাবে পারিবারিক খামার স্থাপনের মাধ্যমে পরিবারের সদস্যদের খাদ্য ও পুষ্টি চাহিদা মিটিয়ে উদ্ধৃত অংশ বিক্রির মাধ্যমে বাড়তি আয়ের সুযোগ সৃষ্টি হয়। ফলে পরিবারের বেকার সদস্যদের কাজের ক্ষেত্র তৈরি হয়। এছাড়া খামারের মাধ্যমে কৃষি জমির উর্বরতা বৃদ্ধি; আগাছা, ফসলের বর্জ্য ও উপজাতসমূহ ব্যবহার করে বায়োগ্যাসের মাধ্যমে জ্বালানি উৎপাদন করা যায় । অতএব বলা যায় পারিবারিক পুষ্টিচাহিদা পূরণে এবং কর্মসংস্থানের মাধ্যমে উপার্জন বৃদ্ধিতে পারিবারিক পোল্ট্রি খামারের গুরুত্ব অপরিসীম । এককথায়, বাংলাদেশের অর্থ-সামাজিক উন্নয়নে রিয়াদ সাহেবের কার্যক্রমটি যথার্থ ।"
        }
      ]
    },
    {
      "number": "8",
      "uddipok": "দশম শ্রেণির শিক্ষার্থীরা তাদের শ্রেণি শিক্ষকের সাথে বিদ্যালয়ের নিকটস্থ একটি সরিষা ক্ষেত দেখতে গেল। তারা দেখল চাষি পোকামাকড় দমন করার ব্যবস্থা নিচ্ছেন। তারপর তারা শ্রেণিতে ফিরে সরিষা উৎপাদনের ধাপগুলো উপস্থাপন করলেন।",
      "tag": "CPSCM 24",
      "sub_questions": [
        {
          "label": "ক",
          "question": "পাউডার মিলডিউ কী?",
          "explanation": "পাউডারি মিলডিউ হলো গাছের এক ধরনের ছত্রাক জনিত রোগ।"
        },
        {
          "label": "খ",
          "question": "শাকসবজি খাওয়া প্রয়োজন কেন?",
          "explanation": "সুস্থ ও সবল দেহ নিয়ে বেঁচে থাকার জন্য পর্যাপ্ত পরিমাণে শাকসবজি খাওয়া দরকার। শাকসবজিতে প্রচুর পরিমাণে ভিটামিন এ, বি ও সি থাকে। এছাড়া আমিষ, ক্যালরি ও খনিজ পদার্থের উৎস হিসেবেও শাকসবজি গুরুত্বপূর্ণ। শাকসবজি ভেষজ গুণাগুণ সম্পন্ন। শশা হজমে সাহায্য করে ও কোষ্ঠকাঠিন্য দূর করে। রসুন বাত রোগ উপশমে সহায়তা করে।"
        },
        {
          "label": "গ",
          "question": "উদ্দীপকে উল্লিখিত ফসলটির উৎপাদনের ধাপসমূহ ব্যাখ্যা করো।",
          "explanation": "উদ্দীপকে উল্লিখিত ফসলটি হলো সরিষা । সরিষা উৎপাদনের জন্য সহজে পানি নিষ্কাশনযোগ্য বেলে দোআঁশ বা পলি দোআঁশ মাটির জমি নির্বাচন করতে হবে। উন্নত জাতের সরিষার বীজ ব্যবহার করতে হবে। যেমন— টরি-৭, কল্যাণীয়া, সম্পদ, রাই সরিষা ইত্যাদি। সরিষা শীতকালীন ফসল হওয়ায় জাতভেদে আশ্বিন থেকে কার্তিক মাসে বীজ বপন করতে হবে। জমির প্রকারভেদ অনুযায়ী মাটির ‘জো’ অবস্থায় ৪-৫টি আড়াআড়ি চাষ ও মই দিয়ে মাটি ঝুরঝুরা করে জমি তৈরি করতে হবে। জাত, মাটি ও মাটিতে রসের তারতম্য অনুসারে সরিষার জমিতে কমপোস্ট সার, ইউরিয়া, টিএসপি, এমওপি, জিপসাম, জিঙ্ক সালফেট, বোরাক্স/বোরিক এসিড ইত্যাদি সার সঠিক নিয়মে প্রয়োগ করতে হবে। জাতভেদে শতক প্রতি ২৮-৩২ গ্রাম সরিষার বীজ লাগবে। সরিষার বীজ সাধারণত ছিটিয়ে বোনা হয় তবে সারি করেও বোনা যায়। মাটির আর্দ্রতা বুঝে ২-৩টি সেচ দিতে হবে। চারা গজানোর ১০-১৫ দিনের মধ্যে গাছ পাতলা করতে হবে এবং প্রয়োজনে আগাছা দমন করতে হবে। সরিষায় রোগ ও পোকার আক্রমণ হলে যথাযথ উপায়ে দমনের ব্যবস্থা নিতে হবে। গাছের শতকরা ৭০-৮০ ভাগ সরিষার ফল খড়ের রং ধারণ করলে এবং গাছের পাতা হলদে হয়ে গেলে ফসল সংগ্রহ করতে হবে। ফসল সংগ্রহের পর ৩-৪ দিন রোদে শুকিয়ে মাড়াই করতে হবে। মাড়াই করার পর বীজ ঝেড়ে রোদে ভালোভাবে ৩-৪ দিন শুকিয়ে নেওয়ার পর শুষ্ক পাত্রে সংরক্ষণ করতে হবে। উপরিউক্ত ধাপসমূহ অনুসরণ করে অধিক সরিষা উৎপাদন সম্ভব।"
        },
        {
          "label": "ঘ",
          "question": "চাষি যে কাজটি করছিলেন, তা না করলে কী হতো বিশ্লেষণ করো।",
          "explanation": "উদ্দীপকে চাষি সরিষার পোকামাকড় দমন করার ব্যবস্থা নিচ্ছিলেন। সরিষার প্রধান ক্ষতিকারক পোকা হলো জাব পোকা। বাচ্চা ও পরিণত জাব পোকা সরিষার কাণ্ড, পাতা, পুষ্পমঞ্জুরি, ফুল ও ফল থেকে রস চুষে খায় ফলে গাছ দুর্বল হয়ে যায়। ফুল ও ফল ধারণ বাধাগ্রস্ত হয় । ফল কুঁচকে ছোট হয়ে যায় এবং শতকরা ৩০-৭০ ভাগ ফলন কম হতে পারে। জানুয়ারি মাসে এ পোকার আক্রমণ সবচেয়ে বেশি হয়। জাব পোকার আক্রমণ প্রতিরোধ করার জন্য ম্যালাথিয়ন-৫৭ ইসি প্রতি লিটার পানিতে ২ মিলি হারে মিশিয়ে স্প্রে যন্ত্রের সাহায্যে সরিষা ক্ষেতে ছিটাতে হবে। নতুবা জাব পোকার আক্রমণে সরিষার ফলন আশানুরূপ পাওয়া যাবে না । সুতরাং বুঝা যায় যে, জমির পোকামাকড় দমন না করলে উক্ত ফসলটির ফলন অনেক কমে যেত।"
        }
      ]
    }
  ]
}