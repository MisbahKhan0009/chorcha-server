{
  "title": "সিলেট বোর্ড ২০২৪",
  "subtitle": "কৃষিশিক্ষা (8)",
  "questions": [
    {
      "number": "1",
      "uddipok": "শিক্ষিত যুবক সায়হাম যুব উন্নয়ন অধিদপ্তর থেকে প্রশিক্ষণ গ্রহণ করে নিজ পুকুরে মাছ চাষ শুরু করলেন। ২ কেজি পোনামাছ পুকুরে ছেড়ে সম্পূরক খাদ্য খাওয়াতে থাকলেন। ৪২ কেজি সম্পূরক খাদ্য ব্যবহার করে ৬ মাস পর তিনি ৩২ কেজি মাছ পেলেন।",
      "tag": "SB 24",
      "sub_questions": [
        {
          "label": "ক",
          "question": "সম্পূরক খাদ্য কাকে বলে?",
          "explanation": "প্রাকৃতিক খাদ্যের পাশাপাশি মাছের দ্রুত বৃদ্ধির জন্য যে অতিরিক্ত খাদ্য দেওয়া হয় তাকে সম্পূরক খাদ্য বলে।"
        },
        {
          "label": "খ",
          "question": "মাছের খাদ্য তৈরিতে আটা ব্যবহার করার কারণ ব্যাখ্যা করো।",
          "explanation": "মাছের সম্পূরক খাদ্য প্রস্তুত কালে খাদ্য উপাদানগুলো এক সাথে মন্ড তৈরি করা হয়। এই মন্ড পানিতে বেশি স্থিতিশীল রাখার জন্য মাছের খাদ্যতে বাইন্ডার হিসেবে আটা বা ময়দা ব্যবহার করা হয়।"
        },
        {
          "label": "গ",
          "question": "সায়হামের পুকুরে প্রয়োগকৃত খাদ্যের FCR নির্ণয় করো।",
          "explanation": "FCR হচ্ছে খাদ্য প্রয়োগ ও খাদ্য গ্রহণের ফলে জীবের দৈহিক বৃদ্ধির অনুপাত। আমরা জানি, F C R =   মাছকে প্রদানকৃত খাদ্য দৈহিক বৃদ্ধি FCR=\\ \\frac{মাছকে\\ প্রদানকৃত\\ খাদ্য}{দৈহিক\\ বৃদ্ধি} FCR =   দৈহিক   বৃদ্ধি মাছকে   প্রদানকৃত   খাদ্য ​ এখানে, দৈহিক বৃদ্ধি = আহরণকালীন মোট ওজন মজুদকালীন মোট ওজন উদ্দীপকের আলোকে, আহরণকালীন মাছের মোট ওজন = ৩২ কেজি মজুদকালীন পোনার মোট ওজন = ২ কেজি প্রয়োগকৃত খাদ্যের ওজন = ৪২ কেজি F C R = ৪২ ৩২ − ২   =   ৪২ ৩০ =  ১ . ৪ FCR=\\frac{৪২}{৩২-২}\\ =\\ \\frac{৪২}{৩০}=\\ ১.৪ FCR = ৩২ − ২ ৪২ ​   =   ৩০ ৪২ ​ =   ১ . ৪ অর্থাৎ, সায়হামের পুকুরের FCR হলো ১.৪।"
        },
        {
          "label": "ঘ",
          "question": "উদ্দীপকের আলোকে সায়হামের সফল হওয়ার কারণ বিশ্লেষণ করো।",
          "explanation": "উদ্দীপকে সায়হাম তার চাষের মাছগুলোকে সম্পূরক খাদ্য প্রদান করেন। মাছ চাষকে লাভজনক করতে হলে প্রাকৃতিক খাদ্যের পাশাপাশি মাছকে বাইরে থেকে যেসব খাদ্য সরবরাহ করা হয় তাকে সম্পূরক খাদ্য বলে। সম্পূরক খাদ্য প্রয়োগ ব্যতীত মাছ চাষ করে সফলতা অর্জন করা সম্ভব নয়। মাছকে নিয়মিত সম্পূরক খাবার সরবরাহ করলে- i. অধিক ঘনত্বে পোনা ও বড় মাছ চাষ করা যায়। ii. অল্প সময়ে বড় আকারের সুস্থসবল পোনা উৎপাদন করা যায়। iii. পোনার বাঁচার হার বেড়ে যায়। iv. মাছের রোগ প্রতিরোধ ক্ষমতা বৃদ্ধি পায়। V. মাছের দ্রুত দৈহিক বৃদ্ধি ঘটে। vi. মাছ পুষ্টির অভাবজনিত রোগ থেকে মুক্ত থাকে। vii. সর্বোপরি কম সময়ে জলাশয় থেকে অধিক মাছ ও আর্থিক মুনাফা পাওয়া সম্ভব হয়। সুতরাং সায়হামের পুকুরে সম্পূরক খাদ্য প্রয়োগ সম্পূর্ণ যৌক্তিক ও কার্যকর সিদ্ধান্ত।"
        }
      ]
    },
    {
      "number": "2",
      "uddipok": "কৃষক প্রদীপ কুমার প্রতি বছরই ফসলের বীজ সংকটে পড়েন। তাই এবছর তিনি উপ-সহকারী কৃষি কর্মকর্তার কাছে গেলেন প্রয়োজনীয় পরামর্শ নেয়ার জন্য। কৃষি কর্মকর্তা তাঁকে নিজ জমিতেই যথাযথ নিয়ম মেনে বীজ উৎপাদন, শুকানো এবং সংরক্ষণ পদ্ধতি শিখিয়ে দিলেন। সবশেষে তিনি বললেন, “ভালো বীজে ভালো ফসল”।",
      "tag": "SB 24",
      "sub_questions": [
        {
          "label": "ক",
          "question": "বংশবিস্তারক উপকরণ কাকে বলে?",
          "explanation": "কৃষিতত্ত্ব অনুসারে উদ্ভিদের যে কোনো অংশ (মূল, পাতা, কাণ্ড, কুঁড়ি, শাখা) যা উপযুক্ত পরিবেশে একই জাতের নতুন উদ্ভিদ জন্ম দিতে পারে, তাকে বংশবিস্তারক উপকরণ বলে।"
        },
        {
          "label": "খ",
          "question": "বীজ জমি অন্যান্য জমি হতে পৃথক করতে হয় কেন? ব্যাখ্যা করো।",
          "explanation": "বীজ উৎপাদনের জন্য নির্বাচিত জমি ও পার্শ্ববর্তী একই ফসলের জমির মধ্যে নির্দিষ্ট দূরত্বের ব্যবধান রাখতে হয়। এর কারণ হলো কাঙ্ক্ষিত শস্য বীজের সাথে অন্য জাতের বীজের মিশ্রণ ঘটলে বীজের বিশুদ্ধতা রক্ষিত হয় না। তাই বীজ জমিকে অন্যান্য জমি হতে পৃথক করতে হয়।"
        },
        {
          "label": "গ",
          "question": "উদ্দীপকের কৃষককে দেওয়া কৃষি কর্মকর্তার পরামর্শ বর্ণনা করো।",
          "explanation": "কৃষক প্রদীপ কুমার প্রতি বছর ফসলের বীজ সংকটে পড়ায় উপ- সহকারী কৃষি কর্মকর্তা তাকে বীজ উৎপাদন, শুকানো এবং সংরক্ষণ পদ্ধতি শিখিয়ে দেন। নিচে কৃষি কর্মকর্তার পরামর্শ বর্ণনা করা হলো- বীজ উৎপাদন বীজ শস্য উৎপাদনের জন্য নিম্নোক্ত বিষয়গুলো মনে রাখা দরকার: ১. কেবল বীজের জন্যই ফসলের চাষ করা; ২. নির্বাচিত জমির আশপাশের জমিতে ঐ নির্দিষ্ট বীজ ফসলের অন্য জাতের আবাদ না করা; ৩. বীজ উৎপাদনের জন্য নির্ভরযোগ্য প্রতিষ্ঠান থেকে বীজ সংগ্রহ করা; ৪. বীজের চারা বৃদ্ধিকালে জমি থেকে ভিন্ন জাতের মাছ তুলে ফেলা; ৫. ফসলের পরিপক্বতার দিকে দৃষ্টি রাখা; বীজ শুকানোর পদ্ধতি দুই প্রকারে বীজ শুকানো যায়। যথা: ১. প্রাকৃতিক বা স্বাভাবিক বাতাসে শুকানো এবং ২. উত্তপ্ত বাতাসে শুকানো। বীজের চারিপার্শ্বস্থ বাতাসের আর্দ্রতা যদি বীজের আর্দ্রতা থেকে বেশি হয় তবে বাতাস থেকে আর্দ্রতা বীজের মধ্যে প্রবেশ করে যতক্ষণ পর্যন্ত না বীজ ও বাতাসের আর্দ্রতা সমান হয়। বীজের আর্দ্রতা, প্রয়োজনীয় মাত্রায় রাখতে হলে চারিপার্শ্বস্থ বাতাসকে শুকনো রাখা প্রয়োজন। বীজ সংরক্ষণের পদ্ধতি বাংলাদেশে বীজ সংরক্ষণের অনেক পদ্ধতি আছে। এক এক ফসলের বীজের জন্য এক 'এক রকম পদ্ধতি ব্যবহার করা হয়। যেমন দানা জাতীয় শস্য- ধান, গম, ভুট্টা, বীজের জন্য ধানগোলা, ডোল মাটির পাত্র, চটের বস্তা, পলিব্যাগ ও বেড ব্যবহার করা হয়।"
        },
        {
          "label": "ঘ",
          "question": "কৃষি কর্মকর্তার শেষোক্ত উক্তিটি মূল্যায়ন করো।",
          "explanation": "উদ্দীপকে উল্লিখিত উপ-সহকারী কৃষি কর্মকর্তার \"ভালো বীজ ভালো ফসল\" উক্তিটির তাৎপর্য নিচে মূল্যায়ন করা হলো- উদ্ভিদের যে অংশ থেকে নতুন গাছের জন্ম হয় সেটাই বীজ। যেকোনো শস্যের অধিক ও লাভজনক ফলন পাওয়ার জন্য ভালো বীজের বিকল্প নেই। বীজ ফসলের অনেক রোগ ও পোকার বাহক। তাই ভালো বীজ ব্যবহার করলে রোগবালাইয়ের আক্রমণ কম হয় বলে উৎপাদন বৃদ্ধি পায়। ভালো বীজে অন্য ফসলের বীজ মিশ্রিত না থাকায় জাতের বিশুদ্ধতা রক্ষা পায় ও বীজ পণ্যের গুণগত মান বাড়ে। ভালো বীজে আগাছা, আবর্জনা, ময়লা ইত্যাদি না থাকার দরুন এ থেকে উৎপাদিত ফসল পরিপুষ্ট ও গুণগত মানসম্পন্ন হয়। বীজ রোগমুক্ত হওয়ায় উৎপাদন খরচ কমে যায় এবং মুনাফা বৃদ্ধি পায়। উপরের আলোচনা হতে বুঝা যায় যে, ফসল উৎপাদনে উপ-সহকারী কৃষি কর্মকর্তার “ভালো বীজে ভালো ফসল\" উক্তিটি তাৎপর্যপূর্ণ ও যথার্থ।"
        }
      ]
    },
    {
      "number": "3",
      "uddipok": "নিচের চিত্রগুলো দেখো এবং প্রশ্নগুলোর উত্তর দাও:",
      "tag": "SB 24",
      "sub_questions": [
        {
          "label": "ক",
          "question": "প্লাংকটন কী?",
          "explanation": "প্লাংকটন হলো পানিতে মুক্তভাবে ভাসমান আণুবীক্ষণিক জীব।"
        },
        {
          "label": "খ",
          "question": "পুকুরের পানির গভীরতা মাছের প্রাকৃতিক খাদ্য তৈরিতে বড় ভূমিকা রাখে- ব্যাখ্যা করো।",
          "explanation": "মাছ চাষের জন্য পুকুরের বিভিন্ন গুরুত্বপূর্ণ বিষয়ের মধ্যে গভীরতা একটি। পুকুরের গভীরতা ০.৭৫-২ মিটার হওয়া সুবিধাজনক। মাছ চাষের জন্য পুকুরের গভীরতা বেশি হওয়া ভালো নয়। কারণ, গভীরতা বেশি হলে সূর্যের আলো পুকুরের অধিক গভীরতা পর্যন্ত পৌছাতে পারে না। ফলে অধিক গভীর অঞ্চলে মাছের প্রাকৃতিক খাদ্য প্লাংকটন তৈরি হয় না। আবার সেখানে অক্সিজেনের অভাবও হতে পারে। আবার, পুকুরের গভীরতা খুব অল্প হলে পুকুরের পানি দ্রুত গরম হয়ে যায় সূর্যের তাপে। ফলে মাছের উৎপাদন ব্যহত হতে পারে। এসব কারণে মাছের ক্ষতি হতে পারে। তাই পুকুরের গভীরতা মাছের প্রাকৃতিক খাদ্য তৈরিতে বড় ভূমিকা রাখে।"
        },
        {
          "label": "গ",
          "question": "উদ্দীপকে প্রদত্ত ১ নং চিত্রের কার্যক্রম বর্ণনা করো।",
          "explanation": "উদ্দীপকের চিত্র-১ হলো সেক্কিডিস্ক পরীক্ষা। সেক্কিডিস্ক পদ্ধতিতে ২০ সেমি ব্যাসযুক্ত টিনের একটি সাদা-কালো থালা ব্যবহার করা হয় যা সেক্কিডিস্ক হিসেবে পরিচিত। এটি সুতা দ্বারা পানিতে ডুবানোর পর যদি ২৫-৩০ সেমি গভীরতায় থালা দেখা না যায় তবে বুঝতে হবে পুকুরে প্রাকৃতিক খাদ্য রয়েছে। যদি ৩০ সেমি. এর অধিক গভীরতায় সেক্কিডিস্ক দেখা যায় তবে বুঝতে হবে খাবার অনেক কম আছে। পরীক্ষা করার পরও যদি দেখা যায় খাদ্য তৈরি হয়নি তবে আরও ২-৪ দিন অপেক্ষা করতে হবে। এরপরও খাদ্য তৈরি না হলে পুনরায় সার প্রয়োগ করতে হবে।"
        },
        {
          "label": "ঘ",
          "question": "উদ্দীপকে প্রদত্ত চিত্র-২ এর গুরুত্ব মূল্যায়ন করো।",
          "explanation": "নিম্নের অনুরূপ : চিত্রে উল্লিখিত বিষয়টি হলো মৎস্য অভয়াশ্রম। মৎস্য অভয়াশ্রম হলো কোনো জলাশয় বা এর একটি নির্দিষ্ট অংশ যেমন- হাওর, বিল বা নদীর কোনো অংশ যেখানে বছরের নির্দিষ্ট কোনো সময়ে বা সারাবছর মাছ ধরা নিষেধ করা হয়। এর ফলে মাছের নিরাপদ আবাসস্থল নিশ্চিত হয়। মাছের অবাধ প্রজনন ও বিচরণক্ষেত্রের সংরক্ষণ ও সম্প্রসারণ হয়। নিরাপদ আশ্রয় তৈরি হওয়ায় বিলুপ্ত প্রায় বা মাছের বিপন্ন প্রজাতির সংরক্ষণ হয়। মাছের বৃদ্ধির জন্য পর্যাপ্ত পরিমাণ প্রাকৃতিক খাদ্য নিশ্চিত করা যায়। প্রজননক্ষম মাছকে রক্ষার মাধ্যমে এদের বংশবিস্তার ও মজুদ বৃদ্ধি করা যায়। এতে মাছের জীববৈচিত্র্য সংরক্ষণ হয় এবং আমাদের খাদ্য নিরাপত্তা নিশ্চিত হয়। উপরের আলোচনা হতে বলা যায়, মাছের উৎপাদন বৃদ্ধি, মৎস্য প্রজাতির সংরক্ষণ এবং দেশের মানুষের আমিষের চাহিদা পূরণে মৎস্য অভয়াশ্রম অত্যন্ত গুরুত্বপূর্ণ।"
        }
      ]
    },
    {
      "number": "4",
      "uddipok": "নিচের চিত্রটি দেখো এবং প্রশ্নগুলোর উত্তর দাও:",
      "tag": "SB 24",
      "sub_questions": [
        {
          "label": "ক",
          "question": "ক্যাটফিশ কাকে বলে?",
          "explanation": "সিলুরিফরমিস বর্গের অন্তর্ভুক্ত মাছ যাদের শরীরে আঁশ নেই এবং মুখে বিড়ালের ন্যায় লম্বা গোঁফ বা শুঁড় আছে তাদেরকে ক্যাটফিশ বলে।"
        },
        {
          "label": "খ",
          "question": "জিওল মাছ কেনো পানি ছাড়া দীর্ঘক্ষণ বেঁচে থাকতে পারে? ব্যাখ্যা করো।",
          "explanation": "শিং মাছের ফুলকা ছাড়াও অতিরিক্ত শ্বসনতন্ত্র আছে। যার মাধ্যমে এরা বাতাস থেকে সরাসরি অক্সিজেন নিতে পারে। ফলে এরা প্রতিকূল পরিবেশে অর্থাৎ অল্প অক্সিজেনযুক্ত পানিতে বা পানি ছাড়াও দীর্ঘক্ষণ বাঁচতে পারে।"
        },
        {
          "label": "গ",
          "question": "উদ্দীপকে প্রদর্শিত বাসস্থানটি তুমি কীভাবে তৈরি করবে? বর্ণনা দাও?",
          "explanation": "উদ্দীপকে প্রদর্শিত চিত্রটিতে সমন্বিত পদ্ধতিতে মাছ ও হাঁসের চাষ দেখানো হয়েছে। সমন্বিত মাছ ও হাঁস চাষের ক্ষেত্রে উদ্দীপকের পুকুরে হাঁসের জন্য বাসস্থান যেভাবে তৈরি করবো তা নিচে ব্যাখ্যা করা হলো- বাসস্থান তৈরির উপকরণ হিসেবে বাঁশ, কাঠ ও ছন ব্যবহার করব। ঘরটি হতে পারে একচালা বা দোচালা। ঘরটি পাড় থেকে ১.২ থেকে ১.৫ মিটার ভিতরে পানির উপর করব যেন শুকনো মৌসুমে পানি কমে গেলেও বিষ্ঠা ও উচ্ছিষ্ট খাদ্য মাটিতে না পড়ে পানিতে পড়ে। পানির উপরিভাগ থেকে ঘরের মেঝের দূরত্ব ০.৪৬-০.৬ মিটার এবং মেঝে থেকে ঘরের চালার উচ্চতা দিব ১.২-১.৫ মিটার। ঘরের ভেতরে পর্যাপ্ত আলো বাতাস চলাচলের জন্য চালা ও ঘরের বেড়ার মাঝে জালের মতো বেড়া বা জাল দিয়ে ঘিরে দিবো। ঘরের মেঝে বাঁশের বাতা দিয়ে তৈরি করবো। এক বাতা থেকে অন্য বাতার দূরত্ব হবে ১ সেমি রাখবো। এতে করে হাঁসের বিষ্ঠা ও উচ্ছিষ্ট সরাসরি পানিতে পড়বে কিন্তু হাঁসের পা বাতার ফাঁকে ঢুকে আঘাতপ্রাপ্ত হবে না। হাঁসের ঘর অনেক সময় পুকুরের পাড়েও তৈরি করতে পারি। সেক্ষেত্রে বিষ্ঠা ও উচ্ছিষ্ট প্রতিদিন পুকুরে ফেলার ব্যবস্থা রাখব। উপরিউক্ত উপায়ে আমি পুকুরে হাঁসের জন্য বাসস্থান বা ঘর তৈরি করব।"
        },
        {
          "label": "ঘ",
          "question": "“উদ্দীপকের প্রদর্শিত চিত্রটি কৃষিক্ষেত্রে একটি লাভজনক চাষ পদ্ধতি” এর সপক্ষে তোমার যুক্তি উপস্থাপন করো।",
          "explanation": "উদ্দীপকের প্রদর্শিত চিত্রটি হলো হাঁসের সাথে মাছের সমন্বিত চাষ। আমাদের দেশের জনসংখ্যা ক্রমেই বাড়ছে। কিন্তু জমির পরিমাণ কমছে। ক্রমবর্ধমান এ জনসংখ্যার খাদ্য চাহিদা পূরণে দরকার অল্প জমি থেকে অধিক উৎপাদন। উল্লিখিত পদ্ধতিতে একই জমিতে একই সময়ে অল্প খরচে মাছ, মাংস ও ডিম পাওয়া যায়। ফলে একদিকে অর্থের সাশ্রয় হয়, অন্যদিকে বাড়তি খাদ্য উৎপাদিত হয়। পুকুরে সার ব্যবহার কম হয় ফলে পরিবেশ ভালো থাকে এবং পরিবেশের ভারসাম্য বজায় থাকে। আবার, একটি ফসলের জন্য যে শ্রম প্রয়োজন সেই একই শ্রমে একাধিক ফসল উৎপাদিত হয়। ফলে শ্রমের যথাযথ ব্যবহার নিশ্চিত হয়। এক্ষেত্রে একই ফসল অপর ফসলের সহায়ক হিসেবে কাজ করে। ফলে কৃষিক্ষেত্রে ঝুঁকি কম থাকে অর্থাৎ কোনো কারণে একটি ফসলের উৎপাদন ব্যাহত হলে অন্য উৎপাদন কার্যক্রমের মাধ্যমে সে ক্ষতি অনেকটা পুষিয়ে নেওয়া যায়। উপরের আলোচনার প্রেক্ষিতে বলা যায়, আমাদের দেশের প্রেক্ষাপটে হাঁস ও মাছের সমন্বিত চাষ কৃষিক্ষেত্রে একটি লাভজনক চাষ পদ্ধতি।"
        }
      ]
    },
    {
      "number": "5",
      "uddipok": "রাজীব রাজশাহী শহরের স্বনামধন্য একটি স্কুলের দশম শ্রেণির শিক্ষার্থী। গ্রীষ্মের ছুটিতে গ্রামের বাড়িতে বেড়াতে গিয়ে সে দাদুর সাহায্য নিয়ে নানা রকমের গাছাপালার নাম জেনে নেয়। এক পর্যায়ে 'হরিতকী' গাছের প্রসঙ্গ এলে রাজীব দাদুকে একদমে গাছটির ভেষজগুণ বলে দেয়। দাদু তার কথা শুনে খুব খুশি হন। তিনি বলেন, \"হরিতকীর মত আরো গাছপালা ও লতাপাতা গ্রামের মানুষের চিকিৎসা সেবায় এক বিরাট ভূমিকা রেখে চলেছে।\"",
      "tag": "SB 24",
      "sub_questions": [
        {
          "label": "ক",
          "question": "ভেষজ উদ্ভিদ কাকে বলে?",
          "explanation": "রোগব্যাধি উপশমে ঔষধ হিসেবে যেসব উদ্ভিদ ব্যবহার করা হয় সেগুলোকে ভেষজ উদ্ভিদ বলে।"
        },
        {
          "label": "খ",
          "question": "সরিষাকে মধু ফসল বলা হয় কেন? ব্যাখ্যা করো।",
          "explanation": "সরিষার জমিতে কৃত্রিম উপায়ে অত্যন্ত অল্প খরচে মৌমাছি পালন করে মধু সংগ্রহ করা যায়। এজন্য সরিষাকে মধু ফসল বলা হয়।"
        },
        {
          "label": "গ",
          "question": "উদ্দীপকে উল্লিখিত ঔষধি গাছটির গুণাগুণ বর্ণনা করো।",
          "explanation": "উদ্দীপকে উল্লিখিত ঔষধি গাছটি হলো হরিতকী। আয়ুর্বেদিক ঔষধ ত্রিফলার অন্যতম ফল হরিতকী। হরিতকী ফল চূর্ণ করে একটু লবণ মিশিয়ে সেবন করলে অর্শ্বরোগ নিরাময় হয়। হরিতকী চূর্ণ পাইপে ভরে ধূমপান করলে হাঁপানি উপশম হয়। যেকোনো ক্ষতে হরিতকী পোড়া ছাইয়ের সাথে মাখন মিশিয়ে লাগালে ঘা সেরে যায়। চিনি ও পানির সাথে হরিতকী চূর্ণ ব্যবহার করলে চোখ উঠা ভালো হয়। কাঁচা ফল আমাশয় ও পাকা ফল রক্তশূন্যতা, পিত্তরোগ, হৃদরোগ, গেটেবাত ও গলা ক্ষতে ব্যবহার্য। ফলচূর্ণ দন্তরোগ উপশমে ব্যবহৃত হয়। হরিতকী বলবৃদ্ধিকারক, জীবনীশক্তি বৃদ্ধিকারক ও বার্ধক্য নিবারক। পরিশেষে বলা যায় যে, হরিতকী উদ্ভিদটি বিভিন্ন রোগের উপশমে ব্যবহৃত হয়।"
        },
        {
          "label": "ঘ",
          "question": "দাদুর উক্তিটির সপক্ষে তোমার মতামত দাও।",
          "explanation": "'রাজীবের দাদুর উক্তিটি ছিল- “হরিতকীর মতো আরো গাছপালা ও লতাপাতা গ্রামের মানুষের চিকিৎসা সেবায় এক বিরাট ভূমিকা রেখে চলেছে।” হরিতকী একটি ভেষজ উদ্ভিদ। হরিতকীর মতো এমন আরো অনেক ঔষধি উদ্ভিদ রয়েছে। যেমন- অর্জুন, বহেড়া, বাসক, তেলাকুচা ইত্যাদি চিকিৎসায় ব্যবহৃত ঔষধি উদ্ভিদ প্রায় সব জায়গায় পাওয়া যায়। ফলে এ চিকিৎসা সহজলভ্য এবং সস্তা। অন্যান্য চিকিৎসায় কোনো না কোনো পার্শ্বপ্রতিক্রিয়া থাকে। কিন্তু এ চিকিৎসায় কোনো পার্শ্বপ্রতিক্রিয়া থাকে না। তাই ভেষজ উদ্ভিদের মাধ্যমে চিকিৎসা খুবই জনপ্রিয়। ভেষজ উদ্ভিদের প্রয়োজনীয়তা অপরিসীম। ভেষজ উদ্ভিদের রোগ নিরাময় কার্যকারিতা অত্যাধিক। আধুনিক চিকিৎসার চেয়েও ভেষজ চিকিৎসার কার্যকারিতা বেশি। ভেষজ চিকিৎসার খরচ অনেক কম লাগে এবং গ্রামের সর্বত্রই পাওয়া যায় বলে গ্রামীণ মানুষের জন্য ভেষজ গাছপালাই মহৌষধ হিসেবে ব্যবহার করা হয়। বিশেষ করে আয়ুর্বেদিক ও ইউনানী চিকিৎসা ব্যবস্থা এ ভেষজ উদ্ভিদের উপর নির্ভরশীল। ভেষজ উদ্ভিদ হতে ঔষধ তৈরি করতে আধুনিক যন্ত্রপাতির প্রয়োজন হয় না বলে স্থানীয়ভাবে পাওয়া যায়। সহজলভ্য, সস্তা ও পার্শ্বপ্রতিক্রিয়ামুক্ত ভেষজ চিকিৎসা সব ধরনের মানুষের ক্ষেত্রে যুগান্তকারী সাফল্য এনে দিতে পারে। উপরের আলোচনা থেকে বলা যায়, ঔষধি উদ্ভিদ গ্রামের মানুষের চিকিৎসা সেবায় এক বিরাট ভূমিকা রেখে চলেছে। সুতরাং রাজীবের দাদুর উক্তিটি যথার্থ বলে আমি মনে করি।"
        }
      ]
    },
    {
      "number": "6",
      "uddipok": "বগুড়া জেলার মৎস্য খামারি সুমন সরদার মাছের পোনা উৎপাদনের পাশাপাশি বেশ কয়েকটি পুকুরে মৎস্য চাষ করেন। কিন্তু প্রায়ই তিনি জলবায়ুর পরিবর্তনজনিত নানা সমস্যার সম্মুখীন হন। এসব সমস্যার সমাধান পেতে তিনি উপজেলা মৎস্য কর্মকর্তার কাছে গেলেন। মৎস্য কর্মকর্তা তাঁকে প্রয়োজনীয় পরামর্শ দিলেন। সবশেষে তিনি বললেন, \"আমরা বিশেষ কিছু কৌশল অবলম্বন করে দেশের মৎস্য ক্ষেত্রে জলবায়ু পরিবর্তনের নেতিবাচক প্রভাব কমিয়ে 'আনতে পারি।\"",
      "tag": "SB 24",
      "sub_questions": [
        {
          "label": "ক",
          "question": "অভিযোজন কাকে বলে?",
          "explanation": "বিভিন্ন প্রতিকূল পরিবেশে বেঁচে থাকার জন্য উদ্ভিদের বিভিন্ন ধরনের শারীরবৃত্তীয় ও জৈব রাসায়নিক পরিবর্তনের মাধ্যমে খাপ খাইয়ে নেওয়ার কৌশলকে অভিযোজন বলে।"
        },
        {
          "label": "খ",
          "question": "উদ্ভিদ প্রোলিন তৈরি করে কেন? ব্যাখ্যা করো।",
          "explanation": "উদ্ভিদ দেহের অভ্যন্তরে মজুদ থাকা প্রোটিন খরা প্রতিরোধে সাহায্য করে। খরার প্রভাবে এই প্রোটিন ভেঙে বিভিন্ন জৈব-রাসায়নিক কর্মকাণ্ডে ব্যবহৃত হয়। পাশাপাশি প্রোটিন ভেঙে নানা রকম বিষাক্ত দ্রব্যও উৎপন্ন হয়। এ জন্য কিছু কিছু উদ্ভিদ প্রোলিন নামক রাসায়নিক দ্রব্য তৈরি করে যা এ বিষাক্ততার মাত্রাকে কমিয়ে ফসলকে খরা সহ্যশীল করে তোলে।"
        },
        {
          "label": "গ",
          "question": "উদ্দীপকের আলোকে মৎস্য চাষী সুমনের উল্লিখিত সমস্যাটির বিবরণ দাও।",
          "explanation": "উদ্দীপকে মৎস্যচাষী সুমন মৎস্য চাষে জলবায়ু পরিবর্তনজনিত নানা সমস্যার সম্মুখীন হন। মাছ চাষ ও পোনা উৎপাদনে জলবায়ুজনিত সমস্যাগুলো নিচে আলোচনা করা হলো- i. আমাদের দেশে মৌসুমি পুকুরগুলোতে এপ্রিল-য়ে মাসে বৃষ্টির পানি জমলে চাষিরা মাছ ছাড়ে। কিন্তু জলবায়ু পরিবর্তনের কারণে মাছ ছাড়তে দেরি হচ্ছে। ফলে চাষের সময় কমে যাচ্ছে এবং ছোট মাছ বাজারজাত করতে হচ্ছে। এতে করে চাষিরা লোকসানের সম্মুখীন হচ্ছে। ii. জলবায়ু পরিবর্তনের ফলে তাপমাত্রা বৃদ্ধি ও কম বৃষ্টিপাতের ফলে হ্যাচারিতে মাছের প্রজনন ও পোনা উৎপাদন বাধাগ্রস্ত হচ্ছে। iii. অগভীর পুকুরে অধিক তাপমাত্রায় মাছ সহজে রোগাক্রান্ত হচ্ছে এবং মৃত্যুহার বেড়ে গিয়ে উৎপাদন কম হচ্ছে। iv. জলবায়ু পরিবর্তনের ফলে বন্যা, সাইক্লোন, জলোচ্ছ্বাসের তীব্রতা বেড়ে যাচ্ছে; ফলে মাছ পুকুর থেকে বেড়িয়ে যাচ্ছে এবং মৎস্য সেক্টরে ক্ষয়ক্ষতির পরিমাণ বেড়ে গিয়ে চাষীদের দুর্ভোগ বাড়ছে। v. সমুদ্র পৃষ্ঠের উচ্চতা বেড়ে গিয়ে উপকূলীয় অঞ্চলের চাষের পুকুরগুলো ডুবে যাচ্ছে। মৎস্যচাষী সুমন উপরিউক্ত আলোচনায় উল্লিখিত সমস্যাগুলোর সম্মুখীন হন।"
        },
        {
          "label": "ঘ",
          "question": "মৎস্য কর্মকর্তার শেষোক্ত উক্তিটির যথার্থতা মূল্যায়ন করো।",
          "explanation": "উদ্দীপকের মৎস্য কর্মকর্তার শেষোক্ত উক্তিটি হলো- \"বিশেষ কিছু কৌশল অবলম্বন করে দেশের মৎস্য ক্ষেত্রে জলবায়ু পরিবর্তনের নেতিবাচক প্রভাব কমিয়ে আনতে পারি\"। জলবায়ু পরিবর্তনের ফলে বর্তমানে মাছ চাষ ও পোনা উৎপাদন ব্যাহত হচ্ছে। মৎস্য ক্ষেত্রে এ ধরনের নেতিবাচক প্রভাব কমিয়ে আনার কৌশল নিচে বিশ্লেষণ করা হলো- i. জলবায়ু পরিবর্তনের কারণে উপকূলীয় অঞ্চলে লবণাক্ততা বেড়ে যাচ্ছে বলে ঐ এলাকায় লবণাক্ততা সহনশীল মাছের চাষ এবং পোনা উৎপাদনের উদ্যোগ নিতে হবে। যেমন- ভেটকি, বাটা, পারশে মাছ ইত্যাদি। এছাড়া চিংড়ি ও কাঁকড়া চাষ করা যেতে পারে। ii. খরা প্রবণ এলাকায় খরা সহনশীল মাছের চাষ করতে হবে। যেমন- তেলাপিয়া, কই, দেশি মাগুর ইত্যাদি। iii. বন্যাপ্রবণ এলাকায় পুকুরের পাড় উঁচু করে সমাজভিত্তিক মৎস্য পোনা ব্যাংক প্রতিষ্ঠা করতে হবে। বন্যাপ্রবণ এলাকায় যে সময়ে বন্যা হয় না সে সময়ে ঐ পোনা পুকুরে মজুদ করতে হবে। তাছাড়া ঐ এলাকায় বন্যাকালীন সময়ে খাঁচায় মাছ চাষ করা যেতে পারে। iv. দিন দিন পরিবেশের তাপমাত্রা বেড়ে যাওয়ায় তাপমাত্রা সহনশীল মাছ চাষ ও এদের পোনা উৎপাদনের ব্যবস্থা নিতে হবে। যেমন- মাগুর, রুই, শিং ইত্যাদি। V. তাপমাত্রা বেড়ে যাওয়ার ফলে পুকুরের পানি গরম হয়ে গেলে পুকুরে কয়েকটি নির্দিষ্ট স্থানে বাঁশের ফ্রেম তৈরি করে তাতে টোপাপানা রাখার ব্যবস্থা করতে হবে। vi. যেহেতু জলবায়ু পরিবর্তনের কারণে সামুদ্রিক মৎস্য বিচরণ এলাকা পরিবর্তন হচ্ছে, তাই বিচরণ এলাকাসমূহ চিহ্নিত করতে হবে। তাই বলা যায়, উদ্দীপকে উল্লিখিত মৎস্য কর্মকর্তার উক্তিটি যুক্তিযুক্ত।"
        }
      ]
    },
    {
      "number": "7",
      "uddipok": "দেশের বর্তমান প্রেক্ষাপটে নার্সারি ব্যবসা অত্যন্ত লাভজনক ব্যবসা। তাই বেকার যুবক নাজমুল নার্সারি বিষয়ে প্রশিক্ষণ নিয়ে বিভিন্ন জাতের উদ্ভিদের চারা উৎপাদন শুরু করেছে। এজন্য সে ভিন্ন ভিন্ন বেড তৈরি করেছে। এগুলোর মধ্যে ২ শতকের একটি বেড়ে মেহগনির চারা উৎপাদনের জন্য সে ১৮ সেমি × ১২ সেমি আকারের পলিব্যাগে বীজ রোপণ করেছে।",
      "tag": "SB 24",
      "sub_questions": [
        {
          "label": "ক",
          "question": "নার্সারি কাকে বলে?",
          "explanation": "যে স্থানে গাছের চারা উৎপন্ন করে রোপণের পূর্ব পর্যন্ত পরিচর্যা ও রক্ষণাবেক্ষণ করা হয় তাকে নার্সারি বলে।"
        },
        {
          "label": "খ",
          "question": "সঠিক মাতৃগাছ নির্বাচনের গুরুত্ব ব্যাখ্যা করো।",
          "explanation": "ভালো চারা পেতে হলে ভালো বীজ প্রয়োজন। তাই ভালো চারা উৎপাদনের জন্য উত্তম গুণাগুণ সম্পন্ন মাতৃগাছ থেকে বীজ সংগ্রহ করা অপরিহার্য। সুতরাং ভালো উদ্ভিদ পেতে সঠিক মাতৃগাছ নির্বাচন করা অনেক গুরুত্বপূর্ণ।"
        },
        {
          "label": "গ",
          "question": "নাজমুল তার নির্বাচিত বেডটিতে কতগুলো মেহগনির চারা উৎপাদন করতে পারবে? নির্ণয় করো।",
          "explanation": "নাজমুল তার ২ শতকের একটি বেডে মেহগনির চারা উৎপাদন করেন। নাজমুল তার ২ শতকের বেডে চারা উৎপাদনের লক্ষ্যে (১৮ × ১২) সেমি আকারের পলিব্যাগে চারা উৎপাদন করেন। আমরা জানি, ১ শতক = ৪০.৪৬ বর্গ মিটার ≅ \\cong ≅ ৪০ বর্গ মিটার ∴ \\therefore ∴ ২ শতক = (৪০×২) বর্গ মিটার = ৮০ বর্গ মিটার সুতরাং, ( ১৮ × ১২ ) (১৮\\times১২) ( ১৮ × ১২ ) সেম ি ২ সেমি^২ সেম ি ২ আকারের পলিব্যাগে ১ বর্গমিটারে চারার সংখ্যা = ৪৫টি ( ১৮ × ১২ ) (১৮\\times১২) ( ১৮ × ১২ ) সেম ি ২ সেমি^২ সেম ি ২ আকারের পলিব্যাগে ৮০ বর্গমিটারে চারার সংখ্যা = ( ৪৫ × ৮০ )   (৪৫\\times৮০)\\ ( ৪৫ × ৮০ )   টি = ৩৬০০টি সুতরাং, নাজমুল তার নির্বাচিত বেডে ৩৬০০ টি মেহগনির চারা উৎপাদন করতে পারবে।"
        },
        {
          "label": "ঘ",
          "question": "নাজমুলের সিদ্ধান্ত ও পদক্ষেপ অবশ্যই তাকে সফলতা এনে দিবে- এর 'সপক্ষে তোমার যুক্তি উপস্থাপন করো।",
          "explanation": "নিম্নের অনুরূপ : উদ্দীপকের কলিমউদ্দিন শেখ বাণিজ্যিক উদ্দেশ্যে নার্সারি করার সিদ্ধান্ত বাংলাদেশের আর্থ-সামাজিক প্রেক্ষাপটে গুরুত্বপূর্ণ প্রভাব ফেলে। নার্সারি হলো এমন একটি স্থান যেখানে চারা স্থানান্তর ও রোপণের পূর্ব পর্যন্ত পরিচর্যা ও রক্ষণাবেক্ষণ করা হয়। এমন অনেক বীজ রয়েছে যেগুলো গাছ থেকে ঝরে পড়ার ২৪ ঘণ্টার মধ্যে রোপণ করতে হয়। তা না হলে অঙ্কুরোদগমের হার কমতে থাকে। এসব প্রজাতির জন্য নার্সারি একান্ত অপরিহার্য। নার্সারিতে বনজ, ফলজ ও ঔষধি উদ্ভিদের চারা উৎপাদন করে জনসাধারণের নিকট বিক্রয় করা হয়। এর ফলে বনায়নের প্রসার ঘটে। নার্সারিতে কাজ করে অনেকে জীবিকা নির্বাহ করে। নার্সারি ব্যবসা করে অনেক লোকের অর্থনৈতিক সমৃদ্ধি আসে। নার্সারিতে উৎপাদিত চারা দিয়ে সরকারি ও বেসরকারি বনায়ন করা হয়। উপকূলীয় সবুজ বেষ্টনী তৈরিতে নার্সারিতে উৎপন্ন চারা রোপণ করা হয়। আবার পলিব্যাগে চারা তৈরি যেমন সহজ তেমন সহজেই পরিচর্যা করা যায়। একস্থান থেকে অন্য স্থানে পরিবহন করা সহজ। ফলে প্রাকৃতিক দুর্যোগের হাত থেকে রক্ষা পাওয়া যায়। অতএব বলা যায় যে, কলিমউদ্দিন শেখের কর্মকাণ্ড আমাদের আর্থ- সামাজিক জীবনে গুরুত্বপূর্ণ প্রভাব বিস্তার করে।"
        }
      ]
    },
    {
      "number": "8",
      "uddipok": "চাটমোহর উপজেলার রবিউল ইসলাম সম্প্রতি কৃষিতে স্নাতক ডিগ্রী অর্জন করেছেন। বাবাকে না জানিয়ে তিনি একদিন ফসলী জমিতে ফসলের পাশাপাশি উদ্ভিদের চারা রোপণ করলেন। তাঁর বাবা তা জানতে পেরে ভীষণ রেগে গেলেন। রবিউল ইসলাম তাঁর বাবাকে বোঝাতে সক্ষম হলেন যে, এটি আধুনিক কৃষির এক বিশেষ প্রযুক্তি। আর ক্রমবর্ধমান জনগোষ্ঠীর এই দেশে এর চর্চা খুবই জরুরি।",
      "tag": "SB 24",
      "sub_questions": [
        {
          "label": "ক",
          "question": "গ্রোয়িং স্টক কী?",
          "explanation": "বনে মজুদ থাকা কাঠের পরিমাণই হলো গ্রোয়িং স্টক।"
        },
        {
          "label": "খ",
          "question": "উপযুক্ত সময়ে গাছ কর্তনের গুরুত্ব ব্যাখ্যা করো।",
          "explanation": "বৃক্ষ রোপণ করে তা থেকে সর্বোচ্চ সুবিধা বা ফলন নিশ্চিত করার জন্য বৃক্ষের আবর্তনকাল জানা জরুরি। কাঠ উৎপাদনের উদ্দেশ্যে বৃক্ষরোপণ করে যদি পরিপক্ক হওয়ার আগেই গাছ কর্তন করা হয় তবে তা থেকে ভালো মানের কাঠ পাওয়া যাবে না। আবার পশুখাদ্য ও মন্ড উৎপাদনের উদ্দেশ্যে বৃক্ষরোপণ করলে অল্প সময়েই গাছ পরিপক্ক হওয়ার আগেই কর্তন করতে হয়। তাই উদ্দেশ্যে বাস্তবায়নে গাছের আবর্তনকাল জেনে উপর্যুক্ত সময়ে গাছ কর্তন করা জরুরি।"
        },
        {
          "label": "গ",
          "question": "উদ্দীপকে উল্লিখিত প্রযুক্তির বৈশিষ্ট্যসমূহ লেখো।",
          "explanation": "উদ্দীপকে উল্লিখিত প্রযুক্তিটি হলো কৃষি বনায়ন। কৃষি বনায়ন হলো কোনো জমি থেকে একই সময়ে বা পর্যায়ক্রমিকভাবে বিভিন্ন গাছ, ফসল ও পশুপাখি উৎপাদন ব্যবস্থা। সাধারণভাবে কৃষি বনায়ন হচ্ছে এক ধরনের সমন্বিত ভূমি ব্যবস্থাপনা পদ্ধতি। নিচে কৃষি বনায়নের বৈশিষ্ট্যসমূহ দেওয়া হলো- ১. একই জমি বারবার ব্যবহার করে অধিক উৎপাদনের ব্যবস্থা করা যায়। ২. বৈচিত্র্যময় উদ্ভিদ ও ফসলের সমাহার ঘটায় উৎপাদন ঝুঁকি কমে যায়। ৩. খামারের উৎপাদন স্থায়িত্বশীল হয় ফলে কর্মসংস্থান বাড়ে। ৪. সামাজিক ও পরিবেশগত গ্রহণযোগ্যতা বাড়ে। ৫. প্রান্তিক ভূমিজ সম্পদ ব্যবহার হয়। ৬. স্থানীয় উপকরণ ব্যবহারে সুযোগ থাকে। ৭. ফসল খামার মালিক, মিশ্র খামার মালিক ও বন বাগান মালিকের চাহিদা পূরণ হয়। ৮. কৃষি বনে উৎপাদিত দ্রব্যাদি স্থানীয় বাজারে বিক্রি করা যায়।"
        },
        {
          "label": "ঘ",
          "question": "\"আর ক্রমবর্ধমান জনগোষ্ঠীর এই দেশে এর চর্চা খুবই জরুরি।” রবিউল ইসলামের এই উক্তিটির যথার্থতা মূল্যায়ন করো।",
          "explanation": "উদ্দীপকে উল্লিখিত আধুনিক কৃষির বিশেষ প্রযুক্তিটি হলো কৃষি বনায়ন। 'আর ক্রমবর্ধমান জনগোষ্ঠীর এই দেশে এর চর্চা খুবই জরুরি' রবিউল ইসলামের এই উক্তিটির যথার্থতা নিচে মূল্যায়ন করা হলো- বাংলাদেশে দরিদ্রতা ও বেকারত্ব বেশি। এই বিপুল জনসংখ্যার জন্য সীমিত ভূমির যথাযথ ব্যবহার নিশ্চিত করতে হবে। কৃষি বনায়নই পারবে ভূমির যথাযথ ব্যবহার নিশ্চিত করতে। কৃষি বনায়ন হচ্ছে এক ধরনের সমন্বিত ভূমি ব্যবস্থাপনা পদ্ধতি। পরিবেশ বাঁচানো, জ্বালানি সরবরাহ, কাঠ ও শিল্পের কাঁচামাল সরবরাহ বাড়ানোর জন্য বিশ্বব্যাপি কৃষি পদ্ধতির যথেষ্ট উন্নয়ন ঘটেছে। এর ফলে কৃষি ফসল পশু, মৎস এবং অন্যাণ্য কৃষি ব্যবস্থা সহযোগে বহু বর্ষজীবী কাষ্ঠল উদ্ভিদ জন্মানোর ব্যবস্থা করা হয়। ফলে কৃষি উৎপাদন বৃদ্ধি পায়। এলাকাভিত্তিক কৃষি বাজার তৈরি করে গ্রামীণ জনজীবনে অর্থনৈতিক সমৃদ্ধি বয়ে আনবে। উন্নত কৃষি প্রযুক্তির ব্যবহার নিশ্চিত হবে। কৃষি গবেষণার ফলাফলভিত্তিক উন্নয়নকে উৎসাহিত করা যাবে। মাটির উর্বরতা বৃদ্ধি করা এবং মাটি ক্ষয়রোধ করবে। পশুখাদ্য উৎপাদন এবং পশু পাখি ও উপকারী কীট পতঙ্গের নিরাপদ আবাস তৈরি হবে। পরিবেশের ভারসাম্য বজায় রাখা ও প্রাকৃতিক দুর্যোগ প্রতিরোধে সহায়তা করবে। দেশের মোট খাদ্যের চাহিদা পূরণ করে বৈদেশিক মুদ্রা অর্জন করা যাবে। ফসলি জমির বহুবিধ ব্যবহার করে উৎপাদন ঝুঁকি কমিয়ে আনা যাবে। বিরাট জনগোষ্ঠীর কাজের ব্যবস্থা করাসহ দরিদ্রতা হটানো যাবে। উপরোক্ত আলোচনা থেকে বলা যায় যে, রবিউল ইসলামের উক্তিটি যথার্থ ছিল। অর্থাৎ ক্রমবর্ধমান জনগোষ্ঠীর এই দেশে কৃষি বনায়ন চর্চা খুবই জরুরি।"
        }
      ]
    }
  ]
}