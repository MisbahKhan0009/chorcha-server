{
  "title": "সিলেট বোর্ড ২০২৩",
  "subtitle": "কৃষিশিক্ষা (8)",
  "questions": [
    {
      "number": "1",
      "uddipok": "অভি ও শাওন দুই বন্ধু একই বিদ্যালয়ে পড়াশোনা করে। অভি উপকূলীয় এলাকা ও শাওন পাহাড়ী এলাকার বাসিন্দা। দুজনের পিতা কৃষিকাজের সাথে জড়িত। শাওন অভিকে বলল এ বছর বৃষ্টি কম হওয়াতে বৃষ্টি নির্ভর ফসলের ফলন খুব কম হয়েছে। অন্যদিকে সেচ নির্ভর ফসলের ফলন তুলনামূলকভাবে বেশি হওয়ায় কৃষকের খরচ কিছুটা বেশি হলেও লাভবান হয়েছে।",
      "tag": "SB 23",
      "sub_questions": [
        {
          "label": "ক",
          "question": "মাটি কাকে বলে?",
          "explanation": "যেখানে ফসল জন্মায়, বন সৃষ্টি হয় এবং গবাদিপশু বিচরণ করে তাকে মাটি বলে।"
        },
        {
          "label": "খ",
          "question": "ভূমিক্ষয়ের কারণগুলো লেখো।",
          "explanation": "অতিবৃষ্টি, ঝড়-বাতাস, ঘূর্ণিঝড়, নদীর স্রোত, চাষাবাদ ইত্যাদি কারণে জমির মাটির উপরিভাগ হতে মাটির কণা চলে যাওয়াই হচ্ছে ভূমিক্ষয়। অনেক কারণে ভূমিক্ষয় হয়ে থাকে। ভূমিক্ষয়ের কারণগুলো হলো- বৃষ্টিপাত, ভূমি ঢাল, মাটির প্রকৃতি, শস্যের প্রকৃতি, জমি চাষের পদ্ধতি, নিবিড় চাষ, বায়ু ও মানুষের বিভিন্ন কার্যাবলি।"
        },
        {
          "label": "গ",
          "question": "অভির এলাকার মৃত্তিকা ও চাষ উপযোগী ফসলের বর্ণনা দাও।",
          "explanation": "অভি উপকূলীয় এলাকার বাসিন্দা। তার এলাকার মৃত্তিকা ও চাষ উপযোগী ফসলের বর্ণনা নিচে দেওয়া হলো- এ অঞ্চলে মাঝারি উঁচু ভূমির আধিক্য বেশি। মাটি দোআঁশ এবং বেলে ও পলি দোআঁশ প্রকৃতির। জৈব পদার্থ ও পটাশজাত খনিজের মাত্রা অল্প। এই অঞ্চলের মাটির pH মাত্রা ৭.৯ - ৮.৫ উপকূলীয় অঞ্চলের মাটি দোআঁশ, বেলে ও পলি দোআঁশ প্রকৃতির হওয়ায় বৃষ্টি ও সেচ নির্ভর বিবিধ ফসল চাষ করা যায়। বৃষ্টিনির্ভর কৃষি ফসলের মধ্যে বোনা আউশ, রোপা আউশ, পাট, কাঁকরোল ইত্যাদি খরিপ-১ এ এবং রোপা আমন খরিপ-২ এ চাষ করা হয়। আর রবি মৌসুমে গম, সরিষা, মুগ, মরিচ, পিঁয়াজ, রসুন, মুলা, বেগুন, শিম, টমেটো, চিনাবাদাম, ভুট্টা ইত্যাদি চাষ করা হয়। অন্যদিকে সেচ নির্ভর ফসলের মধ্যে খরিপ-১ এ রোপা আউশ ও খরিপ-২ তে রোপা আমন চাষ করা হয়। বোরো ধান, টমেটো, আল, সরিষা, তরমুজ, মুগ, মরিচ ইত্যাদি সেচ নির্ভর ফসল হিসেবে রবি মৌসুমে চাষ করা হয়।"
        },
        {
          "label": "ঘ",
          "question": "উদ্দীপকের আলোকে অভি ও শাওনের এলাকার মৃত্তিকা ও চাষ উপযোগী ফসলের তুলনামূলক আলোচনা উপস্থাপন করো।",
          "explanation": "অভির এলাকা হলো উপকূলীয় এলাকা এবং শাওন হলো-পাহাড়ি এলাকার বাসিন্দা। মৃত্তিকা বৈশিষ্ট্য- শাওনের এলাকায় অর্থাৎ পাহাড়ি ও পাদভূমি অঞ্চলের ৯০ শতাংশের বেশি ভূমি উঁচু। এ অঞ্চলের মাটি দোআঁশ প্রকৃতির। জৈব পদার্থ ও পটাশ খনিজের মাত্রা সামান্য। এখানকার মাটির pH মাত্রা ৫-৫.৭। অন্যদিকে অভির এলাকায় অর্থাৎ উপকূলীয় অঞ্চলে মাঝারি উঁচু ভূমির আধিক্য বেশি। এই অঞ্চলের মাটি দোআঁশ এবং বেলে ও পলি দোআঁশ প্রকৃতির, যার জৈব পদার্থের ও পটাশজাত খনিজের মাত্রা অল্প। মাটির অম্লমান ৭.০-৮.৫ হয়ে থাকে। চাষ উপযোগী ফসল- পাহাড়ি ও পাদভূমি অঞ্চলে বৃষ্টি নির্ভর যে ফসলগুলো চাষ হয় সেগুলো হলো, রবি মৌসুমে আখ, সরিষা, মসুর, ছোলা, গম-ইত্যাদি; খরিপ-১ এ - বোনা আউশ, পাট, বোনা আমন; খরিপ-২ এ রোপা আমন এবং সেচ - নির্ভর ফসলগুলো হলো, রবি মৌসুমে আখ, আখ+ আলু, আখ + মসুর, বোরো, গম সরিষা ইত্যাদি, খরিপ-১ এ ধৈঞা, বোনা আউশ, রোপা আউশ; খরিপ-২ এ রোপা আমন। অন্যদিকে উপকূলীয় অঞ্চলের চাষ উপযোগী ফসলগুলো হলো, বৃষ্টিনির্ভর ফসলের মধ্যে বোনা আউশ, রোপা আউশ, পাট, কাঁকরোল ইত্যাদি খরিপ-১ এ ও রোপা আমন খরিপ-২ এ চাষ করা হয়। আর রবি মৌসুমে চাষ করা হয় গম, সরিষা, মুগ, মরিচ, পিঁয়াজ, রসুন, মুলা, বেগুন, শিম, টমেটো, চিনাবাদাম, ভুট্টা ইত্যাদি। অন্যদিকে সেচ নির্ভর ফসলের মধ্যে খরিপ-১ এ রোপা আউশ ও খরিপ-২ তে রোপা আমন চাষ করা হয়। বোরো ধান, টমেটো, আলু, সরিষা, তরমুজ, মুগ, মরিচ ইত্যাদি সেচ নির্ভর ফসল হিসেবে রবি মৌসুমে চাষ করা হয়। উপরিউক্ত আলোচনা থেকে অভি ও শাওনের এলাকার অর্থাৎ উপকূলীয় ও পাহাড়ি এলাকার মৃত্তিকা ও চাষ উপযোগী ফসলের মধ্যে তুলনা করা যায়।"
        }
      ]
    },
    {
      "number": "2",
      "uddipok": "রাজু সাহেব তাঁর পুকুরে ৭ কেজি মাছের পোনা ছাড়েন। নিয়মিত সম্পূরক খাদ্য প্রদান ও পরিচর্যা করতে থাকেন। সারা বছর তিনি ১২৫ কেজি খাদ্য প্রয়োগ করে বছর শেষে ৫ কেজি মাছ আহরণ করেন।",
      "tag": "SB 23",
      "sub_questions": [
        {
          "label": "ক",
          "question": "FCR-এর পূর্ণরূপ কী?",
          "explanation": "FCR-এর পূর্ণরূপ Food Conversion Ratio."
        },
        {
          "label": "খ",
          "question": "পুকুর থেকে কীভাবে রাক্ষুসে মাছ অপসারণ করা যায়?",
          "explanation": "যেসব মাছ চাষের মাছকে খেয়ে ফেলে তাদের রাক্ষুসে মাছ বলে। যেমন- শোল, বোয়াল, চিতল, টাকি, গজার ইত্যাদি। এসব মাছ নানানভাবে চাষের মাছের ক্ষতিসাধন করে। তাই পুকুর থেকে রাক্ষুসে মাছ অপসারণ করা অত্যন্ত জরুরি। পুকুরের পানি শুকিয়ে এসকল রাক্ষুসে মাছ অপসারণ করা যায়। পুকুরে পানি কম থাকলে বারবার জাল টেনেও রাক্ষুসে মাছ অপসারণ করা যায়। এছাড়াও রোটেনন বা মহুয়ার খৈল এবং রাসায়নিক বিষ ব্যবহার করেও পুকুর থেকে রাক্ষুসে মাছ অপসারণ করা যায়।"
        },
        {
          "label": "গ",
          "question": "রাজু সাহেবের পুকুরে প্রয়োগকৃত খাদ্যের FCR নির্ণয় করো।",
          "explanation": "রাজু সাহেব তাঁর পুকুরে পোনা ছাড়েন ৭ কেজি। বছর শেষে মাছ আহরণ করেন ৯৫ কেজি। সারা বছর খাদ্য প্রয়োগ করেন ১২৫ কেজি। আমরা জানি, দৈহিক বৃদ্ধি = আহরণকালীন মোট ওজন - মজুদকালীন মোট ওজন = (৯৫ - ৭) কেজি = ৮৮ কেজি ∴ F C R =  প্রয়োগকৃত খাদ্য   দৈহিক বৃদ্ধি  = ১২৫ ৮৮ = ১ .8 ২ \\therefore \\mathrm{FCR}=\\frac{\\text { প্রয়োগকৃত খাদ্য }}{\\text { দৈহিক বৃদ্ধি }}=\\frac{১ ২ ৫}{৮৮}=১ .8 ২ ∴ FCR =   দৈহিক   বৃদ্ধি     প্রয়োগকৃত   খাদ্য   ​ = ৮৮ ১২৫ ​ = ১ .8 ২"
        },
        {
          "label": "ঘ",
          "question": "উদ্দীপকের আলোকে সম্পূরক খাদ্য প্রয়োগের যথার্থতা বিশ্লেষণ করো।",
          "explanation": "নিম্নের অনুরূপ। উদ্দীপকে সায়হাম তার চাষের মাছগুলোকে সম্পূরক খাদ্য প্রদান করেন। মাছ চাষকে লাভজনক করতে হলে প্রাকৃতিক খাদ্যের পাশাপাশি মাছকে বাইরে থেকে যেসব খাদ্য সরবরাহ করা হয় তাকে সম্পূরক খাদ্য বলে। সম্পূরক খাদ্য প্রয়োগ ব্যতীত মাছ চাষ করে সফলতা অর্জন করা সম্ভব নয়। মাছকে নিয়মিত সম্পূরক খাবার সরবরাহ করলে- i. অধিক ঘনত্বে পোনা ও বড় মাছ চাষ করা যায়। ii. অল্প সময়ে বড় আকারের সুস্থসবল পোনা উৎপাদন করা যায়। iii. পোনার বাঁচার হার বেড়ে যায়। iv. মাছের রোগ প্রতিরোধ ক্ষমতা বৃদ্ধি পায়। V. মাছের দ্রুত দৈহিক বৃদ্ধি ঘটে। vi. মাছ পুষ্টির অভাবজনিত রোগ থেকে মুক্ত থাকে। vii. সর্বোপরি কম সময়ে জলাশয় থেকে অধিক মাছ ও আর্থিক মুনাফা পাওয়া সম্ভব হয়। সুতরাং সায়হামের পুকুরে সম্পূরক খাদ্য প্রয়োগ সম্পূর্ণ যৌক্তিক ও কার্যকর সিদ্ধান্ত।"
        }
      ]
    },
    {
      "number": "3",
      "uddipok": "সদ্য পাস করা সজল মৎস্য সপ্তাহ উপলক্ষ্যে আয়োজিত সেমিনারে অংশগ্রহণ করে মৎস্য কর্মকর্তার বক্তব্য, শুনে মৎস্য চাষের উপর প্রশিক্ষণ গ্রহণ করেন। এরপর নিজ জমিতে মাছ চাষের জন্য আদর্শ পুকুর খনন শেষে, পুকুর প্রস্তুত করেন ও মাছ চাষ শেষে অনুকরণীয় সাফল্য লাভ করেন।",
      "tag": "SB 23",
      "sub_questions": [
        {
          "label": "ক",
          "question": "প্লাংকটন কী?",
          "explanation": "প্লাংকটন হলো পানিতে মুক্তভাবে ভাসমান আণুবীক্ষণিক জীব।"
        },
        {
          "label": "খ",
          "question": "পুকুরের তলায় অতিরিক্ত কাদা থাকা উচিত নয় কেন?",
          "explanation": "পুকুরের তলদেশে বেশি কাদা থাকলে মাছের বৃদ্ধি ও ফলন ব্যাহত হয়। পুকুরের তলদেশে ২০-২৫ সেমি এর অতিরিক্ত কাদা থাকলে পানি ঘোলা হয়ে যায়। ফলে পানিতে সূর্যালোক প্রবেশ বাধাগ্রস্ত হয়ে মাছের প্রাকৃতিক খাদ্য উৎপাদন ব্যাহত হয়। তাছাড়া পুকুরের তলায় বিষাক্ত গ্যাসের সৃষ্টি হয়, অক্সিজেনের অভাব দেখা দেয়। ফলে পানি বিষাক্ত হয়ে মাছ মারা যায়। এছাড়াও ক্ষতিকর ব্যাকটেরিয়া ও পোকামাকড় পুকুরের পরিবেশকে দূষিত করে ফেলে। তাই পুকুরের তলদেশে বেশি কাদা থাকা উচিত নয়।"
        },
        {
          "label": "গ",
          "question": "সজল কীভাবে পুকুর প্রস্তুত করেছিলেন? ব্যাখ্যা করো।",
          "explanation": "নিম্নের অনুরূপ। উদ্দীপকে বর্ণিত নির্মল কান্তি তার খননকৃত নতুন পুকুরটিকে আদর্শ পুকুর হিসেবে তৈরি করে মাছ চাষে লাভবান হন। এজন্য নতুন পুকুর খনন করার সময় তিনি নিচের বিষয়গুলোর ওপর গুরুত্ব দেন- i. পুকুরকে বন্যামুক্ত রাখার জন্য তিনি পুকুরের পাড় উঁচু রাখেন। ii. সারাবছর পুকুরে যাতে পানি থাকে সে ব্যবস্থা করেন। iii. পুকুরের গভীরতা ০.৭৫-২ মিটার এর মধ্যে রাখেন। iv. পুকুরে যাতে পর্যাপ্ত আলো বাতাস প্রবেশ করে এবং প্রাকৃতিক খাদ্য তৈরি হয় সেদিকে লক্ষ রাখেন। v. পুকুরের কাদার পুরুত্ব ২০-২৫ সেমি এর কম রাখেন। vi. আয়তাকৃতির পুকুর তৈরি করেন এবং পাড়ের ঢাল ১ঃ২ হারে রাখেন। এতে জাল টানতে সুবিধা হয়। তাই বলা যায়, নতুন পুকুর খনন করার সময় তিনি উপরের বিষয়গুলো লক্ষ রাখায় লাভবান হন।"
        },
        {
          "label": "ঘ",
          "question": "মাছ চাষে সজলের সাফল্যের কারণগুলো বিশ্লেষণ করো।",
          "explanation": "উদ্দীপকের সজল মাছ চাষের জন্য পুকুর প্রস্তুত ও অন্যান্য কাজ সঠিকভাবে করেন। সজল পুকুরে মাছ চাষে সফলতা লাভের জন্য মাছ চাষের প্রতিটি ধাপ সঠিকভাবে অনুসরণ করেন। মাছ চাষের প্রতিটি ধাপ যেমন-সঠিকভাবে জায়গা নির্বাচন, রক্ষণাবেক্ষণ, পানিতে পর্যাপ্ত প্লাঙ্কটনের উপস্থিতি পরীক্ষা, সার প্রয়োগ ও প্রাকৃতিক খাদ্যের পর্যাপ্ততা পরীক্ষা প্রভৃতি সঠিকভাবে অনুসরণ করেন। পুকুরটি বন্যামুক্ত রাখার জন্য পাড় উঁচু করে তৈরি করেন। খোলামেলা স্থানে পুকুর খনন করেন। এতে করে পুকুরে সালোক সংশ্লেষণ বেশি হয় ও পর্যাপ্ত মাছের খাদ্য তৈরি হয়। তাছাড়া তিনি পুকুরে জৈব ও অজৈব সার প্রয়োগ করেছেন। তিনি পুকুরের প্রাকৃতিক খাদ্য পরীক্ষা, পানির বিষাক্ততা পরীক্ষা, সঠিক উপায়ে অক্সিজেনের গুণাগুণ পরীক্ষা প্রভৃতি কাজগুলোও সঠিকভাবে করেছেন, যা মাছের সুস্থতার জন্য দরকার।"
        }
      ]
    },
    {
      "number": "4",
      "uddipok": "গবাদিপশু পালন করতে গিয়ে মীরন সাহেব প্রায় প্রতি বছরই গোখাদ্যের সমস্যায় পড়েন। এবছর তাই কৃষি কর্মকর্তার শরণাপন্ন হলে তিনি বলেন, \"ঋতু ভেদে গবাদিপশুর খাদ্যের প্রাপ্যতার পার্থক্য পরিলক্ষিত হয়। এই জন্য ঘাসজাতীয় খাদ্য সারা বছর পেতে হলে ঘাসকে উপযুক্ত পদ্ধতিতে সংরক্ষণ করতে হবে। এ পদ্ধতিতে দীর্ঘদিন ও কার্যকরভাবে ঘাস ব্যবহার করা যায়।\"",
      "tag": "SB 23",
      "sub_questions": [
        {
          "label": "ক",
          "question": "সাইলেজ কী?",
          "explanation": "রসাল অবস্থায় ফুল আসার সময় সবুজ ও সতেজ ঘাসকে কেটে টুকরা করে সেগুলো বায়ুরোধী অবস্থায় সংরক্ষণ করাই হলো সাইলেজ।"
        },
        {
          "label": "খ",
          "question": "গবাদিপশুকে কেন দানাদার খাদ্য খাওয়ানো উচিত?",
          "explanation": "যে খাদ্যে কম পরিমাণ আঁশ এবং বেশি পরিমাণে শক্তি পাওয়া যায় তাকে দানাজাতীয় খাদ্য বলে। দুধাল বা মাংস উৎপাদনকারী গবাদিপশুর ক্ষেত্রে শুধু আঁশ জাতীয় খাদ্য সরবরাহ করলে কাঙ্ক্ষিত ফল পাওয়া যাবে না। সেক্ষেত্রে পর্যাপ্ত পরিমাণে দানাদার খাদ্য সরবরাহ করতে হবে। কারণ দানাজাতীয় খাদ্যে প্রচুর পরিমাণে শর্করা, আমিষ ও স্নেহ পদার্থ থাকে যা গবাদিপশুর দুধ ও মাংসের উৎপাদন বাড়ায়।"
        },
        {
          "label": "গ",
          "question": "গো-খাদ্য সংরক্ষণের বায়ুরোধী পদ্ধতি বর্ণনা করো।",
          "explanation": "নিম্নের অনুরূপ। উদ্দীপকের সুজন মিয়া তাজা ঘাস ও ভুট্টার পাতাকে সাইলেজ তৈরি মাধ্যমে গোখাদ্য হিসেবে সংরক্ষণ করেছিলেন। রসাল অবস্থায় ফুল আসার সময় সবুজ ও সতেজ ঘাসকে কেটে টুকরা করে সেগুলো বায়ুরোধী অবস্থায় সংরক্ষণ করাকে সাইলেজ বলে। ভুট্টা, সরগাম, আলফা আলফা, নেপিয়ার, গিনি ঘাস সাইলেজ তৈরির জন্য বেশ উপযোগী। সাইলেজ তৈরির জন্য সুজন মিয়া ফুল আসার সময় রসাল অবস্থায় সবুজ ও সতেজ ঘাসকে কেটে রাখেন। এরপর সুজন মিয়া এগুলোকে কেটে টুকরো করেন এবং গর্তে বা সাইলোপিটে বায়ুরোধী অবস্থায় রেখে দেন। সাইলোপিটে ঘাস-রাখার সময় ঝোলাগুড় ছিটিয়ে দেন। এভাবে দীর্ঘদিন সংরক্ষণ করে রাখেন। এছাড়াও তিনি গর্তের পরিবর্তে পলিথিন দিয়ে তৈরি বড় আকারের ব্যাগে সাইলেজ সংরক্ষণ করেন যাতে পুষ্টিগুণ হারিয়ে না যায়। উপরিউক্ত পদ্ধতি অবলম্বন করে সুজন মিয়া কাঁচাঘাস ও ভুট্টার পাতাকে প্রক্রিয়াজাত করে সাইলেজ তৈরির মাধ্যমে সংরক্ষণ করেছিলেন।"
        },
        {
          "label": "ঘ",
          "question": "কৃষি কর্মকর্তার উক্তিটি বিশ্লেষণ করো।",
          "explanation": "কৃষি কর্মকর্তা বলেন, ঋতুভেদে গবাদিপশুর খাদ্যের প্রাপ্যতার পার্থক্য পরিলক্ষিত হয়। এই জন্যই ঘাস জাতীয় খাদ্য সারাবছর পেতে হলে ঘাসকে উপযুক্ত পদ্ধতিতে সংরক্ষণ করতে হবে। খরা মৌসুমে মাটিতে রসের পরিমাণ কম থাকায় ঘাসের উৎপাদন কমে আসে। ফলে গবাদিপশুকে শুকনো খড় জাতীয় খাদ্যের উপর নির্ভর করতে হয়। শুষ্ক মৌসুমে খাদ্যের অভাবে গবাদিপশুর মাংস ও দুধের উৎপাদন কমে যায় এবং পশুগুলো দুর্বল হয়ে পড়ে। তাই চারণভূমিতে বর্ষা মৌসুমে উৎপাদিত অতিরিক্ত ঘাস সাইলেজ ও হে তৈরির মাধ্যমে সংরক্ষণ করতে হবে। এভাবে সবুজ ঘাস সংরক্ষণ করলে পুষ্টিমান দীর্ঘদিন সংরক্ষণ করা যায়। ফলে সারাবছর গবাদিপশুর খাদ্য চাহিদা মেটানোর পাশাপাশি পশুর জন্য প্রয়োজনীয় প্রোটিন, ভিটামিন ও খনিজ উপাদানের চাহিদা মেটানো যায়। এতে করে গবাদিপশু পুষ্টিহীনতায় ভোগে না। মাংস ও দুধের উৎপাদনও হ্রাস পায় না। ফলে কৃষক আর্থিকভাবে ক্ষতিগ্রস্ত হয় না। অতএব, কৃষি কর্মকর্তার উক্তিটি যথার্থ ছিল।"
        }
      ]
    },
    {
      "number": "5",
      "uddipok": "শুকুর আলী জানে পারিবারিকভাবে হাঁস-মুরগি পালনের জন্য আবাসন খুব প্রয়োজন। তিনি বলেন আমাদের দেশের আবহাওয়া ও জলবায়ু হাঁস পালনের জন্য উপযোগী। হাঁস পালনের জন্য বিভিন্ন পদ্ধতি রয়েছে। আয়তাকার ঘর হাঁস মুরগি পালনের জন্য ভালো।",
      "tag": "SB 23",
      "sub_questions": [
        {
          "label": "ক",
          "question": "হ্যাচারি ঘর কী?",
          "explanation": "হাঁস-মুরগির খামারের অন্তর্গত যে ঘরে বাচ্চা ফোটে তাই হলো হ্যাচারি ঘর।"
        },
        {
          "label": "খ",
          "question": "মৎস্য সংরক্ষণ আইন কেন গুরুত্বপূর্ণ? ব্যাখ্যা করো।",
          "explanation": "মৎস্য সংরক্ষণ আইন গুরুত্বপূর্ণ। মাছের উৎপাদন ও জীববৈচিত্র্য - যেন কমে না যায় বরং বৃদ্ধি পায় বা একটি গ্রহণযোগ্য পর্যায়ে থাকে এজন্য সরকার মাছের আকার, প্রজনন ও বৃদ্ধির সময় ইত্যাদি বিষয়ে বিধি-নিষেধ আরোপ করে মৎস্য সংরক্ষণ আইন প্রণয়ন করেন। মাছের উৎপাদন ধারা অব্যাহত রাখতে এবং মাছের জীববৈচিত্র্য সংরক্ষণ করতে, পোনা মাছ আহরণকারীদের শাস্তির আওতায় নিয়ে আসতে মৎস্য সংরক্ষণ আইন অধিক গুরুত্বপূর্ণ।"
        },
        {
          "label": "গ",
          "question": "হাঁস-মুরগির আবাসন তৈরিতে শুকুর আলী কোন ধাপসমূহ অনুসরণ করবেন? ব্যাখ্যা করো।",
          "explanation": "হাঁস মুরগির আবাসন তৈরির ক্ষেত্রে উদ্দীপকের শুকুর আলী নিম্নলিখিত ধাপগুলো অনুসরণ করবেন- ১. হাঁস-মুরগির আবাসনের স্থান নির্বাচন করবেন। ২. ঘরের ডিজাইন নির্বাচন করবেন। ৩. হাঁস-মুরগি পালনের জন্য বিভিন্ন প্রকার ঘর তৈরির পরিকল্পনা করবেন। ৪. হাঁস-মুরগির ঘর তৈরি করবেন। ৫. হাঁস-মুরগিকে প্রয়োজনীয় জায়গা দিবেন ইত্যাদি। উপরের ধাপসমূহ অনুসরণ করে শুকুর আলী হাঁস মুরগির আবাসন তৈরি করবেন।"
        },
        {
          "label": "ঘ",
          "question": "বাংলাদেশের প্রেক্ষাপটে হাঁসপালনের জন্য কোন পদ্ধতি বেশি লাভজনক? যুক্তিসহ বিশ্লেষণ করো।",
          "explanation": "কম খরচে এবং সহজেই হাঁসপালন করার সুবিধার্থে বাংলাদেশের প্রেক্ষাপটে উন্মুক্ত পদ্ধতিতে হাঁস পালন বেশি লাভজনক। এ পদ্ধতিতে সকাল বেলা হাঁসগুলোকে ঘর থেকে ছেড়ে দেওয়া হয় এবং রাতে নির্দিষ্ট ঘরে আটকে রাখা হয়। সাধারণত হাঁসকে কোনো খাবার দেওয়া হয় না। এরা সারাদিন প্রাকৃতিক উৎস থেকে বিভিন্ন ধরনের খাদ্য 'যেমন- ছোট মাছ, শামুক, জলজ উদ্ভিদ, দানাশস্য, কীটপতঙ্গ ইত্যাদি নিজেরাই সংগ্রহ করে খায়। এ পদ্ধতিতে হাঁসকে সকাল ৯টা পর্যন্ত আবদ্ধ রাখা হয় কারণ হাঁস সকালের দিকে ডিম পাড়ে। আমাদের দেশের আবহাওয়া ও জলবায়ু অনুযায়ী হাওড় ও নদীর সংখ্যা অনেক হওয়ায় এখানে উন্মুক্ত পদ্ধতিতে হাঁস পালন সুবিধাজনক। এ পদ্ধতিতে খাদ্য ও শ্রমিক খরচ লাগে না বললেই চলে। বাসস্থান তৈরিতেও অল্প খরচ হয়। হাঁসের দৈহিক বৃদ্ধি ও উৎপাদন ভালো হয়। তাই উপরিউক্ত আলোচনা থেকে বলা যায়, বাংলাদেশের প্রেক্ষাপটে হাঁস পালনে উন্মুক্ত পদ্ধতিটি উত্তম ও লাভজনক।"
        }
      ]
    },
    {
      "number": "6",
      "uddipok": "চিত্রগুলো লক্ষ করো এবং সংশ্লিষ্ট প্রশ্নগুলোর উত্তর দাও:",
      "tag": "SB 23",
      "sub_questions": [
        {
          "label": "ক",
          "question": "কৃষিতত্ত্ব অনুসারে বীজ কাকে বলে?",
          "explanation": "কৃষিতত্ত্ব অনুসারে, উদ্ভিদের যে কোনো অংশ (মূল, পাতা, কাণ্ড, কুড়ি, শাখা) যা উপযুক্ত পরিবেশে একই জাতের নতুন উদ্ভিদের জন্ম দিতে পারে তাকে বীজ বলে।"
        },
        {
          "label": "খ",
          "question": "উফশী জাতের ধানের চারটি বৈশিষ্ট্য লেখো।",
          "explanation": "বাংলাদেশ ধান গবেষণা ইন্সটিটিউট প্রতিনিয়ত যে নতুন নতুন উচ্চফলনশীল জাতের ধান উদ্ভাবন করছে তাকে উফশী ধান বলে। উচ্চ ফলনশীল ধান বা উফশী ধানের ৪টি বৈশিষ্ট্য হলো- i. গাছ মজবুত এবং পাতা খাড়া হয়। ii. শীষের ধান পেকে গেলেও গাছ সবুজ থাকে। iii. খড়ের চেয়ে ধানের উৎপাদন বেশি হয়। iv. পোকা ও রোগের আক্রমণ কম হয়।"
        },
        {
          "label": "গ",
          "question": "চিত্র-A ও B পোকার আক্রমণে ধান গাছে কী ধরনের লক্ষণ দেখা যায়? বর্ণনা করো।",
          "explanation": "উদ্দীপকে উল্লিখিত পোকাগুলো হলো মাজরা, পামরি এবং গান্ধি। এই পোকাগুলো ধানে আক্রমণ করলে বেশ কিছু লক্ষণ প্রকাশিত হয়। মাজরা পোকার আক্রমণে প্রকাশিত লক্ষণসমূহ- i. ধান গাছের মাঝের ডগা ও শীষের ক্ষতি হয়। ii. কুশি অবস্থায় মাঝের ডগা সাদা হয়ে যায়। iii. ফুল আসার পর আক্রমণ হলে ধানের শীষে সাদা চিটা হয়। পামরি পোকার আক্রমণে প্রকাশিত লক্ষণসমূহ- i. এই পোকার পাতার ভিতরে ছিদ্র করে সবুজ অংশ খায়। ii. পাতার সবুজ অংশ খুঁড়ে খুঁড়ে খায় বলে পাতা সাদা হয়ে যায়। গান্ধি পোকার আক্রমণে প্রকাশিত লক্ষণসমূহ- i. ধানের দানায় দুধ সৃষ্টির সময় আক্রমণ করে। ii. বয়স্ক পোকার গা থেকে গন্ধ বের হয়।"
        },
        {
          "label": "ঘ",
          "question": "উদ্দীপকে উল্লিখিত পোকাগুলোর আক্রমণ থেকে ধান, ফসল রক্ষা করতে হলে কী পদক্ষেপ গ্রহণ করতে হবে? বিশ্লেষণ করো।",
          "explanation": "উদ্দীপকে উল্লিখিত পোকাগুলো হলো যথাক্রমে মাজরা পোকা, পামরি পোকা ও গান্ধি পোকা। এই পোকাগুলোর আক্রমণে ধান ফসলের অনেক ক্ষতি হয় এবং ফসল উৎপাদন অনেকাংশে কমে যায়। তাই এ পোকাগুলোর আক্রমণের লক্ষণ দেখা দেয়ার প্রাথমিক অবস্থাতেই এগুলো দমন করার ব্যবস্থা নিতে হবে। যান্ত্রিক দমন ব্যবস্থাপনা হিসেবে পোকার মথ ধ্বংস করে দিতে হবে। পোকাগুলো হাত জাল দিয়ে সংগ্রহ করে মাটিতে পুঁতে ফেলতে হবে। আলোক ফাঁদ বসিয়েও পোকা দমন করা যেতে পারে। বিভিন্ন পোকা প্রতিরোধী ধানের জাত ব্যবহার করতে হবে। আবার, জৈবিক দমন ব্যবস্থাপনা হিসেবে ক্ষেতের মধ্যে ডালপালা পুঁতে পোকা খেকো পাখির বসার সুযোগ করে দিয়ে ক্ষতিকর পোকা দমন করতে হবে। এছাড়াও রাসায়নিক দমন ব্যবস্থাপনা হিসেবে সুমিথিয়ন ৫০ বা ম্যালাথিয়ন ৫৭ বা এমএলটি ৫৭ বা ডায়াজিনন ৬০ ইত্যাদি কীটনাশকগুলো পানির সাথে মিশিয়ে গাছের উপর স্প্রে করলে গান্ধি পোকা, মাজরা পোকা, পামরি পোকা ধ্বংস হয়। সুতরাং উপরিউক্ত ঔষধগুলো সময়মতো প্রয়োগ করে উপর্যুক্ত পোকাগুলো দমন করে গাছকে রক্ষা করা যায়।"
        }
      ]
    },
    {
      "number": "7",
      "uddipok": "চিত্রগুলো লক্ষ করো এবং নিচের প্রশ্নগুলোর উত্তর দাও:",
      "tag": "SB 23",
      "sub_questions": [
        {
          "label": "ক",
          "question": "ভূমি কর্ষণ কী?",
          "explanation": "ভূমি কর্ষণ হলো ফসল ফলানোর জন্য জমির মাটিকে খুঁড়ে বা আচড়ে আগাছামুক্ত, নরম, আলগা ও ঝুরঝুরা করার প্রক্রিয়া।"
        },
        {
          "label": "খ",
          "question": "শাক-সবজির অর্থনৈতিক গুরুত্ব লেখো।",
          "explanation": "অর্থনৈতিক দিক থেকে শাকসবজির গুরুত্ব অপরিসীম। শাকসবজি উৎপাদনে একদিকে পরিবারের চাহিদা মেটানো যায় অন্যদিকে এগুলো বিক্রি করে অর্থনৈতিকভাবে লাভবানও হওয়া যায়। শাকসবজি চাষ করে পতিত জমির ব্যবহার করা যায়, বৈদেশিক মুদ্রা আয়, বেকার সমস্যার সমাধান, নতুন শিল্পের সৃষ্টি ও বিকাশ ঘটে এবং মহিলা ও পারিবারিক শ্রমশক্তিকে কাজে লাগানো যায়।"
        },
        {
          "label": "গ",
          "question": "কলা চাষের জন্য উদ্দীপকের কোন চিত্রটি উত্তম? ব্যাখ্যা করো।",
          "explanation": "উদ্দীপকের চিত্র ১, ২ ও ৩ যথাক্রমে কলার অসি চারা, পানি চারা ও মূলগ্রন্থি প্রদর্শিত হয়েছে। মূলগ্রন্থি বা তার ক্ষুদ্র অংশ থেকে কলা গাছের বংশবিস্তার সম্ভব। তবে তা থেকে ফল আসতে কিছু বেশি সময় লাগে। অপরদিকে পানি তেউড় দুর্বল হয় ও আগা-গোড়া সমান থাকে। তাই কলা চাষের জন্য এই চারা উপযুক্ত নয়। কিন্তু অসি তেউড়ের পাতা সরু, সুচালো এবং অনেকটা তলোয়ারের মতো। এর গোড়ার দিক মোটা এবং ক্রমশ উপরের দিক সরু হয়। ফলে প্রাথমিক অবস্থায় চারার খাদ্য সরবরাহ নিশ্চিত থাকে। অতএব, উপরের আলোচনা সাপেক্ষে বলা যায় যে, মূলগ্রন্থি ও পানি তেউড় অপেক্ষা কলা চাষের জন্য অসি তেউড় উত্তম।"
        },
        {
          "label": "ঘ",
          "question": "চিত্রে প্রদর্শিত উদ্ভিদে যে সব রোগ হয় তার কারণ ও প্রতিকার বিশ্লেষণ করো।",
          "explanation": "উদ্দীপকের ফসলটি হলো কলা। কলায় বিভিন্ন ধরনের রোগ হতে পারে। কলা চাষের সময় প্রধানত তিনটি রোগের আক্রমণ দেখা দেয়। যথা:- পানামা, সিগাটোগা ও গুচ্ছ মাথা রোগ। পানামা রোগ ছত্রাকজনিত রোগ। এ রোগে পাতা হলদে হয়ে যায়, পাতা বোঁটার কাছে ভেঙে যায় এবং কান্ড অনেক সময় ফেটে যায়। আক্রান্ত গাছ ধীরে ধীরে মরে যায় অথবা ফুল-ফল ধরে না। আবার সিগাটোগাও ছত্রাকজনিত রোগ, এ রোগে পাতা ঝলসে যায় ও সমস্ত পাতা আগুনে পোড়ার মতো দেখায়। ফলে ফল ছোট হয়ে যায়, ফলন কমে যায়। গুচ্ছ মাথা রোগ হলো ভাইরাসজনিত রোগ যা পুরো ফসল নষ্ট করে দেয়। এ ধরনের রোগে কলার ফলন কমে যায়। কৃষকরা ক্ষতিগ্রস্ত হয়, তাই রোগ দমন জরুরি। পানামা রোগ দমনে রোগাক্রান্ত গাছ তুলে ফেলতে হবে, প্রতিরোধী জাত লাগাতে হবে। তাছাড়া ছত্রাকনাশক হিসেবে টিল্ট-২৫০ ইসি অনুমোদিত মাত্রায় প্রয়োগ করতে হবে। সিগাটোগা প্রতিকারে আক্রান্ত গাছের পাতা কেটে পুড়িয়ে ফেলতে হবে। গুচ্ছ মাথা রোগে ম্যালাথিয়ন বা অন্য যে কোনো অনুমোদিত কীটনাশক প্রয়োগ করে জাব পোকা দমন করতে হবে।"
        }
      ]
    },
    {
      "number": "8",
      "uddipok": "রহমত মিয়া তাঁর বসত বাড়ির পাশে তুলসী, বহেরা, হরিতকী, নিম, ঘৃতকুমারী ইত্যাদি গাছ লাগালেন। তাঁর বাগানে থানকুনি, তেলাকুচা, দূর্বা ঘাসও আছে। তাঁর উদ্দেশ্য হলো অসুখ-বিসুখের সময় এলাকার লোকজনকে এসব উদ্ভিদের প্রয়োজনীয় অংশ দিয়ে ওষুধ বানিয়ে দেওয়া। কয়েক দিন ধরে সেলিম সর্দি, খুসখুসে কাশি ও হাঁপানিতে ভুগছে। তিনি রহমত মিয়ার কাছে গেলে তিনি সমস্যার কথা জেনে ওষুধ বানিয়ে দিলেন এবং সেবন বিধি বলে, দিলেন।",
      "tag": "SB 23",
      "sub_questions": [
        {
          "label": "ক",
          "question": "তেউড় কাকে বলে?",
          "explanation": "কলার চারাকে তেউড় বলে।"
        },
        {
          "label": "খ",
          "question": "দোআঁশ মাটিকে আদর্শ মাটি বলা হয় কেন?",
          "explanation": "যে মাটিতে বালি, পলি ও কর্দমকণা প্রায় সমান অনুপাতে বিদ্যমান থাকে তাকে দোআঁশ মাটি বলে। দোআঁশ মাটিতে অর্ধেক বালি ও বাকি অর্ধেক পলি ও কর্দম কণার মিশ্রণ থাকে। দোআঁশ মাটিতে জৈব পদার্থের পরিমাণ বেশি। এই মাটির পানি শোষণ ও ধারণ ক্ষমতা উভয়ই বেশি। এই মাটি চাষের জন্য সর্বাপেক্ষা উত্তম। ভালো ফসল উৎপাদনের গুণাগুণসম্পন্ন হওয়ার কারণে দোঁআশ মাটিকে আদর্শ মাটি বলা হয়।"
        },
        {
          "label": "গ",
          "question": "রহমত মিয়া সেলিমকে কোন কোন উপাদান দিয়ে ওষুধ বানিয়ে দিয়েছিলেন? যুক্তিসহ ব্যাখ্যা করো।",
          "explanation": "নিম্নের অনুরূপ। উদ্দীপকের সাদেক আলী অসুস্থ ছেলেটিকে ত্রিফলার ফল অর্থাৎ হরিতকী, আমলকী, বহেড়া; তুলসী, তেলাকুচা উদ্ভিদ দিয়ে ঔষধ বানিয়ে দিলেন। ত্রিফলার তিনটি ফলের মধ্যে হরিতকী চূর্ণ পাইপে ভরে ধূমপান করলে হাঁপানি উপশম হয়, আমলকী ফলের রস কাশিতে বিশেষ উপকারী এবং বহেড়া ফলের বীজের শাঁস দুইএকটি করে দু'ঘণ্টা অন্তর এবং দিনে দুইটি করে চিবিয়ে খেলে হাঁপানি রোগ আরোগ্য হয়। অন্যদিকে তেলাকুচা উদ্ভিদের কাণ্ড ও পাতায় নির্যাস হাঁপানি চিকিৎসায় ব্যবহৃত হয়। উপরিউক্ত নিয়মে কবিরাজ সাদেক আলী ত্রিফলার ফল, তুলসী, তেলাকুচা দিয়ে ঔষধ বানিয়েছিলেন।"
        },
        {
          "label": "ঘ",
          "question": "রোগ নিরাময়ে উদ্দীপকে বর্ণিত উদ্ভিদগুলোর ভূমিকা বর্ণনা করো।",
          "explanation": "রোগ নিরাময়ে উদ্দীপকে বর্ণিত উদ্ভিদগুলো অর্থাৎ ঔষধি গুণসম্পন্ন উদ্ভিদের ভূমিকা অপরিসীম। অতি প্রাচীনকাল থেকে ঔষধি গুণসম্পন্ন বিভিন্ন প্রকার উদ্ভিদ রোগ নিরাময় উপশমে কার্যকরী ভূমিকা পালন করে আসছে। আধুনিক চিকিৎসা শাস্ত্রের ব্যাপক উন্নতির পিছনে ঔষধি উদ্ভিদ গুরুত্বপূর্ণ ভূমিকা পালন করে। উদ্দীপকে বর্ণিত ঔষধি উদ্ভিদের মধ্যে রয়েছে তুলসী যার পাতার রস সাধারণ সর্দি-কাশিতে বেশ উপকারী; বহেড়া যা হাঁপানী, পেটের পীড়া, অর্শ্ব, কোষ্ঠকাঠিন্য, ডায়রিয়া ও জ্বরে ব্যবহার্য। হরিতকী আয়ুর্বেদিক ঔষধ ত্রিফলা ফল যা অর্শ্বরোগ, ঘা সারা, আমাশয় রক্তশূন্যতা, পিত্তরোগ, হৃদরোগ, গেটেবাত, গলা ক্ষত, দন্তরোগ ইত্যাদি উপশমে ব্যবহৃত হয়। উদ্দীপকে বর্ণিত ঔষধি উদ্ভিদের মধ্যে আরো আছে নিম যা চর্মরোগ, ব্যাথা, জ্বর ইত্যাদি নিরাময়ে ব্যবহৃত হয়; ঘৃত কুমারী কোষ্ঠকাঠিন্য, ক্ষুধামন্দা, জণ্ডিস, লিউকোমিয়া প্রতিরোধ করে; থানকুনি পাতা পেটের অসুখ, বদহজম ও আমাশয় রোগ নিরাময় করে। তেলাকুচার কাণ্ড ও পাতার নির্যাস ডায়াবেটিস রোগ, মূর্ছারোগ, হাঁপানীর চিকিৎসায় ব্যাপক হারে ব্যবহৃত হয়; দূর্বাঘাস রক্তপড়া বন্ধ করতে ব্যবহৃত হয়। উপরের আলোচনা থেকে বলা যায়, রোগ নিরাময়ে উদ্দীপকের ভেষজ উদ্ভিদগুলোর ভূমিকা অনস্বীকার্য।"
        }
      ]
    }
  ]
}