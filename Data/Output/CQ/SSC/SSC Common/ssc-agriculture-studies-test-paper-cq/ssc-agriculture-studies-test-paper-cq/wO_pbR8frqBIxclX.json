{
  "title": "রাজশাহী ক্যান্ট. পাবলিক স্কুল ও কলেজ ২০২৪",
  "subtitle": "কৃষিশিক্ষা (8)",
  "questions": [
    {
      "number": "1",
      "uddipok": "জামান সাহেবের গোলাপ বাগানে গাছের কচিপাতা ও ফুলের পাঁপড়ি ছিদ্র করে খাওয়া এবং গাছের বাকলে ছোট ছোট কালো দাগ দেখা যায় । পরে তিনি উপজেলা কৃষিকর্মকর্তার পরামর্শে প্রয়োজনীয় ব্যবস্থা গ্রহণ করেন।",
      "tag": "RCPC 24",
      "sub_questions": [
        {
          "label": "ক",
          "question": "সাকার কী?",
          "explanation": "সাকার হলো মাতৃগাছের গোড়া থেকে বের হওয়া নতুন চারাগাছ, যা বৃদ্ধির প্রথম পর্যায়ে মাতৃগাছ থেকেই খাদ্য গ্রহণ করে ।"
        },
        {
          "label": "খ",
          "question": "হামপুলিং কেন করা হয়? ব্যাখ্যা করো ।",
          "explanation": "আলু গাছে মাটির উপরের গাছের সম্পূর্ণ অংশ উপড়ে ফেলাকে হাম পুলিং বলে। হাম পুলিং এর ফলে আলুর ত্বক শক্ত হয়, রোগাক্রান্ত গাছ থেকে রোগ বিস্তার কম হয় এবং আলুর সংরক্ষণগুণ বৃদ্ধি পায়। তাই আলুতে হাম পুলিং করা হয় ।"
        },
        {
          "label": "গ",
          "question": "উদ্দীপকে উল্লিখিত জামান সাহেবের গোলাপ বাগানের সমস্যাগুলো চিহ্নিত করে কীভাবে সমাধান করা যায় তা ব্যাখ্যা করো ।",
          "explanation": "উদ্দীপকে রহিম সাহেবের গোলাপ গাছে কচিপাতা ও ফুলের পাপড়ি ছিদ্র হওয়া এবং গাছের বাকলে ছোট ছোট কালো দাগের সমস্যা সৃষ্টি হয়। গাছের কচি পাতা ও ফুলের পাপড়িতে ছিদ্র হওয়ার কারণ হলো বিটল পোকা। আলোর ফাঁদ পেতে এ পোকা দমন করা যায়। ম্যালাথিয়ন জাতীয় কীটনাশক ছিটিয়েও এ পোকা দমন সম্ভব। এছাড়া গাছের বাকলে ছোট ছোট কালো রঙের দাগ পড়ে যা রেড স্কেল পোকার আক্রমণে হয়। এ পোকার আক্রমণে আক্রান্ত গাছ মারা যায়। তাই এ পোকা দমনে ম্যালাথিয়ন বা ডায়াজিনন জাতীয় কীটনাশক প্রয়োগ করতে হয়। আবার, গাছের সংখ্যা কম হলে দাঁত মাজার ব্রাশ দিয়ে আক্রান্ত স্থানে ব্রাশ করলে পোকা পড়ে যায়। উপরিউক্তভাবে রহিম সাহেবের গোলাপ বাগানের সমস্যাগুলো চিহ্নিত করে সমাধান করা যায়।"
        },
        {
          "label": "ঘ",
          "question": "‘গোলাপ চাষে আত্মকর্মসংস্থান সম্ভব'— কথাটির যথার্থতা মূল্যায়ন করো ।",
          "explanation": "গোলাপ চাষে আত্মকর্মসংস্থান সম্ভব। বাংলাদেশের আবহাওয়া গোলাপ চাষের জন্য অত্যন্ত উপযোগী। ফুল ছাড়াও ফুলের চারা ও ফুলের গাছ বিক্রি করে অর্থ উপার্জন করা যায়। ঘর সাজানো, বিবাহ, জন্মদিন, বিভিন্ন ধর্মীয় উৎসব ইত্যাদি কাজে গোলাপ ফুলের চাহিদা ব্যাপক। দেশের বিভিন্ন জাতীয় উৎসব যেমন- পহেলা বৈশাখ, আন্তর্জাতিক মাতৃভাষা দিবস, বিজয় দিবসে গোলাপ ফুলের ব্যাপক চাহিদা থাকায় দেশের ভেতরে গোলাপ ফুলের বিক্রি অনেক বেড়েছে। দিনে দিনে বিদেশেও গোলাপ ফুলের রপ্তানি বাড়ছে। বর্তমানে বাংলাদেশ থেকে প্রায় ৫-৭ প্রকারের গোলাপ ফুল বিশ্বের বিভিন্ন দেশে রপ্তানি হচ্ছে। গোলাপ ফুলের নির্যাস থেকে প্রাচীনকাল থেকেই অনেক “ঔষধ তৈরি হয়, যার ফলে ফার্মাসিউটিক্যাল কোম্পানিগুলোতে এর চাহিদা বেড়েই চলেছে। গোলাপ ফুল নানা ধরনের সুগন্ধি তৈরির প্রধান উপাদান, দেশে-বিদেশে এর চাহিদা অনেক। ফলে নতুন নতুন শিল্প স্থাপনের সুযোগ সৃষ্টি হচ্ছে। গোলাপ ফুলে রোগ ও পোকার আক্রমণ তুলনামূলকভাবে কম, তাই পরিচর্যা কম লাগে। ফলে উৎপাদন খরচ এবং ব্যবসায় ঝুঁকি কম থাকে । গোলাপ ফুলের ব্যবহার দিন দিন আনুপাতিক হারে বৃদ্ধি পাচ্ছে । গোলাপ ফুল বিক্রি করে অল্প সময়ে অধিক লাভবান হওয়া যায়। তাছাড়া এ ব্যবসায় অন্য ব্যবসার তুলনায় ক্ষতির সম্ভাবনা তুলনামূলকভাবে কম বলেই আত্মকর্মসংস্থান তৈরি করা সম্ভব । সুতরাং কথাটি যথার্থ।"
        }
      ]
    },
    {
      "number": "2",
      "uddipok": "",
      "tag": "RCPC 24",
      "sub_questions": [
        {
          "label": "ক",
          "question": "রেনসিডিটি কী?",
          "explanation": "রেনসিডিটি হলো বাতাসের অক্সিজেন দ্বারা খাদ্যস্থিত চর্বির জারণ ক্রিয়া।"
        },
        {
          "label": "খ",
          "question": "ধানের বীজ শোধন কীভাবে করা হয়? ব্যাখ্যা করো।",
          "explanation": "বাছাইকৃত বীজ দাগমুক্ত ও পুষ্ট হলে সাধারণভাবে শোধন না করলেও চলে। তবে প্রয়োজনে ধানের বীজ শোধনের জন্য ৫২-৫৫ ডিগ্রি সেলসিয়াস (হাতে সহনীয়) তাপমাত্রার, গরম পানিতে ১৫ মিনিট বীজ ডুবিয়ে রাখলে জীবাণুমুক্ত হয়। এছাড়া প্রতি কেজি ধান বীজ ৩০ গ্রাম কার্বক্সিন (১৭.৫%) + থিরাম (১৭.৫%) দ্বারাও শোধন করা যায় ।"
        },
        {
          "label": "গ",
          "question": "উদ্দীপকে উল্লিখিত পরিমান খড় দিয়ে প্রয়োজনীয় উপকরণ সহযোগে গবাদিপশুর খাদ্য তৈরির প্রক্রিয়া বর্ণনা করো ।",
          "explanation": "নিম্নের অনুরূপঃ বরকত সাহেব তার গরুগুলোকে সম্পূরক খাদ্য হিসেবে ইউরিয়া মোলাসেস খড় খেতে দেন। নিচে ইউরিয়া মোলাসেস খড় তৈরির একটি তালিকা তৈরি করা হলো- উপকরণ: i. খড়: ২০ কেজি ii. ইউরিয়া : ১ কেজি iii. পানি : ২০ লিটার iv. একটি মাঝারি আকারের পাত্র v. ছালা vi. মোটা পলিথিন তৈরির পদ্ধতি : প্রথমে একটি বালতিতে ১ কেজি ইউরিয়া ২০ লিটার পানিতে মিশিয়ে নিতে হবে। ডোলের চারদিকে গোবর ও কাদা মিশিয়ে লেপে শুকিয়ে নিতে হবে। এবার ডোলের মধ্যে অল্প খড় দিয়ে ইউরিয়া মেশানো পানি ছিটিয়ে দিতে হবে। সমস্ত খড় সম্পূর্ণ পানি দ্বারা মিশিয়ে ঢোলের মুখ ছালা ও মোটা পলিথিন দিয়ে বেঁধে দিতে হবে।"
        },
        {
          "label": "ঘ",
          "question": "উদ্দীপকে উল্লিখিত গোখাদ্যটির ব্যবহার বাংলাদেশের প্রেক্ষাপটে কতটুকু লাভজনক তা মূল্যায়ন করো ।",
          "explanation": "নিম্নের অনুরূপঃ উদ্দীপকের বরকত সাহেবের খামারটি হচ্ছে পারিবারিক দুগ্ধ খামার। বন্ধু রিপনের পরামর্শের বরকত সাহেব ৫টি গরু কিনে খামার স্থাপন করেন। গরুগুলোকে তিনি সম্পূরক খাদ্য হিসেবে ইউরিয়া মোলাসেস খড় খেতে দেন। গবাদিপশুর খামারকে লাভজনক করতে হলে প্রচলিত পন্থার পাশাপাশি বিশেষ কিছু ধরনের যত্নেরও প্রয়োজন হয়। যেমন— গবাদিপশুকে প্রচলিত খাবারের সাথে পুষ্টিকর বিশেষ খাদ্য সরবরাহ করতে হয়। এ রকম বিশেষ খাদ্য হলো ইউরিয়া মোলাসেস খড়। বিশেষ ধরনের এই খাদ্য খাওয়ালে গবাদিপশুর দ্রুত বৃদ্ধি ঘটে এবং পশু পরিপুষ্টি লাভ করে। এছাড়া দুধের উৎপাদনও বৃদ্ধি পায়। এতে করে খামারের উৎপাদন ক্ষমতা বেড়ে যায় এবং খামারি লাভবান হন । বরকত সাহেব তার খামারের দুধ বিক্রি করে প্রচুর অর্থ উপার্জন করেন । যার ফলে সংসারে বাড়তি আয় হয় এবং পারিবারিক সচ্ছলতা আসে! তাই বলা যায়, বরকত সাহেবের লাভবান হওয়ার পেছনে রিপনের পরামর্শটির যৌক্তিকতা রয়েছে।"
        }
      ]
    },
    {
      "number": "3",
      "uddipok": "দৃশ্যকল্প-১: ফারহান তার বাবার সাথে বাসে ভ্রমণ করার সময় দেখল একটি নদীর কিছু অংশ বাঁশের ডালপালা দিয়ে ঘেরা এবং কচুরিপানা দিয়ে আবৃত। সেখানে লাল রঙের পতাকা দেখে সে বাবাকে প্রশ্ন করল এ স্থানটিতে এরকম কেন করা হয়েছে। দৃশ্যকল্প-২: অতুল মে মাসে আত্রাই নদীর পাশ দিয়ে যাওয়ার সময় দেখল নৌ-পুলিশ টহল দিচ্ছে। নৌকায় বিভিন্ন ধরনের পোস্টার লাগানো আছে। “মৎস্য আইন মেনে চলুন, মাছের উৎপাদন বৃদ্ধি করুন\"। এ সময় অতুল দেখল কারেন্ট জাল দিয়ে মাছ ধরার জন্য হিরুকে গ্রেফতার করছে। হিরু জিজ্ঞাসাবাদে স্বীকার করেছে সে আগেও একবার শাস্তি পেয়েছে।",
      "tag": "RCPC 24",
      "sub_questions": [
        {
          "label": "ক",
          "question": "সাইলোপিট কাকে বলে?",
          "explanation": "সাইলেজ তৈরির জন্য সংগৃহীত ঘাস কেটে যে বায়ু নিরোধক স্থান বা গর্তে রাখা হয় তাকে সাইলোপিট বলে।"
        },
        {
          "label": "খ",
          "question": "দাপোগ বীজতলা বলতে কী বোঝ?",
          "explanation": "প্রতিকূল পরিবেশে একটানা বৃষ্টিপাতের ফলে বীজতলায় চারা তৈরি সম্ভব না হলে উঠোন বা বারান্দা বা কোনো চালার নিচে ইট, বাঁশ, তক্তা, পাইপ বা কলাগাছ চারপাশে দিয়ে তার উপর পলিথিন, ত্রিপল বা কলাপাতা বিছিয়ে চারা উৎপাদনের যে ব্যবস্থা করা হয় সেটাকে দাপোগ বীজতলা বলে ।"
        },
        {
          "label": "গ",
          "question": "দৃশ্যকল্প-২ এর পরিস্থিতিতে হিরু কোন আইন ভঙ্গ করেছে? সে আইনের ধারাগুলো ব্যাখ্যা করো।",
          "explanation": "উদ্দীপকের বিষয়টি হলো মৎস্য অভয়াশ্রম। মৎস্য অভয়াশ্রম রক্ষা করতে সরকার কর্তৃক মৎস্য সংরক্ষণ আইন প্রণয়ন করা হয়। নিচে এই আইনের উল্লেখযোগ্য বিধিসমূহ দেওয়া হলো— i. চাষের উদ্দেশ্য ব্যতীত কোনো ব্যক্তি প্রতি বছর জুলাই-ডিসেম্বর মাস পর্যন্ত ২৩ সেমি এর (৯ ইঞ্চি) নিচের আকৃতির রুই, কাতলা; নভেম্বর- মে মাস পর্যন্ত ২৩ সেমি এর (৯ ইঞ্চি) নিচের আকৃতির ইলিশ যা 'জাটকা' নামে পরিচিত তা ধরা নিষেধ। আবার প্রতি বছর নভেম্বর- এপ্রিল মাস পর্যন্ত ২৩ সেমি (৯ ইঞি)-এর নিচের আকৃতির পাঙ্গাশ প্রতি বছর ফেব্রুয়ারি - জুন মাস পর্যন্ত ৩০ সেমি (১২ ইঞ্চি) এর নিচের ছোট আকারের বোয়াল, আইড় মাছ ধরা, নিজেদের দখলে রাখা, পরিবহন বা বিক্রি করা নিষিদ্ধ। ii. চাষের উদ্দেশ্য ব্যতীত প্রতিবছর ১লা এপ্রিল- ৩১শে আগস্ট পর্যন্ত শোল, গজার, টাকি মাছের পোনার ঝাঁক বা মা মাছ ধরা ও ধ্বংস করা নিষেধ iii. জলসেচ, বন্যা নিয়ন্ত্রণ বা নর্দমার উদ্দেশ্য ব্যতীত নদী-নালা, খার এবং বিলে অস্থায়ী বা স্থায়ী বাঁধ বা কোনোরূপ অবকাঠামো নির্মাণ করা যাবেনা। iv. কোনো স্থায়ী স্থাপনা যেমন- ফিক্সড ইঞ্জিনের সাহায্যে মৎস্য আহরণ করা যাবেনা। v. অভ্যন্তরীণ জলাভূমিতে বিষ প্রয়োগ, পরিবেশ দূরণ, বানিজ্যিক বর্জ্য বা অন্যধিক উপায়ে মাছ ধ্বংস করা নিষেধ। vi. মাছ ধরার ক্ষেত্রে ৪.৫ সে. মি বা তদপেক্ষা কম ব্যাস বা দৈর্ঘ্যের ফাঁস বিশিষ্ট ফাঁস জাল ব্যবহার নিষিদ্ধ। vii.ইলিশ মাছের অবাধ প্রজননের সুযোগ দেয়ার জন্য প্রজনন ক্ষেত্রগুলোতে প্রতি বছর ১৫-২৪শে অক্টোবর ইলিশ ধরা নিষিদ্ধ। উপরিউক্ত বিধিসমূহ লঙ্ঘন করলে নিম্নলিখিত শাস্তির মুখোমুখি হতে হবে- প্রথমবার ভঙ্গকারীর শাস্তি হবে কমপক্ষে ১ মাস হতে সর্বোচ্চ ৬ মাসের সশ্রম কারাদন্ড এবং তৎসহ সর্বোচ্চ ১০০০ টাকা জরিমানা। পরবর্তীতে প্রতিবার আইন ভঙ্গের জন্য কমপক্ষে ২ মাস হতে সর্বোচ্চ ১ বছর সশ্রম কারাদণ্ড এবং তৎসহ সর্বোচ্চ ২০০০ টাকা জরিমানা দিতে হয়। উপরিউক্ত বিধি ও শাস্তির ব্যবস্থার মাধ্যমে মৎস্য অভয়াশ্রম রক্ষা করা সম্ভব। পাশাপাশি জেলেসহ সাধারণ মানুষের মধ্যে সচেতনতা সৃষ্টি করতে হবে এবং জেলেদের ওই নিষিদ্ধ সময়ে অন্য কোনো কর্মসংস্থান, সরকারের পক্ষ থেকে আর্থিক অনুদান দেওয়া যেতে পারে।"
        },
        {
          "label": "ঘ",
          "question": "মাছের উৎপাদন বৃদ্ধিতে দৃশ্যকল্প-১ এর ভূমিকা বিশ্লেষণ করো।",
          "explanation": "চিত্রে উল্লিখিত বিষয়টি হলো মৎস্য অভয়াশ্রম । মৎস্য অভয়াশ্রম হলো কোনো জলাশয় বা এর একটি নির্দিষ্ট অংশ যেমন— হাওর, বিল বা নদীর কোনো অংশ যেখানে বছরের নির্দিষ্ট কোনো সময়ে বা সারাবছর মাছ ধরা নিষেধ করা হয়। এর ফলে মাছের নিরাপদ আবাসস্থল নিশ্চিত হয়। মাছের অবাধ প্রজনন ও বিচরণক্ষেত্রের সংরক্ষণ ও সম্প্রসারণ হয়। নিরাপদ আশ্রয় তৈরি হওয়ায় বিলুপ্ত প্রায় বা মাছের বিপন্ন প্রজাতির সংরক্ষণ হয়। মাছের বৃদ্ধির জন্য পর্যাপ্ত পরিমাণ প্রাকৃতিক খাদ্য নিশ্চিত করা যায়। প্রজননক্ষম মাছকে রক্ষার মাধ্যমে এদের বংশবিস্তার ও মজুদ বৃদ্ধি করা যায়। এতে মাছের জীববৈচিত্র্য সংরক্ষণ হয় এবং আমাদের খাদ্য নিরাপত্তা নিশ্চিত হয় । উপরের আলোচনা হতে বলা যায়, মাছের উৎপাদন বৃদ্ধি, মৎস্য প্রজাতির সংরক্ষণ এবং দেশের মানুষের আমিষের চাহিদা পূরণে মৎস্য অভয়াশ্রম অত্যন্ত গুরুত্বপূর্ণ ।"
        }
      ]
    },
    {
      "number": "4",
      "uddipok": "মোবাশ্বির এক একর জমিতে ধান চাষ করে। সে আধুনিক যন্ত্রপাতি কিনে চাষাবাদ করতে সক্ষম নয়। এছাড়াও পানি সেচ, পণ্য সংরক্ষণ, পরিবহন কাজে অধিক ব্যয় হওয়ার কারণে কৃষিতে লাভবান হতে পারছে না। সমবায়ী কৃষক সামিউল তাকে কৃষি সমবায়ে অংশগ্রহণের পরামর্শ দিলেন ।",
      "tag": "RCPC 24",
      "sub_questions": [
        {
          "label": "ক",
          "question": "দুধে এসিড তৈরি করে কোন জীবাণু?",
          "explanation": "স্ট্রেপটোকক্কাই নামক জীবাণু দুধে এসিড তৈরি করে এবং দুধকে টক স্বাদযুক্ত করে।"
        },
        {
          "label": "খ",
          "question": "পাস্তুরিকরণের অসুবিধাগুলো ব্যাখ্যা করো ।",
          "explanation": "পাস্তুরিকরণের সুবিধার পাশাপাশি কিন্তু অসুবিধাও রয়েছে। পাস্তুরিকরণ প্রক্রিয়া আদর্শ উপায়ে করতে না পারলে অতিরিক্ত আলোচ্ছলে দুধের চর্বিকণা পৃথক হতে পারে। তাপ সংবেদনশীল ভিটামিন নষ্ট হয়ে যেতে পারে এবং উচ্চতাপজনিত কারণে কিছুটা বিস্বাদের সৃষ্টি হতে পারে ।"
        },
        {
          "label": "গ",
          "question": "কৃষক মোবাশ্বিরের কী কী পদক্ষেপ গ্রহণ করা উচিত? আলোচনা করো।",
          "explanation": "কৃষক মোবাশ্বিরের সমবায় পদ্ধতিতে চাষাবাদ করা উচিত । লাভজনক কৃষি খামার গড়ে তুলতে সর্বনিম্ন এক হেক্টর জমি এবং কৃষির আধুনিকায়ন প্রয়োজন। সমবায়ের মাধ্যমে অনেক জমি একই ব্যবস্থাপনায় 'আনা যায়। ফলে ক্ষুদ্র ক্ষুদ্র জমিগুলো একত্রে চাষ দিয়ে শস্যপর্যায় অবলম্বন, নিবিড় ও সমন্বিত চাষাবাদ পদ্ধতি ব্যবহার করা যায় । তাছাড়া কৃষিকাজে আধুনিক যন্ত্রপাতি ব্যবহারে বড় আকারের জমি প্রয়োজন। 'দক্ষ ও স্বচ্ছ ব্যবস্থাপনা অবলম্বন করলে সমবায়ের আওতায় জমির পরিমাণ পাঁচশত হেক্টর পর্যন্ত বাড়ানো যায়। সমবায়ীগণ সম্মত হয়ে কিছু জমিকে জলাধারে রূপান্তরিত করে বর্ষার পানি ধরে রাখতে পারেন, যা প্রয়োজনে সেচের পানির নিশ্চয়তা দেয়। এতে ফসল উৎপাদনে সেচজনিত সমস্যা দেখা দেয় না। এছাড়াও সমন্বিত বালাই দমন ব্যবস্থাপনা, যান্ত্রিক উপায়ে ফসল সংগ্রহ, পরিবহন, বিপণন ইত্যাদি ক্ষেত্রে কৃষি সমবায় উচ্চমাত্রার সক্ষমতা ও সর্বোচ্চ মুনাফা অর্জন নিশ্চিত করতে পারে । উপরিউক্তভাবে চাষাবাদ করলে মোবাশ্বির লাভবান হতে পারবে।"
        },
        {
          "label": "ঘ",
          "question": "কৃষক সামিউলের পরামর্শের যৌক্তিকতা বিশ্লেষণ করো।",
          "explanation": "পিরপুর গ্রামের কৃষকদের নিয়ে যৌথভাবে গৃহীত উদ্যোগটি হচ্ছে কৃষি সমবায় গঠন । কৃষিকাজ সুচারুভাবে সম্পন্ন করতে এবং কৃষি থেকে সর্বোচ্চ মুনাফা অর্জনের লক্ষ্যে কৃষি সমবায় গঠন করা হয়। কৃষি সমবায় আধুনিক কৃষি প্রযুক্তির জন্য প্রয়োজনীয় সকল উপকরণ সংগ্রহ ও ব্যবহারে কৃষকদের সক্ষম করে তুলতে পারে। পরিবেশবান্ধব কৃষি প্রযুক্তিসমূহ; যেমন— শস্যপর্যায় অবলম্বন, নিবিড় ও সমন্বিত চাষাবাদ পদ্ধতি, সমন্বিত বালাই দমন পদ্ধতি ব্যবহার করে ফসলের নিরাপত্তা বিধান, যান্ত্রিক উপায়ে ফসল সংগ্রহ ও সংগ্রহোত্তর পরিচর্যা, পরিবহন, গুদামজাতকরণ এবং বিপণন সকল ক্ষেত্রেই উচ্চমাত্রার সক্ষমতা এনে দিতে পারে । কৃষি সমবায় কৃষিতে উচ্চ মুনাফা অর্জন নিশ্চিত করতে পারে। এছাড়াও কৃষি সমবায় কৃষককে হঠাৎ বিপর্যয়ে সহনশীল হতে শেখায়। এ সমবায় সরকারি-বেসরকারি সেবা সংস্থাগুলোর অনুদান, ভর্তুকি, সেবা গ্রহণ করে এবং হিসাব রাখে। তাছাড়া কৃষিপণ্য ক্রেতা সংস্থা, কোম্পানি বা ব্যক্তির সঙ্গে আনুষ্ঠানিক চুক্তি করে এবং তদানুযায়ী ব্যবসা করে । অতএব বলা যায়, উদ্দীপকে উল্লিখিত কৃষদের উদ্যোগটির অর্থাৎ কৃষি সমবায় গঠনের যৌক্তিকতা রয়েছে।"
        }
      ]
    },
    {
      "number": "5",
      "uddipok": "পুকুরে বাণিজ্যিকভাবে লাভজনক উপায়ে মাছ চাষের জন্য পুকুরের পানির কিছু গুণাগুণ থাকা প্রয়োজন। যেমন— (ক) ভৌত গুণাগুণ (খ) রাসায়নিক গুণাগুণ। পুকুরে এ গুণাগুণগুলো মাছের বৃদ্ধিতে সহায়ক ভূমিকা পালন করে।",
      "tag": "RCPC 24",
      "sub_questions": [
        {
          "label": "ক",
          "question": "বাজাইল কী?",
          "explanation": "‘বাজাইল’ হলো লবণাক্ততা সহিষ্ণু স্থানীয় জাতের আমন ধান।"
        },
        {
          "label": "খ",
          "question": "খৈল ভেজানো পানি পুকুরে ব্যবহার করা উচিত নয় কেন? ব্যাখ্যা করো।",
          "explanation": "খৈল মাছের সম্পূরক খাদ্যের একটি উদ্ভিদজাত উপাদান । খৈলে কিছু বিষাক্ত উপাদান, যেমন- অ্যালারজেনিক (Alergenic) ও গয়ট্রোজেনিক (Goitrogenic) থাকে যা মাছের জন্য ক্ষতিকর। এগুলো মাছের বৃদ্ধি ব্যাহত করে এবং পরিপাক ক্রিয়ায় ব্যাঘাত ঘটায়। সেজন্য সম্পূরক খাদ্য তৈরির সময় খৈল একদিন পানিতে ভিজিয়ে রাখতে হয়। পানিতে ভিজিয়ে রাখলে বিষাক্ত উপাদানগুলো তাতে দ্রবীভূত হয়ে যায়। তাই খৈল ভেজানো পানি পুকুরে ব্যবহার করা উচিত নয়।"
        },
        {
          "label": "গ",
          "question": "উদ্দীপকে উল্লিখিত 'ক' গুণাগুণটির বৈশিষ্ট্যগুলো ব্যাখ্যা করো।",
          "explanation": "নিম্নের অনুরূপঃ উদ্দীপকে উল্লিখিত ‘B’ চিহ্নিত অংশ দ্বারা মাছ চাষে পুকুরের পানির রাসায়নিক গুণাগুণকে নির্দেশ করা হয়েছে। মাছের বেঁচে থাকা, খাদ্যগ্রহণ ও আশানুরূপ বৃদ্ধির জন্য পুকুরের পানির রাসায়নিক গুণাগুণ অনুকূল মাত্রায় থাকা দরকার। নিম্নে মাছ চাষের ওপর রাসায়নিক গুণাগুণের প্রভাব দেওয়া হলো— i. দ্রবীভূত অক্সিজেন : পুকুরের পানিতে দ্রবীভূত অক্সিজেন 'মাছ চাষের জন্য অত্যন্ত গুরুত্বপূর্ণ। মাছের প্রাকৃতিক খাদ্য ফাইটোপ্লাংকটন ও জলজ উদ্ভিদ সালোকসংশ্লেষণ প্রক্রিয়ায় অক্সিজেন তৈরি করে যা পুকুরের পানিতে দ্রবীভূত হয়। পুকুরে বসবাসকারী মাছ ও অন্যান্য প্রাণী এ অক্সিজেন দ্বারা শ্বাসকার্য চালায়। মাছ চাষের জন্য পুকুরের পানিতে কমপক্ষে ৫ মিলিগ্রাম/লি অক্সিজেন থাকা প্রয়োজন । ii. দ্রবীভূত কার্বন ডাইঅক্সাইড : পুকুরে মাছের প্রাকৃতিক খাদ্য ফাইটোপ্লাংকটনের উৎপাদনের জন্য পর্যাপ্ত দ্রবীভূত কার্বন · ডাইঅক্সাইড থাকা প্রয়োজন। মাত্রাতিরিক্ত কার্বন ডাইঅক্সাইড মাছের জন্য ক্ষতিকর । মাছের ভালো উৎপাদন পাওয়ার জন্য পুকুরে পানিতে ১-২ পিপিএম কার্বন ডাইঅক্সাইড থাকা জরুরি। iii. পিএইচ (pH) : মাছ চাষের জন্য পুকুরে পানির অনুকূল pH ৬.৫ থেকে ৮.৫। pH ৪ এর নিচে বা ১১ এর উপর হলে মাছ মারা যায় । পানির pH কমে অম্লীয় হলে চুন (১-২ কেজি/শতক) এবং pH বেড়ে ক্ষারীয় হলে এমোনিয়াম সালফেট গুলে পানিতে প্রয়োগ করতে হয়। iv. ফসফরাস: প্রাকৃতিক পানিতে যে অল্প পরিমাণ ফসফরাস থাকে তা ফসফেটে রূপান্তরিত হয়। পরিমিত ফসফেট পুকুরে মাছের প্রাকৃতিক খাবার ফাইটোপ্লাংকটন জন্মাতে সাহায্য করে।"
        },
        {
          "label": "ঘ",
          "question": "উদ্দীপকে উল্লিখিত 'খ' গুণাগুণটি মাছ চাষে কীভাবে প্রভাব বিস্তার করে? তা বিশ্লেষণ করো।",
          "explanation": "নিম্নের অনুরূপঃ উদ্দীপকের 'A' ও 'C' দ্বারা মাছ চাষের পুকুরের পানির গুণাগুণের মধ্যে ভৌতিক ও জৈবিক গুণাগুণের কথা বলা হয়েছে। নিচে এই গুণাগুণগুলো রক্ষার কৌশল আলোচনা করা হলো- ভৌতিক গুণাগুণ রক্ষার কৌশল : i.পানির গভীরতা উপযুক্ত রাখতে হবে। অতিরিক্ত গভীরতা বা অগভীরতা পানির তাপমাত্রা ও আলোর প্রবেশকে প্রভাবিত করে। ii. পুকুরের তাপমাত্রা নিয়ন্ত্রণে রাখতে হবে, এজন্য প্রয়োজনীয় ছায়ার ব্যবস্থা রাখতে হবে। iii. পাড় ও তলদেশ ঠিক রাখতে হবে যেন পানি দূষিত না হয়। iv. গাছপালা ও আগাছা পরিষ্কার রাখতে হবে যেন সূর্যালোক প্রবেশে বাঁধা না পায়। জৈবিক গুণাগুণ রক্ষার কৌশল : i.ব্যবস্থা রাখতে হবে যাতে পর্যাপ্ত আলো বাতাসের ফাইটোপ্লাংকটন উৎপাদন বৃদ্ধি পায়। ii. পুকুরে জৈব ও অজৈব দু'ধরনের সার ব্যবহার করতে হবে যেন প্রাকৃতিক খাদ্য উৎপাদন বৃদ্ধি পায়। iii. পুকুরে মাছের ঘনত্ব উপযুক্ত মাত্রায় রাখতে হবে যেন বর্জ্যের পরিমাণ বেড়ে না যায় এবং প্রাকৃতিক খাদ্য উৎপাদন ব্যাহত না হয়। iv. নিয়মিতভাবে পুকুরের পানি পরিবর্তন করতে হবে। ফলে পুকুরের জৈবিক ভারসাম্য ও স্বাস্থ্যকর পরিবেশ রক্ষা পায়।"
        }
      ]
    },
    {
      "number": "6",
      "uddipok": "",
      "tag": "RCPC 24",
      "sub_questions": [
        {
          "label": "ক",
          "question": "রোগিং কী?",
          "explanation": "বীজ বপনের পরে চারা গজালে কাঙ্ক্ষিত চারা রেখে অন্য জাতের চারা বা আগাছা তুলে ফেলাই হলো রোগিং।"
        },
        {
          "label": "খ",
          "question": "পুকুরের তলায় অতিরিক্ত কাদা ক্ষতিকর কেন? ব্যাখ্যা করো।",
          "explanation": "পুকুরের তলদেশে বেশি কাদা থাকলে মাছের বৃদ্ধি ও ফলন ব্যাহত হয়। পুকুরের তলদেশে ২০-২৫ সেমি এর অতিরিক্ত কাদা থাকলে পানি ঘোলা হয়ে যায়। ফলে পানিতে সূর্যালোক প্রবেশে বাধাগ্রস্ত হয়ে মাছের প্রাকৃতিক খাদ্য উৎপাদন ব্যাহত হয়। তাছাড়া পুকুরের তলায় বিষাক্ত গ্যাসের সৃষ্টি হয় এবং ক্ষতিকর ব্যাকটেরিয়া ও পোকামাকড় পুকুরের পরিবেশকে দূষিত করে ফেলে। তাই পুকুরের তলদেশে বেশি কাদা থাকা উচিত নয়।"
        },
        {
          "label": "গ",
          "question": "চিত্র-‘খ’ এর ক্ষতিকর দিকগুলো আলোচনা করো ।",
          "explanation": "চিত্র খ দ্বারা মানবসৃষ্ট ভূমিক্ষয় বোঝানো হয়েছে। মানবসৃষ্ট ভূমিক্ষয়ের মধ্যে অন্যতম হলো ভূমিকর্ষণ, পানি সেচ, পানি নিষ্কাশন ইত্যাদি। নিচে মানবসৃষ্ট ভূমিক্ষয়ের বিভিন্ন ক্ষতিকারক দিকগুলো আলোচনা করা হলো- i. মানবসৃষ্ট ভূমিক্ষয় দ্বারা মাটি প্রতিনিয়ত উৎপীড়ন হচ্ছে এবং ভূমিগুলো বৃষ্টি ও বাতাসের নিকট উন্মোচিত হচ্ছে ও ক্ষয় হচ্ছে। ii. পাহাড়ি এলাকায় জুম চাষের ফলে মাটি আলগা হয়ে যাওয়ায় ভূমিধ্বস হয়। iii. ভূমিক্ষয়ের কারণে জমির পুষ্টি সমৃদ্ধ উপরের স্তরের মাটি অন্যত্র চলে যায়। ফলে মাটির উর্বরতা নষ্ট হয়। iv. ভূমিক্ষয়ের ফলে মাটিতে পুষ্টির অভাব দেখা দেয়। ফলশ্রুতিতে ফসলের বৃদ্ধিতে ব্যাঘাত ঘটে। v. ক্রমাগত ভূমিক্ষয়ের কারণে নদী-নালা ও হাওর-বিল ভরাট হয়ে যায়। ফলে দেশে প্রায়ই বন্যার প্রাদুর্ভাব ঘটে। এতে ফসল, পশুপাখি বাড়ি-ঘরের অনেক ক্ষতি হয়। vi. ভূমিক্ষয়ের বিরাট অংশ নদীতে জমা হয়। এতে নদীর গভীরতা কমে যায় এবং নৌ চলাচলের বিঘ্ন ঘটে।"
        },
        {
          "label": "ঘ",
          "question": "চিত্র-‘ক’ এ কারণ ও প্রতিরোধের উপায় বিশ্লেষণ করো।",
          "explanation": "চিত্র-ক দ্বারা রিল ভূমিক্ষয় বোঝানো হয়েছে। রিল ভূমিক্ষয় এক ধরনের প্রাকৃতিক ভূমিক্ষয়। এর কারণ ও প্রতিরোধের উপায় নিম্নে দেওয়া হলো— আস্তরণ ভূমিক্ষয়ের দ্বিতীয় ধাপ হলো রিল ভূমিক্ষয়। প্রচুর বৃষ্টিপাতের ফলে পানি বেশি হলে জমির ঢাল বরাবর লম্বাকৃতির রেখা সৃষ্টি হয়। যা অনেকটা হাতের রেখার মতো। এই ছোট ছোট রেখা কালক্রমে দৈর্ঘ্যে ও প্রস্থে বড় হতে থাকে। রিল ভূমিক্ষয় রোধে পানি প্রবাহ হ্রাসকরণ ও নিষ্কাশনের ব্যবস্থা গ্রহণ করা যেতে পারে । নদীর স্রোত নদী তীরের পাড় ভেঙ্গে মাটি অন্যস্থানে বহন করে নিয়ে যায় ও চরাঞ্চল গড়ে তোলে ফলে যে স্থানের মাটি সরে গেল সে জায়গায় অনুর্বরতা দেখা দেয়। এই ভূমিক্ষয় কমাতে পানি প্রবাহের বেগ কমানো জরুরি। বাঁধ বা আইল দিলে পানির বেগ কমে আসে, মাটি পানি শোষণের সময় পায় ও ভূমিক্ষয় রোধ হয়। রিল ভূমিক্ষয়ের ফলে যে ছোট ছোট নালার সৃষ্টি হয় তা ভরাট করে সমান করে দিলে পানির বেগ কমে যাবে এবং ভূমিক্ষয়ও রোধ হবে। জমির পানির সাথে বৃষ্টির পানি যোগ হলে প্রবল স্রোতের সৃষ্টি হয় এবং জমির মাটি আলগা হয়ে অন্যত্র চলে যায়। এক্ষেত্রে কৃষি জমি কয়েক খন্ডে ভাগ করে প্রতি খন্ড হতে পানি সরালে ভূমির এরূপ ক্ষয়রোধ করা সম্ভব হবে। জমিতে জৈব পদার্থের পরিমাণ বৃদ্ধি করলে মাটির দানাবন্ধন ভালো হবে ফলে ভূমিক্ষয় রোধ করা সম্ভব ।"
        }
      ]
    },
    {
      "number": "7",
      "uddipok": "",
      "tag": "RCPC 24",
      "sub_questions": [
        {
          "label": "ক",
          "question": "IPCC এর পূর্ণরূপ লেখো ।",
          "explanation": "IPCC = Intergovernmental Panel on Climate Change."
        },
        {
          "label": "খ",
          "question": "বীজের আর্দ্রতা পরীক্ষা ব্যাখ্যা করো।",
          "explanation": "বীজ থেকে আর্দ্রতা বের করে দিয়ে তাতে কতটুকু আর্দ্রতা আছে তা নির্ণয় করার পদ্ধতিকে বীজের আর্দ্রতা পরীক্ষা বলা হয়। বীজের আর্দ্রতা পরীক্ষার সূত্রটি হলো, আর্দ্রতার শতকরা হার =  নমুনা বীজের ওজন - নমুনা বীজ শুকানোর পর ওজন   নমুনা বীজের ওজন  × \\frac{\\text { নমুনা বীজের ওজন - নমুনা বীজ শুকানোর পর ওজন }}{\\text { নমুনা বীজের ওজন }} \\times   নমুনা   বীজের   ওজন     নমুনা   বীজের   ওজন  -  নমুনা   বীজ   শুকানোর   পর   ওজন   ​ × ১০০ প্রথমে বীজ সংগ্রহ করে বীজের ওজন নেওয়া হয় যা নমুনা বীজের ওজন। এরপর নির্দিষ্ট তাপমাত্রায় বীজ শুকানো হয় এবং পুনরায় ওজন করা হয়। এরপর নমুনা বীজের ওজন থেকে বীজ শুকানোর পরে নমুনা বীজের ওজনকে বাদ দিয়ে নমুনা বীজের ওজন দ্বারা ভাগ করা হয়। আর্দ্রতাকে শতকরায় প্রকাশ করা হয় বিধায় ১০০ দ্বারা গুণ করা হয়।"
        },
        {
          "label": "গ",
          "question": "চিত্র-গ এর আলোকে ধানের বীজতলার পরিমাপ এবং এর গুরুত্ব ব্যাখ্যা করো।",
          "explanation": "চিত্র-গ এর আলোকে ধানের বীজতলার পরিমাপ ও এর গুরুত্ব নিম্নে দেওয়া হলো: এক শতক জমিতে ‘দুই খণ্ডের বীজতলা তৈরি করা যাবে। প্রতিটি বীজতলার আকার ১০ মিটার x ৪ মিটার জায়গার মধ্যে নালা বাদ দিয়ে ৯.৫ মিটার × ১.৫ মিটার হবে। বীজতলার চারদিকে ২৪ সেমি জায়গা বাদ দিতে হবে এবং দুই খণ্ডের মাঝখানে ৫০ সেমি জায়গা নালার জন্য রাখতে হবে। বীজতলার গুরুত্ব : বীজ তলায় বিশেষ যত্নের মাধ্যমে এগুলোর চারা উৎপাদন করে মূল জমিতে রোপণ করতে হয়। আবার উন্নত জাতের ফলের কলম করার ক্ষেত্রে বিভিন্ন রকম পদ্ধতি অবলম্বনের মাধ্যমে কলমের চারা উৎপাদন করা হয়। বীজতলায় উৎপাদিত চারার বিশেষ যত্ন নেওয়ার সুযোগ থাকে বিধায় চারাগুলো সতেজ ও শক্ত চারা হিসাবে গড়ে উঠে। এই উদ্দেশ্যেই আমরা বীজতলা তৈরি করি।"
        },
        {
          "label": "ঘ",
          "question": "চিত্র ক ও খ এর লক্ষণগুলো ব্যাখ্যা করে তার প্রতিকারের উপায় বিশ্লেষণ করো।",
          "explanation": "উদ্দীপকের ক ও খ চিত্রের পোকাগুলো হলো যথাক্রমে মাজরা পোকা ও পামরী পোকা। নিম্নে পোকা দুটি দ্বারা আক্রান্ত হলে যে লক্ষণ প্রকাশ পায় তা ব্যাখ্যা করে প্রতিকারের উপায় বিশ্লেষণ করা হলো- মাজরা পোকার আক্রমণে— ১. ধান গাছের মাঝডগা ও শীষের ক্ষতি হয় । ২. কুশি অবস্থায় মাঝডগা সাদা হয়ে যায়। ৩. ফুল আসার পর ধানের শীষে সাদা চিটা হয় । ৪. সব ঋতুতে গাছ কমবেশি ক্ষতিগ্রস্ত হয়। পামরি পোকার আক্রমণে— ১. পামরি পোকার কীড়া পাতার ভিতরে ছিদ্র করে সবুজ অংশ খায় । ২. পূর্ণ বয়স্ক পোকা পাতার সবুজ অংশ কুঁড়ে কুঁড়ে খায় বলে পাতা সাদা হয়ে যায় । প্রতিকারের উপায়: সুমিথিয়ন ৫০ বা ম্যালাথিয়ন ৫৭ বা এমএলটি ৫৭ বা ডায়াজিনন ৬০ ইত্যাদি কীটনাশকগুলো পানির সাথে মিশিয়ে গাছের উপর স্প্রে করলে গান্ধি পোকা, মাজরা পোকা, পামরি পোকা ধ্বংস হয়। সুতরাং উপরিউক্ত ঔষধগুলো সময়মতো প্রয়োগ করে উপর্যুক্ত পোকাগুলো দমন করে গাছকে রক্ষা করা যায় ।"
        }
      ]
    },
    {
      "number": "8",
      "uddipok": "যুব উন্নয়ন প্রশিক্ষণ কেন্দ্র থেকে মৎস্য ও পশুপালনের উপর প্রশিক্ষণ নিয়ে অতুল বাবু তার বাড়ির পাশের ২০ শতকের একটি পুকুর মাছ চাষের জন্য প্রস্তুত করেন। পুকুরে তিনি পরিমাণমতো চুন ও ইউরিয়া সার প্রয়োগ করেন। এর ফলে পুকুরে পর্যাপ্ত পরিমাণে প্রাকৃতিক খাদ্য তৈরি হয়। তিনি পুকুরে ২ কেজি পোনা ছাড়লেন। ৬ মাস পর পুকুর হতে ৫০ কেজি মাছ পেলেন। পুকুরে মোট ৬০ কেজি সম্পুরক খাদ্য প্রয়োগ করেছিলেন ।",
      "tag": "RCPC 24",
      "sub_questions": [
        {
          "label": "ক",
          "question": "CCA কী?",
          "explanation": "সিসিএ (CCA) হলো দেশে কাঠ সংরক্ষণে বহুল ব্যবহৃত রাসায়নিক দ্রব্য, যার উপাদান হলো ক্রোমিক অক্সাইড, কপার অক্সাইড ও আর্সেনিক পেন্টা অক্সাইড।"
        },
        {
          "label": "খ",
          "question": "সঠিক পদ্ধতিতে উদ্ভিদের বীজ সংরক্ষণ প্রয়োজন কেন? ব্যাখ্যা করো।",
          "explanation": "বীজকে রোগ, পোকা ও অন্যান্য ক্ষতিকারক অবস্থা থেকে রক্ষার জন্য যে প্রক্রিয়াতে সংরক্ষণ করা হয় তাকে বীজ সংরক্ষণ প্রক্রিয়া বলে । বীজ আহরণ থেকে রোপণের পূর্ব পর্যন্ত সঠিক প্রক্রিয়াতে সংরক্ষণ করতে হয়। সঠিক প্রক্রিয়াতে সংরক্ষণের মাধ্যমে বীজকে পোকামাকড়, ছত্রাক ও ব্যাকটেরিয়া থেকে রক্ষা করা যায়। বীজের গুণগতমান রক্ষা করা ও অঙ্কুরোদগম ক্ষমতা বজায় রাখা যায়। ভালো উদ্ভিদ পাওয়ার জন্য ভালো মানের বীজ প্রয়োজন । তাই, সঠিক পদ্ধতিতে বীজ সংরক্ষণ গুরুত্বপূর্ণ।"
        },
        {
          "label": "গ",
          "question": "অতুল বাবুর পুকুরের FCR নির্ণয় করো এবং পুকুরের সম্পূরক খাদ্য প্রয়োগের গুরুত্ব লেখো।",
          "explanation": "অতুল বাবু তার পুকুরে পোনা ছাড়েন ২ কেজি। ৬ মাস পর তিনি পুকুর থেকে ৫০ কেজি মাছ আহরণ করেন। এ ৬ মাসে তিনি ৬০ কেজি খাদ্য প্রদান করেন । আমরা জানি, দৈহিক বৃদ্ধি = আহরণকালীন মোট ওজন - মজুদকালীন মোট ওজন = ( ৫ 0 − ২ ) = 8 =(৫ 0-২)=8 = ( ৫ 0 − ২ ) = 8 ৮ কেজি ∴  FCR  =  প্রয়োগকৃত খাদ্য   দৈशिক বৃদ্ধি  = 60 48 = ১ . ২৫ \\therefore \\text { FCR } \\quad=\\frac{\\text { প্রয়োগকৃত খাদ্য }}{\\text { দৈशिক বৃদ্ধি }}=\\frac{{60}}{48}=১ . ২ ৫ ∴  FCR  =   দৈशिক   বৃদ্ধি     প্রয়োগকৃত   খাদ্য   ​ = 48 60 ​ = ১ . ২৫ সম্পূরক খাদ্যের গুরুত্ব: মাছকে সম্পূরক খাদ্য প্রদানের মূল উদ্দেশ্য হলো দ্রুত দৈহিক বৃদ্ধি ঘটানো। সুস্থ সবল মাছ উৎপাদন ও এর দ্রুত দৈহিক বৃদ্ধির জন্য মাছের খাবারে বিভিন্ন পুষ্টি উপাদান যেমন— আমির, স্নেহ, শর্করা, খনিজ লবণ ও ভিটামিনের মাত্রা সঠিক পরিমাণ । থাকা আবশ্যক। তবে এসব উপাদানের মধ্যে আমিষ অধিক গুরুত্বপূর্ণ। সম্পূরক খাদ্যের মধ্যে ফিশমিল, সরিষার খৈল, চালের কুঁড়া বেশি মাত্রায় থাকে । এগুলো মাছকে আমিষ বা প্রোটিন সরবরাহ করে। এছাড়া মাছের সম্পূরক খাদ্যে আটা ও চিটাগুড় থাকে যা মাছকে শর্করা সরবরাহ করে। সম্পূরক খাদ্যে ০.৫-১% ভিটামিন ও খনিজ লবণের মিশ্রণও ব্যবহার করা হয়। সম্পূরক খাদ্য প্রদান করলে কম সময়ে জলাশয়ে থেকে অধিক মাছ ও আর্থিক মুনাফা পাওয়া যায় ।"
        },
        {
          "label": "ঘ",
          "question": "অতুল বাবু পুকুরে কত পরিমাণে চুন ও ইউরিয়া সার প্রয়োগ করেছিলেন? মাছের বৃদ্ধিতে এগুলোর গুরুত্ব বিশ্লেষণ করো।",
          "explanation": "অতুল বাবু তার ২০ শতক পুকুরে মাছ চাষ করেন। আমরা জানি, ১ শতক পুকুরে চুন দিতে হয় ১ থেকে ২ কেজি ∴ \\therefore ∴ ২০\" \" \" \" {(১ থেকে ২) × \\times × ২০}কেজি = ( =( = ( ২০ থেকে 8০) কেজি ∴ \\therefore ∴ অতুল বাবু তার পুকুরে ২০ থেকে ৪০ কেজি চুন প্রয়োগ করোছিলেন। পুকুর প্রস্যুতির অংশ হিসেবে চুন প্রয়োর ৫-৭ দিন পর সার্ প্রয়োপ করা হয়। পুকুরে তৈব ও অজৈব বিভিন্ন সার প্রয়োপ করা হয়। অজৈব সারের মধ্যে ইউরিয়া সার অন্যতম। প্রতি শতকে ১০০-১৫০. গ্রাম ইউরিয়া সার প্রয়োগ করতে হয়। ১ শতকে প্রয়োগ করতে হয় ১০০ থেকে ১৫০ গ্রাম ইউর্রিয়া ∴ ২০ , , ,, ,,  {  ২০  ×  (১০০ থেকে ১৫০)  } , ,\",   = ২০০০ থেকে ৩০০০, ,,   = ২ থেকে ৩ কেজি ইউরিয়া  \\begin{array}{l} \\therefore ২ ০,, \\text {,, ,, }\\{\\text { ২০ } \\times \\text { (১০০ থেকে ১৫০) }\\}, \\text {,\", } \\\\ \\text { = ২০০০ থেকে ৩০০০, ,, } \\\\ \\text { = ২ থেকে ৩ কেজি ইউরিয়া } \\end{array} ∴ ২০ ,, ,, ,,  {   ২০   ×  ( ১০০   থেকে   ১৫০ )  } , ,\",   =  ২০০০   থেকে   ৩০০০ , ,,   =  ২   থেকে   ৩   কেজি   ইউরিয়া   ​ চুন প্রয়োগের ফলে মাটিতে পানির উর্বরতা বাড়ে, পানির pH সঠিক মাত্রায় থাকে। পানির ঘোলাত্ব কমে পানি পরিষ্কার হয়। ফলে সূর্যালোক সঠিকভাবে পুকুরে প্রবেশ করে, অক্সিজেন ও প্রাকৃতিক খাদ্যের উৎপাদন ভালো হয় এবং মাছের উপাদান ভালো হয়। এতে মাছের রোগবালাই দূর হয়। সর্বোপরি সারের কার্যকারিতা বৃদ্ধি পায় । চুন প্রয়োগের পাশাপাশি অতুল বাবু সার প্রয়োগ করেছেন। সার প্রয়োগের ফলে তার মাছ চাষের পুকুরে প্রাকৃতিক খাদ্য তৈরি হয়। মাছের প্রধান প্রাকৃতিক খাবার হলো ফাইটোপ্লাংকটন ও জু-প্লাংকটন। সার প্রয়োগের ফলে পানিতে বিভিন্ন পুষ্টি উপাদান যেমন- ফসফরাস, পটাশিয়াম পানিতে মিশে। এ পুষ্টি উপাদান ব্যবহার করে পানিতে ফাইটোপ্লাংকটন তৈরি হয়। আর ফাইটোপ্লাংকটনের উপর নির্ভর করে জু-প্লাংকটন তৈরি হয়। সার দুই প্রকার। ক) জৈব সার, যেমন- গোবর, হাঁস-মুরগির বিষ্ঠা, খ) অজৈব সার, যেমন- ইউরিয়া, টিএসপি, এমওপি ইত্যাদি। চুন প্রয়োগের ৫-৭ দিন পর সার প্রয়োগ করতে হয়। রৌদ্রোজ্জ্বল দিনে সকাল থেকে দুপুরের মধ্যে পুকুরে সার প্রয়োগ করতে হয়। সার পানিতে গুলে সমস্ত পুকুরে সমানভাবে ছিটিয়ে দিতে হয়। মাছের বৃদ্ধিতে চুন ও ইউরিয়া সারের গুরুত্ব অপরিসীম।"
        }
      ]
    }
  ]
}