{
  "title": "দিনাজপুর বোর্ড ২০২২",
  "subtitle": "কৃষিশিক্ষা (8)",
  "questions": [
    {
      "number": "1",
      "uddipok": "রহমত আলী এ বছর উফশী জাতের ধান চাষ করে ভালো ফলন পেয়েছেন। তাই তিনি এই ধান বীজ হিসেবে নিজেই সংরক্ষণ করার জন্য ২০ কেজি ধান ২ দিন রোদে শুকিয়ে ১৮ কেজি ধান বীজ পেলেন। যা তিনি বস্তায় সংরক্ষণ করেন।",
      "tag": "DIN.B 22",
      "sub_questions": [
        {
          "label": "ক",
          "question": "মাটি কাকে বলে?",
          "explanation": "যেখানে ফসল জন্মায়, বন সৃষ্টি হয় এবং গবাদিপশু বিচরণ করে তাকে মাটি বলে।"
        },
        {
          "label": "খ",
          "question": "কোন ধরনের ভূমিক্ষয়ের ফলে জমিতে কৃষি যন্ত্রপাতি ব্যবহারে অসুবিধা হয়? ব্যাখ্যা করো ।",
          "explanation": "রিল ভূমিক্ষয়ের ফলে জমিতে কৃষি যন্ত্রপাতি ব্যবহারে অসুবিধা হয় । রিল ভূমিক্ষয় আস্তরণ ভূমিক্ষয়ের দ্বিতীয় ধাপ। প্রচুর বৃষ্টিপাতের ফলে জমির ঢাল বরাবর লম্বাকৃতির রেখার সৃষ্টি হয় যা অনেকটা হাতের রেখার মতো । এই ছোট ছোট রেখা কালক্রমে দৈর্ঘ্য ও প্রস্থে বড় হতে থাকে । ফলে বৃষ্টির পানির স্রোতধারায় উর্বর মাটি জমি থেকে স্থানচ্যুতি হয় এবং কৃষি যন্ত্রপাতি ব্যবহারে অসুবিধা হয় ।"
        },
        {
          "label": "গ",
          "question": "রহমত আলীর ধানবীজের আর্দ্রতার হার নির্ণয় করো।",
          "explanation": "রহিম মিয়া ধান বীজ সংরক্ষণের জন্য নমুনা বীজ থেকে ২০০ গ্রাম বীজ ওভেনে নিয়ে সম্পূর্ণ আর্দ্রতামুক্ত করার পর ১৮০ গ্রাম বীজ পেলেন। সুতরাং, রহিম মিয়ার ধান বীজের আর্দ্রতার শতকরা হার =  নমুনা বীজের ওজজন - নমুনা সীজ শুকানোর পর ওজন   নমুনা বীজের ওজন  × 200 = ২০০ − ১৮০ ২০০ × 200 = ২০ ২০০ × ২০০ = ২০ % \\begin{array}{l} =\\frac{\\text { নমুনা বীজের ওজজন - নমুনা সীজ শুকানোর পর ওজন }}{\\text { নমুনা বীজের ওজন }} \\times 200 \\\\ =\\frac{২০০ -১৮০ }{২০০} \\times 200=\\frac{২০ }{২০০ } \\times ২০০ =২০ \\% \\end{array} =   নমুনা   বীজের   ওজন     নমুনা   বীজের   ওজজন  -  নমুনা   সীজ   শুকানোর   পর   ওজন   ​ × 200 = ২০০ ২০০ − ১৮০ ​ × 200 = ২০০ ২০ ​ × ২০০ = ২০ % ​ অথাৎ, রহিম মিয়ার ধান বীজের আর্দ্রতার হার ১০%।"
        },
        {
          "label": "ঘ",
          "question": "রহমত আলীর ধানবীজ পরবর্তী বছরের জন্য চাষের উপযোগী কি-না? তোমার মতামত দাও ।",
          "explanation": "রহমত আলী পরবর্তী বছর চাষের জন্য ধান বীজ সংরক্ষণ করেন । জমি থেকে বীজ সংগ্রহের পর বীজ শুকানোর মাধ্যমে বীজ থেকে অতিরিক্ত আর্দ্রতা কমিয়ে পরিমিত মাত্রায় আনা হয় । বীজের জীবনীশক্তি ও অঙ্কুরোদগম ক্ষমতা বাড়াতে বীজ শুকানোর কোনো বিকল্প নেই। ক্ষেত থেকে যখন ফসল কাটা হয় তখন এর আর্দ্রতা থাকে ১৮% থেকে ৪০% পর্যন্ত যা বীজের জীবনীশক্তিকে নষ্ট করে ফেলে। তাই পরবর্তী মৌসুমে ব্যবহারের জন্য বীজের আর্দ্রতাকে ১২% বা তার নিচে নামিয়ে আনা আবশ্যক । উদ্দীপকে রহমত আলী ধান বীজ সংরক্ষণের জন্য ২০ কেজি ধান রোদে শুকালেন। শুকানোর পর ওজন পেলেন ১৮ কেজি। বীজের আর্দ্রতা হিসাব করে পাওয়া যায় ১০% । অর্থাৎ রহমত আলীর ধান বীজের আর্দ্রতা ১২% এর নিচে যা পরবর্তী মৌসুমে ব্যবহারের জন্য উপযুক্ত। এছাড়াও ধান বীজ তিনি চটের বস্তায় সংরক্ষণ করেন। পোকার উপদ্রব থেকে রক্ষার জন্য তিনি বস্তায় নিমের পাতা, নিমের শিকড়, আপেল বীজের গুঁড়া, বিশকাটালি ইত্যাদি মেশান । উপরিউক্ত আলোচনা থেকে বলা যায়, রহমত আলী ধান বীজ সঠিক উপায়ে সংরক্ষণ করায় তা পরবর্তী বছর চাষের জন্য উপযোগী থাকবে ।"
        }
      ]
    },
    {
      "number": "2",
      "uddipok": "কৃষি বিষয়ের শিক্ষক জামিল স্যার তার বিদ্যালয়ের দশম শ্রেণির শিক্ষার্থীদের নিয়ে বরেন্দ্র অঞ্চল ও মধুপুর অঞ্চলে শিক্ষা সফরে যান। তিনি হাতে কলমে শিক্ষার্থীদের বরেন্দ্র ও মধুপুর এলাকার মাটি নিয়ে পর্যবেক্ষণ ও পরীক্ষা-নিরীক্ষা করান।",
      "tag": "MHSC 24,DIN.B 22",
      "sub_questions": [
        {
          "label": "ক",
          "question": "মাটি কাকে বলে?",
          "explanation": "ভূ পৃষ্ঠের নরম স্তর যেখানে ফসল জন্মায় বন সৃষ্টি হয় গবাদি পশু বিচরন করে তাকে মাটি বলে"
        },
        {
          "label": "খ",
          "question": "বায়ুর প্রভাবে আবাদি জমির উর্বরতা কমে যায় কেন?",
          "explanation": "গতিশীল বায়ু প্রবাহ কর্তৃক এক স্থানের মাটি অন্যত্র বয়ে নেওয়ার প্রক্রিয়াকে বাত্যাজনিত ভূমিক্ষয় বলে। বেলে ও বেলে দোআঁশ মাটি আলগা ও হালকা হওয়ায় প্রবল বায়ুপ্রবাহে এসব মাটি সহজেই উড়ে যায়। বাংলাদেশের উত্তরাঞ্চলের দিনাজপুর-রাজশাহী অঞ্চলে চৈত্র-বৈশাখ মাসে বায়ু প্রবাহজনিত ভূমিক্ষয়ের প্রকোপ দেখা যায়। এছাড়াও সমতল এলাকা, গাছপালা ও বৃষ্টিপাত কম এমন অঞ্চলে বায়ুপ্রবাহজনিত ভূমিক্ষয় হয়ে থাকে। এ সকল কারণে বায়ুর প্রভাবে আবাদি জমির উর্বরতা কমে যায়।"
        },
        {
          "label": "গ",
          "question": "উদ্দীপকে উল্লিখিত শিক্ষার্থীদের মাটি নিয়ে পরীক্ষা-নিরীক্ষা ও পর্যবেক্ষণের ফলাফল বর্ণনা করো।",
          "explanation": "নিম্নের অনুরুপ: উদ্দীপকের শিক্ষার্থীরা বরেন্দ্র অঞ্চল ও মধুপুর অঞ্চলের মাটি নিয়ে পর্যবেক্ষণ ও পরীক্ষা-নিরীক্ষা করেন। উঁচু এবং মাঝারি উঁচু ভূমি হলো বরেন্দ্র অঞ্চলের মাটির প্রধান বৈশিষ্ট্য। সমতল ও উঁচু ভূমি মধুপুর অঞ্চলের বৈশিষ্ট্য। এই অঞ্চলের মাটি দোআঁশ প্রকৃতির। এ অঞ্চলের মাটিতে নিম্নমাত্রার জৈব পদার্থ ও পটাশজাত খনিজ পদার্থ রয়েছে। এখানকার মাটির pH মাত্রা ৫.৫ – ৬.৫। শিক্ষার্থীরা বরেন্দ্র অঞ্চল ও মধুপুর অঞ্চলের মাটি পর্যবেক্ষণ ও পরীক্ষা- নিরীক্ষা করে উপরোক্ত ফলাফল পায়।"
        },
        {
          "label": "ঘ",
          "question": "উদ্দীপকে উল্লিখিত অঞ্চলটি কি সব ধরনের ফসল চাষের উপযোগী? পাঠ্যপুস্তকের আলোকে তোমার মতামত দাও।",
          "explanation": "নিম্নের অনুরুপ: উদ্দীপকের শিক্ষার্থীরা বরেন্দ্র অঞ্চল ও মধুপুর অঞ্চলে শিক্ষা সফরে যান। এই অঞ্চলের মাটি দোআঁশ প্রকৃতির হওয়ায় প্রায় সব ধরনের ফসল চাষ করা যায়। এই অঞ্চলের সেচ নির্ভর ফসলগুলো হলো— রবি মৌসুম: আখ, আলু, গম, সরিয়া, চিনাবাদাম, মসুর, টমেটো, বাঁধাকপি, ছোলা, শীতকালীন শাকসবজি। খরিপ-১: রোপা আউশ, পাট, মুগ, ঢেঁড়স। খরিপ-২: রোপা আমন (স্থানীয় উন্নত ও উফশী)। বৃষ্টি নির্ভর ফসলগুলো হলো- রবি মৌসুম: বোরো, আখ, আলু, সরিষা, মসুর, ছোলা, বার্লি ও শীতকালীন শাকসবজি। খরিপ-১: বোনা আউশ, পাট, কাউন, গ্রীষ্মকালীন শাকসবজি। খরিপ-২: রোপা আমন (স্থানীয় উন্নত ও উফশী)। উল্লিখিত ফসলগুলো বরেন্দ্র ও মধুপুর অঞ্চলে ভালো জন্মে। অর্থাৎ এই অঞ্চলটি সব ধরনের ফসল চাষের উপযোগী।"
        }
      ]
    },
    {
      "number": "3",
      "uddipok": "হরিপুরের কচুয়া বিলে উপজেলা মৎস্য কর্মকর্তার দপ্তর থেকে মাইকিং করে মাছ ধরা নিষিদ্ধ ঘোষণা করা হয় এবং বিলটির চারপাশে লাল পতাকা উড়িয়ে নিষিদ্ধ স্থানটি চিহ্নিত করে। এরপরও উক্ত গ্রামের আক্কাস মিয়া রাতের বেলায় মাছ ধরতে গিয়ে ধরা পড়ে এবং শাস্তি পায়। কয়েক মাস পর আবার সে মাছ ধরতে গিয়ে ধরা পরে এবং দ্বিতীয়বার আইন ভঙ্গকারীর শাস্তি পায় ।",
      "tag": "DIN.B 22",
      "sub_questions": [
        {
          "label": "ক",
          "question": "মৌসুমি পুকুর কাকে বলে?",
          "explanation": "যে পুকুরে বছরের একটি নির্দিষ্ট সময় (৩-৮ মাস) পানি থাকে, বেশি গভীর হয় না এবং মাটি বেশি সময় পানি ধরে রাখতে পারেনা তাকে মৌসুমি পুকুর বলে ।"
        },
        {
          "label": "খ",
          "question": "দূরবর্তী স্থানে পলিথিন ব্যাগে পোনা পরিবহনে অক্সিজেন ব্যবহার করা হয় কেন?",
          "explanation": "দূরবর্তী স্থানে পোনা পরিবহনের ক্ষেত্রে পলিথিন ব্যাগ ব্যবহার করা হয়। সেক্ষেত্রে পলিথিন ব্যাগে অক্সিজেন দিয়ে পোনা পরিবহন করা উচিত। পলিথিন ব্যাগে ৩ ভাগের ১ ভাগ পানি ও ২ ভাগ অক্সিজেন দিয়ে পোনা পরিবহন করতে হবে। নয়তো মুখবন্ধ পলিথিনে অক্সিজেনের অভাবে অনেক পোনা মারা যাবে। তাই দূরবর্তী স্থানে পোনা পরিবহনে অক্সিজেন ব্যবহার করা হয়।"
        },
        {
          "label": "গ",
          "question": "উদ্দীপকে উল্লিখিত আক্কাস মিয়ার কী ধরনের শাস্তি হয়েছিল? বর্ণনা করো ।",
          "explanation": "উদ্দীপকে আক্কাস মিয়া সংরক্ষিত এলাকায় মাছ ধরতে যেয়ে ধরা পরে এবং শাস্তি পায়। কয়েক মাস পর মাছ ধরতে গিয়ে সে আবার ধরা পরে । এ ধরনের কর্মকাণ্ডের শাস্তির বিধান নিম্নরূপ — (i) প্রথমবার আইন ভঙ্গকারীর শাস্তি হবে কমপক্ষে ১ মাস হতে সর্বোচ্চ ৬ মাসের সশ্রম কারাদণ্ড এবং তৎসহ সর্বোচ্চ ১০০০/- টাকা জরিমানা । (ii) পরবর্তীতে প্রতিবার আইন ভঙ্গের জন্য কমপক্ষে ২ মাস হতে সর্বোচ্চ ১ বছর সশ্রম কারাদণ্ড এবং তৎসহ সর্বোচ্চ ২০০০/- টাকা জরিমানা। অর্থাৎ আক্কাস মিয়া প্রথমবার ধরা পরায় উপরিল্লিখিত (i) নং এবং দ্বিতীয়বার ধরা পরার পর উপরিল্লিখিত (ii) নং শাস্তি হয়েছিল ।"
        },
        {
          "label": "ঘ",
          "question": "তুমি কি মনে করো উপজেলা মৎস্য কর্মকর্তার ব্যবস্থাপনাটি মৎস্য উন্নয়নে গুরুত্বপূর্ণ ভূমিকা পালন করবে?",
          "explanation": "নিম্নের অনুরূপ। চিত্রে উল্লিখিত বিষয়টি হলো মৎস্য অভয়াশ্রম । মৎস্য অভয়াশ্রম হলো কোনো জলাশয় বা এর একটি নির্দিষ্ট অংশ যেমন— হাওর, বিল বা নদীর কোনো অংশ যেখানে বছরের নির্দিষ্ট কোনো সময়ে বা সারাবছর মাছ ধরা নিষেধ করা হয়। এর ফলে মাছের নিরাপদ আবাসস্থল নিশ্চিত হয়। মাছের অবাধ প্রজনন ও বিচরণক্ষেত্রের সংরক্ষণ ও সম্প্রসারণ হয়। নিরাপদ আশ্রয় তৈরি হওয়ায় বিলুপ্ত প্রায় বা মাছের বিপন্ন প্রজাতির সংরক্ষণ হয়। মাছের বৃদ্ধির জন্য পর্যাপ্ত পরিমাণ প্রাকৃতিক খাদ্য নিশ্চিত করা যায়। প্রজননক্ষম মাছকে রক্ষার মাধ্যমে এদের বংশবিস্তার ও মজুদ বৃদ্ধি করা যায়। এতে মাছের জীববৈচিত্র্য সংরক্ষণ হয় এবং আমাদের খাদ্য নিরাপত্তা নিশ্চিত হয় । উপরের আলোচনা হতে বলা যায়, মাছের উৎপাদন বৃদ্ধি, মৎস্য প্রজাতির সংরক্ষণ এবং দেশের মানুষের আমিষের চাহিদা পূরণে মৎস্য অভয়াশ্রম অত্যন্ত গুরুত্বপূর্ণ ।"
        }
      ]
    },
    {
      "number": "4",
      "uddipok": "জাতীয় মৎস্য সপ্তাহ উদযাপন উপলক্ষ্যে আয়োজিত সেমিনারে উপস্থিত হয়ে মৎস্যচাষি হেলাল সাহেব মৎস্য সংরক্ষণ আইনের বিভিন্ন বিষয়ে অবগত হলেন। তিনি উপলব্ধি করলেন— সব মাছ সবসময় ধরা যাবে না।মাছ ধরার জন্য কারেন্ট জাল ব্যবহার করা যাবে না প্রভৃতি। মৎস্য আইন অমান্য করলে জরিমানা হয়, এমনকি কারাদণ্ডও হতে পারে। তিনি পৈত্রিকসূত্রে প্রাপ্ত পুকুরটির পাড় ও তলদেশ মেরামত করে মাছ চাষের উপযোগী করেন। এ বছর তিনি পুকুরে কার্প জাতীয় মাছের সাথে তেলাপিয়ার মিশ্র চাষ করে সফলতা পান এবং অধিক মুনাফা অর্জন করেন ।",
      "tag": "DIN.B 22",
      "sub_questions": [
        {
          "label": "ক",
          "question": "গরুকে দৈনিক কত কেজি শুকনো খড় দিতে হয়?",
          "explanation": "গরুকে দৈনিক ৩-৪ কেজি শুকনো খড় দিতে হয়।"
        },
        {
          "label": "খ",
          "question": "আলুর হাম পুলিং করা হয় কেন?",
          "explanation": "মাটির উপরের আলু গাছের সম্পূর্ণ অংশ উপড়ে ফেলাকে হাম পুলিং বলে। হাম পুলিং এর ফলে আলুর ত্বক শক্ত হয়, রোগাক্রান্ত গাছ থেকে রোগ বিস্তারের সম্ভাবনা হ্রাস পায় এবং আলুর সংরক্ষণগুণ বৃদ্ধি পায়। তাই আলুতে হাম পুলিং করা হয় ।"
        },
        {
          "label": "গ",
          "question": "মৎস্যচাষি হেলাল সাহেবের পুকুরটির বৈশিষ্ট্য বর্ণনা করো।",
          "explanation": "উদ্দীপকে মাছ চাষের পুকুরের যে সকল বৈশিষ্ট্য থাকা দরকার সেগুলো মাছ চাষের আদর্শ পুকুরের বৈশিষ্ট্য। এর বৈশিষ্ট্যগুলো নিম্নরূপ— i. পুকুরটি বন্যামুক্ত হয়। এ জন্য পুকুরের পাড় যথেষ্ট উঁচু থাকে । ii. পুকুরের মাটি দোআঁশ, পলি-দোআঁশ বা এঁটেল-দোআঁশ প্রকৃতি হয় । iii. পুকুরে সারা বছর পানি থাকে যা চাষের জন্য অধিক উপযুক্ত । iv. পুকুরের পানির গভীরতা ০.৭৫-২ মিটার হয় যা সুবিধাজনক। v. পুকুরটি খোলামেলা স্থানে হয় এবং পাড়ে কোনো বড় গাছপালা থাকে না। এতে পুকুর প্রচুর আলো-বাতাস পায়। ফলে পুকুরে সালোকসংশ্লেষণ বেশি ও মাছের খাদ্য বেশি তৈরি হয় । পানিতে পর্যাপ্ত অক্সিজেন মিশে । উত্তর-দক্ষিণমুখী পুকুরে সূর্যালোক বেশি পাবে । vi. পুকুরের তলায় অতিরিক্ত কাদা থাকে না । তলার কাদার পুরুত্ব ২০- ২৫ সেমি এর বেশি হওয়া উচিৎ না। vii. চাষের পুকুরের আয়তন ২০-২৫ শতক হয় যাতে ব্যবস্থাপনা সহজ হয়। পুকুরের আকৃতি সাধারণত আয়তাকার হয়। কারণ এতে জাল টেনে মাছ আহরণ করা সহজ হয়। viii. পুকুরের পাড়গুলো ১:২ হারে ঢালু হয় যা সবচেয়ে ভালো কারণ পুকুরের তলা হতে পুকুরের পাড় যতটুকু উঁচু হবে পাড় ঢালু হয়ে পুকুরের তলার দিকে দ্বিগুণ দূরত্বে গিয়ে মিশবে। উপরিউক্ত বৈশিষ্ট্যসমূহ মাছ চাষের আদর্শ পুকুরে দেখা যায় ।"
        },
        {
          "label": "ঘ",
          "question": "হেলাল সাহেবের উপলব্ধি মাছের আবাসস্থল রক্ষায় কতটুকু ভূমিকা রাখবে বলে তুমি মনে করো?",
          "explanation": "উদ্দীপকের হেলাল সাহেব জাতীয় মৎস্য সপ্তাহ উপলক্ষ্যে আয়োজিত সেমিনারে অংশ নিয়ে উপলব্ধি করেন- “সব মাছ সবসময় ধরা যাবে না। মাছ ধরার জন্য কারেন্ট জাল ব্যবহার করা যাবে না। মৎস্য সংরক্ষণ আইন অমান্য করলে জমিানা হয়, এমনকি কারাদণ্ডও হতে পারে। জীববৈচিত্র্য সংরক্ষণের জন্য মাছের নিরাপদ আবাসস্থল বা অভয়াশ্রম প্রতিষ্ঠা করা জরুরি। মৎস্য অভয়াশ্রম স্থাপনের মাধ্যমে মাছের নিরাপদ আবাসস্থল নিশ্চিত করা যায়। মাছের অবাধ প্রজনন ও বিচরণক্ষেত্র সংরক্ষণ এবং সম্প্রসারণ করা যায়। এছাড়াও প্রজননক্ষম মাছকে রক্ষার মাধ্যমে বংশবৃদ্ধি ও মজুদ বৃদ্ধি করা যায় । মৎস্য সংরক্ষণ আইন অনুযায়ী- নদীনালায় মাছের স্বাভাবিক চলাচল ব্যাহত করা যাবে না। বিস্ফোরক, বন্দুক ও ধনুক ব্যবহার করে মাছ শিকার বা আহরণ করা নিষিদ্ধ। পানিতে বিষ প্রয়োগ, কলকারখানার বর্জ্য নিক্ষেপ বা অন্য কোনো উপায়ে পানি দূষণ করে মাছের না যাবে না। চাষের উদ্দেশ্য আবাসস্থল বা প্রজনন ক্ষেত্র ধ্বংস করা ব্যতীত জুলাই হতে ডিসেম্বর পর্যন্ত ২৩ সে.মি এর চাইতে ছোট রুই কাতলা, মৃগেল, কালিবাউশ এবং ঘনিয়া মাছ ধরা নিষিদ্ধ । নভেম্বর হতে এপ্রিল পর্যন্ত ২৩ সেমি এর নিচের পাঙ্গাশ এবং ফেব্রুয়ারি থেকে জুন পর্যন্ত ৩০ সে.মি. এর নিচের সিলন, বোয়াল ও আইড় মাছ ধরাও পরিবহন নিষিদ্ধ। চৈত্রের মাঝামাঝি হতে ভাদ্রের মাঝামাঝি পর্যন্ত মুক্ত জলাশয়ে শোল, গজার ও টাকি মাছের পোনা ধরা নিষিদ্ধ। নভেম্বর থেকে মে মাস পর্যন্ত জাটকা ধরা, পরিবহন ও বিক্রি নিষিদ্ধ। মাছ ধরার ক্ষেত্রে ৪.৫ সে.মি. বা তার কম ব্যাসের বা দৈর্ঘ্যের ফাঁস বিশিষ্ট ফাঁসজাল ব্যবহার \"নিষিদ্ধ। মৎস্য সংরক্ষণ আইন ভঙ্গের ফলে পর্যায়ক্রমে শাস্তির বিধান রয়েছে। ফলে মৎস্য সংরক্ষণ বিধি মানার ক্ষেত্রে মৎস্য চাষিরা সতর্ক থাকবেন এবং বিধি পালনে সচেষ্ট হবে। হেলাল সাহেব তার উপলব্ধ জ্ঞান থেকে মৎস্য অভয়াশ্রম হতে মাছ ধরা এবং প্রজনন মৌসুমে মাছ ধরা ও নির্দিষ্ট আকারের নিচে পোনা মাছ ধরা হতে বিরত থাকবেন । এছাড়াও মৎস্য সংরক্ষণ আইন থাকার ফলে মৎস্য সংরক্ষণ বিধি মানার ক্ষেত্রে সচেষ্ট হবেন। এভাবে হেলাল সাহেবের উপলব্ধি মাছের আবাসস্থল রক্ষায় গুরুত্বপূর্ণ ভূমিকা রাখবে।"
        }
      ]
    },
    {
      "number": "5",
      "uddipok": "চিত্রটি লক্ষ্য করো এবং নিচের প্রশ্নগুলোর উত্তর দাও:",
      "tag": "MB, RB, CTG.B, JB, BB 22",
      "sub_questions": [
        {
          "label": "ক",
          "question": "সরিষা ফসল কখন সংগ্রহ করা উত্তম?",
          "explanation": "সকালে ঠান্ডা আবহাওয়ায় শিশিরভেজা অবস্থায় সরিষা ফসল সংগ্রহ করা উত্তম ।"
        },
        {
          "label": "খ",
          "question": "মাগুর মাছকে জিওল মাছ বলা হয় কেন? ব্যাখ্যা করো ।",
          "explanation": "সকল মাছের দেহে ফুলকা ছাড়াও অতিরিক্ত শ্বসনতন্ত্র থাকে, যার মাধ্যমে এরা বাতাস থেকে সরাসরি অক্সিজেন নিতে পারে তাদেরকে জিওল মাছ বলে । মাগুর মাছের একটি বিশেষ বৈশিষ্ট্য হচ্ছে ফুলকা ছাড়াও এদের অতিরিক্ত শ্বসনতন্ত্র আছে যার মাধ্যমে এরা বাতাস থেকে সরাসরি অক্সিজেন নিতে পারে। ফলে মাগুর মাছ অল্প অক্সিজেনযুক্ত পানিতে বা পানি ছাড়াও দীর্ঘদিন বেঁচে থাকতে পারে । তাই মাগুর মাছকে জিওল মাছ বলা হয় ।"
        },
        {
          "label": "গ",
          "question": "উদ্দীপকের চিত্র-১ এর ব্যবহার বর্ণনা করো ।",
          "explanation": "উদ্দীপকের চিত্র-১ এ নারিকেল গাছা দেখানো হয়েছে। নারিকেল গাছ বিভিন্ন কাজে ব্যবহৃত হয় । নারিকেল একটি অর্থকারী ও তেলজাতীয় ফসল। নারিকেলের ফলের ভিতরের অংশ মানুষের খাদ্য হিসেবে ব্যবহৃত হয়। চুল ও ত্বকের যত্নে নারিকেল তেল বহুল পরিচিত। নারিকেলের কচি ফলকে ডাব বলা হয় । রোগীর পথ্য হিসেবে এবং গরমে শরীর ঠান্ডাকারী পানীয় হিসেবে ডাবের পানি ব্যবহার হয়। এছাড়াও বিভিন্ন রান্নায় ও মিষ্টান্ন তৈরিতে নারিকেলের ব্যবহার বহুল প্রচলিত। নারিকেলের ছোবড়া দিয়ে নানা রকম গৃহস্থালি বস্তু যেমন— খাটের জাজিম, ওয়ালম্যাট, পাপোশ, রশি, মাদুর প্রভৃতি তৈরি হয়। নারিকেলের পাতা থেকে তৈরি ঝাড়ুও আমাদের দেশে বিশেষভাবে ব্যবহার হয়।"
        },
        {
          "label": "ঘ",
          "question": "দেশের আর্থসামাজিক উন্নয়নে চিত্র-১ ও চিত্র-২ এর মধ্যে কোনটি অধিক গুরুত্বপূর্ণ ভূমিকা রাখে বলে তুমি মনে করো? যুক্তিসহ উপস্থাপন করো।",
          "explanation": "উদ্দীপকের চিত্র-১ এ নারিকেল গাছ ও চিত্র-২ এ বাঁশ গাছ দেখানো হয়েছে। নারিকেল তেল জাতীয় ফসল। তবে খাদ্য হিসেবে কচি নারিকেলের পানি ও পাকা নারিকেলের ব্যবহার বহুলভাবে প্রচলিত। এছাড়াও নারিকেল হতে তেল, গ্লিসারিন, সাবান ও অন্যান্য কসমেটিকস এবং নারিকেলের ছোবড়া দিয়ে জাজিম, পাপোশ, রশিসহ বিভিন্ন গৃহস্থালি বস্তু তৈরি করা হয়ে থাকে। বিভিন্ন রান্নায় ও মিষ্টান্ন, পিঠা তৈরিতে নারিকেল ব্যবহৃত হয়। অন্যদিকে বাঁশ একটি গুরুত্বপূর্ণ অকাঠ বনজ ও প্রাকৃতিক সম্পদ। গৃহনির্মাণ ও গৃহসামগ্রী থেকে বৃহৎশিল্প প্রতিষ্ঠান পর্যন্ত বাঁশ এর ব্যবহার বিস্তৃত। বাঁশ ব্যবহার করে বড় বড় শিল্পপ্রতিষ্ঠানগুলো কাগজ, পার্টিকেল বোর্ড, প্লাইবোর্ড, ঢেউটিন, প্যানেল তৈরি করা হয়। এছাড়াও বাঁশ থেকে চাটাই, ডোল, খেলনা বাদ্যযন্ত্রসহ লেমিনেটেড বাঁশের মেঝে ও দেয়াল কভার মাদুর, কুশন, সিটকভার এমনকি পাদুকা ও তৈরি হয় । ব্যবহার এর উপর ভিত্তি করে বাঁশ শিল্পকে i. কাগজ শিল্প, ii. নির্মাণশিল্প ও iii. ক্ষুদ্র হস্তশিল্প -এই তিনটি শ্রেণিতে ভাগ করা হয়েছে। এ সকল শিল্পের সাথে জড়িত আছে অসংখ্য মানুষ। ফলে কর্মসংস্থান সৃষ্টির মাধ্যমে বিশাল জনগোষ্ঠীর অর্থনৈতিক অবস্থান উন্নয়ন ঘটানো সম্ভব হচ্ছে। উপরোক্ত আলোচনার মাধ্যমে দেশের আর্থসামাজিক উন্নয়নে চিত্র-১ এর নারিকেল গাছ অপেক্ষা চিত্র-২-এর বাঁশ অধিক গুরুত্বপূর্ণ ভূমিকা রাখে বলে আমি মনে করি ।"
        }
      ]
    },
    {
      "number": "6",
      "uddipok": "যুব উন্নয়ন অধিদপ্তর থেকে প্রশিক্ষণ নিয়ে রহিম মিয়া বেগুন চাষ করেন। জমি তৈরির সময় তিনি সঠিক মাত্রায় সার প্রয়োগ করেন ৷ এছাড়া চারা লাগানোর পরবর্তী পর্যায়ে সঠিক ব্যবস্থাপনার মাধ্যমে ফসল চাষ করায় তিনি কাঙ্ক্ষিত ফলন পান। তার উৎপাদিত ফসলের গুণগত মান ভালো হওয়ার কারণে তিনি আর্থিকভাবেও লাভবান হন। এটা দেখে এলাকার অনেকেই বেগুন চাষে উৎসাহী হন এবং রহিম মিয়ার নিকট প্রয়োজনীয় পরার্শ গ্রহণ করেন ।",
      "tag": "DIN.B 22",
      "sub_questions": [
        {
          "label": "ক",
          "question": "শিম চাষের জন্য কোন মাটি উত্তম?",
          "explanation": "শিম চাষের জন্য দোআঁশ মাটি উত্তম ।"
        },
        {
          "label": "খ",
          "question": "মাস-কালাই এর পাতাসহ গাছ কেন সাদা জালিকার মত হয়? ব্যাখ্যা করো ।",
          "explanation": "মাসকলাই ফসলের পোকাসমূহের মধ্যে বিছা পোকা অন্যতম। বিছা পোকার আক্রমণে মাসকলাই এর পাতাসহ সমস্ত গাছ সাদা জালিকার মতো হয়ে যায়। ফলে ফলন কমে যায়। বিছা পোকা পাতা ও অপরিপক্ব সবুজ ফলের রস খেয়ে ফেলে। এছাড়াও গুদামজাত মাসকলাই ডাল পূর্ণবয়স্ক পোকা ও কীড়া উভয়ই ক্ষতি করে থাকে ।"
        },
        {
          "label": "গ",
          "question": "গুণগত মানের ফলন পেতে রহিম মিয়া যে পদক্ষেপ গ্রহণ করেন তা বর্ণনা করো ।",
          "explanation": "উদ্দীপকের রহিম মিয়া যুব উন্নয়ন অধিদপ্তর থেকে প্রশিক্ষণ নিয়ে বেগুন চাষ করেন এবং গুণগতমানের ফলন পান । গুণগতমানসম্পন্ন ভালো ফলন পেতে রহিম মিয়া যে সকল পদক্ষেপ গ্রহণ করেন সেগুলো হলো— i. রহিম মিয়া বেগুন চাষের জন্য সঠিক সময়ে বীজ বপন করে চারা উৎপাদন করেন। ii. তিনি বেগুন চাষের জন্য দোআঁশ ও বেলে দোআঁশ মাটি নির্বাচন করেন । iii. জমি তৈরির জন্য রহিম মিয়া সঠিক মাত্রায় গোবর সার, ইউরিয়া, টিএসপি ও এমওপি সার প্রয়োগ করেছেন । iv. চারা লাগানোর পর রহিম মিয়া সময়মতো সেচ প্রদান, আগাছা ও পোকা দমন; মালচিং করেন । সর্বোপরি রহিম মিয়া বেগুন চাষে চারা উৎপাদন থেকে ফসল সংগ্ৰহ পর্যন্ত সঠিক নিয়ম অনুসরণ করেন, পরিমাণমতো সঠিক সময়ে সার প্রয়োগ করেন, রোগ ও পোকা দমনের মাধ্যমে গুণগতমানের ফলন পান।"
        },
        {
          "label": "ঘ",
          "question": "রহিম মিয়ার কর্মকাণ্ড শুধু বেকারত্ব দূরীকরণ নয়, দেশের আর্থ-সামাজিক উন্নয়নে গুরুত্বপূর্ণ ভূমিকা রাখবে— তোমার মতমত বিশ্লেষণ করো।",
          "explanation": "উদ্দীপকে বর্ণিত সবজিগুলো হলো টমেটো, লাউ, মিষ্টি কুমড়া ও বেগুন। মানবদেহের জন্য শাকসবজি অত্যাবশ্যক। সুস্থ ও সবল দেহ নিয়ে বেঁচে থাকার জন্য প্রত্যেককে পর্যাপ্ত পরিমাণে শাকসবজি গ্রহণ করতে হয়। বাড়ির পাশের পতিত জমি ব্যবহার করে শাকসবজি চাষ করা যায়। এতে বিভিন্ন শাকসবজি উৎপাদন করে পরিবারের চাহিদা পূরণের পাশাপাশি বিক্রি করে অর্থনৈতিকভাবে লাভবান হওয়া সম্ভব। এছাড়া শাকসবজি চাষে মহিলাদের ও পারিবারিক শ্রম শক্তিকে কাজে লাগানো যায়। ফলে নতুন শিল্পের সৃষ্টি ও বিকাশ ঘটে। এভাবে শাকসবজি বাণিজ্যিকভাবে চাষের মাধ্যমে শুধু বেকারত্ব সমস্যার সমাধানই নয়, বৈদেশিক মুদ্রা আয় করাও সম্ভব হয়। দানাজাতীয় ফসলের তুলনায় শাক-সবজি কম জমিতে বেশি উৎপাদন করা যায়। দানাজাতীয় ফসল উৎপাদনের জন্য যে শ্রমিক প্রয়োজন হয়, তার চাইতে কয়েক গুণ বেশি শ্রমিক প্রয়োজন হয় শাক-সবজি চাষে। খাদ্য ও পুষ্টি চাহিদা পূরণে বর্তমানে যে সবজি উৎপাদন হয় তার চাইতে বেশি পরিমাণ সবজি উৎপাদন করা প্রয়োজন। এই বিপুল পরিমাণ সবজি উৎপাদনের জন্য বহু শ্রমের প্রয়োজন। তাছাড়াও দেশের চাহিদামতে বাড়তি সবজি উৎপাদনের জন্য বীজ উৎপাদন ও সংরক্ষণ, সবজি পরিবহন, প্যাকিং, কিছু অংশ সংরক্ষণ ও বাজারজাতকরণের কাজে কয়েক লক্ষ শিক্ষিত, অর্ধশিক্ষিত লোকের শ্রমের সুযোগ সৃষ্টি হওয়ার সম্ভাবনা রয়েছে। সবজি চাষ যেহেতু সারা বছরই করা হয় এবং সবজি চাষে অত্যন্ত নিবিড় শ্রমের দরকার হয়, তাই সবজি চাষের মাধ্যমে বেকার সমস্যা সমাধান করা সম্ভব। দানা শস্য ও সবজি চাষে খরচের হিসাব তুলনা করলে দেখা যায় যে, সবজি চাষে মুনাফা অনেক বেশি। উপরিউক্ত আলোচনা থেকে বলা যায়, সবজি চাষ দেশের অর্থনীতিতে ও আর্থ-সামাজিক উন্নয়নে গুরুত্বপূর্ণ ভূমিকা রাখবে।"
        }
      ]
    },
    {
      "number": "7",
      "uddipok": "",
      "tag": "DIN.B 22",
      "sub_questions": [
        {
          "label": "ক",
          "question": "প্লাংকটন কাকে বলে?",
          "explanation": "পানিতে মুক্তভাবে ভাসমান অণুবীক্ষণিক জীবকে প্লাংকটন বলে।"
        },
        {
          "label": "খ",
          "question": "কলা চাষের জন্য কোন ধরনের চারা উপযোগী? ব্যাখ্যা করো ।",
          "explanation": "কলায় অসি তেউড় ও পানি তেউড় নামে দুই ধরনের তেউড় দেখা যায়। পানি তেউড় দুর্বল হয় ও আগা-গোড়া সমান থাকে। অসি তেউড়ের পাতা সুচালো এবং অনেকটা তলোয়ারের মতো। গোড়ার দিকে মোটা এবং ক্রমশ উপরের দিকে সুর হয়। এতে প্রাথমিক অবস্থায় চারার খাদ্য সরবরাহ নিশ্চিত থাকে । তাই কলা চাষের জন্য অসি তেউড় উত্তম ।"
        },
        {
          "label": "গ",
          "question": "চিত্র-১ এর পোকাটি চিত্র-২ এর ফসলটিকে কীভাবে ক্ষতি করে? ব্যাখ্যা করো ।",
          "explanation": "উদ্দীপকের চিত্রের পোকাটি হলো পাটের বিছাপোকা । বিছা পোকার ক্ষতির লক্ষণসমূহ নিচে দেওয়া হলো— বিছাপোকা পাটগাছে আক্রমণ করে কচি ও বয়স্ক সব পাতাই খেয়ে ফেলে । স্ত্রী মথ পাতার উল্টা পিঠে গাদা করে ডিম পাড়ে। ডিম থেকে বাচ্চা বের হওয়ার পর প্রায় ৬-৭ দিন পর্যন্ত বাচ্চাগুলো পাতার উল্টা দিকে দলবদ্ধভাবে থাকে। পরে এরা সব গাছে ছড়িয়ে পড়ে। কীড়াগুলো পাতার সবুজ অংশ খেয়ে পাতাকে সাদা পাতলা পর্দার মতো করে ফেলে এবং আক্রান্ত পাতাগুলো দূর থেকেই সহজে দৃশ্যমান হয় । আক্রমণ ব্যাপক হলে এরা কচি ডগাও খেয়ে ফেলে । অতএব, বিছা পোকার আক্রমণে উল্লিখিত লক্ষণসমূহ দেখা যায়।"
        },
        {
          "label": "ঘ",
          "question": "তুমি কি মনে কর চিত্র-২ এর ফসলটি আমাদের জাতীয় অর্থনীতিতে গুরুত্বপূর্ণ ভূমিকা পালন করে? পাঠ্যপুস্তকের আলোকে তোমার মতামত ব্যাখ্যা করো।",
          "explanation": "নিম্নের অনুরূপ। হারেজ মিয়া তার এক একর জমিতে পাট চাষের সিদ্ধান্ত নেন এবং ভালো ফলন পান । তাই তার এলাকার অন্যান্য কৃষকও তাদের জমিতে পাট চাষের সিদ্ধান্ত নেন । বাংলাদেশে উৎপাদিত অর্থকরী ফসলগুলোর মধ্যে পাটের স্থান শীর্ষে। এদেশের আঁশের চাহিদার সিংহভাগ পূরণ করে পাট। অতীতে এদেশের বৈদেশিক মুদ্রার প্রায় ৮৪% আসত পাট ও পাটজাত দ্রব্য থেকে। বর্তমানে দেশে ও বিদেশে প্রতিকূল অবস্থার প্রেক্ষিতেও বৈদেশিক মুদ্রার অধিকাংশই আসছে পাট ও পাটজাত দ্রব্য থেকে। পাটের উৎপাদনের ক্রমাবনতি হওয়া সত্ত্বেও মোট রপ্তানি আয়ের ২৪% আসে পাট ও পাটজাত দ্রব্য থেকে। পাটের ব্যবহারিক উপযোগিতা, অর্থনৈতিক গুরুত্ব ইত্যাদি বিবেচনা করে পাটকে সোনালি আঁশ বলে অভিহিত করা হয়। পাট ফসলটি খরা ও জলাবদ্ধতা দুটোই সহ্য করতে পারে। কাজেই বাংলাদেশের যে সব এলাকায় সেচ ব্যবস্থার অভাব রয়েছে এবং যেখানে পানি জমে থাকে, সেখানে সহজে পাট চাষ করা সম্ভব। এছাড়া বাংলাদেশে অনেক জমি আছে যেখানে পাট ছাড়া অন্য কোনো ফসল চাষ করা সম্ভব নয় । খরা, বন্যা, অতিবৃষ্টি ইত্যাদির কারণে পাট অন্যান্য ফসলের চেয়ে কম ক্ষতিগ্রস্ত হয়। কৃষকেরা যেমন পাটশাক ও পাট বিক্রি করে অর্থ আয় করতে পারবে, তেমনি পাটকাঠি জ্বালানি হিসেবে ব্যবহার করতে পারবে। শুধু আঁশ ফসল হিসেবেই নয়, কৃষিজাত শিল্পে, ঔষধ শিল্পে, পরিবেশ সংরক্ষণে ও সবজি হিসেবে পাটের গুরুত্ব অপরিসীম। সুতরাং উপরিউক্ত আলোচনা থেকে বলা যায়, হারেজ মিয়ার কার্যক্রমটি অন্যান্য কৃষকগণের গ্রহণ করা অত্যন্ত যৌক্তিক।"
        }
      ]
    },
    {
      "number": "8",
      "uddipok": "ছালেহা খাতুন তার বাড়ির চারপাশের পতিত জমিতে বিভিন্ন ধরনের শীতকালিন ও গ্রীষ্মকালীন শাক-সবজির চাষ করেন। এতে পরিবারের চাহিদা মিটিয়ে তিনি কিছু কিছু সবজি বাজারে বিক্রি করে আর্থিকভাবেও লাভবান হন । এবার তিনি বাণিজ্যিকভাবে চালকুমড়া চাষের সিদ্ধান্ত নেন এবং বিভিন্ন স্থানে ৬টি মাদা তৈরি করেন ।",
      "tag": "DIN.B 22",
      "sub_questions": [
        {
          "label": "ক",
          "question": "হানিকুইন কোন ফসলের জাত?",
          "explanation": "আনারসের একটি জাত হলো হানিকুইন ।"
        },
        {
          "label": "খ",
          "question": "রোগীর খাবারে কলা ব্যবহৃত হয় কেন?",
          "explanation": "কলা ভিটামিন ও খনিজ পদার্থ সমৃদ্ধ একটি ফল। অন্যান্য ফসলের তুলনায় কলায় ক্যালরির পরিমাণ বেশি থাকে। কলা এমন একটি ফসল যা কাঁচা অবস্থায় তরকারি এবং পাকা অবস্থায় ফল হিসেবে খাওয়া হয় । রোগীর পথ্য হিসেবে কলার চাহিদা রয়েছে। কাঁচা কলা রক্তে শর্করা : নিয়ন্ত্রণ করে, পেটের সমস্যা উপশম করে। পাকা ও কাঁচা কলায় প্রচুর পরিমাণে পটাশিয়াম থাকায় এটি হৃদরোগের ঝুঁকি কমায়। এ সকল কারণে রোগীর খাবারে কলা ব্যবহৃত হয় ।"
        },
        {
          "label": "গ",
          "question": "ছালেহা খাতুনের তৈরিকৃত মাদায় জৈব সারের পরিমাণ নির্ণয় করো ।",
          "explanation": "উদ্দীপকের ছালেহা খাতুন বাড়ির চারপাশের জমিতে বাণিজ্যিকভাবে চালকুমড়া চাষের জন্য ৬টি মাদা তৈরি করেন । চালকুমড়া চাষের জন্য তৈরিকৃত মাদায় জৈব সার হিসেবে গোবর সার এবং রাসায়নিক সার হিসেবে টিএসপি ও এমওপি ব্যবহার করা হয়। চালকুমড়া চাষের জন্য প্রতি মাদায় ১০ কেজি হারে গোবর প্রয়োগ করতে হয়। ছালেহা খাতুনের ৬টি মাদায় গোবর দিতে হবে (৬×১০) কেজি = ৬০ কেজি । সুতরাং ছালেহা খাতুনের তৈরিকৃত মাদায় জৈব সারের পরিমাণ ৬০ কেজি ।"
        },
        {
          "label": "ঘ",
          "question": "ছালেহা খাতুনের কর্মকাণ্ড শুধুমাত্র পরিবারের পুষ্টির চাহিদাই পূরণ করে না, আর্থিক সচ্ছলতা আনয়নে গুরুত্বপূর্ণ ভূমিকা রাখে— বিশ্লেষণ করো ।",
          "explanation": "উদ্দীপকে বর্ণিত সবজিগুলো হলো টমেটো, লাউ, মিষ্টি কুমড়া ও বেগুন। মানবদেহের জন্য শাকসবজি অত্যাবশ্যক। সুস্থ ও সবল দেহ নিয়ে বেঁচে থাকার জন্য প্রত্যেককে পর্যাপ্ত পরিমাণে শাকসবজি গ্রহণ করতে হয়। বাড়ির পাশের পতিত জমি ব্যবহার করে শাকসবজি চাষ করা যায়। এতে বিভিন্ন শাকসবজি উৎপাদন করে পরিবারের চাহিদা পূরণের পাশাপাশি বিক্রি করে অর্থনৈতিকভাবে লাভবান হওয়া সম্ভব। এছাড়া শাকসবজি চাষে মহিলাদের ও পারিবারিক শ্রম শক্তিকে কাজে লাগানো যায়। ফলে নতুন শিল্পের সৃষ্টি ও বিকাশ ঘটে। এভাবে শাকসবজি বাণিজ্যিকভাবে চাষের মাধ্যমে শুধু বেকারত্ব সমস্যার সমাধানই নয়, বৈদেশিক মুদ্রা আয় করাও সম্ভব হয়। দানাজাতীয় ফসলের তুলনায় শাক-সবজি কম জমিতে বেশি উৎপাদন করা যায়। দানাজাতীয় ফসল উৎপাদনের জন্য যে শ্রমিক প্রয়োজন হয়, তার চাইতে কয়েক গুণ বেশি শ্রমিক প্রয়োজন হয় শাক-সবজি চাষে। খাদ্য ও পুষ্টি চাহিদা পূরণে বর্তমানে যে সবজি উৎপাদন হয় তার চাইতে বেশি পরিমাণ সবজি উৎপাদন করা প্রয়োজন। এই বিপুল পরিমাণ সবজি উৎপাদনের জন্য বহু শ্রমের প্রয়োজন। তাছাড়াও দেশের চাহিদামতে বাড়তি সবজি উৎপাদনের জন্য বীজ উৎপাদন ও সংরক্ষণ, সবজি পরিবহন, প্যাকিং, কিছু অংশ সংরক্ষণ ও বাজারজাতকরণের কাজে কয়েক লক্ষ শিক্ষিত, অর্ধশিক্ষিত লোকের শ্রমের সুযোগ সৃষ্টি হওয়ার সম্ভাবনা রয়েছে। সবজি চাষ যেহেতু সারা বছরই করা হয় এবং সবজি চাষে অত্যন্ত নিবিড় শ্রমের দরকার হয়, তাই সবজি চাষের মাধ্যমে বেকার সমস্যা সমাধান করা সম্ভব। দানা শস্য ও সবজি চাষে খরচের হিসাব তুলনা করলে দেখা যায় যে, সবজি চাষে মুনাফা অনেক বেশি। উপরিউক্ত আলোচনা থেকে বলা যায়, সবজি চাষ দেশের অর্থনীতিতে ও আর্থ-সামাজিক উন্নয়নে গুরুত্বপূর্ণ ভূমিকা রাখবে ।"
        }
      ]
    }
  ]
}