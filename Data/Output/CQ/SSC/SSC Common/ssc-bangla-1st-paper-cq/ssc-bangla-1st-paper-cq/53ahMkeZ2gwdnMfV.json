{
  "title": "পাবনা ক্যাডেট কলেজ ২০২৫",
  "subtitle": "(12)",
  "questions": [
    {
      "number": "1",
      "uddipok": "দেশভ্রমণে নাদিমের এবারের স্থান সাজেক পাহাড়। দিনের বেলায় আকর্ষণীয় মনে না হলেও বিকেল গড়িয়ে যখন সন্ধ্যা নেমে আসে, তখনই সাজেক পাহাড় ভিন্ন রূপ ধারণ করে। মেঘাগম হোটেলের বাবুর্চি ইয়ান চাকমার তৈরি ঐতিহাসিক বাঁশ বিরিয়ানি তাকে মুগ্ধ করে। বাঁশের চা পানও ছিল তৃপ্তিদায়ক নতুন অভিজ্ঞতা। রাতের গভীরতার সঙ্গে পাল্লা দিয়ে বাড়ে সৌন্দর্য। মেঘগুলো উড়তে উড়তে এসে এসে ধাক্কা লাগে। পূর্ণিমা রাতে মেঘের সঙ্গে দারুণ মিতালি হয় নাদিমের। সকালে ফজর নামাজের পরে, দেখে চারদিকে মেঘের সমুদ্র। বাতাসের তোড়ে যেন মেঘের ঢেউ পাহাড়ের গায়ে উপচে পড়ছে। উপরে নীল আকাশ। নিচে কল্লোলহীন মেঘসমুদ্র। মাঝখানে দাঁড়িয়ে আছে নাদিম। এ যেন সুন্দরের নেশায় পাগল হওয়ার উপক্রম। দ্রুত কংলাক পাহাড়ে উঠে গেল সৈ। সেখানে মেঘ তার জাদু ছড়িয়ে দিয়েছে।",
      "tag": "PCC 25",
      "sub_questions": [
        {
          "label": "ক",
          "question": "",
          "explanation": "সৈয়দ মুজতবা আলী বাসা পেয়েছেন খাজামোল্লা গ্রামে।"
        },
        {
          "label": "খ",
          "question": "",
          "explanation": "বরফ পাগমানের পাহাড় থেকে গাধা বোঝাই করে আনা হয়। শীতকালে পাগমানের পাহাড় থেকে বরফ কেটে এনে বড়ো বড়ো গর্তে 'রাখা হয়। পরবর্তীকালে গ্রীষ্মকালে গাধা বোঝাই করে বরফ নিয়ে আসা হয়। বরফগুলো সাধারণত গ্রীষ্মকালে ব্যবহারের জন্যই সংরক্ষণ করা হয়। বরফগুলো এতই শীতল যে তা গ্রীষ্মকালেও সহজে গলে না।"
        },
        {
          "label": "গ",
          "question": "",
          "explanation": "উদ্দীপক ও 'প্রবাস বন্ধু' ভ্রমণকাহিনি উভয়ই প্রাকৃতিক সৌন্দর্য বর্ণনার দিক থেকে তুলনীয়। 'প্রবাস বন্ধু' ভ্রমণকাহিনিতে সেখানকার ভূমি, পরিবেশ, মানুষ ও তাদের সহজসরল জীবনাচরণ ফুটিয়ে তোলা হয়েছে। আবদুর রহমানের বর্ণনায় পানশির শহরের প্রতি তার গভীর ভালোবাসা প্রকাশিত হয়েছে। পানশির আবদুর রহমানের মাতৃভূমি। পানশিরের আবহাওয়া, ভূপ্রকৃতি ও জলবায়ু চমৎকার। শীতকালে পানশির এক মনোরম প্রকৃতি ধারণ করে। প্রকৃতিতে বিরাজ করে এক মোহনীয় রূপলাবণ্য। এমন পরিবেশে না খেয়েও অনেক দিন পর্যন্ত থাকা যায়। শীতকালে পানশিরের আবহাওয়ায় কোনো বালু নেই, ময়লা নেই। ছুরির মতো ধারালো ঠান্ডা হাওয়া নাক ও মগজ চিরে প্রবেশ করে যা অত্যন্ত মনোমুগ্ধকর। উদ্দীপকে নাদিমের সাজেক পাহাড় ভ্রমণের অভিজ্ঞতা তুলে ধরা হয়েছে, যেখানে সে মেঘের সমুদ্র, নীল আকাশ এবং পাহাড়ের অপরূপ সৌন্দর্য দেখে মুগ্ধ হয়। মেঘাগম হোটেলের বার্বুচি ইয়ান চাকমার তৈরি ঐতিহাসিক বাঁশ বিরিয়ানি ও বাঁশের চা পানের মাধ্যমে সে স্থানীয় আতিথেয়তার স্বাদ গ্রহণ করে। অন্যদিকে 'প্রবাস বন্ধু' ভ্রমণকাহিনিতেও উত্তর আফগানিস্তানের পানশির এলাকায় প্রাকৃতিক বরফ-ঢাকা পাহাড়ের সৌন্দর্য বর্ণিত হয়েছে। তাই বলা যায়, উদ্দীপক এবং 'প্রবাস বন্ধু' ভ্রমণকাহিনি প্রাকৃতিক সৌন্দর্য 'বর্ণনার দিক দিয়ে তুলনীয়।"
        },
        {
          "label": "ঘ",
          "question": "",
          "explanation": "উদ্দীপক এবং 'প্রবাস বন্ধু' ভ্রমণকাহিনিতে ভিন্ন ভৌগোলিক প্রেক্ষাপটে আতিথেয়তা, প্রাকৃতিক সৌন্দর্য ও স্থানীয় সংস্কৃতির যে সাদৃশ্যমূলক বাস্তব চিত্র ফুটে উঠেছে, তার মধ্যে ঐক্যের রূপরেখা প্রণয়ন করা সম্ভব। 'প্রবাস বন্ধু' ভ্রমণকাহিনিতে আফগানিস্তানের সংস্কৃতিতে অতিথির প্রতি সেবক আবদুর রহমানের বিনয়, আনুগত্য এবং অতিরিক্ত আপ্যায়নের বিষয়টি প্রধান। তাদের রেওয়াজ অনুযায়ী, সেবক কখনো মাথা তুলে তাকায় না এবং অতিথির জন্য হরেক রকম সুস্বাদু খাবার পরিবেশন করে। এটি আফগান আতিথেয়তার একটি বিশেষ দিক, যা লেখকের কাছে নতুন অভিজ্ঞতা হিসেবে ধরা দেয়। এছাড়া আবদুর রহমান চমৎকারভাবে লেখকের স্বদেশের প্রকৃতির সৌন্দর্য বর্ণনা করেছেন। উদ্দীপকে নাদিম সাজেক পাহাড়ে ইয়ান চাকমার তৈরি ঐতিহাসিক বাঁশ বিরিয়ানি এবং বাঁশের চা পানের মাধ্যমে স্থানীয় সংস্কৃতির স্বাদ গ্রহণ করেছে। এটি বাংলাদেশের পাহাড়ি অঞ্চলের মানুষের নিজস্ব খাদ্য সংস্কৃতি ও আতিথেয়তার পরিচয় বহন করে। এছাড়াও নাদিম সাজেকের মেঘের সমুদ্র দেখে মুগ্ধ হয় এবং প্রকৃতির সঙ্গে মিতালি গড়ে তোলে। যদিও প্রকৃতি, স্থান ও খাদ্যের ধরন ভিন্ন, উভয় ক্ষেত্রেই স্থানীয় মানুষ তাদের নিজস্ব ঐতিহ্যবাহী খাবার পরিবেশনের মাধ্যমে অতিথির প্রতি সম্মান ও আন্তরিকতা প্রকাশ করেছে। সাজেকের ইয়ান চাকমা তার ঐতিহ্যবাহী বাঁশ বিরিয়ানি দিয়ে নাদিমকে আপ্যায়ন করেছে, আর আবদুর রহমান আফগানিস্তানের বিচিত্র খাবার দিয়ে লেখককে আপ্যায়ন করেছে। উভয় ক্ষেত্রেই প্রকৃতির অপরূপ সৌন্দর্য মুগ্ধ করেছে। সাংস্কৃতিক বাস্তবতার দিক থেকে উভয় কাহিনিতে ঐক্যের মূল রূপরেখা হলো 'আতিথেয়তা' এবং 'স্থানীয় ঐতিহ্য'। সাজেকের ইয়ান চাকমা এবং আফগানিস্তানের আবদুর রহমান উভয়ই তাদের নিজস্ব সংস্কৃতি ও ঐতিহ্যকে অতিথির সামনে তুলে ধরেছে। এই আন্তরিকতা প্রমাণ করে যে ভৌগোলিক দূরত্ব বা সাংস্কৃতিক ভিন্নতা সত্ত্বেও, পৃথিবীর সকল স্থানেই অতিথির প্রতি সম্মান প্রদর্শন এবং"
        }
      ]
    },
    {
      "number": "2",
      "uddipok": "শিক্ষার কাজ হলো বুদ্ধির উৎকর্ষ বৃদ্ধি, পরিমাণ বৃদ্ধি নয়। মানুষ চাইলেই বুদ্ধির পরিমাণ বাড়াতে পারে না, তবে উৎকর্ষ বাড়াতে পারে। যা দিয়ে বাঁচা যায় তা সভ্যতা নয়, যার জন্য বাঁচা হয়, তা-ই সভ্যতা। সত্যের জন্য যাদের উন্মুখতা নেই তাদের সত্য জানানোর চেষ্টা বিড়ম্বনা মাত্র। শিক্ষার মাধ্যমেই মানুষ এসব জ্ঞান অর্জন করতে পারে। শিক্ষা মানুষের অন্ন-বস্ত্রের ব্যবস্থা করতে পারুক বা না পারুক মূল্যবোধের মূল্য উপলব্ধি করতে শেখায়। তাই ভাত থাকার পরেই ভালোত্ব বজায় রাখার চেষ্টা করাই মনুষ্যত্বের দাবি।",
      "tag": "PCC 25",
      "sub_questions": [
        {
          "label": "ক",
          "question": "",
          "explanation": "অন্নবস্ত্রের প্রাচুর্যের চেয়ে মুক্তি বড়ো।"
        },
        {
          "label": "খ",
          "question": "",
          "explanation": "দ্বিতলবিশিষ্ট ঘরের নীচতলা হলো জীবসত্তার ঘর। অন্নবস্ত্র বা জৈবিক চাহিদা পূরণে তৎপর সত্তাটি হলো জীবসত্তা। প্রাবন্ধিকের মতে, মানবজ্জীবন একটি দোতলা বিশিষ্ট ঘর, যার ওপরের তলা মানবসত্তা এবং নীচতলা জীবসত্তা। জীবসত্তার ঘরটিতে শিক্ষা না থাকলে ঘরটি এতটাই বিশৃঙ্খল থাকে যে, মানুষকে সবসময় সে বিষয়েই চিন্তা করতে হয়ে। মইরূপী শিক্ষার মাধ্যমে মানুষ নীচতলার ঘর থেকে ওপরের তলায় যেতে পারে।'"
        },
        {
          "label": "গ",
          "question": "",
          "explanation": "উদ্দীপকের বক্তব্যটি 'শিক্ষা ও মনুষ্যত্ব' প্রবন্ধের শিক্ষার উদ্দেশ্য ও মূল্যবোধ সৃষ্টির দিকটিকে ধারণ করেছে। て 'শিক্ষা ও মনুষ্যত্ব' প্রবন্ধে মানুষের দুইটি সত্তার কথা বলা হয়েছে জীবসত্তা ও মানবসত্তা। লেখক দেখিয়েছেন যে, জীবসত্তার প্রয়োজন মেটানোর পর শিক্ষা মানুষকে মনুষ্যত্বের স্বাদ পেতে সাহায্য করে। শিক্ষার কাজ হলো মানুষের বুদ্ধির উৎকর্ষ সাধন করা এবং মূল্যবোধের মূল্য উপলব্ধি করানো, যা মানুষকে অর্থচিন্তার নিগড় থেকে মুক্তি দিয়ে মানবসত্তার দিকে চালিত করে। উদ্দীপকে বলা হয়েছে, শিক্ষার কাজ বুদ্ধির পরিমাণ বৃদ্ধি নয় বরং উৎকর্ষ বৃদ্ধি। এটি সরাসরি প্রবন্ধের বক্তব্যকে সমর্থন করে। উদ্দীপকে আরও বলা হয়েছে, শিক্ষা মানুষের অন্নবস্ত্রের ব্যবস্থা করতে পারুক বা না পারুক, মূল্যবোধের মূল্য উপলব্ধি করতে শেখায়। অর্থাৎ ভালো থাকার পরেই ভালোত্ব বজায় রাখার চেষ্টা করাই মনুষ্যত্বের দাবি। এই বক্তব্যটি প্রবন্ধের মূলভাব অর্থচিন্তা থেকে সৃষ্টি এবং মানবসত্তার বিকাশকে প্রাধান্য দেওয়া হয়েছে।"
        },
        {
          "label": "ঘ",
          "question": "",
          "explanation": "উদ্দীপক ও 'শিক্ষা ও মনুষ্যত্ব' প্রবন্ধের, বিষয়বস্তুর আলোকে 'সনদ অর্জন নয় মূল্যবোধ সৃষ্টিই শিক্ষার মূল উদ্দেশ্য।'- মন্তব্যটি যথার্থ। 'শিক্ষা ও মনুষ্যত্ব' প্রবন্ধে লেখক দেখিয়েছেন যে, শিক্ষা মানুষের জীবসত্তাকে টিকিয়ে রাখার পাশাপাশি মানবসত্তার বিকাশ ঘটায়। শিক্ষা মানুষের কেবল অন্নবস্ত্রের 'সংস্থান করে না বরং তার ভিতরের মূল্যবোধকে জাগিয়ে তোলে। এই মূল্যবোধই মানুষকে লোভ, মোহ ও অর্থচিন্তার ঊর্ধ্বে উঠে সত্য ও সুন্দরের পথে চালিত করে। উদ্দীপকে বলা হয়েছে, যা দিয়ে বাঁচা যায় তা সভ্যতা নয়, যার জন্য বাঁচা হয় তা-ই সভ্যতা। অর্থাৎ কেবল জীবিকানির্বাহ সনদ অর্জন প্রকৃত শিক্ষার লক্ষ্য হতে পারে না। উদ্দীপক অনুসারে, শিক্ষা মানুষের বুদ্ধির উৎকর্ষ বৃদ্ধি করে এবং মূল্যবোধের মূল্য উপলব্ধি করতে শেখায়। শিক্ষা ও মনুষ্যত্ব' প্রবন্ধে বলা হয়েছে, শিক্ষা মানুষকে মুক্তি দেয়। এই মুক্তি কেবল আর্থিক মুক্তি নয় বরং মনের মুক্তি। সনদ অর্জন কেবল জীবসত্তার প্রয়োজন মেটাতে পারে, কিন্তু মূল্যবোধ সৃষ্টি হলে মানুষ মনুষ্যত্বের স্বাদ পায়। আমাদের সমাজে বর্তমানে সনদ অর্জনের প্রতিযোগিতা প্রবল। কিন্তু এই সনদ অর্জনের ফলে মানুষ কেবল অর্থ উপার্জনের যন্ত্রে পরিণত হচ্ছে, যা জীবসত্তার নিচতলায় আবদ্ধ থাকার নামান্তর। প্রকৃত শিক্ষা হলো সেই আলো, যা মানুষের ভিতরের মূল্যবোধকে জাগিয়ে তোলে এবং তাকে ভালোত্ব বজায় রাখার চেষ্টা করতে শেখায়। তাই বলা যায়, শিক্ষার মূল উদ্দেশ্য সনদ অর্জন নয় বরং মানুষের মধ্যে মানবিক মূল্যবোধ ও মনুষ্যত্বের জন্ম দেওয়া, যা সমাজকে উন্নত করে। সুতরাং উদ্দীপক ও প্রবন্ধের প্রেক্ষাপটে প্রশ্নোক্ত মন্তব্যটিকে যথার্থ বলা যায়।"
        }
      ]
    },
    {
      "number": "3",
      "uddipok": "সাহিত্য মানুষের অন্তর্গত চেতনার শৈল্পিক নির্যাস। জীবনকে নতুন করে, আকর্ষণীয় করে দেখায় সাহিত্য। জীবনকে উপভোগের মন্ত্র পাওয়া যায় সাহিত্যে। সাহিত্য অধ্যয়ন করে একটা মৃতপ্রায় জাতিও প্রবল উদ্দীপনায় উদ্দীপ্ত হতে পারে। সাহিত্যের বাজার মূল্য কম হলেও জীবনমূল্য বেশি। মানুষের ব্যক্তিত্ব বিকাশে প্রবল ভূমিকা রাখে সাহিত্য। সাহিত্য ব্যাখ্যা বা বিশ্লেষণের নয় আপন উপলব্ধির বিষয়। যারা ব্যাখ্যা করতে চায় তারাই ভুল করে। সাহিত্য সরাসরি প্রয়োজনের বাইরে হলেও ক্ষেত্রবিশেষে প্রয়োজনকে অতিক্রম করে যায়।",
      "tag": "PCC 25",
      "sub_questions": [
        {
          "label": "ক",
          "question": "",
          "explanation": "সাহিত্যচর্চা যে শিক্ষার সর্বপ্রধান অঙ্গ সে বিষয়ে প্রমথ চৌধুরীর কোনো সন্দেহ নেই।"
        },
        {
          "label": "খ",
          "question": "",
          "explanation": "শিক্ষক মূলত তাঁর ছাত্রের জ্ঞানতৃষ্ণাকে প্রজ্বলিত করতে পারেন। শিক্ষা কাউকে দেওয়ার বিষয় নয়, অর্জন করার বিষয়। তাই শিক্ষক তাঁর ছাত্রকে সঠিক শিক্ষা অর্জনের পথ দেখিয়ে দিতে পারেন। পড়ার প্রতি কৌতূহল জাগাতে পারেন। তার বুদ্ধিবৃত্তিকে জাগ্রত করতে পারেন। জ্ঞানপিপাসাকে উদ্‌বুদ্ধ করতে পারেন। যাতে একজন ছাত্র স্বেচ্ছায় বই পড়তে বা জ্ঞান অর্জন করতে উৎসাহিত হয়। একজন শিক্ষকের এগুলোই প্রধান দায়িত্ব।"
        },
        {
          "label": "গ",
          "question": "",
          "explanation": "'বই পড়া' প্রবন্ধ এবং উদ্দীপকের মূল সম্পর্ক সাহিত্যচর্চার মাধ্যমে মানুষের মনের বিকাশকে প্রাধান্য দেওয়া। 'বই পড়া' প্রবন্ধে লেখক সাহিত্যচর্চাকে শিক্ষার সর্বপ্রধান অঙ্গ হিসেবে প্রাধান্য দিয়েছেন। সুশিক্ষায় শিক্ষিত হতে হলে সাহিত্যচর্চার বিকল্প নেই। এর মাধ্যমেই জ্ঞানের সব শাখার আনন্দ উপভোগের মাধ্যমে প্রকৃত শিক্ষা অর্জন সম্ভব। যথার্থ শিক্ষা পেতে হলে মনের প্রসার দরকার। তাই বই পড়ার অভ্যাস গড়তে হবে, বিশেষ করে যা মূল্যবোধ বৃদ্ধিতে সহায়ক। লেখকের মতে, প্রকৃত শিক্ষা শুধু দেহের উন্নতিই ঘটায় না বরং আত্মিক উন্নতি সাধন এর প্রধান লক্ষ্য। উদ্দীপকে বর্ণিত হয়েছে, সাহিত্য মানুষের অন্তর্গত চেতনার শৈল্পিক নির্যাস। জীবনকে নতুন করে আকর্ষণীয় করে দেখায় সাহিত্য। সাহিত্যচর্চা মানুষের ব্যক্তিত্ব বিকাশে, মৃতপ্রায় জাতিকে পুনরায় উদ্দীপ্ত করতে অসামান্য অবদান রাখে। 'বই পড়া' প্রবন্ধে লেখক বই পড়াকে জ্ঞানচর্চার প্রধান সহায়ক বলে মনে করেন। শিক্ষার মূল উদ্দেশ্য কেবল পরীক্ষায় পাশ করা নয়, বুদ্ধিবৃত্তিকে জাগ্রত করা, আত্মার প্রসার ঘটানো। আলোচ্য উদ্দীপকের মূল বক্তব্যও সাহিত্যচর্চার মাধ্যমে আত্মার বিকাশ ঘটানো। তাই বলা যায়, সাহিত্যের প্রকৃত উদ্দেশ্যের দিক থেকে উদ্দীপক ও 'বই পড়া' প্রবন্ধের সঙ্গে সম্পর্কিত।"
        },
        {
          "label": "ঘ",
          "question": "",
          "explanation": "উদ্দীপক এবং 'বই পড়া' প্রবন্ধের মূল উদ্দেশ্য বিশ্লেষণ করে বলা যায় সাহিত্যে জীবন জিজ্ঞাসার স্বরূপ। 'বই পড়া' প্রবন্ধে লেখক সাহিত্যচর্চার গুরুত্ব তুলে ধরেছেন। তিনি মনে করেন, সাহিত্যচর্চার মধ্য দিয়েই একদিন পুরো জাতি শিক্ষিত হয়ে উঠবে। বস্তুত, সংস্কৃতিমনস্ক ও পরিশীলিত মানুষ হিসেবে নিজেকে গড়ে তুলতে হলে মুক্ত জ্ঞানচর্চা অত্যাবশ্যক, যার একমাত্র উপায় সাহিত্যচর্চা। আর এর মধ্য দিয়েই 'আমাদের মানসিক বিকাশ সাধিত হবে। জীবন জিজ্ঞাসার স্বরূপ উন্মোচিত হবে। উদ্দীপকে মানুষের জীবন সুন্দর করতে, উপভোগ্য করতে ও মৃতপ্রায় জাতিকে উদ্দীপ্ত করতে সাহিত্য পাঠের গুরুত্ব তুলে ধরা হয়েছে। সাহিত্যের বাজার মূল্য কম হতে পারে, তবে মানুষের ব্যক্তিত্ব বিকাশে সাহিত্য প্রবল ভূমিকা রাখে। সাহিত্য উপলব্ধির বিষয়। সাহিত্য জোর করে ব্যাখ্যা করে বোঝানো যায় না। জীবনধারণের জন্য সাহিত্য প্রয়োজনের চেয়েও বেশি কিছু। 'বই পড়া' প্রবন্ধে লেখক শিক্ষাব্যবস্থার ত্রুটি ও বই পড়ার গুরুত্ব তুলে ধরেন। লেখক মুখস্থ-নির্ভর শিক্ষা হতে উত্তরণের জন্য সাহিত্যচর্চায় মনোনিবেশের পরামর্শ দেন, যা আত্মিক সমৃদ্ধি লাভে সহায়ক। আলোচ্য উদ্দীপকেও সাহিত্যের প্রয়োজনীয়তার কথা বলা হয়েছে। মুখস্থ শিক্ষাপদ্ধতি থেকে বেরিয়ে আত্মতৃপ্তি লাভে সাহিত্য পাঠের প্রয়োজনীয়তা তুলে ধরা হয়েছে, যার মাধ্যমে পাঠকের আত্মার বিকাশ ঘটে। নতুন উদ্দীপনায় উদ্দীপ্ত হয়। সুতরাং বলা যায় উদ্দীপক ও 'বই পড়া' প্রবন্ধ দুই জায়গাতেই সাহিত্যে যে জীবন তা নির্ণিত হয়েছে।"
        }
      ]
    },
    {
      "number": "4",
      "uddipok": "গ্রামীণ মানুষের বিনোদনের জন্য পার্ক, অট্টালিকা বা বিশাল শপিংমলের দরকার হয় -না। প্রকৃতির অবারিত দানই তাদের বিনোদনের উৎস। তারা অন্নতেই খুশি। অল্পতেই বেজার রাগ, অল্পতেই মান-অভিমান আবার অল্পতেই সব ভুলে গিয়ে আনন্দে নেচে ওঠে। মায়ের শাসন, পিতার বারণ, সমাজের চোখ রাঙানি মেনে নিয়ে সুন্দরভাবে চলতে থাকে গ্রামের মানুষদের জীবন। যা নেই তাতে তাদের আগ্রহ নেই। যা আছে তা নিয়ে তারা তৃপ্ত।",
      "tag": "PCC 25",
      "sub_questions": [
        {
          "label": "ক",
          "question": "",
          "explanation": "দুর্গার বয়স দশ-এগারো বছর!"
        },
        {
          "label": "খ",
          "question": "",
          "explanation": "অপুর বাক্সের ভিতর ছিল একটা রং-ওঠা কাঠের ঘোড়া, চার পয়সা দামের টোল্-খাওয়া টিনের ভেঁপু-বাঁশি, গোটাকতক কড়ি, একটা দু'পয়সা দামের পিস্তল, কতকগুলো শুকনো নাটা ফল, খানকতক খাপরার কুচি। এই বাক্সটি ছিল অপুর কাছে তার নিজস্ব জগৎ। এই সামান্য জিনিসগুলোই তার শৈশবের অমূল্য সম্পদ। এই জিনিসগুলো সংগ্রহ করার মধ্য দিয়ে তার শৈশবের কৌতূহলী মনোভঙ্গি প্রকাশ পায়, যা তার একান্ত ব্যক্তিগত আনন্দের উৎস ছিল।"
        },
        {
          "label": "গ",
          "question": "",
          "explanation": "গ্রামীণ জীবনের সরলতা, প্রকৃতির প্রতি নির্ভরতা এবং অল্পে তুষ্ট থাকার দিক থেকে উদ্দীপকটির সঙ্গে 'আম-আঁটির ভেঁপু' গল্পের ঘটনার সাদৃশ্য রয়েছে। 'আম-আঁটির ভেঁপু গল্পে অপু ও দুর্গা গ্রামীণ প্রকৃতির মাঝে বেড়ে ওঠে। তাদের কাছে বিনোদনের উপকরণ বলতে ছিল শুকনো রড়া ফলের বিচি, কাঠের ঘোড়া, টিনের ভেঁপু-বাঁশি, কড়ি, পিস্তল, শুকনো নাটা ফল, খাপরার কুচি। তারা প্রকৃতির অবারিত দানকে কাজে লাগিয়ে খেলা করে এবং সামান্য প্রাপ্তিতেই, সীমাহীন আনন্দ খুঁজে পায়। তাদের এই জীবনযাত্রা ছিল সম্পূর্ণভাবে প্রকৃতির ওপর নির্ভরশীল। উদ্দীপকে গ্রামীণ মানুষের বিনোদনের জন্য পার্ক বা শপিংমলের প্রয়োজন হয় না বরং প্রকৃতির দানই তাদের আনন্দের উৎস এই দিকটি তুলে ধরা হয়েছে। একইভাবে 'আম-আঁটির ভেঁপু' গল্পে অপু ও দুর্গা দারিদ্র্যের মাঝেও প্রকৃতির সান্নিধ্যে থেকে নিজেদের মতো করে আনন্দ খুঁজে নেয়। তাদের কাছে সামান্য কাঁচা আমের ভেঁপু-বাঁশিও ছিল-মূল্যবান। যা নেই, তা নিয়ে তাদের কোনো আক্ষেপ ছিল না। এই অল্পে তুষ্ট থাকা এবং প্রকৃতির মাঝে আনন্দ খুঁজে নেওয়ার দিকটিই উদ্দীপক ও গল্পের মধ্যে সাদৃশ্য স্থাপন করেছে।"
        },
        {
          "label": "ঘ",
          "question": "",
          "explanation": "উদ্দীপকটি 'আম-আঁটির ভেঁপু' গল্পের গ্রামীণ সরলতা ও প্রকৃতির প্রতি নির্ভরতার দিকটি তুলে ধরলেও গল্পের অন্যান্য গুরুত্বপূর্ণ দিক তুলে ধরতে না পারায় গল্পটিকে পরিপূর্ণ বিশ্লেষণ করতে অক্ষম। 'আম-আঁটির ভেঁপু' গল্পটি কেবল প্রকৃতির মাঝে আনন্দ খুঁজে নেওয়ার গল্প নয়। এটি গ্রামীণ দারিদ্র্য, ভাই-বোনের গভীর স্নেহমমতা এবং গ্রামীণ জীবনের কঠিন বাস্তবতার চিত্র তুলে ধরে। উদ্দীপকে গ্রামীণ মানুষের অল্পে তুষ্ট থাকার মানসিকতা এবং প্রকৃতির দানকে বিনোদনের উৎস হিসেবে দেখানো হয়েছে। উদ্দীপকটি কেবল আনন্দের দিকটি তুলে ধরেছে, কিন্তু গল্পের মূলভাবের সঙ্গে মিশে থাকা দারিদ্র্য ও সামাজিক জটিলতার দিকটি এখানে অনুপস্থিত। 'আম-আঁটির ভেঁপু' গল্পটি শৈশবের আনন্দ ও প্রকৃতির মাধুর্যের পাশাপাশি গ্রামীণ জীবনের কঠোর বাস্তবতার এক গভীর দলিল। এটি কেবল সরলতা নয় বরং অভাবের মধ্যেও জীবনকে উপভোগ করার এক দার্শনিক দিক তুলে ধরে। উদ্দীপকটি কেবল উপরিভাগের সরল আনন্দকে স্পর্শ করেছে, কিন্তু, গল্পের গভীরে প্রোথিত দারিদ্র্য, সামাজিক চাপ এবং মানবিক সম্পর্কের জটিলতা যা গল্পের মূলভাবকে পূর্ণতা দেয় তা বিশ্লেষণ করতে পারেনি।"
        }
      ]
    },
    {
      "number": "5",
      "uddipok": "মহাস্থানগড়ের পাশে বেড়ে ওঠা ছেলে জাফর জারার। সময়ের পরিক্রমায় নেপালে তার বসবাস। হিমালয়ের পাদদেশে প্রত্যহ তাকে যেতে হয়। নেপালে বসে তার মনে পড়ে মহাস্থানগড়ের কথা। গড়ে বসে কুকুরীপাদের চর্যাপদ লেখবার কথা। মাটি নিয়ে খেলা করবার কথা। থিয়েটারে অভিনয় করবার কথা। মনে পড়ে গড়ের চূড়ায় বসে সাহিত্যসভা করবার কথা। যখনই একা বোধ করে, তখনই মহাস্থানের কথা মনে পড়ে। যখনই গ্রামের কথা মনে পড়ে, তখনই তার মানসপটে ভেসে ওঠে মহাস্থানগড়। যখন বাংলাদেশ নিয়ে কথা ওঠে, তখনই তার স্মৃতির মণিকোঠায় মহাস্থানগড় উঁকি দেয়। নেপাল গিয়ে জাফর জারারের কাছে মনে হচ্ছে বাংলাদেশ মানেই মহাস্থানগড়।",
      "tag": "PCC 25",
      "sub_questions": [
        {
          "label": "ক",
          "question": "",
          "explanation": "মাইকেল মধুসূদন দত্ত যশোর জেলার সাগরদাঁড়ি গ্রামে জন্মগ্রহণ করেন।"
        },
        {
          "label": "খ",
          "question": "",
          "explanation": "কবি কপোতাক্ষ নদকে শৈশবের স্মৃতিবিজড়িত এক স্নেহডোর হিসেবে অনুভব করেছেন। প্রবাসে থেকেও কবি সর্বদা কপোতাক্ষ নদের কলকল ধ্বনি শুনতে পান। এই নদ যেন তাঁকে মায়ের মতো স্নেহডোরে বেঁধে রেখেছে। তাই তিনি নদকে ভুলতে পারেন না এবং নদকে তাঁর জন্মভূমির প্রতি হৃদয়ের কাতরতা বঙ্গবাসীদের কাছে পৌছে দেওয়ার মিনতি জানান।"
        },
        {
          "label": "গ",
          "question": "",
          "explanation": "জন্মভূমি থেকে দূরে থেকেও জন্মস্থানের প্রতি গভীর মমত্ববোধ ও স্মৃতিকাতরতার দিক থেকে 'কপোতাক্ষ নদ' কবিতা এবং উদ্দীপকের মধ্যে ভাবগত ঐক্য বিদ্যমান। 'কপোতাক্ষ নদ' কবিতায় কবি প্রবাসে থেকেও শৈশবের স্মৃতিবিজড়িত কপোতাক্ষ নদকে ভুলতে পারেননি। তিনি নদকে মায়ের মতো স্নেহডোরে বাঁধা বলে অনুভব করেন এবং সর্বদা নদের কলকল ধ্বনি শুনতে পান। এই নদের মাধ্যমে তিনি তাঁর জন্মভূমির প্রতি গভীর ভালোবাসা ও স্মৃতিকাতরতা প্রকাশ করেছেন। উদ্দীপকের জাফর জারার নেপালে বসবাস করলেও তার মন সর্বদা মহাস্থানগড়ে পড়ে থাকে। মহাস্থানগড়ের মাটি নিয়ে খেলা, থিয়েটারে অভিনয়, সাহিত্যসভা করা সবকিছুই তার মানসপটে ভেসে ওঠে। তার 'কাছে বাংলাদেশ মানেই মহাস্থানগড়। একইভাবে 'কপোতাক্ষ নদ' কবিতার কবিও সুদূর ফ্রান্সে থেকে কপোতাক্ষ নদকে ভুলতে পারেননি। নদকে তিনি মায়ের মতো মনে করেন। উভয় ক্ষেত্রেই দেখা যায়, জন্মস্থান থেকে দূরে থাকলেও মানুষ তার শৈশবের স্মৃতিবিজড়িত স্থানকে ভুলতে পারে না। এই দিকটিই উদ্দীপক ও 'কপোতাক্ষ নদ' কবিতার মধ্যে ভাবগত ঐক্য স্থাপন করেছে।"
        },
        {
          "label": "ঘ",
          "question": "",
          "explanation": "উদ্দীপক ও 'কপোতাক্ষ নদ' কবিতা বিশ্লেষণ করলে দেখা যায়, মূল অর্থাৎ জন্মভূমির প্রতি মানুষের আকর্ষণ চিরন্তন। 'কপোতাক্ষ নদ' কবিতায় কবি মাইকেল মধুসূদন দত্ত প্রবাসে অর্থ-খ্যাতি অর্জন করলেও তাঁর মন সর্বদা জন্মভূমির দিকে ধাবিত হয়েছে। তিনি কপোতাক্ষ নদকে ভুলতে পারেননি, কারণ এই নদ তাঁর শৈশবের স্মৃতি ও জন্মভূমির প্রতীক। এই নদের মাধ্যমে তিনি তাঁর হৃদয়ের গভীরতম অনুভূতি দেশপ্রেম প্রকাশ করেছেন। উদ্দীপকের জাফর জারার নেপালে বসবাস করলেও তার মন সর্বদা মহাস্থানগড়ের স্মৃতিতে আচ্ছন্ন থাকে। মহাস্থানগড় তার কাছে কেবল একটি স্থান নয় বরং তার শিকড়, তার পরিচয়। তার কাছে বাংলাদেশ মানেই মহাস্থানগড়। 'কপোতাক্ষ নদ' কবিতার কবি প্রবাসে থেকেও কপোতাক্ষ নদকে ভুলতে পারেননি। নদকে তিনি মায়ের মতো স্নেহডোরে বাঁধা বলে অনুভব করেন। উদ্দীপক ও কবিতা উভয় ক্ষেত্রেই দেখা যায়, মানুষ যত দূরেই যাক না কেন, তার মন সর্বদা তার জন্মস্থান ও তার শিকড়ের কাছে ফিরে আসে। এই ফিরে আসার প্রবণতাই প্রমাণ করে যে, প্রত্যেক বস্তুই তার মূলের দিকে ধাবিত হয়। কেননা জন্মভূমি হলো মানুষের অস্তিত্বের ভিত্তি। মানুষ যখনই একা বা নিঃসঙ্গ বোধ করে, তখনই সে তার শৈশবের স্মৃতি ও জন্মস্থানের কাছে মানসিক আশ্রয় খোঁজে। এই বিষয়টিই মানুষকে তার শিকড়ের প্রতি অনুগত রাখে এবং জীবনের গভীরতম সত্যকে উপলব্ধি করতে সাহায্য করে।"
        }
      ]
    },
    {
      "number": "6",
      "uddipok": "উত্থান-পতন ও ভাঙা-গড়া জগতের নিয়ম। ভাঙা-গড়ার এই খেলায় প্রকৃতির স্বাভাবিক গতি ও মানুষের জীবন থেমে থাকে না। বিচিত্র বিবর্তনের মধ্যেও সবকিছুর স্বাভাবিক গতি বজায় থাকে। মানুষ চলে গেলেও তার স্মৃতি থেকে যায়। মানুষ মরে যায় কিন্তু তার সময়ের প্রকৃতি একই থাকে। মহাকাল মানুষের কর্মকে গ্রহণ করলেও ব্যক্তি মানুষকে গ্রহণ করে না। তাই প্রকৃতির মধ্যে থেকেও মানুষ প্রকৃতির আপনজন হতে পারে না। প্রকৃতি দ্রুতই তাকে ভুলে তাইও প্রমের ৩০রে পাত্র ও চাপত আবা5 যাবে- এ সত্য জেনেও সে প্রকৃতির মাঝে নিজেকে আবিষ্কার করতে চায়।",
      "tag": "PCC 25",
      "sub_questions": [
        {
          "label": "ক",
          "question": "",
          "explanation": "চালতাফুল আর শিশিরের জলে ভিজবে না বলে কবি প্রশ্ন করেছেন।"
        },
        {
          "label": "খ",
          "question": "",
          "explanation": "কবি চলে গেলেও সেই দিন এই মাঠ স্তব্ধ হবে না, নক্ষত্রের নিচে নদী তখনো স্বপ্ন দেখবে; চালতাফুল শিশিরের জলে ভিজবে, লক্ষ্মীপেঁচা গান গাইবে, শিশিরের জল এবং মানুষের স্বপ্ন ও সাধ রয়ে যাবে। কবি জীবনানন্দ দাশ প্রকৃতির চিরন্তন বহমানতায় বিশ্বাসী। তিনি জানেন যে মানুষ মরণশীল কিন্তু প্রকৃতি অবিনশ্বর। তাই তার মৃত্যুর পরও প্রকৃতি স্বাভাবিক গতিতে চলতে থাকবে এবং মানুষের স্বপ্ন ও সাধকে পূর্ণতা দেবে।"
        },
        {
          "label": "গ",
          "question": "",
          "explanation": "নিরন্তর উত্থানপতন ও ভাঙাগড়ার খেলায় প্রকৃতির স্বাভাবিক গতি বজায় থাকা এবং মানুষের জীবন ক্ষণস্থায়ী হওয়ার দিক থেকে উদ্দীপকের সঙ্গে 'সেইদিন এই মাঠ' কবিতার মেলবন্ধন স্থাপন করা যায়। 'সেইদিন এই মাঠ' কবিতায় মানবজীবনের নশ্বরতা এবং প্রকৃতির চিরন্তনতা তুলে ধরা হয়েছে। কবি জানেন যে একদিন তিনি থাকবেন না, কিন্তু এই মাঠ, নদী, নক্ষত্রের আলো, লক্ষ্মীপেঁচা, চালতাফুল, শিশিরের জল এসবই তাদের আপন মহিমায় বিরাজ করবে। মানুষের তৈরি সভ্যতা ধ্বংস হলেও প্রকৃতির কোনো পরিবর্তন হয় না। উদ্দীপকে বলা হয়েছে, উত্থানপতন জগতের নিয়ম হলেও প্রকৃতির স্বাভাবিক গতি ও মানুষের জীবন থেমে থাকে না। মানুষ চলে গেলেও তার স্মৃতি থেকে যায়, কিন্তু প্রকৃতি মানুষের কর্মকে গ্রহণ করলেও ব্যক্তি মানুষকে ভুলে যায়। এই সত্য জেনেও মানুষ প্রকৃতির মাঝে নিজেকে আবিষ্কার করতে চায়। একইভাবে 'সেইদিন এই মাঠ' কবিতায় কবি মানুষের মৃত্যু ও মানবসভ্যতার ধ্বংসের বিপরীতে প্রকৃতির প্রবহমানতা এবং মানুষের স্বপ্নের স্থায়িত্বের কথা বলেছেন। তাই বলা যায়, উভয়ক্ষেত্রেই মানবজীবনের ক্ষণস্থায়িত্ব এবং প্রকৃতির অবিনশ্বরতার মাধ্যমেই উদ্দীপকের সঙ্গে 'সেইদিন এই মাঠ' কবিতার মেলবন্ধন স্থাপিত হয়েছে।"
        },
        {
          "label": "ঘ",
          "question": "",
          "explanation": "'মানুষ মরণশীল হলেও তার সৌন্দর্যবোধ ও প্রকৃতির চিরন্তন সৌন্দর্য অমর'- আলোচ্য উক্তিটি উদ্দীপক ও 'সেইদিন এই মাঠ' কবিতার বিষয়বস্তুর আলোকে যথার্থ। সেইদিন এই 'মাঠ' কবিতায় কবি জীবনানন্দ দাশ দেখিয়েছেন যে মানুষ মরে গেলেও তার স্বপ্ন ও সাধ মরে না। প্রকৃতির চিরন্তন উপাদানগুলো মানুষের এই স্বপ্ন ও সাধকে ধারণ করে। উদ্দীপকে বলা হয়েছে, মানুষ মরে যায় কিন্তু প্রকৃতি তার আপন নিয়মে একই রকম থাকে। মহাকাল মানুষের কর্মকে গ্রহণ করলেও ব্যক্তি মানুষকে গ্রহণ করে না। অর্থাৎ ব্যক্তি মরণশীল হলেও তার কর্ম বা সৌন্দর্যবোধের প্রকাশ অমর। 'সেইদিন এই মাঠ' কবিতায় কবি এশিরিয়া ও বেবিলনের মতো সভ্যতার ধ্বংসের কথা উল্লেখ করে মানুষের নশ্বরতা তুলে ধরেছেন। কিন্তু এর বিপরীতে প্রকৃতির চিরন্তন সৌন্দর্যকে স্থাপন করেছেন, যা মানুষের স্বপ্ন ও সাধকে বাঁচিয়ে রাখে। এই অর্থে, মানুষের ব্যক্তিগত জীবন ক্ষণস্থায়ী হলেও প্রকৃতির সৌন্দর্য চিরন্তন। উদ্দীপকেও মানুষের ক্ষণস্থায়িত্বের বিপরীতে তার কর্ম ও সৌন্দর্য চেতনায় অমরত্বের কথা বলা হয়েছে। তাই প্রশ্নোক্ত মন্তব্যটিকে যথার্থ বলা যায়।"
        }
      ]
    },
    {
      "number": "7",
      "uddipok": "কোথা সে শক্তি-সিদ্ধ ইমাম, প্রতি পদাঘাতে যার আরে-জমজম শক্তি-উৎস বাহিরায় অনিবার? আপনি শক্তি লভেনি যে জন, হায় সে শক্তি-হীন হয়েছে ইমাম, তাহারই খোৎবা শুনিতেছি নিশিদিন। দীন কাঙগালের ঘরে ঘরে আজ দেবে যে নব তাগিদ কোথা সে মহান শক্তি-সাধক আনিবে সে পুন ঈদ? ছিনিয়া আনিবে আসমান থেকে ঈদের চাঁদের হাসি ফুরাবে না কভু যে হাসি জীবনে, কখনো হবে না বাসি। সমাধির মাঝে গণিতেছি দিন, আসবেন তিনি কবে? রোজা এফতার করিব সকলে, সেই দিন ঈদ হবে।",
      "tag": "PCC 25",
      "sub_questions": [
        {
          "label": "ক",
          "question": "",
          "explanation": "উদ্দীপকটি 'উমর ফারুক' কবিতার একজন শক্তিশালী, ন্যায়পরায়ণ ও মানবদরদি নেতার প্রয়োজনীয়তার দিকটির প্রতিনিধিত্ব করে। 'উমর ফারুক' কবিতায় ইসলামের দ্বিতীয় খলিফা হজরত উমর (রা.)-এর চারিত্রিক বৈশিষ্ট্য তুলে ধরা হয়েছে। তিনি ছিলেন একাধারে কঠোর ন্যায়বিচারক এবং মানবপ্রেমী। তাঁর শাসনামলে তিনি সমাজের দীন-দরিদ্র মানুষের প্রতি বিশেষ খেয়াল রাখতেন এবং অন্যায়-অবিচার কঠোর হাতে দমন করতেন। তাঁর প্রতিটি পদক্ষেপে শক্তি ও ন্যায়ের উৎস থেকে উৎসারিত হতো, যা সাধারণ মানুষের জন্য ভরসার জায়গা ছিল। উদ্দীপুকে এমন একজন ইমামের আগমন কামনা করা হয়েছে, যার প্রতিটি পদক্ষেপে শক্তি জাগে। তিনি আসলেই মানুষের অমঙ্গল দূর হবে এবং শান্তি ফিরে আসবে। মানুষের মধ্যে ঈদের আনন্দ সঞ্চারিত হবে। 'উমর ফারুক' কবিতায় হজরত উমর (রা.)-এর চরিত্রও ঠিক এমনই ছিল। তিনি ছিলেন সেই শক্তি-সাধক, যিনি সমাজের বৈষম্য দূর করে সাম্য' প্রতিষ্ঠা করেছিলেন। উদ্দীপকের আকাঙ্ক্ষিত নেতার মধ্যে যে শক্তি, ন্যায় ও মানবপ্রেমের সমন্বয় দেখা যায়, তা 'উমর ফারুক' কবিতার খলিফা উমর (রা.)-এর চরিত্রের সঙ্গে সাদৃশ্যপূর্ণ। উভয় ক্ষেত্রেই একজন আদর্শ নেতার মাধ্যমে সমাজের পরিবর্তন ও মুক্তি কামনা করা হয়েছে।"
        },
        {
          "label": "খ",
          "question": "",
          "explanation": "উদ্দীপকটি 'উমর ফারুক' কবিতার একজন শক্তিশালী, ন্যায়পরায়ণ ও মানবদরদি নেতার প্রয়োজনীয়তার দিকটির প্রতিনিধিত্ব করে। 'উমর ফারুক' কবিতায় ইসলামের দ্বিতীয় খলিফা হজরত উমর (রা.)-এর চারিত্রিক বৈশিষ্ট্য তুলে ধরা হয়েছে। তিনি ছিলেন একাধারে কঠোর ন্যায়বিচারক এবং মানবপ্রেমী। তাঁর শাসনামলে তিনি সমাজের দীন-দরিদ্র মানুষের প্রতি বিশেষ খেয়াল রাখতেন এবং অন্যায়-অবিচার কঠোর হাতে দমন করতেন। তাঁর প্রতিটি পদক্ষেপে শক্তি ও ন্যায়ের উৎস থেকে উৎসারিত হতো, যা সাধারণ মানুষের জন্য ভরসার জায়গা ছিল। উদ্দীপুকে এমন একজন ইমামের আগমন কামনা করা হয়েছে, যার প্রতিটি পদক্ষেপে শক্তি জাগে। তিনি আসলেই মানুষের অমঙ্গল দূর হবে এবং শান্তি ফিরে আসবে। মানুষের মধ্যে ঈদের আনন্দ সঞ্চারিত হবে। 'উমর ফারুক' কবিতায় হজরত উমর (রা.)-এর চরিত্রও ঠিক এমনই ছিল। তিনি ছিলেন সেই শক্তি-সাধক, যিনি সমাজের বৈষম্য দূর করে সাম্য' প্রতিষ্ঠা করেছিলেন। উদ্দীপকের আকাঙ্ক্ষিত নেতার মধ্যে যে শক্তি, ন্যায় ও মানবপ্রেমের সমন্বয় দেখা যায়, তা 'উমর ফারুক' কবিতার খলিফা উমর (রা.)-এর চরিত্রের সঙ্গে সাদৃশ্যপূর্ণ। উভয় ক্ষেত্রেই একজন আদর্শ নেতার মাধ্যমে সমাজের পরিবর্তন ও মুক্তি কামনা করা হয়েছে।"
        },
        {
          "label": "গ",
          "question": "",
          "explanation": "উদ্দীপকটি 'উমর ফারুক' কবিতার একজন শক্তিশালী, ন্যায়পরায়ণ ও মানবদরদি নেতার প্রয়োজনীয়তার দিকটির প্রতিনিধিত্ব করে। 'উমর ফারুক' কবিতায় ইসলামের দ্বিতীয় খলিফা হজরত উমর (রা.)-এর চারিত্রিক বৈশিষ্ট্য তুলে ধরা হয়েছে। তিনি ছিলেন একাধারে কঠোর ন্যায়বিচারক এবং মানবপ্রেমী। তাঁর শাসনামলে তিনি সমাজের দীন-দরিদ্র মানুষের প্রতি বিশেষ খেয়াল রাখতেন এবং অন্যায়-অবিচার কঠোর হাতে দমন করতেন। তাঁর প্রতিটি পদক্ষেপে শক্তি ও ন্যায়ের উৎস থেকে উৎসারিত হতো, যা সাধারণ মানুষের জন্য ভরসার জায়গা ছিল। উদ্দীপুকে এমন একজন ইমামের আগমন কামনা করা হয়েছে, যার প্রতিটি পদক্ষেপে শক্তি জাগে। তিনি আসলেই মানুষের অমঙ্গল দূর হবে এবং শান্তি ফিরে আসবে। মানুষের মধ্যে ঈদের আনন্দ সঞ্চারিত হবে। 'উমর ফারুক' কবিতায় হজরত উমর (রা.)-এর চরিত্রও ঠিক এমনই ছিল। তিনি ছিলেন সেই শক্তি-সাধক, যিনি সমাজের বৈষম্য দূর করে সাম্য' প্রতিষ্ঠা করেছিলেন। উদ্দীপকের আকাঙ্ক্ষিত নেতার মধ্যে যে শক্তি, ন্যায় ও মানবপ্রেমের সমন্বয় দেখা যায়, তা 'উমর ফারুক' কবিতার খলিফা উমর (রা.)-এর চরিত্রের সঙ্গে সাদৃশ্যপূর্ণ। উভয় ক্ষেত্রেই একজন আদর্শ নেতার মাধ্যমে সমাজের পরিবর্তন ও মুক্তি কামনা করা হয়েছে।"
        },
        {
          "label": "ঘ",
          "question": "",
          "explanation": "উদ্দীপক এবং 'উমর ফারুক' কবিতার সামগ্রিক ভাব বিশ্লেষণ করলে প্রশ্নোক্ত মন্তব্যটি অর্থাৎ 'দিকে দিকে আজ উমরপন্থি বড়োই প্রয়োজন'-উক্তিটি যথার্থ বলে প্রতীয়মান হয়। উমর ফারুক' কবিতায় কবি হজরত উমর (রা.)-এর আদর্শকে বর্তমান সমাজের জন্য একটি মডেল হিসেবে তুলে ধরেছেন। উমর (রা.) ছিলেন সেই নেতা যিনি ক্ষমতার শীর্ষে থেকেও সাধারণ মানুষের দুঃখকষ্ট লাঘবে সচেষ্ট ছিলেন। তিনি সাম্য প্রতিষ্ঠা করেছিলেন, যেখানে ধনী-দরিদ্রের কোনো ভেদাভেদ ছিল না। উদ্দীপকে বর্তমান সমাজে একজন শক্তি-সাধক ইমামের অভাববোধ প্রকাশিত হয়েছে, যিনি দীন কাঙালের ঘরে নব তাগিদ আনবেন এবং সমাজে স্থায়ী আনন্দ প্রতিষ্ঠা করবেন। এই আকাঙ্ক্ষা মূলত বর্তমান সমাজের অন্যায়, অবিচার ও বৈষম্যের প্রতিচ্ছবি। 'উমর ফারুক' কবিতায় বর্ণিত খলিফা উমর (রা.)-এর চরিত্র ছিল ঠিক তেমনই, যিনি তাঁর শক্তি ও ন্যায় দিয়ে সমাজের সকল অন্ধকার দূর করেছিলেন। উদ্দীপকের আকাঙ্ক্ষিত নেতা এবং কবিতার উমর (রা.) উভয়ই সমাজের নিপীড়িত মানুষের মুক্তিদাতা। তাই বর্তমান সমাজে যখন অন্যায়, দুর্নীতি ও বৈষম্য প্রকট হয়, তখন উমর (রা.)-এর মতো আদর্শ ও নীতির অনুসারী নেতার প্রয়োজন অনস্বীকার্য। সমাজে যখন ক্ষমতা ও অর্থের দাপটে সাধারণ মানুষ কোণঠাসা, তখন এই আদর্শই পারে মানুষের অধিকার ফিরিয়ে দিতে। উমর (রা.)-এর মতো নেতা যদি সমাজের প্রতিটি স্তরে জন্ম নেন, তবেই বৈষম্যের তালা ভাঙা সম্ভব হবে এবং সমাজে প্রকৃত শান্তি ও মুক্তি আসবে। তাই কেবল রাজনৈতিক ক্ষেত্রেই নয়, সামাজিক ও নৈতিক ক্ষেত্রেও উমরপন্থি আদর্শের অনুসরণ আজ সময়ের দাবি।"
        }
      ]
    },
    {
      "number": "8",
      "uddipok": "বৈশাখ আসে অপরূপ সন্ত্রাসে বৈশাখ আসে রাজার মতোন নজরুল হয়ে আসে যত নতুনের কেতনের মতো জয়ধ্বনিতে হাসে মেঘে মেঘে ওঠা বজ্র ধ্বনিতে বিদ্যুতে উদ্ভাসে বৈশাখ আসে যেন আকবর বাদশার মতো আসে বৈশাখ আসে ভোরের আজানে বাংলাদেশকে চিরে আম্মার পড়া কোরানের সুরে হাজার নদীর তীরে বৈশাখ আসে একুশে ফেব্রুয়ারির মিনারে চির বাঁশিটির ধুনে বৈশাখ আসে মুক্তিযুদ্ধে সাখো শহিদের খুনে",
      "tag": "PCC 25",
      "sub_questions": [
        {
          "label": "ক",
          "question": "",
          "explanation": "বৈশাখী বাতাস গরিব চাষির ঘরের খুঁটি উড়িয়ে দিয়েছে।"
        },
        {
          "label": "খ",
          "question": "",
          "explanation": "কবি অত্যাচারী ও শোষকদের ধ্বংস করার জন্য বৈশাখের কাছে অনুরোধ করেছেন। \"বোশেখ' কবিতায় কবি বৈশাখের কাছে মিনতি করে বলেছেন যারা অত্যাচারী, সাধারণ মানুষকে শোষণ করে, তাদের অট্টালিকা ভেঙে গুঁড়িয়ে দিতে। কবি বৈশাখের বিধ্বংসী প্রতীকের মধ্য দিয়ে অত্যাচারীর অবসান কামনা করেছেন। কারণ বৈশাখী ঝড়ে কেবল গরিবেরাই ক্ষতিগ্রস্ত হয়, ধনীদের কোনো ক্ষতি হয় না। তাই কবি বৈশাখের কাছে আহ্বান করেন, যদি ধ্বংস করতেই হয়, তবে অত্যাচারীদের ধ্বংস করুক বাতাস।"
        },
        {
          "label": "গ",
          "question": "",
          "explanation": "উদ্দীপকে বৈশাখের আগমনকে নতুন চেতনার প্রতীক এবং ঐতিহ্যের ধারক হিসেবে তুলে ধরা হয়েছে, যা 'বোশেখ' কবিতার ধ্বংসাত্মক রূপের পাশাপাশি নতুন সৃষ্টির আহ্বানের দিকটির সঙ্গে সাদৃশ্যপূর্ণ। আল মাহমুদ রচিত 'বোশেখ' কবিতায় বৈশাখকে একদিকে যেমন ধ্বংসের প্রতীক হিসেবে দেখানো হয়েছে, তেমনই অন্যদিকে বৈশাখকে নতুন সৃষ্টির প্রতীক হিসেবেও আহ্বান করা হয়েছে। বৈশাখী ঝড়ে গরিবের ঘর ভেঙে গেলেও কবি বৈশাখের কাছে আহ্বান করেন, সে যেন অত্যাচারী ও শোষকদের অট্টালিকা ভেঙে গুঁড়িয়ে দেয় এবং নতুন সমাজ প্রতিষ্ঠার পথ তৈরি করে। উদ্দীপকে বৈশাখের আগমনকে রাজার মতো, নূতনের চেতনার মতো, জয়ধ্বনিতে হাসার মতো এবং আকবর বাদশার মতো মহিমান্বিত রূপে দেখানো হয়েছে। এখানে বৈশাখ শুধু একটি মাস নয় বরং এটি ভোরের আগুন, কোরআনের সুর, একুশে ফেব্রুয়ারির চেতনা এবং মুক্তিযুদ্ধের শহিদের খুনের মতো ঐতিহ্য ও চেতনার ধারক। এই দিক থেকে, 'বোশেখ' কবিতার ধ্বংসের পর নতুন সৃষ্টির যে আহ্বান, তার সঙ্গে উদ্দীপকের নতুন চেতনার প্রতীকী রূপের সাদৃশ্য দেখা যায়।"
        },
        {
          "label": "ঘ",
          "question": "",
          "explanation": "\"বিষয়বস্তু বিচারে উদ্দীপক এবং 'বোশেখ' কবিতা দুইটিই আমাদের ঐতিহ্য চেতনাকে জাগ্রত করে।\"- মন্তব্যটি যৌক্তিক। 'বোশেখ' কবিতায় বৈশাখকে কেবল একটি প্রাকৃতিক দুর্ঘটনা হিসেবে দেখানো হয়নি বরং এই বৈশাখী ঝড়ের মাধ্যমে কবি সমাজের অন্যায়, অবিচার ও শোষণের বিরুদ্ধে প্রতিবাদ জানিয়েছেন এবং অত্যাচারীদের ধ্বংস করে নতুন সমাজ প্রতিষ্ঠার আহ্বান জানিয়েছেন। কবির এই আহ্বান আমাদের ঐতিহ্যবাহী প্রতিবাদী চেতনাকে জাগ্রত করে। উদ্দীপকে বৈশাখকে সরাসরিভাবে আমাদের জাতীয় ঐতিহ্য ও চেতনার সঙ্গে যুক্ত করা হয়েছে। এখানে বৈশাখকে বজ্রধ্বনি, ভোরের আজান, নতুনের কেতন, কোরআনের সুর, একুশে ফেব্রুয়ারির বাঁশির খুন এবং লাখো শহিদের খুনের প্রতীক হিসেবে দেখানো হয়েছে। অর্থাৎ বৈশাখ এখানে আমাদের ভাষা আন্দোলন, মুক্তিযুদ্ধ এবং ধর্মীয়-সাংস্কৃতিক ঐতিহ্যের ধারক। 'বোশেখ' কবিতায় বৈশাখী ঝড়ের মাধ্যমে সমাজের বৈষম্য দূর করে সাম্য প্রতিষ্ঠার যে আকাঙ্ক্ষা, তা আমাদের হাজার বছরের ঐতিহ্যবাহী প্রতিবাদী চেতনারই অংশ। অন্যদিকে উদ্দীপকে বৈশাখকে সরাসরি একুশে ফেব্রুয়ারি ও মুক্তিযুদ্ধের চেতনার সঙ্গে যুক্ত করে আমাদের জাতীয় ঐতিহ্যকে মহিমান্বিত করা হয়েছে। তাই বলা যায়, উদ্দীপক এবং 'বোশেখ' কবিতা দুইটিই ভিন্ন ভিন্ন আঙ্গিকে আমাদের ঐতিহ্য চেতনাকে জাগ্রত করে।"
        }
      ]
    }
  ]
}