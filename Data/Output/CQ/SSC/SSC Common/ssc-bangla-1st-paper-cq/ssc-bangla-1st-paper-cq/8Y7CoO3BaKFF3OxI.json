{
  "title": "ময়মনসিংহ বোর্ড ২০২৪",
  "subtitle": "বাংলা ১ম পত্র (11)",
  "questions": [
    {
      "number": "1",
      "uddipok": "বিধবা আম্বিয়া বেগম অবসরের সমস্ত টাকা ব্যয় করে দুই পুত্র ও এক কন্যাকে লেখাপড়া শিখিয়ে বিয়ে দিয়েছেন'। ছেলেরা পরিবার নিয়ে ঢাকায় থাকে। তাদের সুখের কথা চিন্তা করে তিনি খুব আনন্দ পান, যদিও তাঁর দেখাশোনার মতো কেউ নেই। পুত্রদের সংবাদ দিলেও চাকরি নিয়ে ব্যস্ত থাকায় আসতে পারে না। একসময় অসুস্থ হয়ে পড়েন আম্বিয়া বেগম। অবস্থা খারাপ হলে প্রতিবেশী দিনমজুর জবেদ আলির ছেলে আশিক তাকে দেখতে আসে। সবকথা শুনে আশিক তাঁর অনেক প্রশংসা করে। সে বলে 'আপনার মতো মা ঘরে ঘরে দরকার।'",
      "tag": "MB 24",
      "sub_questions": [
        {
          "label": "ক",
          "question": "",
          "explanation": "শিলেপেষা অর্থ শিলপাটায় বাটা।"
        },
        {
          "label": "খ",
          "question": "",
          "explanation": "নিমগাছের চারদিকে আবর্জনা জমে থাকলেও পরিষ্কার না করে বরং আবর্জনা জমে থাকার জন্য ইট-সিমেন্ট দিয়ে বাঁধিয়ে সে আবর্জনাকে স্থায়ী রূপদান করে। প্রতীকী গল্প 'নিমগাছ'-এর অন্তরালে লেখক একটি পরিবারের গৃহলক্ষ্মীর অবস্থা বর্ণনা করেছেন। গৃহলক্ষ্মী দিনরাত পরিবারের সেবা দেয়। কিন্তু তার প্রতি কারো কোনো দয়ামায়া, সহানুভূতি বা ভালোবাসা নেই। কেউ তার যত্ন নেয় না বরং চরম অবহেলায় তার অবস্থাকে আরও তীব্র করে তোলে। ঠিক একইভাবে নিমগাছ অন্যের উপকার করলেও কেউ তার যত্ন নেয় না, চারদিকের জঙ্গল কখনো পরিষ্কার করে না বরং শান বাঁধিয়ে চারিদিকের আবর্জনার পরিমাণ আরও বাড়িয়ে তোলে।"
        },
        {
          "label": "গ",
          "question": "",
          "explanation": "'নিমগাছ' গল্পে বর্ণিত এক নতুন ধরনের লোকের সাথে উদ্দীপকে বর্ণিত আশিকের সাদৃশ্য রয়েছে। নিমগাছের মতোই বাড়ির গৃহলক্ষ্মী অযত্নে দিন কাটায়। 'নিমগাছ' গল্পে নিমগাছের পাতা, বাকল, ডাল দিয়ে মানুষ তাদের প্রাত্যহিক নানা প্রয়োজন মেটায়। ঠিক যেমন বাড়ির লক্ষ্মীবউটি' তার কর্মনৈপুণ্যের দ্বারা পরিবারের সদস্যদের সব প্রয়োজন মেটায়। তারপরও কেউ তার যত্ন নেয় না। উদ্দীপকে বর্ণিত আম্বিয়া বেগমের সন্তানেরা আম্বিয়া অসুস্থ থাকার পরেও বাড়িতে এসে দেখার সুযোগ পায় না। কিন্তু প্রতিবেশী জাবেদ আলীর ছেলে আশিক আম্বিয়াকে দেখতে আসে এবং প্রশংসা করে। আলোচ্য 'নিমগাছ' গল্পে যারা নিমগাছের ছাল-বাকল ব্যবহার করে উপকৃত হয় তারা এ গাছের যত্ন নেয় না এবং কখনো কোনো প্রশংসাও করে না। কিন্তু নতুন এক লোক এসে গাছের ডালপালা কিছু না ছিড়ে বরং নিমগাছের দিকে চেয়ে প্রশংসা করে। যা উদ্দীপকে বর্ণিত আশিকের চরিত্রের সাথে সাদৃশ্যপূর্ণ।"
        },
        {
          "label": "ঘ",
          "question": "",
          "explanation": "\"উদ্দীপকের আম্বিয়া বেগম ও 'নিমগাছ' গল্পের লক্ষ্মীবউ যেন একই সূত্র গাঁথা।”- মন্তব্যটি যথার্থ। 'নিমগাছ' গল্পে নিমগাছের পাতা, বাকল, ডাল দিয়ে মানুষ তাদের প্রাত্যহিক নানা প্রয়োজন মেটায়। ঠিক যেন গল্পের গৃহলক্ষ্মী পরিবারের সকলের প্রয়োজন মিটালেও তাকে পড়ে থাকতে হয় অযত্ন অবহেলায়। কেউ তাকে গুরুত্ব দেয় না। তার যত্ন নেয় না। কাজ শেষে ঘরের এক কোণে পরে থাকে। আবর্জনার মধ্যেই সে দাঁড়িয়ে থাকে। উদ্দীপকে বর্ণিত আম্বিয়া তার সব টাকা ব্যয় করে দুই পুত্র এবং এক কন্যাকে লেখাপড়া শিখিয়ে বড়ো করেছে। ছেলেরা ঢাকায় থাকে পরিবার নিয়ে। মা অসুস্থ হয়ে পরলে তাকে দেখার মতো কেউ নেই। ছেলেদের খবর দিলেও ব্যস্ত থাকার কারণে তারা মাকে দেখতে আসে না। কিন্তু প্রতিবেশী জাবেদ আলীর ছেলে আশিক আম্বিয়াকে দেখতে আসে। পরিবারে তার অবদানের জন্য প্রশংসা করে বলে এমন মা ঘরে ঘরে দরকার। 'নিমগাছ' গল্পের গৃহলক্ষ্মী বউটি মোমবাতির মতো ধুকে ধুকে জ্বলে নিজের প্রাণ বিসর্জন দিয়ে সবার উপকার করে যায়। কিন্তু তার আশা-প্রত্যাশা বা ভালো লাগা কোনো বিষয়ে কারো ভ্রুক্ষেপ নেই। তার কোনো যত্ন নেই, অবহেলায় পরে থাকে সে। আর হাসিমুখে সে সব সহ্য করে যায়। উদ্দীপকে বর্ণিত আম্বিয়া তার সন্তানদের সুখের কথা ভেবে পড়ালেখা করায়। কিন্তু মা অসুস্থ হলে তাকে সন্তানরা দেখতে আসে না। সন্তানদের কাছ থেকে সে পায় অবহেলা। তাই বলা যায় যে, উদ্দীপকের আম্বিয়া বেগম ও 'নিমগাছ' গল্পের লক্ষ্মীবউ যেন একই সূত্রে গাঁথা।\"- মন্তব্যটি যথার্থ।"
        }
      ]
    },
    {
      "number": "2",
      "uddipok": "পেশা তার দরজিগিরি কিন্তু নেশা তার বই পড়া। বাল্যকালে পিতা মারা যাওয়ায় পঞ্চম শ্রেণির পর আর পড়তে পারেনি কাশেম মিয়া। তবে বই পড়ার নেশা থেকেই বাড়ির পাশে প্রায় দুই হাজার বই নিয়ে গড়ে তুলেছে 'স্বপ্ন গড়ি লাইব্রেরি'। গ্রামের ছোটো-বড়ো সবাই সেখানে জ্ঞানচর্চা করে। শিক্ষাথীরা পাঠ্যবইয়ের পাশাপাশি অন্যান্য বইও পড়ে। কিন্তু ব্যবসায়ী মামুন মোল্লা তার সন্তানকে ওই লাইব্রেরিতে যেতে নিষেধ করে বলে, 'তোমার এত জ্ঞান অর্জনের দরকার নেই, বাসায় প্রাইভেট শিক্ষক রেখেছি। তাঁর কাছে পড়ে (এ+) অর্জন করো।'",
      "tag": "MB 24",
      "sub_questions": [
        {
          "label": "ক",
          "question": "",
          "explanation": "সাহিত্যপাঠে নগদ কোনো লাভ নেই বলে পেশাদাররা পেশা- বহির্ভূত কোনো বই কিনতে রাজি নন, এটিকে লেখক মহাভ্রান্তি হিসেবে উল্লেখ করেছেন।"
        },
        {
          "label": "খ",
          "question": "",
          "explanation": "সাহিত্যচর্চার ফল হাতে হাতে নগদ পাওয়া যায় না বলে অনেকেই সাহিত্যচর্চার সুফল সম্বন্ধে সন্দিহান। 'বই পড়া' প্রবন্ধে প্রাবন্ধিক জ্ঞানভান্ডার সমৃদ্ধ করতে সাহিত্যচর্চার প্রয়োজনীয়তার কথা উল্লেখ করেছেন। মানুষের মনকে সমৃদ্ধ করতে সাহিত্যচর্চার ভূমিকা রয়েছে। বাস্তব অর্থে সাহিত্য চর্চার মাধ্যমে আমাদের জ্ঞানের প্রসার ঘটলেও সরাসরি ধনসম্পদ বৃদ্ধিতে এটি ভূমিকা রাখে না। বস্তুবাদী জীবনে সাহিত্য তাই কাজে আসে না বলে অনেকের ধারণা। তাই সাহিত্যচর্চার সুফল সম্বন্ধে অনেকেই সন্দিহান।"
        },
        {
          "label": "গ",
          "question": "",
          "explanation": "উদ্দীপকে বর্ণিত মামুন মোল্লা 'বই পড়া' প্রবন্ধের মনন বিকাশের দিকটি উপেক্ষা করে শুধু পরীক্ষা পাশের বিষয়টির দিকে নির্দেশ করে। আলোচ্য 'বই পড়া' প্রবন্ধে দেখা যায় প্রচলিত শিক্ষা পদ্ধতিতে চিন্তন প্রক্রিয়া বিকাশের পথকে উপেক্ষা করে শুধু পাঠ্যপুস্তক পড়ার দিকেই মনোনিবেশ করা হয়েছে। এতে কোনো বৈষয়িক লাভ নেই। কিন্তু প্রাবন্ধিক এই মতকে গ্রহণ করতে রাজি নন। মূলত সাহিত্যচর্চার ফল জীবনে সুদূরপ্রসারী প্রভাব ফেলে। এর ফল নগদ হাতে পাওয়া যায় না। সাহিত্যচর্চা প্রকারান্তরে বৈষয়িক উন্নতিতেও সহায়তা করে কিন্তু সহজেই তা বোঝা যায় না। মামুন মোল্লা তার ছেলেকে লাইব্রেরিতে যেতে নিষেধ করেন এবং ছেলের জন্য বাসায় শিক্ষক রেখে ভালো ফলাফল করানোর চেষ্টা করেন। 'বই পড়া' প্রবন্ধেও দেখা যায় অনেকেই সাহিত্যচর্চায় নগদ প্রাপ্তি নেই বলে পাঠ্যপুস্তক ব্যতীত ভিন্ন পুস্তক পড়া বা সাহিত্যচর্চা করাকে নিরর্থক বলে মনে করে। 'বই পড়া' প্রবন্ধের এই মনোভাবটিই উদ্দীপকে বর্ণিত মামুন মোল্লার মধ্যে দৃশ্যমান।"
        },
        {
          "label": "ঘ",
          "question": "",
          "explanation": "'কাশেম মিয়ার উদ্যোগের মধ্যেই প্রথম চৌধুরীর আকাঙ্ক্ষার যথার্থ প্রতিফলন ঘটেছে।'- মন্তব্যটি যৌক্তিক। 'বই পড়া' প্রবন্ধে দেখা যায় প্রচলিত শিক্ষাপদ্ধতি আমাদের চিন্তা-চেতনাকে এরকম একটি পর্যায়ে নিয়ে গিয়েছে যে পাঠ্যবই ছাড়া অন্য কোনো বই' পড়ায় আমরা সার্থকতা খুঁজে পাই না। প্রাবন্ধিক বলেন আমরা রস উপভোগ করতে প্রস্তুত নই, কিন্তু শিক্ষার ফল লাভে উদবাহু। 'বই পড়া' প্রবন্ধে তাই লেখক পাঠ্যবইয়ের পাশাপাশি সাহিত্যচর্চার দিকে গুরুত্বারোপ করতে বলেছেন। লাইব্রেরি প্রতিষ্ঠা করতে বলেছেন এবং মানুষকে নিজের পছন্দ অনুযায়ী বই পড়ে শিক্ষিত হয়ে উঠতে বলেছেন। উদ্দীপকের কাশেম মিয়া পেশায় দরজি হলেও বই পড়া তার নেশা। তাই কাশেম মিয়া দুই হাজার বই নিয়ে বাড়ির পাশে একটি লাইব্রেরি প্রতিষ্ঠা করেছেন। গ্রামের অনেকেই সেখানে জ্ঞানচর্চা করতে আসেন। আলোচ্য প্রবন্ধে বলা হয়েছে পাঠ্যপুস্তকের বাইরে থেকেও রস গ্রহণ করা যায়। বই পড়া সরাসরি অর্থ উপার্জনের সাথে সম্পৃক্ত না হলেও মনন বিকাশে সহায়তা করে বলে সামগ্রিক বিবেচনায় সাহিত্যচর্চা মূলত জ্ঞান চর্চার পরিপূরক। উদ্দীপকের কাশেম মিয়ার মধ্যে সাহিত্যচর্চার মাধ্যমে জ্ঞানার্জন এবং অন্যের মধ্যে এই সাহিত্যচর্চা ছড়িয়ে দেওয়ার একটি বাসনা পরিলক্ষিত হয়। সুতরাং দেখা যায় কাশেম মিয়ার উদ্যোগের মধ্যেই লেখকের সাহিত্য পাঠের আকাঙ্ক্ষার বিষয়টি যর্থাথভাবে ফুটে উঠেছে। তাই বলা যায় যে, মন্তব্যটি যৌক্তিক।"
        }
      ]
    },
    {
      "number": "3",
      "uddipok": "লিজা তৃতীয় শ্রেণিতে পড়ে। তাদের বাড়িতে তার সমবয়সি লতিফা নামে একটি কাজের মেয়ে থাকে। অভাবের তাড়নায় সে এ বাড়িতে কাজে এসেছে। লিজা তার সাথে খেলাধুলা ও গল্প করতে চায়। কিন্তু লিজার মা ওদের দুজনকে একসঙ্গে দেখলেই বকা দেয়। লিজা ওর মায়ের অনুপস্থিতিতে লতিফার সাথে কখনো কখনো পুতুল খেলে, টিভি দেখে। কিন্তু লতিফা লিজার সাথে মিশতে ভয় পায় কারণ লিজার মা যদি দেখে ফেলে।",
      "tag": "MB 24",
      "sub_questions": [
        {
          "label": "ক",
          "question": "",
          "explanation": "মমতাদির মাইনে পনেরো টাকা ঠিক করা হলো।"
        },
        {
          "label": "খ",
          "question": "",
          "explanation": "গৃহকত্রীর ছোটো ছেলেটির কাছ থেকে ভালোবাসার পরিচয় পেয়ে মমতাদি আলোচ্য উক্তিটি করেছে। মমতাদির স্বামী চাকরি হারা হওয়ার পর নিজের পরিবার টিকিয়ে রাখার জন্য সে অন্যের বাড়িতে গৃহপরিচারিকার কাজ নেয়। বাড়ির ছোটো ছেলের সাথে মমতাদির সখ্য গড়ে উঠে। একদিন মমতাদির গালে লাল দাগ দেখতে পেয়ে ছেলেটি তার গালে হাত বুলিয়ে দিয়ে আদর করতে চাইলে মমতাদি তার হাতটি ধরে বুকে চেপে রাখে এবং আলোচ্য উক্তিটি করে।"
        },
        {
          "label": "গ",
          "question": "",
          "explanation": "উদ্দীপকে বর্ণিত লিজা এবং লতিফার মধ্যকার সখ্যের বিষয়টি মূলত আলোচ্য গল্পে বর্ণিত মমতাদি ও বাড়ির ছেলেটির মধ্যে পরিলক্ষিত হয়। 'মমতাদি' গল্পের প্রধান চরিত্রটি চারিত্রিক বৈশিষ্ট্যের দিক থেকে অত্যন্ত ইতিবাচক একটি চরিত্র। মমতাদি স্বামী চাকরি হারা হওয়ার পর নিজের পরিবার টিকিয়ে রাখার জন্য অন্যের বাড়িতে গৃহপরিচারিকার কাজ নেয়। আর্থিক সংকটে পড়েও সে তার আত্মসম্মান হারায়নি। স্নেহ- মমতার কোনো ঘাটতি তার মধ্যে নেই। বাড়ির স্কুলপড়ুয়া ছেলেটিকে সে মায়ের মতোই স্নেহ করে। ছেলেটিও তার প্রতি খুবই সদয় এবং স্নেহপূর্ণ সম্পর্ক বজায় রাখতে পছন্দ করে। যার ফলে মমতাদি ও বাড়ির ছেলেটির মধ্যে গড়ে ওঠে সখ্য। উদ্দীপকে লিজাদের বাড়িতে লিজার সমবয়সি লতিফা নামক একটি মেয়ে কাজ নেয়। লিজা লতিফার সাথে খেলাধুলা ও গল্প করতে পছন্দ করে। একই রকম দৃশ্য 'মমতাদি' গল্পে মমতাদি ও বাড়ির ছেলেটির মধ্যে দেখা যায়। মমতাদি বাড়িতে কাজ করতে আসলেও সে বাড়ির ছেলের সঙ্গে তার সৌহার্দপূর্ণ সম্পর্ক গড়ে ওঠে।"
        },
        {
          "label": "ঘ",
          "question": "",
          "explanation": "\"উদ্দীপকে লিজার মা যেন 'মমতাদি' গল্পের গৃহকত্রীর বিপরীত মানসিকতা ধারণ করেছে।\"- মন্তব্যটি যথার্থ। 'মমতাদি' গল্পের মমতাদি স্বামীর চাকরি চলে যাওয়ায় অন্যের বাড়িতে গৃহকর্মে নিয়োজিত হয়। মমতাদি মূলত মর্যাদাসম্পন্ন ঘরের মানুষ কিন্তু অভাবের তাড়নায় অন্যের বাড়িতে কাজ করলেও সম্মান বজায় রেখে যত্নসহকারে কাজ করেন। বাড়ির গৃহকত্রী তার কর্মে সন্তুষ্ট। বাড়ির ছোটো ছেলেটির সাথেও তার ভালো সখ্য গড়ে ওঠে। গৃহকত্রী তাকে বাড়ির একজন বলেই মনে করেন। উদ্দীপকের চিত্রে আমরা দেখতে পাই, লিজাদের বাড়িতে লতিফা নামক একটি মেয়ে কাজ নেয়। লতিফা এবং লিজা সমবয়সি। লিজা লতিফার সাথে খেলতে চায়। কিন্তু লতিফা লিজার সাথে খেলতে ভয় পায় যদি লিজার মা দেখে এবং তাকে বকা দেয়। 'মমতাদি' গল্পের গৃহকত্রী তার ছেলেকে তাদের কাজের লোক মমতাদির সাথে সখ্যে কোনো বাধা সৃষ্টি করে না। কাজের লোক হলেও মমতাদিকে গৃহকত্রী আপন করে নেয়। অন্যদিকে উদ্দীপকের লিজার মা লিজাকে লতিফার সাথে খেলতে দেয় না। কাজের মেয়ের সাথে খেলা বা গল্প করাকে সে ভালো চোখে দেখে না। বিষয়টি লতিফাও বুঝতে পারে তাই লতিফাও ভয়ে থাকে। তাই বলা যায় লিজার মা ও 'মমতাদি' গল্পের গৃহকত্রীর মধ্যে ঠিক বিপরীত মানসিকতা লক্ষ করা যায়। সুতরাং প্রশ্নোক্ত মন্তব্যটি যথার্থ।"
        }
      ]
    },
    {
      "number": "4",
      "uddipok": "তপুর বয়স ছয়। সে রাত হলেও ঘুমাতে চায় না। তপুর মা সুরাইয়া বেগম চেষ্টা করে ব্যর্থ হয়ে শাশুড়িকে বলেন, 'মা আপনি তপুকে একটু ঘুম পাড়ান, আমি জি-বাংলার সিরিয়ালটা দেখে আসি।' তপুর দাদি বলেন, আসো দাদুভাই, তোমাকে ডালিম কুমারের গল্প বলি।' কিন্তু তপু বলে, 'না, আমি ডরেমন কার্টুন দেখব।' দাদি ভাবেন- আমাদের অতীত জীবনের গল্পগুলো যদি বাঁচিয়ে রাখা যেত তাহলে কতই না ভালো হতো। তিনি আফসোস করে বলেন, 'কী যুগ আইলোরে, জি-বাংলা আর ডরিমান সব খাইল রে'।",
      "tag": "MB 24",
      "sub_questions": [
        {
          "label": "ক",
          "question": "",
          "explanation": "প্রচুর দেখা ও শোনার মাধ্যমে অর্জিত অভিজ্ঞতাকে ভূয়োদর্শন বলে।"
        },
        {
          "label": "খ",
          "question": "",
          "explanation": "হাজার বছর ধরে পল্লি মানুষের জীবনালেখ্য পল্লিগানের মধ্যে উঠে আসায় পল্লিগানগুলোকে অমূল্য রত্নবিশেষ বলা হয়েছে। গ্রামীণ বা পল্লিজীবনের সাথে সম্পর্কিত গানগুলো বহুকাল ধরে মানুষের মুখে মুখে ছড়িয়ে আছে। গানগুলোর কথায় ও সুরে কত ছন্দ, কত আনন্দ, কত দুঃখ-বেদনা যে জড়িত তার শেষ নেই। পল্লিপ্রকৃতি, গ্রামীণজীবন এবং জীবনাভিজ্ঞতার এক বিশাল সমাহার এই গানগুলো। এর মধ্যে জারি, সারি, বাউল, কীর্তন, ভাটিয়ালি, রাখালি, মারফতি, কবিগান, মুশির্দি ইত্যাদি বিচিত্র গান অন্তর্ভুক্ত রয়েছে। এমন ঐশ্বর্যপূর্ণ সুর ভান্ডার অনত্র খুঁজে পাওয়া সত্যিই দুষ্কর। তাই এই পল্লিগানগুলোকে অমূল্য রত্নবিশেষ বলা হয়েছে।"
        },
        {
          "label": "গ",
          "question": "",
          "explanation": "উদ্দীপকের তপু ও তার মায়ের মানসিকতায় 'পল্লিসাহিত্যে' বর্ণিত পল্লিসাহিত্য ভান্ডারের প্রতি উদাসীনতার দিকটি ফুটে উঠেছে। পল্লিসাহিত্য আমাদের ঐতিহ্যের ধারক ও বাহক। এতে সকল শ্রেণির মানুষের জীবনাচরণ প্রতিফলিত হয়েছে। পল্লির সর্বত্রই ছড়িয়ে ছিটিয়ে রয়েছে আমাদের এই প্রাণের স্পন্দন পল্লিসাহিত্য। প্রাবন্ধিক আশা ব্যক্ত করেছেন শুধু আধুনিক শিক্ষার স্রোতে গা না ভাসিয়ে পল্লিগ্রামের হারানো এসব সম্পদ উদ্ধারে কাজ করতে হবে। এগুলো সংগ্রহ ও সংরক্ষণের মাধ্যমে পরবর্তী প্রজন্মের হাতে পৌঁছে দিতে হবে। উদ্দীপকে বর্ণিত তপুর মা তপুকে ঘুম পাড়ানোর জন্য তপুর দাদুর কাছে দিলো এবং তপুর মা সুরাইয়া জি বাংলার সিরিয়াল দেখতে চলে গেল। দাদু তাকে ডালিম কুমারের গল্প বলতে চাইল কিন্তু তপু জানাল সে ডরেমন কার্টুন দেখবে। শহুরে মানুষ বর্তমানে পল্লিসাহিত্যকে যেমন অবহেলা করে তেমনি উদ্দীপকে তপু এবং তপুর মা উভয়ের মধ্যে পল্লি সাহিত্যের প্রতি উদাসীনতা পরিলক্ষিত হয়।"
        },
        {
          "label": "ঘ",
          "question": "",
          "explanation": "বর্তমান প্রজন্মের কাছে হারিয়ে যাওয়া পল্লিসাহিত্য প্রচারের যে মানসিকতা দাদির মধ্যে দেখা যায় তা মূলত লেখকের আশা-আকাঙ্ক্ষাই পূর্ণ করেছে। লেখকের মতে একদিন বিরাট পল্লিসাহিত্য বাংলাদেশে ছিল। উপযুক্ত গবেষক ও সাহিত্যিকদের উদ্যোগের অভাবে আজ তা হারিয়ে যেতে বসেছে। প্রাবন্ধিক আশা ব্যক্ত করেছেন শুধু আধুনিক শিক্ষার স্রোতে গা না ভাসিয়ে পল্লিগ্রামের হারানো এসব সম্পদ উদ্ধারে কাজ করতে হবে। এগুলো সংগ্রহ ও সংরক্ষণের মাধ্যমে পরবর্তী প্রজন্মের হাতে পৌঁছে দিতে হবে। তপুর মা সুরাইয়া বহু চেষ্টা করেও তপুকে ঘুম পাড়াতে পারে না। এক পর্যায়ে তপুকে দাদির কাছে দিয়ে সে জি বাংলার সিরিয়াল দেখতে যায়। দাদি তাকে ডালিম কুমারের গল্প শোনাতে চাইল কিন্তু তপু বলল সে ডরেমন কার্টুন দেখবে। লেখক পল্লিগ্রামের এই সম্পদকে আধুনিক শিক্ষায় শিক্ষিত বর্তমান প্রজন্মের কাছে পৌঁছে দিনে চান। তাই পল্লিসাহিত্য সংরক্ষণ ও চর্চা বাড়ানোর প্রতি মত দেন। ঠিক একইভাবে তপুর দাদি তপুকে হারিয়ে যাওয়া পল্লিসাহিত্যের প্রতি আকৃষ্ট করতে ডালিম কুমারের গল্প শুনিয়ে ঘুম পাড়াতে চেয়েছিলেন। যাতে করে ছোটোবেলা থেকেই পল্লিসাহিত্যের প্রতি তার ভালোবাসা সৃষ্টি হয়। সুতরাং দেখা যায় পল্লিসাহিত্যের প্রতি দাদির এমন চিন্তা-চেতনাই পারে লেখকের আশা পূর্ণ করতে। এক্ষেত্রে বলা যায় যে, প্রশ্নোক্ত মন্তব্যটি যথার্থ।"
        }
      ]
    },
    {
      "number": "5",
      "uddipok": "লুনা লেখাপড়া করার জন্য আমেরিকায় যায়। সাত বছর পর দেশে ফিরে তার দেশের মানুষের ভাষা তেমন একটা ভালো লাগে না। লুনা বলে বাংলা দিয়ে পৃথিবীর কোথাও কিছু করা যায় না। কথায় কথায় ইংরেজি বলে আর বাংলা ভাষার প্রতি অবজ্ঞার ভাব প্রকাশ করে। তার আচরণে স্কুল শিক্ষক ক্ষিপ্ত হয়ে ওঠেন। তিনি বলেন, \"এ ভাষার জন্যই মানুষ জীবন দিয়েছে। এ ভাষায় কবি গেয়ে ওঠেন 'মোদের গরব মোদের আশা, আ-মরি বাংলা ভাষা।\"",
      "tag": "MB 24",
      "sub_questions": [
        {
          "label": "ক",
          "question": "",
          "explanation": "'বঙ্গবাণী' কবিতাটি সপ্তদশ শতকে রচিত।"
        },
        {
          "label": "খ",
          "question": "",
          "explanation": "'বঙ্গবাণী' কবিতায় 'হিন্দুর অক্ষর' বলতে কবি বাংলা ভাষাকে বুঝিয়েছেন। বাংলা ভাষার উৎস বৈদিক ভাষা। তাই কতিপয় অজ্ঞ মুসলিম লেখক বাংলা ভাষাকে 'হিন্দুর অক্ষর' বলে অবজ্ঞা করতেন। আরবি-ফারসি ভাষায় আল্লাহ ও মহানবি (স.)-এর স্তুতি বর্ণিত হয়েছে বলে তাঁরা এ দুটো ভাষাকে অতিরিক্ত শ্রদ্ধা করতেন। আসলে অজ্ঞতা ও সংকীর্ণ সাম্প্রদায়িক দৃষ্টিভঙ্গির কারণেই তাঁরা বাংলা অক্ষরকে 'হিন্দুর অক্ষর' বলে বিবেচনা করতেন।"
        },
        {
          "label": "গ",
          "question": "",
          "explanation": "এ কবিতায় কবি লুনার মানসিকতাসম্পন্ন ব্যক্তিদের প্রতি তীব্র ক্ষোভ প্রকাশ এবং তাদের জন্ম পরিচয় নিয়ে প্রশ্ন তুলেছেন। 'বঙ্গবাণী' কবিতায় কবি মাতৃভাষার প্রতি গভীর অনুরাগ ব্যক্ত করেছেন। যে ভাষা জনসাধারণের বোধগম্য নয় এবং ভাব বিনিময় করা সহজ নয় কবি সে ভাষার পক্ষপাতি নন। কবি তীব্র ক্ষোভ প্রকাশ করেন তাদের প্রতি যারা বাংলায় জন্ম নিয়ে বাংলা ভাষাকে অবজ্ঞা করেন। তাদের বংশ ও জন্মপরিচয় নিয়েও করি সন্দিহান। মাতৃভাষার প্রতি দরদহীন এসব মানুষকে কবি দেশত্যাগ করে অনত্র চলে যেতে বলেছেন। উদ্দীপকে লুনা লেখাপড়া করতে আমেরিকায় যায়। দেশে এসে তার কাছে বাংলা আর ভালো লাগে না। কথায় কথায় ইংরেজি বলে, বাংলাকে অবজ্ঞা করে। তার আচরণে স্কুল শিক্ষক ক্ষিপ্ত হয়ে ওঠেন। লুনার মতো যারা বাংলায় জন্মগ্রহণ করে বাংলা ভাষাকে অবজ্ঞা করে 'বঙ্গবাণী' কবিতায় কবি তাদের দেশপ্রেম নিয়ে প্রশ্ন তুলেছেন এবং তাদেরকে নিজ দেশ ছেড়ে অন্য দেশে চলে যেতে বলেছেন। বাংলার প্রতি বীতশ্রদ্ধ এসব মানুষের জন্মপরিচয় নিয়েও তিনি সন্দেহ প্রকাশ করেছেন।"
        },
        {
          "label": "ঘ",
          "question": "",
          "explanation": "'স্কুল শিক্ষকের মনোভাব যেন কবি আবদুল হাকিমের মনোভাবেরই প্রতিচ্ছবি।'- মন্তব্যটি যথার্থ। 'বঙ্গবাণী' কবিতায় কবি তার গভীর উপলব্ধি ও বিশ্বাসের কথা নির্দ্বিধায় ব্যক্ত করেছেন। বিদেশি ভাষার প্রতি কবির কোনো বিদ্বেষ নেই। তবে যারা বাংলায় জন্মগ্রহণ করে বাংলা ভাষাকে অবজ্ঞা করেন কবি তাদের দেশপ্রেম নিয়ে প্রশ্ন তুলেছেন। এদেশের মাটিতে তাদের জন্ম কি না সেটিও তার কাছে প্রশ্ন। বাংলার প্রতি বীতশ্রদ্ধ এসব মানুষকে তিনি দেশ ছেড়ে চলে যেতে বলেছেন। উদ্দীপকে বর্ণিত লুনা লেখাপড়া করতে আমেরিকায় যায়। সাত বছর পর দেশে ফিরে আসে এবং এখন তার বাংলা ভাষাকে আর ভালো লাগে না। সে কথায় কথায় ইংরেজি বলে। বাংলা দিয়ে পৃথিবীর কোথাও কিছু হয় না বলে অবজ্ঞা করে। অথচ এ ভাষার জন্যই বাঙালি জীবন দিয়েছিল। তার এই আচরণে স্কুল শিক্ষক ক্ষিপ্ত হয়ে ওঠেন। আলোচ্য 'বঙ্গবাণী' কবিতার লেখক আবদুল হাকিম এ কবিতায় বলেছেন বাংলায় জন্মগ্রহণ করে যারা বাংলাকে ঘৃণা করে তাদের দেশপ্রেমে ঘাটতি রয়েছে। কবি তাদের দেশত্যাগ করে অনত্র চলে যেতে বলেছেন। অপরদিকে, উদ্দীপকের লুনা বাংলা ভাষার প্রতি বিদ্বেষ প্রকাশ করলে স্কুল শিক্ষক তার বিরোধিতা করেন এবং বলেন- এ ভাষার জন্যই মানুষ জীবন দিয়েছে। অর্থাৎ স্কুল শিক্ষক বাংলা ভাষার মর্যাদা সমুন্নত রাখতে সচেষ্ট। বাংলা ভাষার প্রতি মমত্ববোধের জায়গা থেকেই তিনি লুনাকে কথাগুলো বলেছেন। এক্ষেত্রে বলা যায়, 'স্কুল শিক্ষকের মনোভাবই যেন কবি আবদুল হাকিমের মনোভাবের প্রতিচ্ছবি।' - মন্তব্যটি যথার্থ।"
        }
      ]
    },
    {
      "number": "6",
      "uddipok": "জমিলা বেগম মুক্তিযুদ্ধে স্বামী, সন্তান হারিয়ে দুঃখের সাগরে আজ ভাসছে। তিনি দেখেছেন, নদীতে, রাস্তাঘাটে, বনজঙ্গলে অসংখ্য লাশ। মানুষ নিরাপদ আশ্রয়ের খোঁজে পাড়ি দিয়েছে দূরদূরান্তের পথ। অথচ একমাত্র সন্তান জীবন দিয়ে তাকে উপহার দিয়েছে স্বাধীন মানচিত্র। তাই তো জমিলার চোখে আটকে থাকে লাল-সবুজ পতাকা।",
      "tag": "MB 24",
      "sub_questions": [
        {
          "label": "ক",
          "question": "",
          "explanation": "শামসুর রাহমানের কবিতায় অতি আধুনিক কাব্যধারার বৈশিষ্ট্য সার্থকভাবে প্রকাশ পেয়েছে।"
        },
        {
          "label": "খ",
          "question": "",
          "explanation": "'খাণ্ডবদাহন' শব্দটির মধ্য দিয়ে পৌরাণিক ঘটনার অবতারণা করে কবি ভিনদেশি শত্রুদের দ্বারা বাংলাদেশকে জ্বালিয়ে ছারখার করার বিষয়টি উপস্থাপন করেছেন। পুরাণ অনুসারে দ্বাপর যুগে শ্রীকৃষ্ণের সহযোগিতায় অর্জুন খাণ্ডব বন দহন করেছিলেন। এর ফলে সকল প্রাণীসহ নিঃশেষ হয়েছিল সেই বন। মুক্তিযুদ্ধ চলাকালে পাকিস্তানি হানাদার বাহিনীও এ দেশে ধ্বংসাত্মক পরিস্থিতির সৃষ্টি করেছিল। এ বিষয়টি বোঝাতেই কবি 'খাণ্ডবদাহন' শব্দটি ব্যবহার করেছেন।"
        },
        {
          "label": "গ",
          "question": "",
          "explanation": "পাকিস্তানি হানাদার বাহিনীর বর্বরতা ও এর বিরুদ্ধে বাঙালির প্রতিরোধের প্রসঙ্গ তুলে ধরার দিক থেকে উদ্দীপকের বিষয়বস্তুর সাথে 'তোমাকে পাওয়ার জন্যে, হে স্বাধীনতা' কবিতার সাদৃশ্য রয়েছে। 'তোমাকে পাওয়ার জন্যে, হে স্বাধীনতা' কবিতায় বাংলাদেশের মুক্তিযুদ্ধের নানা দিক উঠে এসেছে। এ সময় হানাদাররা এ দেশের মানুষের উপর অকথ্য নির্যাতন চালায়। জ্বালিয়ে দেয় অসংখ্য শান্তিপূর্ণ জনপদ। এমন পরিস্থিতিতে দেশের মুক্তির লক্ষ্যে সকল শ্রেণি-পেশার মানুষ একযোগে ঝাঁপিয়ে পড়ে মুক্তিযুদ্ধে। দীর্ঘ নয় মাস যুদ্ধ করে ছিনিয়ে আনে কাঙ্ক্ষিত স্বাধীনতা। উদ্দীপকে আমরা একজন দুঃখিনী নারীর করুণ বাস্তবতার পরিচয় পাই। জমিলা বেগম নামক এই নারী মুক্তিযুদ্ধে তাঁর স্বামী ও সন্তানকে হারিয়েছেন। পাকিস্তানি বাহিনীর অত্যাচারের ভয়াবহতা স্বচক্ষে দেখে বিমূঢ় হয়ে গিয়েছেন তিনি। তাঁর সন্তান মুক্তিযুদ্ধে যোগ দিয়ে শহিদ হয়েছেন। এ দিকগুলো 'তোমাকে পাওয়ার জন্যে, হে স্বাধীনতা' কবিতায়ও একইভাবে এসেছে। সেখানে পাকিস্তানি সেনাদের নির্যাতন এবং সেটিকে রুখে দিতে বীর বাঙালির মুক্তিযুদ্ধে যোগ দেওয়ার চিত্র ফুটিয়ে তুলেছেন কবি। এদিক থেকে উদ্দীপকের সঙ্গে 'তোমাকে পাওয়ার জন্যে, হে স্বাধীনতা' কবিতার সাদৃশ্য প্রতীয়মান হয়।"
        },
        {
          "label": "ঘ",
          "question": "",
          "explanation": "'উদ্দীপকে জমিলা বেগমের ছেলের মতো অসংখ্য মানুষের আত্মত্যাগের বিনিময়ে বাংলাদেশ স্বাধীন হয়েছে।'- 'তোমাকে পাওয়ার জন্যে, হে স্বাধীনতা' কবিতার আলোকে উক্তিটি যথার্থ। 'তোমাকে পাওয়ার জন্যে, হে স্বাধীনতা' কবিতায় কবি দেশের স্বাধীনতার জন্য বাঙালির আত্মত্যাগের দিকটিকে তুলে ধরেছেন। দেশকে স্বাধীন করার বাঙালির দৃঢ় প্রতিজ্ঞার বিষয়টি তুলে ধরেছেন। দেশকে স্বাধীন করার দৃঢ় প্রতিজ্ঞা নিয়ে মুক্তিযোদ্ধারা যুদ্ধে অংশ নেয়। মৃত্যুর ভয়ে তারা পিছপা হয়নি। শত্রুর বুলেটের সামনে তাঁরা বুক পেতে দিয়েছে তবুও স্বাধীনতার আদর্শ থেকে সরে দাঁড়ায়নি। উদ্দীপকে জমিলা বেগমের স্বামী-সন্তান যুদ্ধে অংশগ্রহণ করেছে দেশকে স্বাধীন করার জন্য। জমিলা বেগমের একমাত্র সন্তান জীবন দিয়ে তাঁকে উপহার দিয়েছেন স্বাধীন দেশের মানচিত্র। আলোচ্য কবিতায় কবির মতে, দেশের প্রতি ভালোবাসা এবং আত্মত্যাগের কঠিন মনোভাবের ফলেই আমাদের স্বাধীনতার স্বপ্ন পূরণ হয়েছিল। হানাদারের কবল থেকে মুক্তির জন্য সে সময় সংগ্রামের বিকল্প ছিল না। এ পরিপ্রেক্ষিতেই মুক্তিযুদ্ধে বাঙালির অনন্য সাহসিকতা ও দৃঢ়চিত্তের কথা কবিতায় ব্যক্ত হয়েছে। একইভাবে জমিলা বেগমের ছেলেও দেশকে স্বাধীন মানচিত্র উপহার দিতে জীবন বিসর্জন দিয়েছেন। তাই বলা যায়, আলোচ্য উক্তিটি যথার্থ।"
        }
      ]
    },
    {
      "number": "7",
      "uddipok": "বাদশা বাবর কাঁদিয়া ফিরিছে, নিদ নাহি চোখে তাঁর- পুত্র তাঁহার হুমায়ুন বুঝি বাঁচে না এবার আর! চারিধারে তার ঘনায়ে আসিছে মরণ-অন্ধকার। রাজ্যের যত বিজ্ঞ হেকিম কবিরাজ দরবেশ এসেছে সবাই, দিতেছে বসিয়া ব্যবস্থা সবিশেষ, সেবাযত্নের বিধিবিধানের ত্রুটি নাহি এক লেশ।",
      "tag": "MB 24",
      "sub_questions": [
        {
          "label": "ক",
          "question": "",
          "explanation": "'পল্লিজননী' কবিতার মূলকথা অপত্যস্নেহের অনিবার্য আকর্ষণ।"
        },
        {
          "label": "খ",
          "question": "",
          "explanation": "উদ্ধৃতিতে রুগ্ধ পুত্রের শিয়রে বসে রাত জাগা মায়ের মন পুরোনো কথা ভেবে স্মৃতিকাতর হয়ে ওঠে। অসুস্থ ছেলের পাশে বসে মায়ের পুরোনো দিনের অনেক কথা মনে পড়ে যায়। সেরকমই একদিন মাকে না জানিয়ে তার দস্যি ছেলে গিয়েছিল দূরের এক বনে। কিন্তু সন্ধ্যা হওয়ার পরও ছেলেকে ফিরতে না দেখে, মমতাময়ী মায়ের মন শঙ্কায় ভরে ওঠে ছেলের বিপদ হলো কি না ভেবে।"
        },
        {
          "label": "গ",
          "question": "",
          "explanation": "'পল্লিজননী' কবিতায় প্রকাশিত পল্লিজননীর সন্তান হারানোর শঙ্কার দিকটিই উদ্দীপকের বাদশা বাবরের সাথে সাদৃশ্যপূর্ণ। 'পল্লিজননী' কবিতায় অসুস্থ ছেলের শয্যার পাশে বসে এক গ্রামীণ মায়ের দুশ্চিন্তার কথা বর্ণিত হয়েছে। তিনি রুগ্ম সন্তানের জন্য সামান্য পথ্যেরও ব্যবস্থা করতে পারেননি। তাই ছেলের শিয়রে একা বসে প্রহর গুনছেন মা। আলোচ্য কবিতায় পল্লিমায়ের এই অসহায়ত্ব ও দুর্ভাবনার দিকটি প্রকট হয়ে উঠেছে। উদ্দীপকে দেখা যায়, দিল্লির সম্রাট বাবরের ছেলে হুমায়ুন দুরারোগ্য ব্যাধিতে আক্রান্ত। তার আরোগ্য লাভের কোনো সম্ভাবনাই দেখা যাচ্ছে না। দুশ্চিন্তা আর দুর্ভাবনায় বাবরের দুচোখে ঘুম নেই। তাঁর মনে হচ্ছে মৃত্যু যেন হিংস্র দানবের মতো চারদিক থেকে তাঁর ছেলের দিকে এগিয়ে আসছে। কবিতায়ও অসুস্থ ছেলের শিয়রে বসে দুর্ভাবনায় মগ্ন এক গ্রামীণ মাকে দেখা যাচ্ছে। ছেলের অনেক বায়নার স্মৃতি তাঁর মনে পড়ছে, যা তিনি পূরণ, করতে পারেননি। পারিপার্শ্বিক পরিবেশ তাঁর মনের ভারাক্রান্ত অবস্থাকে যেন আরও বাড়িয়ে দিয়েছে। রুগ্ম ছেলের জীবনভাবনা দিল্লির সম্রাট বাবর আর অজপাড়াগাঁর দুঃখিনী মাকে এককাতারে এনে দাঁড় করিয়েছে। এ বিবেচনায়, উদ্দীপকের কবিতাংশে 'পল্লীজননী' কবিতার সন্তানকে ঘিরে দুর্ভাবনার দিকটিই বাদশা বাবরের সাথে পল্লিমায়ের সাদৃশ্য স্থাপন করেছে।"
        },
        {
          "label": "ঘ",
          "question": "",
          "explanation": "উদ্দীপকে প্রতিফলিত দিকটি 'পল্লিজননী' কবিতার খণ্ডিত ভাব ধারণ করে আছে, সামগ্রিক ভাবকে ধারণ করতে পারেনি। তাই বাবর ও পল্লি মায়ের মধ্যকার অবস্থানগত ভিন্নতা লক্ষ করা যায়। 'পল্লিজননী' কবিতায় রয়েছে পল্লিপ্রকৃতির এক নিখুঁত চিত্র। আছে পল্লির এক গরিব-অসহায় মা ও ছেলের জীবনের চালচিত্র। দারিদ্র্যের কারণে মা ছেলের অনেক ছোটোখাটো আবদারও পূরণ করতে পারেননি। কখনো ছেলেকে মিথ্যা বলে নিবৃত্ত করেছেন। ছেলেকে ছলনা করতে মায়ের পরানে বিঁধেছে; কিন্তু কী করবেন, তার তো কোনো উপায় নেই। নিরুপায় হয়েই মা ছলনার আশ্রয় গ্রহণ করেছেন। আজ সেসব কথা মনে পড়ায় মায়ের মন দুঃখভারাক্রান্ত। উদ্দীপকের বক্তব্য খুবই সংক্ষিপ্ত। এখানে সম্রাট বাবরকে তাঁর রুগ্ম ছেলের জীবনভাবনায় অস্থির ও ব্যাকুল হতে দেখা যায়। কেননা, তাঁর প্রাণপ্রিয় পুত্র হুমায়ুন মৃত্যুশয্যায়। দুরারোগ্য ব্যাধির কারণে তার প্রাণসংশয় দেখা দিয়েছে। ছেলের চিকিৎসার জন্য বড়ো বড়ো হাকিম-কবিরাজ ও সেবা- যত্নের ব্যবস্থা করলেও স্নেহবাৎসল্যতায় পিতা সম্রাট বাবর উদ্বিগ্ন। 'পল্লিজননী' কবিতায় রুগ্ম ছেলের জীবন নিয়ে শঙ্কায় কাতর এক মাকে দেখা যায়। 'পল্লিজননী' কবিতায় মায়ের এমন মানসিক অবস্থার সাথে যুক্ত হয়েছে গ্রামীণ প্রকৃতি। কবিতার পরিসরে চিত্রিত হয়েছে গ্রামের অশিক্ষিত, দরিদ্র এক ছেলে ও মায়ের সংসারচিত্র। অসহায় মা এতটাই দরিদ্র যে, তাঁর ছেলের জন্য সঠিক চিকিৎসার ব্যবস্থা করতে পারেননি। কিন্তু উদ্দীপকে বাবরের উদ্বেগের পাশাপাশি ছেলের জন্য সঠিক চিকিৎসা ও সেবা-যত্নের বিষয়টি ফুটে উঠেছে। বাদশা বাবর দরিদ্র না হওয়ায় ছেলের চিকিৎসার জন্য তাকে কোনো কষ্ট করতে হয়নি। তাই দ্বিধাহীন চিত্তেই বলা যায়, \"সাদৃশ্য থাকলেও উদ্দীপকের বাদশা বাবর ও 'পল্লিজননী' কবিতার পল্লিমায়ের অবস্থানগত ভিন্নতাও স্পষ্ট।”- মন্তব্যটি যথার্থ।"
        }
      ]
    },
    {
      "number": "8",
      "uddipok": "১৯৭১ সালে মুক্তিযুদ্ধের সময় খালিদ ঢাকা বিশ্ববিদ্যালয়ের মেধাবী ছাত্র ছিল। মুক্তিযুদ্ধের সময় বিশ্ববিদ্যালয়ের সবাই ভয়ে হল ছেড়ে পালাতে শুরু করে। খালিদকে তার বন্ধুরা পালাতে বললে সে বলে, 'সবাই বিশ্ববিদ্যালয় থেকে পালালে দেশ স্বাধীন করবে কারা? আমাকে থাকতেই হবে।'",
      "tag": "MB 24",
      "sub_questions": [
        {
          "label": "ক",
          "question": "",
          "explanation": "হাশেম মিয়া যখন বেশি সওদা করতে পারত তখন আত্মহারা হয়ে যেত।"
        },
        {
          "label": "খ",
          "question": "",
          "explanation": "ছোটোবেলায় বুধাকে কেউ ভূত ও জুজুর ভয় দেখায়নি বলে ভয় ওকে কাবু করে না। মা-বাবা ও পরিবার-পরিজন হারা বুধা নিজের নিয়মেই বেড়ে উঠেছে। ছোটোবেলায় কেউ তাকে ভূতের গল্প বলেনি। তাকে জুজুর ভয় দেখানোর মতোও কেউ ছিল না। ফলে ভয়টা কী-তা সে জানেই না। এজন্য কোনো ভয় তাকে কাবু করে না।"
        },
        {
          "label": "গ",
          "question": "",
          "explanation": "উদ্দীপকে ছাত্রদের হল ছেড়ে পালানো 'কাকতাড়ুয়া' উপন্যাসের গ্রামবাসীর গ্রাম ছেড়ে অন্যত্রে যাওয়ার ঘটনা স্মরণ করিয়ে দেয়। মিলিটারি বুধাদের গ্রামে এলে যত্রতত্র গুলি ছুড়তে থাকে। বুটের শব্দ যেন চড়চড় শব্দে ফুটছিল। যেন যেখানে পা পড়ছে সেই মাটি ফেটে চৌচির হয়ে ফুটছে। বাজারে গিয়ে ওরা আগুন লাগিয়ে দেয়। যেখানে যাকে পায় গুলি করে হত্যা করে। এতে আতঙ্কিত হয়ে গ্রামের মানুষ এক এক করে গ্রাম ছাড়তে শুরু করে। নোলক বুয়া, হরিকাকু ও কাকিমা, রানি সবাই গ্রাম ছাড়তে শুরু করে। উদ্দীপকে মুক্তিযুদ্ধের প্রেক্ষাপট তুলে ধরা হয়েছে। ১৯৭১ সালের ২৫শে মার্চ পাকিস্তানি হানাদার বাহিনী ঢাকা আক্রমণ করলে ঢাকা বিশ্ববিদ্যালয় সবার আগে নিয়ন্ত্রণে নিয়ে নেয় এবং বিশ্ববিদ্যালয়ের আবাসিক হলগুলোতে গণহত্যা চালানো হয়। এতে অনেক ছাত্ররাই হল ছেড়ে তখন ভয়ে পালাতে শুরু করে। যা 'কাকতাড়ুয়া' উপন্যাসে মিলিটারিদের ভয়ে গ্রাম ছেড়ে গ্রামবাসীদের অন্যত্র পালানোর সাথে সংগতিপূর্ণ।"
        },
        {
          "label": "ঘ",
          "question": "",
          "explanation": "চেতনাগত দিক থেকে উদ্দীপকের হেলাল ও বুধার মনোভাব এক ও অভিন্ন। 'কাকতাড়ুয়া' উপন্যাসের কাহিনি গড়ে উঠেছে সহায়সম্বলহীন কিশোর বুধাকে কেন্দ্র করে। লেখক বুধা চরিত্রের মধ্য দিয়ে এদেশের জনমানসে মুক্তিযুদ্ধের সময়ের সংগ্রামী মনোভাবের চিত্র উপস্থাপন করেছেন। বুধা দেশপ্রেমের চেতনায় উজ্জীবিত এক কিশোর যার চোখের সামনে পাকিস্তানি বাহিনী হত্যাযজ্ঞ শুরু করলে সে হয়ে ওঠে প্রতিশোধপরায়ণ। বৃধা প্রতিজ্ঞা করে গ্রাম থেকে সে শত্রু বাহিনীকে হটিয়েই ছাড়বে। উদ্দীপকের খালিদের চেতনায় শত্রুর বিরুদ্ধে রুখে দাঁড়ানোর বিষয়টি স্পষ্টভাবে ধরা পড়েছে। মুক্তিযুদ্ধের সময় সবাই বিশ্ববিদ্যালয় ছেড়ে পালাতে শুরু করলেও খালিদ পালায়নি বরং সে যুদ্ধ করার নিমিত্তেই থেকে যাওয়ার ইচ্ছা পোষণ করে। 'কাকতাড়ুয়া' উপন্যাসের বুধার মানসপটে উদ্দীপকের খালিদের চেতনার মনোভাব বিদ্যমান। নিঃস্ব বুধার চিত্তে স্বজন হারানোর আক্ষেপ নেই। কিন্তু দেশের মানুষের উপর মিলিটারির আক্রমণের বিষয়টি তাকে দারুণভাবে নাড়া দেয়। সবাই গ্রাম ছেড়ে পালাতে থাকলেও সে যুদ্ধ করার জন্য হলেও গ্রামে থেকে যায় এবং শত্রুকে এমনি এমনি ছেড়ে দেবে না বলে প্রতিজ্ঞা করে। কাহিনিগত পার্থক্য থাকলেও উদ্দীপকের খালিদের মধ্যে বুধার মনোভাবই ফুটে উঠতে দেখা যায়। অতএব, আমরা বলতে পারি, উদ্দীপকের খালিদ ও বুধার মনোভাব এক ও অভিন্ন।'- মন্তব্যটি যথার্থ।"
        }
      ]
    },
    {
      "number": "9",
      "uddipok": "সাভারের রানা প্লাজার ভবন ধসে পড়ে কর্মরত দম্পতি মোহনা ও লিমন নিহত হয়। কিন্তু বেঁচে যায় বাসায় থাকা সাত বছরের ছেলে মিলন। পিতামাতাহারা ছেলেটিকে বুকে টেনে নেয় বাড়ির মালিকের স্ত্রী রাহেলা। নিজের ছেলেমেয়েদের ভবিষ্যতের কথা চিন্তা করে স্বামী রাজি না হলেও রাহেলা মিলনকে নিজের সন্তানের মতো স্কুলে দিয়ে লেখাপড়ার ব্যবস্থা করেন।",
      "tag": "MB 24",
      "sub_questions": [
        {
          "label": "ক",
          "question": "",
          "explanation": "বিনু হাসলে মনে হতো বিলের জলে ঢেউ বয়ে যাচ্ছে।"
        },
        {
          "label": "খ",
          "question": "",
          "explanation": "'কাকতাড়ুয়া' উপন্যাসের বুধার চাচি বুধাকে উদ্দেশ করে এই কথাটি বলেছেন। এক রাতে বুধা তার পরিবারের সবাইকে হারিয়ে পাগলের মতো হয়ে পড়ে। চাচির সংসারে আশ্রয় নেয় কিন্তু চাচির আট সন্তানের ভরণপোষণ করাই কষ্টকর। তখন চাচি বুধাকে নিজে কাজ করে তাকে মুক্তি দেওয়ার কথা বলে। একথা শুনে বুধার চোখ লাল হয়ে যায়। তখন চাচি বলেন ছোটোবেলায় তুই অনেক লক্ষ্মী ছিলি কিন্তু এখন তোর কিছু হলেই চোখ লাল হয়ে যায়। 'মনে হয় তুই আমার মুরব্বি। হয় আমার বাবা না হয় চাচা।'"
        },
        {
          "label": "গ",
          "question": "",
          "explanation": "স্নেহ-মমতার দৃষ্টিকোণ বিবেচনায় আলোচ্য 'কাকতাড়ুয়া' উপন্যাসের বুধার চাচির সাথে উদ্দীপকের রাহেলার বৈসাদৃশ্য দেখা যায়। 'কাকতাড়ুয়া' উপন্যাসে এক রাতের মধ্যেই বুধার মা-বাবা, ভাই-বোন কলেরায় মারা যায়। বুধা অসহায়ের মতো সেই দৃশ্য দেখেছে। পাথর হয়ে যায় তার হৃদয়। এরপর থেকে বুধা নিরাশ্রয়, নিসঙ্গ, ছন্নছাড়া এক জীবন যাপন করে। কিছুদিন চাচির আশ্রয়ে সে থাকলেও চাচির আট সন্তানের ভরণপোষণ করাই তার জন্য কষ্টকর হয়ে পড়ে। তাই বুধার চাচি তাকে নিজে কাজ করে নিজের ব্যবস্থা করতে বলে। উদ্দীপকে মিলনের বাবা লিমন ও মা মোহনা রানা প্লাজা ভবন ধসে নিহত হয়। সাত বছরের মিলন তখন বেঁচে যায় এবং তাকে আশ্রয় দেন তাদের বাসার মালিকের স্ত্রী রাহেলা। রাহেলার স্বামী রাজি না হলেও রাহেলা নিজের সন্তানের মতো মিলনের লেখাপড়ার ব্যবস্থা করেন। 'কাকতাড়ুয়া' উপন্যাসে বর্ণিত বুধা সবাইকে হারিয়ে চাচির আশ্রয়ে থাকলেও চাচি শেষ পর্যন্ত তাকে বাইরে কাজ করতে বাধ্য করেন। বুধা আশ্রয়হীন হয়ে পড়ে। রাহেলা চরিত্রের সাথে বুধার চাচির বৈপরীত্য লক্ষ করা যায়।"
        },
        {
          "label": "ঘ",
          "question": "",
          "explanation": "উদ্দীপকের মিলনের মধ্যে বুধার চারিত্রিক বৈশিষ্ট্যগুলো পরিলক্ষিত না হওয়ায় মিলন বুধার যথার্থ প্রতিচ্ছবি হয়ে উঠতে পারেনি। 'কাকতাড়ুয়া' উপন্যাসের বুধা বাল্যকালে পরিবার-পরিজন হারিয়ে চাচির আশ্রয়ে বড়ো হচ্ছিল। অসচ্ছলতার কারণে নিজেকেই উপার্জন করে চলতে হয়। তাই তাকে আশ্রয়হীন হতে হয়। মিলিটারির আক্রমণে সবাই গ্রাম ছেড়ে পালালেও সে গ্রামেই থাকে। বুধার মধ্যে ছিল তীব্র দেশপ্রেম। বুধা গোপনে মুক্তিযোদ্ধাদের সাথে যোগাযোগ করে। মিলিটারি ক্যাম্পে মাইন পুঁতে রেখে ক্যাম্প উড়িয়ে দেয়। সে গ্রাম থেকে মিলিটারি তাড়ানোর প্রতিজ্ঞা করে। উদ্দীপকে বর্ণিত মিলন রানা প্লাজা ধসে তার বাবা-মা কে হারায়। মিলনের বয়স তখন ৭ বছর। আশ্রয়হীন মিলনকে তাদের বাসার বাড়ির মালিকের স্ত্রী বুকে টেনে নেয়। তার স্বামী তাদের ছেলেমেয়েদের ভবিষ্যতের কথা ভেবে এতে সম্মত না হলেও রাহেলা মিলনকে সন্তানের মতো দেখেন এবং মিলনের উপযুক্ত লেখাপড়ার ব্যবস্থা করেন। 'কাকতাড়ুয়া' উপন্যাসের বুধা বাবা-মা, ভাই-বোনকে হারায় এবং সে মানসিকভাবে অনেকটা ছন্নছাড়া হয়ে পড়ে। চাচির আশ্রয়ে কিছুদিন থাকলেও নিজের জীবিকার ব্যবস্থা নিজেরই করতে হয়। হঠাৎ একদিন গ্রামে মিলিটারি আক্রমণ চালালে সে গ্রাম থেকে মিলিটারি তাড়ানোর প্রতিজ্ঞা করে এবং দেশপ্রেমিক বুধা পরোক্ষ ও প্রত্যক্ষভাবে মুক্তিযুদ্ধে অংশগ্রহণ করে। উদ্দীপকের মিলন বুধার মতো বাল্যকালে তার বাবা- মাকে হারালেও বুধার মতো সংগ্রামী জীবনের পথে কখনো হাঁটেনি যুদ্ধে অংশ নেয়নি। সুতরাং বলা যায় উদ্দীপকের মিলন চরিত্রটি বুধা চরিত্রের যথার্থ প্রতিচ্ছবি হয়ে উঠতে পারেনি।"
        }
      ]
    },
    {
      "number": "10",
      "uddipok": "ভরদুপুরে দিঘির ঘাটে জল আনতে গিয়ে মূর্ছা যায় লিলি। তার বাবা-মার বিশ্বাস, লিলির মধ্যে জিন-ভূতের আসর পড়েছে, শীঘ্রই কোনো কবিরাজের কাছে নিতে হবে। কিন্তু এ সিদ্ধান্তের ঘোর বিরোধিতা করে লিলির বিশ্ববিদ্যালয়ের পড়ুয়া ভাই আনাফ। সে লিলিকে নিকটতম স্বাস্থ্যকেন্দ্রে নিয়ে ডাক্তার দেখালে সুস্থ হয়ে ওঠে লিলি। মূলত লিলির শারীরিক দুর্বলতার জন্য এমনটি হয়েছিল।",
      "tag": "MB 24",
      "sub_questions": [
        {
          "label": "ক",
          "question": "",
          "explanation": "বহিপীরের মতে, একাকী চুপচাপ বসে থাকলে মনে অশান্তি হয়।"
        },
        {
          "label": "খ",
          "question": "",
          "explanation": "সূর্যাস্ত আইনের ফলে জমিদারি নিলামে ওঠার কারণেই জমিদার হাতেম আলির মাথায় যেন আকাশ ভেঙে পড়েছে। জমিদার হাতেম আলি একজন ক্ষয়িষ্ণু জমিদার মোটামুটিভাবে মান-সম্মান নিয়ে জীবন-যাপন করলেও খাজনা বকেয়া থাকার কারণে সূর্যাস্ত আইনের মাধ্যমে যার জমিদারি নিলামে উঠবে। জমিদারি হারানোর ভয়েই জমিদার হাতেম আলির মনে শান্তি নেই। জমিদারি হারানোকে কেন্দ্র করেই মূলত হাতেম আলির মাথায় যেন আকাশ ভেঙে পড়েছে। হাতেম আলির চরম হতাশা বোঝাতে উক্তিটি করা হয়েছে।"
        },
        {
          "label": "গ",
          "question": "",
          "explanation": "উদ্দীপকের আনাফ ও 'বহিপীর' নাটকের হাশেম উভয়েই আধুনিক চিন্তাধারার অধিকারী- এখানেই তাদের সাদৃশ্য বিদ্যমান। 'বহিপীর' নাটকে তাহেরা বাবার সিদ্ধান্তের বিরোধিতা করে বাড়ি থেকে পালিয়ে জমিদার হাতেম আলির বজরায় আশ্রয় নেয়। সেখানেই তার সঙ্গে পরিচয় হয় জমিদারপুত্র হাশেম আলির। তাহেরার 'সমস্ত ঘটনা শোনার পর হাশেম যুক্তি দিয়ে ঘটনাটিকে বিচার করে তাহেরার পাশে দাঁড়ায়। উদ্দীপকে দিঘির ঘাটে জল আনতে গিয়ে মূর্ছা যায় লিলি। সবাই বিশ্বাস করে তাকে জিন ও ভূতে আসর করেছে। কিন্তু বিষয়টি অযৌক্তিক বলে বিরোধিতা করে লিলির বিশ্ববিদ্যালয়ে পড়ুয়া ভাই আনাফ। তারপর নিকটতম। স্বাস্থ্যকেন্দ্রে নিয়ে যেতেই সুস্থ হয়ে ওঠে লিলির। লিলির অসুস্থতার মূলে যে তার শারীরিক দুর্বলতাই দায়ী ছিল তা অনুধাবন করেই অযৌক্তিক কোনো বিচারকে প্রশ্রয় দেয়নি আনাফ। তার এ মানসিকতা দেখে বলা যায়, 'বহিপীর' নাটকের হাশেমের মতো সেও আধুনিক চিন্তাধারার অধিকারী- এখানেই তাদের সাদৃশ্য।"
        },
        {
          "label": "ঘ",
          "question": "",
          "explanation": "\"উদ্দীপকে লিলি বাবা-মায়ের বিশ্বাস থেকে সমাজকে মুক্ত করাই। যেন 'বহিপীর' নাটকে নাট্যকারের মূল উদ্দেশ্য।\"- উক্তিটি যথার্থ। একজন সমাজ-সচেতন লেখক হিসেবে সৈয়দ ওয়ালীউল্লাহ তাঁর 'বহিপীর' নাটকে সমাজের অসংগতির দিক তুলে ধরেছেন। তাহেরাকে জোর করে বিয়ে দেওয়ার অর্থই হলো সে 'সমাজে নারীর স্বাধীনতা খর্ব করা হতো। আর পীরের আধিপত্যে বোঝা যায় কিছু মুষ্টিমেয় মানুষের হাতে সমাজের রীতিপদ্ধতি বন্দি ছিল। অবশ্য হাশেম আলির প্রতিবাদী কণ্ঠস্বরের মধ্য দিয়ে লেখক সেই প্রচলিত ধারা ভেঙে ফেলেছেন। উদ্দীপকের লিলিও তাহেরার মতো সমাজের আগ্রাসী মনোভাবের শিকার হতে গিয়েছিল। কিন্তু সেখান থেকে তাকে উদ্ধার করে আনাফ। কারণ সে ছিল আধুনিক জীবনধারার অধিকারী। তাই সমাজের প্রচলিত ধারণাকে ভেঙে লিলিকে সে ডাক্তারের কাছে নিয়ে যায়। তাতেই সে সুস্থ হয়ে ওঠে। 'বহিপীর' নাটকে লেখক সমাজের অসংগতি ও কুসংস্কারের বিরুদ্ধে কথা বলেছেন। সমাজের অসংগতি ভেঙে দিতেই হাশেমের মতো উন্নত ও আধুনিক চরিত্রের বিকাশ ঘটিয়েছেন। একইভাবে উদ্দীপকেও আনাফ চরিত্রে ও কুসংস্কারবিরোধী ও আধুনিক চরিত্রের অধিকারী। উপর্যুক্ত বিষয় দুটি পর্যালোচনার পর আমরা সিদ্ধান্ত নিতে পারি যে সমাজে তাহেরা ও লিলি বাস করেছে তা মোটেও তাদের জন্য নিরাপদ ছিল না। কিন্তু সেখান থেকে আনাফ ও হাশেম আলির মতো শিক্ষিত ও আধুনিক মানুষের স্পর্শে তারা পরিত্রাণ পেয়েছে। তাই উদ্দীপকে আনাফ যে ভূমিকা পালন করেছে নাটকে হাশেম আলিও সেই একই ভূমিকা পালন করেছে- এটিই মূলত নাটকে শিক্ষণীয় দিক হিসেবে পরিগণিত হয়েছে।"
        }
      ]
    },
    {
      "number": "11",
      "uddipok": "পিতৃমাতৃহারা লিমা মামার বাড়িতে থাকে। মামি তাকে বোঝা মনে করেন। তাই বিয়ের বয়স হওয়ার আগেই তাকে সতীনের সংসারে এক বৃদ্ধের সঙ্গে দ্বিতীয় স্ত্রী হিসেবে জোর করে বিয়ে দিয়ে দেন। লিমা এ বিয়ে মেনে নিতে পারেনি। তাই পালিয়ে শহরে চলে যায় এবং একটি চাকরি নিয়ে সে আত্মনির্ভরশীল মানুষ হয়ে ওঠে।",
      "tag": "MB 24",
      "sub_questions": [
        {
          "label": "ক",
          "question": "",
          "explanation": "বহিপীরের মতে তাহেরা পালিয়ে বীরত্বের পরিচয় দিয়েছেন।"
        },
        {
          "label": "খ",
          "question": "",
          "explanation": "বহিপীরের সাথে সংসার করার চেয়ে মৃত্যু শ্রেয়- এই বাস্তবতাটি খাদিজা ও হাশেম আলিকে বোঝানোর প্রসঙ্গে তাহেরা প্রশ্নোক্ত কথাটি বলেন। বহিপীর তাহেরার খোঁজে হাতেম আলির বজরায় আশ্রয় নেয়। বিষয়টি জানতে পেরে তাহেরা বিচলিত হয়ে পড়ে। তাছাড়া খাদিজা ও হাশেম আলি তাদের সম্পর্কে সব জেনে ফেললে তাহেরা আরও অনিরাপদবোধ করে এবং ওদের জানিয়ে দেয় বহিপীরের সঙ্গে যাওয়ার চেয়ে তার মৃত্যু ভালো। মূলত এই বিষয়টি বোঝানোর প্রসঙ্গে তাহেরা খাদিজা ও হাশেম আলিকে উদ্দেশ্য করে প্রশ্নোক্ত কথাটি বলে।"
        },
        {
          "label": "গ",
          "question": "",
          "explanation": "উদ্দীপকে লিমার মামি 'বহিপীর' নাটকের তাহেরার সৎ মায়ের বৈশিষ্ট্য ধারণ করেন। তাহেরার সৎ মা বহিপীরের অন্যতম মুরিদ। বহিপীরকে খুশি করার জন্য তিনি সব করতে পারেন। যেহেতু তাহেরা তার সতীনের মেয়ে তাই তিনি কখনোই তাহেরাকে নিয়ে ভালো চিন্তা করতে পারেননি। তাহেরা তার কাছে অনেকটা বোঝাই ছিল। তাই সে বৃদ্ধ বহিপীরের সাথে তাকে বিয়ে দিয়ে পীরকে খুশি করেন এবং নিজে দায় মুক্ত হন। উদ্দীপকের লিমার মামি লিমাকে কখনো আপন ভাবতে পারে নি। তাই প্রাপ্ত বয়স্ক হওয়ার আগেই তিনি একজন বৃদ্ধের সাথে দ্বিতীয় স্ত্রী হিসেবে লিমার বিয়ের ব্যবস্থা করেন। মূলত লিমার মামি তাহেরার সৎ মায়েরই প্রতিচ্ছবি। তারা দুজনই দায়িত্বজ্ঞানহীন, অমানবিক এবং স্বার্থসন্ধানী মানুষ।"
        },
        {
          "label": "ঘ",
          "question": "",
          "explanation": "\"উদ্দীপকের লিমা ও 'বহিপীর' নাটকের তাহেরা পুরোপুরি এক রকম নয়।\"- মন্তব্যটি সত্য। সৈয়দ ওয়লীউল্লাহ তার 'বহিপীর' নাটকে তাহেরাকে প্রতিবাদী এক চরিত্র হিসেবে দাঁড় করিয়েছেন। নিজের পছন্দমতো বিয়ে না হওয়ায় সে বাড়ি থেকে পালিয়ে যায়। বজরায় পিরের সঙ্গে তার আবার সাক্ষাৎ হয়; কিন্তু সে তাকে গ্রহণ করবে না বলেই জানায়। পীরও নানাভাবে তাহেরাকে বশে আনার চেষ্টা করে। কিন্তু কোনোভাবেই সফল হয় না। অবশেষে একদিন হাশেমের হাত ধরে দূরে চলে যায় তাহেরা। উদ্দীপকের লিমা অনেকটা তাহেরার মতো বৈশিষ্ট্যের অধিকারী। মামাবাড়িতে থাকলেও মামি লিমাকে দেখতে পারে না। বিয়ের বয়স না হতেই জোর করে এক বৃদ্ধের সঙ্গে তার বিয়ে দিয়ে দেয়। কিন্তু কোনোভাবেই এ বিয়ে মেনে নিতে পারে না লিমা। তাই সে পালিয়ে শহরে চলে যায় এবং কাজ করে আত্মনির্ভরশীল হয়। 'বহিপীর' নাটকে তাহেরাকে দেখানো হয়েছে একটি প্রতিবাদী চরিত্র হিসেবে। তাঁর সঙ্গে অন্যায়ের প্রতিবাদ সে সাহসের সহিত করে এবং নতুন জীবনের আশায় হাশেমের সঙ্গে চলে যায়। কিন্তু লিমা চরিত্রের মাঝে এই প্রতিবাদী মনোভাব খুব একটা দেখা যায় না। উপরোক্ত আলোচনা থেকে প্রতীয়মান হয় যে, উদ্দীপকের লিমা নিজের বিয়ে মেনে নিতে না পেরে শহরে গিয়ে পরিশ্রম করে আত্মনির্ভরশীল হয়েছে। কিন্তু তাহেরা নতুন করে ঘর বাঁধার আশায় হাশেমের সঙ্গে চলে গেছে। অর্থাৎ তাদের দুজনের অভীষ্ট ছিল দুরকমের। তাই উদ্দীপকের লিমা ও নাটকের তাহেরা পুরোপুরি এক রকম হতে পারেনি।"
        }
      ]
    }
  ]
}