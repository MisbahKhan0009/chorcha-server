{
  "title": "বরিশাল বোর্ড ২০২০",
  "subtitle": "বাংলা ১ম পত্র (11)",
  "questions": [
    {
      "number": "1",
      "uddipok": "মেয়েটির নাম আঁখি। চোখে না দেখলেও বিশেষ যন্ত্রের সাহায্য পড়াশোনা চালিয়ে যায়। বন্ধুদের অন্যতম 'তিতু' জন্মদিনের উপহার হিসেবে আঁখিকে একটি ঝুনঝুন বল উপহার দেয়। এই বলের সাহায্যে ক্রিকেট খেলায় ছক্কা মেরে আঁখি তার দলকে বিজয় এনে দেয়।",
      "tag": "BB 20",
      "sub_questions": [
        {
          "label": "ক",
          "question": "সুভা দুই বাহুতে কাকে ধরে রাখতে চায়?",
          "explanation": "সুভা দুই বাহুতে ধরণি ও মূক মানবতাকে ধরে রাখতে চায়।"
        },
        {
          "label": "খ",
          "question": "সূভা পিতামাতার মনে সর্বদাই জাগরুক ছিল কেন? বুঝিয়ে দাও।",
          "explanation": "সুভা বাষ্প্রতিবন্ধী হওয়ায় তার ভবিষ্যত পরিণতি চিন্তায় পিতা-মাতার মনে সে সর্বদা জাগরুক ছিল। বাক্প্রতিবন্ধী হওয়ায় সুভা নিজেকে বিধাতার অভিশাপ বলে মনে করত। সুভার ভবিষ্যতের কথা ভেবে তার বাবা-মা শঙ্কিত থাকতেন। মা সুভাকে গর্ভের কলঙ্ক মনে করতেন। সুভার এই প্রতিবন্ধকতার কারণে সর্বদাই সে তার পিতা-মাতার মনে অস্বস্তি হিসেবে জাগরুক ছিল।"
        },
        {
          "label": "গ",
          "question": "উদ্দীপকে 'সুভা' গল্পের যে বিশেষ দিকের প্রতিফলন ঘটেছে তা ব্যাখ্যা করো।",
          "explanation": "উদ্দীপকে আঁখি চরিত্রটির মধ্য দিয়ে 'সুভা' গল্পের সুভার প্রতিবন্ধিতার দিকটি ফুটে উঠেছে। রবীন্দ্রনাথ ঠাকুর রচিত 'সুভা' গল্পের সুভা একজন বাষ্প্রতিবন্ধী। কথা বলতে পারে না বলে ব্যক্তিজীবনেও সে নানা প্রতিবন্ধকতার মধ্যে পড়ে। তার মা তাকে গর্ভের কলঙ্ক বলে মনে করে। পাড়া-প্রতিবেশীরাও তাকে অবজ্ঞার চোখে দেখে। এ কারণে সুভাও নিজেকে বোঝা মনে করে হীনম্মন্যতায় ভোগে। গল্পের পুরোভাগ জুড়ে সুভার এই অন্তর্যাতনার কথা প্রকাশিত হয়েছে। উদ্দীপকে আঁখি নামের এক মেয়ের কথা বলা হয়েছে। সে দৃষ্টিপ্রতিবন্ধী। তবে চোখে দেখতে না পেলেও সে বিশেষ যন্ত্রের সাহায্যে পড়াশোনা চালিয়ে যায়। বন্ধুবান্ধবও তাকে নানাভাবে সহযোগিতা করে। অন্যদিকে, গল্পের সুভার ক্ষেত্রে পরিস্থিতি এমন নয়। প্রতিবন্ধী হওয়ার কারণে তাকে নানামুখী প্রতিকূলতার সম্মুখীন হতে হয়। শুধু তা-ই নয়, এ কারণে তার তেমন বিশেষ বন্ধুবান্ধবও তৈরি হয়নি। তবে তারা উভয়ই প্রতিবন্ধী। আর আলোচ্য গল্পের সুভার এই প্রতিবন্ধিতার দিকটিই উদ্দীপকের আঁখি চরিত্রের মাসা দিয়ে প্রতিফলিত হয়েছে।"
        },
        {
          "label": "ঘ",
          "question": "\"সুভা' গল্পের 'প্রতাপ' যদি উদ্দীপকের 'তিতু' হতো, তাহলে 'সুভা' গল্পের পরিণতি অন্যরকম হতে পারত।\"- উক্তিটি বিশ্লেষণ করো।",
          "explanation": "'সুভা' গল্পের প্রতাপ যদি উদ্দীপকের তিতুর মতো সহযোগিতার মানসিকতায় উজ্জীবিত হতো, তাহলে 'সুভা' গল্পের পরিণতি অন্যরকম হতে পারত। 'সুভা' গল্পের প্রতাপ সুভার সঙ্গ উপভোগ করলেও তার সহযোগিতায় এগিয়ে আসেনি। প্রতিহিংসাপরায়ণ প্রতিবেশীদের চাপে কন্যাদায়গ্রস্ত সুভার বাবা-মা তাকে কলকাতায় নিয়ে যাওয়ার কথা ভাবলে সুভার মন ভেঙে যায়। চিরপরিচিত প্রকৃতি ও ভালোবাসার মানুষ প্রতাপকে ছেড়ে যেতে ভীষণ কষ্ট হয় তার। এ সময় প্রতাপ সুভার মনের কথা বুঝতে পারে না; বরং তাকে নিয়ে ঠাট্টা করে। উদ্দীপকের তিতু তার বান্ধবীর কল্যাণকামী ও সহযোগী। সে ঝুনঝুন বল উপহার দেয় আঁখিকে। চোখে দেখতে না পেলেও শব্দ শুনে আঁখি সে বলের সাহায্যে ক্রিকেট খেলায় দক্ষতা অর্জন করে। একসময় আঁখি অন্ধত্বকে জয় করে তার দলকে জয়ী করতে সক্ষম হয়। সেটা সম্ভব হয়েছে তিতুর সহযোগিতার ফলেই। আলোচ্য গল্পের সুভা এমন সহযোগিতা লাভের সৌভাগ্যের অধিকারী হয়নি। 'সুভা' গল্পের সুভা পরিবারের দুশ্চিন্তার কারণ হয়ে দাঁড়ায়। তার বড়ো দুই বোনের বিয়ে হলেও বাষ্প্রতিবন্ধী হওয়ায় সুভার বয়স বাড়লেও তার বিয়ের বন্দোবস্ত করা সম্ভব হয় না। সে প্রতাপের মাছ ধরার উত্তম সঙ্গী হিসেবে বিবেচিত হলেও সুভার প্রতি প্রতাপ বেশি মনোযোগী নয়। বাবা-মা মেয়ের বিয়ে দিতে না পারার অক্ষমতায় যখন সুভাকে কলকাতায় নিয়ে যাওয়ার জন্য মনস্থির করেন তখন, প্রতাপ তার পাশে দাঁড়াতে পারত। সে যদি সুভার মনের কথা বুঝে তাকে সাহায্য করত, তার প্রতি সুভার ভালোবাসাকে সুভার মনের কথা বুঝে তাকে সাহায্য করত, তার প্রতি সুভার ভালোবাসাকে মর্যাদা দিত, তবে সুভাকে অচেনা পরিবেশে অজানা ভবিষ্যতের আশঙ্কায় মানসিকভাবে বিপর্যস্ত হতে হতো না। যেমনটি উদ্দীপকের তিতুর সহযোগিতায় আঁখির ক্ষেত্রে ঘটেছে। তিতু আঁখিকে নতুন জীবনের রাস্তা দেখিয়েছে। তার প্রতিভা বিকাশে অনুপ্রেরণা জুগিয়েছে। সুভা এদিক থেকে দুর্ভাগ্যের শিকার। সে বিবেচনায় প্রশ্নোক্ত মন্তব্যটি যথাযথ।"
        }
      ]
    },
    {
      "number": "2",
      "uddipok": "(ⅰ) একট ভাঙা কুলার আত্মকথন: \"আজ সমাদর না থাকলেও একদিন আমার কদর ছিল। সকলে আমাকে দিয়ে নানান কাজ করত। চাল পরিষ্কার, ধান থেকে চিটাগুলোকে আলাদা করা আরও কত কী। কিন্তু এখন আমি বুড়ো হয়েছি। আজ চুলোর পাশে অনাদরে পড়ে আছি।\" (ii) 'গাইবান্ধার নাকাইহাট এলাকায় শওকত আলী নামের এক অবসরপ্রাপ্ত শিক্ষক বাড়িতে গড়ে তুলেছেন বিলুপ্ত ও দুর্লভ প্রজাতির প্রায় এক হাজার ঔষধি ও ফলদ গাছের বাগান। সেই সঙ্গে বিলুপ্তপ্রায় ও দুর্লভ গাছের প্রজাতি ধরে রাখতে গাছের চারা দিচ্ছেন বিনামূল্যে।'",
      "tag": "BB 20",
      "sub_questions": [
        {
          "label": "ক",
          "question": "'নিমগাছ' গল্পের ম্যাজিক বাক্যটি কী?",
          "explanation": "বনফুল রচিত 'নিমগাছ' গল্পের ম্যাজিক বাক্যটি হলো- 'ওদের বাড়ির গৃহকর্ম-নিপুণা লক্ষ্মী বউটার ঠিক এই দশা'।"
        },
        {
          "label": "খ",
          "question": "নিমগাছটা লোকটার সঙ্গে চলে যেতে পারে না কেন? ব্যাখ্যা করো।",
          "explanation": "শিকড় অনেক গভীরে হওয়ায় নিমগাছটা লোকটার সঙ্গে চলে যেতে পারে না। বনফুল রচিত 'নিমগাছ' গল্পে বর্ণিত নিমগাছটির কাছ থেকে নানাজন নানাভাবে উপকৃত হলেও কেউই তার প্রকৃত সৌন্দর্য অনুধাবনের চেষ্টা করেনি। হঠাৎ একদিন একজন নিমগাছটির প্রকৃত সৌন্দর্য উদ্‌ঘাটন করল। তখন গাছটির ইচ্ছে করছিল তার সঙ্গে চলে যেতে। কিন্তু শিকড় তাকে আষ্টেপৃষ্ঠে বেঁধে ফেলেছে মাটির সাথে। তাই তার পক্ষে অন্যত্র যাওয়া সম্ভব নয়। বস্তুত এখানে সংসারে বেড়াজালে আবদ্ধ গৃহবধূর বাস্তবিকতার দিকটি রূপকাশ্রয়ে তুলে ধরা হয়েছে।"
        },
        {
          "label": "গ",
          "question": "উদ্দীপক (ii) এর সাথে 'নিমগাছ' গল্পের সাদৃশ্যপূর্ণ দিকটি ব্যাখ্যা করো।",
          "explanation": "উদ্দীপক (ii) এর সাথে 'নিমগাছ' গল্পের ঔষধি গাছ হিসেবে নিমগাছের গুরুত্বের বিষয়টি সাদৃশ্যপূর্ণ। বনফুল রচিত 'নিমগাছ' গল্পে ঔষধি গাছ হিসেবে নিমগাছের গুরুত্বের দিকটি উঠে এসেছে। নিমগাছের পাতা, ডাল, ছাল ইত্যাদির বাহ্যিক উপকারিতা অনেক। কবিরাজরা এ গাছের প্রশংসা করেন ঔষধি গুণ বিবেচনায়। উদ্দীপকের অবসরপ্রাপ্ত শিক্ষক শওকত আলী ঔষধি ও ফলদ গাছের গুরুত্ব অনুধাবন করেন। তিনি বিলুপ্ত ও দুর্লভ প্রজাতির প্রায় এক হাজার গাছের বাগান গড়ে তোলেন। এসব চারা গাছ শুধু নিজেই রোপন করেননি, বিনামূল্যে বিতরণও করেছেন। যাতে করে ঔষধি ও দুর্লভ প্রজাতির এসব গাছ হারিয়ে না যায়। আলোচ্য 'নিমগাছ' গল্পেও নিম্নগাছের গুরুত্বের দিকটি বর্ণিত হয়েছে। নিমগাছের পাতা, ডাল, ছাল-বাকল ইত্যাদি মানুষের বাহ্যিক নানা রোগের ঔষধ হিসেবে কাজ করে। এই ঔষধি গুণের জন্যই কবিরাজ ও বিজ্ঞরা নিমগাছের প্রশংসা করে থাকেন। উদ্দীপকের অবসরপ্রাপ্ত শিক্ষক যেন সেই গুরুত্ব অনুভব করেই ঔষধি ও ফলদ গাছ সংরক্ষণে মনোনিবেশ করেছেন।"
        },
        {
          "label": "ঘ",
          "question": "\"উদ্দীপক (i) এর আত্মকথনই যেন 'নিমগাছ' গল্পের মূলসুর\"- মন্তব্যটির যথার্থতা প্রতিপন্ন করো",
          "explanation": "উদ্দীপক (ⅰ) এর ভাঙাকুলার আত্মকথনই যেন 'নিমগাছ' গল্পের মূল সুর- মন্তব্যটি যথার্থ। বনফুল রচিত 'নিমগাছ' গল্পে নিমগাছ ঘরের অবহেলিত লক্ষ্মী বউয়ের প্রতীক। যে বউটি সংসারের জন্য রাতদিন অক্লান্ত পরিশ্রম করে চলে। অথচ কেউই তার সুখ-দুঃখ, চাওয়া-পাওয়ার খবর রাখে না। কখনো মন খারাপ হলে কোথাও চলে যেতে ইচ্ছে করে। কিন্তু সংসারের মায়াজালে আটকা পড়ায় সে কোথাও যেতে পারে না। উদ্দীপকের ভাঙাকুলার আত্মকথনে উঠে এসেছে অবহেলার চিত্র। এক সময় কুলাটি দিয়ে ধান পরিষ্কার, ধান থেকে চিটা আলাদা করাসহ নানা কাজ করা হতো। কিন্তু এখন আর এটিকে কোনো কাজে লাগানো হয় না। বুড়ো হয়ে গেছে বলে অনাদরে, অবহেলায় চুলার পাশে ফেলে রাখা হয়। তাই ভাঙাকুলাটির আক্ষেপ ও দুঃখবোধ উদ্দীপকের আত্মকথনে ফুটে উঠেছে। 'নিমগাছ' গল্পের নিমগাছ অনেক উপকারী একটি ঔষধি গাছ। কবিরাজ তার চিকিৎসার কাজে, সাধারণ মানুষ প্রাত্যহিক নানা কাজে নিমগাছকে ব্যবহার করে থাকে। উপকারী এই গাছটির কাছ থেকে সবাই কেবল উপকার নেয়, কিন্তু কেউ তার প্রতি যত্নশীল হয় না। ফলে আবর্জনার মধ্যেই ঠাঁই হয় নিমগাছের। ঘরের লক্ষ্মীবউয়ের অবস্থাও নিমগাছটির মতোই। বাড়ির সকলের দেখভাল করা, সকলের প্রয়োজনে সচেষ্ট থাকা বউটির দায়িত্ব। সেই কাজে সবাই নিপুণা বউটির উপর নির্ভরশীল থাকে। কিন্তু কেউ তার চাওয়া-পাওয়া, দুঃখ-বেদনা সম্পর্কে জানতে চায় না। তার প্রতি কারোর যেন ভ্রুক্ষেপ নেই। কেবল প্রয়োজনের জন্যই যেন বউটি টিকে রয়েছে। সংসারে গৃহকর্ম-নিপুণা লক্ষ্মীবউটির অবদান এবং প্রতিদানে তার বঞ্চিত হওয়ার বিষয়টিই আলোচ্য গল্পের মূল বিষয়, যা উদ্দীপক (i) এর ভাঙাকুলার আত্মকথনেরই প্রতিচ্ছবি। সে বিবেচনায় প্রশ্নোক্ত মন্তব্যটি যথাযথ।"
        }
      ]
    },
    {
      "number": "3",
      "uddipok": "উদ্দীপক-১: কার্ড পাই খেতে যাই চমচম ও মিষ্টি; খাওয়া শেষে হেসে হেসে হাতেও দেয় মিষ্টি? উদ্দীপক-২: পবিত্র এই মনের ছোঁয়া থাকুক বছর জুড়ে? সুখ পাখিরা আসুক। ঘরে দুঃখ পালাক পালাক দূরে। ভালবাসার আলো খেয়ে নতুন দিনের মতো যাক মুছে যাক কূট চেতনা মন কালিমা যত।",
      "tag": "BB 20",
      "sub_questions": [
        {
          "label": "ক",
          "question": "স্বাদেশিকতা কী?",
          "explanation": "'স্বাদেশিকতা' হলো নিজের দেশের প্রতি প্রেম।"
        },
        {
          "label": "খ",
          "question": "নয়া উপনিবেশবাদী বলতে লেখক কাদের বুঝিয়েছেন তা ব্যাখ্যা করো।",
          "explanation": "'নয়া উপনিবেশবাদী' বলতে লেখক তৎকালীন পাকিস্তানি শাসকবর্গকে বুঝিয়েছেন। ১৯৪৭ সালে ভারতীয় উপমহাদেশ বিভক্ত হয়ে পাকিস্তান নামক নতুন রাষ্ট্রের সৃষ্টি হয়। ধর্মের ভিত্তিকে বিভক্ত হওয়া-এ রাষ্ট্রে পূর্ব পাকিস্তানের বাঙালি জনগণ ছিল পশ্চিম পাকিস্তানের শাসকদের শাসন ও শোষণের শিকার। ব্রিটিশ শাসন থেকে মুক্ত হয়ে বাঙালিরা গোড়া ধর্মান্ধ নব্য সাম্রাজ্যবাদী চিন্তার কবলে পড়ে অসাম্প্রদায়িক সংস্কৃতি চর্চায় প্রতিবন্ধকতার শিকার হয়। পহেলা বৈশাখের মতো সর্বজনীন অনুষ্ঠান উদ্যাপনেও ধর্মীয় সংকীর্ণতার পরিচয় দেওয়া হয় বলে লেখক পশ্চিম পাকিস্তানি শাসকবর্গকে নয়া উপনিবেশবাদী বলে আখ্যায়িত করেছেন।"
        },
        {
          "label": "গ",
          "question": "উদ্দীপক-১ এর বর্ণনার সাথে 'পয়লা বৈশাখ' প্রবন্ধের কোন অনুষ্ঠানের সাদৃশ্য রয়েছে তা বর্ণনা করো।",
          "explanation": "উদ্দীপক-১-এর বর্ণনার সাথে 'পয়লা বৈশাখ' প্রবন্ধে উল্লিখিত হালখাতা অনুষ্ঠানের সাদৃশ্য রয়েছে। 'পয়লা বৈশাখ' প্রবন্ধে প্রাবন্ধিক কবীর চৌধুরী বাঙালির পয়লা বৈশাখ উদ্যাপনের নানা দিক তুলে ধরেছেন। এর অন্যতম অনুষঙ্গ ব্যবসায়ী সমাজের হালখাতা অনুষ্ঠান। পুরোনো বছরের হিসাব-নিকাশ চুকিয়ে নতুন খাতা খোলার জন্য হালখাতার প্রচলন বহু পুরোনো একটি রীতি। পহেলা বৈশাখে নতুন বছরে সকলকে মিষ্টি মুখ করার মধ্য দিয়ে ব্যবসায়ীরা এ উৎসব পালন করে থাকেন। উদ্দীপকে হালখাতা অনুষ্ঠানের চিত্র উঠে এসেছে। নতুন বছরে বাঙালি ব্যবসায়ীরা তাদের বকেয়া আদায়ে উদ্যোগ গ্রহণ করেন। কার্ড ছাপিয়ে তারা ক্রেতাদের আমন্ত্রণ জানান। ক্রেতারাও সানন্দচিত্তে দোকানে বা ব্যবসায় প্রতিষ্ঠানে আসেন বকেয়া পরিশোধ করতে। তখন ব্যবসায়ীদের পক্ষ থেকে গ্রাহকদের মিষ্টি, চমচম ইত্যাদি পরিবেশন করা হয়। খাওয়া শেষে বকেয়া পরিশোধ করে নতুন খাতা খোলার এ রীতিই হালখাতা। উদ্দীপকের এ বিষয়টি আলোচ্য প্রবন্ধে হালখাতা অনুষ্ঠান নামে স্থান পেয়েছে।"
        },
        {
          "label": "ঘ",
          "question": "\"উদ্দীপক-২ এর মূলভাব 'পয়লা বৈশাখ' প্রবন্ধে লেখকের আহ্বানের প্রতিফলন।\"- উক্তিটির যথার্থতা বিচার করো।",
          "explanation": "উদ্দীপক-২-এর মূলভাব 'পয়লা বৈশাখ' প্রবন্ধে লেখকের বাংলা নববর্ষকে অসাম্প্রদায়িক চেতনার সর্বজনীন উৎসব হিসেবে উদ্যাপনের আহ্বানের প্রতিফলন। 'পয়লা বৈশাখ' প্রবন্ধে লেখক বাঙালির নতুন বছরকে উদযাপনের ঐতিহ্য ও গুরুত্ব তুলে ধরেছেন। সব সংকীর্ণ-চিন্তার উর্ধ্বে উঠে জাতিধর্ম বর্ণের সীমা ছাড়িয়ে বাঙালিরা এ উৎসব উদযাপন করে থাকে। ধর্মনিরপেক্ষ চেতনায় উজ্জীবিত হয়ে জরা-জীর্ণতা কাটিয়ে নতুন বছরকে সাদরে গ্রহণ করে এদেশের আপামর জনগণ। উদ্দীপক-২ অংশে পয়লা বৈশাখকে পবিত্র মনের ছোঁয়া বলা হয়ছে। পুরোনো বছরের সব দুঃখ-বেদনা মুছে নতুনকে সাদরে গ্রহণ করা পবিত্র মনের দ্বারাই সম্ভব। নতুন বছরে পুরোনো দুঃখ ঘুচে গিয়ে সুখ ধরা দিক এটাই সবার প্রত্যাশা। নতুন বছর হোক ঝঞ্ঝাটহীন, অসত্যের শৃঙ্খলমুক্ত পবিত্র বছর। সেখানে থাকবে কেবল সুখ, সমৃদ্ধি ও কল্যাণের ছোঁয়া। 'পয়লা বৈশাখ' প্রবন্ধে প্রাবন্ধিক বাংলা নববর্ষ উদ্যাপনের নানা দিক সম্পর্কে আলোচনা করেছেন। লেখকের মতে, আবহমানকাল ধরে বাঙালির অস্তিত্বের সঙ্গে জড়িয়ে রয়েছে পয়লা বৈশাখ। পুরোনো দিনের দুঃখ-ব্যথা দূর করে নতুন দিনের সুখের বার্তা নিয়ে এদিনটি আমাদের সামনে হাজির হয়। হিন্দু, মুসলিম, বৌদ্ধ, খ্রিষ্টানসহ সকল জাতি বর্ণ ও শ্রেণি-পেশার মানুষ এ অনুষ্ঠান দারুণভাবে উদযাপন ও উপভোগ করে। ব্যবসায়ীরা হালখাতার মাধ্যমে বকেয়া আদায় ও নতুন খাতা খোলেন। লেখক চান পয়লা বৈশাখ সব দুঃখ-গ্লানি ও মিথ্যার বেড়াজাল ছিন্ন করে নতুনকে নিয়ে আসুক। ধর্মনিরপেক্ষ চেতনাকে ধারণ করে অপরাজেয় শক্তি ও মহিমায়, উজ্জীবিত হোক। একইভাবে, ২ নং উদ্দীপকটিতেও পুরানো ও জীর্ণ ধ্যানধারণা এবং নেতিবাচকতাকে পরিহার করে নতুন বছরকে স্বাগত জানানো হয়েছে। নতুন বছরে সব কালিমা মুছে গিয়ে সুখ-সমৃদ্ধি ও ভালোবাসার অটুট বন্ধন তৈরি হোক এটিই কবির প্রত্যাশা, যা আলোচ্য প্রবন্ধের প্রাবন্ধিকের প্রত্যাশার অনুগামী। সে বিবেচনায়, প্রশ্নোক্ত মন্তব্যটি যথাযথ।"
        }
      ]
    },
    {
      "number": "4",
      "uddipok": "উদ্দীপক-১: \"দেখিনু সেদিন রেলে, কুলি বলে এক বাবু সা'ব তারে ঠেলে দিলে নীচে ফেলে। চোখ ফেটে এল জল, এমনি ক'রে কি জগৎ জুড়িয়া মার খাবে দুর্বল?\" উদ্দীপক-২: \"জেনেছি সত্য বহুদিন মনে মনে, মুক্তির পথ মিশে গেছে জনগণে। যেখানে লক্ষ লোকের রুক্ষ হাত, সৃষ্টির মাঝে নিয়োজিত দিনরাত। সেই জনতার দীপ্ত মিছিল ধরে, নবযুগ আসে রক্ত দিনের ভোরে।\"",
      "tag": "BB 20",
      "sub_questions": [
        {
          "label": "ক",
          "question": "ভারতে অসাধ্য সাধন করেছিলেন কে?",
          "explanation": "ভারতে অসাধ্য সাধন করেছিলেন মহাত্মা গান্ধী।"
        },
        {
          "label": "খ",
          "question": "\"ছোটলোকদের অন্তর কাঁচের ন্যায় স্বচ্ছ\"- এ কথার দ্বারা লেখক কী বোঝাতে চেয়েছেন তা ব্যাখ্যা করো।",
          "explanation": "'কাচের ন্যায় স্বচ্ছ অন্তর' বলতে লেখক তথাকথিত ছোটোলোকদের সরল, মুক্ত ও উদার প্রাণের কথা বুঝিয়েছেন। সমগ্র বিশ্ব দুই শ্রেণিতে বিভক্ত। একটা হচ্ছে শোষক, অপরটা শোষিত শ্রেণি। কাজী নজরুল ইসলাম সারাজীবন এই শোষিত শ্রেণিরই জাগরণ প্রত্যাশা করেছেন। তথাকথিত 'ছোটোলোক সম্প্রদায়ের' সরল ও উদার মনের পরিচয় দিতে গিয়ে তিনি তাদের মনকে কাচের ন্যায় স্বচ্ছ অন্তর বলেছেন।"
        },
        {
          "label": "গ",
          "question": "উদ্দীপক-১ এর বাবু সা'ব 'উপেক্ষিত শক্তির উদবোধন' প্রবন্ধের কাদের প্রতিনিধিত্ব করে? ব্যাখ্যা করো।",
          "explanation": "উদ্দীপক-১ এর বাবু সা'ব 'উপেক্ষিত শক্তির উদ্বোধন' প্রবন্ধের ভদ্রসম্প্রদায়ের প্রতিনিধিত্ব করে। কাজী নজরুল ইসলাম রচিত 'উপেক্ষিত শক্তির উদ্বোধন' প্রবন্ধে সমাজের অভিজাত শ্রেণির নেতিবাচক মনোভাবের দিকটি ফুটিয়ে তোলা হয়েছে। আভিজাত্যের গৌরবের কারণে ভদ্রসম্প্রদায়ের লোকেরা সমাজের খেটে খাওয়া শ্রমজীবী মানুষকে অবজ্ঞা ও অত্যাচার করে থাকে। 'ছোটোলোক' সাব্যস্ত করে তাদের অধিকার বঞ্চিত করে। উদ্দীপকের বাবু সা'ব চরিত্রে সমাজের খেটে খাওয়া দুর্বল মানুষদের প্রতি হীন মনোভাবের পরিচয় ফুটে উঠেছে। রেলের সাধারণ কুলিরা সামান্য টাকার বিনিময়ে মানুষের মালামাল বহন করে থাকে। অর্জিত সে অর্থেই কুলিদের পরিবার বেঁচে থাকে। বাবু সা'বদের মতো লোকেরা কুলিদের যেন মানুষই মনে করে না। তাই তাদেরকে অবজ্ঞা করে ঠেলে ফেলে দেয়। কুলিদের দুর্বল ও ছোটোলোক মনে করে আভিজাত্যের গৌরব ও অহংকারের কারণেই তারা এমন হীন কাজ করে থাকে। 'উপেক্ষিত শক্তির উদ্বোধন' প্রবন্ধে এই বাবু সা'রদের প্রতিনিধি হলো সমাজের তথাকথিত ভদ্র সম্প্রদায়। তারা সমাজের নীচ তলার মানুষদের 'ছোটোলোক' আখ্যা দিয়ে অত্যাচার করে। ভদ্র সম্প্রদায়ের এ মানুষেরা মনে করে কেবল তারাই সম্মান ও মর্যাদা পাওয়ার যোগ্য। যারা শ্রমিক, মজুর তারা সর্বদা মাথা নিচু করে থাকবে। উদ্দীপকের বাবু সা'ব এমন মানসিকতা পোষণ করেই কুলিকে ঠেলে ফেলে দেয়। সে বিবেচনায় বাবু সা'ব চরিত্র আলোচ্য প্রবন্ধের তথাকথিত ভদ্রসম্প্রদায়ের প্রতিনিধিত্ব করে।"
        },
        {
          "label": "ঘ",
          "question": "উদ্দীপক-২ এর মূলভাব যেন 'উপেক্ষিত শক্তির উদবোধন' প্রবন্ধের মূলভাবের বহিঃপ্রকাশ- উক্তিটি বিশ্লেষণ করো।",
          "explanation": "\"উদ্দীপক-২ এর মূলভাব যেন 'উপেক্ষিত শক্তির উদ্বোধন' প্রবন্ধের মূলভাবের বহিঃপ্রকাশ”- উক্তিটি যথার্থ। 'উপেক্ষিত শক্তির উদ্বোধন' প্রবন্ধের প্রাবন্ধিক কাজী নজরুল ইসলাম সকল মানুষের সম অধিকারে বিশ্বাসী। তিনি মনে করেন, 'ছোটোলোক' 'বড়োলোক' বলে কোনো বৈষম্য থাকতে পারে না। একটি সুখী, সমৃদ্ধ সমাজ বিনির্মাণে সকল মানুষকে ন্যায্য অধিকার ও মর্যাদা দিতে হবে। উদ্দীপক-২ এর মূলভাবে জনগণের মাঝে মুক্তির পথ মিশে আছে বলা হয়েছে। লক্ষ লক্ষ শ্রমজীবীর ওপর ভর করেই এগিয়ে যায় দেশের অর্থনীতি। সমাজ ও রাষ্ট্রের উন্নতিও নির্ভর করে তাদের ওপর। দিনরাত পরিশ্রম করা এই জনতাকে তাই উপেক্ষার সুযোগ নেই। তাদেরকে সাথে নিয়ে এগিয়ে গেলেই মিলবে মুক্তি। 'উপেক্ষিত শক্তির উদ্বোধন' প্রবন্ধে লেখক সমাজের তথাকথিত 'ছোটোলোক' সম্প্রদায়ের অধিকার প্রতিষ্ঠার জন্য সোচ্চার হয়েছেন। তিনি মনে করেন, এই শ্রমজীবী শ্রেণিই দেশ ও জাতির মূল চালিকা শক্তি। আমাদের দশ আনা শক্তিই নির্ভর করছে তাদের ওপর। অথচ সমাজের অভিজাত ভদ্র, সম্প্রদায়ের অত্যাচারে জর্জরিত হয়ে এই শ্রেণি আজ উঠে দাঁড়াতে পারছে না। ফলে দেশ ও জাতির উন্নতি ব্যাহত হচ্ছে। এজন্য প্রাবন্ধিক উপেক্ষিত শ্রেণিকে যথাযথ মর্যাদা দেওয়ার কথা বলেছেন। তাঁর মতে, মহাত্মা গান্ধী ভারতে অসাধ্য সাধন করতে পেরেছেন সকলের সঙ্গে প্রাণ খুলে মেশার ফলে। তিনি কাউকে বৈষম্যের দৃষ্টিতে দেখেননি। তাঁর মতো আমাদেরকেও তথাকথিত ছোটোলোক তথা খেটে খাওয়া মানুষকে বুকে টেনে নিতে হবে। তাদেরকে আপন করে নিতে হবে। তবেই কাঙ্ক্ষিত উন্নয়ন সম্ভব হবে। আলোচ্য প্রবন্ধের এই মূলভাবই উদ্দীপক-২ এ প্রতিফলিত হয়েছে। সে বিবেচনায় প্রশ্নোক্ত মন্তব্যটি যথাযথ।"
        }
      ]
    },
    {
      "number": "5",
      "uddipok": "দৃশ্যকল্প-i: শতাব্দীলাঞ্ছিত আর্তের কান্না প্রতি নিঃশ্বাসে আনে লজ্জা; মৃত্যুর ভয়ে ভীরু বসে থাকা, আর না- পরো পরো যুদ্ধের সজ্জা। দৃশ্যকল্প-ii: চিমনির মুখে শোনো সাইরেন-শঙ্খ, গান গায় হাতুড়ি ও কান্তে তিল তিল মরণেও জীবন অসংখ্য জীবনকে চায় ভালোবাসতে।",
      "tag": "BB 20",
      "sub_questions": [
        {
          "label": "ক",
          "question": "রানার কী কাজ নিয়েছে?",
          "explanation": "রানার নতুন খবর আনার কাজ নিয়েছে।"
        },
        {
          "label": "খ",
          "question": "\"জীবনের সব রাত্রিকে ওরা কিনেছে অল্প দামে।\"- উক্তিটির কারণ বর্ণনা করো।",
          "explanation": "রানারের অসামান্য ত্যাগ ও শ্রমনিষ্ঠার বিনিময়ে সামান্য বেতন পাওয়ার বিষয়টি বোঝাতেই কবি প্রশ্নোক্ত উক্তিটি করেছেন। রানার ডাক পৌঁছে দেওয়ার কাজে নিয়োজিত সামান্য বেতনভুক্ত কর্মচারী। এ কাজ করতে গিয়ে ব্যাপক পরিশ্রমের পাশাপাশি তাকে যথেষ্ট সততা ও নিষ্ঠার পরিচয় দিতে হয়। তা সত্ত্বেও রানারের পারিশ্রমিক খুবই নগণ্য। রাতের ঘুম বিসর্জন দিয়ে সে যা পায় তাতে তার সংসার চলে না। আলোচ্য চরণটিতে রানারের অসামান্য ত্যাগ ও শ্রমনিষ্ঠার বিপরীতে দুর্ভাগ্যজনকভাবে তার এই সামান্য প্রাপ্তির বিষয়টিকেই বোঝানো হয়েছে।"
        },
        {
          "label": "গ",
          "question": "দৃশ্যকল্প-। এর ভাবধারার সাথে 'রানার' কবিতার 'এ বোঝা টানার দিন কবে শেষ হবে? চরণটির সাদৃশ্যগত দিক ব্যাখ্যা করো।",
          "explanation": "দৃশ্যকল্প-i -এর দুর্দশা কাটিয়ে ওঠার প্রত্যাশার সাথে 'রানার' কবিতার 'এ বোঝা টানার দিন শেষ হবে কবে?' চরণটির সাদৃশ্য রয়েছে। 'রানার' কবিতায় রানার তথা শ্রমজীবী মানুষের দুঃখ-দুর্দশা লাঘবের আহ্বান ধ্বনিত হয়েছে। কবি রানারের দায়িত্ববোধ ও নিরলস শ্রমের সাথে তার জীবনের অপ্রাপ্তি ও কষ্টের স্বরূপ উন্মোচন করেছেন। পাশাপাশি তিনি শ্রমজীবী রানারদের এমন দুঃসহ দিনের অবসান কামনা করেছেন। উদ্দীপকের দৃশ্যকল্প-i-এর কবিতাংশটিতে লাঞ্ছিত মানুষের দুঃখকষ্ট- যন্ত্রণার কথা ফুটে উঠেছে। কবি লক্ষ করেছেন, যুগ যুগ ধরে সমাজের একটি শ্রেণি শোষণ ও বঞ্চনার শিকার হয়ে ধুঁকে ধুঁকে মরছে। তাদের আর্তনাদ যেন কারো শ্রুতিগ্রাহ্য হয় না। লজ্জা ও ভয়ে এরা নিজের অধিকারের কথাই যেন ভুলতে বসেছে। ফলে তাদের জীবন হয়ে উঠেছে দুর্বিষহ। সংগত কারণেই উদ্দীপক-i-এর কবি এ অবস্থা থেকে উত্তরণ কামনা করেছেন। উদ্দীপকের এই প্রত্যাশার দিকটি আলোচ্য 'রানার' কবিতায়ও ফটে উঠেছে। শত প্রতিবন্ধকতাকে উপেক্ষা করে রানার মানষের ডাক পৌঁছে দেয়। এ কাজে সে অত্যন্ত সততা ও নিষ্ঠার পরিচয় দেয়। অথচ তার ঘরে অভাব অনটনের সীমা নেই। সমাজ সচেতন কবি তাই এমন অবস্থার পরিবর্তন চেয়েছেন, যেমনটি উদ্দীপক-i-এর কবিতাংশেও পরিলক্ষিত হয়। এটিই দৃশ্যকল্প-i-এর সাথে আলোচ্য কবিতার উল্লিখিত চরণটির সাদৃশ্যপূর্ণ দিক।"
        },
        {
          "label": "ঘ",
          "question": "দৃশ্যকল্প-ii যেন 'রানার' কবিতার মূল ভাবনারই প্রতিফলন- উক্তিটি মূল্যায়ন করো।",
          "explanation": "দৃশ্যকল্প-ii -এ ফুটে ওঠা জীবনের প্রতি ভালোবাসার দিকটি 'রানার'। কবিতার যেন মূল ভাবনারই প্রতিফলন। 'রানার' কবিতায় রানার শ্রমজীবী, দুঃখী মানুষের প্রতিনিধি। সে তার কর্তব্যের ব্যাপারে আপসহীন। প্রতিকূল পরিস্থিতিতে দায়িত্বে অনড় থাকে বলে নিজের পরিবারকেও সময় দিতে পারে না সে। দৃশ্যকল্প-ii-এ শ্রমিক, মজুর ও খেটে-খাওয়া মানুষের কর্মতৎপরতা ও জীবনসংগ্রাম সম্পর্কে আলোকপাত করা হয়েছে। তাদের অক্লান্ত শ্রম ও ঘামে সভ্যতার চাকা আজও গতিশীল। প্রতিদিন শিল্পকারখানায় যে ধোঁয়া নির্গত হয়, যে যন্ত্রের আওয়াজ ভেসে আসে তা যেন তাদের মর্মবেদনাকেই তুলে ধরে। এই শ্রমিক শ্রেণি নতুন নির্মাণ যেমন অব্যাহত রাখে তেমনি ফসলের মাঠে উৎপাদনে ভূমিকা রাখে। এর মূলে রয়েছে জীবনের প্রতি তাদের ভালোবাসা, কিন্তু এদের জীবন কুসুমাস্তীর্ণ নয়। 'রানার' কবিতার রানারের জীবন দুঃখকষ্টে জর্জরিত। তার ঘরে অভাব। কিন্তু রানারের কর্মব্যস্ততা ও দায়িত্ববোধ এতটাই প্রবল যে নিজের প্রতি মনোযোগী হওয়ার সময় তার হয় না। মানুষের কাছে প্রয়োজনীয় চিঠিপত্র, অর্থকড়ি পৌছে দিতে কোনো বাধাই যেন তাদের কাছে বাধা হয়ে দাঁড়ায় না। নির্জন রাত, বিপৎসংকুল পথে সে ছুটে চলে তার গন্তব্যে। পিঠে টাকার বোঝা বহন করে চলে ঠিকই কিন্তু এসবের প্রতি তার লোভ নেই। সময়ানুবর্তী হয়ে দায়িত্ব পালন করতে পারার মধ্যেই যেন তার জীবনের সার্থকতা। শ্রমজীবী মানুষেরা এভাবেই নিজের সুখ বিসর্জন দিয়ে সমাজ- সভ্যতার উন্নতির জন্য কাজ করে যায়। জীবনকে ভালোবাসে বলেই তারা প্রতিনিয়ত সংগ্রাম করে যায়। যা দৃশ্যকল্প-ii-এর কবিতাংশেও একইভাবে ফুটে উঠেছে। সে বিবেচনায় প্রশ্নোক্ত মন্তব্যটি যথাযথ।"
        }
      ]
    },
    {
      "number": "6",
      "uddipok": "অহনা ডেঙ্গু জ্বরে আক্রান্ত হলে শরিফা খানম একমাত্র মেয়ের জন্য খুবই বিচলিত হয়ে পড়েন। তিনি তাড়াতাড়ি তাঁর মেয়েকে ঢাকার ইউনাইটেড হাসপাতালে ভর্তি করান। ডেঙ্গু জ্বরে আক্রান্ত হয়ে কয়েকজন শিশু মারা গেলে মায়ের দুশ্চিন্তা আরও বেড়ে যায়। তিনি মেয়ের রোগ মুক্তির জন্য নফল রোজা, নামাজ মানত করেন। মেয়ের রোগশজ্জার পাশে বসে সারাক্ষণ আল্লাহকে ডাকেন। খবর পেয়ে আত্মীয়স্বজন আসে অহনাকে দেখতে। তাদের দেওয়া বিভিন্ন, ফলমূল ও জুসে ভরে যায় হাসপাতালের কেবিনের টেবিল।",
      "tag": "BB 20",
      "sub_questions": [
        {
          "label": "ক",
          "question": "'পল্লিজননী' কবিতার মূলকথা কী?",
          "explanation": "'পল্লিজননী' কবিতার মূলকথা অপত্যস্নেহের অনিবার্য আকর্ষণ।"
        },
        {
          "label": "খ",
          "question": "বিরহী মায়ের একলা পরাণ দোলে কেন?",
          "explanation": "অসুস্থ ছেলের মৃত্যু আশঙ্কায় দুশ্চিন্তাগ্রস্ত হওয়ার কারণে বিরহী মায়ের একলা পরান দোলে। মায়ের কাছে তার সন্তান পৃথিবীর শ্রেষ্ঠ সম্পদ। মা সদা তাঁর সন্তানের মঙ্গল কামনা করেন। তাই যখন সন্তান অসুস্থ হয় তখন মায়ের মন দুঃখে ভরে ওঠে। 'পল্লিজননী' কবিতায় এক অসুস্থ ছেলের জন্য মায়ের মনঃকষ্ট ও আশঙ্কা প্রকাশ পেয়েছে। অসুস্থ ছেলের মাথার কাছে মা সারা রাত নির্ঘুম বসে থাকেন। কোনো এক অজানা আশঙ্কায় তাঁর পরান দুলে ওঠে। মূলত অসুস্থ সন্তানের মৃত্যু আশঙ্কায় দুশ্চিন্তাগ্রস্ত হওয়ার কারণেই বিরহী মায়ের পরান দোলে।"
        },
        {
          "label": "গ",
          "question": "উদ্দীপকের অহনাকে ইউনাইটেড হাসপাতালে ভর্তির সঙ্গে 'পল্লিজননী' কবিতার বৈসাদৃশ্য কী? ব্যাখ্যা করো।",
          "explanation": "উদ্দীপকের করিমকে হাসপাতালে ভর্তির সঙ্গে 'পল্লিজননী' কবিতার রুগ্ম ছেলেটির দরিদ্র মায়ের সুচিকিৎসার ব্যবস্থা করার অক্ষমতার দিক থেকে বৈসাদৃশ্য রয়েছে। 'পল্লিজননী' কবিতায় দরিদ্র পরিবারের ছেলেটির সুচিকিৎসার ব্যবস্থা করা সম্ভব হয় না। গ্রামাঞ্চল বলে ভালো ডাক্তার বা হাসপাতাল তেমন নেই। তাছাড়া অভাবের কারণেও উন্নত চিকিৎসার ব্যবস্থা করতে পারে না রুগ্ম ছেলেটির মা। ফলে ছেলের শিয়রে বসে মানত আর তসবিহ জপে রোগমুক্তির কামনা ছাড়া আর উপায় থাকে না তাঁর। উদ্দীপকের করিমের ডেঙ্গুজ্বর হলে তাঁর মা খুব বিচলিত হয়ে পড়েন। তিনি দ্রুত ছেলেকে হাসপাতালে ভর্তি করে সুচিকিৎসার বন্দোবস্ত করেন। তিনি ছেলের রোগমুক্তির জন্য নফল রোজা মানত করেন। খবর পেয়ে হাসপাতালে অনেক আত্মীয়স্বজন ছুটে আসে। তারা বিভিন্ন ফলমূল ও জুস এনে হাসপাতালের কেবিন ভরে ফেলে। এক্ষেত্রে করিমের জন্য দ্রুত উন্নত চিকিৎসার ব্যবস্থা করা সম্ভব হয়েছে অর্থসংকট ছিল না বলেই। কিন্তু 'পল্লিজননী' কবিতার রুগ্‌ণ ছেলেটি সুচিকিৎসা পায়নি গরিব ও পল্লিতে থাকে বলে। নিজের অসহায়ত্ব বিবেচনায় পল্লিমা অসুস্থ সন্তানের জন্য কেবল নামাজের ঘরে মোমবাতি মানেন, দরগায় দান মানত করেন কিন্তু সুচিকিৎসার জন্য হাসপাতালে নিয়ে যেতে পারেন না। তাই বলা যায়, দরিদ্রতার কারণে রুগ্‌ণ ছেলেকে হাসপাতালে ভর্তির অক্ষমতার দিক থেকে 'পল্লিজননী' কবিতার সাথে উদ্দীপকের বৈসাদৃশ্য তৈরি হয়েছে।"
        },
        {
          "label": "ঘ",
          "question": "উদ্দীপকের শরিফা খানম কি পল্লিজননীর যথার্থ প্রতিনিধি? তোমার মতের স্বপক্ষে যুস্তি দাও।",
          "explanation": "সামগ্রিক পরিস্থিতি বিবেচনায় উদ্দীপকের শরিফা খানম পল্লিজননীর যথার্থ প্রতিনিধি নন। 'পল্লিজননী' কবিতার জননী নিভৃত পল্লির দরিদ্র এক মা। অভাবের কারণে তিনি রুগ্ম ছেলেকে শহরের উন্নত হাসপাতালে নিতে পারেন না। তাঁর এই অক্ষমতার কারণেই তিনি শিয়রে বসে ছেলের মৃত্যুশঙ্কায় বিনিদ্র রজনি যাপন করেন আর ছেলের রোগমুক্তির আশায় মানত করে চলেন। উদ্দীপকের শরিফা খাতুন আর্থিকভাবে সচ্ছল এক জননী। তাই মেয়ে অহনা ডেঙ্গুজ্বরে আক্রান্ত হলে দেরি না করে দ্রুত হাসপাতালে নিয়ে যান তিনি। ইউনাইটেড হাসপাতালের মতো আধুনিক ও ব্যয়বহুল হাসপাতালে উন্নত চিকিৎসার ব্যবস্থা করেন। আলোচ্য কবিতার পল্লিজননীর বাস্তবতা এর থেকে ভিন্ন। 'পল্লিজননী' কবিতার পল্লিজননীর সন্তানের প্রতি ভালোবাসা ও স্নেহের কোনো কমতি নেই। তাঁর ছেলে অসুস্থ হয়ে বিছানায় থাকলে তিনি দুশ্চিন্তাগ্রস্ত হয়ে পড়েন। চরম দরিদ্রতার মধ্যে অবস্থান করায় তিনি ছেলেকে উন্নত চিকিৎসা দিতে পারেন না। ছেলের জন্য প্রয়োজনীয় খাদ্য। ও আনন্দ আয়োজনের ব্যর্থতার কথা চিন্তা করে কাতর হন তিনি। নিরুপায় হয়ে তিনি দরগায় মানত করেন। পুত্র হারানোর শঙ্কায় তিনি তটস্থ থাকেন। ঘরের চালে হুতোমপ্যাঁচার ডাক শুনে গ্রাম্য এ মায়ের মনে পুত্র হারানোর শঙ্কা আরও প্রবল হয়। কিন্তু এই পল্লিজননী নিরুপায়। অন্যদিকে, উদ্দীপকের শরিফা খাতুন পল্লিজননীর মতো দরিদ্র নন। আর্থিক সচ্ছলতা থাকায় সন্তানের সুচিকিৎসার ব্যবস্থা করতে সমস্যায় পড়তে হয়নি তাকে। সে বিবেচনায় উদ্দীপকের শরিফা খাতুন আলোচ্য কবিতার পল্লিজননীর যথার্থ প্রতিনিধি নন।"
        }
      ]
    },
    {
      "number": "7",
      "uddipok": "\"গহর মরেনি। মরতে পারে না সে আজও রয়েছে বেঁচে। বাংলাদেশের বুকের ভিতর হয়তো এখন তার ডান কাঁধ কামানের গোলায় ঝাঁঝরা, বা হাতে ব্যান্ডেজ বাঁধা, তবুও বন্দুক হাতে এক লক্ষে বসে আছে ট্রেঞ্চের ভিতর। গহর আমরা শুধু অফুরন্ত দিন গুনছি অগুনতি বছর। (বাংলাদেশ-দুর্গাদাস সরকার)",
      "tag": "BB 20",
      "sub_questions": [
        {
          "label": "ক",
          "question": "থুথুরে বুড়োর চোখের নিচে কী ছিল?",
          "explanation": "থুথুড়ে বুড়োর চোখের নিচে ছিল অপরাহ্ণের দুর্বল আলোর ঝিলিক।"
        },
        {
          "label": "খ",
          "question": "'সাকিনা বিবির কপাল ভাঙল।'- এ কথার মাধ্যমে কী বোঝানো হয়েছে?",
          "explanation": "'সাকিনা বিবির কপাল ভাঙল' বলতে মুক্তিযুদ্ধে তার সর্বস্ব হারানোর বেদনাকে বোঝানো হয়েছে। 'তোমাকে পাওয়ার জন্যে, হে স্বাধীনতা' 'কবিতায় স্বাধীনতা যুদ্ধে বাঙালির আত্মত্যাগের দৃষ্টান্তগুলো তুলে ধরেছেন। যুদ্ধ চলাকালে পাকিস্তানি সেনারা বাঙালির রক্তে রক্তগঙ্গা বইয়ে দেয়। বাংলাদেশের স্বাধীনতার জন্য সাকিনা বিবির মতো অসংখ্য নারী সহায়-সম্বল-সম্ভ্রম হারান। এভাবে পাকিস্তানি বাহিনীর নৃশংস অত্যাচারে সাকিনা বিবির মতো নারীরা সর্বস্ব হারিয়ে বিপন্ন হয়ে পড়েন।"
        },
        {
          "label": "গ",
          "question": "উদ্দীপকে ডান কাঁধ কামানের গোলায় ঝাঁঝরা' চরণটি 'তোমাকে পাওয়ার জন্যে, হে স্বাধীনতা' কবিতার কোন দিকটি নির্দেশ করে।",
          "explanation": "উদ্দীপকে 'ডান কাঁধ কামানের গোলায় ঝাঁঝরা' চরণটি 'তোমাকে পাওয়ার জন্যে, হে স্বাধীনতা' কবিতায় উল্লিখিত স্বাধীনতা যুদ্ধে বাঙালির আত্মত্যাগ এবং পাকিস্তানি বাহিনীর নির্যাতনের দিকটি নির্দেশ করে। 'তোমাকে পাওয়ার জন্যে, হে স্বাধীনতা' কবিতায় মুক্তিযুদ্ধের সময় পাকিস্তানি হানাদার বাহিনীর ভয়াবহ নির্যাতনের চিত্র ফুটে উঠেছে। তাদের অত্যাচার-নির্যাতনের শিকার হয়ে শহরের বস্তি, ছাত্রাবাস উজাড় হয়েছে। স্বামীহারা, সন্তানহারা, স্বজনহারা হয়েছে অসংখ্য মানুষ। উদ্দীপকের কবিতাংশে 'ডান কাঁধ কামানের গোলায় ঝাঁঝরা' চরণটির মাধ্যমে অত্যাচার-নির্যাতনের দিকটি চিত্রায়িত হয়েছে। শত্রুপক্ষের ছোড়া কামানের গোলার আঘাতে গহরের ডান কাঁধ ঝাঁঝরা হয়েছে। শত্রুরা তাকে দমন' করতে নির্যাতনের পথ বেছে নিয়েছে। উদ্দীপকের চরণটি সেই নির্যাতনেরই প্রতিচ্ছবি। 'তোমাকে পাওয়ার জন্যে, হে স্বাধীনতা' কবিতায়ও স্বাধীনতার জন্য বাঙালির আত্মত্যাগের বিষয়টি উত্থাপিত হয়েছে। পাকিস্তানিরা মুক্তিযুদ্ধের সময় এ দেশে রক্তগঙ্গা বইয়ে দেয়। সাকিনা বিবির মতো অসংখ্য নারী সহায়-সম্বল-সম্ভ্রম হারায়। স্বামীহারা হয়েছে হরিদাসী, নবজাতক হারিয়েছে বাবা-মাকে। পাকিস্তানি হানাদার বাহিনী বাঙালি ছাত্রাবাস আক্রমণ করে ছাত্রদের হত্যা করে, গ্রাম পুড়িয়ে দেয়, গণহত্যা চালায় দেশজুড়ে। এ প্রেক্ষিতে বলা যায়, প্রশ্নোক্ত চরণটি আলোচ্য কবিতায় বিধৃত বাঙালির সেই সীমাহীন আত্মত্যাগকেই নির্দেশ করে।"
        },
        {
          "label": "ঘ",
          "question": "\"উদ্দীপকের 'গহর' আর 'তোমাকে পাওয়ার জন্যে, হে স্বাধীনতা' কবিতার 'তেজি তরুণ' একই আদর্শে উজ্জীবিত।\"- তুমি কি একমত? ব্যাখ্যা দাও।",
          "explanation": "উদ্দীপকের 'গহর' আর 'তোমাকে পাওয়ার জন্যে, হে স্বাধীনতা' কবিতার 'তেজি তরুণ' দেশাত্মবোধের আদর্শে উজ্জীবিত। 'তোমাকে পাওয়ার জন্যে, হে স্বাধীনতা' কবিতায় তেজি তরুণ দেশকে শত্রুমুক্ত করতে বদ্ধপরিকর। এ লক্ষ্যকে সামনে রেখেই রাইফেল হাতে সে বনে-জঙ্গলে ঘুরে বেড়ায়। শত্রুকে নিশ্চিহ্ন করে একটি স্বাধীন দেশ উপহার দেওয়ার জন্য দৃঢ়প্রত্যয় তার। উদ্দীপকের গহর একজন সাহসী মুক্তিযোদ্ধার প্রতিচ্ছবি। দেশকে স্বাধীনতা এনে দিতে তিনি শত্রুর রক্তচক্ষুকে পরোয়া করেননি। কাঁধে বন্দুক নিয়ে দেশকে শত্রুমুক্ত করার লক্ষ্যে তিনি নিবিষ্ট থাকেন। শত্রুর কামানের গোলার আঘাতে তাঁর ডান কাঁধ ঝাঁঝরা হলেও তিনি পিছিয়ে যাননি। হাতে ব্যান্ডেজ বেঁধে স্বাধীনতার লক্ষ্যে তিনি বসে থাকেন ট্রেঞ্চের ভিতর। আলোচ্য কবিতাটিতেও এ বিষয়টি বিশেষভাবে ফুটে উঠেছে। 'তোমাকে পাওয়ার জন্যে, হে স্বাধীনতা' কবিতায় দেশের দুর্দশা দেখে স্থির থাকতে পারে না তেজি তরুণ। চোখের সামনে শহরের ছাত্রাবাস, বস্তি উজাড় হতে দেখে সে জ্বলে ওঠে। সহায়-সম্বল-সম্ভ্রমহারা সাকিনা বিবি, বিধবা হরিদাসী, মা-বাবা হারা নবজাতকের মর্মস্পর্শী আর্তনাদ তাকে স্বাধীনতার জন্য উন্মুখ করে তোলে। এ লক্ষ্যেই কাঁধে রাইফেল নিয়ে বনে- জঙ্গলে ঘুরে বেড়ায় সে। একইভাবে উদ্দীপকের কবিতাংশের গহরও একজন দৃঢ়প্রতিজ্ঞ মুক্তিযোদ্ধা আর তাই ব্যান্ডেজ বাঁধা অবস্থায়ও বন্দুক হাতে ট্রেঞ্চের ভিতরে অবস্থান নেন। দেশাত্মবোধের আদর্শে উজ্জীবিত বলেই তারা এমন ভূমিকা নিয়েছে। সে বিবেচনায় প্রশ্নোক্ত মন্তব্যটি যথাযথ।"
        }
      ]
    },
    {
      "number": "8",
      "uddipok": "শত শত চোখ আকাশটা দেখে, শত শত শত মানুষের দল। যশোর রোডের দু'ধারে বসত বাঁশের ছাউনি কাদামাটি জল। কাদামাটি মাখা মানুষের দল গাদাগাদি করে আকাশটা দেখে,' আকাশে বসত মরা ঈশ্বর নালিশ জানাবে ওরা বল কাকে। ঘরহীন ওরা ঘুম নেই চোখে, যুদ্ধে ছিন্ন ঘর-বাড়ি দেশ।",
      "tag": "BB 20",
      "sub_questions": [
        {
          "label": "ক",
          "question": "কুদ্দুস বুধার কাছে মিঠুর খোঁজ জানতে চাইলে সে কী বলে?",
          "explanation": "কুদ্দুস বুধার কাছে মিঠুর খোঁজ জানতে চাইলে সে বলে, \"নদীর তলে খুঁজে দেখো। আমাকে জিজ্ঞেস করো কেন? আমি কি ওদের গার্জিয়ান?”"
        },
        {
          "label": "খ",
          "question": "'ভেতরে সুখের পুঁটিমাহ রূপালি ঝিলিক তুলে সাঁতরায়'- বুধার এ অনুভূতির কারণ কী? ব্যাখ্যা দাও।",
          "explanation": "রাজাকার কমান্ডারের বাড়ি পুড়িয়ে দেওয়ার চিন্তায় বুধার মনে যে আনন্দের ঢেউ খেলছিল তা পুঁটিমাছের সাঁতরানোর সুখের অনুভূতির মতো মনে হয় বুধার কাছে। আহাদ মুন্সির নির্দেশে মিলিটারি ক্যাম্পে বুধাকে শাস্তি দেওয়া হয়েছিল। সেখান থেকে ছাড়া পেয়ে বুধা চিন্তা করে আহাদ মুন্সির নতুন ঘর পুড়িয়ে দেবে। তার শরীরে শাস্তির কষ্ট থাকলেও মনে সুখের অনুভূতি জাগে। অনেকদিন আগে জেলেদের জালে রুপালি পুঁটিমাছ দেখে যেমন আনন্দ লেগেছিল, আজও তেমন সুখ অনুভূত হচ্ছে বুধার।"
        },
        {
          "label": "গ",
          "question": "উদ্দীপকের 'শত মানুষের দল' 'কাকতাড়ুয়া' উপন্যাসের কাদের প্রতিনিধিত্ব করে? ব্যাখ্যা দাও।",
          "explanation": "উদ্দীপকের 'শত মানুষের দল' 'কাকতাড়ুয়া' উপন্যাসের মিলিটারির আক্রমণে গ্রাম ছেড়ে চলে যাওয়া মানুষদের প্রতিনিধিত্ব করে। 'কাকতাড়ুয়া' উপন্যাসে মিলিটারিরা গুলি ছুড়তে ছুড়তে গ্রামে ঢোকে। তারা গ্রাম ও বাজার পুড়িয়ে ছারখার করে দেয়। উদ্ভূত পরিস্থিতিতে ভীত-সন্ত্রস্ত গাঁয়ের মানুষগুলো দলে দলে গ্রাম ছেড়ে চলে যেতে থাকে। উদ্দীপকের শত মানুষের দল যশোর রোডের দু'ধারে বসত করে। খোলা আকাশের নিচে কাদামাটি জলে তাদের কষ্টের জীবন কাটে। অনেক লোক গাদাগাদি করে খোলা আকাশের নিচে বসবাস করে। যুদ্ধে ঘরহীন এ লোকগুলোর নালিশ করারও জায়গা নেই। এই মানুষের দল যেন 'কাকতাড়ুয়া' উপন্যাসের প্রাণের ভয়ে গ্রাম ছাড়তে থাকা মানুষেদেরই প্রতিনিধি। নিজ ঘরবাড়ি, সহায়-সম্বল ছেড়ে তারা যে যার মতো নিরাপদ গন্তব্যের উদ্দেশে ছুটে চলে। মুক্তিযুদ্ধের সময় প্রাণ বাঁচাতে মানুষ, এভাবেই অন্যত্র আশ্রয় খোঁজে যা উদ্দীপক এবং আলোচ্য কবিতায় ফুটে উঠেছে। সে বিবেচনায় উদ্দীপকের 'শত মানুষের দল' 'কাকতাড়ুয়া' উপন্যাসের গ্রাম ছেড়ে যাওয়া মানুষদের প্রতিনিধিত্ব করে।"
        },
        {
          "label": "ঘ",
          "question": "\"উদ্দীপকের শেষ দুই চরণ 'কাকতাড়ুয়া' উপন্যাসের বাস্তব চিত্রকে ধারণ করে।\"- উক্তিটি বিশ্লেষণ করো।",
          "explanation": "উদ্দীপকের শেষ দুই চরণ 'কাকতাড়ুয়া' উপন্যাসের মুক্তিযুদ্ধের সময়কার এদেশের দুর্বিষহ পরিস্থিতির চিত্রকে ধারণ করে আছে। 'কাকতাড়ুয়া' উপন্যাসে মুক্তিযুদ্ধকালীন অবরুদ্ধ পরিস্থিতিকে তুলে ধরা হয়েছে। সে সময় পাকিস্তানি মিলিটারিরা অসংখ্য গ্রাম, বাজার ও জনপদ ধ্বংস করে দেয়। উপন্যাসটিতে সেই ভয়াবহ নির্যাতনের চিত্রই ফুটিয়ে তোলা হয়েছে। তাদের অত্যাচার থেকে বাঁচতে দলে দলে মানুষ অন্যত্র আশ্রয় নিতে ছুটে গেছে। উদ্দীপকের শেষ দুই চরণে যুদ্ধকালীন যশোরের মানুষের নির্মম বাস্তবতার চিত্র উঠে এসেছে। সে সময় যারা ঘরবাড়ি ছেড়েছে তাদের আতঙ্কের শেষ ছিল না। একদিকে মাথা গোঁজার স্থান নেই। অন্যদিকে, প্রাণ বাঁচানোর ভয় মানুষের জীবনে অস্থিরতা সৃষ্টি করে। সে সময় তারা ঘরবাড়ি হারিয়ে নির্ঘুম রাত কাটিয়েছে। 'কাকতাড়ুয়া' উপন্যাসে মুক্তিযুদ্ধের ভয়াবহ দিনগুলোর কথা বর্ণিত হয়েছে। বুধাকে কেন্দ্র করে লেখক মূলত মুক্তিযুদ্ধকালীন বাংলাদেশকে তুলে ধরেছেন। সে সময় পাকিস্তানি মিলিটারিরা এলোপাতাড়ি গুলি করে হত্যা করে নিরীহ বাঙালিদের। গ্রাম ও বাজারগুলো আগুনে পুড়িয়ে ছারখার করে। সারাদেশে' আতঙ্ক ও অস্থিরতা সৃষ্টি করে। তখন নিরীহ বাঙালিরা নিরাপদ আশ্রয়ের সন্ধানে দলে দলে ছুটতে থাকে। যার যেটুকু সম্বল আছে তা নিয়েই বের হয়ে পড়ে। পেছনে পড়ে থাকে পোড়াগ্রাম, খাঁ খাঁ করা শূন্য ভিটা ও বাজার। আলোচ্য উপন্যাসে বুধার গ্রামের ক্ষেত্রেও এমন বাস্তবতাই চিত্রিত হয়েছে। উদ্দীপকের শেষ দুই চরণ উপন্যাসের এই বাস্তব চিত্রকেই ধারণ করে আছে।"
        }
      ]
    },
    {
      "number": "9",
      "uddipok": "মুক্তিযুদ্ধের প্রত্যক্ষদর্শীর ভাষ্য: আমাদের পাশের গ্রামে একটি বাড়িতে আক্রমণ চালায় মিলিটারিরা। ফলে এক শিশু ও এক নারী নিহত হয়। এই ঘটনার পরেই আমরা চলে যাই আমার বাবার বাড়ি সেকুপুরে। সেখানে বড় নদী থাকায়, পাকিস্তানি হানাদার বাহিনী আক্রমণ করতে পারেনি। সেনারা নদীর পাড় থেকে গুলি চালায়। কিছু বাঙালি বুদ্ধি করে তাদের নৌকায় করে নিয়ে রওয়ানা হলো গ্রাম আক্রমণ করার জন্য। নৌকা মাঝ নদীতে আসার সাথে সাথে তারা নৌকাটি ডুবিয়ে দেয়। ফলে যারা যায় কিছুসংখ্যক পাকিস্তানি সেনা।(বর্ণনাকারী: মোছা: আলেয়া বেগম নেত্রকোণা)",
      "tag": "BB 20",
      "sub_questions": [
        {
          "label": "ক",
          "question": "বুধা ঘুমের মধ্যে কীসের স্বপ্ন দেখে?",
          "explanation": "বুধা ঘুমের মধ্যে স্বাধীনতার স্বপ্ন দেখে।"
        },
        {
          "label": "খ",
          "question": "\"লোকে জানুক যে, আমি স্বাধীনতা যুদ্ধে শহিদ হয়েছি।\"- বুধার এ উক্তিতে কী প্রকাশ পেয়েছে?",
          "explanation": "'লোকে জানুক যে আমি স্বাধীনতা যুদ্ধে শহিদ হয়েছি'- বুধার এ - উক্তিতে প্রকাশ পেয়েছে দেশাত্মবোধের চেতনা। রাজাকার কমান্ডার আহাদ মুন্সির নির্দেশে বুধাকে কাকতাড়ুয়া বানানোর উৎসবে মেতে ওঠে তিনজন রাজাকার। বুধাকে ধরে নিয়ে যাওয়ার একপর্যায়ে সে হাত ছাড়িয়ে একাই যেতে পারবে বলে। সে তার সাহসিকতার পরিচয় প্রকাশ করতে পালানোর ছেলে নয় বলে মন্তব্য করে। তখন রাজাকারেরা তাকে মেরে ফেলার ভয় দেখালে সে দেশের জন্য শহিদ হতে প্রস্তুত আছে বলে জানায়। এর মধ্য দিয়ে তার দেশাত্মবোধের প্রকাশ ঘটে।"
        },
        {
          "label": "গ",
          "question": "উদ্দীপকে উল্লিখিত বাড়িতে আক্রমণ 'কাকতাড়ুয়া' উপন্যাসের কোন দিকটি নির্দেশ করে?",
          "explanation": "উদ্দীপকে উল্লিখিত বাড়িতে হানাদারদের আক্রমণের বিষয়টি 'কাকতাড়ুয়া' - উপন্যাসের বুধার গ্রামে মিলিটারির আক্রমণের দিকটিকে নির্দেশ করে। 'কাকতাড়ুয়া' উপন্যাসে বুধাদের গ্রামে মিলিটারিরা অতর্কিত আক্রমণ করে। তারা গ্রাম, বাজার জ্বালিয়ে গুলি ছুড়তে ছুড়তে গ্রামে প্রবেশ করে। এক সঙ্গে অনেক মানুষের মৃত্যুতে তাদের দাফন-কাফন ও কবর - আলাদাভাবে দেওয়া সম্ভব হয় না বলে গণকবর দিতে হয়। উদ্দীপকে মুক্তিযুদ্ধের সময় একটি বাড়িতে পাকিস্তানি সেনাদের নৃশংস আক্রমণের প্রসঙ্গ উপস্থাপিত হয়েছে। তাদের আক্রমণে এক শিশু ও নারী নিহিত হয়। বাড়িতে আক্রমণের এ ঘটনাটি 'কাকাতাড়ুয়া' উপন্যাসের বুধার গ্রামে মিলিটারির আক্রমণকে স্মরণ করিয়ে দেয়। সেখানেও মিলিটারিরা জিপে করে গুলি ছুড়তে ছুড়তে গ্রামে প্রবেশ করে। তারা বাজারে আগুন জ্বালিয়ে দেয়, নির্বিচারে মানুষ হত্যা করে। গ্রামগুলো থেকে ভেসে আসে মানুষের আর্তনাদ। কেউ আগুনে পুড়ে, কেউবা গুলি খেয়ে মারা যায়। গ্রামের অনেকে আহত হয়। প্রাণের ভয়ে গ্রামের মানুষ দলে দলে পালাতে থাকে। গাঁয়ে তৈরি হয় গণকবর। উপন্যাসে বর্ণিত এই ঘটনা উদ্দীপকের মিলিটারিদের আক্রমণের ঘটনারই ইঙ্গিতবাহী।"
        },
        {
          "label": "ঘ",
          "question": "\"উদ্দীপকে নৌকাডুবি আর 'কাকতাড়ুয়া' উপন্যাসে ক্যাম্পে মাইন বিস্ফোরণ ঘটানো- একই ধারায় উৎসারিত।\"- বিশ্লেষণ করো।",
          "explanation": "উদ্দীপকের পাকিস্তানি হানাদার বাহিনীর নৌকাডুবি আর 'কাকতাড়ুয়া' উপন্যাসে ক্যাম্পে মাইন বিস্ফোরণের ঘটনা মুক্তিযোদ্ধাদের বীরত্ব ও গেরিলা আক্রমণের দিকটির ইঙ্গিতবাহী। 'কাকতাড়ুয়া' উপন্যাসে মুক্তিযুদ্ধের সময়কার গেরিলা আক্রমণের চিত্র ফুটে উঠেছে। কিশোর বুধা মিলিটারি ক্যাম্পে মাইন বিস্ফোরণ ঘটিয়ে এ আক্রমণে প্রধান ভূমিকা পালন করে। সুকৌশলে সে মিলিটারি ক্যাম্পে ঢোকে ও মাইন বিস্ফোরণের মাধ্যমে ক্যাম্প উড়িয়ে দেয়। উদ্দীপকের বর্ণনায় মুক্তিসেনাদের গেরিলা আক্রমণের একটি খণ্ডচিত্র উঠে এসেছে। নদীর তীরবর্তী গ্রামে পাকিস্তানি সেনারা আসতে পারে না। নদীটি বড়ো হওয়ায় সে গ্রামে অপারেশন চালানো তাদের জন্য দুরূহ ছিল। সে সময় কিছু বাঙালি বুদ্ধি খাঁটিয়ে গ্রামে আক্রমণ করার কথা বলে তাদেরকে নৌকায় তোলে। মাঝ নদীতে নৌকাটি পৌঁছলে তারা নৌকাটি ডুবিয়ে দেয় এবং কিছুসংখ্যক পাকিস্তানি সেনা মারা যায়। 'কাকতাড়ুয়া' উপন্যাসের বর্ণনায় দেখা যায় গ্রামে মিলিটারি আক্রমণ করে। তারা গ্রামের বেশকিছু মানুষকে হত্যা করে। ঘটনাটি বুধার মনে দাগ কাটে। সংগত কারণেই সে দেশকে শত্রুমুক্ত করার জন্য প্রতিজ্ঞা করে। মুক্তিযোদ্ধা কমান্ডার শাহাবুদ্দিনের পরামর্শে সে মিলিটারি ক্যাম্পে যায়। মাটিকাটার দলের সঙ্গে কৌশলে যোগ দিয়ে বাঙ্কারে মাইন পুঁতে আসে। পাকিস্তানি মিলিটারিরা বাঙ্কারে নামামাত্র তাদের পায়ের চাপে মাইন বিস্ফোরিত হয়। এতে করে উড়ে যায় মিলিটারি ক্যাম্প। মাইন বিস্ফোরণের এ ঘটনা মুক্তিযোদ্ধাদের গেরিলা হামলারই অংশ। উদ্দীপকেও নৌকাডুবির মাধ্যমে গেরিলা হামলা হয়েছিল। অর্থাৎ উভয় ক্ষেত্রে পাকিস্তানি বাহিনীর হত্যা- নির্যাতনের বিপরীতে মুক্তিযোদ্ধার গেরিলা আক্রমণের কথাই ফুটে উঠেছে। সে বিবেচনায় প্রশ্নোক্ত মন্তব্যটি যথার্থ।"
        }
      ]
    },
    {
      "number": "10",
      "uddipok": "ঝাপটা খুলে মজিদ দেখল লাল কাপড়ে আবৃত কবরের পাশে হাত-পা ছড়িয়ে চিৎ হয়ে পড়ে আছে জমিলা, চোখ বোজা, বুকে কাপড় নেই।... আর মেহেদী দেয়া তার একটা পা কবরের গায়ের সঙ্গে লেগে আছে। পায়ের দুঃসাহস দেখে মজিদ মোটেই ক্রুদ্ধ হয় না; এমনকি তার মুখের একটি পেশিও স্থানান্তরিত হয় না। সে নত হয়ে ধীরে ধীরে দড়িটা খোলে, তারপর তাঁকে পাঁজাকোল করে ভেতরে নিয়ে আসে। (লালসালু, সৈয়দ ওয়ালীউল্লাহ)",
      "tag": "BB 20",
      "sub_questions": [
        {
          "label": "ক",
          "question": "প্রথম বাংলা আধুনিক নাটক রচনার কৃতিত্ব কার?",
          "explanation": "প্রথম বাংলা আধুনিক নাটক রচনার কৃতিত্ব মাইকেল মধুসূদন দত্তের।"
        },
        {
          "label": "খ",
          "question": "\"এমন মেয়ে কখনো দেখিনি, বাবা\" খোদেজার এমন উক্তির কারণ বর্ণনা করো।",
          "explanation": "বহিপীরের সঙ্গে যেতে তাহেরার অনীহা ও পীরের প্রতি খোজেদার অন্ধভক্তিই আলোচ্য উক্তিটির কারণ। বজরায় বহিপীর আশ্রয় নিলে হাশেম তাহেরাকে রসিকতা করে জানায়। এই পীরসাহেব হয়তো তার খোঁজেই এসেছেন। এতে খোদেজা পীরের প্রতি অন্ধভক্তি প্রদর্শনস্বরূপ তাহেরা ও বহিপীরের মিলন প্রত্যাশ করে। যার বদৌলতে কিছু সওয়াব পাবে বলে মনে করে। তখন তাহেরা অমন কথা বলতে নিষেধ করলে খোদেজা প্রশ্নোক্ত উক্তিটি করে।"
        },
        {
          "label": "গ",
          "question": "উদ্দীপকের মজিদ 'বহিপীর' নাটকের কোন চরিত্রের সাথে সাদৃশ্যপূর্ণ? তা ব্যাখ্যা করো।",
          "explanation": "উদ্দীপকের মজিদ 'বহিপীর' নাটকের বহিপীর চরিত্রের সঙ্গে সাদৃশ্যপূর্ণ। 'বহিপীর' নাটকের বহিপীর খুবই ধূর্ত ও কৌশলী একজন মানুষ। সে পরিবেশ ও বাস্তবতা সম্পর্কে খুবই সজাগ। তাই কখন কোন আচরণ করতে হবে তা সে ভালোভাবেই বোঝে। উদ্দীপকের মজিদ একজন চতুর ও বাস্তবজ্ঞান সম্পন্ন ধর্ম ব্যবসায়ী। সে জমিলার অবাধ্যতা দেখে ক্ষিপ্ত হলেও পরক্ষণেই নিজেকে সামলে নেয়। মাজারের পাশে বেঁধে রাখা জমিলার মেহেদী রাঙানো পা লালসালুর কবর স্পর্শ করলেও মজিদ তখন স্থির ও শান্ত থাকে। সে জমিলার রশি খলে ঘরে নিয়ে যায়। 'বহিপীর' নাটকের বহিপীরও যখন বুঝতে পারে পরিস্থিতি তার নিয়ন্ত্রণের বাইরে তখন সেও সবকিছু মেনে নেয়। হাতেম আলির নৈতিকতার জাগরণ ও তাহেরার হাশেমের সঙ্গে পলায়নের ঘটনাতেও সে স্বাভাবিক থাকে। নিজের অক্ষমতাকে বুঝতে না দিয়ে পরিস্থিতি স্বাভাবিক করে তোলে। এদিক থেকে উদ্দীপকের মজিদ আলোচ্য নাটকের বহিপীর চরিত্রকেই নির্দেশ করে।"
        },
        {
          "label": "ঘ",
          "question": "\"উদ্দীপকের জমিলার দুঃসাহসই যেন 'বহিপীর' নাটকের তাহেরার মূল চেতনা\"- উক্তিটি যুক্তিসহ বিশ্লেষণ করো।",
          "explanation": "উদ্দীপকের জমিলার দুঃসাহস এবং 'বহিপীর' নাটকের তাহেরার মূল চেতনার মধ্যে একটি গভীর সাদৃশ্য রয়েছে, যা নারীজীবনের সংগ্রাম, স্বাধীনতা এবং আত্মসম্মানের প্রশ্নে উন্মোচিত হয়। জমিলার চরিত্রের মাধ্যমে উদ্দীপকে যা প্রকাশিত হচ্ছে তা হলো, তিনি সামাজিক শৃঙ্খল থেকে মুক্তির জন্য নিজের শরীর ও আত্মবিশ্বাসের ওপর ক্ষমতা অর্জন করতে চান। জমিলা তার সঙ্গীর কাছে আত্মসম্মান ও বাঁচার অধিকারের জন্য লড়াই করে এবং এর ফলে তার দুঃসাহসী কর্মকাণ্ডই তাকে পারিবারিক শৃঙ্খলা ও সামাজিক দৃষ্টিভঙ্গির বাইরে নিয়ে আসে। যদিও মজিদ তার দুঃসাহসের প্রতিক্রিয়া হিসেবে কোন ক্রোধ বা প্রতিহিংসা প্রকাশ করে না, তবুও তার আচরণে জমিলার আত্মবিশ্বাস ও সাহসিকতার প্রতি সম্মান পরিলক্ষিত হয়। জমিলার এই দুঃসাহস নারী স্বাধীনতার অনুরণন, যা আজও সমাজের কিছু অংশে মেয়েদের প্রতি অনুপ্রেরণা হিসেবে কাজ করছে। তাহেরার চরিত্রে ঠিক একই চেতনা দেখা যায়, যেখানে সে সামাজিক ও পারিবারিক বাধা-বিপত্তির বিরুদ্ধে দাঁড়িয়ে নিজের অবস্থান স্পষ্ট করে। তাহেরা, যে কিনা একটা নির্দিষ্ট সামাজিক নিয়মের বাইরে এসে নিজেকে প্রকাশিত করতে চায় এবং শুধুমাত্র পরিবারের নীতিমালার বাইরে নিজে দাঁড়িয়ে সমাজের ভালোবাসা ও সমর্থন অর্জন করতে চায়, সেও এক ধরনের 'দুঃসাহসিক' চরিত্র হিসেবে উঠে আসে। 'বহিপীর' নাটকের তাহেরা নিজের জীবনকে নিজের শর্তে যাপন করার আগ্রহ এবং চেষ্টাকে একধরনের স্বাধীনতা এবং আত্মমর্যাদা হিসেবে গড়ে তোলে। তাহেরার এই সংগ্রাম জমিলার দুঃসাহসের মতোই, যেখানে সামাজিক প্রথা, ধর্মীয় বিধান এবং পুরুষতান্ত্রিক চাপের বিরুদ্ধে দাঁড়িয়ে একজন নারীর নিজেদের অধিকার প্রতিষ্ঠা করার চেষ্টা প্রকাশিত হয়। অতএব, জমিলার দুঃসাহসের মাধ্যমে উল্লিখিত সাহসিকতা এবং তাহেরার মুক্তির পথের লড়াইয়ের মধ্যে গভীর সাদৃশ্য রয়েছে, যা 'বহিপীর' নাটকের মূল চেতনা হিসেবে গণ্য করা যেতে পারে।"
        }
      ]
    },
    {
      "number": "11",
      "uddipok": "দশম শ্রেণির ছাত্রী মর্জিনার বিয়ে ঠিক করেন তার বাবা রমজান। বিয়ে না করে পড়াশুনা চালিয়ে যেতে চায় মর্জিনা। সমাজকর্মী বিলকিস খবর পেয়ে বাল্যবিয়ের কুফল এবং সরকারি আইন সম্পর্কে রমজানকে বোঝানোর পর ব্যর্থ হলে বাধ্য হয়েই উপজেলা নির্বাহী অফিসারের হস্তক্ষেপে এ বিয়ে বন্ধ করার পদক্ষেপ নেয়।",
      "tag": "BB 20",
      "sub_questions": [
        {
          "label": "ক",
          "question": "কলকাতায় প্রথম মঞ্চনাটকের আয়োজন করেন কে?",
          "explanation": "কলকাতায় প্রথম মঞ্চনাটকের আয়োজন করেন হেরাসিম স্পেপানভিচ্ লেবেদেফ।"
        },
        {
          "label": "খ",
          "question": "\"নিজেকে যেন কসাইর মত মনে হচ্ছে\"- ব্যাখ্যা করো।",
          "explanation": "তাহেরাকে টাকার বিনিময়ে বহিপীরের হাতে তুলে দেওয়া অমানবিক বিবেচনায় হাতেম আলি আলোচ্য উক্তিটি করেছেন। বহিপীর হাতেম আলির জমিদারি ফিরে পেতে সহযোগিতা করতে চায়। তবে শর্ত হলো বিনিময়ে তাহেরাকে তার হাতে তুলে দিতে হবে। হাতেম আলি প্রথমে তাতে সম্মত হলেও পরবর্তীতে তার নৈতিকতাবোধ জেগে ওঠে। তিনি মনে করেন এমন কাজ করা মানে কসাইয়ের মতো তাহেরাকে জবাই করার শামিল।"
        },
        {
          "label": "গ",
          "question": "উদ্দীপকের বিলকিস ও 'বহিপীর' নাটকের তাহেরার চরিত্রের সাদৃশ্য নিরূপণ করো।",
          "explanation": "জীবন সচেতনতার দিক থেকে উদ্দীপকের বিলকিস ও 'বহিপীর' নাটকের তাহেরা চরিত্রের সাদৃশ্য রয়েছে। 'বহিপীর' নাটকের তাহেরা অসম বিয়ে মেনে নেয়নি। পীরভক্ত বাবা ও সৎমায়ের চাপিয়ে দেওয়া বিয়ে সে অগ্রাহ্য করেছে। বয়স্ক বহিপীরের স্ত্রী হতে হবে বলে পালিয়ে গিয়ে সে আত্মরক্ষা করেছে। উদ্দীপকের বিলকিস দশম শ্রেণির ছাত্রী মর্জিনার বাল্য বিয়ে বন্ধে ভূমিকা রাখে। মর্জিনা পড়াশোনা করতে চাইলেও তার বাবা রমজান জোর করে তাকে বিয়ে দিতে চায়। সমাজকর্মী বিলসিক বাল্যবিয়ের কফল ও সরকারি আইন সম্পর্কে বোঝানোর পরও রমজান মেয়েকে বিয়ে দিতে চায়। তখন বিলকিস উপজেলা নির্বাহী অফিসারের হস্তক্ষেপে বিয়ে বন্ধ করে। 'বহিপীর' নাটকের তাহেরাকেও তার বাবা ও সৎমা বয়স্ক পীরের সঙ্গে বিয়ে দেয়। কিন্তু তাহেরা সে বিয়ে মেনে নিতে না পেরে বাড়ি থেকে পালিয়ে যায় ও আত্মরক্ষা করে। এক্ষেত্রে নাটকের তাহেরা এবং উদ্দীপকের বিলকিস জীবন সচেতন বলেই তারা অনাকাঙ্ক্ষিত বিয়ে ভেস্তে দিয়েছে। এদিক থেকে তাদের মধ্যে সাদৃশ্য পরিলক্ষিত হয়।"
        },
        {
          "label": "ঘ",
          "question": "\"উদ্দীপকটিতে 'বহিপীর' নাটকের মূলভাব সামান্যই প্রতিফলিত হয়েছে মাত্র।\"- উক্তিটির যথার্থতা নিরূপণ করো।",
          "explanation": "উদ্দীপকটিতে বাল্যবিয়ে বন্ধের উদ্যোগ নেওয়ার বিষয়টি থাকলেও তাতে 'বহিপীর' নাটকের মূলভাবের সামান্যই প্রতিফলিত হয়েছে। 'বহিপীর' নাটকের মূলভাব ধর্মকে আশ্রয় করে স্বার্থান্বেষী মহলের ব্যবসায়, মানুষের অন্ধবিশ্বাস, কুসংস্কার ও প্রতিবাদী মনোভাবের বহিঃপ্রকাশে সমৃদ্ধ। বহিপীর ধর্মব্যবসায়ের মাধ্যমে মানুষের সঙ্গে প্রতারণা করে চলে। বয়স্ক পীর হয়েও তাহেরার মতো মেয়ের বয়সি বালিকাকে বিয়ে করতে চায়। উদ্দীপকে বাল্যবিয়ের উদ্যোগ গ্রহণ করে সমাজকর্মী বিলকিস। দশম শ্রেণির ছাত্রী মর্জিনার বিয়ে দিতে চায় তার বাবা রমজান। কিন্তু মর্জিনা আরও লেখাপড়া করতে চায়। বিলকিস রমজানকে বাল্যবিয়ের কুফল ও সরকারের আইন সম্পর্কে জানানোর পরও সে মেয়েকে বিয়ে দেওয়ার সিদ্ধান্ত থেকে সরে আসে না। তখন বাধ্য হয়ে উপজেলা নির্বাহী কর্মকর্তার হস্তক্ষেপে বিয়ে বন্ধ করে বিলকিস। 'বহিপীর' নাটকের বহিপীর মুরিদের অন্ধ ধর্মীয় বিশ্বাসকে পুঁজি করে নিজের স্বার্থ উদ্ধার করে চলে। শুধু তাই নয়, নিজের সুখ-স্বাচ্ছন্দ্যের কথা ভেবে মুরিদের অল্পবয়সি মেয়ে তাহেরাকে সে বিয়ে করে। জীবন সচেতন তাহেরা বাড়ি থেকে পালিয়ে আত্মরক্ষার চেষ্টা করে এবং জমিদারি হারাতে বসা হাতেম আলির বজরায় আশ্রয় পায় সেখানেও হানা দেয় বহিপীর। কিন্তু তাহেরার দৃঢ়তা, সাহস ও শিক্ষিত' হাশেমের সহযোগিতায় রক্ষা পায় - তাহেরা। এছাড়াও এ নাটকে হাতেম আলির অসহায়ত্ব ও খোদেজার - অন্ধভক্তির বিষয়টি লক্ষণীয়। তবে বহিপীরের কূটকৌশল বুঝতে পারা ও হাতেম আলির নৈতিকতাবোধের উন্মেষ নাটকটিকে আরও তাৎপর্যমণ্ডিত = করেছে। বাল্যবিয়ের ঘটনাটি নাটকে গতিময়তা সৃষ্টি করলেও এটিই মূলভাব নয়। উদ্দীপকটি শুধু বাল্যবিয়েতে সীমাবদ্ধ থাকায় নাটকের পূর্ণাঙ্গ ভাব ধারণ করেনি। সে বিবেচনায়, প্রশ্নোক্ত মন্তব্যটি যথার্থ।"
        }
      ]
    }
  ]
}