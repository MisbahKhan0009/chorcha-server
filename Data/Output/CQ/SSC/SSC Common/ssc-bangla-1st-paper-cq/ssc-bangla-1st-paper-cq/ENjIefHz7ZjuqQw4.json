{
  "title": "দিনাজপুর বোর্ড ২০২৩",
  "subtitle": "বাংলা ১ম পত্র (11)",
  "questions": [
    {
      "number": "1",
      "uddipok": "স্বপ্না সপ্তম শ্রেণির ছাত্রী। লেখাপড়ায় যেমন ভালো, খেলাধুলাতেও তেমনি। এজন্য সহপাঠীরা স্বপ্নাকে খুব ভালোবাসত। একদিন স্কুল থেকে বাড়ি ফেরার পথে সড়ক দুর্ঘটনায় একটি হাত ও একটি পা হারাতে হয় তাকে। এতে স্বপ্না মানসিকভাবে ভেঙে পড়ে। সবার সামনে আসতে বিব্রতবোধ করে। লেখাপড়া যে আর হবে না সে ও তার পরিবার নিশ্চিত হয়ে যায়। কিন্তু তার সহপাঠীরা সান্ত্বনা, সহযোগিতা আর সাহস দিয়ে তাকে আবার লেখাপড়ার ব্যাপারে উৎসাহী করে তোলে। এই স্বপ্নাই একদিন এসএসসিতে জিপিএ-৫ পেয়ে স্কুলের সুনাম বৃদ্ধি করে।",
      "tag": "DIN.B 23",
      "sub_questions": [
        {
          "label": "ক",
          "question": "সুভা জলকুমারী হলে কী করত?",
          "explanation": "সুভা জলকুমারী হলে জল থেকে সাপের মাথার মণি প্রতাপের জন্য ঘাটে রেখে দিত।"
        },
        {
          "label": "খ",
          "question": "'আমি তোমার কাছে কী দোষ করেছিলাম?'— উক্তিটি দ্বারা কী বুঝানো হয়েছে?",
          "explanation": "প্রিয় মানুষের কাছ থেকে বিদায়ের বেদনা বোঝাতে সুভার অব্যক্ত চাহনিতে উক্তিটি প্রকাশ পায় । বাক্প্রতিবন্ধী সুভা নিজের মতো করে দুঃখ-বেদনা অনুভব করে। একদিন সে আপন পরিবেশ ছেড়ে কলকাতায় যাওয়ার জন্য তৈরি হয়। এসময় তার পছন্দের মানুষ প্রতাপ তাকে বিদায় জানাতে গেলে সুভার চাহনিতে যেন তীব্র অভিমান প্রকাশ পায়। আলোচ্য উক্তিটিতে সুভার সেই অভিমানের ভাষাই প্রকাশ পেয়েছে।"
        },
        {
          "label": "গ",
          "question": "উদ্দীপকে স্বপ্না মানসিকভাবে বিপর্যস্ত হয়ে পড়ার দিকটি 'সুভা' গল্পের সুভার সাথে কীভাবে সাদৃশ্যপূর্ণ? ব্যাখ্যা করো।",
          "explanation": "উদ্দীপকের স্বপ্নার মানসিকভাবে ভেঙে পড়ার দিকটি 'সুভা' গল্পের সুভার নিজেকে গোপন করে রাখার চেষ্টার সঙ্গে সাদৃশ্যপূর্ণ। রবীন্দ্রনাথ ঠাকুরের 'সুভা' গল্পে সুভা বাক্প্রতিবন্ধী কিশোরী । সবাই তাকে অবজ্ঞা করত, প্রকাশ্যেই তাকে নিয়ে দুশ্চিন্তা প্রকাশ করত। সমবয়সিদের কেউ তার সঙ্গে খেলতে চাইত না। ফলে সুভা হীনম্মন্যতায় ভুগত। সে নিজের ত্রুটির কথা ভেবে সর্বদা নিজেকে অন্যদের কাছ থেকে গোপন রাখার চেষ্টা করত। উদ্দীপকের স্বপ্না সড়ক দুর্ঘটনায় একটি হাত ও একটি পা হারায়। এতে সে মানসিকভাবে ভেঙে পড়ে। নিজের পঙ্গুত্বের বিষয়টি সে মেনে নিতে পারে না। মানসিকভাবে বিপর্যস্ত থাকায় পড়ালেখায়ও মনোযোগ দিতে পারে না সে । এমনকি আর পড়ালেখা করবে না বলেও সিদ্ধান্ত নেয়। প্রতিবন্ধিতার কারণে মানসিকভাবে এভাবে বিপর্যস্ত হওয়ার দিক থেকে উদ্দীপকের স্বপ্না 'সুভা' গল্পের সুভার সঙ্গেই সাদৃশ্যপূর্ণ ।"
        },
        {
          "label": "ঘ",
          "question": "“সুভার প্রতি সমাজের মানসিকতা যদি উদ্দীপকের সহপাঠীদের মতো হতো, তাহলে 'সুভা' গল্পের সুভার পরিবারকে এত বিড়ম্বনার শিকার হতে হতো না।” মন্তব্যটির যথার্থতা বিশ্লেষণ করো।",
          "explanation": "উদ্দীপকের সহপাঠীদের মাঝে সহানুভূতিশীল মানসিকতার প্রকাশ ঘটলেও ‘সুভা' গল্পে সুভার নিকটজনদের মাঝে তা না থাকায় প্রশ্নোত্ত মন্তব্যটি যথার্থ হয়ে উঠেছে রবীন্দ্রনাথ ঠাকুর রচিত 'সুভা' গল্পে সুভার প্রতিবন্ধিতার বিষয়টি কেউ সহজে মেনে নিতে পারেনি। ফলে সুভার সামনেই স্বজনরা সুভার বিষয়ে দুশ্চিন্তা প্রকাশ করা শুরু করেছিল । এর প্রভাবে সুভার মা-ও সুভাকে নিজের গর্ভের কলঙ্ক মনে করতেন। এমনকি সুভার সঙ্গে সমবয়সিরা খেলাধুলাও করতে চাইত না । সকলের এরূপ মনোভাবের কারণে সুভাও নিজেকে গুটিয়ে নিয়েছিল। সমাজে সকলের সহানুভূতিহীনতার কারণে সুভাকে নিয়ে সুভার পরিবারকেও বিড়ম্বনায় পড়তে হয়েছিল । উদ্দীপকে আমরা দেখি, সড়ক দুর্ঘটনায় একটি হাত ও একটি পা হারিয়ে স্বপ্না মানসিকভাবে ভেঙে পড়লেও তার পাশে দাঁড়িয়েছিল সবাই। সহপাঠীদের উৎসাহ ও সাহস স্বপ্নাকে নতুন করে প্রাণবন্ত করে তুলেছিল। ফলে নিজের ত্রুটির বিষয়টিকে স্বপ্নার আর দুর্বলতা মনে হয়নি। তাই সে আত্মপ্রত্যয়ী হয়ে উঠেছিল এবং এসএসসি পরীক্ষায় জিপিএ-৫ পেয়ে উত্তীর্ণ হতে পেরেছিল। এর বিপরীতে আপনজনদের অসহযোগিতা সুভার বেদনাভরা জীবনকে আরও কঠিন করে তুলেছিল । উদ্দীপকের স্বপ্নার সহপাঠীরা সহানুভূতি নিয়ে তার পাশে দাঁড়ালেও 'সুভা' গল্পের সুভার ক্ষেত্রে তার ব্যতিক্রম দেখা যায়। সুভার প্রতিবন্ধিতার বিষয়টি সকলে মেনে না নিয়ে উলটো তার সমালোচনা করে। প্রতিবেশীদের হিংসাত্মক মনোভাবের কারণে তাকে সপরিবার নিজ জন্মস্থান ছেড়ে কলকাতায় চলে যাওয়ার বাস্তবতার মুখোমুখি হতে হয়। উদ্দীপকের স্বপ্না সহপাঠীদের উৎসাহে সাফল্য লাভে সক্ষম হয়। আলোচ্য গল্পের সুভাকে বিড়ম্বনায় পড়তে হয় সবার অসহযোগিতার কারণে। নিকটজন ও প্রতিবেশীদের সহানুভূতি ও সহযোগিতা পেলে সুভার জীবন এতটা কষ্টের হতো না। হীনম্মন্যতায় না ভুগে আত্মমর্যাদাপূর্ণ জীবন উপভোগ করতে পারত সে। তাই বলা যায়, উদ্দীপকের সহপাঠীদের মতো মানসিকতা থাকলে ‘সুভা’ গল্পের সুভার পরিবারকে বিড়ম্বনার শিকার হতে হতো না ।"
        }
      ]
    },
    {
      "number": "2",
      "uddipok": "মোহিনী দেবী আর শৈলবালা দুই বান্ধবী। দুজনের ছেলেই এবার পঞ্চম শ্রেণিতে। মোহিনী দেবী এ বয়সেই তার ছেলে অমিতকে ডাক্তার-ইঞ্জিনিয়ার বানিয়ে ফেলতে চান। খেলাধুলা ও আমোদ-প্রমোদ বাদ দিয়ে সব সময় লেখাপড়ার চাপে রাখেন। এতে অমিত মানসিকভাবে অসুস্থ হয়ে পড়ে। অপরদিকে শৈলাবালা মোহিনীদেবীর বিপরীত। ছেলের ইচ্ছার বিরুদ্ধে কোনো কাজ করেন না। পাঠ্যবইয়ের বাইরে ছেলে যে বই পড়তে ভালোবাসে, লাইব্রেরি থেকে এনে পড়তে দেন। এতে পড়ালেখার প্রতি ছেলের আগ্রহ উত্তরোত্তর বৃদ্ধি পায় এবং সে মানসিকভাবে চাঙ্গা হয়ে ওঠে।",
      "tag": "DIN.B 23",
      "sub_questions": [
        {
          "label": "ক",
          "question": "'কারদানি' শব্দের অর্থ কী?",
          "explanation": "‘কারদানি' শব্দের অর্থ বাহাদুরি ।"
        },
        {
          "label": "খ",
          "question": "ইংরেজি সভ্যতার সংস্পর্শে এসেও আমরা ডেমোক্রেসিকে কীভাবে আয়ত্ত করেছি? বুঝিয়ে লেখো ।",
          "explanation": "ইংরেজি সভ্যতার সংস্পর্শে এসে আমরা ডেমোক্রেসির গুণগুলো আয়ত্তে না আনতে পারলেও তার দোষগুলো আত্মসাৎ করেছি। ডেমোক্রেসির প্রবর্তকেরা সবাইকে সমান করার লক্ষ্য থেকেই ডেমোক্রেসির উদ্ভাবন করেন। কিন্তু ডেমোক্রেসির অনুসারীরা যার যার মতো বড়ো হতে চায়। শিক্ষিত মানুষের লোলুপদৃষ্টি অর্থের ওপরই পড়ে রয়েছে। ফলে তারা সাহিত্যের সার্থকতার চেয়ে অর্থের সার্থকতাই বেশি বোঝে। আর অর্থ যেহেতু সকল অনর্থের মূল, সেহেতু ডেমোক্রেসিও পরিণত হয়েছে অনর্থকতায় ।"
        },
        {
          "label": "গ",
          "question": "উদ্দীপকের মোহিনীদেবীর কর্মকাণ্ডে 'বই পড়া' প্রবন্ধের কোন বিষয়টির ছায়াপাত ঘটেছে? ব্যাখ্যা করো ।",
          "explanation": "উদ্দীপকের মোহিনীদেবীর কর্মকাণ্ডে বই পড়া' প্রবন্ধে শিক্ষার্থীদের উপর জোর করে বিদ্যা চাপিয়ে দেওয়ার বিষয়টির ছায়াপাত ঘটেছে। ‘বই পড়া' প্রবন্ধের লেখকের মতে, আমাদের স্কুল-কলেজে শিক্ষার্থীদের বিদ্যা গেলানো হয় । মাস্টার মহাশয়েরা নোট দেন আর সেই নোট মুখস্থ করে শিক্ষার্থীরা পরীক্ষায় পাশ করে। সার্টিফিকেটসর্বস্ব এ শিক্ষায় মুখস্থবিদ্যায় পারদর্শী শিক্ষার্থীরা পরীক্ষায় ভালো করলেও প্রকৃত অর্থে জ্ঞানার্জন হয় শূন্য । লেখক তাই এ শিক্ষাব্যবস্থাকে ধরে-বেঁধে জোরজবরদস্তি করে শিশুদের দুধ খাওয়ানোর সঙ্গে তুলনা করেছেন। উদ্দীপকেও দেখা যায়, জোর করে বিদ্যা গেলানোর ঘটনা। 'সেখানে মোহিনীদেবী তার পঞ্চম শ্রেণিতে পড়ুয়া ছেলে অমিতকে খেলাধুলা ও আমোদ-প্রমোদ থেকে দূরে রেখে সারাক্ষণ পড়াশোনার চাপে রাখেন। ফলে অমিত মানসিকভাবে অসুস্থ হয়ে পড়ে। এমনিভাবে আলোচ্য প্রবন্ধেও শিক্ষার্থীদের জোর করে বিদ্যা অর্জন করানোর বিষয়টি লেখক তুলে ধরেছেন । প্রচলিত শিক্ষাব্যবস্থায় শিক্ষার্থীরাও উদ্দীপকের অমিতের মতোই করুণ পরিণতির দিকে ধাবিত হয়। কেননা, শিক্ষার্থীর ভালোলাগা-মন্দলাগা, পছন্দ-অপছন্দ, আগ্রহ-সামর্থ্য এখানে কোনো প্রকার গুরুত্ব পায় না; বরং চাপিয়ে দিয়ে তাদেরকে শিক্ষার্জনে বাধ্য করা হয়। এ পদ্ধতিতে শিক্ষার্থীরা স্বশিক্ষিত হওয়ার সুযোগ পায় না; বরং তাদের জীবনীশক্তি হ্রাস পায়।"
        },
        {
          "label": "ঘ",
          "question": "শৈলবালার মানসিকতায় ‘বই পড়া' প্রবন্ধের প্রাবন্ধিকের প্রত্যাশার সঠিক প্রতিফলন ঘটেছে কি? উত্তরের সপক্ষে যুক্তিপূর্ণ মতামত দাও।",
          "explanation": "ছেলের ইচ্ছার বিরুদ্ধে কোনো কাজ না করার কারণে উদ্দীপকের শৈলবালার মানসিকতায় 'বই পড়া' প্রবন্ধের লেখকের প্রত্যাশার সঠিক প্রতিফলন ঘটেছে। ‘বই পড়া' প্রবন্ধে লেখক স্কুল-কলেজে শিক্ষার্থীদের বিদ্যা শিক্ষা করানোর পদ্ধতিকে ভুল বলে আখ্যায়িত করেছেন । তিনি মনে করেন, স্কুল-কলেজে যেভাবে বিদ্যা শেখানো হয় তাতে শিক্ষার্থীদের উপকারের পরিবর্তে অপকারই বেশি হয়। একসময় এই শিক্ষার্থীরা মানসিকভাবে একটু একটু করে মরতে থাকে। কারণ, জোরপূর্বক গ্রহণ করা এ বিদ্যা শিক্ষার্থীদের কোনো কাজে আসে না । উদ্দীপকের শৈলবালা ছেলের উপর জোর করে বিদ্যা চাপিয়ে দেন না। তিনি পাঠ্যবইয়ের বাইরেও ছেলের পছন্দমতো লাইব্রেরি থেকে বই এনে পড়তে দেন । ফলে তার ছেলে পড়াশোনাকে চাপ হিসেবে নেয় না; বরং মানসিকভাবে চাঙা হয়ে ওঠে। ফলে পড়াশোনার প্রতি তার আগ্রহ আরও বৃদ্ধি পায়। ‘বই পড়া' প্রবন্ধের লেখক আমাদের দেশের ভুল শিক্ষাপদ্ধতির পরিণাম উপলব্ধি করেছেন । সেজন্য শিক্ষার প্রচলিত পদ্ধতি থেকে বেরিয়ে আসার আহ্বান জানিয়েছেন। উদ্দীপক এবং ‘বই পড়া' প্রবন্ধের বিশ্লেষণে দেখা যায়, লেখক যে ধরনের শিক্ষাপদ্ধতি প্রত্যাশা করেছেন, শৈলবালার মানসিকতায় সেটির সঠিক প্রতিফলন ঘটেছে। আর এ কারণেই তিনি তার সন্তানকে বেশি চাপ দেননি। তার উপর পড়ার বোঝা চাপিয়ে দেননি ।"
        }
      ]
    },
    {
      "number": "3",
      "uddipok": "উদ্দীপক (i) : রুপালি গৃহস্থালির কাজে বেশ পটু। বাড়ির সদস্যদের প্রয়োজনে যতটুকু কাজ করা দরকার তার চেয়ে বেশিই করে। ভদ্র ও অমায়িক আচরণের জন্য বাড়ির সবাই তার প্রতি সন্তুষ্ট। উদ্দীপক (ii) : এত স্নিগ্ধ নদী কাহার, কোথায় এমন ধূম্র পাহাড়, কোথায় এমন হরিৎ ক্ষেত্র আকাশতলে মেশে। এমন ধানের উপর ঢেউ খেলে যায় বাতাস কাহার দেশে। এমন দেশটি কোথাও খুঁজে পাবে নাকো তুমি, ও সে সকল দেশের রাণী সে যে আমার জন্মভূমি।",
      "tag": "DIN.B 23",
      "sub_questions": [
        {
          "label": "ক",
          "question": "কাবুলের পানিকে কীসের সাথে তুলনা করা হয়েছে?",
          "explanation": "কাবুলের পানিকে গলানো পাথরের সাথে তুলনা করা হয়েছে।"
        },
        {
          "label": "খ",
          "question": "অল্প শোকে কাতর, অধিক শোকে পাথর – লেখক কেন এ কথা বলেছেন? বুঝিয়ে লেখো।",
          "explanation": "খাবারের আধিক্য দেখে লেখকের যে অবস্থা হয়েছিল তা বোঝাতেই প্রবাদটি ব্যবহার করা হয়েছে। আফগান আবদুর রহমান লেখককে বিপুল পরিমাণ বিচিত্র ও সুস্বাদু খাবার পরিবেশন করে। প্রথম দিনেই সে গামলাভর্তি মাংসের কোরমা, দুম্বার মাংস, বোম্বাই সাইজের শামিকাবাব, কোফতা-পোলাও, আস্ত মুরগির রোস্ট ইত্যাদি খাবার লেখকের সামনে পরিবেশন করে। এত খাবার আনার পরও রান্নাঘরে আরও আছে বলে সে লেখককে জানায়। ছয়জনের খাবার পরিবেশন করে আরও আছে বললে লেখকের অবস্থা এমন হয় যে অল্প শোকে কাতর, অধিক শোকে পাথর ।"
        },
        {
          "label": "গ",
          "question": "উদ্দীপক (i) এর রূপালির সঙ্গে 'প্রবাস বন্ধু' গল্পের আবদুর রহমানের যে দিকটি সাদৃশ্যপূর্ণ, তা ব্যাখ্যা করো ।",
          "explanation": "উদ্দীপক (i)-এর রুপালির সঙ্গে 'প্রবাস বন্ধু\" গল্পের আবদুর রহমানের কর্মদক্ষতা, সদাচারণ ও দায়িত্বশীলতার দিকটি সাদৃশ্যপূর্ণ। ‘প্রবাস বন্ধু' রচনার আবদুর রহমান কাজের ক্ষেত্রে করিৎকর্মা ও অভিজ্ঞ। সব কাজই সে করে পরম যত্নে। বাজার করে সে পূর্বতপ্রমাণ বোঝা একাই বহন করে আনে, খুব অল্প সময়ে প্রয়োজনের তুলনায় অনেক বেশি রান্না করে। আতিথেয়তায় কোনো ত্রুটি রাখে না। সব কাজে আবদুর রহমান পারদর্শী। এসবের সঙ্গে রয়েছে তার অমায়িক ব্যবহার। উদ্দীপক (i)-এ দেখা যায়, রুপালি গৃহস্থালির কাজে দক্ষ। পরিবারের সবার প্রয়োজনে সে নিজেকে উজাড় করে দেয়। সংসারে যতটা দরকার তার বেশি শ্রম দেয়। সে ভদ্র এবং সবার সঙ্গে অমায়িক আচরণ করে । তার এসব গুণের জন্য বাড়ির সবাই তার প্রতি সন্তুষ্ট। আলোচ্য ভ্রমণকাহিনিতেও দেখা যায়, আবদুর রহমান লেখকের জন্য প্রয়োজনীয় সবকিছু খুব আন্তরিকতার সঙ্গে করে। সবসময়, সে বিভিন্নভাবে লেখকের সেবা করে। তার সবসময় চেষ্টা থাকে লেখককে সর্বোচ্চ সেবা দেওয়া। এসব ছাড়াও আবদুর রহমানের মধ্যে সরলতা ও নিরহংকার মনোভাবের প্রকাশ ঘটেছে। আর এসব দিকগুলোই উদ্দীপকের রুপালির সঙ্গে ‘প্রবাস বন্ধু’ গল্পের আবদুর রহমানকে সাদৃশ্যপূর্ণ করে তুলেছে ।"
        },
        {
          "label": "ঘ",
          "question": "\"উদ্দীপক (ii) এর ভাব যেন আবদুর রহমান চরিত্রের একটি বিশেষ বৈশিষ্ট্যের ধারক।”— মন্তব্যটি মূল্যায়ন করো ।",
          "explanation": "উদ্দীপক (ii)-এর ভাব আবদুর রহমান চরিত্রের দেশপ্রেমের দিকটিকে ধারণ করেছে। প্রত্যেক মানুষই তার নিজের দেশকে ভালোবাসে। ফলে সে মনে করে, তার দেশই সবার সেরা। ‘প্রবাস, বন্ধু' ভ্রমণকাহিনির কেন্দ্রীয় চরিত্রে বর্ণিত . আবদুর রহমানের মাঝে এমন ভাবনার প্রতিফলন লক্ষণীয়। সে মনে করে তার দেশের প্রকৃতি ও জলবায়ু তুলনাহীন । পৃথিবীর আর কোথাও এমন স্থান পাওয়া যাবে না। সে লেখকের কাছে তার দেশ পানশিরের আবহাওয়ার যে আবেগঘন উপস্থাপন করে, তাতেই তার দেশপ্রেমের বিষয়টি প্রকাশিত হয়। উদ্দীপক (ii)-এ দেশের বন্দনামূলক একটি কাব্যাংশ পাওয়া যায়। এখানে বাংলাদেশের প্রাকৃতিক সৌন্দর্যের বর্ণনা দেওয়া হয়েছে। উদ্দীপকের প্রতিটি লাইনে কবি যেভাবে দেশের প্রকৃতির বর্ণনা দিয়েছেন তাতে ফুটে উঠেছে তাঁর অগাধ দেশপ্রেম। প্রবল দেশপ্রেমের কারণেই কবির মনে হয়েছে, এমন দেশ কোথাও খুঁজে পাওয়া যাবে না। কবি তাঁর জন্মভূমি বাংলাদেশকে সব দেশের রানিরূপে অভিহিত করেছেন । ‘প্রবাস বন্ধু’ ভ্রমণকাহিনির আবদুর রহমানের মধ্যে রয়েছে প্রগাঢ় দেশপ্রেম। সেই দেশপ্রেমের পরিচয় পাওয়া যায়, সে যেভাবে পানশিরের আবহাওয়ার বর্ণনা দেয় তার মধ্য দিয়ে। আলোচ্য উদ্দীপকেও কবির দেশের প্রতি অগাধ প্রেমের বহিঃপ্রকাশ ঘটেছে। তিনি প্রিয় বাংলাদেশকে পৃথিবীর সব দেশের উপর স্থান দিয়েছেন। সুতরাং উদ্দীপকটির ভাব আলোচ্য গল্পের আবদুর রহমানের নানাবিধ বৈশিষ্ট্যের মধ্যে তার দেশপ্রেমের বৈশিষ্ট্যকে ধারণ করেছে।"
        }
      ]
    },
    {
      "number": "4",
      "uddipok": "প্রমিত ও অনুরাগ দুই বন্ধু। পাঠ্যবইয়ের পাশাপাশি তারা সাহিত্যবিষয়ক বই পড়তে খুবই পছন্দ করে। প্রমিত গদ্যে লিখিত বৃহৎ পরিধির কাহিনিনির্ভর সাহিত্য পড়তে ভালোবাসে। অপরদিকে অনুরাগ আধঘণ্টা থেকে এক ঘণ্টার মধ্যে পড়ে ওঠা যায়, এমন কাহিনিই পড়তে স্বাচ্ছন্দ্যবোধ করে। সাহিত্যের এ শাখাটি অনুরাগের খুব প্রিয়।",
      "tag": "DIN.B 23",
      "sub_questions": [
        {
          "label": "ক",
          "question": "কোন ধরনের প্রবন্ধে ব্যক্তিহৃদয় প্রাধান্য পায়?",
          "explanation": "মন্ময় প্রবন্ধে ব্যক্তিহৃদয় প্রাধান্য পায় ।"
        },
        {
          "label": "খ",
          "question": "নাটকের লক্ষ্য সর্বকালেই দর্শকসমাজ— কেন? বুঝিয়ে লেখো।",
          "explanation": "নাটক প্রদর্শনের মাধ্যমে সরাসরি সমাজকে প্রভাবিত করা যায় বলে 'নাটকের লক্ষ্য সর্বকালেই দর্শকসমাজ' কথাটি বলা হয়েছে। হায়াৎ মামুদ তাঁর 'সাহিত্যের রূপ ও রীতি' প্রবন্ধে বিভিন্ন প্রকার সাহিত্যিক রূপের সম্যক পরিচয় ব্যক্ত করেছেন। সাহিত্যের অন্যতম প্রাচীন একটি রূপ নাটক। নাটককে একই সঙ্গে দৃশ্যকাব্য ও শ্রব্যকাব্য বলা হয়। কেননা, নাটক দৃশ্যায়ন বা অভিনীত হওয়ার মাধ্যমেই সার্থকতা লাভ করে। পাঠক নাটকের বই পড়ে নাটক সম্পর্কে যতটুকু ধারণা লাভ করতে পারে, তার চেয়ে নাট্যাভিনয় দেখে অনেক বেশি একাত্ম হতে পারে। তাই নাটকের মূল লক্ষ্যও দর্শকসমাজ। আলোচ্য উক্তিতে সে বিষয়টিই ফুটে উঠেছে।"
        },
        {
          "label": "গ",
          "question": "উদ্দীপকে প্রমিতের পছন্দের সাহিত্যটি 'সাহিত্যের রূপ ও রীতি' প্রবন্ধের কোন শাখাকে নির্দেশ করে? ব্যাখ্যা করো ।",
          "explanation": "উদ্দীপকে প্রমিতের পছন্দের সাহিত্যটি 'সাহিত্যের রূপ ও রীতি’ প্রবন্ধের বর্ণিত উপন্যাসকে নির্দেশ করে। ‘সাহিত্যের রূপ ও রীতি' রচনায় হায়াৎ মামুদ সাহিত্যের বিভিন্ন শাখা যেমন— কবিতা, নাটক, ছোটোগল্প, উপন্যাস ও প্রবন্ধ নিয়ে বিশদ আলোচনা করেছেন। আবার এসব শাখার বিভিন্ন প্রশাখা সম্পর্কেও পরিচয় দিয়েছেন। তার মধ্যে উল্লেখযোগ্য শাখা হলো উপন্যাস । এতে কোনো একটি কাহিনি বর্ণিত হয়ে থাকে এবং কাহিনিটি গদ্যে লিখিত হয় এবং এর পরিধি হয় বৃহৎ। পদ্যের মাধ্যমেও কাহিনি ফুটিয়ে তোলা যায়। তবে গদ্যই উপন্যাসের শ্রেষ্ঠ বাহন হিসেবে বিবেচ্য । উদ্দীপকে প্রমিতের পছন্দের সাহিত্যের যে বৈশিষ্ট্য তুলে ধরা হয়েছে, তা ‘সাহিত্যের রূপ ও রীতি' প্রবন্ধ অনুসারে একটি উপন্যাস। কারণ উপন্যাস গদ্যভাষায় লিখিত হয়, এ সাহিত্যও গদ্যে লিখিত। উপন্যাসের পরিধি হয় বৃহৎ, উদ্দীপকের সাহিত্যের পরিধিও বৃহৎ। উপন্যাসে যেমন কাহিনি থাকে, তেমনি এ সাহিত্যেও কাহিনি আছে। এদিক থেকে প্রমিতের পছন্দের সাহিত্যটি ‘সাহিত্যের রূপ ও রীতি’ প্রবন্ধে বর্ণিত উপন্যাসের সঙ্গে তুলনীয় ।"
        },
        {
          "label": "ঘ",
          "question": "অনুরাগের প্রিয় শাখাটি উদ্দীপকে উল্লিখিত দিক ছাড়াও আরও অনেক বৈশিষ্ট্যপূর্ণ” — 'সাহিত্যের রূপ ও রীতি' প্রবন্ধের আলোকে বিশ্লেষণ করো।",
          "explanation": "অনুরাগের প্রিয় শাখাটি 'সাহিত্যের রূপ ও রীতি' প্রবন্ধ অনুসারে ছোটোগল্পকে নির্দেশ করে এবং উদ্দীপকে উল্লিখিত দিক ছাড়াও এর আরও অনেক বৈশিষ্ট্য রয়েছে। ‘সাহিত্যের রূপ ও রীতি’ প্রবন্ধে সাহিত্যের বেশ কটি শাখার কথা উল্লেখ রয়েছে। এগুলোর মধ্যে ছোটোগল্প সর্বাপেক্ষা নবীন। এর পরিধি খুবই সীমিত, পাত্র-পাত্রীও থাকে স্বল্পসংখ্যক। আকস্মিকভাবে আরম্ভ হয়, আবার আকস্মিকভাবে পরিসমাপ্তিও ঘটে। ছোটোগল্প রস সঞ্চার করে দ্রুত কাহিনির পরিণতির দিকে ধাবিত হয়। পাঠ শেষে পাঠকের মনে অতৃপ্তির জিজ্ঞাসা থেকে যায়। অনেক অব্যক্ত কথার মধ্য দিয়ে সমস্ত ভাববস্তু বুঝে নিতে হয় । উদ্দীপকে সাহিত্যের একটি নবীন শাখার বৈশিষ্ট্য তুলে ধরা হয়েছে, যেটি আধা ঘণ্টা থেকে এক ঘণ্টার মধ্যে পড়ে ফেলা যায়। তবে যেটুকু বর্ণনা করা হয়েছে সেটি ছাড়াও এর অনেক বৈশিষ্ট্য রয়েছে। ‘সাহিত্যের রূপ ও রীতি' প্রবন্ধে সাহিত্যের বিভিন্ন শাখার বর্ণনা করা হয়েছে। সেখানে ছোটোগল্পের যে বৈশিষ্ট্যগুলোর কথা বলা হয়েছে, উদ্দীপকের অনুরাগের পছন্দের সাহিত্যের সাথে তার কিছু মিল আছে। তবে পাঠ্যবইয়ে যতগুলো বৈশিষ্ট্য উল্লেখ করা হয়েছে উদ্দীপকে ততটা নেই। যেমন— এতে সব রকম বাহুল্য বর্জন করা হয়। আকারে ছোটো হবে, জীবনের পূর্ণাবয়বের আলোচনা থাকবে না, বহু ঘটনা-সমাবেশ বা বহু পাত্র-পাত্রীর ভিড় হবে না, আরম্ভ ও উপসংহার নাটকীয় হবে, খুব অল্প সময়েই পড়ে ফেলা যায়। সুতরাং অনুরাগের প্রিয় শাখা ছোটোগল্প উদ্দীপকে উল্লিখিত দিক ছাড়াও এর আরও অনেক বেশি বৈশিষ্ট্য রয়েছে ।"
        }
      ]
    },
    {
      "number": "5",
      "uddipok": "হাসান সাহেব ছেলেকে ইংরেজি মাধ্যম স্কুলে ভর্তি করিয়ে গৌরবের শেষ নেই। কারণ, তিনি মনে করেন, ভাষিক যোগাযোগের ক্ষেত্রে ইংরেজি ভাষা অধিক কার্যকর। অন্যদিকে জামান সাহেব ছেলেকে বাংলা মাধ্যমে পড়াচ্ছেন। তিনি ড. মুহম্মদ শহীদুল্লাহ্ যে কথাটিতে অনুপ্রাণিত হন তা হলো “মাতা, মাতৃভাষা ও মাতৃভূমির প্রতি যারা অনুরাগহীন, তারা পশু বিশেষ।”",
      "tag": "DIN.B 23",
      "sub_questions": [
        {
          "label": "ক",
          "question": "কোন শাস্ত্রে কবির কোনো রাগ নেই?",
          "explanation": "আরবি-ফারসি শাস্ত্রে কবির কোনো রাগ নেই ।"
        },
        {
          "label": "খ",
          "question": "'দেশি ভাষা বুঝিতে ললাটে পুরে ভাগ।' বুঝিয়ে লেখো ।",
          "explanation": "প্রশ্নোক্ত চরণটির মাধ্যমে মাতৃভাষার মাধ্যমে জ্ঞানচর্চার সুযোগ পেলে আমাদের ভাগ্য সুপ্রসন্ন হওয়ার কথা বোঝানো হয়েছে । মাতৃভাষার সাথে আমাদের আত্মার সম্পর্ক বিদ্যমান। এ ভাষাতেই আমরা সবচেয়ে ভালোভাবে নিজেদের মনের ভাব প্রকাশ করতে পারি। তাই মাতৃভাষায় জ্ঞানচর্চা করলে তা সহজেই আমাদের বোধগম্য হয়। এজন্য মাতৃভাষায় জ্ঞানচর্চা করার সুযোগ মিললে কিতাবের সারকথা যথার্থরূপে অনুধাবন করা সম্ভব হবে। আর তা হলে এটি আমাদের সৌভাগ্যের কারণ হবে বলে মনে করেন কবি।"
        },
        {
          "label": "গ",
          "question": "উদ্দীপকের হাসান সাহেবের মানসিকতার 'বঙ্গবাণী' কবিতার কোন দিকটি ফুটে উটেছে? ব্যাখ্যা করো ।",
          "explanation": "উদ্দীপকের হাসান সাহেবের মানসিকতায় ‘বঙ্গবাণী' কবিতায় বর্ণিত অন্য ভাষার প্রতি অনুরাগের কারণে মাতৃভাষার প্রতি অবজ্ঞা করার দিকটি ফুটে উঠেছে। ‘বঙ্গবাণী' কবিতায় কবি আবদুল হাকিম তাঁর গভীর উপলব্ধি ও বিশ্বাসের কথা নির্দ্বিধায় ব্যক্ত করেছেন। বিদেশি ভাষার প্রতি কোনো বিদ্বেষ নেই তাঁর । কিন্তু যারা বাংলাদেশে জন্মগ্রহণ করার পরও বাংলা ভাষাকে অবজ্ঞা করে, কবি তাদের প্রতি তীব্র ক্ষোভ প্রকাশ করেছেন। তাদের জন্মপরিচয় নিয়ে তিনি সন্দেহ প্রকাশ করেছেন। তাদের এই অকৃতজ্ঞ মনোভাব কবিকে ব্যথিত করে। উদ্দীপকের হাসান সাহেব তার একমাত্র সন্তানকে ইংরেজি মাধ্যম স্কুলে ভর্তি করিয়েছেন। বাংলা ভাষায় শিক্ষা অর্জন তার কাছে নিতান্তই গুরুত্বহীন বলে প্রতীয়মান হয়। তাই তিনি ছেলেকে ইংরেজি মাধ্যমে পড়াতে পেরে গর্ববোধ করেন। ভাষিক যোগাযোগের জন্য তিনি ইংরেজি ভাষাকে বেশি গুরুত্বপূর্ণ মনে করেন। হাসান সাহেবের এমন মানসিকতায় বাংলা ভাষার প্রতি তার অবজ্ঞার দিকটি ফুটে উঠেছে। মাতৃভাষার প্রতি তার কোনো অনুরাগ নেই। এরূপ মানসিকতার কারণে উদ্দীপকের হাসান সাহেব 'বঙ্গবাণী' কবিতায় বর্ণিত মাতৃভাষার প্রতি যাদের মমত্ববোধ নেই, সেইসব মানুষের প্রতিনিধিত্ব করেন। সুতরাং হাসান সাহেবের মানসিকতায় আলোচ্য কবিতার ভাষা বিদ্বেষের দিকটি ফুটে উঠেছে।"
        },
        {
          "label": "ঘ",
          "question": "“উদ্দীপকের জামান সাহেবের অনুপ্রাণিত হওয়ার বিষয়টি কবি আবদুল হাকিমের চিন্তাধারারই বহিঃপ্রকাশ” – বিশ্লেষণ করো।",
          "explanation": "উদ্দীপকের জামান সাহেবের নিজ ভাষার প্রতি অনুরাগ প্রকাশে অনুপ্রাণিত হওয়ার বিষয়টি কবি আবদুল হাকিমের চিন্তাধারারই বহিঃপ্রকাশ । আবদুল হাকিম রচিত ‘বঙ্গবাণী' কবিতার মূলভাব মাতৃভাষাপ্রীতি। বাংলা ভাষার সঙ্গে কবিহৃদয়ের রয়েছে নিবিড় যোগাযোগ। কবি তাঁর পুরো কবিতাজুড়েই মাতৃভাষার প্রতি গভীর ভালোবাসা ব্যক্ত করেছেন। অন্য ভাষার প্রতি কবির কোনো বিদ্বেষ নেই। কিন্তু মাতৃভাষার প্রতি অবজ্ঞাকারীদের প্রতি কবি তীব্র শ্লেষ প্রকাশ করেছেন। কেননা, মাতৃভাষার চেয়ে বড়ো কিছু হতে পারে না । উদ্দীপকে জামান সাহেব তাঁর ছেলেকে বাংলা মাধ্যমে পড়াচ্ছেন। তাঁর এই কর্মকাণ্ডে মাতৃভাষার প্রতি তাঁর তীব্র অনুরাগ প্রকাশ পেয়েছে। যেকোনো জাতির কাছে তাঁর মাতৃভাষা খুবই তাৎপর্য বহন করে। মাতৃভাষা ব্যতীত হৃদয়ের আবেগ স্বতঃস্ফূর্তভাবে প্রকাশ করা যায় না। তাই জামান সাহেব তাঁর ছেলেকে মাতৃভাষায় শিক্ষাদানের ব্যাপারে আগ্রহী। কেননা, মাতা, মাতৃভাষা ও মাতৃভূমির প্রতি যারা অনুরাগহীন তারা পশুবিশেষ— ড. মুহম্মদ শহীদুল্লাহ্র এই কথায় তিনি অনুপ্রাণিত হন । ‘বঙ্গবাণী' কবিতায় কবি মাতৃভাষার প্রতি অনুরাগ প্রকাশের পাশাপাশি. মাতৃভাষার প্রতি অবজ্ঞাকারীদের প্রতি তীব্র ক্ষোভের বহিঃপ্রকাশ ঘটিয়েছেন। তিনি মনে করেন, মাতৃভাষা বাংলার সাথে আমাদের প্রাণের সম্পর্ক বিদ্যমান। সুখ-দুঃখ, আনন্দ-বেদনার বিচিত্র অনুভূতি প্রকাশে এ ভাষাই আমাদের একমাত্র অবলম্বন। তাই মাতৃভাষার প্রতি আমাদের শ্রদ্ধাশীল হওয়া কর্তব্য । তবুও যারা মাতৃভাষাকে অবজ্ঞা করে বিদেশি ভাষার অনুকরণ করতে চায়, এমন হীন লোকদের এদেশ ছেড়ে চলে যাওয়াই সংগত। উদ্দীপকের জামান সাহেবের মধ্যেও একই চেতনা পরিলক্ষিত হয়।"
        }
      ]
    },
    {
      "number": "6",
      "uddipok": "উদ্দীপক (i): ঈদ এলো, ঈদ এলো চান্দু মিয়ার ঘরে, রঙিন পোশাক দামি খাবার আপনজনের তরে পাশের ঘরে পড়ে আছে, রহিমুদ্দির মা, পেটের ক্ষুধায় কেঁদে মরে তাকে দিলাম না। এইতো মোদের ঈদ! উদ্দীপক (ii): জাতি-ধর্ম-রাষ্ট্র-ন্যায় সকলি যে মানুষের তার, মানুষ সবার উর্ধ্বে— নহে কিছু তাহার উপরে।",
      "tag": "DIN.B 23",
      "sub_questions": [
        {
          "label": "ক",
          "question": "কালাপাহাড়ের প্রকৃত নাম কী?",
          "explanation": "কালাপাহাড়ের প্রকৃত নাম রাজচন্দ্র বা রাজকৃষ্ণ বা রাজনারায়ণ ।"
        },
        {
          "label": "খ",
          "question": "'মানুষ' কবিতায় কবি মানুষকে মহীয়ান বলেছেন কেন? বুঝিয়ে লেখো ।",
          "explanation": "কবির দৃষ্টিতে মানুষের চেয়ে মহৎ আর কেউই হতে পারে না বলে 'মানুষ' কবিতায় তিনি মানুষকে মহীয়ান বলেছেন । সৃষ্টির শ্রেষ্ঠ জীব মানুষ বিভিন্ন ধর্মগ্রন্থে এ কথা লিপিবদ্ধ রয়েছে। কবিরও মত সে রকমই। তিনি মানুষের মধ্যে সৃষ্টির সেরা জীবনের সকল বৈশিষ্ট্য লক্ষ করেছেন। তিনি মানুষের মধ্যে, দেখেছেন সাম্য, ভালোবাসা, ভ্রাতৃত্বসহ সকল গুণ। এ কারণে তিনি সাম্যের বন্দনা গীত করেছেন ও মানুষকে মহীয়ান হিসেবে সম্বোধন করেছেন।"
        },
        {
          "label": "গ",
          "question": "উদ্দীপকের চান্দু মিয়ার সাথে 'মানুষ' কবিতার মোল্লা-পুরোহিত চরিত্রের যে সাদৃশ্য পরিলক্ষিত হয়, তা ব্যাখ্যা করো।",
          "explanation": "আত্মকেন্দ্রিক মানসিকতার দিক থেকে উদ্দীপকের চান্দু মিয়ার সঙ্গে 'মানুষ' কবিতার মোল্লা-পুরোহিতের চরিত্রের সাদৃশ্য পরিলক্ষিত হয়। পাঠ্য কবিতায় উল্লিখিত পুরোহিত এবং মোল্লা সাহেব চরিত্র দুটি সমাজের স্বার্থপর ও কূপমণ্ডূক ব্যক্তিদের প্রতিনিধি। পুরোহিত স্বার্থ নেই বলে ভুখারিকে মন্দিরে ঢুকতে দেয় না, আর মোল্লা সাহেব লোভে পড়ে মসজিদের শিরনি উপলক্ষ্যে বেঁচে যাওয়া গোশত-রুটি আত্মসাৎ করতে তিরস্কার করে তাকে বের করে দেয়। তাদের দুর্ব্যবহারের দরুন অভুক্ত অবস্থায় ভুখারিকে রাস্তায় নামতে হয়। উদ্দীপকের চান্দু মিয়ার মাঝে আত্মকেন্দ্রিক মানসিকতা প্রতিফলিত হয়েছে। তিনি শুধু নিজের আত্মীয় স্বজনদের জন্য খাবার-দাবার ও নতুন পোশাক- পরিচ্ছদের ব্যবস্থা করেন। পাশের ঘরেই যে রহিমুদ্দির মা অভুক্ত অবস্থায় রয়েছে, সেদিকে তিনি কোনো খেয়াল করেন না। ‘মানুষ' কবিতার মোল্লা-পুরোহিতের মাঝেও একইরকম আত্মকেন্দ্রিক মানসিকতা লক্ষণীয়। তারা অভুক্ত ভুখারিকে খাবার না দিয়ে নিজেরা তা আত্মসাৎ করে। তারা যেমন নিজেদের স্বার্থকে বড়ো করে দেখেছে তেমনি উদ্দীপকের চান্দু মিয়াও আপনজনদের স্বার্থকে প্রাধান্য দিয়েছে। তাই বলা যায়, চান্দু মিয়ার সঙ্গে পাঠ্য কবিতার মোল্লা-পুরোহিতের সাদৃশ্য রয়েছে।"
        },
        {
          "label": "ঘ",
          "question": "উদ্দীপকের দ্বিতীয় অংশ 'মানুষ' কবিতায় বর্ণিত কবি— চেতনারই প্রতিচ্ছবি ।”- মন্ত্রটির যথার্থতা মূল্যায়ন করো।",
          "explanation": "উদ্দীপক (ii)-এ মানবতার জয়গান ধ্বনিত হওয়ায় এটি 'মানুষ' কবিতায় বর্ণিত কবি চেতনার প্রতিচ্ছবি হয়ে উঠেছে। 'মানুষ' কবিতায় কবি কাজী নজরুল ইসলাম মানবতার জয়গান গেয়েছেন। তিনি লক্ষ করেছেন, স্বার্থান্ধ মানুষেরা মুখে ধর্ম ও আদর্শের কথা বললেও অসহায় ও নিরন্ন মানুষকে সাহায্য করে না। আলোচ্য কবিতার মোল্লা- পুরোহিত এমনই আত্মকেন্দ্রিক ও অমানবিক প্রকৃতির মানুষ। এদের স্বরূপ তুলে ধরে কবি মূলত এমন পরিস্থিতির অবসান কামনা করেছেন। উদ্দীপক (ii)-এ সবকিছুর উপরে মানুষকে স্থান দেওয়া হয়েছে। কবিতাংশটির কবি মনে করেন, জাতি, ধর্ম, বর্ণ বা ন্যায়-অন্যায় সবকিছুই মানুষের কল্যাণের জন্য। আর তাই মানুষের উপরে আর কিছু হতে পারে না। এর ভেতর দিয়ে কবি মূলত মানুষের শ্রেষ্ঠত্বকেই তুলে ধরেছেন। আলোচ্য কবিতাংশে ফুটে ওঠা মানুষের এই শ্রেষ্ঠত্বের দিকটি 'মানুষ' কবিতাতেও একইভাবে পরিলক্ষিত হয় । সেখানেও কবি মানুষ পরিচয়কেই সর্বাগ্রে গুরুত্ব দিয়েছেন । 'মানুষ' কবিতায় কবি মানুষ পরিচয়কে সর্বাধিক প্রাধান্য দিয়েছেন। সাম্যবাদী কবির চোখে তাই মানুষে মানুষে কোনো ভেদাভেদ নেই। দেশ- কাল বা জাতি-ধর্ম নির্বিশেষে মানুষ পরিচয়ই কবির কাছে বড়ো। আর তাই কবিতাটিতে তিনি স্বার্থান্ধ ধর্মগুরুদের অমানবিক আচরণের মধ্য দিয়ে সামাজিক বিভেদরেখাকে তুলে ধরে এ অবস্থার অবসান কামনা করেছেন। মূলত অন্যায়ের বিরুদ্ধে প্রতিবাদ এবং মনুষ্যত্বের জয়গানই আলোচ্য কবিতার মূল বিষয়, যা উদ্দীপক (ii)-এও একইভাবে প্রতিফলিত হয়েছে। সে বিবেচনায় প্রশ্নোক্ত মন্তব্যটি যথার্থ ।"
        }
      ]
    },
    {
      "number": "7",
      "uddipok": "ইসমাইল সাহেব একজন ধনাঢ্য ব্যবসায়ী। সুরম্য অট্টালিকায় বাস করেন। একমাত্র আদরের মেয়ে ডলির কোনো ইচ্ছা তিনি অপূর্ণ রাখেন না। হঠাৎ ডলি অসুস্থ হয়ে পড়লে তিনি দিশেহারা হয়ে পড়েন। দেশে-বিদেশে চিকিৎসা করিয়েও কিছুতেই কিছু হচ্ছে না। রোগমুক্তির আশায় প্রচুর দান-খয়রাত করার পাশাপাশি সৃষ্টিকর্তার কাছে প্রার্থনা করছেন, তিনি যেন ডলিকে দ্রুত সুস্থ করে দেন।",
      "tag": "DIN.B 23",
      "sub_questions": [
        {
          "label": "ক",
          "question": "'পল্লিজননী' কবিতায় ছেলের কোঁচভরা কী ছিল?",
          "explanation": "‘পল্লীজননী' কবিতায় ছেলের কোঁচভরা বেথুল ছিল।"
        },
        {
          "label": "খ",
          "question": "বালাই বালাই, ভালো হবে যাদু মনে মনে জাল বোনে। ” — পক্তিটি বুঝিয়ে লেখো।",
          "explanation": "‘বালাই বালাই, ভালো হবে যাদু মনে মনে জাল বোনে। পঙ্ক্তিটির মাধ্যমে অকল্যাণ চিন্তা দূর করার বিষয়টি বোঝানো হয়েছে । থমথমে স্তব্ধ রাতে রুণ ছেলের শিয়রে বসে থাকা দরিদ্র মায়ের ছেলের জীবন নিয়ে আশঙ্কা হয়। ছেলের মৃত্যুর কথা কখনো মনে এলেও মায়ের অন্তর কেঁপে ওঠে। অথচ বারবার সেই চিন্তাটিই মাথায় চলে আসে মায়ের। সেই চিন্তাটিকে ছেলের শুভ চিন্তা দিয়ে মা প্রতিস্থাপন করতে চান । মনে মনে বলেন, বালাই বালাই, যাদু ভালো হয়ে যাবে ।"
        },
        {
          "label": "গ",
          "question": "উদ্দীপকের ডলিদের অবস্থার সঙ্গে 'পল্লিজননী' কবিতার বুগণ ছেলেটির পরিবারের যে বৈসাদৃশ্য লক্ষ করা যায়, তা ব্যাখ্যা করো।",
          "explanation": "অর্থনৈতিক দিক থেকে উদ্দীপকের ডলিদের অবস্থার সঙ্গে ‘পল্লিজননী' কবিতার রুগ্ণ ছেলেটির পরিবারের বৈসাদৃশ্য লক্ষ করা যায় । কবি জসীমউদ্দীনের ‘পল্লিজননী' কবিতায় সন্তানের প্রতি মায়ের অপত্যস্নেহের অনুভূতি এবং তার অসহায়ত্বের কথা তুলে ধরা হয়েছে। রুগ্ণ পুত্রের শিয়রে রাত জেগে বসে আছেন এক মা। দারিদ্র্যের কারণে তিনি ছেলেটিকে প্রয়োজনীয় খাদ্য ও আনন্দের উপকরণ দিতে পারেননি। তাছাড়া তার জন্য একটি সুস্থ পরিবেশও নিশ্চিত করা যায়নি। চারদিকে মশার অত্যাচার, বেড়ার ফাঁক গলিয়ে আসে শীতের ঠান্ডা হাওয়া । সামর্থ্যের অভাবে মা তাকে ওষুধ-পথ্য কিছুই দিতে পারছেন না। ধীরে ধীরে মৃত্যুর মুখে যাচ্ছে তার ছেলে। তবুও সৃষ্টিকর্তার কাছে তিনি সন্তানের সুস্থতা লাভে প্রার্থনা করেছেন । উদ্দীপকের ইসমাইল সাহেব একজন ধনাঢ্য ব্যবসায়ী। অর্থের কোনো অভাব নেই তাঁর। দেশ-বিদেশে সন্তানের চিকিৎসা করিয়েছেন। সন্তানের রোগমুক্তির আশায় প্রচুর দানখয়রাত করেছেন। কিন্তু তিনিও সন্তানকে কিছুতেই সুস্থ করতে পারছেন না। সৃষ্টিকর্তার কাছে প্রার্থনা করেছেন সন্তানের সুস্থতা কামনায়। আলোচ্য কবিতার পল্লিজননী এবং উদ্দীপকের ইসমাইল সাহেব উভয়েই সন্তানের প্রতি অপত্যস্নেহে জারিত। তারা সন্তানের সুস্থতার জন্য চেষ্টা করেছেন। তবে আর্থিক অবস্থার কারণে দুই স্থানে দুই ধরনের পরিস্থিতি সৃষ্টি হয়েছে। পল্লিজননী রুগ্‌ণ সন্তানকে ভালো চিকিৎসা, ভালো পথ্য কোনোটিই দিতে পারেননি।"
        },
        {
          "label": "ঘ",
          "question": "\"উদ্দীপকের ইসমাইল সাহেবের অনুভূতির মাঝে 'পল্লিজননী' কবিতার মায়ের অপত্য স্নেহের দিকটিই যেন প্রকাশিত।”- মন্তব্যটি বিশ্লেষণ করো।",
          "explanation": "অসুস্থ সন্তানের কল্যাণ কামনায় দান ও প্রার্থনার প্রেক্ষাপটে উদ্দীপকের ইসমাইল সাহেবের অনুভূতির মাঝে ‘পল্লীজননী' কবিতার মায়ের অপত্যস্নেহের দিকটিই প্রকাশিত হয়েছে । ‘পল্লিজননী' কবিতায় রুগ্ণ সন্তানের শিয়রে বসে মা তার আরোগ্য কামনা করছেন রাতদিন । পুত্রের স্বাস্থ্যের অবস্থা একেবারেই নাজুক, কিন্তু মা তাকে ঠিক সুস্থ করে তুলবেন— কবিতায় এমন প্রত্যাশাই লক্ষ করা যায়। সন্তানকে সুস্থ করে দেওয়ার জন্য মা দরগায় মানত করেছেন। যদিও চারদিকের নানা অমঙ্গল চিহ্ন মাকে শঙ্কিত করে তুলছে তবুও তিনি বিশ্বাস করেন সন্তান তাঁর একদিন সুস্থ হয়ে উঠবে। সন্তানের প্রতি মায়ের এমন অনুভূতিই এখানে চিরন্তন হয়ে উঠেছে। উদ্দীপকের ইসমাইল' সাহেব যথেষ্ট বিত্তশালী হওয়ার পরও ছেলে আবিরকে সুস্থ করতে পারছেন না। দেশে-বিদেশে মেয়ের চিকিৎসা করিয়েছেন। প্রচুর দানখয়রাত করেছেন। মহান সৃষ্টিকর্তার কাছে মেয়ের জন্য প্রার্থনা করেছেন। এসবই সন্তানের প্রতি পিতার অপত্যস্নেহের বহিঃপ্রকাশ। আলোচ্য কবিতাতেও এমনটি দেখা যায় । ‘পল্লিজননী' কবিতায় উল্লিখিত মা তাঁর অসুস্থ সন্তানের জন্য চিন্তিত। কবিতায় সন্তানের জন্য তাঁর যে আকুলতা প্রকাশ পেয়েছে, সেই একই অনুভূতির বহিঃপ্রকাশ ঘটেছে উদ্দীপকের ইসমাইল সাহেবের মধ্যে। তাঁরা দুজনেই সন্তানের সুস্থতা কামনায় সাধ্যমতো দানখয়রাত ও প্রার্থনা করেছেন। আর্থিক দিক দিয়ে তাদের মধ্যে পার্থক্য থাকলেও সন্তানের প্রতি স্নেহের দিক দিয়ে তারা এক অভিন্ন সত্তার অধিকারী। আর এ দিক বিবেচনায় প্রশ্নোক্ত উক্তিটিকে যথার্থ বলা যায় ।"
        }
      ]
    },
    {
      "number": "8",
      "uddipok": "পাকিস্তানি হানাদার বাহিনী বিজয়পুর গ্রামে প্রবেশ করে নির্বিচারে গণহত্যা শুরু করে। চারদিক থেকে মুহুর্মুহু গুলির আওয়াজ ভেসে আসছে। পথে পথে রক্তের দাগ। প্রাণ বাঁচাতে আতঙ্কিত মানুষ যে যেদিকে পারে ছুটছে। এসব দেখে এ গ্রামেরই কিশোর বিপ্লব মনে মনে সিদ্ধান্ত নিল— এ অন্যায়ের বিরুদ্ধে তাকে রুখে দাঁড়াতেই হবে। তাই দেশমাতৃকার ডাকে সাড়া দিয়ে বিপ্লব যুদ্ধে ঝাঁপিয়ে পড়ে।",
      "tag": "DIN.B 23",
      "sub_questions": [
        {
          "label": "ক",
          "question": "মাটিকাটার দলে বুধাকে কে নিয়েছিল?",
          "explanation": "মাটিকাটার দলে বুধাকে ফজু মিয়া নিয়েছিল ।"
        },
        {
          "label": "খ",
          "question": "নদীর নাম জয়বাংলা বা বঙ্গবন্ধু হলে ক্ষতি কী? – কেন বলা হয়েছে? বুঝিয়ে লেখো।",
          "explanation": "যে নদী দিয়ে মুক্তিযোদ্ধারা যাতায়াত করে সে নদীও যে খুব সাধারণ নয় সেই বিষয়টি বোঝাতে প্রশ্নোক্ত ভাবনাটির কথা বলা হয়েছে । দেশকে মুক্ত করার জন্য মুক্তিযোদ্ধাদের ত্যাগ অপরিসীম। তাঁরা জাতির শ্রেষ্ঠ সন্তান। বুধার ভাবনায়ও তাঁরা অনেক সম্মানের ও মর্যাদার আসনে অধিষ্ঠিত। তাই সে ভাবে যে নদী দিয়ে মুক্তিযোদ্ধাদের নৌকা দ্রুত বেগে ছুটে যায় সেই নদীর নাম পদ্মা, যমুনা, করতোয়া না হয়ে জয়বাংলা বা বঙ্গবন্ধু হওয়াই সমীচীন। কেননা, জয়বাংলা ধ্বনি ও বঙ্গবন্ধু স্বাধীনতার অবিচ্ছেদ্য অংশ।"
        },
        {
          "label": "গ",
          "question": "উদ্দীপকের পাকবাহিনীর আচরণ 'কাকতাড়ুয়া' উপন্যাসের কোন দিকটিকে স্মরণ করিয়ে দেয়? ব্যাখ্যা করো ।",
          "explanation": "উদ্দীপকের পাকিস্তানি বাহিনীর আচরণ 'কাকতাড়ুয়া' উপন্যাসের পাকসেনাদের বর্বর ধ্বংসযজ্ঞের দিকটিকে স্মরণ করিয়ে দেয়। ‘কাকতাড়ুয়া’ উপন্যাসে ১৯৭১ সালে বাংলাদেশের ওপর পাকিস্তানি সেনাদের অত্যাচারের ইতিহাস বিবৃত হয়েছে। পাকিস্তানি সেনারা বুধাদের গ্রামে দানবের মতো প্রবেশ করে তাণ্ডবলীলা চালায়। বাজারে আগুন লাগিয়ে দেয়, নির্বিচারে মানুষ হত্যা করে। তাদের ভয়ে বুধার পরিচিত মানুষগুলো গ্রাম ছেড়ে পালিয়ে যেতে থাকে। এসব দেখে বুধার মধ্যে প্রতিশোধস্পৃহা জাগ্রত হয় । উদ্দীপকে ‘কাকতাড়ুয়া' উপন্যাসের চিত্রটিই প্রতিফলিত হয়েছে। পাকসেনারা বুধার গ্রামের অসহায় মানুষগুলোর ওপর যেভাবে চড়াও হয়েছিল, একই রকম করে উদ্দীপকের পাকিস্তানি সেনারাও হত্যাযজ্ঞ চালায় বিজয়পুর গ্রামে। তারা নির্বিচার গুলি করে মানুষ মারতে থাকে। রাস্তাঘাটে অত্যাচারিত মানুষের রক্তের দাগ দেখা যায় । গ্রামের মানুষ আতঙ্কিত হয়ে পালাতে থাকে। এসব দেখে গ্রামের কিশোর বিপ্লবের মধ্যে প্রতিশোধস্পৃহা জেগে ওঠে। আলোচ্য উপন্যাসেও পাকিস্তানি বাহিনীর এই নির্মমতা দেখতে পাই। এই অত্যাচার এতটাই নির্মম ছিল যে বুধা কিশোর হয়েও যুদ্ধে ঝাঁপিয়ে পড়ে।"
        },
        {
          "label": "ঘ",
          "question": "\"উদ্দীপকের কিশোর বিপ্লব ও উপন্যাসের বুধা একই প্রেরণায় উজ্জীবিত হয়েছিল।”— উক্তিটির যথার্থতা নিরূপণ করো ।",
          "explanation": "পাকিস্তানি হানাদারদের বিরুদ্ধে প্রতিশোধস্পৃহার দিক থেকে উদ্দীপকের কিশোর বিপ্লব ও ‘কাকতাড়ুয়া’ উপন্যাসের বুধা একই প্রেরণায় উজ্জীবিত 'কাকতাড়ুয়া' উপন্যাসের বুধার মধ্যে যুদ্ধ করার এবং তাতে জয়ী হওয়ার মনোভাব দেখা যায়। মিলিটারিরা বুধাদের গ্রামে এসে অমানবিক আচরণ করে। মানুষের ঘরবাড়ি জ্বালিয়ে দেয়, নির্বিচার মানুষ হত্যা করে। এসব দেখে বুধা যুদ্ধ করার জন্য ব্যাকুল হয়ে ওঠে। উদ্দীপকেও পাকিস্তানিদের এমন আচরণ দেখা যায়। তারা বিজয়পুর গ্রামে এসে নির্বিচারে গণহত্যা শুরু করে। গ্রামবাসী জীবন বাঁচাতে গ্রাম ছেড়ে পালাতে থাকে। এসব দেখে গ্রামের কিশোর বিপ্লবের মনে প্রতিশোধের আগুন জ্বলে ওঠে। সে সিদ্ধান্ত নেয় এ অন্যায়ের বিরুদ্ধে রুখে দাঁড়াবার ও দেশের জন্য কিছু করার। তাই সে যুদ্ধে ঝাঁপিয়ে পড়ে। ‘কাকতাড়ুয়া' উপন্যাসের বুধা তার গ্রামে পাকিস্তানিদের অত্যাচার মেনে নিতে পারেনি। তাই মুক্তিযোদ্ধাদের সাথে সে-ও পাকিস্তানিদের অন্যায়ের বিরুদ্ধে বিভিন্নভাবে প্রতিশোধ নেয়। সে রাজাকারের বাড়িতে আগুন দেয়। পাকিস্তানিদের ক্যাম্পে মাইন পুঁতে রাখার মতো সাহসী কাজ করে। রাজাকার ও পাকিস্তানিদের অত্যাচারের ভয়েও সে পিছিয়ে যায় না। উদ্দীপকেও আমরা একই চিত্র দেখতে পাই। আলোচ্য উপন্যাসের বুধার মতো বিপ্লবও দেশের টানে যুদ্ধে ঝাঁপিয়ে পড়ে। তারা দেশাত্মবোধের চেতনায় উজ্জীবিত হয়েছিল বলেই এমন সিদ্ধান্ত নিতে পেরেছিল ।"
        }
      ]
    },
    {
      "number": "9",
      "uddipok": "২০২০ সালের এপ্রিল মাসে ৪-৫ দিনের ব্যবধানে করোনাভাইরাসে আক্রান্ত হয়ে ৫ম শ্রেণি পড়ুয়া ফাতিনের মা-বাবা এবং বড়ো দুই বোন মৃত্যুবরণ করে। ভাগ্যক্রমে বেঁচে যায় ফাতিন। চোখের সামনে প্রিয়জনদের মরতে দেখে সে হতবিহ্বল ও শোকে মুহ্যমান হয়ে পড়ে। কখন কী করে ঠিক-ঠিকানা নেই। লোকে বলে, ফাতিন পাগল হয়ে গেছে। যেখানে-সেখানে রাত কাটায়। পাড়া-প্রতিবেশী যা দেয়, তা খেয়েই কোনো রকমে বেঁচে আছে ফাতিন ।",
      "tag": "DIN.B 23",
      "sub_questions": [
        {
          "label": "ক",
          "question": "শান্তি কমিটির চেয়ারম্যান কে?",
          "explanation": "শান্তি কমিটির চেয়ারম্যান আহাদ মুন্সি।"
        },
        {
          "label": "খ",
          "question": "“লোহার টুপি কি মানুষের মগজ খায়” বলতে কী বোঝানো হয়েছে?",
          "explanation": "পাকিস্তানি সেনাদের নিষ্ঠুরতা, মনুষ্যত্বহীনতা এবং বুদ্ধিহীনতার প্রতি ইঙ্গিত করে। এ উক্তির মাধ্যমে বুধা প্রশ্ন তুলেছেন, কীভাবে সেনারা তাদের লোহার হেলমেটের আড়ালে মানবিকতা হারিয়ে ফেলেছে এবং কেবলমাত্র অত্যাচারী মনোভাব প্রদর্শন করছে। এটি তাদের নিষ্ঠুরতা ও মানবিক মূল্যবোধের অভাবকে প্রতিফলিত করে।"
        },
        {
          "label": "গ",
          "question": "উদ্দীপকের ফাতিনের নিঃস্ব হওয়ার দিকটি 'কাকতাড়ুয়া' উপন্যাসের কোন ঘটনার সাথে সাদৃশ্যপূর্ণ? ব্যাখ্যা করো।Option C",
          "explanation": "'কাকতাড়ুয়া' উপন্যাসের কলেরায় বুধার পরিবারের সবাইকে হারানোর সঙ্গে উদ্দীপকের ফাতিনের নিঃস্ব হওয়ার দিকটি সাদৃশ্যপূর্ণ ‘কাকতাড়ুয়া' উপন্যাসে দেখা যায়, একরাতে কলেরায় মারা যায় বুধার বাবা- মা, ভাই ও বোন। তার চোখের সামনে এক এক করে ঝরে যায় সবগুলো তাজা প্রাণ। বুধা অসহায়ের মতো সে দৃশ্য অবলোকন করেছে। সে রাতে, তার কিছুই করার ছিল না । স্বজন হারানোর শোকে স্তব্ধ পাথরের মতো হয়ে যায় বুধা। সেই থেকে বুধা একা, নিরাশ্রয়, নিঃসঙ্গ জীবনযাপন করে। ছন্নছাড়া বুধা কাকতাড়ুয়া সেজে অদ্ভুত ভঙ্গিতে দাঁড়িয়ে থাকে। বুধার নানা রকম অদ্ভুত কাজের জন্য গ্রামের মানুষ তাকে পাগল ভাবত । উদ্দীপকের ফার্তিনের মা-বাবা এবং বড়ো দুই বোন করোনাভাইরাসে আক্রান্ত হয়ে মারা যায়। শুধু সে-ই বেঁচে থাকে। চোখের সামনে প্রিয়জনদের মৃত্যু দেখে সে হতবিহ্বল হয়ে পড়ে। সে পাগলের মতো জীবনযাপন করে যেখানে-সেখানে রাত কাটায়। লোকেরা বলে সে পাগল হয়ে গেছে। আলোচ্য উপন্যাসেও দেখা যায় বুধা পরিবার হারিয়ে পাগলের মতো জীবনযাপন করে। এদিক থেকে উদ্দীপকের ফাতিনের নিঃস্ব হওয়ার দিকটি বুধার সঙ্গে সাদৃশ্যপূর্ণ।"
        },
        {
          "label": "ঘ",
          "question": "উদ্দীপকের ফাতিন 'কাকতাড়ুয়া' উপন্যাসের বুধা চরিত্রের সার্থক প্রতিনিধি হয়ে উঠতে পেরেছে কি? তোমার উত্তরের সপক্ষে যুক্তি উপস্থাপন করো ।",
          "explanation": "স্বজন হারানোর বেদনায় স্তব্ধতার দিক থেকে উদ্দীপকের ফাতিন চরিত্রের সাথে ‘কাকতাড়ুয়া’ উপন্যাসের বুধার চরিত্রের সাদৃশ্য থাকলেও স্বদেশপ্রেম এবং প্রতিবাদ-প্রতিশোধপরায়ণতার দিক থেকে ফাতিন বুধা চরিত্রের সার্থক প্রতিনিধি হয়ে উঠতে পারেনি। 'কাকতাড়ুয়া' উপন্যাসের বুধা জীবনের চরম সংকটের মধ্যে থেকেও তার প্রিয় গ্রামে গণহত্যা ও অগ্নিসংযোগের ঘটনায় প্রতিবাদী হয়ে ওঠে। সে যুদ্ধে অংশগ্রহণ করে আলি, মিঠু ও শাহাবুদ্দিনের সাথে। পাকিস্তানি সেনাদের বাঙ্কার ধ্বংস করার জন্য শাহাবুদ্দিনের পরিকল্পনায় মাটি কাটার দলের সাথে মিশে মাইন পুঁতে রাখে। রাজাকারের বাড়ি জ্বালিয়ে দেয় । তার স্বাজাত্যবোধ তাকে দুর্বার প্রতিশোধপরায়ণ করে তোলে । উদ্দীপকের ফাতিনের পুরো পরিবার ২০২০ সালের এপ্রিল মাসে করোনাভাইরাসে আক্রান্ত হয়ে মারা যায়। শুধু সে-ই বেঁচে থাকে। চোখের সামনে প্রিয়জনদের মৃত্যু সে মেনে নিতে পারে না। সে হতবিহ্বল হয়ে পড়ে। সে কখন কী করে তার কোনো ঠিক-ঠিকানা থাকে না। যেখানে- সেখানে রাত কাটায়। লোকেরা বলে সে পাগল হয়ে গেছে। একইভাবে স্বজন হারানোর শোকে স্তব্ধ হয়েছিল বুধাও। ‘কাকতাড়ুয়া' উপন্যাসের বুধার মধ্যে স্বজন হারানোর আঘাতের তীব্রতা দেখি, পাশাপাশি স্বদেশ ও স্বজাতির ওপর আক্রমণের প্রতিশোধেও কার্যকর ভূমিকা পালন করতে দেখি। কিন্তু উদ্দীপকে শুধু ফাতিনের পরিবার হারানোর কথা ও তার অসংলগ্ন জীবনযাপনের কথাই উঠে এসেছে। এখানে যুদ্ধের কথা বা ফাতিনের প্রতিবাদী কোনো ভূমিকার কথা নেই। তাই ফাতিন 'কাকতাড়ুয়া' উপন্যাসের বুধা চরিত্রের সার্থক প্রতিনিধি হয়ে উঠতে পারেনি ।"
        }
      ]
    },
    {
      "number": "10",
      "uddipok": "আরমান সাহেবের ছেলে কঠিন রোগে আক্রান্ত। টাকার অভাবে চিকিৎসা করাতে পারছেন না। একান্ত নিরুপায় হয়ে তিনি প্রতিবেশী ধনী জোতদার বাদশা মিয়ার শরণাপন্ন হন। তিনি টাকা ধার দিতে রাজি হলেও শর্ত দেন যে, তার ছেলের সাথে আরমান সাহেবের মেয়ের বিয়ে দিতে হবে। কিন্তু আরমান সাহেবের মেয়ে এ বিয়েতে রাজি নয়। বিয়ের শর্তে টাকা ধার না নেওয়ার বিষয়টি জানাতে গেলে বাদশা মিয়া বলেন যে, “শর্ত ছাড়াই প্রতিবেশী হিসেবে আমি আপনাকে ধার দেব।”",
      "tag": "DIN.B 23",
      "sub_questions": [
        {
          "label": "ক",
          "question": "খোদা কার দিলে রুহানি শক্তি দিয়েছেন?",
          "explanation": "খোদা বহিপীরের দিলে রুহানি শক্তি দিয়েছেন ।"
        },
        {
          "label": "খ",
          "question": "“এমন মেয়েও কারও পেটে জন্মায়, জানতাম না” – খোদেজার উক্তিটির কারণ বুঝিয়ে লেখো ।",
          "explanation": "বৃদ্ধ পীরকে স্বামী হিসেবে মেনে না নিয়ে তাহেরার বাড়ি থেকে পালিয়ে যাওয়ার ঘটনায় বিস্মিত খোদেজা প্রশ্নোক্ত কথাটি বলেছিল । নাটকে দেখা যায় বহিপীরের মুরিদ তাহেরার বাবা ও সৎমা তাহেরার বিয়ে ঠিক করে বৃদ্ধ বহিপীরের সঙ্গে। তাহেরা এ বিয়ে কিছুতেই মেনে নিতে পারেনি। বৃদ্ধ পীরের সঙ্গে সংসার না করার সিদ্ধান্ত নিয়ে তাহেরা তার ছোটো চাচাতো ভাইকে নিয়ে শহরের উদ্দেশ্যে বাড়ি ছেড়ে বেরিয়ে পড়ে। তাদের সঙ্গে কোনো টাকাপয়সাও ছিল না। জমিদার পত্নী খোদেজা তাকে বিপদগ্রস্ত অবস্থায় দেখে তাদের বজরায় তুলে নেয়। তাহেরার মুখে এ সময় কোনো ভয়ের চিহ্নও ছিল না। তাই খোদেজা বিস্ময়ে প্রশ্নোক্ত উক্তিটি করেছিল ।"
        },
        {
          "label": "গ",
          "question": "উদ্দীপকের আরমান সাহেবের সাথে 'বহিপীর' নাটকের কোন চরিত্রের সাদৃশ্য রয়েছে? ব্যাখ্যা করো।",
          "explanation": "অর্থসংকটে পড়া এবং টাকা ধার চাওয়ার দিক থেকে উদ্দীপকের আরমান সাহেবের সাথে ‘বহিপীর’ নাটকের হাতেম আলি চরিত্রের সাদৃশ্য রয়েছে। ‘বহিপীর' নাটকের হাতেম আলি রেশমপুরের জমিদার। আর্থিক সংকটে পড়ে তিনি শহরে তাঁর বন্ধুর কাছে টাকা ধার চেয়ে ব্যর্থ হন। তখন বহিপীর তাঁকে টাকা দিতে চান। তবে সাথে শর্ত দেন যে হাতেম আলির পরিবারের সঙ্গে থাকা বহিপীরের স্ত্রী তাহেরাকে ফিরিয়ে দিতে হবে। এ শর্তে হাতেম আলি রাজি হলেও পরে আত্মমর্যাদাবোধের জায়গা থেকে হাতেম আলি এই টাকা নিতে অস্বীকৃতি জানান। তবে শেষপর্যন্ত বহিপীর কোনো শর্ত ছাড়াই হাতেম আলিকে টাকা দিতে চান । উদ্দীপকের আরমান' সাহেবের ছেলের অসুস্থতার কারণে তাঁর টাকার প্রয়োজন হয়। তিনি ধনী প্রতিবেশী বাদশা মিয়ার শরণাপন্ন হন। বাদশা মিয়া টাকা দিতে চাইলেও তার ছেলের সঙ্গে আরমান সাহেবের মেয়েকে বিয়ে দেওয়ার শর্ত দেন । কিন্তু আরমান সাহেবের মেয়ে এ বিয়েতে রাজি না হওয়ায় তিনি বিয়ের শর্তে টাকা ধার না নেওয়ার কথা বাদশা মিয়াকে জানান। শেষপর্যন্ত বাদশা মিয়া কোনো শর্ত ছাড়াই টাকা দিতে চান। আলোচ্য ‘বহিপীর' নাটকের হাতেম আলি চরিত্রটির সঙ্গে আত্মমর্যাদাবোধ এবং পরিস্থিতিগত দিক থেকে উদ্দীপকের আরমান সাহেবের সাদৃশ্য রয়েছে।"
        },
        {
          "label": "ঘ",
          "question": "“বহিপীরের মতোই উদ্দীপকের বাদশা মিয়ার শেষ পর্যন্ত বোধোদয় ঘটেছে।” উক্তিটির যৌক্তিকতা বিচার করো ।",
          "explanation": "উদ্দীপকে বর্ণিত বাদশা মিয়া initially আরমান সাহেবের কাছ থেকে টাকার জন্য তার মেয়েকে বিয়ের শর্তে চেয়েছিলেন, যা এক ধরনের অসাধু চুক্তি ছিল। এটি 'বহিপীর' নাটকের পীর চরিত্রের সঙ্গে সাদৃশ্যপূর্ণ, যেখানে পীর মানুষদের দুর্বলতার ওপর ভিত্তি করে তাদের শোষণ করতেন। তবে, বাদশা মিয়ার ক্ষেত্রে শেষ পর্যন্ত তার মন পরিবর্তিত হয়, এবং তিনি শর্তহীনভাবে আরমান সাহেবকে সাহায্য করার সিদ্ধান্ত নেন, যা একটি ইতিবাচক পরিবর্তন নির্দেশ করে। এই পরিবর্তনটি ‘বহিপীর’ নাটকের পীরের বোধোদয়ের সঙ্গে তুলনা করা যায়, যেখানে নাটকের পীরের চরিত্রও ধর্মের নামে অন্যায় কাজ করলেও, পরিশেষে কিছু ক্ষেত্রে তার মধ্যে মানবিক দৃষ্টি ভঙ্গি দেখা যায়। উদ্দীপকের বাদশা মিয়া যদিও শুরুর দিকে একধরনের শোষণমূলক মনোভাব পোষণ করছিলেন, শেষ পর্যন্ত তিনি মানবিকতা ও সহানুভূতির পরিচয় দেন এবং শর্ত ছাড়াই সাহায্য করেন। অতএব, \"বহিপীরের মতোই উদ্দীপকের বাদশা মিয়ার শেষ পর্যন্ত বোধোদয় ঘটেছে\" — উক্তিটি যথার্থ, কারণ এতে একটি শোষক চরিত্রের পরিবর্তন এবং নৈতিক দৃষ্টিভঙ্গির বিকাশের ধারণা প্রতিফলিত হয়েছে, যা নাটকের পীর চরিত্রের সঙ্গে সাদৃশ্যপূর্ণ।"
        }
      ]
    },
    {
      "number": "11",
      "uddipok": "রিমি স্বাস্থ্যকর্মী হিসেবে একটি এনজিওতে কাজ নিয়েছে। কাজের প্রয়োজনে তাকে মোটরসাইকেলে করে গ্রামের এ-প্রান্ত থেকে ও-প্রান্তে ঘুরে বেড়াতে হয়। ধর্মীয় গোঁড়ামি ও কুসংস্কারের কারণে গ্রামের কিছু লোক ব্যাপারটি সহজভাবে মেনে নেয়নি। তারা রিমিকে চাকরি ছাড়তে চাপ প্রয়োগ করে, কিন্তু রিমি কিছুতেই তা করতে রাজি নয়। এমন সংকটময় মুহুর্তে তার সাহায্যে এগিয়ে আসেন এলাকার চেয়ারম্যান সাহেব। তিনি ঐ লোকদের উদ্দেশ্যে বলেন, “নারী- পুরুষের সমন্বিত প্রচেষ্টা ছাড়া উন্নয়ন সম্ভব নয়। আমাদের চিন্তা-চেতনায় পরিবর্তন আনা দরকার।”",
      "tag": "DIN.B 23",
      "sub_questions": [
        {
          "label": "ক",
          "question": "বহিপীর কাকে পুলিশ ডেকে আনতে বলল?",
          "explanation": "বহিপীর হকিকুল্লাহকে পুলিশ ডেকে আনতে বলল ।"
        },
        {
          "label": "খ",
          "question": "'নতুন এক জীবনের স্বাদ পেয়েছি,' বলতে কী বোঝানো হয়েছে?",
          "explanation": "অনৈতিক স্বার্থপরতার অবস্থান থেকে গেতিকতাবোধের উন্মেষের অনুভূতি প্রকাশে জমিদার হাতেম আলি প্রশ্নোক্ত মন্তব্যটি করেছে। হাতেম আলি তার জমিদারি রক্ষায় বহিপীরের কাছ থেকে শর্তসাপেক্ষে টাকা নিতে সম্মত হয়। তাহেরাকে বহিপীরের হাতে সোপর্দ করার বিনিময়ে বহিপীর তাকে টাকা দিতে রাজি হয়। এমন স্বার্থপর অনৈতিক কাজ তার কাছে কসাইয়ের মতো মনে হয়। নৈতিকবোধ থেকে তিনি এভাবে টাকা নেবেন না বলে বহিপীরকে সাফ জানিয়ে দেন। তখন তার কাছে মনে হয়— তিনি যেন নতুন জীবনের স্বাদ পেয়েছেন।"
        },
        {
          "label": "গ",
          "question": "উদ্দীপকের চেয়ারম্যান সাহেবের মনোভাব 'বহিপীর' নাটকের কোন চরিত্রের বৈশিষ্ট্য ফুটে উঠেছে? ব্যাখ্যা করো।",
          "explanation": "উদ্দীপকের চেয়ারম্যান সাহেবের মনোভাবে 'বহিপীর' নাটকের হাশেম আলি চরিত্রের বৈশিষ্ট্য ফুটে উঠেছে। 'বহিপীর' নাটকের হাশেম আলি চরিত্রটি পরোপকারী, প্রতিবাদী ও প্রগতিশীল। বহিপীরের স্ত্রী জেনেও সে অসহায় তাহেরার পাশে দাঁড়িয়েছে। সে বহিপীরের সঙ্গে তাহেরার অসম বিয়ে মেনে নিতে পারে না। বিপর্যস্ত তাহেরাকে সে বহিপীরের হাত থেকে বাঁচাতে চেয়েছে। বহিপীরের বিভিন্ন কলাকৌশলের সে প্রতিবাদ করেছে। জীবনের কঠিন বাস্তবতায় দাঁড়িয়েও হাশেম তাহেরার পক্ষ থেকে সরে দাঁড়ায়নি। শেষ পর্যন্ত সে তাহেরাকে নিয়ে পা বাড়ায় নতুন জীবনের দিকে উদ্দীপকের চেয়ারম্যান সাহেব একজন প্রগতিশীল চিন্তাধারার মানুষ। গ্রামের লোকেরা যখন রিমিকে চাকরি ছাড়ার জন্য চাপ প্রয়োগ করে, তখন চেয়ারম্যান সাহেব রিমির সাহায্যে এগিয়ে আসেন। তিনি রিমির পক্ষে দাঁড়ান। ওই লোকদের বোঝান যে উন্নয়নের জন্য দরকার নারী-পুরুষের সম্মিলিত প্রচেষ্টা। আর এর জন্য চিন্তা-চেতনার পরিবর্তন করা দরকার। আলোচ্য নাটকেও দেখা যায়, হাশেম আলি তাহেরার প্রতিবাদী মানসিকতাকে সমর্থন করে ও তার পাশে দাঁড়ায়। প্রয়োজনে তাহেরাকে বিয়ে করে হলেও তাকে বহিপীরের কবল থেকে বাঁচাতে চায়। শেষ পর্যন্ত সে তাহেরাকে নিয়ে পা বাড়ায় এক নতুন জীবনের পথে।"
        },
        {
          "label": "ঘ",
          "question": "“উদ্দীপকের রিমি এবং ‘বহিপীর' নাটকের তাহেরা উভয়ই অনমনীয় চরিত্রের অধিকারী” - মূল্যায়ন করো ।",
          "explanation": "চারিত্রিকভাবে দৃঢ় হওয়ায় উদ্দীপকের রিমি এবং 'বহিপীর' নাটকের তাহেরা উভয়ই অনমনীয় চরিত্রের অধিকারী হয়ে উঠেছে। ‘বহিপীর’ নাটকের মা-মরা মেয়ে তাহেরার সত্মা ও বাবা মিলে তাকে বিয়ে দেয় বৃদ্ধ বহিপীরের সাথে। তাহেরা এই অসম বিয়ে মেনে নেয়নি। সে ছোটো চাচাতো ভাইকে সঙ্গে নিয়ে বাড়ি থেকে পালিয়ে যায়। জমিদার হাতেম আলির বজরায় আশ্রয় নিয়ে নিজেকে বাঁচানোর চেষ্টা করে। কিন্তু ঘটনাক্রমে বজরায় বহিপীরের সাথে তার সাক্ষাৎ হয়। বহিপীর নানা কূটকৌশলে তাহেরাকে সাথে নিতে চাইলেও তাহেরা ছিল তার অবস্থানে অনড়, অবিচল । সে প্রয়োজনে জীবন বিসর্জন দেবে তবুও বহিপীরের সাথে যাবে না বলে জানায়। যুক্তি-বুদ্ধি দিয়ে বহিপীরের বিরুদ্ধে সে মোকাবিলা করে। অবশেষে হাশেমের সাথে পালিয়ে গিয়ে সে নিজেকে রক্ষা করে। উদ্দীপকের রিমি স্বাস্থ্যকর্মী হিসেবে একটি এনজিওতে কাজ করে। সে কাজের প্রয়োজনে মোটরসাইকেল ব্যবহার করে। কিন্তু গ্রামের কিছু গোঁড়া ও কুসংস্কারাচ্ছন্ন লোক ব্যাপারটি মেনে নেয়নি। তারা তাকে চাকরি ছাড়ার জন্য চাপ দেয়। কিন্তু রিমি তাদের প্রশ্রয় দেয়নি। সে চাকরি ছাড়তে রাজি নয় । ‘বহিপীর' নাটকের তাহেরা নিজের অধিকার সম্পর্কে সচেতন। তাই বহিপীরের সঙ্গে বিয়ে হয়ে যাওয়ার পরও সে আত্মসমর্পণ করে না। সে বাড়ি থেকে পালায় এবং শেষ পর্যন্ত জমিদারপুত্র হাশেম আলির সঙ্গে পালিয়ে গিয়ে নিজেকে রক্ষা করে। আলোচ্য উদ্দীপকের রিমিও তাহেরার মতোই দৃঢ়চেতার অধিকারী। সে গ্রামের লোকের চাপের মুখে পড়েও নিজের আত্মনির্ভরশীলতাকে বিসর্জন দেয়নি অর্থাৎ চাকরি ছাড়েনি। অর্থাৎ চারিত্রিক দৃঢ়তার দিকটি প্রকট হওয়ায় প্রশ্নোক্ত উক্তিটিকে যথার্থ বলা যায় ।"
        }
      ]
    }
  ]
}