{
  "title": "বরিশাল বোর্ড ২০২৫",
  "subtitle": "(11)",
  "questions": [
    {
      "number": "1",
      "uddipok": "অন্ধকারাচ্ছন্ন ও পথভ্রষ্ট মানবজাতিকে সঠিক পথের সন্ধান দেওয়ার জন্য আল্লাহতায়ালা যুগে যুগে দুনিয়াতে যে মহাপুরুষগণকে প্রেরণ করেছেন, তাঁদের মধ্যে হযরত মুহম্মদ (স.) শ্রেষ্ঠতম। তৎকালীন সময়ে আরবের সর্বত্র অরাজকতা বিদ্যমান ছিল। বর্বর আরবজাতির মাঝে সত্য ও ন্যায় প্রতিষ্ঠা করতে গিয়ে হযরত মুহম্মদ (স.) শত্রু কর্তৃক বিভিন্ন যুদ্ধে আহত ও রক্তাক্ত হন। প্রাণঘাতী শত্রুকে কাছে পেয়েও তিনি প্রতিশোধ নেননি।",
      "tag": "BB 25",
      "sub_questions": [
        {
          "label": "ক",
          "question": "'রাহী' শব্দের অর্থ কী?",
          "explanation": "'রাহী' শব্দের অর্থ পথিক, মুসাফির।"
        },
        {
          "label": "খ",
          "question": "\"বড় সুন্দর, বড় মনোহর সেই অপরূপ রূপের অধিকারী\"- উক্তিটি দ্বারা কী বোঝানো হয়েছে?",
          "explanation": "\"বড় সুন্দর, বড় মনোহর সেই অপরূপ রূপের অধিকারী\"-উক্তিটি দ্বারা মহানবি হজরত মুহম্মদ (স.)-এর আকর্ষণীয় বাহ্যিক সৌন্দর্যকে বোঝানো হয়েছে। 'মানুষ মুহম্মদ (স.)' প্রবন্ধে মহানবি (স.)-এর মানবিক গুণাবলির সঙ্গে তাঁর বাহ্যিক গড়ন ও আকর্ষণীয় চেহারার কথা বলা হয়েছে। দেহসৌন্দর্য ও চরিত্র মাধুরীর জন্য তিনি সবার প্রিয়পাত্র হয়ে উঠেছিলেন। তিনি ছিলেন সুন্দর, সুদর্শন পুরুষ। মক্কা থেকে মদিনায় হিজরতের পথে তিনি আবু মা'বদের গৃহে আশ্রয় নেন। সেখানে তার স্ত্রী মহানবি (স.)-এর সৌন্দর্যের বর্ণনা করেন। তিনি বলেন মহানবি হজরত মুহম্মদ (স.)-এর সুদীর্ঘ কুঞ্চিত কেশপাশ, আয়তকৃষ্ণ চোখ, কাজল-রেখার মতো যুক্ত ভুযুগল, সুউচ্চ গ্রীবা, 'বিনীত নম্র প্রকৃতি, এক অপূর্ব পুলক দীপ্তি ছিল তাঁর চোখে মুখে। এসব বাহ্যিক সৌন্দর্য প্রকাশের জন্যই প্রশ্নোক্ত কথাটি বলা হয়েছে।"
        },
        {
          "label": "গ",
          "question": "উদ্দীপকে হযরত মুহম্মদ (স.) এর মানবিক যে গুণটি প্রকাশ পেয়েছে তা 'মানুষ মুহম্মদ (স.)' প্রবন্ধের আলোকে তুলে ধর।",
          "explanation": "উদ্দীপকে হজরত মুহম্মদ (স.)-এর ক্ষমাশীল মানবিক গুণটি প্রকাশ পেয়েছে। 'মানুষ মুহাম্মদ (স.)' প্রবন্ধের লেখক মহানবি (স.)-এর মানবীয় গুণের পরিচয় দিয়েছেন। ক্ষমা, মহত্ত্ব, অনাড়ম্বর জীবন, প্রেম, দয়া ইত্যাদি মহৎ গুণের সমন্বয়ে তিনি মানুষের মধ্যে সর্বশ্রেষ্ঠ মানুষ হয়ে ওঠেন। তাই তাঁর সাধনা, ত্যাগ ও কল্যাণচিন্তা ছিল বিশ্বের সমগ্র মানুষের জন্য অনুকরণীয় আদর্শ। উদ্দীপকেও এই আদর্শের প্রতিফলন ঘটেছে। এখানে মহানবি (স.)-এর উদারতা ও ক্ষমাশীল দৃষ্টিভঙ্গির দিকটি প্রতিফলিত হয়েছে। অন্ধকারাচ্ছন্ন ও পথভ্রষ্ট মানবজাতিকে সঠিক পথের সন্ধান দিতে গিয়ে তিনি উদারতা ও ধৈর্যের পরিচয় দিয়েছেন। তিনি তাদের আঘাত-যন্ত্রণা সহ্য করেও তাদেরকে ক্ষমা করে দিয়েছেন। উদ্দীপকের এই চেতনা 'মানুষ মুহম্মদ (স.)' প্রবন্ধেও প্রতিফলিত হয়েছে। সত্যপথে মানুষকে আহ্বান করে মক্কার পথে-প্রান্তরে পৌত্তলিকদের পাথরের আঘাতে ক্ষতবিক্ষত হয়েও তিনি অভিসম্পাত করেননি। বরং তাদের জন্য প্রার্থনা করেছেন- এদের জ্ঞান দাও প্রভু; এদের ক্ষমা কর।"
        },
        {
          "label": "ঘ",
          "question": "উদ্দীপকে 'মানুষ মুহম্মদ (স.)' প্রবন্ধের সম্পূর্ণ ভাব ফুটে ওঠেনি- উক্তিটি মূল্যায়ন কর।",
          "explanation": "উদ্দীপকে প্রবন্ধের আংশিক ভাব ফুটে ওঠায় \"উদ্দীপকে 'মানুষ মুহম্মদ (স.)' প্রবন্ধের সম্পূর্ণ ভাব ফুটে ওঠেনি\" মন্তব্যটি যথার্থ। 'মানুষ মুহম্মদ (স.)' প্রবন্ধে লেখক হজরত মুহম্মদ (স.)-এর মানবিক গুণাবলির প্রতি আলোকপাত করেছেন। মানুষ হিসেবে যা আচরণীয় হজরত মুহম্মদ (স.) তারই আদর্শ প্রতিষ্ঠা করে গেছেন। তাঁর সমগ্র জীবন মানবজাতির কল্যাণের জন্য নিয়োজিত ছিল। তাঁর সাধনা, ত্যাগ, কল্যাণচিন্তা ছিল বিশ্বের সমগ্র মানুষের জন্য অনুকরণীয়। উদ্দীপকে মহানবি (স.)-এর মানবীয় গুণাবলির প্রকাশ লক্ষ করা যায়। এখানে তিনি মানুষকে অন্ধকারাচ্ছন্ন, হীন অবস্থা থেকে 'সত্যের পথে আহ্বান করেছেন। এতে তিনি নির্যাতন ও ভর্ৎসনার শিকার হয়েও তাদের ক্ষমা করে দিয়েছেন। এই দিকটি 'মানুষ মুহম্মদ (স.)' প্রবন্ধে প্রতিফলিত মহানবি (স.)-এর ক্ষমাশীল মানবিক গুণটির সঙ্গে সাদৃশ্যপূর্ণ। এই দিকটি ছাড়াও প্রবন্ধে আরও কিছু মানবীয় গুণের প্রকাশ ঘটেছে, যেগুলো উদ্দীপকে নেই। 'মানুষ মুহম্মদ (স.)' প্রবন্ধে লেখক মানুষের নবি হিসেবে মুহম্মদ (স.)-এর মানুষের পক্ষে আচরণীয় আদর্শ প্রতিষ্ঠার বিষয়টি নির্দেশ করেছেন। এই দিকটি প্রবস্থানুসারে উদ্দীপকে প্রকাশ পায়নি। হজরত মুহম্মদ (স.)-এর মৃত্যুতে মদিনায় আঁধার ঘনিয়ে আসা, বীরবাহু উমরের প্রতিক্রিয়া, মহামতি আবুবকর সিদ্দিক (রা)-এর জনতার উদ্দেশ্যে বক্তব্য ইত্যাদি বিষয় উদ্দীপকে নেই। এসব দিক থেকে প্রশ্নোক্ত মন্তব্যটি যথার্থ।"
        }
      ]
    },
    {
      "number": "2",
      "uddipok": "পরিবারের উন্নতির মূলে রয়েছে সাগরিকার অনস্বীকার্য ভূমিকা। তিনি সকাল থেকে গভীর রাত পর্যন্ত রান্না-বান্না করা, কাপড়-চোপড় ধোয়া, সন্তানদের স্কুলে পাঠানো, অসুস্থ শাশুড়ির সেবাযত্ন করাসহ যাবতীয় কাজকর্ম অত্যন্ত আন্তরিকতার সাথে করেন। আজকাল প্রায়ই তিনি অসুস্থবোধ করেন। এজন্য পরিবারে তাঁর গুরুত্ব ধীরে ধীরে কমে যাচ্ছে।",
      "tag": "BB 25",
      "sub_questions": [
        {
          "label": "ক",
          "question": "মুগ্ধ দৃষ্টিতে কে নিমগাছের দিকে চেয়ে রইল?",
          "explanation": "মুগ্ধ দৃষ্টিতে কবি নিমগাছের দিকে চেয়ে রইল।"
        },
        {
          "label": "খ",
          "question": "\"কবিরাজরা প্রশংসায় পঞ্চমুখ\"- লাইনটি দ্বারা কী বোঝানো হয়েছে?",
          "explanation": "ঔষধি গুণের কারণে কবিরাজরা নিমগাছের প্রশংসায় পঞ্চমুখ। নিমগাছ ঔষধি গুণসম্পন্ন গাছ। নিমপাতা চর্মরোগের অব্যর্থ মহৌষধ। খোস-পাঁচড়া, দাদ, হাজা, চুলকানিতে নিমপাতা ও নিমগাছের ছাল অত্যন্ত উপকারী। নিমের কচিপাতা যকৃতের জন্য অত্যন্ত উপকারী। নিমের কচি ডাল চিবালে দাঁত ভালো থাকে। আর এসব ঔষধি গুণের কারণে কবিরাজরা নিমগাছের প্রশংসায় পঞ্চমুখ।"
        },
        {
          "label": "গ",
          "question": "উদ্দীপকের পরিবারের আচরণের সাথে 'নিমগাছ'গল্পের কোন দিকটি সাদৃশ্যপূর্ণ? ব্যাখ্যা কর।",
          "explanation": "উদ্দীপকের পরিবারের আচরণের সঙ্গে 'নিমগাছ' গল্পের গৃহবধূর বৃত্তাবদ্ধ ও অবহেলিত জীবনের দিকটি সাদৃশ্যপূর্ণ। 'নিমগাছ' গল্পে লেখক নিমগাছের প্রতীকে আমাদের সমাজে নারীর অবস্থানের বিষয়টি তুলে ধরেছেন। সমাজে নারীর অবদান অপরিসীম। নারীরা তাদের সর্বস্ব ত্যাগ করে সংসারের জন্য খেটে যায় অথচ তাদের সেভাবে মূল্যয়ন করা হয় না। তারা বরাবরই অবহেলার শিকার। সমাজে নারীর এরূপ অবস্থান নিমগাছের জীবনাবর্তে লেখক তুলে ধরেছেন। উদ্দীপকে সাগরিকার প্রতি সংসারের অন্যদের অবহেলার দিকটি প্রকাশ পেয়েছে। অথচ তিনি সকাল থেকে গভীর রাত পর্যন্ত পরিবারের সবার সুখের জন্য কাজ করেন। পরিবারের সবার জন্য রান্না-বান্না, কাপড়-চোপড় ধোয়া, সন্তানদের স্কুলে পাঠানো, অসুস্থ শাশুড়ির সেবাযত্ন করাসহ যাবতীয় কাজকর্ম তিনি একাই করেন। এত কাজের কারণে তিনি যখন অসুস্থবোধ করেন তখন কেউ তার প্রতি সহানুভূতিশীল হয় না। অন্যদিকে পরিবারে তার গুরুত্ব কমে আসে এবং তিনি অবহেলার শিকার হন। তার এই অবস্থা 'নিমগাছ' গল্পের গৃহকর্মে নিপুণা লক্ষ্মী বউটির অবস্থার সঙ্গে সাদৃশ্যপূর্ণ। নিমগাছের মতো পরোপকারী এই গৃহবধূর জীবন গৃহের গণ্ডিতে আবদ্ধ। সে নিজের জীবনের ইচ্ছা, ভালো লাগা বিসর্জন দিয়ে পরিবারের সবার সুখের কথা ভাবলেও তার কথা কেউ ভাবে না। সে সংসারের অদৃশ্য শৃঙ্খলে বাঁধা পড়েছে। ইচ্ছা করলেও তা সে ছিন্ন করতে পারে না। এভাবে উদ্দীপকের সাগরিকা ও 'নিমগাছ' গল্পের গৃহবধূ সাদৃশ্যপূর্ণ"
        },
        {
          "label": "ঘ",
          "question": "\"উদ্দীপকের সাগরিকা যেন 'নিমগাছ' গল্পের গৃহবধূর প্রতিচ্ছবি।\" বিশ্লেষণ কর।",
          "explanation": "উদ্দীপকের সাগরিকা সংসারে অবহেলিত এবং নিগৃহীত, তাই \"উদ্দীপকের সাগরিকা যেন 'নিমগাছ' গল্পের গৃহবধূর প্রতিচ্ছবি\" মন্তব্যটি যথার্থ। 'নিমগাছ' গল্পে লেখক প্রতীকের আশ্রয় নিয়েছেন গল্পে নিমগাছের গুণ ও উপকারের কথা তুলে ধরা হয়েছে। নিমগাছ এত উপকার করার পরও নিমগাছকে সকলে অবহেলায় ফেরে রাখে। এখানে নিমগাছের প্রতীকে আমাদের সমাজে নারীদের অপরিসীম আত্মত্যাগ এবং তাদের অবস্থান তুলে ধরা হয়েছে। উদ্দীপকের সাগরিকা তার পরিবারের উন্নতির জন্য অক্লান্ত পরিশ্রম করলেও কেউ তার কাজের মূল্যায়ন করে না। তিনি পরিবারের সবার জন্য রান্না-বান্না করেন, কাপড়-চোপড় ধুয়ে দেন, সন্তানদের স্কুলে পাঠানোর ব্যবস্থাও করেন। অসুস্থ শাশুড়ির সেবাযত্ন করেন। অথচ তিনি অসুস্থবোধ করলে কেউ তার খোঁজ রাখে না। তার এই অবস্থার সঙ্গে 'নিমগাছ' গল্পের গৃহকর্ম নিপুণা লক্ষ্মী বউটির মিল রয়েছে। সেও পরিবারের সবার প্রতি খেয়াল রাখলেও তার প্রতি কেউ নজর দেয় না। সে সংসারে সবার সুখের কথা ভাবলেও তার কথা কেউ ভাবে না। সংসারের নিয়মে সে এমনভাবে বাঁধা পড়ে আছে যে, ইচ্ছে করলেও সে তা ছিন্ন করতে পারে না, তার অবদান স্বীকার করে না। উদ্দীপকের সাগরিকার ক্ষেত্রেও তা-ই ঘটেছে। 'নিমগাছ' গল্পে নিমগাছের প্রতীকে লেখক দেখিয়েছেন গৃহকর্ম-নিপুণা লক্ষ্মী বউয়ের ইচ্ছা-অনিচ্ছার কেউ কোনো মূল্য দেয় না। সংসার থেকে মুক্তি পেতে চাইলেও সে সম্পর্কের শিকড় ছিন্ন করে বের হতে পারে না। উদ্দীপকের সাগরিকার বেলায়ও এই বিষয়টি প্রতিফলিত হয়েছে। এসব দিক বিচারে প্রশ্নোক্ত মন্তব্যটি যথার্থ।"
        }
      ]
    },
    {
      "number": "3",
      "uddipok": "বাংলা নববর্ষ উদ্যাপন উপলক্ষ্যে কুসুমবাগ উচ্চ বিদ্যালয়ের মাঠে তিনদিনব্যাপী মেলা বসেছে। বিদ্যালয়ের শিক্ষক ফাহাদুর রহমান দশম শ্রেণির শিক্ষার্থীদের নিয়ে মেলার বিভিন্ন স্টল পরিদর্শন করেন। মেলায় ঘুরে ঘুরে শিক্ষক কাঠ, বাঁশ ও মাটির তৈরি বিভিন্ন জিনিসপত্র দেখান এবং বাংলার লোকজ সংস্কৃতির সাথে পরিচয় করিয়ে দেন। তা দেখে তারই বাল্যবন্ধু সবুজ বলেন, \"এসব হিন্দুদের সংস্কৃতি, মুসলমানদের নয়।\"",
      "tag": "BB 25",
      "sub_questions": [
        {
          "label": "ক",
          "question": "স্বাদেশিকতা কী?",
          "explanation": ""
        },
        {
          "label": "খ",
          "question": "হালখাতা অনুষ্ঠানটি কেন পালন করা হয়? ব্যাখ্যা কর।",
          "explanation": ""
        },
        {
          "label": "গ",
          "question": "উদ্দীপকের সবুজের মানসিকতায় 'পয়লা বৈশাখ' প্রবন্ধের কোন দিকটি প্রকাশ পেয়েছে? ব্যাখ্যা কর।",
          "explanation": ""
        },
        {
          "label": "ঘ",
          "question": "\"ফাহাদুর রহমানের কর্মকাণ্ড যেন 'পয়লা বৈশাখ' প্রবন্ধের লেখকের প্রত্যাশারই প্রতিফলন।\" মন্তব্যটি বিশ্লেষণ কর।",
          "explanation": ""
        }
      ]
    },
    {
      "number": "4",
      "uddipok": "আইমানের একটি পোষা বিড়াল ছিল। সে বিড়ালটির প্রতি আলাদা আকর্ষণ বোধ করত। একদিন পাশের বাড়িতে মাছ খাওয়ার জন্য যখন বিড়ালটি ঘোরাঘুরি করছিল তখন প্রতিবেশী কনাই মিয়া লাঠি দিয়ে পিঠে আঘাত করে। আঘাতের স্থানে বড় একটা ক্ষতের সৃষ্টি হয় এবং ধীরে ধীরে দুর্বল হয়ে বিড়ালটি মারা যায়।",
      "tag": "BB 25",
      "sub_questions": [
        {
          "label": "ক",
          "question": "লেখকের শৈশবের স্বপ্নময় দিনগুলি কোথায় কেটেছে?",
          "explanation": ""
        },
        {
          "label": "খ",
          "question": "\"ম্যালেরিয়ায় মরতে হলেও এখানেই মরব\"- লেখকের এ কথা বলার কারণ ব্যাখ্যা কর।",
          "explanation": ""
        },
        {
          "label": "গ",
          "question": "উদ্দীপকের আইমান ও 'নিয়তি' গল্পের লেখকের মধ্যে সাদৃশ্যপূর্ণ দিকটি ব্যাখ্যা কর।",
          "explanation": ""
        },
        {
          "label": "ঘ",
          "question": "\"উদ্দীপকের কনাই মিয়া ও 'নিয়তি' গল্পের লেখকের বাবার দৃষ্টিভঙ্গি ভিন্নতর।\"- মন্তব্যটির যথার্থতা প্রমাণ কর।",
          "explanation": ""
        }
      ]
    },
    {
      "number": "5",
      "uddipok": "উদ্দীপক-১: \"যে নদে ঝাঁপিয়ে পড়ে প্রতিদিন কেটেছি সাঁতার আমার শরীরে আজও তাহার ঢেউয়ের ছোঁয়া টের পাই, যেন মায়ের আদর মাখা দু হাতের দোলা। সুবিশাল আমাজান কিংবা নীল নদের বাহুডোরে এমন সুস্বাদু স্নেহ পাই নি তো আমি।\" উদ্দীপক-২: মধুর চেয়েও আছে মধুর সে এই আমার দেশের মাটি, আমার দেশের পথের ধুলা খাঁটি সোনার চাইতে খাঁটি।",
      "tag": "BB 25",
      "sub_questions": [
        {
          "label": "ক",
          "question": "'কপোতাক্ষ নদ' সাগরকে কী দেয়?",
          "explanation": "কপোতাক্ষ নদ' সাগরকে বারি-রূপ কর দেয়।"
        },
        {
          "label": "খ",
          "question": "'দুগ্ধ-স্রোতোরূপী তুমি জন্মভূমি-স্তনে' বলতে কবি কী বুঝিয়েছেন?",
          "explanation": "\"দুগ্ধ-স্রোতোরূপী তুমি জন্মভূমি-স্তনে\" বলতে কবি কপোতাক্ষ নদের স্নেহধারাকে বুঝিয়েছেন। 'কপোতাক্ষ নদ' কবিতায় কবি কপোতাক্ষ নদের স্নেহধারায় সিক্ত হওয়ার কথা, তাঁর শৈশব-কৈশোর কাটানোর স্মৃতিচারণ করেছেন। কপোতাক্ষ নদকে ঘিরে তাঁর অনেক আনন্দ-বেদনার স্মৃতি রয়েছে। মায়ের দুধ পান করে সন্তান যেমন পুষ্ট হয়, ঠিক তেমনই কপোতাক্ষ নদের জলধারা কবির হৃদয়কে তৃপ্ত করেছে। এ কারণেই তিনি কপোতাক্ষ নদকে মায়ের সঙ্গে তুলনা করে প্রশ্নোক্ত কথাটি বলেছেন।"
        },
        {
          "label": "গ",
          "question": "উদ্দীপক-১ এ 'কপোতাক্ষ নদ' কবিতার কোন দিকটি প্রতিফলিত হয়েছে? ব্যাখ্যা কর।",
          "explanation": "উদ্দীপক-১-এ 'কপোতাক্ষ নদ' কবিতার কপোতাক্ষ নদকে ঘিরে কবির শৈশবস্মৃতির দিকটি প্রতিফলিত হয়েছে। 'কপোতাক্ষ নদ' কবিতার কবির অনুভূতির সঙ্গে মিলে যায়। এ কবিতায় কবি দূর প্রবাসে অবস্থানকালে মাতৃভূমির বুকে বয়ে চলা তার শৈশব-কৈশোরের প্রিয় কপোতাক্ষকে ভুলতে পারেন না। বহু দূরে থেকেও যেন তিনি কপোতাক্ষ নদের জলধারার কলকল ধ্বনি শুনতে পান। এ নদের সঙ্গে গভীর বন্ধনের দিকটি প্রতিফলিত হয়েছে। এ নদের জল তাঁর কাছে মাতৃদুগ্ধের ন্যায়। উদ্দীপক-১-এর কবিতাংশে কবি প্রিয় নদের কাছে কাটানো শৈশবের স্মৃতি রোমন্থন করেছেন। তিনি প্রতিদিন সেই নদে ঝাঁপিয়ে পড়ে সাঁতার কেটেছেন, আনন্দে মেতে উঠেছেন। সেই ছোঁয়া তার শরীরে যেন এখনো লেগে আছে। জন্মভূমির নদ ছেড়ে কবি সুবিশাল আমাজান, নীল নদ প্রভৃতি বহু দেশের নদ নদী দেখতে গিয়েছেন। তবুও মায়ের আদর মাখানো জন্মভূমির নদের স্নেহ-মমতা অন্য কোথাও খুঁজে পাননি। কবির এই অনুভূতিতে কপোতাক্ষ নদকে ঘিরে কবির শৈশবস্মৃতির প্রতিফলন ঘটেছে।"
        },
        {
          "label": "ঘ",
          "question": "উদ্দীপক-২ এর ভাবার্থ 'কপোতাক্ষ নদ' কবিতার মমার্থকে স্পর্শ করেছে কি? উত্তরের সপক্ষে যুক্তি দাও।",
          "explanation": "হাঁ, উদ্দীপক-২-এর ভাবার্থ 'কপোতাক্ষ নদ' কবিতার মর্মার্থকে স্পর্শ করেছে। 'কপোতাক্ষ নদ' কবিতায় কবির স্মৃতিকাতরতার আবরণে তাঁর অত্যুজ্জ্বল দেশপ্রেম প্রকাশিত হয়েছে। কবি কপোতাক্ষ নদের জলে যে তৃপ্তি পান, তা পৃথিবীর অন্য কোনো নদ-নদীর জলে পান না। এ নদের তীরে করিব শৈশব-কৈশোর কেটেছে। প্রবাসজীবনে তাই তিনি এ নদের কথা স্মরণ করে আবেগে আপ্লুত হয়েছেন। প্রিয় স্বদেশের প্রতি গভীর অনুরাগের ফলেই কবি তাঁর শৈশবের নদকে গভীরভাবে উপলব্ধি করেছেন এবং স্মৃতিকাতর হয়ে পড়েছেন। উদ্দীপক-২-এর কবিতাংশে জন্মভূমির প্রতি গভীর অনুরাগ ও ভালোবাসা প্রকাশ পেয়েছে। কবির দেশের মাটি সবার চেয়ে খাঁটি। তাঁর পথের ধুলাকে তিনি খাঁটি সোনার চেয়েও খাঁটি বলে অভিহিত করেছেন। তাঁর দেশের মাটির মমতা মধুর চেয়েও মধুর। স্বদেশের প্রতি কবির এ অনুরাগ মূলত স্বদেশের প্রতি তাঁর গভীর ভালোবাসা। উদ্দীপক-২-এর কবির এ স্বদেশপ্রেমের সঙ্গে 'কপোতাক্ষ নদ' কবিতায় প্রতিফলিত কবির স্বদেশপ্রীতি সাদৃশ্যপূর্ণ। কবিও জন্মভূমির প্রিয় নদকে স্মরণ করে স্বদেশের প্রতি তাঁর গভীর ভালোবাসা প্রকাশ করেছেন। কপোতাক্ষ নদকে কেন্দ্র করে তাঁর শৈশব-কৈশোরের স্মৃতিকে তুলে ধরার মাঝে তাঁর গভীর দেশপ্রেমের প্রতিফলন লক্ষ করা যায়। 'কপোতাক্ষ নদ' কবিতায় কবির শৈশবের প্রিয় নদের কাছে ফেরার আকুতিতে তাঁর স্বদেশপ্রেমের বহিঃপ্রকাশ ঘটেছে। কবি মিনতি করেছেন তিনি যেমন কপোতাক্ষ নদকে মনে রেখেছেন, তেমনই কপোতাক্ষ নদও যেন তাঁকে মনে রাখে। 'কপোতাক্ষ নদ' কবিতায় কবির স্মৃতিকাতরতার অন্তরালে এই দেশপ্রেমই মুখ্য হয়ে উঠেছে।"
        }
      ]
    },
    {
      "number": "6",
      "uddipok": "আমিনুল ইসলাম একজন সচ্ছল মানুষ। তিনি রড-সিমেন্টের ব্যাবসা করেন। পাড়া-প্রতিবেশীদের সাথে রয়েছে সুসম্পর্ক। তিনি পাঁচ ওয়াক্ত নামাজ যেমন আদায় করেন তেমনি মানুষের সেবায় নিজ অর্থ ব্যয় করতেও দ্বিধাবোধ করেন না। ব্যাবসা পরিচালনার জন্য তিনি কর্মচারীদের দায়িত্ব সুষম বণ্টন করেন। কিন্তু তারই দোকানের ম্যানেজার পরিচ্ছন্নতাকর্মী নির্ঝরকে নীচু জাতের বলে তার কাছে ঘেঁষতে দেয় না।",
      "tag": "BB 25",
      "sub_questions": [
        {
          "label": "ক",
          "question": "মুসাফির কতদিন অভুক্ত ছিলেন?",
          "explanation": ""
        },
        {
          "label": "খ",
          "question": "\"হায়রে ভজনালয়, তোমার মিনারে চড়িয়া ভণ্ড গাহে স্বার্থের জয়।\"- পঙক্তিটি ব্যাখ্যা কর।",
          "explanation": ""
        },
        {
          "label": "গ",
          "question": "উদ্দীপকের ম্যানেজারের মধ্যে 'মানুষ' কবিতার কোন দিকটি প্রতিফলিত হয়েছে? ব্যাখ্যা কর।",
          "explanation": ""
        },
        {
          "label": "ঘ",
          "question": "উদ্দীপকের আমিনুল ইসলামের মানসিকতায় যেন 'মানুষ' কবিতার মূলসুর ধ্বনিত হয়েছে। বিশ্লেষণ কর।",
          "explanation": ""
        }
      ]
    },
    {
      "number": "7",
      "uddipok": "স্তবক -১ : চন্দ্র সূর্য গ্রহ তারা আকাশ বাতাস জল, যেমন আছে তেমনি ঠিক রবে অবিকল মাত্র আমি আর থাকব না কেবল জনপূর্ণ ভবে, সুন্দর এই পৃথিবী ছেড়ে একদিন চলে যেতে হবে। স্তবক -২ : সৃষ্টির নেশায় যারা থাকে মগ্ন ব্যর্থ হয় কখনো কখনো ভেঙে যায় সব স্বপ্ন তবুও দমিয়ে থাকে না তারা আঁধারে গড়ে আপন ভুবন।",
      "tag": "BB 25",
      "sub_questions": [
        {
          "label": "ক",
          "question": "খেয়ানৌকাগুলো কোথায় লেগেছে?",
          "explanation": "খেয়ানৌকাগুলো চরের খুব কাছে এসে লেগেছে।"
        },
        {
          "label": "খ",
          "question": "'চালতাফুল কি আর ভিজিবে না শিশিরের জলে।'- পঙ্ক্তি দ্বারা কবি কী বুঝিয়েছেন?",
          "explanation": "\"চালতাফুল কি আর ভিজিবে না শিশিরের জলে।\" পত্তজি দ্বারা কবি চালতাফুলে শিশির পড়ে ভিজে থাকার প্রকৃতির রীতি চির বহমান থাকাকে বুঝিয়েছেন। 'সেইদিন এই মাঠ' কবিতায় কবি প্রকৃতির চিরকালীন সৌন্দর্যের বহমানতা এবং মানুষ ও মানুষের তৈরি সভ্যতা বিলীন হয়ে যাওয়ার কথা বলেছেন। কবি জানেন যে, তিনি মৃর্ত্যুর মধ্য দিয়ে যেদিন এ পৃথিবী ছেড়ে চলে যাবেন সেদিনও পৃথিবীর প্রকৃতি বিচিত্রভাবে বিবর্তনের মধ্যেও রূপ-রস-গন্ধ নিয়ে টিকে থাকবে। সেদিনও - আজকের মতো প্রকৃতির বুকে ফোটা চালভা ফুল শিশিরের জলে ভিজে নরম স্য বিলাবে। প্রকৃতির সবকিছু যথানিয়মে চলমান থাকবে। এটা বোঝাতেই কবি প্রশ্নোক্ত কথাটি বলেছেন।"
        },
        {
          "label": "গ",
          "question": "স্তবক-১ এ 'সেইদিন এই মাঠ' কবিতার কোন দিকটি ফুটে উঠেছে? ব্যাখ্যা কর।",
          "explanation": "স্তবক-১-এ 'সেইদিন এই মাঠ'। কবিতার মানুষের নম্বরতা এবং প্রকৃতির অবিনশ্বরতার দিকটি ফুটে উঠেছে। 'সেইদিন এই মাঠ' কবিতায় কবি একদিকে সভ্যতার ক্ষয়িষ্ণু অবস্থা এবং অন্যদিকে বিনির্মাণের কথা বলেছেন। তিনি জগতের চিরন্তন সত্য নির্দেশ করতে গিয়ে বলেছেন যে, পৃথিবীতে মানুষ মরণশীল, কিন্তু মানুষের স্বপ্ন অমর। মানুষ ও মানুষের তৈরি সভাতা ধ্বংস হলেও প্রকৃতি টিকে থাকে। প্রকৃতির ধ্বংস বা বিনাশ নেই। প্রকৃতি তার আপন রূপ-রস-গন্থ নিয়ে চির প্রবহমান। স্তবক-১-এ প্রকৃতির চন্দ্র-সূর্য, গ্রহ-তারা, আকাশ, বাতাস, জল যেমন আছে তেমনই থাকার কথা বলা হয়েছে। প্রকৃতির এসব উপাদান আজকে যেমন আছে চিরকাল তেমনই থাকবে। অবিকল থাকবে না মানুষ ও মানুষের তৈরি সভ্যতা। মানুষকে মৃত্যুর মধ্য দিয়ে প্রকৃতি ছেড়ে হারিয়ে যেতে হবে। স্তবক-১-এর এই বিষয়টি 'সেইদিন এই মাঠ' কবিতার সঙ্গে সাদৃশ্যপূর্ণ। এই কবিতায়ও কবি প্রকৃতি অবিকল একই রকম থাকা এবং মানুষ ও মানুষের তৈরি সভাতা বিলীন হয়ে যাওয়ার কথা বলেছেন। কবির মতে প্রকৃতিতে যে সৌন্দর্য বিরাজমান তা নানাভাবে রূপ-রস-গন্ধ ছড়াবে। কেবল মানুষ ও মানুষের তৈরি বস্তু কালের গর্ভে বিলীন হয়ে যাবে। এভাবেই উদ্দীপকের অবক-১-এ কবিতার প্রতিফলন ঘটেছে।"
        },
        {
          "label": "ঘ",
          "question": "স্তবক-২ 'সেইদিন এই মাঠ' কবিতার মূলভাব স্পর্শ করেছে কি? তোমার মতের পক্ষে যুক্তি দাও।",
          "explanation": "মানুষের মৃত্যু আছে কিন্তু এ জগতে সৌন্দর্যের মৃত্যু নেই, মানুষের স্বপ্নেরও মরণ নেই- এই বিষয়টির সঙ্গে একসূত্রে গাঁথা বলে জবক-২ 'সেইদিন এই মাঠ' কবিতার মূলভাবকে স্পর্শ করেছে। 'সেইদিন এই মাঠ' কবিতায় কবির মতে মরণশীল ব্যক্তিমানুষ মৃত্যুর কোলে ঢলে পড়ে। কিন্তু প্রকৃতি যেমন আছে তেমনই থাকে। প্রকৃতিতে চিরকালের ব্যস্ততা বজায় থাকে। মাঠে থাকে চঞ্চলতা, চালতা ফুলে শীতের শিশির গড়া, লক্ষ্মীপেঁচার করে মঙ্গলবার্তা চিরজাগবুক থাকে। কোথাও মৃত্যুর রেশ থাকে না। শুধু মানুষ থাকে না। স্তবক-২-এ মানুষের স্বপ্ন এবং তা বাস্তবায়নের চেষ্টার দিকটি প্রতিফলিত হয়েছে। এখানে সৃষ্টিশীল মানুষের সৃষ্টিকর্মে লিপ্ত হওয়া এবং ব্যর্থ হওয়ার কথা বলা হয়েছে। মানুষ তার স্বপ্নের ভাঙনে, ব্যর্থতায় প্লান হয়। তবুও একেবারে নিঃশেষ হতে চায় না। আবার নতুন করে স্বপ্ন দেখে, জগতের কল্যাণকর কর্মের মাধ্যমে অমরত্বের চেষ্টা চালায়। এই দিকটি 'সেইদিন এই মাঠ' কবিতার মূলভাবকে স্পর্শ করেছে। এই কবিতার মূলভাবেও মানুষের অমরত্বের দিকটি প্রতিফলিত হয়েছে। জাগতিক নিয়মে নশ্বর মানবজীবন স্রোতও চলে অবিনশ্বর প্রকৃতির বিপরীতে। এ ক্ষেত্রে কেবল টিকে থাকে মানুষের মানবীয় কর্ম, চিন্তা আর স্বপ্ন। 'সেইদিন এই মাঠ' কবিতায় কবি প্রকৃতির চিরকালীন সৌন্দর্য এবং মানুষের স্বপ্নের অমরত্বের দিকটি তুলে ধরেছেন। স্তবক-২-এর মূলভাবেও এটির প্রতিফলন ঘটেছে। কবিও বলেছেন মানুষের স্বপ্নের প্রবহমানতা প্রকৃতির সঙ্গে এক হয়ে টিকে থাকে। এভাবে জবক-২ 'সেইদিন এই মাঠ' কবিতার মূলভাব স্পর্শ করেছে।"
        }
      ]
    },
    {
      "number": "8",
      "uddipok": "পাকবাহিনীর নির্মম অত্যাচার ও হত্যাযজ্ঞ থেকে নিশ্চিতপুরবাসীকে রক্ষার জন্য মুক্তিযুদ্ধে ঝাঁপিয়ে পড়েন আওলাদ মিয়া। তিনি গেরিলা দল গঠন করে পাকবাহিনীর চেকপোস্ট ও ক্যাম্পে ঝটিকা আক্রমণ করেন। এভাবে বেশ পাকসেনাকে হত্যা করেন। তার দুঃসাহসিক বিভিন্ন অপারেশন পাকবাহিনীর ঘুম হারাম করে দেয়। এতে ক্ষিপ্ত হয়ে দবির মিয়ার নেতৃত্বে পাকবাহিনী তার বাড়ি-ঘর জ্বালিয়ে দেয়। এমনকি তার বৃদ্ধ পিতাসহ স্বজনদেরকে ক্যাম্পে নিয়ে অত্যাচার ও নির্যাতন করে।",
      "tag": "BB 25",
      "sub_questions": [
        {
          "label": "ক",
          "question": "কাকতাড়ুয়ার কানের পাশ দিয়ে বোঁ করে কী উড়ে যায়?",
          "explanation": ""
        },
        {
          "label": "খ",
          "question": "কুন্তির দুচোখ উজ্জ্বল হয়ে উঠেছিল কেন?",
          "explanation": ""
        },
        {
          "label": "গ",
          "question": "উদ্দীপকের আওলাদ মিয়ার সাথে 'কাকতাড়ুয়া' উপন্যাসের সাদৃশ্যপূর্ণ চরিত্রটি ব্যাখ্যা কর।",
          "explanation": ""
        },
        {
          "label": "ঘ",
          "question": "\"উদ্দীপকে বর্ণিত বিষয়ের চেয়ে 'কাকতাড়ুয়া' উপন্যাসের 'বিষয়বস্তু আরও বিস্তৃত।\" -মন্তব্যটির যৌক্তিকতা নিরূপণ কর।",
          "explanation": ""
        }
      ]
    },
    {
      "number": "9",
      "uddipok": "বাঙালি স্বাধীনচেতা। কিন্তু এ জাতির উপর বহুবার বিশ্বের পরাশক্তিগুলো আক্রমণ করেছে, স্বাধীনতা হরণ করেছে। তবুও বাঙালি দমে যায়নি। পরাধীনতার শিকল ভাঙার জন্য তারা বহু ত্যাগ স্বীকার করেছে। স্বাধীনতা অর্জনের জন্য তারা সহ্য করেছে পরাশক্তির অত্যাচার; শাসকের নির্যাতন, শোষণ, হারিয়ে যাওয়া বিষয় সম্পত্তি, আবাসস্থল; অকাতরে বিলিয়েছে বুকের তাজা রক্ত, সজীবপ্রাণ। কৃষক, শ্রমিক, ছাত্রশিক্ষকসহ সব পেশার মানুষ ঐক্যবদ্ধ হয়ে আক্রমণকারীদের বিরুদ্ধে যুদ্ধ করেছে, কাঙ্ক্ষিত স্বাধীনতা অর্জনের জন্য।",
      "tag": "BB 25",
      "sub_questions": [
        {
          "label": "ক",
          "question": "বুধা ছোটবেলায় কীসের গল্প শোনেনি?",
          "explanation": ""
        },
        {
          "label": "খ",
          "question": "\"আল্লাহ মাফ করুক-এখানে থাকার ভাগ্য যেন আমাদের না হয়।\"- উক্তিটি ব্যাখ্যা কর।",
          "explanation": ""
        },
        {
          "label": "গ",
          "question": "উদ্দীপকের পরাশক্তির আচরণের মধ্যে 'কাকতাড়ুয়া' উপন্যাসের কোন দিকটি প্রকাশ পেয়েছে?",
          "explanation": ""
        },
        {
          "label": "ঘ",
          "question": "উদ্দীপকের ঐক্যবদ্ধ বাঙালির রূপটি কি 'কাকতাড়ুয়া' উপন্যাসে বিরাজমান? তোমার মতামত ব্যক্ত কর।",
          "explanation": ""
        }
      ]
    },
    {
      "number": "10",
      "uddipok": "সহজ-সরল মানুষকে ঠকানোই হচ্ছে ফুরুক মিয়ার কাজ। সে অত্যন্ত ধূর্ত ও চালাক প্রকৃতির লোক। সে কৌশলে মানুষকে মুরিদ করে এবং ধর্মীয় কথা বলে তাদের কাছ থেকে প্রচুর আর্থিক ফায়দা হাসিল করে নেয়। মুরিদদের বিশ্বাস পীর তাদের প্রতি সন্তুষ্ট থাকলে আল্লাহও তাদের প্রতি সন্তুষ্ট থাকবেন। মূলত সমাজের কুসংস্কার ও ধর্মভীরুতার কারণেই ফুরুক মিয়া এহেন জঘন্য কাজে লিপ্ত।",
      "tag": "BB 25",
      "sub_questions": [
        {
          "label": "ক",
          "question": "পীরের পিঠ টিপে দেয় কে?",
          "explanation": ""
        },
        {
          "label": "খ",
          "question": "\"চোখের সামনে মরতে দেখব নাকি দাঁড়িয়ে দাঁড়িয়ে?\"-ব্যাখ্যা কর।",
          "explanation": ""
        },
        {
          "label": "গ",
          "question": "উদ্দীপকের মুরিদদের মধ্যে বহিপীর' নাটকের কোন দিকটি ফুটে উঠেছে? ব্যাখ্যা কর।",
          "explanation": ""
        },
        {
          "label": "ঘ",
          "question": "উদ্দীপকের ফুরুক মিয়া 'বহিপীর' নাটকের বহিপীর চরিত্রের প্রতিনিধিত্ব করে কি? উত্তরের সপক্ষে যুক্তি দাও।",
          "explanation": ""
        }
      ]
    },
    {
      "number": "11",
      "uddipok": "দেউল গ্রামের সজিব দ্বিতীয় স্ত্রী হিসেবে চা শ্রমিক কদর আলীর কিশোরী মেয়ে জমিলাকে বিয়ে করতে চায়। মেয়ের ভবিষ্যৎ চিন্তা করে কদর আলী এ বিয়েতে রাজি হয়। জমিলা পিতৃ বয়সি সজিবকে বিয়ে করতে অসম্মতি জানায়। সে কাউকে কোনো কিছু না বলে রাতের আঁধারে বাড়ি থেকে শহরে পালিয়ে যায়। পথিমধ্যে রোকনের সঙ্গে দেখা হয়। রোকন তার বিবরণ শুনে তাকে পোশাক কারখানায় চাকরি দেয়।",
      "tag": "BB 25",
      "sub_questions": [
        {
          "label": "ক",
          "question": "সৈয়দ ওয়ালীউল্লাহ কত সালে জন্মগ্রহণ করেন?",
          "explanation": ""
        },
        {
          "label": "খ",
          "question": "\"আমাদের ওপর রাগ করবেন না; আমাদের বদদোয়া দেবেন না।\"- ব্যাখ্যা কর।",
          "explanation": ""
        },
        {
          "label": "গ",
          "question": "উদ্দীপকের রোকন 'বহিপীর' নাটকের কোন চরিত্রকে স্মরণ করিয়ে দেয়? ব্যাখ্যা কর।",
          "explanation": ""
        },
        {
          "label": "ঘ",
          "question": "\"উদ্দীপকের জমিলা যেন 'বহিপীর' নাটকের তাহেরারই প্রতিচ্ছবি\"- বিশ্লেষণ কর।",
          "explanation": ""
        }
      ]
    }
  ]
}