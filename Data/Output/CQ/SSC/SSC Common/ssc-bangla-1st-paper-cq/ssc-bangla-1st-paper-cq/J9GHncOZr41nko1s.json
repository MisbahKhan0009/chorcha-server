{
  "title": "যশোর বোর্ড ২০২৪",
  "subtitle": "বাংলা ১ম পত্র (11)",
  "questions": [
    {
      "number": "1",
      "uddipok": "শৈশবে সড়ক দুর্ঘটনায় দৃষ্টিশক্তি হারিয়ে ফেলে সাবিনা। বাবা-মা তাকে দৃষ্টিপ্রতিবন্ধী স্কুলে ভর্তি করিয়ে দেন। পড়াশোনা করে সে আজ দৃষ্টিপ্রতিবন্ধী স্কুলের শিক্ষক। সে এখন সমাজের বোঝা নয়, সম্পদ।",
      "tag": "JB 24",
      "sub_questions": [
        {
          "label": "ক",
          "question": "সুভা কীসের মতো শব্দহীন এবং সঙ্গীহীন?",
          "explanation": "সুভা নির্জন দ্বিপ্রহরের মতো শব্দহীন এবং সঙ্গীহীন।"
        },
        {
          "label": "খ",
          "question": "",
          "explanation": "সুভা বাষ্প্রতিবন্ধী হওয়ায় তার ভবিষ্যত পরিণতি চিন্তায় পিতা-মাতার মনে সে সর্বদা জাগরুক ছিল। বাষ্প্রতিবন্ধী হওয়ায় সুভা নিজেকে বিধাতার অভিশাপ বলে মনে করত। সুভার ভবিষ্যতের কথা ভেবে তার বাবা-মা শঙ্কিত থাকতেন। মা সুভাকে গর্ভের কলঙ্ক মনে করতেন। সুভার এই প্রতিবন্ধকতার কারণে সর্বদাই সে তার পিতা-মাতার মনে অস্বস্তি হিসেবে জাগরূক ছিল।"
        },
        {
          "label": "গ",
          "question": "উদ্দীপকের সাবিনার সাথে সুভার বৈসাদৃশ্য ব্যাখ্যা করো।",
          "explanation": "উদ্দীপকের সাবিনার সাথে 'সুভা' গল্পের সুভার বৈসাদৃশ্যপূর্ণ দিকটি হলো- কাছের মানুষদের থেকে অসহযোগিতাপূর্ণ আচরণ পাওয়া। 'সুভা' গল্পের সুভা একজন বাষ্প্রতিবন্ধী কিশোরী। তার বাষ্প্রতিবন্ধিতার কারণে সমাজের মানুষের কাছে সে প্রতিনিয়ত অবহেলার শিকার হতো। তার মা তাকে নিজের ত্রুটি হিসেবে মনে করতেন। সকলের কাছে সে ছিল বিধাতার অভিশাপস্বরূপ। একজন প্রতিবন্ধী মানুষ হিসেবে যে সহানুভূতি তার পাওয়ার কথা ছিল, তা সে সমাজের মানুষের কাছে পায়নি। উদ্দীপকের সাবিনা শৈশবে সড়ক দুর্ঘটনায় দৃষ্টিশক্তি হারিয়ে ফেলে। বাবা- মা তাকে দৃষ্টিপ্রতিবন্ধী স্কুলে ভর্তি করিয়ে দেন। পড়াশোনা করে সে আজ দৃষ্টিপ্রতিবন্ধী স্কুলের শিক্ষক। সে এখন সমাজের সম্পদ। অপরপক্ষে, আলোচ্য গল্পের সুভার ক্ষেত্রে ভিন্ন চিত্র দেখা যায়। সুভা সবার অবহেলাই পেয়েছে, সহযোগিতা পায়নি। সুতরাং 'সুভা' গল্পের সঙ্গে উদ্দীপকের সাবিনার অনুকূল পরিবেশের দিকটি বৈসাদৃশ্যপূর্ণ।"
        },
        {
          "label": "ঘ",
          "question": "\"’সুভা' গল্পে সুভার বাবা-মা যদি উদ্দীপকের সাবিনার বাবা-মায়ের মতো হতো তাহলে সুভাকে গ্রাম ছেড়ে কলকাতায় যেতে হতো না।\"- মন্তব্যটির যথার্থতা বিচার করো।",
          "explanation": "\"'সুভা' গল্পের সুভার বাবা-মা যদি উদ্দীপকের সাবিনার বাবা-মায়ের মতো হতো তাহলে সুভাকে গ্রাম ছেড়ে কলকাতায় যেতে হতো না।\"- মন্তব্যটি যথার্থ। 'সুভা' গল্পের কেন্দ্রীয় চরিত্র সুভা বাষ্প্রতিবন্ধী। এজন্য আশপাশের সকলেই তাকে অবজ্ঞা-অবহেলা করে। এমনকি তার গর্ভধারিণী মা-ও তাকে কলঙ্ক জ্ঞান করেন। বাবা তাকে ভালোবাসলেও সমাজের চাপে শেষ পর্যন্ত সুভাকে অনিশ্চিত ভবিষ্যতের দিকে ঠেলে দেন। উদ্দীপকের সাবিনা শৈশবে সড়ক দুর্ঘটনায় দৃষ্টিশক্তি হারিয়ে ফেলে। বাবা- মা তাকে দৃষ্টিপ্রতিবন্ধী স্কুলে ভর্তি করিয়ে দেন। পড়াশোনা করে সে আজ দৃষ্টিপ্রতিবন্ধী স্কুলের শিক্ষক। সে এখন সমাজের বোঝা নয়, সমাজ নির্মাণের কারিগর। 'সুভা' গল্পে প্রতিবন্ধীদের প্রতি পরিবার ও সমাজের উপেক্ষা ও অবজ্ঞার চিত্র ফুটে উঠেছে। প্রতিবন্ধী হওয়ার দরুন সুভাকে সবাই অবহেলা করে। এমনকি সুভার মা পর্যন্ত তাকে নিজের ত্রুটিস্বরূপ মনে করেন। বাবা তাকে ভালোবাসলেও সমাজের বিরুদ্ধে গিয়ে তাকে একটা সুন্দর ভবিষ্যৎ উপহার দিতে পারেননি। ফলে সুভার নির্বাক জগতে কেবল কয়েকটি অবলা প্রাণী আর অবারিত প্রকৃতিই তার আশ্রয় হয়ে ওঠে। অন্যদিকে, সাবিনা প্রতিবন্ধিতা উপেক্ষা করে প্রাতিষ্ঠানিকভাবে এগিয়ে যাওয়ার সুযোগ পেলেও সুভা এ রকম কোনো সুযোগ পায়নি। সুভার মা-বাবা কখনো তাকে এগিয়ে যাওয়ার প্রেরণা দেননি। তাই বলা যায়, প্রশ্নোক্ত মন্তব্যটি যথার্থ।"
        }
      ]
    },
    {
      "number": "2",
      "uddipok": "পৌরসভা নির্বাচনে জয়লাভ করে পৌরমেয়র তাঁর প্রথম ভাষণে বলেন, 'আমার বন্ধুগণ, এ জয় আমার নয়, আপনাদের। আজ থেকে এ পৌরসভার প্রতিটি মানুষের সুখ-দুঃখের ভাগীদার আমি। এখন থেকে সকলে মিলেমিশে এলাকার কল্যাণ ও উন্নয়নে কাজ করব। আপনারাই আমার শক্তি।'",
      "tag": "JB 24",
      "sub_questions": [
        {
          "label": "ক",
          "question": "তথাকথিত ছোটোলোক সম্প্রদায়ের কাজ করতে না পারার কারণ কী?",
          "explanation": "তথাকথিত ছোটোলোক সম্প্রদায়ের কাজ করতে না পারার কারণ ভদ্র-সম্প্রদায়ের অত্যাচার।"
        },
        {
          "label": "খ",
          "question": "'তাহার আত্মা তোমার আত্মার মতোই ভাস্বর, আর মহা-আত্মার অংশ।'- এখানে লেখক কী বোঝাতে চেয়েছেন?",
          "explanation": "'তাহার আত্মা তোমার আত্মার মতোই ভাস্বর, আর মহা-আত্মার অংশ' উক্তিটির মাধ্যমে প্রাবন্ধিক সকল মানুষের সমমর্যাদার প্রতি ইঙ্গিত করেছেন। সামাজিক প্রতিষ্ঠা ও বিত্ত-বৈভবের নিরিখে মানুষ মানুষের প্রতি ভেদভাব পোষণ করে। অথচ সকল মানুষের মাঝেই অমিত সম্ভাবনা রয়েছে। ধর্মীয় দৃষ্টিকোণ থেকেও মানুষে মানুষে কোনো বিভেদ নেই। সকল মানুষ একই স্রষ্টার সৃষ্টি, একই মানবসমাজের অংশ। এমন উপলব্ধি থেকেই প্রশ্নোক্ত উক্তিটিতে প্রাবন্ধিক মানুষের সমতা ও একত্বের দিকটিকে গুরুত্ব প্রদান করেছেন।"
        },
        {
          "label": "গ",
          "question": "উদ্দীপকের সাথে 'উপেক্ষিত শক্তির উদ্বোধন' প্রবন্ধের বৈসাদৃশ্য ব্যাখ্যা করো।",
          "explanation": "উদ্দীপকের সাথে 'উপেক্ষিত শক্তির উদ্বোধন' প্রবন্ধের তথাকথিত ভদ্র-সম্প্রদায়ের মানসিকতার দিকটির বৈসাদৃশ্য ফুটে উঠেছে। কাজী নজরুল ইসলাম রচিত 'উপেক্ষিত শক্তির উদ্বোধন' প্রবন্ধে সমাজের তথাকথিক ভদ্র সম্প্রদায়ের নেতিবাচক মনোভাবের দিকটি ফুটে উঠেছে। আভিজাত্যের গৌরবের কারণে ভদ্র-সম্প্রদায়ের লোকেরা সমাজের খেটে খাওয়া শ্রমজীবী মানুষকে অবজ্ঞা ও অত্যাচার করে থাকে। 'ছোটোলোক' সাব্যস্ত করে তাদের অধিকারবঞ্চিত করে। উদ্দীপকের পৌরমেয়র নির্বাচনে জয়ের পর তাঁর প্রথম ভাষণে বলেন, এ জয় তাঁর নয় বরং সকলের। পৌরসভার সকল মানুষের সুখ-দুঃখের ভাগীদার এখন থেকে তিনি। সকলে মিলেমিশে এলাকার কল্যাণ ও উন্নয়ন করার জন্য প্রতিজ্ঞাবদ্ধ হন। 'উপেক্ষিত 'শক্তির উদ্বোধন' প্রবন্ধে সমাজের তথাকথিত ভদ্র-সম্প্রদায় সমাজের নিচু তলার মানুষদের 'ছোটোলোক' আখ্যা দিয়ে অত্যাচার করে। ভদ্র-সম্প্রদায়ের এ মানুষেরা মনে করে কেবল তারাই সম্মান ও মর্যাদা পাওয়ার যোগ্য। যারা শ্রমিক, মজুর তারা সর্বদা মাথা নিচু করে থাকবে। উদ্দীপকের পৌরমেয়রের আচরণে প্রবন্ধের তথাকথিত ভদ্র সম্প্রদায়ের বিপরীত রূপ ফুটে উঠেছে। সে বিবেচনায় উদ্দীপকের পৌরমেয়র আলোচ্য প্রবন্ধের তথাকথিত ভদ্র- সম্প্রদায়ের সাথে বৈসাদৃশ্য সৃষ্টি করে।"
        },
        {
          "label": "ঘ",
          "question": "“উদ্দীপকে বর্ণিত পৌরমেয়রের দৃষ্টিভঙ্গিই 'উপেক্ষিত শক্তির উদ্বোধন' প্রবন্ধের মূলসুর।\"- উক্তিটির যৌক্তিকতা যাচাই করো।",
          "explanation": "সাধারণ মানুষকে মূল্যায়ন করায় উদ্দীপকে বর্ণিত পৌরমেয়রের দৃষ্টিভঙ্গিই 'উপেক্ষিত শক্তির উদ্বোধন' প্রবন্ধের মূলসুরকে ধারণ করেছে। কাজী নজরুল ইসলাম আলোচ্য প্রবন্ধে সাম্যবাদী মানসিকতার পরিচয় দিয়েছেন। তিনি সমাজের মধ্যে কোনো বিভাজন দেখতে চাননি। এ সমাজে যাঁদেরকে অবজ্ঞা করা হয় প্রকৃতপক্ষে তাঁরাই সমাজ গড়ার কারিগর। তাঁদের শ্রমের উপর দাঁড়িয়েই ভদ্রলোক সম্প্রদায় সভ্যতা ও গণতন্ত্রের বুলি আওড়ায়। তাই নজরুল চেয়েছেন এই সমাজের কৃষক- শ্রমিক পর্যায়ের সাধারণ মানুষকে যেন মূল্যায়ন করা হয়, তাঁদেরকে ভাই বলে সম্বোধন করা হয়। উদ্দীপকের পৌরমেয়রের মধ্যে প্রাবন্ধিকের চিন্তার প্রতিফলন লক্ষ করা যায়। তিনি পৌরমেয়র হয়ে সমাজের নিচুতলার মানুষকে ভুলে যাননি। তাঁদের সঙ্গেই তিনি সখ্য রেখে সমাজের সংস্কার করতে চেয়েছেন। কারণ তিনি মনেপ্রাণে বিশ্বাস করেন, এ মানুষগুলোই তাঁর শক্তি। প্রাবন্ধিক নজরুলের মধ্যেও আমরা এই গণমুখী চেতনা লক্ষ করি। সমাজে যে মানুষগুলো সবচেয়ে অবহেলিত তাঁদের অবদান সম্পর্কে তিনি ওয়াকিবহাল। উদ্দীপকের পৌরমেয়রও সেই সম্প্রদায়ের মানুষকে আপন করেছেন। কারণ তিনি জানেন, তথাকথিত ছোটোলোক সম্প্রদায়ের এ মানুষগুলোই তাঁর আসল শক্তি। তাই দেখা যায়, উদ্দীপক ও 'উপেক্ষিত শক্তির উদ্বোধন' প্রবন্ধে যুগপৎ সমাজের অবহেলিত শ্রেণির মানুষের প্রশস্তি গাওয়া হয়েছে। তাই প্রশ্নোক্ত উক্তিটি যথার্থ।"
        }
      ]
    },
    {
      "number": "3",
      "uddipok": "অতীতে পয়লা বৈশাখ গ্রামের সাধারণ মানুষের কাছে বিশেষ তাৎপর্যপূর্ণ ছিল। এদিন তারা বাড়িঘর পরিষ্কার রাখত, ব্যবহার্য জিনিসপত্র ধোয়ামোছা করে সকালে গোসল সেরে পূত-পবিত্র হতো। এ দিনটিতে ভালো খাওয়া, ভালো থাকা ও ভালো পরতে পারাকে তারা ভবিষ্যতের জন্য মঙ্গলজনক মনে করত। পরস্পরের বাড়িতে যাওয়া-আসা, শুভেচ্ছা বিনিময় ও নানা রকম আনন্দ-উৎসবের আয়োজন করত।",
      "tag": "JB 24",
      "sub_questions": [
        {
          "label": "ক",
          "question": "নবাব সিরাজউদ্দৌলা শেষবারের মতো লড়াই করার জন্য কাদের ডাক দিয়েছিলেন?",
          "explanation": "নবাব সিরাজউদ্দৌলা শেষবারের মতো লড়াই করার জন্য হিন্দু-মুসলিম উভয়কেই ডাক দিয়েছিলেন।"
        },
        {
          "label": "খ",
          "question": "'মুছে যাক গ্লানি ঘুচে যাক জরা, অগ্নিস্নানে শুচি হোক ধরা'- ব্যাখ্যা করো।",
          "explanation": "উক্তিটি দ্বারা পুরানো ও জীর্ণতাকে ঝেড়ে ফেলে নতুনকে বরণ করে নেওয়ার প্রত্যয় ব্যক্ত হয়েছে। নববর্ষে পুরানো সব জীর্ণতাকে দূর করে মানুষ নতুন বছরকে নতুন উদ্যমে স্বাগত জানায়। নতুন বছরের নতুন সূর্যের আলোর স্পর্শে পৃথিবী যেন নির্মল হয়ে ওঠে। সব অসংগতিকে দূরে ঠেলে নবজীবনের প্রত্যাশার কথাই আলোচ্য উক্তিটিতে ব্যক্ত হয়েছে।"
        },
        {
          "label": "গ",
          "question": "উদ্দীপকের সাথে 'পয়লা বৈশাখ' প্রবন্ধের বাংলা নববর্ষ উদ্যাপনের বৈসাদৃশ্যপূর্ণ দিকটি ব্যাখ্যা করো।",
          "explanation": "'পয়লা বৈশাখ' প্রবন্ধের নববর্ষ উদ্যাপনে লেখক বুর্জোয়া বিলাস থেকে বের হওয়ার প্রত্যাশা করেছেন, যা উদ্দীপকের সঙ্গে বৈসাদৃশ্য নিরূপণ করেছে। কবির চৌধুরী 'পয়লা বৈশাখ' প্রবন্ধে নববর্ষে বৃহত্তর জনজীবন ও শ্রমজীবী মানুষের মধ্যে বন্ধন তৈরি করার আহ্বান করেছেন। বাংলা নববর্ষ জাতি, ধর্ম ও শ্রেণি নির্বিশেষে সাধারণ মানুষের উৎসব। নববর্ষের আয়োজন হতে হবে সব স্তরের মানুষের অংশগ্রহণের উপযোগী। কিন্তু বর্তমান সময়ে কিছু মানুষ প্রচুর অর্থ খরচ করে দিনটি উদ্যাপন করে। নববর্ষ উপলক্ষ্যে আয়োজিত সব কার্যক্রমকে এ বিলাসিতা ও বিপুল অর্থ ব্যয়ের কবল থেকে উদ্ধার করাই লেখকের একমাত্র প্রত্যাশা। উদ্দীপকে অতীতে পয়লা বৈশাখ গ্রামের মানুষরা কীভাবে উদ্যাপন করত সে সম্পর্কে বলা হয়েছে। গ্রাম বাংলার রীতি-রেওয়াজ, এছাড়াও সাধারণ মানুষের বিশ্বাস তুলে ধরা হয়েছে। কিন্তু আলোচ্য প্রবন্ধে লেখক বলেছেন পালাবদলের ফলে সাধারণ নিম্নবিত্ত মানুষেরা এ উৎসবে মিশে যেতে পারে না বর্তমানে। এদিক বিবেচনায়, আলোচ্য প্রবন্ধ ও উদ্দীপকে বৈসাদৃশ্য বিদ্যমান।"
        },
        {
          "label": "ঘ",
          "question": "\"উদ্দীপকে 'পয়লা বৈশাখ' প্রবন্ধের প্রতিফলন থাকলেও তা লেখকের প্রত্যাশাকে ধারণ করতে পারেনি।\"-মন্তব্যটি বিশ্লেষণ করো।",
          "explanation": "\"উদ্দীপকে 'পয়লা বৈশাখ' প্রবন্ধের প্রতিফলন থাকলেও তা লেখকের প্রত্যাশাকে ধারণ করতে পারেনি।\"- মন্তব্যটি যথার্থ। 'পয়লা বৈশাখ' প্রবন্ধে বাঙালির সর্বশ্রেষ্ঠ সাংস্কৃতিক উৎসব বাংলা নববর্ষ সম্পর্কে আলোকপাত করা হয়েছে। বাংলা নববর্ষ উদ্যাপনের নানা দিক সম্পর্কে আলোচনা করা হয়েছে। এ উৎসবকে ঘিরে বাঙালির ধর্মনিরপেক্ষতার কথা বর্ণিত হয়েছে। এছাড়াও ধর্মীয় ভেদাভেদ ভুলে নববর্ষ উদ্যাপনের মধ্য দিয়ে বাঙালির আত্মপরিচয় লাভের প্রসঙ্গটিও সেখানে অত্যন্ত প্রাসঙ্গিকভাবে উঠে এসেছে। উদ্দীপকে অতীতে পয়লা বৈশাখ গ্রামের মানুষরা কীভাবে উদ্যাপন করত সে সম্পর্কে বলা হয়েছে। গ্রাম বাংলার ঐতিহ্য, রীতি-রেওয়াজ ও সাধারণ মানুষের বিশ্বাস তুলে ধরা হয়েছে। 'পয়লা বৈশাখ' প্রবন্ধে প্রাবন্ধিক পয়লা বৈশাখের তাৎপর্য তুলে ধরতে গিয়ে বাঙালির ধর্মনিরপেক্ষ চেতনার দিকটিকে উপস্থাপন করেছেন। ধর্মীয় ভেদাভেদ ভুলে বাঙালির সত্ত্বাকে উদ্যাপন করার আহ্বান জানানো হয়েছে প্রবন্ধটিতে। এছাড়াও বাংলা নববর্ষের ইতিহাস ও ঐতিহ্যের ধারাপাত করা হয়েছে 'পয়লা বৈশাখ' প্রবন্ধটিতে। অপরদিকে উদ্দীপকটিতে পূর্বে পয়লা বৈশাখ উদ্যাপনের একটি সংক্ষিপ্ত ধারণা উপস্থাপন করা হয়েছে। যেখানে ধর্মনিরপেক্ষতার বিষয়টি অস্পষ্ট। সুতরাং বলা যায় যে, প্রশ্নোক্ত মন্তব্যটি যথার্থ।"
        }
      ]
    },
    {
      "number": "4",
      "uddipok": "চুকনগরের গণহত্যার বর্ণনা দিতে গিয়ে শিক্ষক সরদার মুহাম্মদ নূর আলি বলেন, 'সে এক নারকীয় দৃশ্য। ভোলা যায় না। আমাদের এলাকায় প্রায় চার মাইলব্যাপী এই হত্যাযজ্ঞ চলে। কিছু লাশ নদীতে ভাসিয়ে দেওয়া হয়। দুর্গন্ধ এড়াতে কিছু লাশ মাটি চাপা দেওয়া হয়। এলাকার লোক দুমাস পর্যন্ত নদীর মাছ খায়নি। ভয়ে লোকজন পাঁচ-ছয় মাস পর্যন্ত বাজারেও আসেনি।'",
      "tag": "JB 24",
      "sub_questions": [
        {
          "label": "ক",
          "question": "'মার্সি পিটিশন' অর্থ কী?",
          "explanation": "মাসি পিটিশন অর্থ শাস্তি থেকে অব্যাহতি চেয়ে আবেদন।"
        },
        {
          "label": "খ",
          "question": "'মিথ্যা' ভাষণে ভরা বিবৃতি' বলতে কী বোঝানো হয়েছে?",
          "explanation": "মুক্তিযুদ্ধকালীন ঢাকার জীবনযাত্রা স্বাভাবিক আছে বলে যে মিথ্যা বিবৃতি এদেশের বিখ্যাত ব্যক্তিদের নাম দিয়ে প্রচার করা হয়, উদ্ধৃতিতে তাই বোঝানো হয়েছে। ১৯৭১ সালে অত্যাচারী পাকিস্তানি বাহিনী ঢাকাতেই প্রথম আক্রমণ চালায়। তাছাড়া মুক্তিযুদ্ধের নয় মাসই ঢাকা শহর ছিল কার্যত অবরুদ্ধ, জীবনযাত্রা ছিল অস্বাভাবিক ও বিপৎসংকুল। কিন্তু পাকিস্তানিরা দেখাতে চেয়েছিল যে ঢাকার নগরজীবন সুশৃঙ্খলভাবেই চলছে। এজন্য তারা জঘন্য কৌশলের আশ্রয় নেয়। এ দেশের বিখ্যাত ব্যক্তিবর্গকে দিয়ে জোর করে স্বাক্ষর করিয়ে পত্রিকায় মিথ্যা বিবৃতি প্রচার করায় যে, ঢাকার জীবনযাত্রা বেশ স্বাভাবিকভাবেই চলছে। তাদের এরূপ বিবৃতিকেই লেখিকা 'নির্লজ্জ মিথ্যা ভাষণে ভরা বিবৃতি' বলেছেন।"
        },
        {
          "label": "গ",
          "question": "উদ্দীপকে 'একাত্তরের দিনগুলি' রচনার কোন দিকটি উপস্থিত? ব্যাখ্যা করো।",
          "explanation": "উদ্দীপকে 'একাত্তরের দিনগুলি' রচনায় বর্ণিত ১৯৭১ সালের মুক্তিযুদ্ধে পাকিস্তানি বাহিনীর বর্বরতার দিকটি ফুটে উঠেছে। 'একাত্তরের দিনগুলি' রচনায় দিনপঞ্জি আকারে মুক্তিযুদ্ধের স্মৃতিচারণ করা হয়েছে। এ রচনায় দেখা যায়, পাকিস্তানি মিলিটারি বাহিনীর হাতে গুলি খেয়ে মরা অনেক বাঙালির লাশ নদীতে ভেসে যাচ্ছে। লাশগুলোর পিছনে হাত 'বাঁধা। সদরঘাটে, সোয়ারীঘাটে পঁচা লাশের দুর্গন্ধে দাঁড়ানো যায় না। ট্রাকভর্তি করে বাঙালিদের চোখ বেঁধে নিয়ে যাওয়া হতো গুলি করে মারার জন্য। পাকিস্তানি সৈন্যদের দ্বারা ঢাকা শহরকে অবরুদ্ধ করা হয়েছিল। উদ্দীপকে, শিক্ষক সরদার মুহাম্মদ নূর চুকনগরের গণহত্যার বর্ণনা করেছেন। তিনি বলেন সে এক নারকীয় দৃশ্য যা ভোলা যায় না। তাদের এলাকায় প্রায় চারমাসব্যাপী এই তাণ্ডব চলে। লাশগুলো নদীতে ভাসিয়ে দেওয়া হয়। আবার কিছু মাটির নিচে চাপা দেওয়া হয়। পাকিস্তানি বাহিনী কর্তৃক বাঙালিদের উপর একই ধরনের বর্বরতার চিত্র পাওয়া যায় 'একাত্তরের দিনগুলি' রচনায়। সুতরাং বলা যায়, যায়, উদ্দীপকে 'একাত্তরের দিনগুলি' রচনায় বর্ণিত মুক্তিযুদ্ধে পাকিস্তানি বাহিনী কর্তৃক বাঙালিদের উপর অকথ্য নির্যাতনের চিত্র ফুটে উঠেছে।"
        },
        {
          "label": "ঘ",
          "question": "\"উদ্দীপকের তুলনায় 'একাত্তরের দিনগুলি' রচনার বিষয়বস্তু অনেক ব্যাপক।\"- উক্তিটি মূল্যায়ন করো।",
          "explanation": "উদ্দীপকে 'একাত্তরের দিনগুলি' রচনায় আলোচিত পাকিস্তানি বাহিনীর বর্বরতা উঠে আসলেও মুক্তিযুদ্ধ চলাকালীন বাংলার অবরুদ্ধ অবস্থা এবং মুক্তিযুদ্ধে বাংলার মানুষের ব্যক্তিক ও সামষ্টিক অংশগ্রহণের দিক ফুটে ওঠেনি। 'একাত্তরের দিনগুলি' রচনায় দিনপঞ্জি আকারে মুক্তিযুদ্ধের স্মৃতিচারণা করা হয়েছে। এ রচনায় দেখা যায়, পাকিস্তানি হানাদার বাহিনীর আক্রমণে ঢাকার নগরজীবন বিশৃঙ্খল হয়ে পড়েছিল। শিশু-কিশোরেরা স্কুলে যেতে না চাইলেও তারা জোর করে শিক্ষাপ্রতিষ্ঠান খোলা রাখে। বিখ্যাত ও পদস্থ ব্যক্তি এবং বুদ্ধিজীবী ও শিল্পীদের ধরে নিয়ে তাঁদের দিয়ে রেডিও- টেলিভিশনে-প্রোগ্রাম করায় ও খবরের কাগজে বিবৃতি দেওয়ায় এবং নিরীহ বাঙালিদের ধরে নিয়ে গিয়ে হত্যা করে। এছাড়া এ দিনলিপি থেকে আরও জানা যায়, স্বাধীন বাংলা বেতারকেন্দ্রে চরমপত্র, কথিকাসহ বিভিন্ন অনুষ্ঠান কীভাবে বাঙালিদের সাহস জুগিয়েছে। উপরন্তু সন্তানের প্রতি গভীর মমতা ও সংবেদনশীল অনুভূতি থাকা সত্ত্বেও জাতির প্রয়োজনে যেভাবে লেখিকা তাঁর সন্তানের উৎসর্গ করেছেন তা দিনলিপিটি পাঠের মাধ্যমে জানা যায়। উদ্দীপকে ১৯৭১ সালের মুক্তিযুদ্ধে পাকিস্তানি বাহিনী কর্তৃক বাঙালিদের উপর বর্বরতার দিকটি চিত্রিত হয়েছে। সেই সঙ্গে এখানে পাকিস্তানি বাহিনী কর্তৃক বাংলার মানুষদের উপর নির্বিচারে গণহত্যা, তাদের নির্যাতনের ভয়াবহতা, নির্যাতন থেকে বাঁচতে বাংলার মানুষদের প্রচেষ্টা তুলে ধরা হয়েছে। 'একাত্তরের দিনগুলি' রচনায় মুক্তিযুদ্ধ চলাকালীন বাংলার মানুষদের অবরুদ্ধ অবস্থা, বিখ্যাত ব্যক্তিদের দ্বারা জোরপূর্বক বিবৃতি প্রদান, মুক্তিযুদ্ধে স্বাধীন বাংলা বেতারকেন্দ্রের ভূমিকা, একজন মায়ের আত্মত্যাগ প্রভৃতি বিষয় তুলে ধরা হয়েছে। কিন্তু উদ্দীপকে ১৯৭১ সালের মুক্তিযুদ্ধে পাকিস্তানি বাহিনীর নিষ্ঠুরতা ফুটে উঠলেও মুক্তিযুদ্ধের এসব দিক উঠে আসেনি। তাই বলা যায়, \"উদ্দীপকের তুলনায় 'একাত্তরের দিনগুলি' রচনার বিষয়বস্তু অনেক ব্যাপক।\""
        }
      ]
    },
    {
      "number": "5",
      "uddipok": "দুই বন্ধুর কথোপকথন- ১ম বন্ধু: জানিস বন্ধু, সমাজের সাথে তাল মেলাতে গেলে শুধু বাংলা বললেই চলে না। আমিতো ইংরেজি ভালো শিখিনি, তাই নিজের মতো করে বাংলা ইংরেজি মিলিয়ে কথা বলি, তবে ছেলেটিকে ভর্তি করেছি ইংলিশ মিডিয়াম স্কুলে। ২য় বন্ধু: সমাজের সাথে তাল মেলাতে আমি মাতৃভাষায় কথা বলতে লজ্জা পাই না, আমি গর্বিত বাংলা ভাষায় কথা বলি বলে। আমার সন্তানের ভাষাশিক্ষার ক্ষেত্রে বাংলা ভাষার অগ্রাধিকার দিয়েছি।",
      "tag": "JB 24",
      "sub_questions": [
        {
          "label": "ক",
          "question": "'আরবি-ফারসি' শাস্ত্রের প্রতি কবির কী নেই?",
          "explanation": "'আরবি-ফারসি' শাস্ত্রের প্রতি কবির রাগ নেই।"
        },
        {
          "label": "খ",
          "question": "বাংলা ভাষাকে যারা হিংসা করে তাদের জন্ম সম্পর্কে কবির সন্দিহান হওয়ার কারণ ব্যাখ্যা করো।",
          "explanation": "বাংলাদেশে জন্মগ্রহণ করেও যারা বাংলা ভাষাকে অবজ্ঞা করে তাদের জন্মপরিচয় নিয়ে কবি সন্দিহান। কবি আবদুল হাকিমের সমসাময়িক সময়ে, অর্থাৎ সতেরো শতকে একশ্রেণির লোক নিজের দেশ, ভাষা ও সংস্কৃতি সম্পর্কে বিভ্রান্ত ছিল। তারা বাংলাকে 'হিন্দুর অক্ষর' মনে করে ঘৃণা করত এবং আরবি-ফারসি ভাষায় কথা বলতে স্বাচ্ছন্দ্যবোধ করত। এসব মানুষকে শিকড়হীন পরগাছার সাথে তুলনা করা যায়। তাই কবি তাদের মতো বাংলা ভাষা বিদ্বেষীদের প্রতি কটাক্ষ করে তাদের বোধোদয় ঘটাতে তাদের জন্ম সম্পর্কে প্রশ্ন তুলেছেন।"
        },
        {
          "label": "গ",
          "question": "উদ্দীপকের ১ম বন্ধুর বক্তব্যে 'বঙ্গবাণী' কবিতার কোন দিকের ইঙ্গিত রয়েছে? ব্যাখ্যা করো।",
          "explanation": "উদ্দীপকের ১ম বন্ধুর বক্তব্যে 'বঙ্গবাণী' কবিতায় বর্ণিত নিজ ভাষার প্রতি ব্যক্তি বিশেষের অবহেলার দিকটি প্রকাশ পেয়েছে। 'বঙ্গবাণী' কবিতায় মাতৃভাষা বাংলার প্রতি কবির গভীর উপলব্ধি ও ভালোবাসা প্রকাশিত হয়েছে। পাশাপাশি কবিতাটিতে তিনি এক শ্রেণির ব্যক্তিত্বহীন ও পরগাছা স্বভাবের মানুষের স্বরূপ উন্মোচন করেছেন, যারা নিজ মাতৃভূমি ও মাতৃভাষার প্রতি শ্রদ্ধাশীল নয়। মাতৃভাষা বিদ্বেষী এসকল মানুষের প্রতি ক্ষুব্ধতার প্রকাশ হিসেবে কবি তাদের বংশ ও জন্মপরিচয় সম্পর্কে প্রশ্ন উত্থাপন করেছেন। উদ্দীপকে ১ম বন্ধু বলেন, সমাজের সাথে তাল মেলাতে গেলে শুধু বাংলা বললেই চলে না। তিনি ভালো ইংরেজি শেখেননি, তাই নিজের মতো করে বাংলা ইংরেজি মিলিয়ে কথা বলেন। তবে ছেলেকে ভর্তি করেছেন ইংলিশ মিডিয়াম স্কুলে। 'বঙ্গবাণী' কবিতায় এ ধরনের মানসিকতার প্রতি কবি ঘৃণা প্রকাশ করেছেন। এ প্রসঙ্গে তাঁর সুস্পষ্ট অভিমত' হলো, মাতৃভাষাকে সম্মান দিতে না পারলে সেসব মানুষদের উচিত মাতৃভূমি ত্যাগ করে অন্যত্র চলে যাওয়া। সে বিবেচনায়, উদ্দীপকের ১ম বন্ধুর মানসিকতায় আলোচ্য কবিতার মাতৃভাষা অবজ্ঞাকারীদের মনোভাবেরই ইঙ্গিত রয়েছে।"
        },
        {
          "label": "ঘ",
          "question": "\"উদ্দীপকের ২য় বন্ধুর বক্তব্য এবং 'বঙ্গবাণী' কবিতার মূলভাব একসূত্রে গাঁথা।”- মন্তব্যটির যথার্থতা বিচার করো।",
          "explanation": "\"উদ্দীপকের ২য় বন্ধুর বক্তব্য এবং 'বঙ্গবাণী' কবিতার মূলভাব একসূত্রে গাঁথা।”- মন্তব্যটি যথার্থ। 'বঙ্গবাণী' কবিতায় কবি আবদুল হাকিম মাতৃভাষা বাংলার প্রতি তাঁর গভীর হৃদয়াবেগ প্রকাশ করেছেন। পাশাপাশি মধ্যযুগীয় পরিবেশ বাংলার পরিবর্তে আরবি-ফারসি ভাষার বহুল ব্যবহার বিষয়েও তিনি সতর্ক করেছেন। এক্ষেত্রে সব ভাষার প্রতি শ্রদ্ধাশীল থেকেও তিনি মাতৃভাষা বাংলাকেই সর্বাধিক গুরুত্ব দিয়েছেন। কেননা, আবেগ-অনুভূতির সুষ্ঠু প্রকাশে এ ভাষাই আমাদের মর্ম স্পর্শ করে। উদ্দীপকে ২য় বন্ধু বলেন, সমাজের সাথে তাল মেলাতে তিনি মাতৃভাষায় কথা বলতে লজ্জা পান না বরং তিনি গর্বিত বাংলা ভাষায় কথা বলতে পেরে। তাঁর সন্তানকেও তিনি ভাষাশিক্ষার ক্ষেত্রে বাংলা ভাষার অগ্রাধিকার দিয়েছেন। 'বঙ্গবাণী' কবিতায় কবি আবদুল হাকিম মাতৃভাষায় সাহিত্য রচনার পক্ষে তাঁর বলিষ্ঠ মতামত ব্যক্ত করেছেন। তিনি মনে করেন, মাতৃভাষার সঙ্গে আমাদের প্রাণের সম্পর্ক বিদ্যমান। আর তাই জীবনাচরণের সব ক্ষেত্রে মাতৃভাষার চেয়ে হিতকর আর কিছু হতে পারে না। কবির এই মনোভাব উদ্দীপকের ২য় বন্ধুর বক্তব্যেও প্রতিফলিত হয়েছে। ২য় বন্ধুর মতে, বাংলা ভাষায় কথা বলতে লজ্জা পাওয়ার কিছু নেই। সে গর্বিত বোধ করে বাংলা ভাষায় কথা বলে যা 'বঙ্গবাণী' কবিতারও মূলকথা। এ বিবেচনায়, প্রশ্নোক্ত মন্তব্যটি যথার্থ।"
        }
      ]
    },
    {
      "number": "6",
      "uddipok": "পরের কারণে মরণেও সুখ; 'সুখ' 'সুখ' করি কেঁদো না আর, যতই কাঁদিবে, যতই ভাবিবে ততই বাড়িবে হৃদয় ভার।",
      "tag": "JB 24",
      "sub_questions": [
        {
          "label": "ক",
          "question": "হেমচন্দ্র বন্দ্যোপাধ্যায় কোন বিশ্ববিদ্যালয় থেকে স্নাতক ডিগ্রি লাভ করেন?",
          "explanation": "হেমচন্দ্র বন্দ্যোপাধ্যায় কলকাতা বিশ্ববিদ্যালয় থেকে স্নাতক ডিগ্রি লাভ করেন।"
        },
        {
          "label": "খ",
          "question": "'জীবাত্মা অনিত্য নয়'-কেন?",
          "explanation": "মৃত্যুর মধ্য দিয়ে দেহাবসান ঘটলেও আত্মার ক্ষেত্রে তেমনটি ঘটে না; আত্মা অবিনশ্বর। মানবজীবন ক্ষণস্থায়ী। কিন্তু আত্মার কখনো মৃত্যু হয় না। মানুষ তার কর্মের মাধ্যমে মৃত্যুর পরও মানুষের মাঝে বেঁচে থাকতে পারে। তাই কবি কর্মের প্রতি মানুষকে যত্নশীল হতে বলেছেন। 'জীবাত্মা অনিত্য নয়' বলতে কবি আত্মার এই চিরন্তনতাকেই বুঝিয়েছেন, যা কর্মের মাধ্যমে মানুষের মাঝে বেঁচে থাকে।"
        },
        {
          "label": "গ",
          "question": "উদ্দীপকে 'জীবন-সঙ্গীত' কবিতার কোন দিকটি প্রতিফলিত হয়েছে? ব্যাখ্যা করো।",
          "explanation": "উদ্দীপকে 'জীবন-সঙ্গীত' কবিতার মিথ্যা সুখের কল্পনা করে দুঃখ না বাড়িয়ে নিজের ও পরের দায়িত্ব সঠিকভাবে পালনের মাধ্যমে দায়িত্বশীল হয়ে ওঠার দিকটি প্রতিফলিত হয়েছে। এই ক্ষণস্থায়ী জীবনকে চাকচিক্যময় করতে আমাদের চেষ্টার অন্ত নেই। আমাদের এই পৃথিবীতে আগমন অত্যন্ত মূল্যবান। শুধু মানুষ নিজের জন্য কাজ করে জগতে স্মরণীয় হতে পারে না। শুধু নিজের কথা ভাবা মনুষ্যত্বের লক্ষণ নয়। যে যত নিজেকে নিয়ে আত্মমগ্ন থাকবে, সে তত চিন্তাযুক্ত ও কষ্ট পাবে। উদ্দীপকে বলা হয়েছে, অন্যের উপকার করতে গিয়ে যদি মৃত্যুবরণও করতে হয় তাতেও সুখ আছে। কিন্তু ব্যক্তি যদি বারবার নিজের সুখের কথা ভেবে কেঁদে মরে তাতে দুঃখ কমবে না বরং বাড়বে। তাই অন্যের কথা ভাবতে হবে, পরার্থপর হতে হবে। অপরদিকে আলোচ্য কবিতাতেও বলা হয়েছে কেউ কারো জন্য নয়, এ কথা সত্যি নয়। তাই স্বীয় সুখের অভাবে দুঃখ না করে নিজের দায়িত্ব পালনের মাধ্যমে সকলের উন্নয়ন সাধন করে ভালো থাকার পন্থা অবলম্বন করতে হবে।"
        },
        {
          "label": "ঘ",
          "question": "\"উদ্দীপকে উল্লিখিত বিষয়টি ছাড়াও 'জীবন-সঙ্গীত' কবিতায় উঠে এসেছে জীবনকে সমৃদ্ধ করার একাধিক পরামর্শ।”- মন্তব্যটির প্রাসঙ্গিকতা মূল্যায়ন করো।",
          "explanation": "উদ্দীপকের পরার্থপরতার দিকটি ছাড়াও 'জীবন-সঙ্গীত' কবিতায় জীবনের সংগ্রাম, মহৎ ব্যক্তিত্বের পদাণু অনুসরণ ও সংসার-সংলগ্ন জীবনযাপনের মতো বিষয়গুলো প্রস্ফুটিত হওয়ায় প্রশ্নোক্ত মন্তব্যটি যথার্থ। 'জীবন-সঙ্গীত' কবিতায় কবি মানবজীবনকে কেন্দ্র করে এক গভীর দর্শন তুলে ধরেছেন। তাঁর মতে, মানবজীবন তুচ্ছ নয় বরং তা অত্যন্ত মূল্যবান। তাই ভ্রান্তধারণায় মগ্ন হয়ে জীবনের মহত্ত্বকে বিনষ্ট করা উচিত নয় বরং ব্যক্তিস্বার্থের ঊর্ধ্বে উঠে দেশ ও মানুষের কল্যাণে আত্মনিবেদন করে জীবনকে মহিমান্বিত করাতেই জীবনের সার্থকতা নিহিত। তিনি আরও বলেন সংসারে বাস করতে হলে সংসারের দায়িত্ব যথাযথভাবে পালন করতে হবে। কেননা বৈরাগ্যে মুক্তি নেই। কবি আরও বলেছেন, মহাজ্ঞানী ও মহান ব্যক্তিদের পথ অনুসরণ করে আমাদেরও বরণীয় হতে হবে। কারণ তাঁদের জীবনদর্শনেই রয়েছে আসল মনুষ্যত্ব। উদ্দীপকে বলা হয়েছে, মানবকল্যাণ হেতু মৃত্যুতেও সুখ আছে এবং বারবার সুখের চিন্তা করতে বারণ করা হয়েছে। কারণ মানুষের চাহিদার কোনো শেষ নেই। সুতরাং মানুষের স্বভাবই যত পাবে, সে তত চাইবে। আর না পাওয়ার মিথ্যা দুঃখ-কষ্ট ভোগ করবে। আলোচ্য কবিতাতে কবির সামগ্রিক জীবন-ভাবনা প্রকাশ পেয়েছে। কবিতাতে উঠে এসেছে কীভাবে পরার্থপরতার মধ্য দিয়ে বাস্তবসম্মত উপায়ে সংগ্রাম করে মহৎ ব্যক্তিদের পদচিহ্ন অনুসরণ করে বেঁচে থাকতে হয়। অন্যদিকে উদ্দীপকে শুধু পরার্থপরতার মধ্যে সুখ খোঁজার বিষয়টি তুলে ধরা হয়েছে। সুতরাং \"উদ্দীপকের বিষয়টি ছাড়াও 'জীবন-সঙ্গীত' কবিতায় জীবনকে সমৃদ্ধি করার একাধিক পরামর্শ রয়েছে।”- মন্তব্যটি প্রাসঙ্গিক।"
        }
      ]
    },
    {
      "number": "7",
      "uddipok": "নয়ন সড়ক দুর্ঘটনায় আহত হলে ঢাকার অ্যাপোলো হাসপাতালে ভর্তি করা হয়। একমাত্র ছেলে নয়নের এমন অবস্থায় মা দিশাহারা। তিনি নামাজ পড়ে ছেলের সুস্থতার জন্য আল্লাহর কাছে মোনাজাত করেন। রোজা মানত করেন, জানের বদলে জান হিসেবে গোরু মানত করেন। অসুস্থ নয়নকে দেখতে নানা রকম ফলমূল নিয়ে আত্মীয়স্বজন হাসপাতালে ভিড় জমায়।",
      "tag": "JB 24",
      "sub_questions": [
        {
          "label": "ক",
          "question": "ফোঁটায় ফোঁটায় কী ঝরছে?",
          "explanation": "ফোঁটায় ফোঁটায় পাতা-চোঁয়া জল ঝরছে।"
        },
        {
          "label": "খ",
          "question": "'সম্মুখে তার ঘোর কুদ্ধটি মহাকাল রাত পাতা।'- বলতে কী বোঝানো হয়েছে?",
          "explanation": "সন্তানের ভবিষ্যৎ নিয়ে উদ্বিগ্ন মায়ের মানবিক অবস্থার স্বরূপ ফুটে উঠেছে প্রশ্নোক্ত পঙ্ক্তিতে। মৃত্যুশয্যায় শায়িত সন্তানের শিয়রে বসে মা প্রচণ্ড দুশ্চিন্তায় কাতর হয়ে রয়েছে। অনিশ্চয়তায় ভরা শীতের বিরাট রাত তার সামনে। কুয়াশায় ঢাকা যেন চারপাশ, তাই আলোর কোনো রেখা দেখা যাচ্ছে না। সন্তানের ভবিষ্যৎ চিন্তায় উদ্বিগ্ন মায়ের অসহায়ত্বের স্বরূপ বোঝাতেই প্রশ্নোক্ত চরণটি করা হয়েছে।"
        },
        {
          "label": "গ",
          "question": "উদ্দীপকের সাথে 'পল্লিজননী' কবিতার বৈসাদৃশ্য ব্যাখ্যা করো।",
          "explanation": "অর্থনৈতিক দিক থেকে উদ্দীপকের অবস্থার সঙ্গে 'পল্লিজননী' কবিতার রুণ ছেলেটির পরিবারের বৈসাদৃশ্য লক্ষ করা যায়। কবি জসীমউদ্দীনের 'পল্লিজননী' কবিতায় সন্তানের প্রতি মায়ের অপত্যস্নেহের অনুভূতি ও তার অসহায়ত্বের কথা তুলে ধরা হয়েছে। রুগ্ম পুত্রের শিয়রে রাত জেগে বসে আছেন এক মা। দারিদ্র্যের কারণে তিনি ছেলেটিকে প্রয়োজনীয় খাদ্য ও আনন্দের উপকরণ দিতে পারেননি। তাছাড়া তার জন্য একটি সুস্থ পরিবেশও নিশ্চিত করতে পারেননি। চারিদিকে মশার অত্যাচার, বেড়ার ফাঁক গলিয়ে আসে শীতের ঠান্ডা হাওয়া। সামর্থ্যের অভাবে মা তাকে ওষুধ-পথ্য কিছুই দিতে পারেননি। উদ্দীপকের নয়ন অর্থনৈতিকভাবে সচ্ছল পরিবারের সন্তান। অর্থের কোনো অভাব নেই তার। তার মা তাকে ব্যয়বহুল অ্যাপোলো হাসপাতালে ভর্তি করিয়ে চিকিৎসা করিয়েছেন। সন্তানের রোগমুক্তির আশায় রোজা, গোরু মানত করেছেন। কিন্তু এত কিছুর পরও সন্তানকে কিছুতেই সুস্থ করতে পারছেন না। তাই তিনি সৃষ্টিকর্তার কাছে প্রার্থনা করেছেন সন্তানের সুস্থতা কামনায়। আলোচ্য কবিতার পল্লিজননী ও উদ্দীপকের মা উভয়েই সন্তানের প্রতি অপত্যস্নেহে জারিত। তাঁরা সন্তানের সুস্থতার জন্য চেষ্টা করেছেন। তবে আর্থিক অবস্থার কারণে দুই স্থানে দুই ধরনের পরিস্থিতি সৃষ্টি হয়েছে। পল্লিজননী রুগ্ম সন্তানকে ভালো চিকিৎসা, ভালো পথ্য কোনোটাই দিতে পারেননি। অপরদিকে উদ্দীপকের মা ছেলের চিকিৎসার জন্য সব ধরনের আধুনিক সুযোগ-সুবিধার ব্যবস্থা করেছেন।"
        },
        {
          "label": "ঘ",
          "question": "“উদ্দীপকটি 'পল্লিজননী' কবিতার খণ্ডচিত্র মাত্র, পূর্ণরূপ নয়।\"- বিশ্লেষণ করো।",
          "explanation": "উদ্দীপকের 'মা' ও 'পল্লিজননী' কবিতার 'মা' উভয়েরই স্নেহ-ভালোবাসার কমতি না থাকলেও উদ্দীপকটিতে 'পল্লিজননী' কবিতার মায়ের মনের শঙ্কার তীব্রতা, দরিদ্রতা, প্রকৃতির বর্ণনা, অসহায়ত্ব, ব্যর্থতা প্রকৃতি প্রস্ফুটিত না হওয়ায় প্রশ্নোক্ত বক্তব্যটি যথার্থ। 'পল্লিজননী' কবিতাটিতে অসুস্থ পুত্রকে নিয়ে গ্রামের এক দরিদ্র স্নেহময়ী মায়ের দুর্ভাবনার চিত্র তুলে ধরা হয়েছে। গভীর রাতে রুগ্‌ণ পুত্রের শিয়রে বসে আছেন মমতাময়ী মা। জীর্ণ কুঁড়েঘরের বেড়ার ফাঁক দিয়ে আসছে শীতের হিমশীতল বাতাস। পুত্রকে ঘিরে মায়ের মনে জমেছে দুর্ভাবনার মেঘ। সন্তান হারানোর শঙ্কায় তাঁর বুক কেঁপে ওঠে। সন্তানের আরোগ্য কামনায় মা নামাজের ঘরে মোমবাতি, দরগায় মানত করেন। বারবার সৃষ্টিকর্তাকে ডাকেন। অসুস্থ ছেলেটির ঘুম আসে না। মায়ের কাছে সে নানা আবদার করে এবং তা পূরণের প্রতিশ্রুতি আদায় করে নেয়। দুঃখিনী দরিদ্র মায়ের মনে পড়ে যায় নিজের আর্থিক অক্ষমতার কথা। স্নেহময়ী মমতাময়ী মা দারিদ্র্যের কারণে তাঁর আদরের অসুস্থ সন্তানের প্রয়োজনীয় ওষুধ-পথ্য, খাদ্য ও বিনোদন দিতে পারেনি। কিন্তু বুকের সবটুকু স্নেহ ঢেলে দিয়ে সন্তানকে আগলে রাখতে চান মমতাময়ী মা। উদ্দীপকের নয়ন সড়ক দুর্ঘটনায় আহত হলে সাথে সাথে হাসপাতালে ভর্তি করানো হয়। মা ছেলের জন্য নামাজ পড়ে দোয়া করে এবং রোজা ও গোরু মানত করে। নয়নের মায়ের নয়নের প্রতি স্নেহ-ভালোবাসার কোনো কমতি নেই। 'পল্লিজননী' কবিতাটিতে পুত্রের অসুস্থতাজনিত কারণে মায়ের মনোবেদনার দিকটি ছাড়াও সন্তান হারানোর শঙ্কা, অসহায়ত্ব, দরিদ্রতা, ব্যর্থতা, পুত্রের চঞ্চলতা ও পল্লিপ্রকৃতির বর্ণনা উঠে এসেছে। অপরদিকে, আলোচ্য উদ্দীপকে কেবল অসুস্থ সন্তানের আরোগ্য কামনায় দিশাহারা মায়ের প্রতিচ্ছবি ফুটে উঠেছে। তাই বলা যায় যে, \"উদ্দীপকটি 'পল্লিজননী' কবিতার খণ্ডচিত্র মাত্র, পূর্ণরূপ নয়।”- মন্তব্যটি যথার্থ।"
        }
      ]
    },
    {
      "number": "8",
      "uddipok": "২৬শে মার্চ সকালে ১৮ পাঞ্জাব রেজিমেন্ট পুরান ঢাকায় তাদের অপারেশন শুরু করল। এর অগ্রবর্তী বাহিনীটি যাকেই পালাতে দেখল তাকেই লক্ষ করে গুলি ছুঁড়ল। কয়েকটি জায়গায় বাঙালিদের সারি বেঁধে দাঁড় করিয়ে গুলি করে মারা হলো। অগ্রবর্তী দলের পিছনেই ছিল একটি ছোটো দল, তাদের হাতে ছিল পেট্রোল। আশেপাশের বাড়িঘরে আগুন দিতে দিতে এগোতে লাগল দলের সৈন্যরা।",
      "tag": "JB 24",
      "sub_questions": [
        {
          "label": "ক",
          "question": "কোন গাছের নিচে হরিকাকুর সাথে বুধার দেখা হয়?",
          "explanation": "জাম গাছের নিচে হরিকাকুর সাথে বুধার দেখা হয়।"
        },
        {
          "label": "খ",
          "question": "",
          "explanation": "বুধা রানিকে মিলিটারির ভয়ে পালিয়ে যেতে দেখে ভীতুর ডিম বলেছেন। ১৯৭১ সালে বাংলাদেশের মানুষের জীবনে নামে এক কালো অধ্যায়। পাকিস্তানি মিলিটারি নিরস্ত্র বাঙালির উপর ঝাঁপিয়ে পড়ে। শহর থেকে গ্রাম সর্বত্র ধ্বংসলীলায় পরিণত হয়। এমনই ভাবে হঠাৎ একদিন বুধাদের গ্রামে আগমন ঘটে মিলিটারির। নির্বিচারে তারা গুলি চালায়। তাদের ভয়ে গ্রামের মানুষ পালিয়ে যায়। বুধার সাথে রানির রাস্তায় দেখা হয় পালিয়ে যাওয়ার সময়। রানি বুধাকে পালিয়ে যেতে বললে, সে রানিকে 'ভীতুর ডিম' বলে এবং সে কোথাও যাবে না বলে জানায়।"
        },
        {
          "label": "গ",
          "question": "উদ্দীপকের ঘটনা 'কাকতাড়ুয়া' উপন্যাসের কোন ঘটনার প্রতিনিধিত্ব করে? ব্যাখ্যা করো।",
          "explanation": "উদ্দীপকের ঘটনা 'কাকতাড়ুয়া' উপন্যাসের বুধাদের গ্রামে মিলিটারি আক্রমণের ঘটনার প্রতিনিধিত্ব করে। 'কাকতাড়ুয়া' উপন্যাসে মুক্তিযুদ্ধের ধ্বংসলীলার প্রতিচ্ছবি লক্ষ করা যায়। একদিন বুধাদের গ্রামের বাজারে মিলিটারির জিপ আসে। তারা আসার পথে গুলি চালাতে চালাতে আসে। বাজারে আগুন ধরিয়ে দেয়। অনেক মানুষকে গুলি করে মারে। মিলিটারির গুলিতে আবার অনেকে আহত হন। মিলিটারি চলে যাওয়ার পর বাজারের করুণ দৃশ্য দেখে বুধা ক্ষিপ্ত হয়ে যায়। উদ্দীপকে ২৬ মার্চের গণহত্যার কথা বর্ণনা করা হয়েছে। পাঞ্জাব রেজিমেন্ট বাহিনীটি সারিবদ্ধভাবে দাঁড় করিয়ে বাঙালিদের হত্যা করেছিল। যাকে সামনে থেকে পালাতে দেখেছে তাকেই হত্যা করেছে। পেট্রোল দিয়ে আশেপাশের বাড়িঘর জ্বালিয়ে পুরিয়ে দেওয়া হয়েছিল। এই চিত্র আলোচ্য 'কাকতাড়ুয়া' উপন্যাসেও ফুটে উঠেছে। তাই বলা যায়, উদ্দীপকের পাকিস্তানি বাহিনীর নারকীয় হত্যাযজ্ঞের ঘটনার সাথে 'কাকতাড়ুয়া' উপন্যাসের মিল প্রস্ফুটিত।"
        },
        {
          "label": "ঘ",
          "question": "",
          "explanation": "'কাকতাড়ুয়া' উপন্যাসে পাকিস্তানি বাহিনীর ধ্বংসলীলার পাশাপাশি এতিম কিশোর মুক্তিযোদ্ধা বুধার জীবন কাহিনি, দেশপ্রেম, নির্ভীকতা, প্রতিশোধ প্রভৃতি বিষয় প্রস্ফুটিত হওয়ায় উদ্দীপকটি উপন্যাসের খণ্ডচিত্র মাত্র। বাংলাদেশের আর দশটি গ্রামের মতোই সুন্দর একটি গ্রাম ছিল বুধাদের। সবকিছু ঠিকঠাক চলছিল। এই গ্রামেরই এক কিশোর নাম তার বুধা। বুধার আপন বলতে তেমন কেউ নেই। সারা গ্রাম আর বাজার ছিল তার বিচরণক্ষেত্র। এইভাবে চেনাজানা সব মানুষ হয়ে ওঠে তার আপনজন। সবকিছু সুন্দরভাবে চলছিল। কিন্তু হঠাৎ একদিন সেই সুন্দর গ্রামে পাকিস্তানি মিলিটারি চলে আসে। তারা রাস্তার আশেপাশে গুলি চালায়। বুধাদের বাজারে আগুন লাগায়। মিলিটারির গুলিতে অনেক মানুষ নিহত- আহত হয়। বাজারের অবস্থা ও মানুষের আর্তনাদ দেখে বুধার মন খারাপ হয়ে যায়। মিলিটারি আক্রমণের ভয়ে গ্রামের অনেক মানুষ পালিয়ে যায় নিরাপদ স্থানে। আবার গ্রামের অনেক মানুষ মিলিটারিদের সাথে খাতির জমায়। গ্রামের আহাদ মুন্সি শান্তি কমিটির চেয়ারম্যান হয়। এদের উপর বুধার রাগের অন্ত নেই। বুধা মিলিটারিদের উপর প্রতিশোধ নিতে চায়। বাংলাদেশকে স্বাধীন করার প্রতিজ্ঞা করে। সে গোপনে মুক্তিযোদ্ধা আলি ও মিঠুর সাথে যোগাযোগ রক্ষা করে চলে। সময় এলে সুযোগ বুঝে আহাদ মুন্সি ও রাজাকারের কমান্ডারের বাড়িতে আগুন লাগায় বুধা। মুক্তিযোদ্ধাদের নেতা শিল্পী শাহাবুদ্দিনের সহযোগিতায় মিলিটারিদের ক্যাম্পে মাইন বিস্ফোরণ ঘটায় বুধা। এই হলো 'কাকতাড়ুয়া' উপন্যাসের এক সাহসী কিশোর মুক্তিযোদ্ধার কাহিনি। উদ্দীপকে বর্ণিত হয়েছে পুরান ঢাকায় পাকিস্তানি মিলিটারি আক্রমণ চালায়। তারা সামনে যাকেই পালাতে দেখে তাকেই গুলি করে হত্যা করে। আবার রাস্তার আশেপাশের বাড়িঘরে আগুন লাগিয়ে দেয়। উপন্যাসে বুধাকে কেন্দ্র করে মুক্তিযুদ্ধকালীন বাস্তবতা, কিশোর মুক্তিযোদ্ধার বেড়ে ওঠা, রাজাকারদের প্রতিচ্ছবি, মুক্তিবাহিনীর হামলা, সাধারণ মানুষের মনোভাবনা প্রস্ফুটিত হলেও উদ্দীপকে কেবল মুক্তিযুদ্ধে পাকিস্তানি বাহিনীর ধ্বংসলীলা ফুটে উঠেছে। তাই প্রশ্নোক্ত মন্তব্যটি যথাযথ হয়েছে।"
        }
      ]
    },
    {
      "number": "9",
      "uddipok": "১৯৭১ সালের ৭ অক্টোবর গভীর রাতে মুক্তিযোদ্ধারা টাঙ্গাইল জেলার গোপালপুর উপজেলায় পাকিস্তানি সেনাবাহিনীর অবস্থানে আক্রমণ করলে পাকিস্তানি সেনারা ঘাঁটিতে অবরুদ্ধ হয়ে পড়ে। এই সময় একদিন শহীদুল ইসলাম কাজের ছেলের ছদ্মবেশে পাকিস্তানি সেনাবাহিনীর ঘাঁটিতে যান। তাদের বিভিন্ন ফাই-ফরমাশ খেটে আস্থা অর্জন করেন। পরে গ্রেনেডসহ ঘাঁটিতে প্রবেশ করে সেখানে গ্রেনেড বিস্ফোরণ ঘটিয়ে নিরাপদে ফিরে আসেন।",
      "tag": "JB 24",
      "sub_questions": [
        {
          "label": "ক",
          "question": "বুধা কোথায় পা ছড়িয়ে শুয়ে পড়ে?",
          "explanation": "বুধা নৌকার পাটাতনে পা ছড়িয়ে শুয়ে পড়ে।"
        },
        {
          "label": "খ",
          "question": "",
          "explanation": "রাজাকার আহাদ মুন্সির বাড়িতে আগুন দিয়ে বুধা আনন্দ প্রকাশ করতে প্রশ্নোক্ত উক্তিটি করেছে। মা-বাবা মারা যাওয়ার পর বুধা খুশি হতে ভুলে গিয়েছিল। কিন্তু রাজকার আহাদ মুন্সির বসতবাড়িতে আগুন দিয়ে বুধা হারানো খুশি ফেরত পেয়েছে। কারণ, অত্যাচারী ও হত্যাকারী মিলিটারিদের সঙ্গে হাত মিলিয়েছিল আহাদ মুন্সি। শান্তি কমিটির নামে সে পাকিস্তানি সৈন্যদের নানাভাবে সহযোগিতা করছিল। তাই তার বাড়ি পুড়িয়ে খুশি হয়েছিল বুধা।"
        },
        {
          "label": "গ",
          "question": "",
          "explanation": "উদ্দীপকের শহীদুল ইসলামের সাথে 'কাকতাড়ুয়া' উপন্যাসের 'বুধার' সাথে সাদৃশ্য রয়েছে। তাঁরা দুজনই দেশের স্বাধীনতার জন্য জীবন বাজি রেখে পাকিস্তানি বাহিনীর বিরুদ্ধে যুদ্ধ করে সাহসিকতার পরিচয় দিয়েছেন। উপন্যাসে কেন্দ্রীয় চরিত্র বুধার ব্যক্তিগত জীবনের নানা দিক উঠে এসেছে। পরিবারের সবাই কলেরায় মারা যাওয়ার পর বুধা আশ্রয়হীন হয়ে পড়ে। পাকিস্তানি হানাদার বাহিনীর নানা অত্যাচার তার মধ্যে একধরনের প্রতিশোধপরায়ণতা তৈরি করে, যার ফলে সে মুক্তিযোদ্ধাদের সহায়তা করতে শুরু করে। রাজাকারের বাড়িতে আগুন দেওয়া, তথ্যের আদানপ্রদান করা, পাকিস্তানিদের ক্যাম্পে মাইন পুঁতে রাখাসহ নানা কাজ করে বুধা। উদ্দীপকের গ্রামে পাকিস্তানি সেনাবাহিনী ঘাঁটি গাড়লে শহীদুল ইসলাম কাজের ছেলের ছদ্মবেশে সেখানে আসা-যাওয়া শুরু করেন। কাজের ছেলের অভিনয় করে তাদের আস্থা অর্জন করেন। কিন্তু শহীদুলের মনে ছিল দেশকে হানাদার বাহিনীর দখল থেকে রক্ষা করা। তিনি প্রতিশোধ নেওয়ার সুযোগ খুঁজেন। একদিন সুযোগ বুঝে গ্রেনেডসহ ক্যাম্পে প্রবেশ করেন এবং সফল বিস্ফোরণ ঘটিয়ে নিরাপদে ফিরে আসেন। সুতরাং উদ্দীপকের শহীদুল ইসলাম ও 'কাকতাড়ুয়া' উপন্যাসের বুধার মধ্যে সাদৃশ্য রয়েছে।"
        },
        {
          "label": "ঘ",
          "question": "",
          "explanation": "সার্বিক দিক বিশ্লেষণে উদ্দীপকের শহীদুল ইসলাম 'কাকতাড়ুয়া' উপন্যাসের বুধা চরিত্রের সার্থক প্রতিরূপ হয়ে উঠতে পারেনি কারণ বুধা চরিত্রের বৃদ্ধি, জীবনভাবনা, বিস্তৃতি, গতি আরও ব্যাপক। 'কাকতাড়ুয়া' উপন্যাসের বুধা বাংলাদেশের কিশোর মুক্তিযোদ্ধাদের প্রতিনিধি। উপন্যাসের প্রথমে তাকে আমরা স্বাধীনভাবে গ্রামে ঘুরে বেড়ানো আত্মপ্রত্যয়ী বালক হিসেবে দেখতে পাই। কলেরায় বাবা, মা, ভাইবোন সকলকে হারিয়ে সে হয়েছে নিঃস্ব। সময়ের পট পরিবর্তনে সে হয়ে ওঠে সাহসী মুক্তিযোদ্ধা। তার সাহসিকতা অতুলনীয়। বুধা পাকিস্তানিদের নানা অত্যাচার দেখে যুদ্ধ করার জন্য ব্যাকুল হয়ে ওঠে। সে রাজাকারের বাড়িতে আগুন দেওয়া, পাকিস্তানিদের ক্যাম্পে মাইন পুঁতে রাখার মতো সাহসী কাজ করে। রাজাকার ও পাকিস্তানিদের অত্যাচারের ভয়েও সে পিছিয়ে যায় না। এভাবে পরিবারহীন বুধা মুক্তিযুদ্ধে অবদান রাখার মাধ্যমে 'কাকতাড়ুয়া' উপন্যাসের প্রধান চরিত্রে রূপ লাভ করে। উদ্দীপকের শহীদুল ইসলাম পাকিস্তানি সেনাবাহিনীর ঘাঁটিতে কাজের ছেলে হিসেবে কাজ নেয়। সে মিলিটারিদের আস্থা অর্জন করে। সুযোগ বুঝে ক্যাম্পে গ্রেনেডসহ প্রবেশ করে এবং সফল বিস্ফোরণ ঘটিয়ে নিরাপদে ফিরে আসে। 'কাকতাড়ুয়া' উপন্যাসের বুধা চরিত্র ছিল বাস্তবতার নিপীড়নে পিষ্ট হওয়া এক সাহসী কিশোরের মুক্তিযোদ্ধা হয়ে ওঠার গল্প। বুধার জীবনভাবনা ও চিন্তার প্রসারতা ছিল। কিন্তু উদ্দীপকটিতে শহীদুল ইসলামের চরিত্র বুধার চরিত্রের মতো ব্যাপকতা ও বিস্তৃতি লাভ করতে পারেনি। জীবনভাবনা ও পারিপার্শ্বিক অবস্থার বিবেচনাতেও বুধা এবং শহীদুল ইসলামের চরিত্রে বৈসাদৃশ্য লক্ষণীয়। সুতরাং বলা যায়। \"সার্বিক দিক বিশ্লেষণে উদ্দীপকের শহীদুল ইসলাম 'কাকতাড়ুয়া' উপন্যাসের বুধা চরিত্রের যথার্থ প্রতিরূপ হয়ে উঠতে পারেনি।\" মন্তব্যটি যথার্থ।"
        }
      ]
    },
    {
      "number": "10",
      "uddipok": "রাফিন সংবাদপত্র খুলে প্রথমেই 'আজকের দিনটা কেমন যাবে' কলামটিতে চোখ না বুলিয়ে ঘর থেকে বের হন না। ঘর থেকে বেরোবার সময় অসাবধানতাবশত হোঁচট খেলে বা হাঁচি দিলে, খানিকটা সময় বসে তারপর বাড়ি থেকে বের হন।",
      "tag": "JB 24",
      "sub_questions": [
        {
          "label": "ক",
          "question": "",
          "explanation": "বহিপীরের মতে পীরের গায়ে বদদোয়া লাগে না।"
        },
        {
          "label": "খ",
          "question": "",
          "explanation": "জমিদারি হারানোর ফলে ছেলে হাশেমের ছাপাখানা দেওয়ার স্বপ্ন নষ্ট হবে বলে হাতেম আলি প্রশ্নোক্ত উক্তিটি করেছেন। হাতেম আলি বহিপীরের কাছে তাঁর জমিদারি নিলামে ওঠা নিয়ে আফসোস করছিলেন। তাঁর ছেলে হাশেমের ছাপাখানা দেওয়ার স্বপ্ন ছিল। নিজে দেউলিয়া হবেন তা নিয়ে তাঁর আফসোস ছিল না। তাঁর আফসোস হচ্ছিল এই ভেবে যে, তাঁর ছেলে হাশেমের স্বপ্ন ভেঙে যাবে। মূলত হাতেম আলি জমিদারি হারানোর বিষয়টিকেই ছেলের স্বপ্নভঙ্গের কারণ হিসেবে উপস্থাপন করেন।"
        },
        {
          "label": "গ",
          "question": "",
          "explanation": "উদ্দীপকটিতে 'বহিপীর' নাটকের মতো বিভিন্ন কুসংস্কার ও অন্ধ ধর্মবিশ্বাসের কথা উঠে আসায় তা নাটকের সাথে সম্পর্কিত। 'বহিপীর' নাটকে বাংলাদেশের প্রত্যন্ত অঞ্চলে জেঁকে বসা 'পীরপ্রথা, কুসংস্কার ও অন্ধবিশ্বাসের চিত্র ফুটে উঠেছে। তৎকালীন সমাজব্যবস্থায় পীর সাহেবকে ধনী-গরিব সকলে অসম্ভব ভয় ও মান্য করত। পীরের আদর-আপ্যায়নে নিজেদের সবর্ষ উজাড় করে দিত। গ্রামের সাধারণ মানুষ তাদের পীরকে পেলে হিতাহিত জ্ঞান হারিয়ে ফেলত। তার সেবা করার জন্য পাগল হয়ে নিজের কন্যাকে পর্যন্ত তার হাতে তুলে দিত। ধর্মীয় কুসংস্কারের এমনই এক চিত্র 'বহিপীর' নাটকে ফুটিয়ে তোলা হয়েছে। উদ্দীপকের রাফিনের মধ্যে 'বহিপীর' নাটকের বিভিন্ন কুসংস্কার বিদ্যমান। রাফিন রাশিফলে বিশ্বাসী। 'আজকের দিনটা কেমন যাবে' সংবাদপত্রের কলামটি না পড়ে ঘর থেকে বের হন না। হোঁচট খেলে বা হাঁচি দিলে কিছু সময় বসে তারপর ঘর থেকে বের হন। এসব কুসংস্কার ছাড়া কিছুই নয়। সুতরাং, উদ্দীপকের সাথে 'বহিপীর' নাটকের কুসংস্কারের দিকটি সম্পর্কিত।"
        },
        {
          "label": "ঘ",
          "question": "উদ্দীপকটি 'বহিপীর' নাটকের মূলচেতনা স্পর্শ করেছে কি? তোমার মতামত যুক্তিসহ বিশ্লেষণ করো।",
          "explanation": "উদ্দীপকটি 'বহিপীর' নাটকের মূলচেতনা স্পর্শ করেছে কি? উদ্দীপকে যে চরিত্রটি দেখানো হয়েছে, রাফিন, সে একান্তভাবে নিজের দিনকে পরিকল্পিতভাবে শুরু করতে চায় এবং এর জন্য সে সংবাদপত্রের ‘আজকের দিনটা কেমন যাবে’ কলামটি দেখে। তার প্রতিদিনের আচরণে দেখা যায়, তিনি খুবই সুশৃঙ্খল ও কুসংস্কারে বিশ্বাসী। ঘর থেকে বের হওয়ার সময় তার হোঁচট খাওয়া বা হাঁচি দেওয়া কোনো বড় ঘটনা নয়, তবে তার জন্য তা মানসিকভাবে গুরুত্বপূর্ণ। এই রকম মানসিকতার মধ্যে ভাগ্য বা দৈববিধি প্রতি তার বিশ্বাস স্পষ্টভাবে প্রকাশ পায়, যেখানে ছোটখাটো বিষয়ও তার সারা দিনের গতিকে প্রভাবিত করে। এখানে মূলত ‘বহিপীর’ নাটকের মূল চেতনা , যেখানে জীবন, মানুষের বিশ্বাস, এবং প্রাচীন সামাজিক মূল্যবোধগুলি কেন্দ্রবিন্দুতে থাকে, প্রতিফলিত হয়। ‘বহিপীর’ নাটকের মাধ্যমে সৈয়দ ওয়ালীউল্লাহ আমাদেরকে দেখিয়েছেন কিভাবে সমাজ, লোকবিশ্বাস এবং অবচেতন মন মানুষের জীবনযাত্রাকে প্রভাবিত করে। নাটকের বিভিন্ন চরিত্রের মতো রাফিনও তার জীবনের দৈনন্দিন কাজকর্মকে কিছু অদৃশ্য শক্তি দ্বারা প্রভাবিত মনে করে, যেমন তার দিনটির শুরুর আগেই সংবাদপত্রের কলামটি দেখতে চাওয়া বা তার দৈনন্দিন আচরণে অযথা মানসিক টেনশন। ‘বহিপীর’ নাটকের মূল চেতনায় মানুষের অতীতের বিশ্বাস, ঐতিহ্য, কুসংস্কার এবং আধুনিকতার সঙ্গে সম্পর্কিত দ্বন্দ্ব অত্যন্ত গুরুত্বপূর্ণ। রাফিনের মতো চরিত্রগুলোর মাধ্যমে, যাদের দৈনন্দিন জীবন আধুনিকতা ও পুরনো বিশ্বাসের মধ্যে অতিক্রম করে, নাটকটি আমাদের দেখাতে চায় যে মানুষের জীবন এত সহজ নয়, একে প্রভাবিত করে বহু ধরনের মনস্তাত্ত্বিক চাপ, বিশ্বাস ও সামাজিক পরিবেশ । তাহলে, উদ্দীপকটি নাটকের মূল চেতনা স্পর্শ করেছে , কারণ রাফিনের জীবনযাত্রার মধ্যে যে কুসংস্কার, দৈনন্দিন আচরণ এবং ভবিষ্যতের প্রতি উদ্বেগের ধারণা রয়েছে, তা 'বহিপীর' নাটকের চরিত্রগুলোর চিন্তা-ধারণা এবং জীবনদৃষ্টির সঙ্গেই মিল রেখে বাস্তবের প্রতিফলন।"
        }
      ]
    },
    {
      "number": "11",
      "uddipok": "দৃশ্যকল্প-১: চিরদিন কাহারও সমান নাহি যায়। আজিকে যে রাজাধিরাজ কাল সে ভিক্ষা চায়। দৃশ্যকল্প-২: বলো কি তোমার ক্ষতি জীবনের অথৈ নদী পার হয় তোমাকে ধরে দুর্বল মানুষ যদি।",
      "tag": "JB 24",
      "sub_questions": [
        {
          "label": "ক",
          "question": "",
          "explanation": "বহিপীরের প্রথম স্ত্রী প্রায় চৌদ্দ বছর আগে ইন্তেকাল করেছেন।"
        },
        {
          "label": "খ",
          "question": "",
          "explanation": "পরিস্থিতি বিবেচনা করে বহিপীরের বিপদের আশঙ্কায় হকিকুল্লাহ্ পুলিশ ডাকতে গেল না। বহিপীর তাহেরার অমত থাকা সত্ত্বেও তাকে বিয়ে করেন। উদ্ভুত পরিস্থিতি থেকে বাঁচতে বিয়ের রাতেই তাহেরা পালিয়ে যায়। পরবর্তী সময়ে পীর সহেব হাতেম আলির বজরায় তাহেরার উপস্থিতি টের পান। এসময় তাহেরাকে তিনি সাথে নিয়ে যেতে চাইলে সে রাজি না হওয়ায় তিনি হকিকুল্লাহকে পুলিশ ডাকতে বলেন। কিন্তু তাহেরার অমতে বিয়ে করায় বহিপীরের বিপদ হতে পারে ভেবে হকিকুল্লাহ্ পুলিশ ডাকতে গিয়েও ফিরে আসে।"
        },
        {
          "label": "গ",
          "question": "",
          "explanation": "উদ্দীপকে প্রস্ফুটিত ভাবটি 'বহিপীর' নাটকের হাতেম আলি চরিত্রের নিঃস্ব, অসহায়ত্ব ও পতনের দিক ইঙ্গিত করে। 'বহিপীর' 'নাটকের অন্যতম চরিত্র হাতেম আলি জীবনবাস্তবতার মুখোমুখি হয়। জমিদারি রক্ষার জন্য তিনি শহরের বন্ধুদের কাছ থেকে অর্থ সংগ্রহ করার জন্য বজরায় চড়ে রওনা দেন। এর মধ্য দিয়ে হাতেম আলি চরিত্রের অসহায়ত্ব দৃশ্যমান হয়ে ওঠে। উদ্দীপকের দৃশ্যকল্প-১ এ মানুষের জীবনের উত্থান-পতনের দিককে তুলে ধরা হয়েছে। চিরদিন কেউ জীবনকে একইভাবে উপভোগ করতে পারে না। বাস্তবতার অমোঘ নিয়মে জীবনে বিপর্যয় নেমে আসে। উদ্দীপকের এই দিকটি 'বহিপীর' নাটকের হাতেম আলির জীবনে প্রতিফলিত হয়। জমিদারি সমাজের উঁচু শ্রেণির অবস্থানকে চিহ্নিত করে। কিন্তু বাস্তবতার করুণ পরিণতির কারণে হাতেম আলির জীবনে জমিদারি রক্ষার সংকট ঘনীভূত হয়। খাজনা বাকি পড়ার কারণে তাঁর জমিদারি সূর্যাস্ত আইনে নিলামে ওঠে। এতেই প্রতীয়মান হয় যে, সারাজীবন মানুষের অবস্থা এক থাকে না। মানুষের জীবন পরিবর্তনশীল। তাই বলা যায়, উদ্দীপকের দৃশ্যকল্প-১ এর ভাবের সাথে হাতেম আলির পরিস্থিতিটি সাদৃশ্যপূর্ণ।"
        },
        {
          "label": "ঘ",
          "question": "",
          "explanation": "\"দৃশ্যকল্প-২-এর চেতনা 'বহিপীর' নাটকের হাশেম-এর চেতনারই ধারক\" এই মন্তব্যটি যথার্থ, এবং এর পক্ষে যুক্তি দেওয়া যায়। দৃশ্যকল্প-২ -এ বলা হয়েছে: > **\"বলো কি তোমার ক্ষতি > জীবনের অথৈ নদী > পার হয় তোমাকে ধরে > দুর্বল মানুষ যদি।\"** এই পংক্তিগুলোর মধ্যে জীবন এবং মানুষের দুর্বলতার প্রতি এক গভীর দৃষ্টিভঙ্গি প্রতিফলিত হয়েছে। জীবনকে এক তথাকথিত অথৈ নদীর সঙ্গে তুলনা করা হয়েছে, যেখানে মানুষ নানা বিপদ ও সংকটের মধ্যে পড়তে পারে। কিন্তু এই বিপদের মধ্যেও কেউ যদি তাদের সাহায্যে এগিয়ে আসে, তাদের বাঁচাতে সাহায্য করে, তাহলে তারা পার হয়ে যেতে পারে। এখানে \"দুর্বল মানুষ\" এবং \"পার হয় তোমাকে ধরে\" থেকে বোঝা যায় যে, মানবিক সহানুভূতি এবং সাহায্যের গুরুত্ব উজ্জ্বলভাবে ফুটে উঠেছে। এটি হাশেম আলির চরিত্রের সঙ্গে সাদৃশ্যপূর্ণ, যিনি 'বহিপীর' নাটকে সামাজিক কুসংস্কার এবং অনাচারের বিরুদ্ধে দাঁড়িয়ে মানুষের কল্যাণে কাজ করেন। হাশেম আলি সমাজের দুর্বল মানুষের পাশে দাঁড়িয়ে তাদের মুক্তির পথ দেখাতে চান। তাঁর চরিত্রে মানবিকতা ও অন্যকে সহায়তা করার প্রচেষ্টা প্রবলভাবে দেখা যায়। হাশেম মানুষের আত্মসম্মান ও মর্যাদা রক্ষায় বিশ্বাসী এবং তিনি অন্যদের শত্রুতা, অপব্যবহার বা অজ্ঞতার বিরুদ্ধে দাঁড়িয়ে তাদের পথপ্রদর্শক হন। তাছাড়া, \"পার হয় তোমাকে ধরে\" পংক্তি থেকে বোঝা যায় যে, যখন একজন মানুষ দুর্বল হয়ে পড়ে, তখন তাকে অন্য একজনের সাহায্য প্রয়োজন, এবং সে সাহায্য মানুষের জীবনে গুরুত্বপূর্ণ পরিবর্তন আনতে পারে। হাশেম আলি, যেমন 'বহিপীর' নাটকে, তার সহানুভূতি এবং মানবিক গুণাবলীর মাধ্যমে দুর্বল মানুষের পাশে দাঁড়ান এবং তাদের বিশ্বাসী পথ প্রদর্শন করেন। সুতরাং, \"দৃশ্যকল্প-২-এর চেতনা 'বহিপীর' নাটকের হাশেম-এর চেতনারই ধারক\" মন্তব্যটি যথার্থ। হাশেম আলি যেমন মানুষের দুর্বলতার মাঝে সহানুভূতি ও সাহায্যের প্রেরণা প্রদান করেন, তেমনি দৃশ্যকল্প-২-এ জীবন এবং মানবতার সহায়তার প্রতি একই রকম ধারণা প্রকাশিত হয়েছে।"
        }
      ]
    }
  ]
}