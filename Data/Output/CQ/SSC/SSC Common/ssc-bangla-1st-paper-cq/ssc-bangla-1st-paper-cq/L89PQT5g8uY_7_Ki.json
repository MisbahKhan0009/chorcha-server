{
  "title": "দিনাজপুর বোর্ড ২০২০",
  "subtitle": "বাংলা ১ম পত্র (11)",
  "questions": [
    {
      "number": "1",
      "uddipok": "অকালে স্বামীকে হারিয়ে দুটি সন্তান নিয়ে দিশেহারা কল্পনা। জীবন জীবিকার তাগিদে সহায় সম্বলহীন কল্পনা পাশের বাড়িতে ঝিয়ের কাজ করে। সকাল থেকে রাত অবধি কাজ করলেও গৃহকত্রী আসমা বেগমের সন্তুষ্টি নেই। কোনো কাজে একটু ত্রুটি বিচ্যুতি হলেই তাকে সহ্য করতে হয় নানা ধরনের কটূক্তি ও তিরস্কার। সন্তান দুটির মুখে দুমুঠো ভাত ও নিজের কোনো রকম বেঁচে থাকার তাগিদে জলভরা চোখে সবকিছু নীরবে মেনে নেয় কল্পনা।",
      "tag": "DIN.B 20",
      "sub_questions": [
        {
          "label": "ক",
          "question": "মমতাদি তার মাইনে কত আশা করেছিল?",
          "explanation": "মমতাদি তার মাইনে ১২ টাকা আশা করেছিল।"
        },
        {
          "label": "খ",
          "question": "মমতাদিকে 'ছায়াময়ী মানবী' বলা হয়েছে কেন?",
          "explanation": "মমতাদির প্রথম দিকের শব্দহীন, অনুভূতিহীন, নির্বিকার আচরণ দেখে খোকার মনে হয়েছে, মমতাদি যেন ছায়াময়ী মানবী। খোকা মমতাদির সঙ্গে ভাব করতে চেয়েছিল। কিন্তু প্রথম দিন কাজে এসে মমতাদি তাকেসহ সবাইকে উপেক্ষা করে। মমতাদি কাজগুলোকে আপন করে নেয়, মানুষগুলোর দিকে ফিরেও তাকায় না। মমতাদি তার আচরণের কারণে খোকার ধরাছোঁয়ার অতীত হয়ে থাকে। আর মমতাদির এমন শব্দহীন, অনুভূতিহীন, নির্বিকার আচরণের কারণে তাকে 'ছায়াময়ী মানবী' বলা হয়েছে।"
        },
        {
          "label": "গ",
          "question": "উদ্দীপকের আসমা বেগমের সাথে 'মমতাদি' গল্পের গৃহকত্রীর বৈসাদৃশ্য বর্ণনা করো।",
          "explanation": "নিম্নের অনুরুপঃ উদ্দীপকের গৃহস্বামী ও 'মমতাদি' গল্পের গৃহকত্রীর মধ্যে গৃহকর্মে নিয়োজিত মানুষের প্রতি সহানুভূতির দিক থেকে বৈসাদৃশ্য রয়েছে। 'মমতাদি' গল্পের কেন্দ্রীয় ও নাম চরিত্র মমতাদি সম্ভ্রান্ত ঘরের মানুষ। স্বামীর কাজ চলে যাওয়ায় অন্য কোনো উপায় না পেয়ে অন্যের বাড়িতে রান্নার কাজ নিতে হয়েছিল। মমতাদি যে বাড়িতে কাজ করতেন সেই বাড়ির গৃহকত্রী ছিলেন অত্যন্ত মানবিক মনের মানুষ। তিনি মমতাদিকে কাজ দিয়েছিলেন তার প্রয়োজন উপলব্ধি করে। মমতাদি যে বাড়িতে রান্নার কাজ করতেন সেই বাড়ির স্কুলপড়ুয়া ছেলেটিও মমতাদিকে সম্মান, মর্যাদা দিত। বিশেষ করে গৃহকত্রীর মানসিকতার জন্য মমতাদি তাদের পরিবারেরই একজন হয়ে কাজ করতেন। উদ্দীপকের শেফালীর গৃহস্বামী ছিলেন অত্যন্ত রূঢ় প্রকৃতির। তিনি শেফালীকে কাজের ঝিয়ের মতো মানুষ মনে করতেন। ঝিয়েদের যে কোনো অনুভূতি আছে সেই কথাটি তিনি মনে করতেন না। এই জন্য তিনি শেফালীর প্রতি। কোনো সহানুভূতি, সহমর্মিতা দেখাতেন না। গৃহস্বামী পরিবারের ছোটো শিশুদের শেফালীর কাছে আসতে দিত না। সবসময় শেফালীর সাথে খারাপ আচরণ করত। তাই বলা যায়, উদ্দীপকের গৃহস্বামী ও 'মমতাদি' গল্পের গৃহকত্রীর মধ্যে গৃহকর্মে নিয়োজিত মানুষের প্রতি সহানুভূতির দিক থেকে বৈসাদৃশ্য রয়েছে।"
        },
        {
          "label": "ঘ",
          "question": "\"উদ্দীকের কল্পনা যেন 'মমতাদি' গল্পের মমতাদির বাস্তব রূপায়ণ।\" মূল্যায়ন করো।",
          "explanation": "সংসারের অসচ্ছলতার কারণে অন্যের বাসায় কাজ নেওয়ায় উদ্দীপকের কল্পনা যেন 'মমতাদি' গল্পের মমতাদির বাস্তব রূপায়ণ। 'মমতাদি' গল্পের মমতাদি স্বামীর চাকরি না থাকায় এবং সংসারের চাপে পড়ে অন্যের বাড়িতে কাজ করে। নিজের কাজের দায়িত্বগুলো বুঝে নিয়ে মমতাদি নিপুণভাবে সেগুলো সম্পন্ন করে। নীরবে কাজ করে মমতাদি. তার কর্তব্যবোধের পরিচয় দেয়। উদ্দীপকের কল্পনার স্বামী মারা গেলে দুই সন্তান নিয়ে দিশেহারা হয়ে পড়ে। নিজের ও সন্তানদের জীবিকার তাগিদে সে অন্যের বাড়িতে ঝিয়ের কাজ নেয়। সকাল থেকে রাত পর্যন্ত গৃহকত্রীর দেওয়া কাজগুলো সম্পন্ন করে সে। এর মাধ্যমে কল্পনার দায়িত্ববোধের দিকটি পরিলক্ষিত হয়। আলোচ্য গল্পের মমতাদি ও উদ্দীপকের কল্পনা দুজনেই জীবন বাস্তবতার শিকার। বেঁচে থাকার তাগিদে তারা ঘরের বাইরে বেরিয়ে এসে অন্যের বাড়িতে গৃহকর্মীর কাজ করে। মমতাদির স্বামীর চাকরি চলে যাওয়া ও কল্পনার স্বামী মারা যাওয়ায় তারা এক কাতারে এসে দাঁড়িয়েছে। মমতাদি যেমন তার ছেলে ও স্বামীকে ভালো রাখার জন্য অন্যের বাড়িতে কাজ করে তেমনি উদ্দীপকের কল্পনাও তার দুই সন্তানের প্রতিপালনের জন্য অন্যের বাড়িতে কাজ নেয়। এরূপ পরিস্থিতির সম্মুখীন না হলে তারা কেউই অন্যের বাড়িতে কাজ করতে আসত না। তাই উদ্দীপকের কল্পনাকে 'মমতাদি' গল্পের মমতাদির বাস্তব রূপায়ণ বলা যায়।"
        }
      ]
    },
    {
      "number": "2",
      "uddipok": "দেখিনু সেদিন রেলে, কুলি ব'লে এক বাবু সা'ব তারে ঠেলে দিলে নিচে ফেলে! চোখ ফেটে এল জল, এমনি ক'রে কি জগৎ জুড়িয়া মার খাবে দুর্বল?",
      "tag": "DIN.B 20",
      "sub_questions": [
        {
          "label": "ক",
          "question": "বোধন বাঁশি কী?",
          "explanation": "বোধন বাঁশি হলো বোধকে জাগিয়ে তোলার বাঁশি।"
        },
        {
          "label": "খ",
          "question": "'দেখিবে বিশ্ব তোমাকে নমস্কার করিবে'- ব্যাখ্যা করো।",
          "explanation": "উপেক্ষিত মানুষদের সম্মান দিতে পারলে সারা বিশ্ব আমাদের নমস্কার করবে। কাজী নজরুল ইসলাম রচিত 'উপেক্ষিত শক্তির উদ্বোধন' প্রবন্ধে নীচ শ্রেণির মানুষকে সম্মান দেওয়ার কথা বলা হয়েছে। কারণ, অপরকে সম্মান করলে নিজে সম্মান পাওয়া যায়। ছোটোজাতের লোকদের আপন না করলে জাতীয় উন্নতি সম্ভব নয়। আমরা যদি কথিত চণ্ডাল, ছোটোলোকদের সম্মান করি, তাদের আপন করে বুকে জড়িয়ে নিই, তাদের সাথে একাত্ম হই এবং তাদের কাছে আসি, তাহলে সারা বিশ্ব আমাদের শ্রদ্ধা জানাবে।"
        },
        {
          "label": "গ",
          "question": "উদ্দীপকের 'কুলি' 'উপেক্ষিত শক্তির উদ্বোধন' প্রবন্ধে যাদের প্রতিনিধিত্ব করে তাদের সম্পর্কে আলোচনা করো।",
          "explanation": "উদ্দীপকের কুলি 'উপেক্ষিত শক্তির উদ্বোধন' প্রবন্ধে উল্লিখিত উপেক্ষিত মানুষদের প্রতিনিধিত্ব করে। কাজী নজরুল ইসলাম তাঁর 'উপেক্ষিত শক্তির উদ্বোধন' প্রবন্ধে সমাজের উপেক্ষিত মানুষের অসহায়ত্বের দিকটি তুলে ধরেছেন। যাঁদের অন্তর কাচের মতো স্বচ্ছ, যাদের কর্মস্পৃহা দেশের মানুষের জন্য জরুরি, তাদের প্রশস্তি গেয়েছেন তিনি। উদ্দীপকে দেখা যায়, এক বাবুসা'ব কুলিকে নিচে ফেলে দিয়েছে। আর এ দৃশ্য দেখে কবির চোখ ফেটে জল চলে আসে। সংগত কারণেই এমন অবিচার দেখে তিনি ক্ষুব্ধ হয়েছেন। আলোচ্য রচনায়ও উপেক্ষিত শক্তির প্রতি তথাকথিত ভদ্রলোক সম্প্রদায়ের অবহেলার এ দিকটিই প্রকাশ পেয়েছে। অন্ত্যজ শ্রেণির এসব মানুষ সমাজের প্রগতি ও উন্নতিতে সর্বোচ্চ অবদান রাখলেও তাদের কথা সমাজের উঁচু শ্রেণির কেউ মনে রাখে না। তারাই সবচেয়ে বেশি উপেক্ষিত ও অবহেলিত হয়। সে বিবেচনার উপেক্ষিত শক্তির স্বরূপ উন্মোচিত হওয়ার এ দিকটিই উদ্দীপকে প্রতিফলিত হয়েছে।"
        },
        {
          "label": "ঘ",
          "question": "\"উদ্দীপকে উল্লিখিত বাবু সা'ব যেন 'উপেক্ষিত শক্তির উদবোধন' প্রবন্ধের আভিজাত্য- গর্বিত সম্প্রদায়ের প্রতিনিধি।\" মন্তব্যটি বিশ্লেষণ করো।",
          "explanation": "দুর্বলদের প্রতি অত্যাচারের দিক দিয়ে উদ্দীপকের উল্লিখিত বাবু সা'ব যেন 'উপেক্ষিত শক্তির উদবোধন' প্রবন্ধের আভিজাত্য-গর্বিত সম্প্রদায়ের প্রতিনিধি হয়ে উঠেছে। কাজী নজরুল ইসলাম রচিত 'উপেক্ষিত শক্তির উদ্বোধন' প্রবন্ধে তথাকথিত ছোটোলোক দরিদ্র শ্রেণির মানুষের প্রতি অভিজাত শ্রেণির দৃষ্টিভঙ্গির দিকটি প্রকাশ পেয়েছে। আভিজাত্য-গর্বিত সম্প্রদায়ের মানুষেরা তথাকথিত 'ছোটোলোক'দের সবসময় ঘৃণা ও উপেক্ষা করে থাকে। ফলে উপেক্ষিতরা নিজেদের সমঅধিকারের বিষয়ে সচেতন হতে পারে না। উদ্দীপকের বাবু সা'ব অভিজাত শ্রেণির প্রতিনিধি। তিনি নিচু শ্রেণির কুলিকে মানুষ হিসেবেই গণ্য করেন না। তাইতো রেলের এক কুলিকে তিনি ঠেলে নিচে ফেলে দিলেন। অথচ মানুষ হিসেবে তাকে যে সম্মান করা উচিত তা ওই বাবু সাহেবের মনেই হয়নি। 'উপেক্ষিত শক্তির উদ্বোধন' প্রবন্ধ ও উদ্দীপক উভয় ক্ষেত্রেই অভিজাত ও ধনিক শ্রেণির দ্বারা দরিদ্র ও নীচ শ্রেণির মানুষের শোষিত হওয়ার দিকটি ফুটে উঠেছে। আলোচ্য প্রবন্ধের আভিজাত্য-গর্বিত মানুষেরা তাদের স্বার্থের জন্য তথাকথিত 'ছোটোলোক'দের মাথা তুলে দাঁড়াবার সুযোগ দেয় না। একই কারণে উদ্দীপকের বাবু সা'বও রেলের কুলিকে নিচে ঠেলে ফেলে দেয়। অর্থাৎ উভয়েই নিজেদের আভিজাত্যের গর্বে গর্বিত। তাই প্রশ্নোক্ত মন্তব্যটি যথার্থ বলা যায়।"
        }
      ]
    },
    {
      "number": "3",
      "uddipok": "১ম অংশ: হে সূর্য, তুমি তো জানো, আমাদের গরম কাপড়ের কত অভাব! সারারাত খড়কুটো জ্বালিয়ে, এক-টুকরো কাপড়ে কান ঢেকে, কত কষ্টে আমরা শীত আটকাই! ২য় অংশঃ আমারে চেনো না? আমি যে কানাই! ছোকানু আমার বোন। তোমার সঙ্গে বেড়াবো আমরা মেঘনা, পদ্মা, শোন!",
      "tag": "DIN.B 20",
      "sub_questions": [
        {
          "label": "ক",
          "question": "'কালমেঘ' কী?",
          "explanation": "বিভূতিভূষণ বন্দ্যোপাধ্যায় রচিত 'আম-আঁটির ভেঁপু' গল্পে বর্ণিত 'কালমেঘ' হচ্ছে যকৃতের রোগে উপকারী একপ্রকার তিক্ত স্বাদের গাছ।"
        },
        {
          "label": "খ",
          "question": "হরিহর সদৃগোপদের প্রস্তাবে তাৎক্ষণিকভাবে রাজি হলো না কেন?",
          "explanation": "আত্মসম্মানবোধের কারণে সঙ্গোপদের প্রস্তাবে হরিহর তাৎক্ষণিকভাবে রাজি হয়নি। 'আম-আঁটির ভেঁপু' গল্পের অপু-দুর্গার পিতা হরিহর দশঘরায় তাগাদার জন্য গিয়ে যে লোকটির সাক্ষাৎ পান সেই লোকটি হরিহরকে তার বাড়িতে মন্ত্র দিতে অনুরোধ করেন। কিন্তু হরিহর ভেবেছিলেন তৎক্ষণাৎ রাজি হলে সদ্‌গোপ জাতের লোকটি তার সম্পর্কে নিম্ন ধারণা পোষণ করতে পারেন। তাছাড়া তিনি নিজে, জাতে ব্রাহ্মণ হওয়ায় নিচু জাতের লোকটির কাছে সম্মান বজায় রাখতে চেয়েছিলেন। তাই লোকটির প্রস্তাবে হরিহর তৎক্ষণাৎ রাজি হয়নি।"
        },
        {
          "label": "গ",
          "question": "উদ্দীপকের ১ম অংশে 'আম-আঁটির ভেঁপু' গল্পের যে ভাবটি প্রতিফলিত হয়েছে তা ব্যাখ্যা করো।",
          "explanation": "উদ্দীপকের ১ম অংশে 'আম-আঁটির ভেঁপু' গল্পের অপু-দুর্গাদের পরিবারের দরিদ্রতার দিকটি প্রতিফলিত হয়েছে। বিভূতিভূষণ বন্দ্যোপাধ্যায়ের 'আম-আঁটির ভেঁপু' গল্পে দরিদ্র পরিবারের জীবনচিত্র নিখুঁতভাবে বর্ণিত হয়েছে। হরিহরের পরিবারে দরিদ্রতা যেন নিত্যদিনের সাথি। তাদের জীবনে অভাব-অনটন লেগেই থাকে। গল্পে সর্বজয়াকে আমরা ধার-দেনা করে চলতে দেখি। তারপরও তারা ভালো জীবনের প্রত্যাশায় নিজেদের চেষ্টা অব্যাহত রাখে। উদ্দীপকের ১ম অংশে দরিদ্র মানুষের কষ্টের কথা বলা হয়েছে। শীতের রাতে তাদের সইতে হয় সীমাহীন কষ্ট। তাই শীত থেকে বাঁচতে সূর্যের কাছে তারা অসহায়ত্বের কথা জানিয়েছে। কেননা, সারা রাত খড়কুটো জ্বালিয়ে সামান্য কাপড় দিয়ে অনেক কষ্টে তাদের রাত কাটাতে হয়। উদ্দীপকের এরূপ দরিদ্রতার দিকটি 'আম-আঁটির ভেঁপু' গল্পেও পরিলক্ষিত হয়। অপু-দুর্গার জীবনযাপন ও হরিহর-সর্বজয়ার সংসার চালানোর চিত্রে উদ্দীপকের ১ম অংশে বর্ণিত দরিদ্রতার দিকটিই প্রতিফলিত হয়েছে।"
        },
        {
          "label": "ঘ",
          "question": "“উক্ত প্রতিফলিত ভাবটি উদ্দীপকের ২য় অংশের সাথে 'আম-আঁটির ভেঁপু' গল্পের সাদৃশ্যপূর্ণ ভাবকে স্পর্শ করতে পারেনি।\"- মন্তব্যটির যৌক্তিকতা বিচার করো।",
          "explanation": "'আম-আঁটির ভেঁপু' গল্পে ভাই-বোনের আনন্দপূর্ণ শৈশবে দারিদ্র্য কোনো প্রভাব ফেলতে পারেনি, যা প্রশ্নোক্ত মন্তব্যটিকে যথার্থ করে তুলেছে। 'আম-আঁটির ভেঁপু' গল্পে গ্রামীণ জীবনে অপু-দুর্গার আনন্দময় জীবনের প্রকাশ ঘটেছে। অপু ও দুর্গা দরিদ্র পরিবারের সন্তান। কিন্তু তাদের শৈশবের দারিদ্র্যের সেই কষ্ট গল্পটিতে প্রধান হয়ে ওঠেনি বরং দুই ভাই-বোনের দুরন্তপনা, গ্রামীণ ফলফলাদি খাওয়ার আনন্দ ও বিচিত্র বিষয় নিয়ে তাদের কৌতূহল আমাদের চিরায়ত শৈশবকে মনে করিয়ে দেয়। গল্পটিতে বর্ণিত অপু-দুর্গার শৈশবের দুরন্তপনা গল্পটির অন্যান্য গুরুত্বপূর্ণ বিষয়গুলোকেও ছাপিয়ে গিয়েছে। উদ্দীপকের ২য় অংশে আমরা ভাই-বোনের দুরন্তপনার কথা জানতে পারি। যেখানে ভাই তার বোনকে নিয়ে প্রকৃতির মাঝে হারাতে চায়। পদ্মা, মেঘনা নদীতে বেড়াতে চায়। কানাই নিজের দুরন্তপনার সঙ্গী হিসেবে তার বোন ছোকানুকেও সাথে নিতে চায়। তাদের নৌকা করে নদীতে বেড়ানোর আকাঙ্ক্ষার দিকটি আমাদের শৈশবের আনন্দময় মুহূর্তকেই মনে করিয়ে দেয়। ঠিক একই ধরনের ঘটনা আমরা লক্ষ করি আলোচ্য গল্পের অপু-দুর্গার মাঝে। উদ্দীপকের ২য় অংশে ভাই-বোনের দুরন্তপনার যে চিত্র দেখা যায়, তা 'আম-আঁটির ভেঁপু' গল্পেরও মূল বিষয়। গল্পটিতে এই বিষয় ছাড়াও সংসারের অভাব-অনটনের নানা চিত্র ফুটে উঠেছে। কিন্তু সবকিছুকে ছাপিয়ে ভিন্ন মাত্রা লাভ করেছে অপু-দুর্গার মাঝে ফুটে ওঠা চিরায়ত শৈশবের দিকটি। তাই বলা যায়, প্রশ্নোক্ত মন্তব্যটি যথার্থ।"
        }
      ]
    },
    {
      "number": "4",
      "uddipok": "শোভন ও সোহান বিদ্যালয়ে সুযোগ পেলেই লাইব্রেরিতে গিয়ে বই পড়ে। শোভনের আগ্রহ সেই ধরনের বইয়ে যার দ্বারা সে অনেক অজানা তথ্য জানবে এবং সৃজনশীলতা অর্জন করবে। কিন্তু সোহান পছন্দ করে পৌরাণিক বা ঐতিহাসিক ঘটনা সম্পর্কিত বই, যাতে নায়ক-নায়িকাদের বীরত্ব ও জয়-পরাজয়ের দীর্ঘ কাহিনি থাকবে।",
      "tag": "DIN.B 20",
      "sub_questions": [
        {
          "label": "ক",
          "question": "গীতিকবিতা সম্পর্কিত বজ্ঞিকচন্দ্রের দেওয়া সংজ্ঞাটি লেখো।",
          "explanation": "হায়াৎ মামুদ রচিত 'সাহিত্যের রূপ ও রীতি' প্রবন্ধ অনুসারে গীতিকবিতা সম্পর্কিত বঙ্কিমচন্দ্রের দেওয়া সংজ্ঞাটি হলো- 'বক্তার ভাবোচ্ছ্বাসের পরিস্ফুটন মাত্র যাহার উদ্দেশ্য, সেই কাব্যই গীতিকাব্য।'"
        },
        {
          "label": "খ",
          "question": "'ট্র্যাজেডি' বলতে কী বোঝায়?",
          "explanation": "নাট্য সাহিত্যের যে অংশে রঙ্গমঞ্চে নায়ক-নায়িকার জীবন-কাহিনির দৃশ্য পরস্পর উপস্থাপনের মাধ্যমে দর্শকের হৃদয়ে ভয় ও করুণা প্রশমিত করে এবং করুণ রসের আনন্দ সৃষ্টি করে ট্র্যাজেডি বলতে তাকেই বোঝায়। নাটকের মধ্যে সর্বশ্রেষ্ঠ হলো ট্র্যাজেডি নাটক। আদি, মধ্য ও অন্ত্য সমন্বিত একটি নিটোল ঘটনাবৃত্ত ট্র্যাজেডির মুখ্য সম্পদ। এর কাহিনি দর্শক ও পাঠকের মনে করুণা ও ভয়ের উদ্রেক ঘটায়। অ্যারিস্টোটল ট্র্যাজেডির ছয়টি গুরুত্বপূর্ণ অঙ্গের কথা বলেছেন; যথা: প্লট (Plot বা নাটকের আখ্যানভাগ), চরিত্র সৃষ্টি, সংলাপ, চিন্তা, মঞ্চায়ন ও সমস্ত কিছুর সমন্বয়ে সুরসংগতি।"
        },
        {
          "label": "গ",
          "question": "উদ্দীপকের শোভনের আগ্রহ 'সাহিত্যের রূপ ও রীতি' প্রবন্ধের যে শাখাকে নির্দেশ করে, তার আলোকপাত করো।",
          "explanation": "উদ্দীপকে শোভনের আগ্রহ 'সাহিত্যের রূপ ও রীতি' রচনার প্রবন্ধ শাখাটিকে নির্দেশ করে। সাহিত্যের অন্যতম একটি শাখা প্রবন্ধ। এটি গদ্যে লিখিত তথ্যবহুল রচনা। প্রবন্ধের প্রধান লক্ষণ সৃজনশীলতা। এতে লেখকের সৃজনীশক্তির পরিচয় প্রস্ফুটিত হয়। প্রবন্ধ পাঠের মাধ্যমে পাঠকের জ্ঞানতৃষ্ণা পরিতৃপ্ত হয়। পাঠক এর মাধ্যমে অনেক অজানা তথ্য জানতে পারে এবং সৃজনশীলতা অর্জন করতে পারে। 'সাহিত্যের রূপ ও রীতি' রচনায় সাহিত্যের এই প্রবন্ধ শাখাটির যথার্থ পরিচয় তুলে ধরা হয়েছে। \"উদ্দীপকে শোভন একজন পড়ুয়া ছাত্র। সে সুযোগ পেলেই লাইব্রেরিতে গিয়ে বই পড়ে। তবে তার পড়ার ক্ষেত্রে বিশেষ কিছু বই বেশি গুরুত্ব পায়। সেসব বই পাঠের মাধ্যমে শোভন অনেক অজানা তথ্য জানতে পারে এবং সৃজনশীলতা অর্জন করতে পারে। আর আলোচ্য রচনায় এই বৈশিষ্ট্য দেখা যায় প্রবন্ধ সাহিত্যে। বৈশিষ্ট্য বিচারে তাই বলা যায়, উদ্দীপকের শোভনের আগ্রহ 'সাহিত্যের রূপ ও রীতি' রচনার প্রবন্ধ শাখাটিকেই নির্দেশ করে।"
        },
        {
          "label": "ঘ",
          "question": "\"উদ্দীপকের সোহানের আকাঙ্ক্ষায় কাব্য সাহিত্যের এক বিশেষ অংশের ছায়াপাত ঘটেছে\"- 'সাহিত্যের রূপ ও রীতি' প্রবন্ধের আলোকে বিশ্লেষণ করো।",
          "explanation": "হায়াৎ মামুদ রচিত 'সাহিত্যের রূপ ও রীতি' প্রবন্ধে দেখা যায় নায়ক- নায়িকাদের বীরত্ব ও জয়-পরাজয়ের দীর্ঘ কাহিনি উপস্থাপিত হয় মহাকাব্যে, যা উদ্দীপকের সোহানের আকাঙ্ক্ষায় প্রকাশ পেয়েছে। 'সাহিত্যের রূপ ও রীতি' রচনায় মহাকাব্যের পরিচয় তুলে ধরা হয়েছে। মহাকাব্য সাহিত্যের অন্যতম শাখা, কবিতার অন্তর্ভুক্ত। এটি রচিত হয় যুদ্ধবিগ্রহের কাহিনি অবলম্বন করে। মহাকাব্যের মূল লক্ষ্য থাকে গল্প বলা, তবে তা গদ্যে না লিখে পদ্যে লিখিত হয়। ফলে মহাকাব্য অতিশয় দীর্ঘ কাহিনি-কবিতা হিসেবে আত্মপ্রকাশ করে। উদ্দীপকের সোহান সুযোগ পেলেই লাইব্রেরিতে বই পড়ে। পড়ার সময় সে পৌরাণিক বা ঐতিহাসিক ঘটনা সম্পর্কিত বইগুলো বেছে নেয়। এসব বইতে নায়ক-নায়িকাদের বীরত্ব ও জয়-পরাজয়ের দীর্ঘ কাহিনি থাকে। সোহানের এই পছন্দের সাহিত্য মূলত কাব্য সাহিত্যের অন্তর্গত। 'সাহিত্যের রূপ ও রীতি' প্রবন্ধে দীর্ঘ কাহিনি কবিতা হিসেবে মহাকাব্যকে তুলে ধরা হয়েছে। এতে যুদ্ধবিগ্রহের কাহিনি পদ্যাকারে বর্ণিত হয়। আর উদ্দীপকের সোহান এ ধরনের বইগুলো পড়তেই পছন্দ করে। বৈশিষ্ট্য বিচারে সোহানের পছন্দের বিষয়টি তাই কাব্য সাহিত্যেরই অন্তর্গত। সেই বিবেচনায়, প্রশ্নোক্ত মন্তব্যটি যথার্থ বলেই প্রতীয়মান।"
        }
      ]
    },
    {
      "number": "5",
      "uddipok": "স্তবক ১: মুছে যাওয়া দিনগুলি আমায় যে পিছু ডাকে স্মৃতি যেন আমার এ হৃদয়ে বেদনার রঙে রঙে ছবি আঁকে। স্তবক ২ : এমন দেশটি কোথাও খুঁজে পাবে নাকো তুমি, সকল দেশের রানি সে যে আমার জন্মভূমি।",
      "tag": "DIN.B 20",
      "sub_questions": [
        {
          "label": "ক",
          "question": "'কপোতাক্ষ নদ' কবিতার প্রথশ আট চরণের অন্ত্যমিল কী?",
          "explanation": "মাইকেল মধুসূদন দত্ত রচিত 'কপোতাক্ষ নদ' কবিতার প্রথম আট চরণের অন্ত্যমিল হলো- কখকখ কখখক।"
        },
        {
          "label": "খ",
          "question": "'দুগ্ধ-স্রোতোরূপী তুমি জন্মভূমি-স্তনে।'- ব্যাখ্যা করো।",
          "explanation": "জন্মভূমির প্রতি গভীর মমত্ববোধের কারণে কপোতাক্ষ নদকে কবি 'দুগ্ধ-স্রোতোরূপী' বলে আখ্যায়িত করেছেন। প্রবাসে থাকাকালীন কবি জন্মভূমির প্রতি গভীর ভালোবাসা অনুভব করেছেন। শৈশব-কৈশোরের মধুর স্মৃতি কবির মনকে আচ্ছন্ন করেছিল। কবি বহু দেশ ঘুরে ঘুরে বহু নদনদী দেখেছেন কিন্তু নিজের দেশের মতো অনুভূতি কোথাও পাননি। কোনো জলেই তাঁর তৃষ্ণা নিবারণ হয়নি। শিশু যেমন মায়ের দুগ্ধ পান করেই তৃপ্তি পায় বা তৃষ্ণা মেটায় তেমনি কবি শুধু কপোতাক্ষের জলেই তাঁর তৃষ্ণা মেটাতে চান।"
        },
        {
          "label": "গ",
          "question": "উদ্দীপকের স্তবক ১-এ 'কপোতাক্ষ নদ' কবিতার যে দিকটি ফুটে উঠেছে তা বর্ণনা করো।",
          "explanation": "উদ্দীপক-১-এ প্রকাশিত ভাবটি 'কপোতাক্ষ নদ' কবিতার কবির ফেলে আসা স্মৃতি জেগে ওঠার দিকটি নির্দেশ করে। মাইকেল মধুসূদন দত্ত রচিত 'কপোতাক্ষ নদ' কবিতায় কবি শৈশবস্মৃতি স্মরণ করে কাতর হন। প্রবাসে থাকাকালেও তাঁর মনে পড়ে শৈশবের ফেলে আসা দিনগুলো। কপোতাক্ষ নদের তীরে কাটানো সময়গুলো তাঁর জীবনের শ্রেষ্ঠ সময় বলে মনে হয়। উদ্দীপক-১-এর কবিতাংশেও অতীতের স্মৃতিকাতর মনের পরিচয় ফুটে উঠেছে। এ কবিতাংশে কবি অতীতের স্মৃতি মনে করে বেদনায় কাতর হয়েছেন। যেখানে আদর-আহ্লাদে পরম সুখে সময়গুলো কেটেছে। সে সময়কার স্মৃতি কবির জীবনে ওতপ্রোতভাবে জড়িয়ে আছে। আলোচ্য কবিতায়ও কবি শৈশবের স্মৃতিতে হাবুডুবু খাচ্ছেন। দেশ থেকে বহুদূরে থাকলেও তিনি তাঁর ছোটোবেলার সময়গুলো ভুলে থাকতে পারেন না। কপোতাক্ষ নদের কলকল ধ্বনি তাঁকে বারবার আনমনা করে। হারানো স্মৃতি স্মরণ করার দিক থেকে উদ্দীপক-১ 'কপোতাক্ষ নদ' কবিতাকে একই সূত্রে গ্রথিত করে।"
        },
        {
          "label": "ঘ",
          "question": "\"উদ্দীপকের স্তবক ২ 'কপোতাক্ষ নদ' কবিতার মূল চেতনাকে ধারণ করেছে।” — উক্তিটি মূল্যায়ন করো।",
          "explanation": "উদ্দীপকের স্তবক-২ ও 'কপোতাক্ষ নদ' কবিতায় স্বদেশপ্রেমের অনুভূতি প্রকাশ পেয়েছে। মাইকেল মধুসূদন দত্ত রচিত 'কপোতাক্ষ নদ' কবিতায় কপোতাক্ষ নদকে ঘিরে কবির স্মৃতিকাতরতার মাধ্যমে কবির স্বদেশপ্রেমেরই বহিঃপ্রকাশ ঘটেছে। এ নদ কবির শৈশব-কৈশোরের স্মৃতিবিজড়িত। তাই সুদূর প্রবাসজীবনে থেকেও কবি তাঁর প্রিয় নদকে ভুলতে পারেননি। এ নদের স্মৃতি তাঁকে প্রতিনিয়ত কাতর করে তুলেছে। উদ্দীপকের স্তবক ১-এ ও স্বদেশপ্রেমের অত্যুজ্জ্বল প্রকাশ ঘটেছে। উদ্দীপকের কবির কাছে নিজের দেশের চেয়ে সুন্দর আর কোনো দেশ নেই। অপরূপ সৌন্দর্যের লীলাভূমি কবির স্বদেশ। কবি তাঁর দেশকে রানির মতো মনে করেন। উদ্দীপকের স্তবক-২ এবং 'কপোতাক্ষ নদ' কবিতার স্বদেশকে নিয়ে ব্যক্তিমানুষের যে আবেগ-ভালোবাসা তা প্রকাশ পেয়েছে। জন্মভূমির স্থান সবকিছুর ঊর্ধ্বে। স্বদেশের চেয়ে মূল্যবান আর কিছুই হতে পারে না। উভয় কবিই স্বদেশের রূপ সৌন্দর্যে মুগ্ধ। তাঁদের মুগ্ধতা ও স্বদেশের প্রতি ভালোবাসা প্রকাশ পেয়েছে উদ্দীপকের স্তবক- ২-এ এবং আলোচ্য কবিতায়। তাই বলা যায়, উদ্দীপকের স্তবক-২ 'কপোতাক্ষ নদ' কবিতার মূল চেতনা ধারণ করেছে।"
        }
      ]
    },
    {
      "number": "6",
      "uddipok": "তিমির রাত্রি, মাতৃমন্ত্রী সান্ত্রীরা সাবধান! যুগ-যুগান্ত সঞ্চিত ব্যথা ঘোষিয়াছে অভিযান! ফেনাইয়া উঠে বঞ্চিত বুকে পুঞ্জিত অভিমান, ইহাদের পথে নিতে হবে সাথে, দিতে হবে অধিকার।",
      "tag": "DIN.B 20",
      "sub_questions": [
        {
          "label": "ক",
          "question": "প্রাণের সবুজ কী?",
          "explanation": "প্রাণের সবুজ হলো প্রাণের সজীবতা ও তারুণ্য।"
        },
        {
          "label": "খ",
          "question": "'মার্চের বিরুদ্ধে মার্চ'- কথাটি ব্যাখ্যা করো।",
          "explanation": "স্বাধীন বাংলাদেশের স্রষ্টা হাজার বছরের শ্রেষ্ঠ বাঙালি বঙ্গবন্ধু শেখ মুজিবুর রহমানকে হত্যার পর এ দেশে যে অশুভ ও অপশক্তির উত্থান ঘটেছিল কবি তা বোঝাতেই 'মার্চের বিরুদ্ধে মার্চ' কথাটি বলেছেন। ১৯৭০ সালের নির্বাচনে বঙ্গবন্ধুর নেতৃত্বাধীন দল আওয়ামী লীগ জয়যুক্ত হলেও স্বৈরাচারী পাকিস্তানি শাসক ক্ষমতা হস্তান্তর না করে, এ দেশের উপর আক্রমণ করার জন্য নীলনকশা তৈরি করে। দূরদৃষ্টিসম্পন্ন বঙ্গবন্ধু তা বুঝতে পেরে ১৯৭১ সালের ৭ই মার্চ ঐতিহাসিক ভাষণ দেন এবং যুদ্ধের প্রস্তুতি গ্রহণের জন্য দেশের মানুষকে আহ্বান করেন। তাঁর এ আহ্বানে সাড়া দিয়ে সমগ্র বাঙালি মুক্তিযুদ্ধে ঝাঁপিয়ে পড়ে, অনেক প্রাণের বিনিময়ে কাঙ্ক্ষিত স্বাধীনতা অর্জন করে। এমন অবিসংবাদিত দরদি নেতাকে ১৯৭৫ সালের ১৫ই আগস্ট হত্যা করে যে অশুভ শক্তির উত্থান ঘটে, কবি সে কথা বোঝাতেই উক্ত চরণটির অবতারণা করেছেন।"
        },
        {
          "label": "গ",
          "question": "উদ্দীপকটি 'স্বাধীনতা, এ শব্দটি কীভাবে আমাদের হলো'- কবিতার যে দৃশ্যকে ধারণ করেছে তা ব্যাখ্যা করো।",
          "explanation": "উদ্দীপকটি 'স্বাধীনতা, এ শব্দটি কীভাবে আমাদের হলো' কবিতার জনগণকে নিজেদের অধিকার আদায়ে স্বদেশকে শত্রুমুক্ত করার আহ্বানের দৃশ্যকে ধারণ করেছে। স্বাধীনতা ও দেশপ্রেমের প্রেরণায় জাতিকে উদ্‌বুদ্ধ করতে বঙ্গবন্ধু ৭ই মার্চে ঐতিহাসিক ভাষণ দেন। সেদিন রেসকোর্স ময়দানে তিনি লাখ লাখ মানুষের সামনে পাকিস্তানি স্বৈরশাসনের নিগড় থেকে বাঙালি জাতির মুক্তির কথা বলেন। বঙ্গবন্ধুর এই ভাষণের মধ্যেই নিহিত ছিল আমাদের স্বাধীনতার স্বপ্ন ও মহান মুক্তিযুদ্ধে ঝাঁপিয়ে পড়ার আহ্বান। উদ্দীপকের কবিও শোষকের বিরুদ্ধে অভিযানের কথা বলেছেন। তিনি সান্ত্রিদের সাবধান করে দিয়েছেন। শোষিত মানুষের মনের যত ক্ষোভ দানা বাঁধা আছে তা এবার প্রতিবাদী আকার নিচ্ছে। বঞ্চিতরা তাদের অধিকার আদায়ের জন্য সচেষ্ট। আর কবিও সেইসব বঞ্চিত মানুষকে পথ দেখিয়ে তাঁর সঙ্গে নিতে চান। আলোচ্য কবিতাতেও বঙ্গবন্ধু নির্যাতিত মানুষদের অধিকার বিষয়ে সচেতনতা তৈরি করার জন্য ভাষণ দিয়েছিলেন। তাই বলা যায়, উদ্দীপকটি 'স্বাধীনতা, এ শব্দটি কীভাবে আমাদের হলো' কবিতার মুক্তি ও অধিকার আদায়ের সংগ্রামের দৃশ্যকে ধারণ করেছে।"
        },
        {
          "label": "ঘ",
          "question": "\"উদ্দীপকটি 'স্বাধীনতা, এ শব্দটি কীভাবে আমাদের হলো'- কবিতার ভাবের খণ্ডাংশমাত্র\"- মন্তব্যটি মূল্যায়ন করো।",
          "explanation": "\"উদ্দীপকটি 'স্বাধীনতা, এ শব্দটি কীভাবে আমাদের হলো' কবিতার ভাবের খন্ডাংশমাত্র।\"- মন্তব্যটি যথার্থ। 'স্বাধীনতা, এ শব্দটি কীভাবে আমাদের হলো' কবিতায় কবি এদেশের স্বাধীনতা অর্জনের পিছনে জাতির পিতা বঙ্গবন্ধু শেখ মুজিবুর রহমানের অসামান্য অবদানকে তুলে ধরেছেন। পাশাপাশি তিনি স্বাধীনতাবিরোধী শক্তির আস্ফালন, ইতিহাসকে বিকৃত করার অপচেষ্টাসহ আরও নানা বিষয়ের অবতারণা করেছেন। উদ্দীপকের কবি অধিকারবঞ্চিত মানুষের অধিকার আদায়ের কথা বলেছেন। তিনি শোষকদের সাবধান হতে বলেছেন। কেননা, যুগ যুগ ধরে বঞ্চিতরা বুকে যে ব্যথা লালন করে আসছে তার বহিঃপ্রকাশ ঘটবে। আর কবি সেসব অসহায় মানুষের সঙ্গে থেকে তাদের অধিকার আদায়ে ভূমিকা রাখতে চান। 'স্বাধীনতা, এ শব্দটি কীভাবে আমাদের হলো' কবিতায় বঙ্গবন্ধু শেখ মুজিবুর রহমানের দক্ষ নেতৃত্ব ও তাঁর উপর জনতার আস্থার দিকটি প্রতিফলিত হয়েছে। এ কবিতায় ফুটে ওঠা বঙ্গবন্ধুর যোগ্য নেতৃত্বের বিষয়টি উদ্দীপকের কবিতার মূলভাবেও পরিলক্ষিত হয়। কিন্তু আলোচ্য কবিতায় বঙ্গবন্ধুর যে বিচক্ষণতার পরিচয় পাওয়া যায় তা উদ্দীপকে নেই। উদ্দীপকে শুধু অধিকার আদায়ে বঞ্চিত ও শোষিতদের উদ্বুদ্ধ করার কথা বলা হয়েছে। তাছাড়া কবিতায় ইতিহাস বিকৃতির অপচেষ্টার যে বিষয় আছে, তা-ও উদ্দীপকের কবিতায় অনুপস্থিত। সে বিবেচনায় প্রশ্নোক্ত মন্তব্যটি যথাযথ অর্থবহ।"
        }
      ]
    },
    {
      "number": "7",
      "uddipok": "দুর্গম এলাকায় কিছু মানুষ ভ্রমণে গিয়ে খাবারের সন্ধানে একটি দোকানে হাজির হয়। দাঁড়িপাল্লা ভেঙে যাওয়ায় দোকানদার খাবার মেপে দিতে পারছিল না। এমন সময় একটি মেয়ে উপস্থিত হয়ে একটি পাত্রে বাটখারা রেখে পানিতে ভাসালো। পাত্রটি যে পর্যন্ত পানিতে ডুবে গেল সেখানে সে দাগ কেটে রাখল। তারপর বাটখারা তুলে দাগ পর্যন্ত খাবার মেপে দেওয়ার ব্যবস্থা করল।",
      "tag": "DIN.B 20",
      "sub_questions": [
        {
          "label": "ক",
          "question": "'ভিস্তি' কী?",
          "explanation": "'ভিস্তি' হলো- পানি বহনের জন্য চামড়ার তৈরি একপ্রকার থলি।"
        },
        {
          "label": "খ",
          "question": "\"মাটির ভয়ে রাজ্য হবে মাটি\"- বলতে কী বোঝানো হয়েছে?",
          "explanation": "পায়ে মাটি লাগার সমস্যার সমাধানে রাজাকে ঘরে বন্দি থাকার পরামর্শ দেওয়া হলে রাজা আলোচ্য উক্তিটি করেন। রাজা হবু মন্ত্রীকে এমন একটা উপায় খুঁজে বের করতে বলেছেন যাতে পায়ে ধুলা না লাগে। কিন্তু মন্ত্রী কোনো ভাবেই উপায় খুঁজে পায় না। রাজ্যের জ্ঞানী-গুণী পণ্ডিতরাও গলদঘর্ম হয়ে উঠেন এই সমস্যার সমাধান করতে গিয়ে। সমস্যা সমাধান না করে তারা বরং সমস্যা আরও বাড়িয়ে তোলে। শেষ পর্যন্ত এক পণ্ডিত রাজাকে ধুলার হাত থেকে বাঁচার জন্য ঘর থেকে বের না হওয়ার পরামর্শ দিলে তিনি আলোচ্য উক্তিটি করেছেন। কারণ রাজা মাটির ভয়ে ঘর থেকে বের না হলে তো রাজ্যই ধ্বংস হয়ে যাবে।"
        },
        {
          "label": "গ",
          "question": "উদ্দীপকের মেয়েটি 'জুতা-আবিষ্কার' কবিতার যে চরিত্রের প্রতিনিধিত্ব করে তা বর্ণনা করো।",
          "explanation": "উদ্দীপকের মেয়েটি 'জুতা-আবিষ্কার' কবিতার বয়স্ক চর্মকার চরিত্রের প্রতিনিধিত্ব করে। 'জুতা-আবিষ্কার' কবিতায় বৃদ্ধ চর্মকার একজন অত্যন্ত বুদ্ধিমান মানুষ। শত চেষ্টা করেও রাজ্যের মন্ত্রীরা যেখানে রাজার পায়ে ধুলা না লাগার উপায় বের করতে ব্যর্থ হয়, সে তখন সহজ উপায় আবিষ্কার করে। এতে রাজা খুশি হন এবং চর্মকারের বুদ্ধির জয় হয়। উদ্দীপকে দুর্গম এলাকায় এক খাবারের দোকানের কথা বলা হয়েছে। দোকানদারের দাঁড়িপাল্লা ভেঙে যাওয়ায় মানুষ খাবার কিনতে পারছিল না। তখন একটি মেয়ে এসে পাত্রে বাটখারা রেখে পানিতে ভাসায় এবং যে পর্যন্ত বাটখারা ডুবে যায় তাতে দাগ কাটে। তারপর পাত্র থেকে বাটখারা তুলে দাগকাটা পর্যন্ত খাবার মেপে দেয়। এভাবেই সে বুদ্ধির সাহায্যে সমস্যার সমাধান করে। একইভাবে আলোচ্য কবিতার চর্মকারও নিজের বুদ্ধি দিয়ে রাজ্য থেকে ধুলা দূর করে। এভাবে বুদ্ধি দিয়ে সমস্যা সমাধানের দিক দিয়েই উদ্দীপকের মেয়েটি 'জুতা-আবিষ্কার' কবিতার বয়স্ক চর্মকার চরিত্রের প্রতিনিধিত্ব করে।"
        },
        {
          "label": "ঘ",
          "question": "\"উদ্দীপকের ঘটনা 'জুতা-আবিষ্কার' কবিতার সমাপ্তির ইঙ্গিত করলেও সূচনা নির্দেশ করেনি\"- মন্তব্যটি বিচার করো।",
          "explanation": "উদ্দীপকের ঘটনাটি রবীন্দ্রনাথ ঠাকুর রচিত 'জুতা-আবিষ্কার' কবিতার সমাপ্তির ইঙ্গিত করলেও সূচনার নানা রকম উদ্ভট কর্মকাণ্ডের দিকটি তুলে ধরেনি। 'জুতা-আবিষ্কার' কবিতার রাজা হবু পায়ে ধুলা লাগার কারণে অনেক চিন্তিত। তিনি কর্মচারীদের হুকুম দেন, তার পায়ে ধুলা না লাগার ব্যবস্থা করতে। রাজার আদেশে রাজ্য থেকে ধুলা দূর করতে রাজ্যজুড়ে গণ্ডগোল বেঁধে যায়। অনেক চেষ্টা করেও রাজ্য থেকে যখন ধুলা দূর করা যায় না, তখন এক বৃদ্ধ চর্মকার তার বুদ্ধির জোরে জুতা আবিষ্কার করেন। এতে রাজার পায়ে আর ধুলা লাগে না। উদ্দীপকে একটি মেয়ের বুদ্ধিমত্তার পরিচয় পাওয়া যায়। দুর্গম এলাকায় ভ্রমণ করতে গিয়ে কিছু মানুষ খাবারের সন্ধানে একটি দোকানে যায়। কিন্তু দোকানের দাঁড়িপাল্লা নষ্ট থাকায় তারা খাবার মেপে নিতে পারছিল না। তখন মেয়েটি বুদ্ধি করে পাত্রে বাটখারা রেখে পানিতে ভাসিয়ে যে পর্যন্ত ডুবে যায়, সেখানে দাগ দেয়। এরপর ওই পাত্রে আবার বাটখারার পরিবর্তে খাবার দিয়ে সঠিক পরিমাপ বের করে। 'জুতা-আবিষ্কার' কবিতায় বৃদ্ধ চর্মকারের জুতা আবিষ্কার করার কথা কবিতার শেষে বর্ণিত হয়েছে। তিনি বুদ্ধির জোরে রাজার সমস্যার সমাধান করেন। কিন্তু এর আগে রাজার ধুলা দূর করার আদেশ ও এর প্রেক্ষিতে নানা সংকটের কথাও আলোচ্য কবিতার বিষয়বস্তু। কিন্তু উদ্দীপকে কেবল একটি মেয়ের বুদ্ধিমত্তার কথা বলা হয়েছে, যা 'জুতা-আবিষ্কার' কবিতার শেষের অংশকেই ধারণ করে। তাই বলা যায়, উদ্দীপকটি 'জুতা-আবিষ্কার' কবিতার সমাপ্তি ইঙ্গিত করে কিন্তু সূচনা নয়।"
        }
      ]
    },
    {
      "number": "8",
      "uddipok": "ঝড়ের রাত্রে, বৈশাখী দিনে, বর্ষার দুর্দিনে অভিযাত্রিক। নির্ভীক তারা পথ লয় ঠিক চিনে । হয়তো বা ভুল । তবু ভয় নাই, তরুণের তাজা প্রাণ পথ হারালেও হার মানে নাকো, করে চলে সন্ধান অন্য পথের, মুক্ত পথের ।",
      "tag": "DIN.B 20",
      "sub_questions": [
        {
          "label": "ক",
          "question": "'কাকতাড়ুয়া' উপন্যাসে ছবি আঁকার মানুষ কে?",
          "explanation": "'কাকতাড়ুয়া' উপন্যাসে ছবি আঁকার মানুষ শাহাবুদ্দিন।"
        },
        {
          "label": "খ",
          "question": "'ভয় ওকে কাবু করে না'- কেন?",
          "explanation": "ছোটোবেলায় বুধাকে কেউ ভূত ও জুজুর ভয় দেখায়নি বলে ভয় ওকে কাবু করে না। মা-বাবা ও পরিবার-পরিজন হারা বুধা নিজের নিয়মেই বেড়ে উঠেছে। ছোটোবেলায় কেউ তাকে ভূতের গল্প বলেনি। তাকে জুজুর ভয় দেখানোর মতোও কেউ ছিল না। ফলে ভয়টা কী-তা সে জানেই না। এজন্য কোনো ভয় তাকে কাবু করে না।"
        },
        {
          "label": "গ",
          "question": "উদ্দীপকে উল্লিখিত দুর্যোগময় অবস্থা 'কাকতাড়ুয়া' উপন্যাসের যে পরিস্থিতিকে নির্দেশ করে তার বর্ণনা দাও।",
          "explanation": "উদ্দীপকে উল্লিখিত দুর্যোগময় অবস্থা 'কাকতাড়ুয়া' উপন্যাসের মিলিটারিদের ধ্বংসযজ্ঞের বিষয়টিকে নির্দেশ করে। 'কাকতাড়ুয়া' উপন্যাসে আমরা পাকিস্তানি মিলিটারিদের নৃশংস কার্যকলাপের চিত্র লক্ষ করি। তারা জিপে করে বুধার গ্রামে এসে বাজার পুড়িয়ে দেয়। নির্বিচারে মানুষকে গুলি করে হত্যা করে। তাদের তাণ্ডবে সাধারণ মানুষ নিরাপদ আশ্রয়ের সন্ধানে গ্রাম ছেড়ে চলে যায়। উদ্দীপকে দুর্যোগময় পরিস্থিতির কথা বর্ণনা করা হয়েছে। এখানে তরুণ অভিযাত্রিক দলের সামনে যাওয়ার পথের কাঁটা হচ্ছে এই ঝড়ের রাত, বর্ষণ আর বৈশাখী উত্তাল দিন। 'কাকতাড়ুয়া' উপন্যাসেও এরূপ দুর্যোগময় দিন বোঝাতে পাকিস্তানিদের অত্যাচারের বিষয়টি ফুটে উঠেছে। পাকিস্তানিরা যেমন বাঙালিকে অধিকার আদায়ে বাধা দিয়েছিল, তেমনি প্রাকৃতিক এই দুর্যোগ তরুণ অভিযাত্রিকদের বাধার সম্মুখীন করে।"
        },
        {
          "label": "ঘ",
          "question": "\"কাকতাড়ুয়া' উপন্যাসের বুধাই যেন উদ্দীপকের হার না মানা পথিক।”- মন্তব্যটির যৌক্তিকতা বিচার করো।",
          "explanation": "\"কাকতাড়ুয়া' উপন্যাসের বুধাই যেন উদ্দীপকের হার না মানা পথিক\"- মন্তব্যটি যৌক্তিক। 'কাকতাড়ুয়া' উপন্যাসের কেন্দ্রীয় চরিত্র বুধা। মা-বাবা হারা ছিন্নমূল কিশোর বুধা একা একা স্বাধীন মানুষ হিসেবে বড়ো হয়। তাই ঔপন্যাসিক তাকে ভয়হীন কিশোর হিসেবে গড়ে তুলেছেন। এই সাহসের জন্যই সে পাকিস্তানিদের অত্যাচারে প্রতিবাদী হয়েছে। মুক্তিযুদ্ধে সম্পৃক্ত হওয়ার প্রেরণা পেয়েছে। মিলিটারিদের ধ্বংস করার জন্য বুধার মনে প্রতিশোধের আগুন জ্বালিয়েছে। উদ্দীপকে তরুণ অভিযাত্রিক দলের কথা বলা হয়েছে। এই অভিযাত্রিক দল শত বাধা অতিক্রম করে নির্ভীকভাবে সামনে এগিয়ে যাবে। ভুল থেকে শিক্ষা নেবে কিন্তু ভয় পাবে না। পথ ভুল করলে নতুন পথের সন্ধানে গিয়ে তারা মুক্ত পথের সন্ধান পাবে। তবুও তারা হার মানবে না। 'কাকতাড়ুয়া' একটি মুক্তিযুদ্ধভিত্তিক উপন্যাস। আর এই উপন্যাস আবর্তিত হয়েছে পিতৃমাতৃহীন অসহায় কিশোর বুধাকে কেন্দ্র করে। উপন্যাসে বুধা পাকিস্তানিদের অত্যাচারের প্রতিশোধ নিতে ভয়হীনভাবে মুক্তিযুদ্ধে অংশগ্রহণ করে। অন্যদিকে, উদ্দীপকের তরুণরাও মুক্ত পথের সন্ধানে সকল বাধাবিপত্তি ও দুর্যোগ মোকাবিলা করে সামনে এগিয়ে যাওয়ার দৃঢ় প্রত্যয় রাখে। তাই বলা যায়, 'কাকতাড়ুয়া' উপন্যাসের বুধাই উদ্দীপকের হার না মানা পথিক।"
        }
      ]
    },
    {
      "number": "9",
      "uddipok": "গোয়ালহাটি গ্রামে টহল দিচ্ছিলেন পাঁচ মুক্তিযোদ্ধা। তাদেরই নেতৃত্বে ছিলেন ল্যান্স নায়েক নূর মোহাম্মদ। পাকিস্তানি সেনারা টের পেয়ে যায় মুক্তিযোদ্ধাদের অবস্থান। রাজাকারদের সহায়তায় তিনদিক থেকে পাকিস্তানি সেনারা তাঁদের ঘিরে ফেলে। কিন্তু মুক্তিযোদ্ধারা দমবার পাত্র নন। এই দলেই ছিলেন অসীম সাহসী মুক্তিযোদ্ধা নান্নু মিয়া। কিন্তু প্রতিপক্ষের একটা গুলি হঠাৎ এসে লাগে তাঁর গায়ে। নূর মোহাম্মদ তাকে এক হাত দিয়ে কাঁধে নিলেন আর অন্য হাত দিয়ে গুলি চালাতে থাকলেন। কৌশল হিসাবে বারবার নিজের অবস্থান পরিবর্তন করলেন।",
      "tag": "DIN.B 20",
      "sub_questions": [
        {
          "label": "ক",
          "question": "বুধার মতে তিনজন এক হলে কী হয়?",
          "explanation": "বুধার মতে তিনজন এক হলে শক্তি বাড়ে।"
        },
        {
          "label": "খ",
          "question": "কুন্তি অবাক হয় কেন?",
          "explanation": "কুত্তি কখনো বুধাকে কাঁদতে দেখেনি বলে হঠাৎ বুধাকে কান্না করতে। দেখে সে অবাক হয়। বুধা ও কুন্তি দুজনে বুধার মা-বাবার কবরের পাশে এসে দাঁড়ায়। কবরের মাটি স্পর্শ করে বুধা তার জীবনের আনন্দঘন দিনগুলো ফিরে পাওয়ার জন্য বাপের কাছে দোয়া চায়। দেশকে যুদ্ধ করে স্বাধীন করার জন্য সাহস না হারানোর জন্য দোয়া প্রার্থনা করে। এ সময় বুধা ডুকরে কেঁদে ওঠে। তাই দেখে কুন্তি অবাক হয়।"
        },
        {
          "label": "গ",
          "question": "উদ্দীপকের রাজাকাররা 'কাকতাড়ুয়া' উপন্যাসের যাদের সাথে সাদৃশ্যপূর্ণ তাদের সম্পর্কে আলোচনা করো।",
          "explanation": "উদ্দীপকের রাজাকাররা 'কাকতাড়ুয়া' উপন্যাসের মুক্তিযুদ্ধবিরোধী আহাদ মুন্সি, কুদ্দুস ও মতিউরের সাথে সাদৃশ্যপূর্ণ। 'কাকতাড়ুয়া' উপন্যাসের আহাদ মুন্সি, মতিউর, কুদ্দুস এরা দেশদ্রোহী চরিত্র। তাঁরা দেশের মানুষের সাথে বিশ্বাসঘাতকতা করে হানাদার বাহিনীর তোষামোদি করে। গ্রামে শান্তি কমিটি গঠন করে হানাদার বাহিনী তার চেয়ারম্যান হয়। হানাদাররা গ্রামে ধ্বংসযজ্ঞ চালালে আহাদ মুন্সিরা তাদের সহায়তা করে। উদ্দীপকে ল্যান্স নায়েক নূর মোহাম্মদের গোয়ালহাটি গ্রামে টহল দেওয়ার কথা বলা হয়েছে। কিন্তু রাজাকারদের মাধ্যমে পাকিস্তানি সেনারা তাদের অবস্থান জেনে যায়। পাকিস্তানিরা তিনদিক থেকে মুক্তিযোদ্ধাদের ঘিরে ফেলে। আলোচ্য উপন্যাসের আহাদ মুন্সির মতো চেয়ারম্যানরাও পাকিস্তানিদের সহায়তা করে আর মুক্তিযোদ্ধাদের বিভিন্ন বিপদের সম্মুখীন করে দেয়। দেশের বিরোধিতা করা ও পাকিস্তানিদের তোষামোদ করার দিকটিতে উদ্দীপকের রাজাকাররা 'কাকতাড়ুয়া' উপন্যাসের আহাদ মুন্সি, কুদ্দুস, মতিউরদের সাথে সাদৃশ্যপূর্ণ।"
        },
        {
          "label": "ঘ",
          "question": "“কৌশলগত ভিন্নতা থাকলেও 'কাকতাড়ুয়া' উপন্যাসের বুধা ও উদ্দীপকের নূর মোহাম্মদ শেখের লক্ষ্য এক ও অভিন্ন\"- \"মন্তব্যটির যৌক্তিকতা নিরূপণ করো।",
          "explanation": "\"কৌশলগত ভিন্নতা থাকলেও 'কাকতাড়ুয়া' উপন্যাসের বুধা ও উদ্দীপকের নূর মোহাম্মদ শেখের লক্ষ্য এক ও অভিন্ন”- মন্তব্যটি যথার্থ। 'কাকতাড়ুয়া' উপন্যাসে বুধা নামের এক প্রতিবাদী কিশোরের বীরত্ব তুলে ধরা হয়েছে। সে পিতৃমাতৃহীন এতিম কিশোর। মিলিটারির আক্রমণে অনেকে গ্রাম ছেড়ে পালালেও সে কোথাও যায় না; বরং গ্রামে থেকে গোপনে মুক্তিযোদ্ধাদের সঙ্গে যোগাযোগ করে। সে মিলিটারি ক্যাম্পে গিয়ে মাইন পুঁতে রেখে মিলিটারি ক্যাম্প উড়িয়ে দেয়। উদ্দীপকের গোয়ালহাটি গ্রামে ল্যান্স নায়েক নূর মোহাম্মদের নেতৃত্বে পাঁচ জন মুক্তিযোদ্ধার টহল দেওয়ার খবর রাজাকাররা পাকিস্তানিদের কাছে পৌঁছে দেয়। ফলে পাকিস্তানি সেনারা তাদের তিনদিক থেকে আক্রমণ করে। এতে মুক্তিযোদ্ধারা দমে না গিয়ে যুদ্ধ শুরু করে। সাহসী মুক্তিযোদ্ধা মানুর গায়ে গুলি লাগলে নূর মোহাম্মদ তাঁকে নিজের কাঁধে তুলে নেন। কৌশল হিসেবে তিনি বারবার নিজের অবস্থান পরিবর্তন করেন। নূর মোহাম্মদ ও উপন্যাসের দেখে। 'কাকতাড়য়া' উপন্যাসের বুধা ছোটো হলেও শত্রুদের বিনাশ সঙ্গী গলি খেলেও নিজের অবস্থান পরিবর্তন করে শত্রুদের বিভ্রান্ত করে। মূলত দুজনেই শত্রুদের বিনাশ করতে নানারকম কৌশলের আশ্রয় নেয়। কিন্তু তাদের কৌশলগুলো এক রকম ছিল না। তাই বলা যায়, প্রশ্নোক্ত মন্তব্যটি সঠিক।"
        }
      ]
    },
    {
      "number": "10",
      "uddipok": "সুরত আলী একজন নামকরা পীর। সারাদেশ থেকে মুরিদরা তার কাছে পানি পড়া, তেল পড়া ও তাবিজ নিতে আসে। এতে পীরসাহেবের ভাল রোজগার হয়। তার ছেলে সুমন এসব পছন্দ করে না। সে চায় লেখাপড়া শিখে ডাক্তার হয়ে মানুষের সেবা করতে। এতে সুমনের মা খুবই অসন্তুষ্ট। তিনি চান পরিবারের দীর্ঘদিনের পেশা সুমন চালিয়ে যাক।",
      "tag": "DIN.B 20",
      "sub_questions": [
        {
          "label": "ক",
          "question": "তাহেরার মতে পীর সাহেব কেমন লোক?",
          "explanation": "তাহেরার মতে পীর সাহেব বুদ্ধিমান লোক।"
        },
        {
          "label": "খ",
          "question": "'শাবাশ মেয়ে তুমি'- খোদেজার এমন উক্তির কারণ ব্যাখ্যা করো।",
          "explanation": "বিপদে পড়েও ভেঙে পড়েনি বলে খোদেজা তাহেরাকে 'শাবাশ মেয়ে' বলেছেন। বাবা ও সৎ-মা মিলে তাহেরাকে বুড়ো একটা পীরের সাথে বিয়ে দেয়। কিন্তু তাহেরা এ বিয়ে মেনে নিতে না পারায় তার চাচাতো ভাইকে সাথে নিয়ে বাড়ি থেকে যায়। তাহেরার মধ্যে তখন কোনো ভয় বা চিন্তা ছিল না যে, সে বাড়ি থেকে পালিয়ে কোথায় যাবে, কী খাবে। এসব কিছু না ভেবেই তাহেরা বাড়ি থেকে পালায় এবং বিপদে পড়েও সে ভেঙে পড়েনি দেখে খোদেজা তাহেরাকে বলে 'শাবাশ মেয়ে'।"
        },
        {
          "label": "গ",
          "question": "উদ্দীপকের সুমনের মায়ের সাথে 'বহিপীর' নাটকের যে চরিত্রের সাদৃশ্য রয়েছে তা ব্যাখ্যা করো।",
          "explanation": "উদ্দীপকের সুমনের মায়ের সথে 'বহিপীর' নাটকের খোদেজা চরিত্রের সাদৃশ্য রয়েছে।' 'বহিপীর' নাটকে বাংলাদেশের প্রত্যন্ত অঞ্চলের মুসলমান সমাজে জেঁকে বসা পীরপ্রথা, কুসংস্কার ও অন্ধবিশ্বাসের দিকটি ফুটে উঠেছে। এই নাটকের খোদেজা চরিত্রটি এমনই কুসংস্কারাচ্ছন্ন। তিনি তাহেরাকে পীরের কাছে ফিরে যেতে বলেন। কারণ তিনি মনে করেন, পীরের স্ত্রী হওয়া সৌভাগ্যজনক ও তার কথার অবাধ্য হলে অভিশাপগ্রস্ত হতে হবে। এজন্য তিনি তার পুত্র হাশেমকেও পীরের বিরোধিতা করতে নিষেধ করেন। উদ্দীপকের সুমনের মা পীরের প্রতি অন্ধবিশ্বাসী। তার স্বামী পীর ছিলেন। তিনি মনে করেন, সুমনও পীর হয়ে পরিবারের ব্যবসায় চালিয়ে যাবে। তাই সুমন ডাক্তার হয়ে মানুষের সেবা করার কথা চিন্তা করলে তিনি তা মানতে চান না। আবার 'বহিপীর' নাটকের হাশেমও পীরের হাত থেকে তাহেরাকে মুক্তি দিতে বিয়ে করতে চাইলে খোদেজা তা মানতে চান না। তাই বলা যায়, মানসিকতার দিক দিয়ে উদ্দীপকের সুমনের মা ও খোদেজার মাঝে সাদৃশ্য রয়েছে।"
        },
        {
          "label": "ঘ",
          "question": "\"উদ্দীপকের লুমন এবং 'বহিপীর' নাটকের হাশেম উভয়ের চিন্তা-চেতনা একই ধারায় উৎসারিত\"- উক্তিটি মূল্যায়ন করো।",
          "explanation": "উদ্দীপক ও 'বহিপীর' নাটকের হাশেম আলির চিন্তা-চেতনা একই ধারায় উৎসারিত হওয়ার মন্তব্যটি যথার্থ, কারণ উভয় চরিত্রই প্রতিষ্ঠিত, সামাজিক কাঠামো ও বিশ্বাস ব্যবস্থার বিরুদ্ধে দাঁড়িয়ে নিজের পথ বেছে নেয়। সুরত আলীর পীরসাহেবের ভূমিকায়, তার ছেলে সুমন সমাজে রমরমা প্রথা বা অর্থনৈতিক লাভের মাধ্যমে নিজের কাজ চালিয়ে যেতে চায় না। সুমন চায় নিজের লেখাপড়ার মাধ্যমে ডাক্তার হয়ে মানুষের সেবা করতে, যা মূলত ব্যক্তি উদ্যোগ, উন্নত চিন্তা ও আধুনিকতা পরিপন্থী একটি ধারণা। সুমনের মা, যদিও পরিবার এবং তার দীর্ঘদিনের ঐতিহ্যবাহী পেশার পক্ষে, তবে সুমনের চরিত্রটি সমাজের উপর ভিত্তি করে ব্যক্তির স্বাধীনতা, নিজস্ব চিন্তা ও পরিবর্তনশীল মূল্যবোধের প্রতিচ্ছবি হিসেবে দেখা যায়। ঠিক একইভাবে, 'বহিপীর' নাটকের হাশেম আলি একজন অগ্রসর চিন্তার মানুষ যিনি নিজের চিন্তা ও বিশ্বাসের প্রতি আস্থাশীল ছিলেন। হাশেম আলি যেমন নিজে বিশ্বাস করতেন না যে পুরনো প্রথা অনুযায়ী তাকে পীরের মতো জীবনযাপন করতে হবে, তেমনি তার পুত্র সুমনও পুরনো রীতিনীতি বা প্রথার বিরুদ্ধে দাঁড়িয়ে নিজের আলাদা পথ অবলম্বন করতে চায়। হাশেম আলির গল্পের মধ্যে আমরা দেখতে পাই, যে তিনি নিজে পুরনো ধর্মীয় প্রথা অনুসরণ করতে চাননি এবং নিজের জীবন একান্তভাবে নিজে গড়ার চেষ্টা করেছিলেন। অতএব, সুমন এবং হাশেম আলি উভয়ই সমাজে প্রচলিত কাঠামো বা সংস্কৃতির বিরুদ্ধে গিয়ে নিজেদের স্বাধীন পথ চেয়েছেন। উভয়ের চিন্তা-চেতনা একে অপরের মতোই আধুনিক, অগ্রসর এবং পরিবর্তনের পক্ষে, যা তাদের সাহসী সিদ্ধান্ত এবং ভবিষ্যতের প্রতি এক ধরনের আত্মবিশ্বাস প্রকাশ করে।"
        }
      ]
    },
    {
      "number": "11",
      "uddipok": "অষ্টম শ্রেণিতে পড়া অবস্থায় সালমার বাবা সালমাকে বিয়ে দিতে চাইলে সে স্কুলের শিক্ষকদের সাহায্য নিয়ে বিয়ে ভেঙে দেয়। উপবৃত্তির অর্থ দিয়ে তার পড়াশোন চালিয়ে যেতে থাকে। মাধ্যমিক ও উচ্চ মাধ্যমিক পাশ করে এখন সে বিশ্ববিদ্যালে পড়ার স্বপ্ন দেখছে। সালমার বাবা তার ভুল বুঝতে পেরে মেয়েকে উচ্চ শিক্ষায় শিক্ষিত হওয়ার জন্য উৎসাহ জোগায়।",
      "tag": "DIN.B 20",
      "sub_questions": [
        {
          "label": "ক",
          "question": "সামান্য স্নেহ না থাকলে কী মারা যায়?",
          "explanation": "সামান্য স্নেহ না থাকলে রুহ মারা যায়।"
        },
        {
          "label": "খ",
          "question": "'আমি কি বকরি-ঈদের গরু-ছাগল নাকি?' এ উক্তির কারণ কী?",
          "explanation": "কোরবানির পশুকে যেমন তার অমতে জবাই করা হয়, তেমনি তাহেরাকেও তার অমতে বিয়ে দেওয়া প্রসঙ্গে আলোচ্য উক্তিটি করা হয়েছে। কোরবানির পশুকে জবাই করতে তার কোনো ইচ্ছা-অনিচ্ছার মূল্য দেওয়া হয় না। মানুষের প্রয়োজনে তাকে জবাই হতে হয়। তেমনি তাহেরাকেও তার ইচ্ছার বিরুদ্ধে বৃদ্ধ পীরের সাথে বিয়ে দেওয়া হয়। কিন্তু সে যে কোরবানির পশুর মতো নির্বাক নয়, সে বিষয়টি বোঝবার জন্যই তাহেরা প্রশ্নোক্ত উক্তিটি করেছে।"
        },
        {
          "label": "গ",
          "question": "উদ্দীপকের সালমা 'বহিপীর' নাটকের তাহেরার যে মানসিকতাকে ধারণ করে' ব্যাখ্যা করো।",
          "explanation": "উদ্দীপকের সালমা 'বহিপীর' নাটকের তাহেরার প্রতিবাদী মানসিকতাকে ধারণ করে। 'বহিপীর' নাটকের তাহেরাকে বৃদ্ধ পীরের সাথে জোর করে বিয়ে দিলে সে বাড়ি থেকে পালিয়ে যায়। ঘটনাক্রমে জমিদার হাতেম আলির বজরায় তার বহিপীরের সাথে আবার দেখা হয়। জমিদারপত্নী খোদেজা তাহেরাকে বহিপীরের হাতে তুলে দিতে চাইলে তাহেরা এর প্রতিবাদ করে। উদ্দীপকের সালমার বাবা তাকে ছোটো বয়সে বিয়ে দিতে চাইলে সে স্কুলের শিক্ষকদের সাহায্য নিয়ে বিয়ে ভেঙে দেয়। সে তার পড়াশোনা শেষ করতে চায় উচ্চশিক্ষা নিয়ে। এ কারণেই সে তার অল্পবয়সে বিয়ে দেওয়ার জন্য প্রতিবাদ করে। 'বহিপীর' নাটকের তাহেরাও অসম বয়সি পীরকে স্বামী হিসেবে মানতে না পেরে বাড়ি থেকে পালিয়ে গিয়ে প্রতিবাদ করেছে। নিজের স্বার্থরক্ষার জন্য প্রতিবাদী চেতনার দিকটিই উদ্দীপকের সালমা ও 'বহিপীর' নাটকের তাহেরার মধ্যে সাদৃশ্য সৃষ্টি করেছে।"
        },
        {
          "label": "ঘ",
          "question": "\"উদ্দীপকটি 'বহিপীর' নাটকের মূল ভাবধারাকে স্পর্শ করতে পারেনি।” মন্তব বিশ্লেষণ করো।",
          "explanation": "সামাজিক কুসংস্কার ও ধর্মব্যবসায়ের দিকটি না থাকায় উদ্দীপকটি 'বহিপীর' নাটকের মূল বিষয়বস্তুকে ধারণ করতে পারেনি। 'বহিপীর' নাটকের বহিপীর অত্যন্ত ধূর্ত ও বাস্তবজ্ঞানসম্পন্ন মানুষ। তিনি অশিক্ষিত সাধারণ মানুষের ধর্মবিশ্বাসকে পুঁজি করে নিজের 'পীরব্যবসায় পরিচালনা করেন। সারা বছর তিনি মুরিদদের বাড়িতে ঘুরে ঘুরে অর্থ সংগ্রহ করেন। এমনকি বৃদ্ধ বয়সে মুরিদের অল্পবয়সি মেয়ে তাহেরাকে বিয়ে করেন। অসম বয়সি বিয়ে মানতে না পেরে তাহেরা বাড়ি থেকে পালিয়ে যায়। উদ্দীপকের সালমা অষ্টম শ্রেণির ছাত্রী। তার বাবা তাকে বিয়ে দিতে চাইলে সে স্কুলের শিক্ষকদের সহায়তায় বিয়ে ভেঙে দেয়। সালমা তার উপবৃত্তির টাকা দিয়ে নিজের পড়াশোনার খরচ চালায় এবং বিশ্ববিদ্যালয়ে পড়ে উচ্চশিক্ষিত হওয়ার স্বপ্ন দেখে। সালমার বাবাও নিজের ভুল বুঝতে পেরে তাকে উচ্চশিক্ষার জন্য উৎসাহ দেয়। 'বহিপীর' নাটকের তাহেরা ও উদ্দীপকের সালমা দুজনই অল্পবয়সে বিয়ে করতে চায়নি। তাই তাহেরা বিয়ের রাতে পালিয়ে যায় আর সালমা তার বিয়েটা ভেঙে দেয়। কিন্তু আলোচ্য নাটকে তাহেরার বিয়ের বিষয়টি ছাড়াও তৎকালীন পীরপ্রথার নানা দিক তুলে ধরা হয়েছে। মূলত বহিপীরের ভণ্ডামির মুখোশ উন্মোচন করাই এ নাটকের মূল প্রতিপাদ্য। তাই বলা যায় যে, প্রশ্নোক্ত মন্তব্যটি যথার্থ।"
        }
      ]
    }
  ]
}