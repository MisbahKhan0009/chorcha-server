{
  "title": "সিলেট বোর্ড ২০২৪",
  "subtitle": "বাংলা ১ম পত্র (11)",
  "questions": [
    {
      "number": "1",
      "uddipok": "প্রতিবন্ধীরা জীবনের স্বাভাবিক ধারায় অন্যদের মতো সমানতালে এগিয়ে যেতে পারে না। কিন্তু সঠিক মনোযোগ, সহযোগিতা ও সুযোগ-সুবিধা পেলে তারাও দুঃখের অন্ধকার ছেড়ে আলোকিত জীবনের অধিকারী হতে পারে। এমনকি হয়ে উঠতে পারে বিশ্বের শ্রেষ্ঠ ও বরেণ্য ব্যক্তিদের একজন। মহাকবি হোমার একজন দৃষ্টিপ্রতিবন্ধী ছিলেন। ইলিয়াড, ওডেসি তাঁরই সৃষ্টি।",
      "tag": "SB 24",
      "sub_questions": [
        {
          "label": "ক",
          "question": "",
          "explanation": "সুভার গ্রামের নাম চণ্ডীপুর।"
        },
        {
          "label": "খ",
          "question": "",
          "explanation": "প্রশ্নোক্ত কথাটি প্রতাপ সম্পর্কে, যা তার কথা বলার যোগ্যতা প্রসঙ্গে বলা হয়েছে। 'সুভা' গল্পে বাষ্প্রতিবন্ধী সুভা কল্পনায় অন্যদের সাথে সম্পর্ক গড়ে তোলে। পশু-পাখি তথা অবলা প্রাণীদের সাথেই তার ঘনিষ্ঠ সম্পর্ক। এর বাইরে শুধু প্রতাপের সাথে তার ভালো লাগার সম্পর্ক আছে। কিন্তু প্রতাপ সুভার অন্য সঙ্গীদের চাইতে আলাদা। কেননা, সে কথা বলতে পারে। প্রতাপের এই বিশেষ দিকটির প্রতি ইঙ্গিত করেই আলোচ্য উক্তিটি করা হয়েছে।"
        },
        {
          "label": "গ",
          "question": "",
          "explanation": "উদ্দীপকের হোমারের সঙ্গে 'সুভা' গল্পের সুভা চরিত্রের মিল পাওয়া যায়। রবীন্দ্রনাথ ঠাকুর রচিত 'সুভা' গল্পের কেন্দ্রীয় চরিত্র সুভা বাক্প্রতিবন্ধী। কথা বলতে না পারলেও তার অনুভূতিশক্তি প্রখর। কিন্তু প্রতিবন্ধিত্বের কারণে সে তা প্রকাশ করতে পারে না। আপনজনদের অবজ্ঞা ও অবহেলার কারণে প্রকৃতির সঙ্গে সখ্য করে সুভা নিজের মাঝে ভিন্ন একটা জগৎ গড়ে তোলে। নিজেকে পরিবারের বোঝা মনে করে সবার কাছ থেকে আড়াল করে রাখার চেষ্টা করে সে। উদ্দীপকে উল্লিখিত মহাকবি হোমার একজন দৃষ্টিপ্রতিবন্ধী ছিলেন। কিন্তু তারপরও তিনি নিজের প্রচেষ্টায় বিশ্বের সেরাদের মধ্যে নাম লিখিয়েছেন। তাঁর বিখ্যাত সৃষ্টি ইলিয়াড, ওডেসি। উদ্দীপকের হোমারের মতো 'সুভা' গল্পের সুভাও একজন প্রতিবন্ধী। বাষ্প্রতিবন্ধী হওয়ায় পরিবারের মানুষের অবহেলা নিয়ে সে বড়ো হয়। কিন্তু প্রকৃতির সঙ্গে সে তৈরি করে তার ভিন্ন জগৎ। তাই বলা যায়, শারীরিক প্রতিবন্ধকতার দিক দিয়ে উদ্দীপকের হোমারের সঙ্গে 'সুভা' গল্পের সুভা চরিত্রের মিল পাওয়া যায়।"
        },
        {
          "label": "ঘ",
          "question": "",
          "explanation": "প্রতিবন্ধকতার ক্ষেত্রে মিল থাকলেও প্রেক্ষাপট বিবেচনায় উদ্দীপকটি 'সুভা' গল্পের সমগ্র ভাব প্রকাশ করতে সক্ষম হয়নি। 'সুভা' গল্পে বাষ্প্রতিবন্ধী কিশোরী সুভার প্রতি লেখকের অকৃত্রিম ভালোবাসা ও মমত্ববোধ প্রকাশ পেয়েছে। সুভা কথা বলতে পারে না বলে সে সবার অবজ্ঞা-অবহেলার শিকার হয়। এমনকি তার মা-ও তাকে নিজের নিয়তির দোষ মনে করেন। ফলে সুভা হয়ে উঠে পরিবারের সবার চিন্তার কারণ। তাই অসহায় সুভা বিপুল নির্বাক প্রকৃতির কাছে মুক্তির আনন্দ খুঁজে পায়। গড়ে নেয় তার আপন জগৎ। উদ্দীপকে উল্লেখ আছে, প্রতিবন্ধীরা জীবনের স্বাভাবিক ধারায় অন্যদের মতো সমানতালে এগিয়ে যেতে পারে না। কিন্তু সঠিক মনোযোগ, সহযোগিতা ও সুযোগ-সুবিধা একজন প্রতিবন্ধীর জীবনকে করতে পারে আলোকিত। এমনকি সে হয়ে উঠতে পারে বিশ্বের শ্রেষ্ঠ ও বরেণ্য একজন। মহাকবি হোমার একজন দৃষ্টিপ্রতিবন্ধী ছিলেন। ইলিয়াড, ওডেসি তাঁরই সৃষ্টি। 'সুভা' গল্পে রবীন্দ্রনাথ ঠাকুর প্রতিবন্ধী মানুষদের আশ্রয়ের জন্য একটি জগৎ তৈরি করেছেন এবং সকলের মধ্যে তাদের প্রতি মমত্ববোধের উন্মেষ ঘটাতে চেয়েছেন। বাক্প্রতিবন্ধী কিশোরী সুভার মধ্যে তিনি বেঁচে থাকার নানা উপকরণ দিয়েছেন। তাছাড়া 'সুভা' গল্পে সামাজিক অসহযোগিতার দিকটিও গুরুত্বের সঙ্গে উঠে এসেছে। পক্ষান্তরে, উদ্দীপকে প্রতিবন্ধকতার জন্য থেমে না থেকে লড়াই করে সাফল্য অর্জনের কথা প্রকাশ পেয়েছে। সেখানে উঠে এসেছে দৃষ্টিপ্রতিবন্ধী মহাকবি হোমারের ইলিয়াড ও ওডেসি সৃষ্টির বিষয়টি। অতএব, আলোচ্য গল্পে কেবল প্রতিবন্ধকতার বিষয়টি প্রকাশ পেলেও উদ্দীপকের মতো সেখানে প্রতিবন্ধীদের জীবনের সম্ভাবনার বিষয়টি স্থান পায়নি। সেদিক বিবেচনায় বলা যায় যে, প্রতিবন্ধকতার ক্ষেত্রে মিল থাকলেও প্রেক্ষাপট বিবেচনায় উদ্দীপকটি 'সুভা' গল্পের সমগ্র ভাব প্রকাশ করতে সক্ষম হয়নি।"
        }
      ]
    },
    {
      "number": "2",
      "uddipok": "দশম শ্রেণির শিক্ষার্থী যোবায়েরের প্রবল ঝোঁক বই পড়ার প্রতি। পাঠ্যবইয়ের বাইরে কবিতা, উপন্যাস, সাইন্সফিকশন, গোয়েন্দা কাহিনি ইত্যাদি বিষয়ে তার বিস্তর আগ্রহ। তার বাবাও তাকে বই পড়তে ও বই কিনতে উৎসাহিত করেন। পড়ার আগ্রহ দেখে বাবা তাকে বিশ্ব সাহিত্য কেন্দ্রের ভ্রাম্যমাণ লাইব্রেরিতে ভর্তি করে দেন। একদিন সে বিশ্ব সাহিত্য কেন্দ্রের লাইব্রেরির সদস্য হয়।",
      "tag": "SB 24",
      "sub_questions": [
        {
          "label": "ক",
          "question": "",
          "explanation": "শিক্ষার সর্বপ্রধান অঙ্গ হলো সাহিত্যচর্চা।"
        },
        {
          "label": "খ",
          "question": "",
          "explanation": "অসুস্থ শরীরকে সুস্থ রাখতে যেমন হাসপাতালে যেতে হয় তেমনি মনকে সুস্থ করতে লাইব্রেরির প্রয়োজন। তাই লাইব্রেরি হলো একরকম মনের হাসপাতাল। ধর্মচর্চার জন্য মসজিদ-মন্দির রয়েছে, দর্শনের চর্চা গুহায়, নীতির চর্চা ঘরে, বিজ্ঞানের চর্চা জাদুঘরে হয়। কিন্তু জ্ঞানের চর্চার জন্য লাইব্রেরি অবশ্যই প্রয়োজন। জ্ঞানচর্চা ছাড়া সুস্থ-সুন্দর মন নির্মাণ হয় না। একজন মানুষের জীবনাচরণের সবকিছুই তার মনের উপর ক্রিয়াশীল। দেহে রোগ দেখা দিলে যেমন হাসপাতালে গিয়ে চিকিৎসা নিতে হয়, তেমনি মনের রোগ সারাতে অবশ্যই বেশি বেশি বই পড়তে হবে। আর বই পড়ার শ্রেষ্ঠ স্থান লাইব্রেরি। তাই সুস্থ-সুন্দর মনের জন্য লাইব্রেরি হচ্ছে একরকম মনের হাসপাতাল।"
        },
        {
          "label": "গ",
          "question": "",
          "explanation": "উদ্দীপকের মূলভাব 'বই পড়া' প্রবন্ধের লেখকের সাহিত্যচর্চার গুরুত্ব উপলব্ধির বিষয়টির সাথে সাদৃশ্যপূর্ণ। 'বই পড়া' প্রবন্ধে প্রাবন্ধিক প্রমথ চৌধুরী সাহিত্যচর্চার গুরুত্ব সম্পর্কে আলোকপাত করেছেন। প্রাবন্ধিক মনে করেন, যথার্থ শিক্ষিত হয়ে ওঠার জন্য সাহিত্যচর্চার কোনো বিকল্প নেই। কেননা, সাহিত্যচর্চা মনের আনন্দ বিকাশে ভূমিকা রাখতে পারে, যার একমাত্র উপায় হলো লাইব্রেরি।. উদ্দীপকে দশম শ্রেণির শিক্ষার্থী যোবায়েরের কথা বলা হয়েছে। সাহিত্যচর্চায় সে বেশ আগ্রহী। বই পড়ার প্রতি তার এই আগ্রহ মুগ্ধ করে তার বাবাকে। তিনি যোবায়েরকে বিশ্ব সাহিত্য কেন্দ্রের ভ্রাম্যমাণ লাইব্রেরিতে ভর্তি করে দেন এবং সাহিত্যচর্চার জন্য উৎসাহিত করেন। একইভাবে, 'বই পড়া' প্রবন্ধের প্রাবন্ধিকও সাহিত্যচর্চাকে বর্ণনা করেছেন যথার্থ শিক্ষিত হওয়ার উপায় হিসেবে। শুধু তা-ই নয়, সাহিত্যচর্চার মধ্য দিয়েই জাতি সুশিক্ষিত হয়ে উঠবে বলে তিনি বিশ্বাস করেন। প্রাবন্ধিকের এই ভাবনা উদ্দীপকের মূলভাব অনুগামী। সে বিবেচনায় উদ্দীপকের মূলভাব আলোচ্য প্রবন্ধের প্রাবন্ধিকের সাহিত্যচর্চার গুরুত্ব উপলব্ধি বিষয়টির সাথে সাদৃশ্যপূর্ণ।"
        },
        {
          "label": "ঘ",
          "question": "",
          "explanation": "উদ্দীপকের প্রকাশিত মূলভাব 'বই পড়া' প্রবন্ধের সমগ্রভাবকে নয়; মূলভাবের অংশবিশেষকে বর্ণনা করেছে মাত্র। আলোচ্য প্রবন্ধের লেখক মনে করেন, আমাদের দেশে যা অর্থকরী নয় এ রকম সবকিছুকেই অনর্থক বলে বিবেচনা করা হয়। এজন্য বই পড়ার প্রতি কেউ, আগ্রহী হয়ে ওঠে না। কিন্তু সুশিক্ষায় শিক্ষিত হতে হলে শুধু শিক্ষাপ্রতিষ্ঠান থেকে প্রাপ্ত জ্ঞান পূর্ণাঙ্গ নয়; এজন্য প্রয়োজন ব্যাপক হারে বই পড়া। আর এজন্য তিনি বই পড়ার প্রতি গুরুত্বারোপ করেছেন। উদ্দীপকটিতে বর্ণিত হয়েছে দশম শ্রেণির শিক্ষার্থী যোবায়েরের বই পড়ার প্রতি আগ্রহের বিষয়টি। তার এই আগ্রহকে আরও বাড়িয়ে দেওয়ার জন্য তার বাবা তাকে বিশ্ব সাহিত্য কেন্দ্রের ভ্রাম্যমাণ লাইব্রেরিতে ভর্তি করে দেন। লেখকের মতে, স্কুল-কলেজে শিক্ষার্থীদের বিদ্যা শেখানো হয়। তারা তা হজম করতে পারুক আর না-ই পারুক। বিদ্যালয়ে মাস্টার মশায়েরা যে নোট দেয় সেই নোট মুখস্থ করে তারা পাশ করে। কিন্তু পাশ করা বিদ্যা আর শিক্ষিত হওয়া এককথা নয়। স্কুল-কলেজে স্বশিক্ষিত হওয়ার কোনো সুযোগ থাকে না বরং এখানে স্বশিক্ষিত হওয়ার শক্তিকে পর্যন্ত নষ্ট করে দেওয়া হয়। শিক্ষা যন্ত্রের মধ্য দিয়ে নিষ্পেষিত হয়ে যে বেরিয়ে আসে তার আর আপনার বলতে কিছু থাকে না। পক্ষান্তরে, উদ্দীপকে 'বই পড়া' প্রবন্ধে বর্ণিত বই পড়ার গুরুত্ব ও লাইব্রেরির প্রতি নির্ভরতার দিকটি সার্থকভাবেই প্রকাশিত হয়েছে কিন্তু প্রবন্ধে বর্ণিত বর্তমান শিক্ষাব্যবস্থার ত্রুটির দিকটি উদ্দীপকে অনুপস্থিত। সেই বিবেচনায় প্রশ্নোক্ত উক্তিটি যথার্থ।"
        }
      ]
    },
    {
      "number": "3",
      "uddipok": "একদা রাতে হাজি মুহাম্মদ মুহসীন ঘুমাচ্ছিলেন। মাঝরাতে একটি শব্দে তাঁর ঘুম ভেঙে যায়। তিনি দেখলেন তাঁর ঘরে একজন অপরিচিত লোক' ঢুকেছে। মুহসীন বললেন, 'কে তুমি? আমার ঘরে কেন প্রবেশ করেছ?' লোকটি সভয়ে বলল, 'আমি তিন দিন ধরে কিছু খাইনি, আমার কাছে কোনো টাকাপয়সা নাই।' মুহসীনের দয়া হলো। তিনি লোকটিকে কিছু টাকা দিয়ে বিদায় করলেন।",
      "tag": "SB 24",
      "sub_questions": [
        {
          "label": "ক",
          "question": "",
          "explanation": "সকলের মহাযাত্রা আল্লাহর দিকে।"
        },
        {
          "label": "খ",
          "question": "মহানবি (স.) মানুষের একজন হয়েও দুর্লভ কেন? বুঝিয়ে লেখো।",
          "explanation": "অনন্য মানবিক গুণাবলির কারণে হযরত মুহম্মদ (স.) ছিলেন দুর্লভ। হযরত মুহম্মদ (স.) ছিলেন অত্যন্ত সহনশীল এবং নিরহংকারী একজন মানুষ। অত্যাচারীকে তিনি কখনো অভিশাপ দেননি। বংশগৌরব এক মুহূর্তের জন্যও তাঁর মাঝে স্থান পায়নি। উদারতার ক্ষেত্রে তাঁর জুড়ি নেই। সত্য সাধনায় তিনি ছিলেন বজ্রের মতো কঠিন, পর্বতের মতো অটল; অথচ করুণায় ছিলেন কুসুমকোমল। এককথায় বলা যায় ত্যাগ, প্রেম, সাধুতা, সৌজন্য, ক্ষমা, সাহস, অনুগ্রহ, আত্মবিশ্বাস, চারিত্রিক সৌন্দর্য এসব মানবিক দিকের সমাহার মানুষের মাঝে খুঁজে পাওয়া দুষ্কর। তাই তিনি মানুষের একজন হয়েও দুর্লভ।"
        },
        {
          "label": "গ",
          "question": "উদ্দীপকে হাজি মুহাম্মদ মুহসীনের কর্মকাণ্ডে 'মানুষ মুহম্মদ (স.)' প্রবন্ধের কোন দিকটি প্রতিফলিত হয়েছে? বর্ণনা করো।",
          "explanation": "উদ্দীপকে মোহাম্মদ ওয়াজেদ আলী রচিত 'মানুষ মুহম্মদ (স.)' প্রবন্ধে উল্লিখিত হযরত মুহম্মদ (স.)-এর চরিত্রের মহানুভবতার প্রতিফলন ঘটেছে। মোহাম্মদ ওয়াজেদ আলী রচিত 'মানুষ মুহম্মদ (স.)' প্রবন্ধে মুহম্মদ (স.)- এর মানবিক গুণাবলির দিকগুলো বিশ্লেষণ করা হয়েছে। মহানবি (স.) ছিলেন মানুষের অনুকরণীয় আদর্শ। মহানুভবতার এক অনন্য দৃষ্টান্ত। প্রেম ও দয়া তাঁর অজস্র চারিত্রিক গুণের মধ্যে প্রধান। তাঁকে যারা পদে পদে লাঞ্ছনা, অপমান, অত্যাচার এবং নির্যাতন করেছে, তিনি তাদেরকে নিঃশর্ত 'ক্ষমা করে দিয়েছেন। মানুষের প্রতি প্রেমপুণ্যে উদ্ভাসিত এই সুমহান প্রতিশোধ উন্মোচিত করেছিল হযরতের বিরাট মনুষ্যত্ব। উদ্দীপকে হাজি মুহাম্মদ মুহসীনের ঘরে এক লোক চুরি করতে এলে তিনি তাকে জিজ্ঞেস করেন কেন এসেছে। তিনি যখন জানতে পারেন লোকটি তিন দিন ধরে কিছু খায়নি তখন হাজি মুহসীন লোকটিকে কিছু টাকা দিয়ে বিদায় করেন। তিনি লোকটিকে শাস্তি না দিয়ে বরং টাকা দিয়ে সাহায্য করেন। আমাদের প্রিয় নবিও ঠিক এমনভাবে যাদের দ্বারা অত্যাচারিত হয়েছেন, অবর্ণনীয় নির্যাতনের শিকার হয়েছেন, প্রতিশোধের সুযোগ পেয়েও তাদেরকে তিনি অপরিসীম ভালোবাসা দিয়ে ক্ষমা করে দিয়েছেন। অর্থাৎ উদ্দীপকে হযরত মুহম্মদ (স.)-এর মহানুভবতার দিকটি ফুটে উঠেছে।"
        },
        {
          "label": "ঘ",
          "question": "",
          "explanation": "\"উদ্দীপকে প্রতিফলিত দিকটি 'মানুষ মুহম্মদ (স.)' প্রবন্ধের সমগ্রতাকে ধারণে সক্ষম নয়।\"- মন্তব্যটি যথার্থ। মোহাম্মদ ওয়াজেদ আলী রচিত আলোচ্য প্রবন্ধে মানুষ হিসেবে হযরত মুহম্মদ (স.)-এর চরিত্রের মাধুর্য সম্পর্কে আলোচনা করা হয়েছে। মানুষের নিকট আদর্শ হিসেবে মহানবি (স.) নিজের জীবন রূপায়িত করে গিয়েছেন। ক্ষমা, মহত্ত্ব, ত্যাগ, ক্ষুদ্রতাবোধ ও সাধারণ জীবনযাপনে তিনি ছিলেন অনুপম আদর্শের প্রতীক। উদ্দীপকে হাজি মুহাম্মদ মুহসীন নামে একজন রাতে ঘুমানোর সময় আবিষ্কার করেন তাঁর ঘরে চোর ঢুকেছে। পরে তিনি চোরের কাছে প্রশ্ন করে জানতে পারেন সে তিন দিন ধরে অভুক্ত রয়েছে। পরে তা শুনে হাজি মুহাম্মদ মুহসীন-এর দয়া হলে তিনি কিছু টাকা চোরটিকে দিয়ে বিদায় করেন। আলোচ্য প্রবন্ধে মহানবি (স.)-এর চারিত্রিক গুণাবলি সম্পর্কে বিস্তৃত আলোচনা করা হয়েছে। মহানবি (স.)-এর ত্যাগ, প্রেম, সাধুতা, সৌজন্য, ক্ষমা, সাহস, অনুগ্রহ, আত্মবিশ্বাস, মহানুভবতাসহ সব গুণাবলির উল্লেখ রয়েছে 'মানুষ মুহম্মদ (স.)' প্রবন্ধটিতে। কিন্তু উদ্দীপকে হাজি মুহাম্মদ মুহসীনের দানশীলতা ও মহানুভবতা উঠে আসলেও আলোচ্য প্রবন্ধের সার্বিক বিষয় উঠে আসেনি। তাই সার্বিক বিচারে বলা যায়, প্রশ্নোক্ত মন্তব্যটি যথার্থ।"
        }
      ]
    },
    {
      "number": "4",
      "uddipok": "স্বাধীনতা তুমি মজুর যুবার রোদে ঝলসিত দক্ষ বাহুর গ্রন্থিল পেশি। স্বাধীনতা তুমি অন্ধকারের খাঁ খাঁ সীমান্তে মুক্তিসেনার চোখের ঝিলিক। স্বাধীনতা তুমি বটের ছায়ায় তরুণ মেধাবী শিক্ষার্থীর শাণিত-কথার ঝলসানি-লাগা সতেজ ভাষণ।",
      "tag": "SB 24",
      "sub_questions": [
        {
          "label": "ক",
          "question": "",
          "explanation": "গোয়েবলস্ হলেন জার্মান বংশোদ্ভূত হিটলারের সহযোগী।"
        },
        {
          "label": "খ",
          "question": "'মুক্তিফৌজ' কথাটি লেখিকার কাছে ভারী মনে হয়েছিল কেন? বুঝিয়ে লেখো।",
          "explanation": "অবরুদ্ধ ঢাকায় মুক্তিফৌজের অবস্থান অবিশ্বাস্য হওয়ায় মুক্তিফৌজ কথাটা লেখিকার কাছে ভারী। ১৯৭১ সালের মুক্তিযুদ্ধের সময় ঢাকা শহর ছিল হানাদার পাকিস্তানি সেনাদের দ্বারা এক প্রকার অবরুদ্ধ।"
        },
        {
          "label": "গ",
          "question": "",
          "explanation": "উদ্দীপকের কবিতাংশে 'একাত্তরের দিনগুলি' রচনায় স্বাধীনতার জন্য রুমীর সংগ্রামী চেতনার দিকটি ফুটে উঠেছে। 'একাত্তরের দিনগুলি' রচনার লেখিকার ছেলে দেশমাতৃকাকে স্বাধীন করার লক্ষ্যে যুদ্ধে ঝাঁপিয়ে পড়েন। মেধাবী ছাত্র রুমীর একমাত্র লক্ষ্য ছিল পরাধীন দেশকে স্বাধীনতা এনে দেওয়া। দেশের স্বাধীনতার জন্য নির্মমভাবে প্রাণ দিতে হয়েছিল মেধাবী তরুণ রুমীকে। উদ্দীপকের কবিতাংশে স্বাধীনতার স্বরূপ উন্মোচন করা হয়েছে। স্বাধীনতার তাৎপর্য উপলব্ধিতে উদ্দীপকের কবি একে মজুর-যুবার শক্তিশালী বাহুর সঙ্গে তুলনা করেছেন। তুলনা করেছেন দেশের সীমান্ত পাহারারত মুক্তিসেনার তীক্ষ্ণ চোখের সঙ্গে। লেখকের মতে স্বাধীনতা হলো মেধাবী শিক্ষার্থীর ভাষণের মতোই সতেজ, যা 'একাত্তরের দিনগুলি' রচনার চেতনারই অনুরূপ। রুমী স্বাধীনতার স্বরূপ উপলব্ধি করতে পেরেছিল বলেই দেশকে স্বাধীন করতে চেয়েছিল। এসব দিক বিবেচনায় বলা যায়, উদ্দীপকটি 'একাত্তরের দিনগুলি' রচনার সংগ্রামী চেতনার সঙ্গে সাদৃশ্যপূর্ণ।"
        },
        {
          "label": "ঘ",
          "question": "",
          "explanation": "বিষয়ের ব্যাপকতার দিক দিয়ে উদ্দীপকটি 'একাত্তরের দিনগুলি' রচনার সমগ্রভাবকে ধারণ করতে পারেনি। 'একাত্তরের দিনগুলি' রচনায় দেখা যায় লেখিকা জাহানারা ইমামের ছেলে রুমী দেশকে শত্রুদের হাত থেকে রক্ষা করতে মুক্তিযুদ্ধে যোগ দিয়েছিল। তার মনে ছিল স্বাধীন দেশের স্বপ্ন। সে চেয়েছিল দেশকে পরাধীনতার শৃঙ্খল থেকে মুক্ত করতে। যুদ্ধ করতে গিয়ে শত্রুর হাতে ধরা পড়েও সে পিছপা হয়নি। শেষ পর্যন্ত সে মৃত্যুকে বরণ করে নিয়েছিল। রুমীর আত্মত্যাগের পাশাপাশি রচনাটিতে যুদ্ধবিদ্ধস্ত দেশের একটি চিত্র ফুটিয়ে তুলেছেন লেখিকা। উদ্দীপকের কবিতাংশে কবি স্বাধীনতাকে গভীরভাবে উপলব্ধি করেছেন। দেশের স্বাধীনতাকে বিভিন্ন প্রতীকে রূপায়িত করেছেন। তাঁর মতে স্বাধীনতা মজুর-যুবার শক্তিশালী বাহু, সীমান্ত রক্ষাকারী মুক্তিসেনার তীক্ষ্ণ চোখের দৃষ্টি অথবা মেধাবী শিক্ষার্থীর ভাষণের মতো সতেজ। শহিদ জননী জাহানারা ইমাম মুক্তিযুদ্ধে, তাঁর সন্তান রুমীকে হারান। যার ফলে এই রচনায় গভীর বেদনার সঙ্গে আভাসে-ইঙ্গিতে মাতৃহৃদয়ের রক্তক্ষরণের যন্ত্রণা ব্যস্ত হয়েছে, যা উদ্দীপকে অনুপস্থিত। আবার পাকিস্তানি হানাদার বাহিনীর অতর্কিত হামলায় প্রথমেই ঢাকা শহরের যে বিশৃঙ্খল অবস্থা হয়েছিল তার ইঙ্গিত পাওয়া যায়। পাকিস্তান সরকার দেশের অবস্থা স্বাভাবিক প্রমাণ করার জন্য জোর করে স্কুল-কলেজ খোলা রাখার ব্যবস্থা করে। বিখ্যাত ব্যক্তিদের জোর করে রেডিও-টিভিতে বিবৃতি প্রদান করতে বাধ্য করে। আর হত্যা, লুণ্ঠন, অগ্নিসংযোগ তো আছেই। কিন্তু উদ্দীপকে এসব বিষয়ের বর্ণনা নেই। সুতরাং বিষয়বস্তুর ব্যাপকতায় উদ্দীপকের কবিতাংশ 'একাত্তরের দিনগুলি' রচনার সমগ্রভাব প্রকাশ করতে পারেনি।"
        }
      ]
    },
    {
      "number": "5",
      "uddipok": "বরকত, সালাম, জব্বার, রফিক প্রমুখ ভাষা শহিদ। ১৯৫২ সালে মাতৃভাষাকে রাষ্ট্রভাষার দাবিতে তাঁরা রাজপথে মিছিল করে শহিদ হন। তাঁদের এই আত্মত্যাগের ফলে আমরা মাতৃভাষা বাংলার রাষ্ট্রীয় স্বীকৃতি পেয়েছি। তাঁদের এই আত্মদান জাতি কৃতজ্ঞতার সাথে স্মরণ করছে।",
      "tag": "SB 24",
      "sub_questions": [
        {
          "label": "ক",
          "question": "",
          "explanation": "'হাবিলাষ' শব্দের অর্থ অভিলাষ, প্রবল ইচ্ছা।"
        },
        {
          "label": "খ",
          "question": "",
          "explanation": "'বঙ্গবাণী' কবিতায় বাংলা ভাষা অবজ্ঞাকারীদের প্রতি আবদুল হাকিম অত্যন্ত বিরূপ মনোভাব ব্যক্ত করেছেন। প্রত্যেক মানুষেরই উচিত মাতৃভাষা ও মাতৃভূমিকে ভালোবাসা। কিন্তু এদেশে একশ্রেণির লোক আছে, যারা বাংলা ভাষাকে ভালো না বেসে অবজ্ঞা করে। তাদের এমন মনোভাব দেশাত্মবোধে উজ্জীবিত কবিকে আহত করে। আর তাই কবি মাতৃভাষা বিদ্বেষী এমন হীন প্রকৃতির লোকদের প্রতি তীব্র শ্লেষ প্রকাশ করেছেন। তিনি মনে করেন, মাতৃভাষার প্রতি দরদ ও মমত্ববোধহীন এ সকল মানুষের দেশ ত্যাগ করে অন্যত্র চলে যাওয়া উচিত।"
        },
        {
          "label": "গ",
          "question": "",
          "explanation": "উদ্দীপকের মাতৃভাষার প্রতি গভীর ভালোবাসার দিকটির 'বঙ্গবাণী' কবিতায় সাথে সাদৃশ্যপূর্ণ। 'বঙ্গবাণী' কবিতায় কবির মাতৃভাষার প্রতি গভীর ভালোবাসা ফুটে উঠেছে। তিনি এই কবিতায় মাতৃভাষার প্রতি গভীর উপলব্ধি ও বিশ্বাসের কথা ব্যক্ত করেছেন। কবির কাছে মাতৃভাষার মতো শ্রদ্ধার ও সম্মানের আর কিছু হতে পারে না। তিনি মনে করেন, মাতৃভাষা হলো শিক্ষা ও ভাব প্রকাশের সবচেয়ে উৎকৃষ্ট মাধ্যম। মাতৃভাষা আমাদের বংশপরম্পরায় অর্জিত সম্পদ। এই ভাষার মধ্যেই বাঙালির কল্যাণ ও মঙ্গল নিহিত। তাই মাতৃভাষার অমর্যাদা বা অসম্মান তিনি কোনোভাবেই মেনে নিতে পারেন না। কারণ তিনি মনে করেন মাতৃভাষার থেকে হিতকর আর কোনো ভাষা হতে পারে না। উদ্দীপকেও মাতৃভাষার প্রতি গভীর সম্মান, মর্যাদা ও ত্যাগ প্রকাশ করা হয়েছে। ১৯৫২ সালে মাতৃভাষাকে রাষ্ট্রভাষার দাবিতে রাজপথে নেমে শহিদ হন রফিক, বরকত, জব্বারসহ অনেকে। তাদের এই আত্মত্যাগের ফলে মাতৃভাষা বাংলা রাষ্ট্রভাষা হিসেবে স্বীকৃতি পেয়েছে। তাই বলা যায়, 'বঙ্গবাণী' কবিতায় উদ্দীপকের মাতৃভাষার প্রতি শ্রদ্ধা ও ভালোবাসার দিকটি সাদৃশ্যপূর্ণ হয়ে উঠেছে।"
        },
        {
          "label": "ঘ",
          "question": "",
          "explanation": "\"বিষয়ের সাদৃশ্য থাকলেও উদ্দীপক ও 'বঙ্গবাণী' কবিতার কবির মনোভাব ভিন্নধারায় উৎসারিত।\"- উক্তিটি যথার্থ। 'বঙ্গবাণী' কবিতায় মাতৃভাষার প্রতি প্রবল ভালোবাসা ও মর্যাদা প্রকাশিত হয়েছে। কবি এই কবিতায় মাতৃভাষার প্রতি সাহসী ও বলিষ্ঠ বাণী উচ্চারণ করেছেন। কবির মতে, মাতৃভাষার মতো প্রিয় আর কোনো ভাষা হতে পারে না। কবির অন্য কোনো ভাষার প্রতি দুর্বলতা বা পক্ষপাতিত্ব নেই। তিনি অন্য ভাষার প্রতি বিদ্বেষও পোষণ করেন না। তিনি সব ভাষার প্রতি সম্মান বা মর্যাদা পোষণ করেন। কিন্তু মাতৃভাষাকে সবার উপরে মর্যাদা ও সম্মান দেন। এজন্য তিনি মাতৃভাষার অবজ্ঞাকারীদের এই দেশ ত্যাগ করতে বলেছেন। উদ্দীপকে মাতৃভাষার প্রতি প্রবল ভালোবাসা প্রকাশ করা হয়েছে। মাতৃভাষাকে রাষ্ট্রভাষা হিসেবে প্রতিষ্ঠিত করার জন্য বরকত, সালাম, রফিক, জব্বার প্রমুখ জীবন উৎসর্গ করেছেন। তাঁদের এই আত্মত্যাগ কৃতজ্ঞতার সাথে স্মরণ করছে বাঙালি জাতি। 'বঙ্গবাণী' কবিতায় মাতৃভাষার প্রতি গভীর ভালোবাসা প্রকাশ করার পাশাপাশি মাতৃভাষার বিদ্বেষকারীদের প্রতি তীব্র ক্ষোভ ও বিদ্বেষ প্রকাশ করা হয়েছে। এই কবিতায় কবি যারা মাতৃভাষায় শিক্ষা অর্জন করতে অনাগ্রহ প্রকাশ করে তাদের দেশ ছেড়ে চলে যেতে বলেন। কবি মাতৃভাষার বিদ্বেষকারীদের কঠিন ভাষায় তিরস্কার করেছেন। তিনি তাদের জন্মপরিচয় নিয়ে প্রশ্ন তুলেছেন। কিন্তু উদ্দীপকে এইসব বিষয় উপেক্ষা করে শুধু মাতৃভাষার প্রতি আবেগ ও ভালোবাসা প্রকাশ করা হয়েছে। তাই বলা যায়, \"বিষয়ের সাথে সাদৃশ্য থাকলেও উদ্দীপকের চেয়ে 'বঙ্গবাণী' কবিতার মনোভাব ভিন্নধারায় উৎসারিত।\"- উক্তিটি যথার্থ।"
        }
      ]
    },
    {
      "number": "6",
      "uddipok": "একমাত্র ছেলে করিম ডেঙ্গুজ্বরে আক্রান্ত হলে তাঁর মা রহিমা বেগম তাকে একটি নামকরা হাসপাতালে ভর্তি করান। অসুস্থ ছেলেকে নিয়ে দিশাহারা মা মহান সৃষ্টিকর্তার কাছে প্রার্থনা করেন। ছেলের সুস্থতার জন্য মা রোজা মানত করেন। উন্নত চিকিৎসার লক্ষ্যে তিনি ছেলেকে বিদেশে নিয়ে যাওয়ার কথা ভাবেন। অসুস্থ করিমকে দেখতে 'নানা রকম ফলমূল নিয়ে আত্মীয়স্বজন হাসপাতালে ভিড় জমায়।",
      "tag": "SB 24",
      "sub_questions": [
        {
          "label": "ক",
          "question": "",
          "explanation": "ঝামুর ঝুমুর বেথুল বাজে।"
        },
        {
          "label": "খ",
          "question": "",
          "explanation": "বুনো পথে জোনাকি পোকা দেখে মায়ের মনে পুত্র হারানোর শঙ্কা জেগে ওঠে। রুগ্ম ছেলের শিয়রে বসে মা প্রতিনিয়তই শঙ্কায় প্রহর গুনছেন। না জানি কখন তাঁর পুত্রের জীবনপ্রদীপ নিভে যারে। গভীর রাতের থমথমে পরিবেশে বুনো পথে জোনাকি পোকার নিবু নিবু অবস্থা দেখে মা এটাকে অশুভ সংকেত বলে মনে করেন। তাঁর মনে পুত্র হারানোর শঙ্কা জাগে।"
        },
        {
          "label": "গ",
          "question": "",
          "explanation": "উদ্দীপকের করিমকে হাসপাতালে ভর্তির সঙ্গে 'পল্লিজননী' কবিতার রুণ ছেলেটির দরিদ্র মায়ের সুচিকিৎসার ব্যবস্থা করার অক্ষমতার দিক থেকে বৈসাদৃশ্য রয়েছে। 'পল্লিজননী' কবিতায় দরিদ্র পরিবারের ছেলেটির সুচিকিৎসার ব্যবস্থা করা সম্ভব হয় না। গ্রামাঞ্চল বলে ভালো ডাক্তার বা হাসপাতাল তেমন নেই। তাছাড়া অভাবের কারণেও উন্নত চিকিৎসার ব্যবস্থা করতে পারে না রুগ্‌ণ ছেলেটির মা। ফলে ছেলের শিয়রে বসে মানত আর তসবিহ জপে রোগমুক্তির কামনা ছাড়া আর উপায় থাকে না তাঁর। উদ্দীপকের করিমের ডেঙ্গুজ্বর হলে তাঁর মা খুব বিচলিত হয়ে পড়েন। তিনি দ্রুত ছেলেকে হাসপাতালে ভর্তি করে সুচিকিৎসার বন্দোবস্ত করেন। তিনি ছেলের রোগমুক্তির জন্য নফল রোজা মানত করেন। খবর পেয়ে হাসপাতালে অনেক আত্মীয়স্বজন ছুটে আসে। তারা বিভিন্ন ফলমূল ও জুস এনে হাসপাতালের কেবিন ভরে ফেলে। এক্ষেত্রে করিমের জন্য দ্রুত উন্নত চিকিৎসার ব্যবস্থা করা সম্ভব হয়েছে অর্থসংকট ছিল না বলেই। কিন্তু 'পল্লিজননী' কবিতার রুগ্‌ণ ছেলেটি সুচিকিৎসা পায়নি গরিব ও পল্লিতে থাকে বলে। নিজের অসহায়ত্ব বিবেচনায় পল্লিমা অসুস্থ সন্তানের জন্য কেবল নামাজের ঘরে মোমবাতি মানেন, দরগায় দান মানত করেন কিন্তু সুচিকিৎসার জন্য হাসপাতালে নিয়ে যেতে পারেন না। তাই বলা যায়, দরিদ্রতার কারণে রুগ্ম ছেলেকে হাসপাতালে ভর্তির অক্ষমতার দিক থেকে 'পল্লিজননী' কবিতার সাথে উদ্দীপকের বৈসাদৃশ্য তৈরি হয়েছে।"
        },
        {
          "label": "ঘ",
          "question": "",
          "explanation": "সামগ্রিক পরিস্থিতির তুলনামূলক বিবেচনায় উদ্দীপকের রহিমা বেগম পল্লিজননীর যথার্থ প্রতিনিধি নন। 'পল্লিজননী' কবিতার জননী নিভৃত পল্লির দরিদ্র এক মা। অভাবের কারণে তিনি রুগ্ম ছেলেকে শহরের উন্নত হাসপাতালে নিতে পারেন না। তাঁর এই অক্ষমতার কারণেই তিনি শিয়রে বসে ছেলের মৃত্যুশঙ্কায় বিনিদ্র রজনি যাপন করেন আর ছেলের রোগমুক্তির আশায় মানত করে চলেন। উদ্দীপকের রহিমা বেগম আর্থিকভাবে সচ্ছল এক জননী। তাই ছেলে করিম ডেঙ্গুজ্বরে আক্রান্ত হলে দেরি না করে দ্রুত হাসপাতালে নিয়ে যান তিনি। হাসপাতালে আধুনিক ব্যয়বহুল ও উন্নত চিকিৎসার ব্যবস্থা করেন। ছেলের সুস্থতার জন্য মানত করেন এবং উন্নত চিকিৎসার জন্য বিদেশে নিয়ে যাওয়ার কথা ভাবেন। আবার করিমকে দেখতে নানা রকম ফলমূল নিয়ে আত্মীয়স্বজন আসেন। 'পল্লিজননী' কবিতার পল্লিজননীর সন্তানের প্রতি ভালোবাসা ও স্নেহের কোনো কমতি নেই। তাঁর ছেলে অসুস্থ হয়ে বিছানায় থাকলে তিনি দুশ্চিন্তাগ্রস্ত হয়ে পড়েন। চরম দরিদ্রতার মধ্যে অবস্থান করায় তিনি ছেলেকে উন্নত চিকিৎসা দিতে পারেন না। ছেলের জন্য প্রয়োজনীয় খাদ্য ও আনন্দ আয়োজনের ব্যর্থতার কথা চিন্তা করে কাতর হন তিনি। নিরুপায় হয়ে তিনি দরগায় মানত করেন। পুত্র হারানোর শঙ্কায় তিনি তটস্থ থাকেন। ঘরের চালে হুতোমপ্যাঁচার ডাক শুনে গ্রাম্য এ মায়ের মনে পুত্র হারানোর শঙ্কা আরও প্রবল হয়। কিন্তু এই পল্লিজননী নিরুপায়। অন্যদিকে, উদ্দীপকের রহিমা বেগম পল্লিজননীর মতো দরিদ্র নন। আর্থিক সচ্ছলতা থাকায় সন্তানের সুচিকিৎসার ব্যবস্থা করতে সমস্যায় পড়তে হয়নি তাকে। সে বিবেচনায় উদ্দীপকের রহিমা বেগম আলোচ্য কবিতার পল্লিজননীর যথার্থ প্রতিনিধি নন।"
        }
      ]
    },
    {
      "number": "7",
      "uddipok": "এসেছে নতুন শিশু, তাকে ছেড়ে দিতে হবে স্থান; জীর্ণ পৃথিবীতে ব্যর্থ, মৃত আর ধ্বংসস্তূপ-পিঠে। চলে যেতে হবে আমাদের। চলে যাব-তবু আজ যতক্ষণ দেহে আছে প্রাণ প্রাণপণে পৃথিবীর সরাব জঞ্জাল, এ বিশ্বকে এ শিশুর বাসযোগ্য করে যাব আমি- নবজাতকের কাছে এ আমার দৃঢ় অঙ্গীকার।",
      "tag": "SB 24",
      "sub_questions": [
        {
          "label": "ক",
          "question": "",
          "explanation": "'দারা' শব্দের অর্থ স্ত্রী।"
        },
        {
          "label": "খ",
          "question": "",
          "explanation": "জীবনকে ইতিবাচক অর্থে গ্রহণ করে সঠিক সময়ে সঠিক কাজ সম্পাদন করে ভবের উন্নতি করা যায়। জীবনের প্রতিকূলতাকে একমাত্র সত্য না ভেবে সব ধরনের প্রতিকূলতাকে নিজ অনুকূলে আনার প্রয়াস চালাতে হবে। সেই সাথে সময়ের সদ্ব্যবহার করতে হবে। কারণ সময় কারো নয়, কারো জন্যই স্থির থাকে না। উপযুক্ত সময়ে নিজের কাজ সঠিকভাবে সম্পাদন করে ভবের উন্নতি করা যায়।"
        },
        {
          "label": "গ",
          "question": "",
          "explanation": "'জীবন-সঙ্গীত' কবিতায় জীবনের গুরুত্ব অনুধাবনের বিষয়টি উদ্দীপকে ফুটে উঠেছে। জীবনের একটি দিক যদি সত্য ও সুন্দর হয় অন্যদিকে রয়েছে সংঘর্ষ ও সংগ্রাম। এ বার্তাই 'জীবন-সঙ্গীত' কবিতার মধ্যে প্রতিফলিত হয়েছে। সংসারে মানুষ সর্বদাই নানা বাধার সম্মুখীন হয়; কিন্তু তাতে উদ্যম হারিয়ে বসে থাকলে কোনো ফল লাভ হয় না। যথাযথভাবে দায়িত্ব পালনের মধ্য দিয়েই কেবল মানুষ সাফল্যকে করায়ত্ত করতে পারে। তবেই পৃথিবীকে উন্নত থেকে উন্নততর করা সম্ভব। উদ্দীপকে কবি পৃথিবীকে আগামী প্রজন্মের জন্য উপযুক্ত করার অঙ্গীকার ব্যক্ত করেছেন। পৃথিবীর যত জঞ্জাল আছে সব সরিয়ে তিনি এই সমাজকে নতুন করে সাজাতে চান। এভাবে ভবিষ্যৎ প্রজন্মের জন্য কাজ করে কবি জীবনকে অর্থবহ করে তুলতে চেয়েছেন, যা 'জীবন-সঙ্গীত' কবিতাতেও উঠে এসেছে। কবি জীবনকে হতাশায় নিঃস্ব করে না দিয়ে কাজে লাগাতে বলেছেন। তাই বলা যায়, 'জীবন-সঙ্গীত' কবিতায় জীবনের গুরুত্ব অনুধাবন ও জীবনকে সঠিক কাজে ব্যয় করার দিকটি উদ্দীপকে ফুটে উঠেছে।"
        },
        {
          "label": "ঘ",
          "question": "",
          "explanation": "\"বর্ণনায় বৈচিত্র্য থাকলেও 'জীবন-সঙ্গীত' কবিতা ও উদ্দীপকের বিষয়বস্তু একই।”- মন্তব্যটি যথার্থ। 'জীবন-সঙ্গীত' কবিতায় কবি বলতে চেয়েছেন মানবজন্ম অত্যন্ত মূল্যবান। আমাদের জীবন নিছক স্বপ্ন ও মায়ার জগৎ নয়। তাই মিথ্যা সুখের কল্পনা করে দুঃখ বাড়ানো উচিত নয়। সংসারে বাস করতে হলে সংসারের দায়িত্ব যথাযথভাবে পালন করতে হবে। সাহসী যোদ্ধার মতো সংগ্রাম করে বেঁচে থাকাই জীবনের সার্থকতা। উদ্দীপকে কবি দৃঢ় অঙ্গীকার ব্যক্ত করেছেন, এই পৃথিবীকে তিনি নতুন প্রজন্মের জন্য বাসযোগ্য করে যাবেন। যতক্ষণ দেহে প্রাণ আছে ততক্ষণ তিনি পৃথিবীকে জঞ্জালমুক্ত করে যাবেন। উদ্দীপকে কবি জীবনকে অর্থবহ করে তুলতে আগামী প্রজন্মের জন্য ভালো ভালো কাজ করার অঙ্গীকার করেছে। অন্যদিকে 'জীবন-সঙ্গীত' কবিতাতে কবি এমন মানুষ প্রত্যাশা করেছেন, যে সাহসী যোদ্ধার মতো জীবনের সব প্রতিকূলতাকে অতিক্রম করে বেঁচে থাকতে চায়। মহাজ্ঞানী ও মহান ব্যক্তিদের পথ অনুসরণ করে নিজের কর্মপথ নির্মাণ করে। অর্থাৎ জীবনকে মহৎ কর্ম দ্বারা সাফল্যমণ্ডিত করতে চাওয়াই আলোচ্য কবিতার মূল বিবেচ্য বিষয়। একইভাবে উদ্দীপকেও জীবনকে অর্থবহ করে তোলার প্রয়াস দেখা গিয়েছে। আগামী প্রজন্মের জন্য পৃথিবীকে বাসযোগ্য করে তোলার যে অঙ্গীকার তা 'জীবন-সঙ্গীত' কবিতারও ভাষ্য। তাই বলা যায়, বর্ণনায় বৈচিত্র্য থাকলেও 'জীবন-সঙ্গীত' কবিতা ও উদ্দীপকের বিষয়বস্তু একই। সুতরাং প্রশ্নোক্ত মন্তব্যটি যথার্থ।"
        }
      ]
    },
    {
      "number": "8",
      "uddipok": "৭ই মার্চ ভাষণ দিলেন জাতির পিতা বঙ্গবন্ধু শেখ মুজিবুর রহমান। ওই ভাষণে তিনি স্বাধীনতা সংগ্রামের ডাক দেন। মোস্তফা কামাল তখন চব্বিশ বছরের যুবক। বঙ্গবন্ধুর ভাষণ শুনে তাঁর বুক ফুলে ওঠে। এপ্রিল ১৯৭১। পাকিস্তানি হানাদার বাহিনী এগিয়ে আসছে ব্রাহ্মণবাড়িয়ার দিকে। তাদের ঠেকানোর জন্য মোস্তফা কামালসহ মুক্তিযোদ্ধারা অবস্থান নিয়েছে দরুইন গ্রামে।",
      "tag": "SB 24",
      "sub_questions": [
        {
          "label": "ক",
          "question": "",
          "explanation": "মুক্তিবাহিনীর কমান্ডার শাহাবুদ্দিন।"
        },
        {
          "label": "খ",
          "question": "",
          "explanation": "পাকিস্তানি বাহিনীর বাঙ্কারে মাইন পোঁতার জন্য বুধা মাটি কাটার দলে যোগদান করে। 'কাকতাড়ুয়া' উপন্যাসে দেখা যায়, স্বাধীনতাযুদ্ধ শুরু হলে পাকিস্তানি বাহিনী গ্রামগঞ্জেও পৌছে যায়। নির্বিচারে গণহত্যা, অগ্নিসংযোগ ও ধ্বংসযজ্ঞ চালায়। বুধার গ্রামেও একদিন ধ্বংসলীলা শুরু হলে কিশোর বুধার মধ্যে ভীষণ প্রতিশোধপরায়ণ মানসিকতা তৈরি হয়। তাই বুধা তার প্রিয় মানুষদের হত্যার প্রতিশোধ নিতে পাকিস্তানি বাহিনীর বাঙ্কারে মাটি কাটার কাজ নিয়ে মাইন পুঁতে শত্রুসেনাদের হত্যার উদ্যোগ নেয়।"
        },
        {
          "label": "গ",
          "question": "",
          "explanation": "উদ্দীপকে 'কাকতাড়ুয়া' উপন্যাসের মুক্তিযুদ্ধের সংগ্রামী চেতনার দিকটি প্রতিফলিত হয়েছে। 'কাকতাড়ুয়া' উপন্যাসটি মুক্তিযুদ্ধভিত্তিক উপন্যাস। ১৯৭১ সালের ২৫শে মার্চ থেকে পাকিস্তানি হায়েনারা বুধাদের গ্রামে হামলা চালিয়ে হত্যা করে নিরীহ জনগণকে। আহাদ মুন্সি গঠন করে শান্তি কমিটি। তখন বুধা গ্রামের সকলকে রক্ষার জন্য শুরু করে সংগ্রাম। শাহাবুদ্দিন, আলি, মিঠু ও বুধারা গড়ে তোলে প্রতিরোধ। উদ্দীপকে বাংলাদেশের মুক্তিযুদ্ধের প্রেক্ষাপট ফুটে উঠেছে। বঙ্গবন্ধু তাঁর ৭ই মার্চের ভাষণে বাংলাদেশের স্বাধীনতার ডাক দেন। তখন বঙ্গবন্ধুর ডাকে সারাদেশ যুদ্ধের প্রস্তুতি নেয়। পাকিস্তানি বাহিনীর বিরুদ্ধে যুদ্ধ করে বিজয় ছিনিয়ে আনে। 'কাকতাড়ুয়া' উপন্যাসেও মুক্তিযুদ্ধে হানাদার বাহিনীর বিভীষিকাময় রূপটি তুলে ধরা হয়েছে। সেই সাথে মুক্তিযোদ্ধাদের সংগ্রামী প্রচেষ্টার কথাও উপন্যাসে বর্ণিত হয়েছে। তাই বলা যায়, উদ্দীপকে 'কাকতাড়ুয়া' উপন্যাসের মুক্তিযুদ্ধের রূপরেখা প্রতিফলিত হয়েছে।"
        },
        {
          "label": "ঘ",
          "question": "",
          "explanation": "উদ্দীপকের মোস্তফা কামালকে 'কাকতাড়ুয়া' উপন্যাসের বুধা চরিত্রের সার্থক প্রতিনিধি বলা যায় না বলে আমি মনে করি। 'কাকতাড়ুয়া' উপন্যাসে একজন সাহসী কিশোরের মুক্তিযোদ্ধা হয়ে ওঠার কাহিনি বর্ণিত হয়েছে। এই সাহসী কিশোর বুধা ছিল সহায়সম্বলহীন এক অসহায় কিশোর। মা-বাবা হারা বুধার কিশোর হৃদয় পাকিস্তানিদের ধ্বংসযজ্ঞে ক্ষত-বিক্ষত হয়ে যায়। সাহসী বুধা তখন তাদের গ্রাম থেকে পাকিস্তানি বাহিনীকে বিতাড়িত করার প্রতিজ্ঞা গ্রহণ করে। পুড়িয়ে দেয় আহাদ মুন্সির বাড়ি। বাঙ্কার খোঁড়ার সময় মাইন পুঁতে পাকিস্তানিদের ক্যাম্প ধ্বংস করে। এভাবেই সে মুক্তিযুদ্ধে অংশগ্রহণ করে দেশকে শত্রুমুক্ত করার জন্য। উদ্দীপকের মোস্তফা কামাল চব্বিশ বছরের যুবক। বঙ্গবন্ধুর স্বাধীনতার ডাকে অনুপ্রাণিত হয়ে সে মুক্তিযুদ্ধে অংশগ্রহণ করে। যুদ্ধের সময় পাকিস্তানি হানাদার বাহিনী ব্রাহ্মণবাড়িয়ার দিকে এগোতে থাকলে মোস্তফা কামাল তাঁর বাহিনী নিয়ে তাদের প্রতিরোধ করতে দরুইন গ্রামে অবস্থান নেন। 'কাকতাড়ুয়া' উপন্যাসের বুধা একজন সাহসী ও সহায়সম্বলহীন কিশোর মুক্তিযোদ্ধা। সে নিজের প্রচেষ্টাতেই প্রথমে পরোক্ষভাবে এবং পরে প্রত্যক্ষভাবে মুক্তিযুদ্ধে অংশগ্রহণ করে। অন্যদিকে উদ্দীপকে মোস্তফা কামাল নামে একজন যুবকের মুক্তিযুদ্ধে সক্রিয় অংশগ্রহণের বিষয়টি বর্ণিত হয়েছে। তাই আমি মনে করি, মোস্তফা কামাল বুধা চরিত্রের সার্থক প্রতিনিধি নয়। তবে তাদের মধ্যে চেতনাগত সাদৃশ্য রয়েছে। তাদের লক্ষ্য ও উদ্দেশ্য এক ও অভিন্ন।"
        }
      ]
    },
    {
      "number": "9",
      "uddipok": "তুমি রক্ত-আগুন, বুলেট-বোমা আর্তনাদ পেরিয়ে পাওয়া 'স্বাধীনতা'। 'তুমি আমার লক্ষ্ম ভাইয়ের রক্তের লাল বৃত্ত'। সবুজ শাড়ির ঠিক মাঝখানে রক্তের পূর্ণ চাঁদ। তুমি আমার গর্জে ওঠা সোনালি সকাল-",
      "tag": "SB 24",
      "sub_questions": [
        {
          "label": "ক",
          "question": "",
          "explanation": "বুধা দুঃখকে শকুন ভাবে।"
        },
        {
          "label": "খ",
          "question": "'আমরা তিনজন নই, একজন।'- কথাটি দ্বারা কী বোঝানো হয়েছে? ব্যাখ্যা করো।",
          "explanation": "‘কাকতাড়ুয়া’ উপন্যাসের বুধাদের গ্রামে মিলিটারি ঢুকে বাজারের দোকানপাট পুড়িয়ে দিলে প্রাণভয়ে গ্রাম ছেড়ে অনেকে পালিয়ে যায়। আহাদ মুন্সীর মতো কিছু লোক শান্তি কমিটি ও রাজাকার বাহিনীতে যোগ দিয়ে মিলিটারিদের সহায়তা করে। তাই দেশীয় ও বিদেশি শত্রুদের বিরুদ্ধে লড়াই করার জন্য বুধা যখন সিদ্ধান্ত নেয়, তখন লক্ষ করে একদল লোক আলীর চায়ের দোকানে বসে নিজেদের মধ্যে কিছু বলতে চায়, অন্য দল আহাদ মুন্সীর দলে। আলী ও মিঠুর মুখের দিকে তাকিয়ে বুধা অনুভব করে, তাদের ভাবনা ও বুধার ভাবনা একই খাতে বইছে। সেই ভাবনার কথা আলী ও মিঠুকে জানালে তারা হাসতে হাসতে বলে যে বুধাকে ধরলে তারা তিনজন মিলে একজন অর্থাৎ একই মানসিকতার অধিকারী। উপর্যুক্ত উক্তির মাধ্যমে তাদের অর্থাৎ মুক্তিযোদ্ধাদের ঐক্যবদ্ধ শক্তিকে বোঝানো হয়েছে।"
        },
        {
          "label": "গ",
          "question": "",
          "explanation": "উদ্দীপকের প্রথমাংশে 'কাকতাড়ুয়া' উপন্যাসের মুক্তিযুদ্ধে দেশের মানুষের অনিঃশেষ ত্যাগ, তিতিক্ষা এবং পাকিস্তানি বাহিনীর নির্মম বর্বরতার দিকটি প্রতিফলিত হয়েছে। 'কাকতাড়ুয়া' উপন্যাসে মুক্তিযুদ্ধের একটি খণ্ডিত দিক প্রতিফলিত হয়েছে। বুধাদের গ্রামে পাকিস্তানিরা অতর্কিত হামলা চালিয়ে নির্মমভাবে মানুষকে হত্যা করে এবং ঘরবাড়ি জ্বালিয়ে দেয়। পাকিস্তানিদের নৃশংস হত্যাকাণ্ড নাড়া দেয় কিশোর বুধাকে। যুদ্ধকালীন সমগ্র বাংলাদেশের চিত্রই যেন 'কাকতাড়ুয়া' উপন্যাসের আলোচনায় ফুটে উঠেছে। উদ্দীপকের প্রথমাংশে মুক্তিযুদ্ধের ভয়াবহতা তুলে ধরা হয়েছে। আমাদের দেশকে স্বাধীনতা অর্জনের জন্য সীমাহীন দুর্ভোগ সহ্য করতে হয়েছিল। পাকিস্তানি শাসক সম্প্রদায়ের জুলুম, অত্যাচার, শোষণ, নিপীড়নের জবাব দিতেই এদেশের বীর সন্তানেরা যুদ্ধে অংশগ্রহণ করে এবং নয় মাসব্যাপী রক্তক্ষয়ী যুদ্ধের মধ্য দিয়ে তাঁরা জয় ছিনিয়ে নিয়ে আসে। 'কাকতাড়ুয়া' উপন্যাসেও মুক্তিযুদ্ধে হানাদার বাহিনীর নৃশংসতা এবং মুক্তিযোদ্ধাদের আত্মত্যাগ ও বীরত্বগাথা ফুটে উঠেছে। তাই বলা যায়, উদ্দীপকের প্রথমাংশে 'কাকতাড়ুয়া' উপন্যাসের মুক্তিযুদ্ধে পাকিস্তানি বাহিনীর বর্বরতা এবং বাঙালির আত্মত্যাগের দিকটি প্রতিফলিত হয়েছে।"
        },
        {
          "label": "ঘ",
          "question": "",
          "explanation": "উদ্দীপকের শেষ দুই চরণের চেতনায় স্বাধীনতা অর্জনের চূড়ান্ত সাফল্যের বিষয়টি ইঙ্গিত করা হয়েছে, যা 'কাকতাড়ুয়া' উপন্যাসের বুধার অবদানের সাথে সম্পর্কিত। 'কাকতাড়ুয়া' উপন্যাসের কেন্দ্রীয় চরিত্র কিশোর মুক্তিযোদ্ধা বুধা। উপন্যাসের শুরুতে এই চরিত্রটি অসহায়ভাবে উপস্থাপিত হলেও যুদ্ধ শুরু হলে এই কিশোরই দেশের জন্য তাৎপর্যপূর্ণ ভূমিকা রাখে। পাকিস্তানি বাহিনীর সাথে হাত মিলিয়ে গ্রামের সাধারণ মানুষকে নির্যাতন করায় বুধা রাজাকার আহাদ মুন্সির নতুন ঘরে আগুন দেয়। এছাড়া শাহাবুদ্দিনের সাথে মিলে গেরিলা কৌশলে মিলিটারি ক্যাম্পে মাইন পুঁতে দেশের স্বাধীনতাযুদ্ধে বীরত্বপূর্ণ ভূমিকা পালন করেন। উপন্যাসে বুধা ও মুক্তিযোদ্ধারা আধুনিক অস্ত্রে সজ্জিত পাকিস্তানিদের সঙ্গে বিভিন্ন গেরিলা রণকৌশল অবলম্বন করে অতর্কিত হামলার মাধ্যমে পাকিস্তানিদের পর্যুদস্ত করে। উদ্দীপকে স্বাধীনতার প্রতি কবির ব্যাকুলতা ও দৃঢ়প্রত্যয় ব্যক্ত হয়েছে। বাঙালি জাতি দীর্ঘদিন পাকিস্তানি শাসকদের হাতে শোষিত ও অত্যাচারিত হয়েছে। সে বঞ্চনা এবং নিপীড়ন থেকে মুক্তি পেতে তারা স্বাধীনতার জন্য সোচ্চার হয়। এরই ধারাবাহিকতায় মুক্তির লক্ষ্যে তারা যুদ্ধে অবতীর্ণ হয়। এজন্য সীমাহীন আত্মত্যাগ করতে হয় তাদের। তবুও মাথা নত করেনি বাঙালি জাতি। শত্রুর বিষদাঁত ভেঙে দিয়ে ছিনিয়ে আনে কাঙ্ক্ষিত স্বাধীনতা। উদ্দীপকের শেষ দুই চরণে দেশের সর্বস্তরের মানুষের আত্মত্যাগের মধ্য দিয়ে স্বাধীনতা অর্জনের কথা বলা হয়েছে। 'কাকতাড়ুয়া' উপন্যাসের বুধাও এই অর্জনে অন্যতম সহায়ক হিসেবে অবদান রেখেছে। রাজাকারের বাড়িতে আগুন দেওয়া, তথ্যের আদানপ্রদান, পাকিস্তানিদের ক্যাম্পে মাইন পুঁতে রাখাসহ নানা কাজ করে সে। তাই বলা যায়, স্বাধীনতা অর্জনের ক্ষেত্রে বুধার অবদান অপরিসীম এবং চিরস্মরণীয়। সে বাঙালি কিশোরদের আদর্শ ও অনুপ্রেরণার নাম।"
        }
      ]
    },
    {
      "number": "10",
      "uddipok": "জামাল সাহেব একজন নামকরা পীর। দেশের সারা অঞ্চলে তার মুরিদ আছে। পানিপড়া, তাবিজ দেওয়া, জিনের মাধ্যমে চিকিৎসা করেন তিনি। এভাবেই মুরিদদের কাছ থেকে অর্থকড়ি আয় করেন। পীরের একমাত্র ছেলে আরিফ এসব পছন্দ করে না। সে চায় লেখাপড়া করে ডাক্তার হবে। মানুষের চিকিৎসাসহ নানা রকম সেবা করবে। পরিবারের সবাই চায় আরিফ তার বাবার পেশা চালিয়ে যাক।",
      "tag": "SB 24",
      "sub_questions": [
        {
          "label": "ক",
          "question": "",
          "explanation": "সূর্যাস্ত আইনে হাতেম আলির জমিদারি নিলামে উঠেছে।"
        },
        {
          "label": "খ",
          "question": "",
          "explanation": "'বিয়ে হলো তকদিরের কথা।'- এখানে খোদেজার বক্তব্যে সবকিছুই বিধাতাকর্তৃক নির্ধারিত হওয়ার বিষয়টিই ফুটে উঠেছে। নৌকায় আশ্রয়প্রার্থী তাহেরার পালিয়ে আসার কারণ জানতে চাইলে তাহেরা বলে যে, এক বুড়ো মানুষের সাথে তার বিয়ে হওয়ায় সে পালিয়ে এসেছে। তখন খোদেজা তাহেরাকে বোঝানোর জন্য বলে যে, 'বিয়ে হলো তকদিরের কথা' অর্থাৎ বিয়ের ক্ষেত্রে মানুষের কোনো হাত নেই। খোদেজার এ বক্তব্যে তৎকালীন নারীর সবকিছু মেনে নেওয়ার প্রবণতাকেই বোঝানো হয়েছে।"
        },
        {
          "label": "গ",
          "question": "",
          "explanation": "নিম্নের অনুরূপ। উদ্দীপকের শহর আলি কবিরাজ 'বহিপীর' নাটকের বহিপীর চরিত্রের প্রতিনিধিত্ব করে। 'বহিপীর' নাটকটি রচিত হয়েছে একজন পীরকে কেন্দ্র করে। এই পীর সারা বছর বিভিন্ন জেলায় তার অনুসারীদের বাড়িতে বাড়িতে ঘুরে বেড়ান। কুসংস্কার ও ধর্মীয় বিশ্বাসকে পুঁজি করে তিনি নিজের স্বার্থ চরিতার্থ করেন। মুরিদরা সর্বস্ব দিয়ে তার সেবাযত্ন করে। পীরের প্রতি আনুগত্য প্রকাশ ও কল্যাণের আশায় তাহেরার বাবা-মা তাহেরাকে অসম বয়সি পীরের সাথে বিয়ে দেয়। বহিপীর মুরিদের নিকট থেকে অর্থসম্পদ সংগ্রহ করে বিত্তশালী হয়ে ওঠে। উদ্দীপকের শহর আলি পেশায় একজন কবিরাজ। এলাকার মানুষের চিকিৎসা ব্যবস্থা করে ওপর নির্ভর করে। তার শিকড়-বাকড়, তাবিজ-কবচ ও পানিপড়া দিয়েই সে মানুষের চিকিৎসা করে। সে জানে তার চিকিৎসা পদ্ধতির কোনো বৈজ্ঞানিক ভিত্তি নেই। তবুও নিজের স্বার্থে এভাবে এলাকার সহজ-সরল ও অশিক্ষিত লোকদের তিনি বোকা বানায় এবং অর্থবিত্তের মালিক হয়। লোকজনের অজ্ঞতার সুযোগ নিয়ে এভাবে নিজের স্বার্থসিদ্ধি করার প্রবণতা 'বহিপীর' নাটকের পীরসাহেবের মধ্যে বিদ্যমান। তাই বলা যায়, শহর আলি কবিরাজ বহিপীর চরিত্রের প্রতিনিধিত্ব করে।"
        },
        {
          "label": "ঘ",
          "question": "",
          "explanation": "নিম্নের অনুরূপ। উদ্দীপকের মাহমুদা এবং 'বহিপীর' নাটকের হাশেমের মধ্যে আধুনিক বিজ্ঞান মনস্কতা ও প্রগতিশীল চেতনার সাদৃশ্য বিদ্যমান। হাশেম আধুনিক বিজ্ঞান মনস্ক ও প্রগতিশীল একটি চরিত্র। সে পীর প্রথা ও ধর্মীয় কুসংস্কারে বিশ্বাসী নয়। তাই পীরের স্ত্রী তাহেরাকে বিপদ থেকে উদ্ধার করতে সে বিয়ে করতে চায়। বহিপীরের অভিশাপ গায়ে লাগার ভয় সে পায় না। উদ্দীপকের জিসানকে সাপে কাটার কথা শুনে ছুটে আসেন সাস্থ্যকর্মী মাহমুদা। ওঝার ঝাড়ফুঁকের বদলে হাসপাতালে নিয়ে যাওয়ার পরামর্শ দেন। এতে ওঝা ক্ষেপে গিয়ে ভয় দেখানোর চেষ্টা করলেও মাহমুদা কারো কথা না শুনে জিসানকে হাসপাতালে নিয়ে যান। উদ্দীপকের মাহমুদা আধুনিক বিজ্ঞানমনস্ক একজন স্বাস্থ্যকর্মী। তিনি সাপে কাটা রোগী জিসানকে ওঝার কথা না শুনে হাসপাতালে ভর্তি করান, এতে জিসানের জীবন বেচে যায়। মাহমুদার মধ্যে প্রগতিশীল চেতনা বিদ্যমান। তিনি কুসংস্কারমুক্ত একজন নারী। অন্যদিকে 'বহিপীর' নাটকের হাশেম তাহেরাকে বিপদ থেকে রক্ষা করার জন্য সবোর্চ্চ চেষ্টা করে। ধর্মীয় গোড়ামি ও কুসংস্কারকে সে বিশ্বাস করে না। ফলে বলা যায় উদ্দীপকের মাহমুদা ও 'বহিপীর' নাটকের হাশেম উভয়ের চিন্তা- চেতনা একই ধারায় উৎসারিত।"
        }
      ]
    },
    {
      "number": "11",
      "uddipok": "শরীফ সাহেবের স্ত্রীর মৃত্যুর পর নিঃসঙ্গ জীবনযাপন করছেন, তিনি নিয়মিত নামাজ-রোজাসহ দীর্ঘদিন মসজিদ ও এতিমখানায় সাহায্য করে আসছেন। প্রয়োজনে অসহায় মানুষের পাশে দাঁড়ান। শরীফ সাহেবের কার্যকলাপ দেখে মুগ্ধ হয়ে পিতৃহীন বালিকা রেশমা তাকে স্বেচ্ছায় বিয়ে করে সুখী হতে চায়।",
      "tag": "SB 24",
      "sub_questions": [
        {
          "label": "ক",
          "question": "সূর্যাস্ত আইন কত সালে প্রণীত হয়?",
          "explanation": "সূর্যাস্ত আইন ১৭৯৩ সালে প্রণীত হয়।"
        },
        {
          "label": "খ",
          "question": "'শাবাশ মেয়ে তুমি।'- তাহেরাকে এ কথা বলার কারণ কী?",
          "explanation": "তাহেরাকে ভর্ৎসনা করতে খোদেজা তাহেরার উদ্দেশ্যে প্রশ্নোক্ত উক্তিটি করেন। বহিপীরের সাথে জোরপূর্বক বিয়ে দেওয়ায় তাহেরা পালিয়েছিল। সে জানত না কোথায় পালাবে, শুধু জানত বাড়ি ছেড়ে পালাতে হবে। এই দুঃসাহস আশ্রয়দাতা খোদেজাকে আশ্চর্যান্বিত করে । মেয়ে হয়ে পালাতে গিয়ে তার মধ্যে কোন ভয় ছিলনা বলে খোদেজা তাহেরাকে ‘শাবাশ মেয়ে ' বলেছেন।"
        },
        {
          "label": "গ",
          "question": "উদ্দীপকটি 'বহিপীর' নাটকের মূল বিষয়বস্তুকে ধারণ করে কি? যুক্তিসহ উপস্থাপন করো।",
          "explanation": "সার্বিক প্রেক্ষাপট বিবেচনায় উদ্দীপকটি 'বহিপীর' নাটকের মূল বিষয়বস্তুকে ধারণ করে না। 'বহিপীর' নাটকটি গড়ে উঠেছে এক ভন্ড পীরের কাহিনিকে কেন্দ্র করে। তিনি বিভিন্ন জেলায় থাকা তার অনুসারীদের বাড়িতে ঘুরে বেড়ান এবং নিজের প্রয়োজনমতো সুবিধা গ্রহণ করেন। নিজের স্বার্থসিদ্ধির জন্য তিনি কন্যাসম এক কিশোরীকে বিয়ে করেন এবং কিশোরী পালিয়ে গেলে তিনি তার পিছু নেন। ঘটনাচক্রে ক্ষয়িষ্ণু জমিদারের বজরায় আশ্রয় নেয় দুজনই এবং জমিদারপুত্র হাশেম আলি কিশোরী কন্যা তাহেরার করুণ কাহিনি জেনে তার পক্ষ নেয়। উদ্দীপকে শরীফ সাহেব বিপত্নীক। তিনি ধার্মিক এবং গ্রামে বিভিন্ন সমাজসেবামূলক কাজ করে থাকেন। শরীফ সুহেবের চারিত্রিক বৈশিষ্ট্য ও মানবিক গুণাবলি দেখে পিতৃহীন রেশমা ভাকে বিয়ে করতে চায়। উদ্দীপকটিতে 'মূল চরিত্র শরীফ সাহেবকে একজন উদার এবং দানশীল মানুষ হিসেবে উপস্থাপিত করা হয়েছে। অপরদিকে 'বহিপীর' নাটকে বহিপীর একজন ভণ্ড এবং স্বার্থান্বেষী মানুষ। আর 'বহিপীর' নাটকটির কাহিনি গড়ে উঠেছে বাংলার পীর সম্প্রদায়ের ভয়ংকর দৃষ্টিভঙ্গি নিয়ে যা কোনোভাবেই উদ্দীপকের সাথে সংশ্লিষ্ট নয়। তাই বলা যায় যে, সার্বিক প্রেক্ষাপট বিবেচনায় উদ্দীপকটি 'বহিপীর' নাটকের মূল বিষয়বস্তুকে ধারণ করে না।"
        },
        {
          "label": "ঘ",
          "question": "\"\"বহিপীর' নাটকের বহিপীরের মানসিকতা উদ্দীপকের শরীফ সাহেবের মতো হলে নাটকের পরিণতি ভিন্ন হতো।\"- মন্তব্যটি বিশ্লেষণ করো।",
          "explanation": "“'বহিপীর' নাটকের বহিপীরের মানসিকতা উদ্দীপকের শরীফ সাহেবের মতো হলে নাটকের পরিণতি ভিন্ন হতো।” — মন্তব্যটি অত্যন্ত তাৎপর্যপূর্ণ ও যৌক্তিক, এবং এটি নাটকের মূল বার্তার গভীর বিশ্লেষণ করে। বিশ্লেষণ: উদ্দীপকে শরীফ সাহেব হলেন একজন নিঃস্বার্থ, সহানুভূতিশীল, ধর্মপ্রাণ ও নৈতিকতাসম্পন্ন মানুষ। তিনি ব্যক্তিগত শোক সত্ত্বেও সমাজসেবা, ধর্মীয় অনুশাসন ও মানবিকতার চর্চা করে চলেছেন। তার এমন কর্মকাণ্ডে এক অনাথ, অসহায় মেয়ে স্বেচ্ছায় তার সান্নিধ্য কামনা করে—যা একান্তই একটি মানবিক সম্পর্কের ইঙ্গিত দেয়, যেখানে নেই কোনো লোভ, প্রতারণা বা আত্মগর্ব। অন্যদিকে ‘বহিপীর’ নাটকের প্রধান চরিত্র বহিপীর একজন স্বঘোষিত ধর্মীয় নেতা, যিনি বাহ্যিকভাবে পীর হলেও তার আচরণে রয়েছে প্রবল আত্মকেন্দ্রিকতা, মানসিক দুর্বলতা, এবং একপ্রকার ছলনা। তিনি তাহেরার প্রতি ভালোবাসা বা সহানুভূতির ছায়া দেখিয়ে তার জীবনকে নিয়ন্ত্রণ করতে চান, এমনকি হাতেম আলির জমিদারি উদ্ধারের প্রস্তাবের আড়ালেও ছিল তাহেরাকে ফিরে পাওয়ার পরিকল্পনা। তার কর্মকাণ্ড নিঃস্বার্থ নয়, বরং একরকম আত্মতৃপ্তি ও প্রভাব বিস্তারের কৌশল। - শরীফ সাহেব যেমন নিজেকে সমাজের জন্য উৎসর্গ করেছেন, বহিপীর তেমন করেননি; বরং তিনি নিজের আবেগ এবং ইচ্ছাকে ধর্মীয় আবরণে মোড়ানো এক প্রকার কৌশল হিসেবে ব্যবহার করেছেন। - যদি বহিপীর শরীফ সাহেবের মতো নিঃস্বার্থ, নীতিবান ও সত্যিকারের মানবিক হতেন, তাহলে তাহেরাকে নিজের ইচ্ছার বিরুদ্ধে প্রভাবিত না করে তার ইচ্ছাকে শ্রদ্ধা করতেন, এবং তার স্বাধীনতা ও মঙ্গলকেই প্রাধান্য দিতেন। - সেক্ষেত্রে ‘বহিপীর’ নাটকের পরিণতিও হত এক মানবিক মূল্যবোধভিত্তিক সমাধানে গঠিত, যেখানে মানুষের আত্মিক মুক্তি, স্নেহ, সম্মান এবং স্বাধীনতাই প্রধান হত—কোনো ক্ষমতা বা কৌশল নয়। সুতরাং, মন্তব্যটি যথার্থ—*বহিপীর* যদি শরীফ সাহেবের মতো মানসিকতা ধারণ করতেন, তাহলে নাটকটি হতো এক মানবিক জাগরণের গল্প, যেখানে নৈতিকতা ও নিঃস্বার্থ ভালোবাসা বিজয়ী হতো ক্ষমতার দম্ভ ও ব্যক্তিকেন্দ্রিকতার উপর।"
        }
      ]
    }
  ]
}