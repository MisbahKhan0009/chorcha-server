{
  "title": "ময়মনসিংহ বোর্ড ২০২৩",
  "subtitle": "বাংলা ১ম পত্র (11)",
  "questions": [
    {
      "number": "1",
      "uddipok": "সদা হাস্যোজ্জ্বল ও অদম্য সাহসী 'তাহমিদ' ক্লাসে সবার প্রিয়মুখ। বিতর্ক, আবৃত্তি, গান, খেলাধুলা ইত্যাদিতে তাহমিদ এগিয়েই থাকে। কিন্তু ভাগ্যের নির্মম পরিহাস, সড়ক দুর্ঘটনায় তাহমিদ একটি পা হারায়। তার পরিবারও পড়ে যায় ভীষণ দুশ্চিন্তায়। কিন্তু তার বন্ধুরা তাকে সাহস জোগায় এবং তার পাশে দাঁড়ায়। বন্ধুদের উৎসাহ ও সহযোগিতায় তাহমিদ এসএসসি পরীক্ষায় কৃতিত্বের সাথে উত্তীর্ণ হয়।",
      "tag": "MB 23",
      "sub_questions": [
        {
          "label": "ক",
          "question": "'শুক্লাদ্বাদশী' অর্থ কী?",
          "explanation": "'শুক্লাদ্বাদশী' শব্দের অর্থ চাঁদের ১২তম দিন।"
        },
        {
          "label": "খ",
          "question": "‘আমাকে সবাই ভুলিলে বাঁচি’ — সুভার এরূপ মনোভাবের কারণ কী?",
          "explanation": "বাক প্রতিবন্ধী হওয়ার কারণে সুভা প্রশ্নোত্ত মনোভাব পোষণ করত। বাবা-মায়ের ছোটো মেয়ে সুভা জন্ম থেকেই কথা বলতে পারে না। নিজের এমন দুর্বলতায় সুভা নিজেকে অসহায় মনে করত। সে সাধারণের দৃষ্টিপথ হতে নিজেকে সর্বদা গোপন করে রাখত। বাক প্রতিবন্ধী হওয়াটাকে সে অভিশাপ মনে করত। তাকে সবাই ভুলে গেলেই সে যেন স্বস্তি পেত।"
        },
        {
          "label": "গ",
          "question": "'সুভা' গল্পের সুভার সাথে উদ্দীপকের তাহমিদের সাদৃশ্য' কোথায় বর্ণনা করো।",
          "explanation": "উদ্দীপকের তাহমিদের শারীরিক অপূর্ণতার দিকটি 'সুভা' গল্পের সুভার প্রতিবন্ধিত্বের সঙ্গে সাদৃশ্যপূর্ণ। রবীন্দ্রনাথ ঠাকুরের 'সুভা' গল্পে সুভা বাক্প্রতিবন্ধী কিশোরী। সবাই তাকে অবজ্ঞা করত, প্রকাশ্যেই তাকে নিয়ে দুশ্চিন্তা প্রকাশ করত। সমবয়সিদের কেউ তার সঙ্গে খেলতে চাইত না। ফলে সুভা মানসিকভাবে হীনম্মন্যতায় ভূগত। সে নিজের ত্রুটির কথা ভেবে সর্বদা নিজেকে অন্যদের কাছ থেকে দূরে রাখার চেষ্টা করত। উদ্দীপকের দুরন্ত কিশোর তাহমিদ সড়ক দুর্ঘটনায় পা হারায়। তার পঙ্গুত্বের বিষয়টি পরিবারকে দুশ্চিন্তায় ফেলে দেয়। শারীরিক অপূর্ণতার কারণে তাহমিদের স্বাভাবিক জীবন ব্যাহত হয়। জীবনবাস্তবতার এই দিকটি উদ্দীপকের তাহমিদের সঙ্গে 'সুভা' গল্পের সুভাকে সাদৃশ্যপূর্ণ করে তুলেছে।"
        },
        {
          "label": "ঘ",
          "question": "উদ্দীপকের তাহমিদের বন্ধুদের মতো সহযোগিতা পেলে সুভা ও তার পরিবারকে বিড়ম্বনার শিকার হতে হতো না।'- মন্তব্যটি 'সুভা' গল্প অবলম্বনে বিশ্লেষণ করো।",
          "explanation": "উদ্দীপকের সহপাঠীদের মাঝে সহানুভূতিশীল মানসিকতার প্রকাশ ঘটলেও 'সুভা' গল্পে সুভার নিকটজনদের মাঝে তা না থাকায় প্রশ্নোত্ত মন্তব্যটি যথার্থ হয়ে উঠেছে। রবীন্দ্রনাথ ঠাকুর রচিত 'সুভা' গল্পে সুভার প্রতিবন্ধিত্বের বিষয়টি কেউ সহজে মেনে নিতে পারেনি। ফলে সুভার সামনেই স্বজনরা সুভার বিষয়ে দুশ্চিন্তা প্রকাশ করা শুরু করেছিল। এর প্রভাবে সুভার মা-ও সুভাকে নিজের গর্ভের কলঙ্ক মনে করতেন। এমনকি সুভার সঙ্গে সমবয়সিরা খেলাধুলাও করতে চাইত না। সকলের এরূপ মনোভাবের কারণে সুভাও নিজেকে গুটিয়ে নিয়েছিল। সমাজে সকলের সহানুভূতিহীনতার কারণে সুভাকে নিয়ে সুভার পরিবারকেও বিড়ম্বনায় পড়তে হয়েছিল। উদ্দীপকে আমরা দেখি, সড়ক দুর্ঘটনায় তাহমিদ পা হারালে তার পাশে দাঁড়িয়েছিল সবাই । সহপাঠীদের উৎসাহ ও সাহস তাহমিদকে নতুন করে প্রাণবন্ত করে তুলেছিল। ফলে নিজের ত্রুটির বিষয়টিকে তাহমিদের আর দুর্বলতা মনে হয়নি। তাই সে আত্মপ্রত্যয়ী হয়ে উঠেছিল এবং এসএসসি পরীক্ষায় কৃতিত্বের সঙ্গে উত্তীর্ণ হতে পেরেছিল । উদ্দীপকের তাহমিদের সহপাঠীরা সহানুভূতি নিয়ে তার পাশে দাঁড়ালেও 'সুভা' গল্পের সুভার ক্ষেত্রে তার ব্যতিক্রম দেখা যায়। সুভার প্রতিবন্ধিতার বিষয়টি সকলে মেনে না নিয়ে উলটো তার সমালোচনা করে। প্রতিবেশীদের হিংসাত্মক মনোভাবের কারণে তাকে সপরিবার নিজ জন্মস্থান ছেড়ে কলকাতায় চলে যাওয়ার বাস্তবতার মুখোমুখি হতে হয়। উদ্দীপকের তাহমিদ সহপাঠীদের উৎসাহে সাফল্য লাভে সক্ষম হয়। আলোচ্য গল্পের সুভাকে বিড়ম্বনায় পড়তে হয় সবার অসহযোগিতার কারণে। নিকটজন ও প্রতিবেশীদের সহানুভূতি ও সহযোগিতা পেলে সুভার জীবন এতটা কষ্টের হতো না। হীনম্মন্যতায় না ভুগে আত্মমর্যাদাপূর্ণ জীবন উপভোগ করতে পারত সে। তাই বলা যায়, 'উদ্দীপকের তাহমিদের বন্ধুদের মতো সহযোগিতা পেলে সুভা ও তার পরিবারকে বিড়ম্বনার শিকার হতে হতো না।' প্রশ্নোক্ত এই মন্তব্যটি যথার্থ।"
        }
      ]
    },
    {
      "number": "2",
      "uddipok": "যে গেছে বুকেতে আঘাত হানিয়া তার লাগি আমি কাঁদি; যে মোরে দিয়েছে বিষেভরা বাণ আমি দেই তারে বুকভরা গান; কাঁটা পেয়ে তারে ফুল করি দান সারাটি জনম-ভর,",
      "tag": "MB 23",
      "sub_questions": [
        {
          "label": "ক",
          "question": "'পরহিত ব্রতী' অর্থ কী?",
          "explanation": "'পরহিতব্রতী' অর্থ পরের উপকারে নিয়োজিত ।"
        },
        {
          "label": "খ",
          "question": "মানুষের একজন হয়েও হযরত মুহম্মদ (স.) দুর্লভ কেন?",
          "explanation": "মানুষের একজন হয়েও দুর্লভ। কারণ তিনি মানবিক গুণাবলির দিক দিয়ে এক ব্যতিক্রম আদর্শ, যা অন্য কোনো মানুষের মধ্যে খুঁজে পাওয়া যায় না। হযরত মুহম্মদ (স.) ছিলেন মানুষের নবি।"
        },
        {
          "label": "গ",
          "question": "উদ্দীপকে 'মানুষ মুহম্মদ (স.)' প্রবন্ধের যে দিকটি প্রতিফলিত হয়েছে তা ব্যাখ্যা করো।",
          "explanation": "না উদ্দীপকে ‘মানুষ মুহম্মদ (স.)' রচনায় উল্লিখিত মহানবি (স.)-এর মহানুভবতা ও ক্ষমাশীলতার দিকটি প্রতিফলিত হয়েছে। ‘মানুষ মুহম্মদ (স.)' প্রবন্ধে মহানবি (স.)-এর মানবীয় গুণাবলির বর্ণনা করা হয়েছে। তিনি ছিলেন অত্যন্ত মানবদরদি । মানুষের দুঃখকষ্ট তিনি _সহ্য করতে পারতেন না। প্রেম ও করুণায় তিনি ছিলেন অত্যন্ত মানবীয় । তিনি মক্কার পথে-প্রান্তরে শত্রুর অত্যাচারে বারবার জর্জরিত হয়েছিলেন, শত্রুর নিষ্ঠুর আঘাতে তাঁর পরনের বসন বহুবার রক্তে রঞ্জিত হয়েছিল। তিনি পৌত্তলিকের প্রস্তরাঘাতে আহত হয়েছিলেন ব্যঙ্গ-বিদ্রুপে বারবার উপহাসিত হয়েছিলেন কিন্তু তিনি ধৈর্যহারা হননি। মানুষকে অভিশাপ দেননি। সবাইকে অন্তর থেকে ক্ষমা করে দিয়েছেন, আবার তাদের জন্য ক্ষমা প্রার্থনা করেছেন। উদ্দীপকেও 'মানুষ মুহম্মদ (স.)' প্রবন্ধের মতো ক্ষমাশীলতার কথা ব্যক্ত হয়েছে। উদ্দীপকে কবিকে যে কাঁটা দিয়েছে তাকে কবি ফুল দান করেছেন। যে তাঁর বুকে আঘাত করেছে তার জন্যই কবি কেঁদে ফিরেছেন। আমাদের প্রিয় নবিও ঠিক তেমনি বারবার অত্যাচারিত হয়েছেন। শত্রুর কারণে তাঁর জীবন বিপন্ন হয়েছে বহুবার। অবর্ণনীয় নির্যাতনের পরও তিনি তায়েফবাসীদের ক্ষমা করে দিয়েছেন। তাঁর মতে, এরা অবুঝ, তাই এরা ভুল করেছে। মানুষের জন্য মুহম্মদ (স.)-এর এমনই দরদ ছিল। সার্বিক বিচারে তাই বলা যায় উদ্দীপকে আলোচ্য রচনায় প্রকাশিত হযরত মুহম্মদ (স.)-এর মহানুভবতা ও ক্ষমাশীলতার দিকটি ফুটে উঠেছে।"
        },
        {
          "label": "ঘ",
          "question": "উদ্দীপকটি 'মানুষ মুহম্মদ (স.)' প্রবন্ধের সমগ্রভাবকে ধারণ করে কি? যুক্তিসহ তোমার মতামত দাও ।",
          "explanation": "মহানবি (স.)-এর নানা গুণের মধ্যে উদ্দীপকে শুধু ক্ষমাশীলতার দিকটি ফুটে ওঠায় উদ্দীপকটি 'মানুষ মুহম্মদ (স.)' প্রবন্ধের সমগ্র ভাব ধারণ করে না। 'মানুষ মুহম্মদ (স.)' প্রবন্ধে মহানবি (স.)-এর বিচিত্র মানবীয় গুণাবলির কথা ব্যক্ত করা হয়েছে। মহানবি (স.) ছিলেন আবাল্য বিশ্বাসী, সত্যবাদী। সত্যে তিনি ছিলেন বজ্রের মতো কঠিন। তাঁর চরিত্রের অন্যতম বৈশিষ্ট্য হলো তিনি করুণায় ছিলেন কুসুমের মতো কোমল। তাঁর মধ্যে বংশগৌরব ও অহংকার বিন্দুমাত্র ছিল না। তাঁর চরিত্রে প্রেম, সাধুতা, সৌজন্যতা, ক্ষমা, তিতিক্ষা, সাহস, শৌর্য, অনুগ্রহ, আত্মবিশ্বাস, তীক্ষ্ণদৃষ্টি ও সমদর্শনের অপূর্ব সমন্বয় ঘটেছিল। উদ্দীপকে কবির ক্ষমাশীল মনোভাব ফুটে উঠেছে। কবির বুকে যে আঘাত করে গেছে কবি তার জন্যই কেঁদে বেড়ান। এছাড়া কবি 'বিষেভরা বাণের বিনিময়ে বুকভরা গান দেন। তিনি সারা জীবন ধরে কাঁটা পেয়ে ফুল দেওয়ার কথা বলেছেন। কবির এসব মনোভাব তাঁর ক্ষমাশীলতারই বহিঃপ্রকাশ ঘটিয়েছে। উদ্দীপকে হযরত মুহম্মদ (স.)-এর বহুগুণের মধ্যে শুধু ক্ষমাশীলতা প্রাধান্য পেয়েছে। ক্ষমাশীলতা ছাড়াও তাঁর চরিত্রে অনেক গুণাবলির সমাবেশ ঘটেছিল। কিন্তু উদ্দীপকটিতে সেই বিষয়গুলো আলোকপাত না করে শুধু ক্ষমাশীলতার গুণটি বিশেষভাবে সামনে আনা হয়েছে। মহানবি (স.)-এর সত্যবাদিতা, মহানুভবতা, ধৈর্যশীলতা ও বন্ধুবাৎসল্য গুণের কথা উদ্দীপকে বর্ণিত হয়নি। উদ্দীপকে শুধু ক্ষমাশীলতার গুণটি প্রতিফলিত হয়েছে। তাই বলা যায় যে, উদ্দীপকটি 'মানুষ মুহম্মদ (স.)' প্রবন্ধের সমগ্রভাব ধারণ করে না ।"
        }
      ]
    },
    {
      "number": "3",
      "uddipok": "অংশ-১: সালমান সাহেবের বাড়িতে দীর্ঘ ৪০ বছর ধরে কাজ করেন রহিমা। সালমান সাহেব সব সময় তাঁর কাজের প্রশংসা করেন এবং তাঁকে যথাযথ সম্মান ও পারিশ্রমিক দেন। অংশ-২: এ সংসারে এসেছিলাম ন বছরের মেয়ে তারপরে এই পরিবারের দীর্ঘ গলি বেয়ে দশের ইচ্ছা বোঝাই করা এই জীবনটা টেনে টেনে শেষে পৌছিনু আজ পথের প্রান্তে এসে। সুখের দুঃখের কথা একটুখানি ভাবব এমন সময় ছিল কোথা ।",
      "tag": "MB 23",
      "sub_questions": [
        {
          "label": "ক",
          "question": "'কবিরাজ' অর্থ কী?",
          "explanation": "'কবিরাজ' অর্থ আয়ুর্বেদীয় চিকিৎসক।"
        },
        {
          "label": "খ",
          "question": "'মাটির ভিতরে শিকড় অনেক দূরে চলে গেছে'— বলতে কী বোঝানো হয়েছে?",
          "explanation": "প্রশ্নোক্ত বক্তব্যটি দ্বারা প্রতীকী অর্থে লক্ষ্মী বউটির সংসারের কর্তব্য ও মায়ায় জড়িয়ে যাওয়া বোঝানো হয়েছে। বনফুল রচিত 'নিমগাছ' গল্পে নানাজন নানাভাবে নিমগাছটির কাছ থেকে উপকৃত হলেও কেউই তার প্রকৃত সৌন্দর্য অনুধাবনের চেষ্টা করেনি। হঠাৎ একদিন একজন নিমগাছটির প্রকৃত সৌন্দর্য উদ্ঘাটন করলেন। তখন গাছটির ইচ্ছে করছিল তার সঙ্গে চলে যেতে। কিন্তু শিকড় তাকে আষ্টেপৃষ্ঠে বেঁধে ফেলেছে মাটির সাথে। তাই তার পক্ষে অন্যত্র যাওয়া সম্ভব নয়। বস্তুত এখানে সংসারের বেড়াজালে আবদ্ধ গৃহবধূর বাস্তবিকতার দিকটি রূপকাশ্রয়ে তুলে ধরা হয়েছে।"
        },
        {
          "label": "গ",
          "question": "উদ্দীপকের অংশ-১ এর সালমান সাহেবকে 'নিমগাছ' গল্পে বর্ণিত কার সাথে মেলানো যায়? ব্যাখ্যা করো।",
          "explanation": "উদ্দীপকের অংশ-১-এর সালমান সাহেবকে 'নিমগাছ' গল্পের কবির সাথে মেলানো যায় । “নিমগাছ' গল্পের কবি চরিত্রের মধ্যে গৃহকর্মনিপুণা বউয়ের প্রতি সমবেদনার মনোভাব দেখা যায়। বাড়ির কেউ বউটির কোনো খোঁজখবর না নিলেও কবি বউটির প্রশংসা করেন। কবির এরূপ মনোভাবের কারণে বউটির ইচ্ছে করে কবির সঙ্গে চলে যেতে। উদ্দীপকে সালমান সাহেব একজন মানবিক চরিত্র। তিনি রহিমার কাজের যথাযথ মূল্যায়ন করেন। তাকে সম্মান করেন এবং তাঁর যথার্থ পারিশ্রমিক প্রদান করেন। সালমান সাহেবের এরূপ মানসিকতা তাঁর মানবিক দিকটিরই প্রকাশ ঘটায়। আর এই মনোভাব ‘নিমগাছ' গল্পের কবির মনোভাবেরই সমতুল্য ।"
        },
        {
          "label": "ঘ",
          "question": "“উদ্দীপকের অংশ-২ এ বর্ণিত গৃহবধূর জীবন আর 'নিমগাছ' গল্পের লক্ষ্মী বউটার জীবন একই সূত্রে গাঁথা” – মন্তব্যটির যথার্থতা যাচাই করো ।",
          "explanation": "উদ্দীপকের অংশ-২ এর গৃহবধূ আর 'নিমগাছ' গল্পের নিমগাছের মনোবেদনা এক ও অভিন্ন। নিমগাছ তার পাতা, বাকল ও ছায়া দিয়ে মানুষকে নিরলসভাবে সেবা দিয়ে যায়। কবিরাজ তার চিকিৎসার কাজে, সাধারণ মানুষ প্রাত্যহিক প্রয়োজনে নিমগাছকে অনবরত ব্যবহার করে থাকে। যদিও সে অনাদরে-অবহেলায় আবর্জনার স্তূপে পড়ে থাকে। তার যত্ন করার কেউ নেই । তবুও নিজের কষ্ট ভুলে সে অনুযোগহীন সেবা দিয়ে যায় । উদ্দীপকের গৃহবধূর নয় বছর বয়সে বিয়ে হয়ে সংসার জীবন শুরু হয়। তারপর থেকেই পরিবারের সকলের ইচ্ছা-অনিচ্ছার জোগান দিতে দিতেই আজ তিনি জীবনের শেষ প্রান্তে এসে দাঁড়িয়েছেন। অথচ নিজের সুখ-দুঃখ নিয়ে ভাবার সময় সে পাননি। উদ্দীপকের গৃহবধূ সংসারে তার সর্বস্ব দিয়ে সেবা করে গেছেন। বিনিময়ে নিজে কিছুই পাননি। আর এমন না পাওয়ার বেদনা 'নিমগাছ' গল্পের গৃহকর্মনিপুণা বউয়ের মাঝেও দেখা যায়। তাই জীবনবাস্তবতার নিরিখে উদ্দীপকের গৃহবধূ আর 'নিমগাছ' গল্পের নিমগাছের মনোবেদনা এক ও অভিন্ন । এ পরিপ্রেক্ষিতে প্রশ্নোক্ত মন্তব্যটি যথার্থ।"
        }
      ]
    },
    {
      "number": "4",
      "uddipok": "বাংলাদেশের উপকূলীয় এলাকায় ১৯৯১ সালের প্রলয়ঙ্করী ঘূর্ণিঝড়ে বনেদি পরিবারের পুত্রবধূ ফিরোজা সর্বস্বান্ত হন। একজন হৃদয়বান পদস্থ কর্মকর্তা সুলতান সাহেব দুসন্তানসহ ফিরোজাকে আশ্রয় দেন। ফিরোজার কর্মদক্ষতা ও সততায় মুগ্ধ হয়ে সুলতান সাহেবের পরিবার তাদেরকে আপন করে নেন। সুলতান সাহেব ফিরোজার দুই সন্তানকে উচ্চ শিক্ষার সুযোগ করে দেন। সময়ের পরিক্রমায় ফিরোজার দুই সন্তান এখন কর্মক্ষেত্রে সুপ্রতিষ্ঠিত।",
      "tag": "MB 23",
      "sub_questions": [
        {
          "label": "ক",
          "question": "'অনাড়ম্বর' অর্থ কী?",
          "explanation": "“অনাড়ম্বর' শব্দের অর্থ জাঁকজমকহীন।"
        },
        {
          "label": "খ",
          "question": "মমতাদিকে ‘ছায়াময়ী মানবী' বলা হয়েছে কেন?",
          "explanation": "মমতাদির প্রথম দিকের শব্দহীন, অনুভূতিহীন, নির্বিকার আচরণ দেখে খোকার মনে হয়েছে, মমতাদি যেন ছায়াময়ী মানবী। খোকা মমতাদির সঙ্গে ভাব করতে চেয়েছিল। কিন্তু প্রথম দিন কাজে এসে মমতাদি তাকেসহ সবাইকে উপেক্ষা করে। মমতাদি কাজগুলোকে আপন করে নেয়, মানুষগুলোর দিকে ফিরেও তাকায় না। মমতাদি তার আচরণের কারণে খোকার ধরাছোঁয়ার অতীত হয়ে থাকে। আর মমতাদির এমন শব্দহীন, অনুভূতিহীন, নির্বিকার আচরণের কারণে তাকে 'ছায়াময়ী মানবী' বলা হয়েছে।"
        },
        {
          "label": "গ",
          "question": "উদ্দীপকের ফিরোজা ‘মমতাদি' গল্পের মমতাদির সাথে কোন দিক থেকে সাদৃশ্যপূর্ণ? ব্যাখ্যা করো ।",
          "explanation": "উদ্দীপকের ফিরোজা 'মমতাদি' গল্পের মমতাদির সঙ্গে দারিদ্র্য ও অসহায়ত্বের দিক থেকে সাদৃশ্যপূর্ণ। 'মমতাদি' গল্পের মূল চরিত্র মমতাদি সংসারের অভাবের তাড়নায় অন্যের বাড়িতে গৃহকর্মীর কাজ নেয়। সে মর্যাদাসম্পন্ন ঘরের মেয়ে হয়েও স্বামীর আর্থিক দুরবস্থার কারণে গল্পকথকদের বাড়িতে কাজ নিতে বাধ্য হয় । তাই গৃহকর্মী হলেও সে সবার নিকট থেকে ভালোবাসা ও সম্মানপ্রত্যাশী ছিল। উদ্দীপকের ফিরোজা প্রাকৃতিক বিপর্যয়ের ফলে সর্বস্বান্ত হন। সব হারিয়ে অসহায় ফিরোজা অন্যের আশ্রয়ে বসবাস করতে থাকেন। বনেদি পরিবারের পুত্রবধূ হয়েও ফিরোজা সুলতান সাহেবের বাড়িতে আশ্রয় নেন। 'মমতাদি' গল্পের মমতাদির জীবনকাহিনিতেও এরূপ অসহায়ত্ব দেখা যায়। স্বামীর চাকরি না থাকায় ভদ্রঘরের মেয়ে মমতাদি গল্পকথকদের বাড়িতে গৃহকর্মীর কাজ নেয়। এ থেকে বোঝা যায়, ফিরোজা ও মমতাদি উভয়ই ভাগ্যের নির্মম পরিহাসের শিকার।"
        },
        {
          "label": "ঘ",
          "question": "উদ্দীপকের সুলতান সাহেব ‘মমতাদি' গল্পের গৃহকর্ত্রীর প্রতিনিধিত্ব করেন কি? যুক্তিসহ আলোচনা করো।",
          "explanation": "গৃহকর্মীর প্রতি সহানুভূতি বিবেচনায় উদ্দীপকের সুলতান সাহেব 'মমতাদি' গল্পের গৃহকর্ত্রীর প্রতিনিধিত্ব করেন। 'মমতাদি' গল্পের গৃহকর্ত্রীর মধ্যে সহানুভূতির প্রকাশ ঘটেছে। তিনি মমতাদিকে আপন করে নিয়েছেন। গৃহকর্মী হলেও মমতাদির মর্যাদা ও সম্মান সমুন্নত রাখতে ভূমিকা রেখেছেন গৃহকর্ত্রী। তিনি মমতাদির স্বামীর চাকরি নেই শুনে তার প্রতি দয়াপরবশ হয়ে তাকে চাকরিতে নিয়োগ দিয়েছেন। তাছাড়া আন্তরিকভাবে মমতাদির খোঁজখবরও নিয়েছেন তিনি। উদ্দীপকে সুলতান সাহেব ফিরোজার অসহায়ত্বে পাশে দাঁড়িয়েছেন। বনেদি পরিবারের পুত্রবধূ প্রাকৃতিক বিপর্যয়ে সর্বস্বান্ত হলে তিনি তাকে আশ্রয়, দিয়েছেন। এছাড়া ফিরোজার দুই সন্তানকে উচ্চশিক্ষায় শিক্ষিত হওয়ার সুযোগ করে দিয়েছেন। সুলতান সাহেবের এই উদারতার কারণেই ফিরোজা টিকে থাকার আশ্রয় পেয়েছেন। সুলতান সাহেবের এই মনোভাব অসহায়ের প্রতি তাঁর সহানুভূতিরই পরিচায়ক। 'মমতাদি' গল্পের গৃহকর্ত্রী অসহায় মমতাদির পাশে দাঁড়িয়েছেন। এরূপ উদ্দীপকের সুলতান সাহেবও ফিরোজার পাশে দাঁড়িয়েছেন। বিপর্যন্ত মানুষের পাশে দাঁড়ানোর এই দিকটি উদ্দীপকের সুলতান সাহেব এবং 'মমতাদি' গল্পের গৃহকর্ত্রীকে সাদৃশ্যপূর্ণ করে তুলেছে। এদিক বিবেচনায় উদ্দীপকের সুলতান সাহেবকে 'মমতাদি' গল্পের গৃহকর্ত্রীর প্রতিনিধি বলা যায় ।"
        }
      ]
    },
    {
      "number": "5",
      "uddipok": "অংশ-১: ভেঙে চুরে গেছে আজ সব অহংকার ভাগাভাগি করে করছে সবাই আহার; কিসের এত দম্ভ, জীবনটাই তো ছোটো মানুষ তুমি আবারো মানুষ হয়ে ওঠো। অংশ-২: হাশরের দিন বলিবেন খোদা, হে আদম সন্তান, আমি চেয়েছিনু ক্ষুধার অন্ন, তুমি কর নাই দান। মানুষ বলিবে, তুমি জগতের প্রভু। আমরা তোমারে কেমনে খাওয়াব সে কাজ হয় কি কভু? বলিবেন খোদা-ক্ষুধিত বান্দা গিয়েছিল তব দ্বারে, মোর কাছে ফিরে পেতে তাহা যদি খাওয়াতে তারে।",
      "tag": "MB 23",
      "sub_questions": [
        {
          "label": "ক",
          "question": "‘ভুখারি' অর্থ কী?",
          "explanation": "‘ভুখারি' অর্থ ক্ষুধার্ত ব্যক্তি ।"
        },
        {
          "label": "খ",
          "question": "মানুষের চেয়ে বড় কিছু নাই, নহে কিছু মহীয়ান'— ব্যাখ্যা করো ।",
          "explanation": "কবি প্রশ্নোক্ত উক্তির মাধ্যমে সকল ভেদ-বৈষম্যের ঊর্ধ্বে মানুষ পরিচয়ের শ্রেষ্ঠত্ব তুলে ধরেছেন। আমাদের সমাজে নানা শ্রেণির মানুষ আছে। ধর্ম, বর্ণ, গোত্র ইত্যাদি . নানা ভাগে তাদের ভাগ করা গেলেও তাদের সব থেকে বড়ো পরিচয় হলো তারা মানুষ। এমনকি ধর্মও বলে যে মানুষের থেকে বড়ো কিছু হতে পারে না । এছাড়া মানুষের রয়েছে মনুষ্যত্ববোধ, যার নিরিখে মানুষ সৃষ্টির অন্যান্য জীব থেকে স্বতন্ত্র ও শ্রেষ্ঠ।"
        },
        {
          "label": "গ",
          "question": "উদ্দীপকের অংশ-২ এর 'মানুষ' কবিতার কোন দিকটির প্রতি ইঙ্গিত করা হয়েছে? ব্যাখ্যা করো।",
          "explanation": "উদ্দীপকের অংশ-২-এ 'মানুষ' কবিতায় উল্লিখিত পূজারি ও মোল্লার হৃদয়হীন আচরণের দিকটির প্রতি ইঙ্গিত করা হয়েছে। 'মানুষ' কবিতায় কবি মানুষের নির্মমতাকে তুলে ধরেছেন। জীর্ণ-শীর্ণ পথিক খাবার ভিক্ষা চেয়ে পূজারির দ্বারা মন্দির থেকে প্রত্যাখ্যাত হয়। মোল্লা সাহেব লোভে পড়ে মসজিদের শিরনি থেকে বেঁচে যাওয়া গোশত- রুটি বাঁচাতে তিরস্কার করে তাকে বের করে দেয়। তাদের দুর্ব্যবহারের দরুন অভুক্ত অবস্থায় ভিখারিকে রাস্তায় নামতে হয়। উদ্দীপকে হাশরের দিনে সৃষ্টিকর্তার নিকট মানুষের কৃতকর্মের জবাবদিহির একটা চিত্র ফুটে উঠেছে। খোদা মানুষের কাছে অন্ন প্রার্থনা করলেও মানুষ তাঁকে ফিরিয়ে দিয়েছে। আদম সন্তানকে এখানে হিংস্রতার নিদর্শন হিসেবে তুলে ধরা হয়েছে। হাশরের দিনের সেই মনুষ্যত্বহীন আদম সন্তান পৃথিবীর বুকে ধর্মের মুখোশধারী মোল্লা-পুরোহিতবর্গ। যারা নিজেদের স্বার্থ রক্ষার্থে, গরিব-অসহায় মানুষের প্রতি বর্বর আচরণ করে। নির্দয় আচরণের এই দিকটির ইঙ্গিতই ফুটে উঠেছে উদ্দীপক-২-এ।"
        },
        {
          "label": "ঘ",
          "question": "উদ্দীপকের অংশ-১ এর মূলভাব 'মানুষ' কবিতার কবির প্রত্যাশাকে ধারণ করে কি? যুক্তিসহ তোমার মতামত দাও।",
          "explanation": "সাম্যবাদী চেতনার দিক থেকে উদ্দীপকের অংশ-১-এর মূলভাব 'মানুষ' কবিতার কবির প্রত্যাশাকেই ধারণ করেছে। 'মানুষ' কবিতায় কবির সাম্যবাদী চেতনার প্রকাশ ঘটেছে। কবি মনে করেন, মানুষের চেয়ে বড়ো কিছু হতে পারে না। সমাজের মানুষের ভেদাভেদ দূর করার জন্য কবি গজনি মামুদ ও কালাপাহাড়কে আহ্বান জানিয়েছেন। মূলত কবিতার মধ্যে মানুষে মানুষে ভেদাভেদ ভুলে সকলের মিলেমিশে বসবাসের দিকটিই কবির প্রত্যাশা। উদ্দীপকের অংশ-১-এ মানুষে মানুষে বিভেদহীন সমাজ গড়ার প্রত্যাশা করা হয়েছে। সকল অহংকার ভুলে সবাই ভাগাভাগি করে খাবার গ্রহণের কথা বলা হয়েছে। মানুষের জীবন অনেক ক্ষুদ্র। তাই সকল দম্ভ ও অহংকার ভুলে সবাইকে মানুষ হয়ে ওঠার আহ্বান জানিয়েছেন উদ্দীপকের কবি। 'মানুষ' কবিতার কবির মতে, মানুষের চেয়ে মহীয়ান কিছু নেই। তাই মানুষে মানুষে বিভেদ না করে সবাই মিলেমিশে বসবাসের প্রত্যাশা করেছেন। কবিতার কবি। উদ্দীপকের কবিও মানুষের অবমাননা না করার কথা বলেছেন। এক্ষেত্রে উদ্দীপকের অংশ-১-এর কবির প্রত্যাশা এবং 'মানুষ' কবিতার কবির প্রত্যাশা একই সূত্রে গাঁথা। তাই বলা যায়, উদ্দীপকের অংশ-১-এর মূলভাব ‘মানুষ' কবিতার কবির প্রত্যাশাকেই ধারণ করে।"
        }
      ]
    },
    {
      "number": "6",
      "uddipok": "হেরিলে মায়ের মুখ, দূরে যায় সব দুখ, মায়ের কোলেতে শুয়ে জুড়ায় পরান, মায়ের শীতল কোলে সকল যাতনা ভোলে কত না সোহাগে মাতা বুকটি ভরান।",
      "tag": "MB 23",
      "sub_questions": [
        {
          "label": "ক",
          "question": "'নয়ন নীর' অর্থ কী?",
          "explanation": "'নয়ন নীর' অর্থ চোখের পানি।"
        },
        {
          "label": "খ",
          "question": "বিরহী মায়ের একেলা পরাণ দোলে' কথাটি বুঝিয়ে লেখো।",
          "explanation": "অসুস্থ ছেলের মৃত্যু আশঙ্কায় দুশ্চিন্তাগ্রস্ত হওয়ার কারণে বিরহী মায়ের একলা পরান দোলে । মায়ের কাছে তার সন্তান পৃথিবীর শ্রেষ্ঠ সম্পদ। মা সদা তাঁর সন্তানের মঙ্গল কামনা করেন। তাই যখন সন্তান অসুস্থ হয় তখন মায়ের মন দুঃখে ভরে ওঠে। 'পল্লিজননী' কবিতায় এক অসুস্থ ছেলের জন্য মায়ের মনঃকষ্ট ও আশঙ্কা প্রকাশ পেয়েছে। অসুস্থ ছেলের মাথার কাছে মা সারা রাত নির্ঘুম বসে থাকেন। কোনো এক অজানা আশঙ্কায় তাঁর পরান দুলে ওঠে। মূলত অসুস্থ সন্তানের মৃত্যু আশঙ্কায় দুশ্চিন্তাগ্রস্ত হওয়ার কারণেই বিরহী মায়ের পরান দোলে।"
        },
        {
          "label": "গ",
          "question": "উদ্দীপকে 'পল্লিজননী' কবিতার যে দিকটি প্রতিফলিত হয়েছে তা ব্যাখ্যা করো।",
          "explanation": "উদ্দীপকে 'পল্লিজননী' কবিতার মাতৃস্নেহের শাশ্বত রূপটি প্রতিফলিত হয়েছে। সন্তানের প্রতি মায়ের ভালোবাসা চিরন্তন। কোনো অবস্থায়ই এ ভালোবাসা ক্ষুণ্ণ হয় না। সকল পরিস্থিতিতেই মা তাঁর সন্তানকে আগলে রাখেন। 'পল্লিজননী' কবিতায় অসুস্থ সন্তানের প্রতি মায়ের এমন স্নেহেরই পরিচয় পাওয়া যায়। সারা রাত তিনি তাঁর বুগণ ছেলেটির শিয়রে জেগে থাকেন। তার রোগ ভালো করে দেওয়ার জন্য দরগায় মানত করেন। তাছাড়া ছেলের ওষুধ-পথ্য কিনতে না পারা, বিভিন্ন আবদার পূরণ করতে না পারার দুঃখ তাঁকে ব্যথিত করে তোলে । উদ্দীপকে সন্তানের প্রতি মায়ের অকৃত্রিম সন্তানবাৎসল্যতা প্রকাশ পেয়েছে। কবি তাঁর মায়ের মুখ দেখলেই সকল দুঃখ ভুলে যান। মায়ের কোলে মাথা রাখতে পারলেই কবির পরান জুড়ায়। মূলত মায়ের মাঝেই কবি পৃথিবীর সকল সুখ-শান্তি খুঁজে পান। 'পল্লিজননী' কবিতার মা উদ্দীপকের মায়েরই প্রতিচ্ছবি। কবির মতো রূগণ সন্তানটির একমাত্র ভরসা এবং সুখের আশ্রয়স্থল তার মা। তাই বলা যায়, উদ্দীপকে 'পল্লিজননী' কবিতার মায়ের প্রতি সন্তানের নির্ভরতা এবং সন্তানের প্রতি মায়ের অকৃত্রিম ভালোবাসার দিকটি প্রকাশিত হয়েছে।"
        },
        {
          "label": "ঘ",
          "question": "“ উদ্দীপকে ‘পল্লিজননী' কবিতার সব দিক ফুটে ওঠেনি।” মন্তব্যটি বিশ্লেষণ করো।",
          "explanation": "উদ্দীপকে 'পল্লিজননী' কবিতার মা ও সন্তানের মধ্যকার অকৃত্রিম ভালোবাসার শাশ্বত রূপটি ফুটে উঠলেও কবিতার সব দিক ফুটে ওঠেনি। 'পল্লিজননী' কবিতায় দরিদ্র এক পল্লিমায়ের ছেলে রোগে আক্রান্ত। মা ছেলের চিকিৎসা খরচ জোগাড় করতে বা তার তুচ্ছ আবদার পূরণ করতে পারেন না। রুগ্ন ছেলের শিয়রে বসে রাত জেগে মা তাকে নানা সান্ত্বনার বাণী শোনাচ্ছেন এবং চোখের জল ফেলছেন। সন্তানের চিকিৎসা করার মতো সামর্থ্য তাঁর নেই। তাই তিনি দরগায় মানত করেছেন যেন তাঁর ছেলে সুস্থ হয়ে ওঠে। গ্রামীণ পরিবেশে এক শঙ্কিত পল্লিমায়ের অপত্যস্নেহ আলোচ্য কবিতায় তীব্রভাবে ফুটে উঠেছে। উদ্দীপকের কবিতাংশে মায়ের স্নেহময়ী চিরন্তন রূপটি উদ্ভাসিত হয়েছে। সন্তান তার মায়ের মুখ দেখলেই জাগতিক দুঃখ-যন্ত্রণা ভুলে যায়। মায়ের কোলে শুতে পারলে তার পরান জুড়ায়। মূলত মায়ের মাঝেই সন্তান পৃথিবীর সকল সুখ খুঁজে পায়। উদ্দীপকে সন্তানের জন্য মায়ের অকৃত্রিম ভালোবাসা এবং সন্তানের জীবনে মায়ের অপরিহার্যতা প্রকাশ পেয়েছে, যা 'পল্লিজননী' কবিতারও অন্যতম আলোচ্য বিষয়। তবে কবিতায় রুগ্‌ণ ছেলের শিয়রে বসে রাত জাগা এক মায়ের মনঃকষ্ট, পুত্রের চঞ্চলতা স্মরণ ও দারিদ্র্যের কারণে প্রয়োজনীয় খাদ্য ও আনন্দ-আয়োজন করতে না পারার ব্যর্থতার চিত্র ফুটে উঠেছে। চারদিকের অস্বাস্থ্যকর পরিবেশ মাকে সন্তান হারানোর আশঙ্কায় ফেলে দিয়েছে। এমন পরিস্থিতিতে মা তাঁর সন্তানের সুস্থতা কামনার্থে মসজিদে মোমবাতি এবং দরগায় দান মানত করেন, যা উদ্দীপকে অনুপস্থিত। তাই বলা যায়, উদ্দীপকে আলোচ্য কবিতার সব দিক ফুটে ওঠেনি, শুধু মাতৃস্নেহের দিকটি ফুটে উঠেছে।"
        }
      ]
    },
    {
      "number": "7",
      "uddipok": "রাতের আঁধারে রূপপুর গ্রামে অতর্কিতে হামলা শুরু করে পাক হানাদার বাহিনী। বাজারের দোকানপাট, ঘর-বাড়ি পুড়িয়ে দেয় তারা। নির্বিচারে গুলি চালায় নিরীহ মানুষের উপর। এক মায়ের হাহাকার থামতে না থামতেই আরেক মায়ের বুক খালি হয়ে যায়। এক পিতার হাত থেকে কবরের কাঁচা মাটি ঝরে পড়তে না পড়তেই শূন্য হয় আরেক পিতার বুক। আতঙ্কে জীবন বাঁচানোর জন্য পালানোর চেষ্টা করে কেউ কেউ। সেই বিভীষিকাময় পরিস্থিতি এখনো তাড়িয়ে বেড়ায় গ্রামবাসীকে",
      "tag": "MB 23",
      "sub_questions": [
        {
          "label": "ক",
          "question": "জলপাই রঙের ট্যাঙ্ক কীসের মতো চিৎকার করল?",
          "explanation": "জলপাই রঙের ট্যাঙ্ক দানবের মতো চিৎকার করল।"
        },
        {
          "label": "খ",
          "question": "তুমি আসবে বলে ছাই হলো গ্রামের পর গ্রাম'- চরণটি ব্যাখ্যা করো।",
          "explanation": "‘তুমি আসবে বলে ছাই হলো গ্রামের পর গ্রাম'— পঙ্ক্তিটির দ্বারা বহু ধ্বংসযজ্ঞের মধ্য দিয়ে বাঙালির স্বাধীনতা প্রাপ্তির কথা বলা হয়েছে। পাকিস্তানি হানাদার বাহিনী সমগ্র বাঙালি জাতিকে ধ্বংস করে দিতে চেয়েছিল। ফলে তারা গ্রামের পর গ্রাম জ্বালিয়ে-পুড়িয়ে ছারখার করে দিয়েছে। কিন্তু তাতেও বাঙালিকে দমিয়ে রাখা সম্ভব হয়নি। তারা মুক্তিযুদ্ধের মধ্য দিয়ে স্বাধীনতা অর্জন করেছে।"
        },
        {
          "label": "গ",
          "question": "উদ্দীপকে 'তোমাকে পাওয়ার জন্য, হে স্বাধীনতা' কবিতার যে দিকটি ফুটে উঠেছে তা ব্যাখ্যা করো।",
          "explanation": "উদ্দীপকে ‘তোমাকে পাওয়ার জন্যে, হে স্বাধীনতা' কবিতায় বর্ণিত হানাদার বাহিনীর ধ্বংসযজ্ঞের দিকটি ফুটে উঠেছে। আলোচ্য 'তোমাকে পাওয়ার জন্যে, হে স্বাধীনতা' কবিতায় মুক্তিযুদ্ধের নানাদিক উঠে এসেছে। হানাদাররা এ দেশের মানুষের উপর অকথ্য নির্যাতন চালায়। জ্বালিয়ে দেয় শান্তিপূর্ণ জনপদগুলো। দেশের মুক্তির লক্ষ্যে সকল শ্রেণি-পেশার মানুষ একযোগে ঝাঁপিয়ে পড়ে মুক্তিযুদ্ধে। উদ্দীপকে রূপপুর গ্রামে অপশক্তির নির্মমতার চিত্র অঙ্কিত হয়েছে। পাকিস্তানি বাহিনী সেখানকার মানুষের উপর নির্বিচার হামলা চালায়। তারা বাজারের দোকানপাট ও ঘরবাড়ি পুড়িয়ে দেয়। নির্বিচারে গুলি চালিয়ে হত্যা করে রূপপুর গ্রামের মানুষকে। আলোচ্য কবিতায়ও পাকিস্তানি বাহিনীর বর্বরতার চিত্র তুলে ধরেছেন কবি। স্বাধীনতা পাওয়ার জন্য হরিদাসীকে বিধবা হতে হয়। সর্বস্ব হারাতে হয় সাকিনা বিবিকে। পাকিস্তানি বাহিনী জলপাই রঙের ট্যাঙ্ক নিয়ে শহরে ঢোকে এবং সবকিছু তছনছ করে দেয়। কবিতায় বর্ণিত নির্যাতনের এই বিশেষ চিত্রটি উদ্দীপকেও বিদ্যমান।"
        },
        {
          "label": "ঘ",
          "question": "“উদ্দীপকটি 'তোমাকে পাওয়ার জন্যে, হে স্বাধীনতা' কবিতার খণ্ডচিত্র মাত্র” – মন্তব্যটি বিশ্লেষণ করো।",
          "explanation": "“উদ্দীপকটি 'তোমাদের পাওয়ার জন্যে, হে স্বাধীনতা' কবিতার খণ্ডচিত্র মাত্র। ” — আলোচ্য মন্তব্যটি যথার্থ। আলোচ্য কবিতায় মুক্তিযুদ্ধকালীন পরিস্থিতি ফুটে উঠেছে। স্বাধীনতার জন্য বাঙালি জাতিকে বহু ত্যাগ স্বীকার করতে হয়েছে। ঘরবাড়ি, আত্মীয়স্বজন হারাতে হয়েছে । বহু নৃশংস অভিজ্ঞতার মুখোমুখি হতে হয়েছে। উদ্দীপকে পাকিস্তানি বাহিনীর অত্যাচারের চিত্র বর্ণিত হয়েছে। হানাদাররা এ দেশের মানুষের উপর অকথ্য নির্যাতন চালায়। রূপপুর গ্রামে ঢুকে তারা 'গণহত্যা চালায়। পুড়িয়ে দেয় বাজারের ঘরবাড়ি, দোকানপাট। আলোচ্য কবিতায় কবি স্বাধীনতা লাভের স্বরূপ উন্মোচন করতে গিয়ে বেশ কিছু বিষয়ের অবতারণা করেছেন। এর মাঝে হানাদার বাহিনীর বর্বরতা, মুক্তিযুদ্ধে নারীদের আত্মত্যাগ, মুক্তিযোদ্ধাদের দৃঢ়তা এবং স্বাধীনতার প্রবল আকাঙ্ক্ষা প্রকাশ পেয়েছে। কিন্তু উদ্দীপকের আলোচনা শত্রুর অত্যাচারের চিত্র উপস্থাপনের মধ্যেই সীমাবদ্ধ। শত্রুর অত্যাচারের বর্ণনা যেমন কবিতাটিতে প্রকাশ পেয়েছে তেমনি প্রতিরোধের চিত্রও উপস্থাপিত হয়েছে। কবিতার এই ব্যাপক বিষয় উদ্দীপকটিতে নেই। এ বিবেচনায় প্রশ্নোক্ত মন্তব্যটি যথার্থ।"
        }
      ]
    },
    {
      "number": "8",
      "uddipok": "এ পবিত্র বাংলাদেশ বাঙালির আমাদের দিয়া প্রহারেন ধনঞ্জয় তাড়াবো আমরা করি না ভয় যত পরদেশি দস্যু ডাকাত রামাদের গামাদের ।",
      "tag": "MB 23",
      "sub_questions": [
        {
          "label": "ক",
          "question": "",
          "explanation": "শাহাবুদ্দিনের নির্দেশনায় বুধা মিলিটারি ক্যাম্পে মাইন পুঁতে রেখেছিল।"
        },
        {
          "label": "খ",
          "question": "‘তোকে দেখেই বুঝতে পারছি দেশটা স্বাধীন হবে – মিঠুর একথা বলার কারণ কী?",
          "explanation": "'তোকে দেখেই বুঝতে পারছি দেশটা স্বাধীন হবে— মিঠুর এ উক্তির কারণ হলো বুধার মাঝে দেশকে শত্রুমুক্ত করার অদম্য ইচ্ছা প্রত্যক্ষ করা। বুধা বয়সে ছোটো হলেও তার কাজকর্ম ও সাহসিকতা কোনো অংশেই বড়োদের চেয়ে কম নয়। সে পাকিস্তানি মিলিটারির তাণ্ডব দেখে ফুঁসে ওঠে, ক্রোধে তার চোখ লাল হয়। দেশকে বিদেশি এসব শত্রুর হাত থেকে মুক্ত করতে সে দৃঢ়প্রতিজ্ঞ। এটা দেখে মিঠুর মতো মুক্তিযোদ্ধারা দেশ স্বাধীনে আরও বেশি উৎসাহী ও সাহসী হয়। বুধার এ দৃঢ়তা দেখে মিঠু প্রশ্নোক্ত মন্তব্যটি করে।"
        },
        {
          "label": "গ",
          "question": "উদ্দীপকে উল্লিখিত 'রামা গামা’ ‘কাকতাড়ুয়া' উপন্যাসের কাদেরকে নির্দেশ করে? ব্যাখ্যা করো।",
          "explanation": "উদ্দীপকে উল্লিখিত 'রামা গামা' 'কাকতাড়ুয়া' উপন্যাসের পাকিস্তানি হানাদার বাহিনীকে নির্দেশ করে। সেলিনা হোসেন রচিত 'কাকতাড়ুয়া' উপন্যাসে মুক্তিযুদ্ধকালে বাংলাদেশে পাকবাহিনীর বর্বর আগ্রাসনের চিত্র ফুটে উঠেছে। হানাদাররা হত্যা করে নিরপরাধ মানুষদের। বাজারে আগুন লাগিয়ে দেয়। হানাদারদের নির্যাতন বুধাসহ অন্যান্য মুক্তিকামীদের মনে প্রবল ক্ষোভের সৃষ্টি করে। শত্রুদের প্রতিরোধে তাই প্রাণপণ লড়াইয়ে ঝাঁপিয়ে পড়ে তারা। উদ্দীপকের কবিতাংশে বাংলাদেশে অত্যাচার চালানো ভিনদেশি শত্রুদের প্রতিরোধের কথা বলা হয়েছে। প্রহার করে তাদের দমন করার কথা বলা হয়েছে। বিদেশি এই শত্রুদের উদ্দীপকে 'রামা গামা' বলা হয়েছে। তারা পরদেশি দস্যু ডাকাত। উদ্দীপকের এই অত্যাচারী দিকটির সঙ্গে 'কাকতাড়ুয়া' উপন্যাসের পাকিস্তানি হানাদার বাহিনীর মিল দেখা যায়।"
        },
        {
          "label": "ঘ",
          "question": "“উদ্দীপকে প্রতিফলিত চেতনা 'কাকতাড়ুয়া' উপন্যাসের বুধার চেতনার অনরূপ — মন্তব্যটির যথার্থতা মূল্যায়ন করো।'",
          "explanation": "দেশের মুক্তির জন্য শত্রুদের প্রতিরোধের প্রেরণা উল্লেখের দিক থেকে উদ্দীপকে প্রতিফলিত চেতনা ও 'কাকতাড়ুয়া' উপন্যাসের বুধার চেতনা একই সূত্রে গাথা। সেলিনা হোসেনের 'কাকতাড়ুয়া' একটি মুক্তিযুদ্ধভিত্তিক উপন্যাস। বাংলাদেশের স্বাধীনতা সংগ্রামের সূচনা, পাকিস্তানি বাহিনীর বর্বরতা, বাঙালির সম্মিলিত প্রতিরোধ ইত্যাদি বিষয় উঠে এসেছে উপন্যাসে। অত্যাচারীর বিরুদ্ধে যে রুখে দাঁড়াতে হয় বুধা নামক কিশোরের মাধ্যমে সেই বার্তা দিয়েছেন ঔপন্যাসিক। উদ্দীপকের কবিতাংশে দেশের স্বাধীনতা ও সার্বভৌমত্ব রক্ষায় দৃঢ় অঙ্গীকার ব্যক্ত হয়েছে। পরদেশি শত্রুদের কবি দস্যু ও ডাকাত বলে অভিহিত করেছেন। তাদের প্রহার করে তাড়ানোর জন্য হুঁশিয়ার করা হয়েছে। অর্থাৎ বিদেশি শত্রুর আগ্রাসান থেকে দেশকে রক্ষা করার প্রত্যয়ই উদ্দীপকে প্রকাশ পেয়েছে। 'কাকতাড়ুয়া' উপন্যাসেও একই অনুভূতি বিদ্যমান। 'কাকতাড়ুয়া' উপন্যাসে বুধা নামক এক কিশোরের জীবনচিত্র অঙ্কিত হয়েছে। তবে উপন্যাসের মূল উপজীব্য হলো মুক্তিযুদ্ধ। বুধার মধ্য দিয়ে দেশের শত্রুদের বিরুদ্ধে লড়াই করার সংগ্রামী চেতনার বহিঃপ্রকাশ ঘটানো হয়েছে। উদ্দীপকেও একইভাবে স্বদেশের বিপক্ষশক্তিকে রুখে দেওয়ার ঘোষণা দেওয়া হয়েছে। অর্থাৎ উপন্যাস ও উদ্দীপক উভয় ক্ষেত্রেই মূলত দেশকে শত্রুমুক্ত করার দৃঢ়প্রতিজ্ঞার স্বরূপ প্রকাশিত হয়েছে। উদ্দীপকে শত্রুর বিরুদ্ধে প্রতিরোধ তৈরি করে মুক্তির প্রেরণা লাভের দিকটি প্রকাশ পাওয়ায় তা 'কাকতাড়ুয়া' উপন্যাসের প্রধান দিককে ধারণ করতে পেরেছে।"
        }
      ]
    },
    {
      "number": "9",
      "uddipok": "১৯৭১ সালে সাজিদ ছিল কলেজ ছাত্র। মুক্তিযুদ্ধ শুরু হলে তিনি দেশকে স্বাধীন করার জন্য যুদ্ধে যোগ দেন বন্ধুদের সাথে। যুদ্ধ শেষে তাঁর বন্ধুরা ফিরে এলেও সাজিদ যুদ্ধে শহিদ হন। এখনো সাজিদের বন্ধুদের দেখলে সাজিদের মা কান্না চেপে রাখতে পারেন না।",
      "tag": "MB 23",
      "sub_questions": [
        {
          "label": "ক",
          "question": "বুধার মা-বাবা কোন রোগে মারা যায়?",
          "explanation": "বুধার মা-বাবা কলেরায় মারা যায়।"
        },
        {
          "label": "খ",
          "question": "ঘুঘু দেখেছ; কিন্তু ফাঁদ দেখনি চাঁদ'। উক্তিটি কোন প্রসঙ্গে বলা হয়েছে? ব্যাখ্যা করো।",
          "explanation": "আহাদ মুন্সির সাথে বেয়াদবি করলে শাস্তিস্বরূপ বুধাকে কাকতাড়ুয়া বানিয়ে রাখা হয়, তখন আলোচ্য উক্তিটি করা হয়। মিলিটারি ক্যাম্পে বুধার সাথে আহাদ মুন্সির দেখা হলে সে আহাদ মুন্সির সাথে রহস্য করে কথা বলে। নাম জিজ্ঞাসা করলে ব্যঙ্গ করে নিজের কাকতাড়ুয়া নামটি বলে। তখন আহাদ মুন্সি ওকে শাস্তি দিয়ে রোদের মধ্যে কাকতাড়ুয়া বানিয়ে রাখে। মূলত বুধাকে উপযুক্ত শাস্তি দেওয়া প্রসঙ্গে আলোচ্য উক্তিটি করা হয়।"
        },
        {
          "label": "গ",
          "question": "উদ্দীপকের সাজিদের মায়ের সাথে 'কাকতাড়ুয়া' উপন্যাসের কোন চরিত্রের সাদৃশ্য রয়েছে? ব্যাখ্যা করো।",
          "explanation": "উদ্দীপকের সাজিদের মায়ের সঙ্গে 'কাকতাড়ুয়া' উপন্যাসের মধুর মায়ের সাদৃশ্য রয়েছে। 'কাকতাড়ুয়া' উপন্যাসের মধুর মা একজন সন্তানহারা নারী। গাঁয়ে পাকিস্তানি মিলিটারি এসে অনেক মানুষকে হত্যা করে। তাদের মধ্যে মধুও ছিল। হানাদার বাহিনীর হাতে ছেলেকে হারিয়ে মধুর মা পাগলপ্রায় হয়ে যান। তিনি বুধাকে ভাত খেতে দিয়ে সন্তান হারানোর বেদনা নিবারণ করতে চান। বুধার সামনে মধুকে হারানোর বেদনায় কান্নাকাটি করেন । উদ্দীপকের সাজিদ মুক্তিযুদ্ধে যোগ দেন। তিনি বন্ধুদের সঙ্গে যুদ্ধে গিয়ে শহিদ হন। যুদ্ধ শেষ হলে সবাই ফিরে এলেও সাজিদ ফিরে আসেন না। সাজিদের মা সন্তান হারানোর বেদনা সাজিদের বন্ধুদের কাছে চেপে রাখতে পারেন না। তাদের দেখলেই সাজিদের কথা মনে পড়ে তাঁর। ফলে কান্না চেপে রাখতে পারেন না। আর সন্তান হারানোর এই বেদনার দিকটি উদ্দীপকের সাজিদের মায়ের সঙ্গে 'কাকতাড়ুয়া' উপন্যাসের মধুর মায়ের সাদৃশ্য তৈরি করেছে।"
        },
        {
          "label": "ঘ",
          "question": "সাজিদের মতো মুক্তিযোদ্ধাদের আত্মত্যাগের কারণে আজ আমরা স্বাধীন – মন্তব্যটি 'কাকতাড়ুয়া' উপন্যাসের আলোকে বিশ্লেষণ করো।",
          "explanation": "'কাকতাড়ুয়া' উপন্যাসের মুক্তিযোদ্ধাদের আত্মত্যাগের বিবেচনায় প্রশ্নোক্ত মন্তব্যটি যথার্থ বলা যায়। 'কাকতাড়ুয়া' উপন্যাসে মুক্তিযোদ্ধাদের আত্মত্যাগের চিত্র তুলে ধরা হয়েছে। সেখানে শাহাবুদ্দিন, বুধা, আলি, মিঠু মুক্তিযোদ্ধা। তারা দেশের জন্য যুদ্ধে যোগ দিয়েছে। গ্রামে পাকিস্তানি মিলিটারির অত্যাচার-নির্যাতন প্রতিরোধে মুক্তিযোদ্ধারা অস্ত্র হাতে তুলে নিয়েছে। মাইন পুঁতে মিলিটারি ক্যাম্প উড়িয়ে দিয়ে গ্রামকে শত্রুমুক্ত করেছে। গ্রামের অনেকেই মিলিটারির অত্যাচার-নির্যাতনে প্রাণ হারিয়েছে। তাদের আত্মত্যাগের বিনিময়েই শত্রুমুক্ত হয়েছে দেশ। উদ্দীপকে সাজিদ ও তাঁর বন্ধুরা মুক্তিযুদ্ধে যোগ দিয়েছেন। তিনি দেশকে শত্রুমুক্ত করার জন্য অস্ত্রধারণ করেছেন। যুদ্ধে শত্রুর বিরুদ্ধে লড়াই করতে গিয়ে শহিদ হয়েছেন তিনি। সাজিদের এই আত্মত্যাগ আমাদের স্বাধীনতাকে ত্বরান্বিত করেছে। তাঁর মতো মুক্তিযোদ্ধাদের আত্মত্যাগের বিনিময়ে আমরা পেয়েছি স্বাধীন ও সার্বভৌম বাংলাদেশ । “কাকতাড়ুয়া' উপন্যাসে দেশকে শত্রুমুক্ত করতে মুক্তিযোদ্ধাদের আত্মত্যাগের চিত্র অঙ্কিত হয়েছে। মুক্তিযোদ্ধাদের এরূপ আত্মত্যাগ উদ্দীপকের সাজিদের ঘটনার মধ্যেও ফুটে উঠেছে। তাদের আত্মত্যাগের বিনিময়েই আমরা পেয়েছি স্বাধীন বাংলাদেশ। তাঁরা যদি দেশের জন্য মুক্তিযুদ্ধে ঝাঁপিয়ে না পড়তেন তাহলে দেশ স্বাধীন হতো না। এ প্রেক্ষাপটে “সাজিদের মতো মুক্তিযোদ্ধাদের আত্মত্যাগের কারণে আজ আমরা স্বাধীন”— মন্তব্যটি যথার্থ বলেই প্রতীয়মান।"
        }
      ]
    },
    {
      "number": "10",
      "uddipok": "দিনমজুর ওসমানের বড়ো মেয়ে রাহেলা দশম শ্রেণিতে পড়ছে। দেখতে বেশ সুন্দরী' হওয়ায় গ্রামের মাতব্বর হাসমত মোল্লার দুবাই প্রবাসী মাঝবয়সি ছেলে আজমতের সাথে তার বিয়ের প্রস্তাব আসে। রাহেলার মতের বিরুদ্ধে তার বাবা বিয়ের কথা পাকাপাকি করে ফেলেন। নিরুপায় হয়ে রাহেলা তার স্কুলের প্রধান শিক্ষকের শরণাপন্ন হয়। প্রধান শিক্ষক তৎক্ষণাৎ প্রশাসনের সহায়তায় এই বিয়ে বন্ধের ব্যবস্থা করেন।",
      "tag": "MB 23",
      "sub_questions": [
        {
          "label": "ক",
          "question": "নাটকের প্রাণ কী?",
          "explanation": "নাটকের প্রাণ হলো সংলাপ ।"
        },
        {
          "label": "খ",
          "question": "হাতেম আলী তাহেরাকে বহিপীরের হাতে তুলে দিতে চাননি কেন ?",
          "explanation": "নীচ ব্যক্তিত্বসম্পন্ন মানুষ নন বলেই হাতেম আলি নিজের সার্থ চরিতার্থ করার জন্য তাহেরাকে পীর সাহেবের হাতে তুলে দিতে চাননি । হাতেম আলির জমিদারি রক্ষার জন্য তাহেরাকে পীরের হাতে সঁপে দিতে হবে তাকে। হাতেম আলির শরীরে বনেদি রক্ত। কোনো হীন কাজ করে জমিদারি রক্ষা করার মতো নীচ ব্যক্তি তিনি নন। তাই শুদ্ধ সত্তায় উত্তীর্ণ হয়েই হাতেম আলি তাহেরাকে বহিপীরের হাতে তুলে দিতে রাজি হননি ।"
        },
        {
          "label": "গ",
          "question": "উদ্দীপকের প্রধান শিক্ষক 'বহিপীর' নাটকের কোন চরিত্রের প্রতিনিধিত্ব করেন ? বর্ণনা করো ।",
          "explanation": "উদ্দীপকের প্রধান শিক্ষক ‘বহিপীর' নাটকের হাশেম আলির প্রতিনিধিত্ব করেন। ‘বহিপীর' নাটকের হাশেম আলি একজন সমাজসচেতন মানুষ। সে তাহেরার বিপদে পাশে দাঁড়ায়। তাহেরা পীরের সঙ্গে অসম বিয়ে মেনে না নিয়ে পালিয়ে গেলে হাশেম সমাজের প্রচলিত ধারার বাইরে গিয়ে তাহেরার পাশে দাঁড়ায়। এমনকি তাহেরাকে বহিপীরের কবল থেকে রক্ষা করতে প্রয়োজনে বিয়ে করে হলেও তাহেরাকে রক্ষা করবে বলে জানায়। এমনকি একসময় তাহেরাকে নিয়ে অজানার উদ্দেশে পাড়ি জমায় । উদ্দীপকে প্রধান শিক্ষকের সহযোগী মনোভাবের চিত্র ফুটে উঠেছে। তিনি রাহেলার অসম বিয়ের বিরুদ্ধে অবস্থান নেন। রাহেলা বিয়েতে নিজের অমতের কথা জানিয়ে প্রধান শিক্ষকের শরণাপন্ন হলে তিনি এ বিয়ে ভেঙে দিতে তৎপর হন । প্রশাসনের সহায়তায় তিনি বিয়ে বন্ধের ব্যবস্থা করেন। অসম বিয়ের বিরুদ্ধে প্রতিবাদী এই চেতনা ‘বহিপীর' নাটকের হাশেম আলির প্রতিবাদী চেতনারই সমদর্শী। এক্ষেত্রে তাই বলা যায়, উদ্দীপকের প্রধান শিক্ষক ‘বহিপীর' নাটকের হাশেম আলি চরিত্রের প্রতিনিধিত্ব করে।"
        },
        {
          "label": "ঘ",
          "question": "“উদ্দীপকের রাহেলা যেন 'বহিপীর' নাটকের তাহেরা চরিত্রেরই প্রতিচ্ছবি”- মন্তব্যটি মূল্যায়ন করো ।",
          "explanation": "উদ্দীপকের রিমা এবং 'বহিপীর' নাটকের তাহেরার মধ্যে প্রতিবাদী মনোভাবের সাদৃশ্য থাকায় রিমা তাহেরার চরিত্রের প্রতিনিধিত্ব করছে। ‘বহিপীর' নাটকের তাহেরা আধুনিক এক নারী। পুণ্যলাভের আশায় তার পিতামাতা তাকে বৃদ্ধ পীরের সঙ্গে নিয়ে দিলেও তাহেরা সেই বিয়ে মেনে নেয় না। প্রতিবাদস্বরূপ সে বাড়ি থেকে পালিয়ে যায় এবং জমিদার হাতেম আলির বজরায় আশ্রয় নেয়। উদ্দীপকে বর্ণিত গরিব ও মেধাবী ছাত্রী রিমা। তার ইচ্ছা ছিল লেখাপড়া করে অনেক বড়ো হবে। কিন্তু তার বাবা-মা গ্রামের প্রভাবশালী ব্যক্তির ছেলের সাথে তার বিয়ে ঠিক করে। তার চাচাতো ভাই রনি বিষয়টি জেনে প্রতিবাদ করে এবং তাকে পালিয়ে যেতে বলে। কিন্তু রিমা পালিয়ে না গিয়ে রনিকে নিয়ে তার স্কুলের প্রধান শিক্ষকের কাছে যায় এবং বিষয়টি খুলে বলে। শিক্ষক রিমার বাবাকে বুঝিয়ে বললে সে তার ভুল বুঝতে পারে । ‘বহিপীর' নাটকের তাহেরাকে তার বাবা-মা জোর করে বিয়ে দেওয়াতে সে পালিয়ে গিয়েছে। ঘটনাক্রমে তাকে উদ্ধার করেছে হাশেম আলি । উদ্দীপকের রিমাকেও তার বাবা-মা জোর করে বিয়ে দেওয়ার চেষ্টা করে। সেও এই বিয়েতে রাজি নয় তাই শিক্ষক ও চাচাতো ভাইয়ের সহযোগিতায় সে বিয়ে ভেঙে দেয় অর্থাৎ তাহেরা ও রিমা দুটি চরিত্রের মধ্যেই প্রতিবাদী বৈশিষ্ট্য বিদ্যমান। সুতরাং বলা যায় রিমা যেন তাহেরা চরিত্রেরই প্রতিচ্ছবি।"
        }
      ]
    },
    {
      "number": "11",
      "uddipok": "বছর কয়েক আগে পার্বত্য চট্টগ্রামের পাহাড়ে সড়ক ঘেঁষে মনুফকির নামের এক ওঝা আস্তানা গাড়ে। কিছুদিনের মধ্যে তার আস্তানায় সাধারণ মানুষের আনাগোনা বেড়ে যায়। সরলমনা মানুষের টাকা-পয়সা ও উপহারসামগ্রী পেয়ে অল্পদিনেই মনুফকির অঢেল সম্পদের মালিক বনে যায়। অল্পদিনের মধ্যে উক্ত ওঝার আস্তানাকে কেন্দ্র করে একটি সুযোগসন্ধানী চক্র গড়ে ওঠে। ফলে এলাকায় অপরাধপ্রবণতা ও কুসংস্কার বাড়তে থাকে।",
      "tag": "MB 23",
      "sub_questions": [
        {
          "label": "ক",
          "question": "বহিপীরের সহকারীর নাম কী?",
          "explanation": "বহিপীরের সহকারীর নাম হকিকুল্লাহ।"
        },
        {
          "label": "খ",
          "question": "'দুনিয়াটা সত্যি কঠিন পরীক্ষাকেন্দ্র'— বহিপীর কেন একথা বলেন?",
          "explanation": "'বহিপীর' নাটকে 'দুনিয়াটা সত্যি কঠিন পরীক্ষাক্ষেত্র' উক্তিটি বহিপীর নিজেই করেছেন। এই উক্তির মাধ্যমে তিনি জীবনের জটিলতা ও চ্যালেঞ্জের প্রতি ইঙ্গিত করেছেন, যা মানুষের জন্য একটি কঠিন পরীক্ষা। এটি বোঝায় যে, পৃথিবীতে জীবনযাপন সহজ নয়; এখানে নানা বাধা ও পরীক্ষার সম্মুখীন হতে হয়, যা মানুষের ধৈর্য, মানসিকতা ও নৈতিকতার পরীক্ষা নেয়। বহিপীর এই উক্তির মাধ্যমে জীবনের কঠিন বাস্তবতা ও সংগ্রামের প্রতি আলোকপাত করেছেন।"
        },
        {
          "label": "গ",
          "question": "উদ্দীপকে বর্ণিত সরলমনা মানুষ 'বহিপীর' নাটকের কার বা কাদের প্রতিনিধিত্ব করেন ব্যাখ্যা করো।",
          "explanation": "পীরের প্রতি অন্ধবিশ্বাস এবং উপহারসামগ্রী প্রদানের পরিপ্রেক্ষিতে উদ্দীপকের সরলমনা মানুষ ‘বহিপীর' নাটকের পীরের মুরিদদের প্রতিনিধিত্ব করেন। ‘বহিপীর' নাটকে বহিপীরের অসংখ্য মুরিদ। পীরসাহেব সারা বছর মুরিদদের বাড়িতে ঘুরে বেড়ান। মুরিদদের মধ্যে অনেক ধনী মুরিদও রয়েছেন। ফলে তাদের উপহার সমাগ্রী পেয়ে পীরসাহেব অনেক ধনী । তিনি চাইলে যেকোনো সময় মুরিদদের কাছ থেকে টাকাপয়সা সংগ্রহ করতে পারেন, যার প্রমাণ আমরা দেখতে পাই হাতেম আলির জমিদারি রক্ষায় পীরের এগিয়ে আসার ক্ষেত্রে। মুরিদদের পীরের প্রতি অন্ধভক্তিও দেখা যায় নাটকে। তাহেরার মা-বাবা পীরের প্রতি অন্ধভক্তির কারণেই পীরের সঙ্গে তাহেরার বিয়ে ঠিক করেছিল। উদ্দীপকে আমরা মনুফকিরের প্রতি সরলমনা মানুষদের অন্ধবিশ্বাসের দিকটি দেখতে পাই। মনুফকির সড়ক ঘেঁষে আস্তানা তৈরি করলে সেখানে সরলমনা মানুষদের আনাগোনা বাড়ে। তারা সেখানে টাকাপয়সা ও উপহারসামগ্রী প্রদান করে। তাদের দেওয়া উপঢৌকনেই মনুফকির ধনী হয়। সরলমনা মানুষদের এই অন্ধভক্তির দিকটি ‘বহিপীর' নাটকের মুরিদদের অন্ধবিশ্বাসের দিকটির সঙ্গেই তুলনীয়।"
        },
        {
          "label": "ঘ",
          "question": "উদ্দীপকের মনুফকিরকে 'বহিপীর' নাটকের বহিপীরের যথার্থ প্রতিনিধি বলা যায় কি তোমার উত্তররের পক্ষে যুক্তি দাও ।",
          "explanation": "উদ্দীপকের মনুফকির চরিত্রকে 'বহিপীর' নাটকের বহিপীরের প্রতিনিধি হিসেবে দেখা যেতে পারে, কারণ উভয় ক্ষেত্রেই এক ধরনের ক্ষমতা ও প্রভাবের অপব্যবহার পরিলক্ষিত হয়। মনুফকির, একজন ওঝা হিসেবে, সাধারণ মানুষের সরলতা ও বিশ্বাসকে কাজে লাগিয়ে নিজের সম্পদ বাড়াতে থাকে। সে কুসংস্কার ও অন্ধবিশ্বাসের উপর ভিত্তি করে মানুষকে প্রভাবিত করে এবং নিজের ক্ষমতা ও আয় বৃদ্ধি করে। এর মাধ্যমে সে সমাজে এক ধরনের অপরাধপ্রবণতা এবং অন্ধবিশ্বাস প্রচার করে যা মানুষের জীবনকে আরো অন্ধকারে ঠেলে দেয়। এমনকি 'বহিপীর' নাটকের বহিপীর চরিত্রের ক্ষেত্রেও দেখা যায় যে, তিনি মানুষের দুঃশ্চিন্তা এবং দুর্বলতার সুযোগ নিয়ে নিজেদের স্বার্থে কাজ করেন। বহিপীর মিথ্যা প্রতিশ্রুতি দিয়ে মানুষকে প্রভাবিত করেন এবং তার চারপাশে একটি সুযোগসন্ধানী চক্র গড়ে ওঠে। তারা মানুষের দুঃখ-দুর্দশা থেকে উপকৃত হয় এবং সমাজে কুসংস্কারের প্রসার ঘটায়। বহিপীরের এই আচরণ মনুফকিরের আচরণের সাথে সঙ্গতিপূর্ণ, যেখানে মানুষকে শোষণ এবং বিভ্রান্ত করার মাধ্যমে নিজেদের লাভ করা হয়। এটি স্পষ্টভাবে প্রমাণিত হয় যে, উভয় ক্ষেত্রে কুসংস্কার এবং মানুষকে ধোঁকা দেওয়া, এক ধরনের ক্ষমতা অর্জনের মাধ্যম হিসেবে ব্যবহৃত হচ্ছে। তাই, উদ্দীপকের মনুফকির চরিত্রকে 'বহিপীর' নাটকের বহিপীরের প্রতিনিধি হিসেবে যথার্থ বলা যায়।"
        }
      ]
    }
  ]
}