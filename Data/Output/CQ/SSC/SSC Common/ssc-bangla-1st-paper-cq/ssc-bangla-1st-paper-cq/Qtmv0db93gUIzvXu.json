{
  "title": "ময়মনসিংহ গার্লস ক্যাডেট কলেজ ২০২৫",
  "subtitle": "(12)",
  "questions": [
    {
      "number": "1",
      "uddipok": "বিজ্ঞানের ছাত্র বলে সাহিত্যকে অবজ্ঞা করে ইশরাক। তার মতে, এটা নানা অবাস্তব জিনিসে ভরপুর, যার কোনো'বাস্তব মূল্য নেই। অন্যদিকে তার বন্ধু রোহানী সাম্য বিজ্ঞানের ছাত্র হয়েও গল্প, কবিতার বই পড়তে ভালোবাসে; সাহিত্যকে সবার উপরে স্থান দেয়। তার মতে, সাহিত্য আত্মার খোরাক। তাই আত্মাকে সতেজ ও সুন্দর করতে এর কোনো বিকল্প নেই।",
      "tag": "MGCC 25",
      "sub_questions": [
        {
          "label": "ক",
          "question": "শিক্ষার,প্রধান অঙ্গ-কী হওয়া উচিত?",
          "explanation": "শিক্ষার প্রধান অঙ্গ হওয়া উচিত সাহিত্যচর্চা।"
        },
        {
          "label": "খ",
          "question": "'শিক্ষা কেউ কাউকে দিতে পারে না' কেন? ব্যাখ্যা করো।",
          "explanation": "শিক্ষা কেউ কাউকে দিতে পারে না, কারণ মানুষ নিজ চেষ্টায় আগ্রহে জ্ঞান অর্জন করে। 3 প্রমথ চৌধুরী মনে করেন, মানুষ স্বেচ্ছায় স্বাবলম্বী হয়ে জ্ঞান অর্জন করে। বাইরের থেকে চাপিয়ে দেওয়া জ্ঞান বা শিক্ষা কখনোই ফলপ্রসূ হয় না। জ্ঞান অর্জনের জন্য মানুষের ভিতরের আগ্রহ ও কৌতূহল থাকা আবশ্যক। এই আগ্রহের মাধ্যমেই মানুষ স্বশিক্ষিত হয়ে ওঠে। তাই শিক্ষা কেউ কাউকে দিতে পারে না বরং মানুষ নিজেই তা অর্জন করে।"
        },
        {
          "label": "গ",
          "question": "উদ্দীপকে ইশরাকের মধ্যে 'বই পড়া' প্রবন্ধের কোন দিকটি প্রতিফলিত হয়েছে? ব্যাখ্যা করো।",
          "explanation": "উদ্দীপকে ইশরাকের মধ্যে 'বই পড়া' প্রবন্ধের সাহিত্যকে অবজ্ঞা করে শুধু অর্থকরী বিদ্যাকে গুরত্ব দেওয়ার দিকটি প্রতিফলিত হয়েছে। 'বই পড়া' প্রবন্ধে লেখক দেখিয়েছেন যে, আমাদের দেশের মানুষ সাহিত্যচর্চাকে গুরুত্ব দেয় না। তারা মনে করে, সাহিত্যচর্চা অর্থকরী নয়, তাই এর কোনো বাস্তব মূল্য নেই। তারা কেবল সেই শিক্ষাকেই গ্রহণ করতে চায়, যা তাদের জীবিকা অর্জনে সাহায্য করবে। এই মানসিকতার কারণে তারা জ্ঞানার্জনের আনন্দ থেকে বঞ্চিত হয় এবং শিক্ষার আসল উদ্দেশ্য থেকে দূরে সরে যায়। উদ্দীপকের ইশরাক বিজ্ঞানের ছাত্র হওয়ায় সাহিত্যকে অবাস্তব ও মূল্যহীন মনে করে। তার মতে, সাহিত্যের কোনো বাস্তব মূল্য নেই। সে কেবল বাস্তব ও অর্থকরী জ্ঞানকেই প্রাধান্য দেয়। তার এই মনোভাব আমাদের সমাজের সেই শ্রেণির মানুষের প্রতিনিধিত্ব করে, যারা সাহিত্যকে জীবনের খোরাক হিসেবে না দেখে কেবল অর্থ উপার্জনের মাধ্যম হিসেবে দেখে। এই দিক থেকে ইশরাকের ভাবনা, 'বই পড়া' প্রবন্ধে বর্ণিত সাহিত্যবিমুখ সমাজের মানসিকতার সঙ্গে সাদৃশ্যপূর্ণ।"
        },
        {
          "label": "ঘ",
          "question": "উদ্দীপকের রোহানী সাম্যের ভাবনা যেন 'বই পড়া' প্রবন্ধের প্রাবন্ধিকের ভাবনার প্রতিনিধিত্ব করে।\"- মন্তব্যটির যৌক্তিকতা বিশ্লেষণ করো।",
          "explanation": "উদ্দীপকের রোহানী সাম্যের ভাবনা 'বই পড়া' প্রবন্ধের প্রাবন্ধিকের সাহিত্যচর্চার মাধ্যমে আত্মার মুক্তি ও স্বশিক্ষিত হওয়ার ভাবনার প্রতিনিধিত্ব করে। 'বই পড়া' প্রবন্ধে প্রমথ চৌধুরী সাহিত্যচর্চার মাধ্যমে আত্মার মুক্তি ও মানসিক বিকাশের কথা বলেছেন। তাঁর মতে, সাহিত্য হলো মনের খোরাক। সাহিত্যচর্চার মাধ্যমেই মানুষ স্বশিক্ষিত হয়ে ওঠে এবং জীবনের আনন্দ খুঁজে পায়। সাহিত্য মানুষের বুদ্ধিবৃত্তিকে জাগ্রত করে এবং তাকে সংকীর্ণতা থেকে মুক্তি দিয়ে উদার করে তোলে। প্রাবন্ধিক মনে করেন, সাহিত্যচর্চা ছাড়া জাতি কখনো সুশিক্ষিত হতে পারে না। উদ্দীপকের রোহানী সাম্য বিজ্ঞানের ছাত্র হয়েও গল্প, কবিতা ভালোবাসে এবং সাহিত্যকে সবার ওপরে স্থান দেয়। সে মনে করে, সাহিত্য হলো আত্মার খোরাক এবং আত্মাকে সতেজ ও সুন্দর করতে এর কোনো বিকল্প নেই। এই ভাবনাটি প্রাবন্ধিক প্রমথ চৌধুরীর ভাবনার সঙ্গে সম্পূর্ণমিলে যায়। 'বই পড়া' প্রবন্ধে প্রাবন্ধিক মনে করেন, সাহিত্য মানুষের মনকে মুক্তি দেয়, তাকে সংকীর্ণতা থেকে বাঁচায় এবং তাকে মানবিক মূল্যবোধে উদ্‌দ্ধ করে। সাহিত্যচর্চা অর্থকরী না হলেও এটি মানুষের মনকে সতেজ করে, জীবনে আনন্দ দেয় এবং তাকে যথার্থ শিক্ষিত করে তোলে। রোহানী সাম্যের সাহিত্যপ্রীতি প্রমাণ করে যে, প্রকৃত জ্ঞানপিপাসু মানুষ সবকিছুর ঊর্ধ্বে সাহিত্যকে স্থান দেয়। তাই রোহানী সাম্যের সাহিত্যপ্রেম প্রাবন্ধিকের সেই গভীর আকাঙ্ক্ষারই প্রতিফলন, যেখানে তিনি জাতিকে স্বশিক্ষিত ও সংস্কৃতিবান দেখতে চেয়েছেন।"
        }
      ]
    },
    {
      "number": "2",
      "uddipok": "i) বিলিয়ে দিয়ে জীবনটাকে করছে সময় পার কেউ বুঝেনি কোনোকালে মনের কথা তার! পাচ্ছে আঘাত, বাড়ছে ক্ষত মনের ভিতর অবিরত তবু তো সে ক্ষণতরে করছে না মুখ ভার! ii) তোমায় ওরা দেয়নি কোনো মূল্য আমার কাছে তুমি যে অতুল্য! তাই তো তোমায় স্মরে- হৃদয় আমার মুগ্ধতাতে ভরে।",
      "tag": "MGCC 25",
      "sub_questions": [
        {
          "label": "ক",
          "question": "নিমগাছ কীসের অব্যর্থ মহৌষধ?",
          "explanation": "নিমগাছ চর্মরোগের অব্যর্থ মহৌষধ।"
        },
        {
          "label": "খ",
          "question": "'মাটির ভিতরে শিকড় অনেক দূর চলে গেছে।'- বলতে কী বোঝানো হয়েছে? ব্যাখ্যা করো।",
          "explanation": "নিঃস্বার্থ আত্মত্যাগ ও অবমূল্যায়নের দিক থেকে উদ্দীপক (i)-এর সঙ্গে 'নিমগাছ' গল্পের লক্ষ্মীবউয়ের সাদৃশ্য রয়েছে। বনফুল রচিত 'নিমগাছ' গল্পে নিমগাছটি প্রতীকের আড়ালে গৃহস্থবাড়ির লক্ষ্মীবউয়ের জীবনকে তুলে ধরেছে। লক্ষ্মীবউটি পরিবারের সকলের নিরন্তর সেবা করে যায়। তার উপযোগিতা সবাই গ্রহণ করলেও তার মনের খবর কেউ রাখে না। সংসারের প্রতি তার সীমাহীন অবদান থাকলেও তার ব্যক্তিগত ইচ্ছা বা কষ্টের কোনো মূল্য দেওয়া হয় না। উদ্দীপক (i)-এ বর্ণিত চরিত্রটি তার জীবন বিলিয়ে দিয়ে সময় পার করছে, কিন্তু তার মনের কথা কেউ বুঝতে পারছে না। সে আঘাত ও ক্ষত সহ্য করেও মুখ ভার করছে না, অর্থাৎ কর্তব্য পালন করে যাচ্ছে। একইভাবে 'নিমগাছ' গল্পের লক্ষ্মীবউটিও সংসারের প্রতি তার সমস্ত দায়িত্ব পালন করে গেলেও তার মনের ভিতরের কষ্ট বা মুক্তির আকাঙ্ক্ষা কেউ বোঝে না। উভয় ক্ষেত্রেই দেখা যায়, আত্মত্যাগকারী চরিত্রটি তার সেবার বিনিময়ে কোনো মানসিক বা আত্মিক মূল্য পাচ্ছে না বরং নীরবে কষ্ট সহ্য করে যাচ্ছে।"
        },
        {
          "label": "গ",
          "question": "উদ্দীপক i-এর সঙ্গে 'নিমগাছ' গল্পের সাদৃশ্য ব্যাখ্যা করো।",
          "explanation": "নিঃস্বার্থ আত্মত্যাগ ও অবমূল্যায়নের দিক থেকে উদ্দীপক (i)-এর সঙ্গে 'নিমগাছ' গল্পের লক্ষ্মীবউয়ের সাদৃশ্য রয়েছে। বনফুল রচিত 'নিমগাছ' গল্পে নিমগাছটি প্রতীকের আড়ালে গৃহস্থবাড়ির লক্ষ্মীবউয়ের জীবনকে তুলে ধরেছে। লক্ষ্মীবউটি পরিবারের সকলের নিরন্তর সেবা করে যায়। তার উপযোগিতা সবাই গ্রহণ করলেও তার মনের খবর কেউ রাখে না। সংসারের প্রতি তার সীমাহীন অবদান থাকলেও তার ব্যক্তিগত ইচ্ছা বা কষ্টের কোনো মূল্য দেওয়া হয় না। উদ্দীপক (i)-এ বর্ণিত চরিত্রটি তার জীবন বিলিয়ে দিয়ে সময় পার করছে, কিন্তু তার মনের কথা কেউ বুঝতে পারছে না। সে আঘাত ও ক্ষত সহ্য করেও মুখ ভার করছে না, অর্থাৎ কর্তব্য পালন করে যাচ্ছে। একইভাবে 'নিমগাছ' গল্পের লক্ষ্মীবউটিও সংসারের প্রতি তার সমস্ত দায়িত্ব পালন করে গেলেও তার মনের ভিতরের কষ্ট বা মুক্তির আকাঙ্ক্ষা কেউ বোঝে না। উভয় ক্ষেত্রেই দেখা যায়, আত্মত্যাগকারী চরিত্রটি তার সেবার বিনিময়ে কোনো মানসিক বা আত্মিক মূল্য পাচ্ছে না বরং নীরবে কষ্ট সহ্য করে যাচ্ছে।"
        },
        {
          "label": "ঘ",
          "question": "উদ্দীপক ii-এর ভাবার্থ 'নিমগাছ' গল্পের লেখকের ভাবনাকে প্রতিফলিত,করতে পেরেছে কি? বিশ্লেষণ করো।",
          "explanation": "উদ্দীপক (ii)-এর ভাবার্থ 'নিমগাছ' গল্পের লেখকের ভাবনাকে যথার্থভাবে প্রতিফলিত করতে পেরেছে। বনফুল রচিত 'নিমগাছ' গল্পে নিমগাছের নানারকম ঔষধি গুণের কথা বর্ণিত হয়েছে। বিভিন্ন রোগ-ব্যাধিতে এ গাছ ব্যবহৃত হলেও কেউ এর সৌন্দর্য বা আত্মিক দিক নিয়ে ভাবে না। একদিন জনৈক আগন্তুক এসে গাছটির সৌন্দর্য মুগ্ধ হন এবং তার প্রশংসা করেন। লেখক এই আগন্তুককে 'করি' বলে অভিহিত করেছেন, যিনি বস্তুবাদী সমাজের বাইরে গিয়ে সৌন্দর্য ও মূল্য অনুধাবন করতে পারেন। উদ্দীপক (ii)-এর মূলভাব হলো- যে বস্তুকে বা ব্যক্তিকে অন্যরা মূল্য দেয়নি, একজন সংবেদনশীল মানুষ তার প্রকৃত মূল্য ও সৌন্দর্য অনুধাবন করতে পারে। এখানে বক্তা বলছেন, অন্যরা যাকে মূল্য দেয়নি, সে তার কাছে অতুলনীয়। সেই অতুলনীয় বস্তুকে স্মরণ করে বক্তার হৃদয় মুগ্ধতায় ভরে ওঠে। এটি মূলত বস্তুবাদী সমাজের অবমূল্যায়িত বস্তুর প্রতি একজন মানুষের সংবেদনশীল মনের গভীর ভালোবাসার প্রকাশ। 'নিমগাছ' গল্পে বাড়ির লোকেরা নিমগাছকে কেবল তার উপযোগিতার জন্য ব্যবহার করে কিন্তু তার প্রতি কোনো মমতা দেখায় না। ঠিক তখনই একজন কবি এসে তার রূপ ও গুণের প্রশংসা করেন। উদ্দীপক (ii)-এর ভাবার্থও ঠিক একইরকম। এখানে যাকে কেউ মূল্য দেয়নি, বক্ত/কবির কাছে সে অতুলনীয়। এই মূল্যায়ন করার ক্ষমতাটিই গল্পের কবির সংবেদনশীলতার সঙ্গে সাদৃশ্যপূর্ণ। তাই বলা যায়, উদ্দীপক (ii) লেখকের সংবেদনশীল ভাবনাকে পুরোপুরি প্রতিফলিত করেছে।"
        }
      ]
    },
    {
      "number": "3",
      "uddipok": "নৈশপ্রহরীর কাজ করে কোনোমতে কষ্টেসৃষ্টে চলে আজমত আলীর সংসার। দারিদ্র্যোর কারণে ছেলেমেয়ের ছোটো ছোটো আবদার পূরণ হয় না কখনো। এ নিয়ে স্ত্রীর অভিয্যেগের শেষ নেই। কিন্তু ছেলেমেয়ের ওসবে মাথা ব্যথা নেই। দুই ভাইবোন সুযোগ পেলেই মেতে ওঠে নিজেদের জগতে। কোন পাখি কতটা ডিম পাড়ল, কার বাগানে কোন ফল পাকল- এসব খুঁজে বের করাই তাদের আসল, কাজ.। *মনের আনন্দে পাড়াময় ঘুরে ঘুরে বিভিন্ন তথ্য সংগ্রহেই যেন তাদের সুখ!",
      "tag": "MGCC 25",
      "sub_questions": [
        {
          "label": "ক",
          "question": "দুর্গার বয়স কত?",
          "explanation": "দুর্গার বয়স দশ-এগারো বছর।"
        },
        {
          "label": "খ",
          "question": "অপু ও দুর্গার আম খাওয়ায় ব্যাঘাত ঘটল কেন? ব্যাখ্যা করো।",
          "explanation": "'আম-আঁটির ভেঁপু' গল্পে অপু ও দুর্গার আম খাওয়ায় ব্যাঘাত ঘটল তাদের মা সর্বজয়ার কারণে। অপু ও দুর্গা বাগান থেকে আনা আমগুলো খুব সাবধানে লুকিয়ে খাচ্ছিল। কিন্তু তাদের মা সর্বজয়া বাড়ি ফিরে যখন তাদের ডাকাডাকি শুরু করে, তখন তাদের আম খাওয়ার আনন্দ থমকে যায়। তারা দ্রুত আম খেয়ে শেষ করার জন্য চিবানোর বদলে গোগ্রাসে গিলতে শুরু করে। কারণ সর্বজয়া. যদি জানতে পারে দুর্গা আম কুড়ানোর জন্য বাড়ির বাইরে বের হয়েছিল তাহলে কঠোরভাবে শাসন করবে। মূলত সর্বজয়ার হঠাৎ উপস্থিতির কারণেই অপু ও দুর্গার আম খাওয়ার ব্যাঘাত ঘটে।"
        },
        {
          "label": "গ",
          "question": "উদ্দীপকের আজমত আলীর সঙ্গে 'আম-আঁটির ভেঁপু' গল্পের সাদৃশ্য ব্যাখ্যা করো।",
          "explanation": "দারিদ্র্যের কারণে সন্তানদের চাহিদা পূরণে অক্ষমতার দিক থেকে উদ্দীপকের আজমত আলীর সাথে 'আম-আঁটির ভেঁপু' গল্পের হরিহরের সাদৃশ্য রয়েছে। 'আম-আঁটির ভেঁপু' গল্পেঅপু ও দুর্গার বাবা হরিহর রায় অত্যন্ত দরিদ্র। সে সামান্য পৌরোহিত্য করে সংসার চালায়। অভাবের কারণে সে তাঁর সন্তানদের ছেটো ছোটো আবদার বা শখ পূরণ করতে পারে না। দারিদ্র্যের কশাঘাতে জর্জরিত হলেও সে সন্তানদের প্রতি স্নেহশীল এবং তাদের আনন্দ দিতে চায় কিন্তু আর্থিক অক্ষমতা তাঁকে বাধা দেয়। উদ্দীপকের আজমত আলী নৈশপ্রহরীর কাজ করে কোনোমতে সংসার চালান। দারিদ্রের কারণে তিনিও তাঁর ছেলেমেয়ের ছোটো ছোটো আবদার পূরণ করতে পারে না। তার স্ত্রী এ নিয়ে অভিযোগ করলেও আজমত আলী নিরুপায়। একইভাবে 'আম-আঁটির ভেঁপু' গল্পের হরিহরও দারিদ্র্যের কারণে অপু-দুর্গার চাহিদা মেটাতে পারে না। উভয় চরিত্রই আর্থিক অক্ষমতার কারণে সন্তানদের প্রতি কর্তব্য পালনে ব্যর্থ হলেও তাদের প্রতি স্নেহশীল। এই দিক থেকে আজমর্ত আলী ও হরিহরের মধ্যে গভীর সাদৃশ্য বিদ্যমান।"
        },
        {
          "label": "ঘ",
          "question": "আজমত আলীর ছেলেমেয়ের মধ্যে 'আম-আঁটির ভেঁপু' গল্পের মূলভাব প্রতিফলিত হয়েছে কি? বিশ্লেষণ করো।",
          "explanation": "উদ্দীপকের আজমত আলীর ছেলেমেয়ের মধ্যে 'আম-আঁটির ভেঁপু' গল্পের মূলভাব অর্থাৎ দারিদ্র্যের ঊর্ধ্বে উঠে শৈশবের নির্মল আনন্দ লাভের দিকটি প্রতিফলিত হয়েছে। 'আম-আঁটির ভেঁপু' গল্পের মূলভাব হলো দারিদ্র্যপীড়িত জীবনের মধ্যেও অপু ও দুর্গার প্রকৃতির সান্নিধ্যে থাকা, তাদের সীমাহীন কৌতূহল এবং আবিষ্কারের আনন্দ। তারা অভারকে গ্রাহ্য না করে নিজেদের মতো করে খেলার জগৎ তৈরি করে নেয়। গ্রামীণ ফলফলাদি খাওয়ার আনন্দ, বিচিত্র বিষয় নিয়ে তাদের বিস্ময় ও কৌতূহল মানুষের চিরায়ত শৈশবকেই যেন স্মরণ করিয়ে দেয়। উদ্দীপকের আজমত আলীর সংসারে চরম দারিদ্র্য বিরাজমান। তার ছেলেমেয়ের ছোটো ছোটো আবদার পূরণ না হলেও তারা তা নিয়ে অভিযোগ করে না। তারা নিজেদের মতো করে এক কল্পনার জগতে মেতে থাকে। কোন পাখি কতটা ডিম পাড়ল বা কার বাগানে কোন ফল -পাকল এসব খুঁজে বের করাতেই তাদের আনন্দ। এই দিক থেকে অপু- দুর্গার মতোই তারা দারিদ্র্যকে অতিক্রম করে প্রকৃতির মাঝে নিজেদের সুখ খুঁজে নিয়েছে। উভয় ক্ষেত্রেই দেখা যায়, অভাব তাদের শৈশবের কৌতূহল ও আনন্দকে গ্রাস করতে পারেনি। 'আম-আঁটির ভেঁপু' গল্পে লেখক দেখিয়েছেন যে, আর্থিক প্রাচুর্য না থাকলেও প্রকৃতির অফুরন্ত ভান্ডার শিশুদের মনকে সজীব রাখতে পারে। উদ্দীপকের ছেলেমেয়েরাও প্রমাণ করে যে, জীবনের কঠিন বাস্তবতা সত্ত্বেও শিশুরা নিজেদের মতো করে আনন্দ খুঁজে নিতে পারে। তাই বলা যায়, উদ্দীপকের ছেলেমেয়ের মধ্যে 'আম-আঁটির ভেঁপু' গল্পের মূলভাব সার্থকভাবে প্রতিফলিত হয়েছে।"
        }
      ]
    },
    {
      "number": "4",
      "uddipok": "জন্ম থেকেই চোখে না দেখায় আরিফাকে নিয়ে মা-বাবার দুশ্চিন্তার অন্ত নেই। এবার মেয়েটি পনেরোয় পা রেখেছে। বিয়ের সম্বন্ধ আসছে। তাই সব সময় আতঙ্কিত তারা। ভাগ্য সুপ্রসন্ন। অবশেষে পাত্র পাওয়া গেল। দারুণ উদার ছেলে! এমন মেয়ে বিয়ে করতে আপত্তি নেই তার। বলে, \"বিয়ের পর আমিও তো অন্ধ হয়ে যেতে পারি! তখন আমার স্ত্রী কি আমাকে ফেলে দিতে পারবে? আসলে মানুষটাই বড়ো কথা।'",
      "tag": "MGCC 25",
      "sub_questions": [
        {
          "label": "ক",
          "question": "গাভি দুইটির নাম কী?",
          "explanation": "গাভি দুইটির নাম সর্বশী ও পাঙ্গুলি।"
        },
        {
          "label": "খ",
          "question": "'আমাকে সবাই ভুলিলে বাঁচি।'- সুভার এরূপ ভাবনার কারণ কী? ব্যাখ্যা করো।",
          "explanation": "উদ্দীপকের আরিফার প্রতিবন্ধিতা ও তার বিবাহ নিয়ে মা-বাবার দুশ্চিন্তার দিকটির সাথে 'সুভা' গল্পের সুভার প্রতিবন্ধিতা ও তার ভবিষ্যৎ নিয়ে দুশ্চিন্তার সাদৃশ্য রয়েছে। 'সুভা' গল্পে সুভা জন্মগতভাবে বাক্সতিবন্ধী। তার মা তাকে নিজের গর্ভের কলঙ্ক মনে করতেন এবং তার ভবিষ্যৎ নিয়ে সর্বদা চিন্তিত থাকতেন। সমাজের চোখে সুভার এই ত্রুটি ছিল এক বিরাট সমস্যা, যার কারণে তার বিবাহ নিয়ে বাণীকণ্ঠ ও তার স্ত্রী সর্বদা আতঙ্কিত থাকতেন। উদ্দীপকের আরিফা জন্ম থেকেই চোখে দেখতে পায় না। তার মা-বাবা তার ভবিষ্যৎ ও বিবাহ নিয়ে সর্বদা দুশ্চিন্তাগ্রস্ত। একইভাবে 'সুভা' গল্পের সুভা বাক্সতিবন্ধী হওয়ায় তার মা-বাবাও তার বিবাহ নিয়ে আতঙ্কিত ছিলেন। উভয় ক্ষেত্রেই প্রতিবন্ধী কন্যার ভবিষ্যৎ ও সামাজিক গ্রহণযোগ্যতা নিয়ে মা-বাবার দুশ্চিন্তা এবং সমাজের চাপ প্রতিফলিত হয়েছে। এই দিক থেকে উদ্দীপকের আরিফা ও 'সুভা' গল্পের সুভার সামাজিক অবস্থান ও মা-বাবার দুশ্চিন্তার মধ্যে সাদৃশ্য বিদ্যমান।"
        },
        {
          "label": "গ",
          "question": "উদ্দীপকের সঙ্গে 'সুভা' গল্পের সাদৃশ্য ব্যাখ্যা করো।",
          "explanation": "উদ্দীপকের আরিফার প্রতিবন্ধিতা ও তার বিবাহ নিয়ে মা-বাবার দুশ্চিন্তার দিকটির সাথে 'সুভা' গল্পের সুভার প্রতিবন্ধিতা ও তার ভবিষ্যৎ নিয়ে দুশ্চিন্তার সাদৃশ্য রয়েছে। 'সুভা' গল্পে সুভা জন্মগতভাবে বাক্সতিবন্ধী। তার মা তাকে নিজের গর্ভের কলঙ্ক মনে করতেন এবং তার ভবিষ্যৎ নিয়ে সর্বদা চিন্তিত থাকতেন। সমাজের চোখে সুভার এই ত্রুটি ছিল এক বিরাট সমস্যা, যার কারণে তার বিবাহ নিয়ে বাণীকণ্ঠ ও তার স্ত্রী সর্বদা আতঙ্কিত থাকতেন। উদ্দীপকের আরিফা জন্ম থেকেই চোখে দেখতে পায় না। তার মা-বাবা তার ভবিষ্যৎ ও বিবাহ নিয়ে সর্বদা দুশ্চিন্তাগ্রস্ত। একইভাবে 'সুভা' গল্পের সুভা বাক্সতিবন্ধী হওয়ায় তার মা-বাবাও তার বিবাহ নিয়ে আতঙ্কিত ছিলেন। উভয় ক্ষেত্রেই প্রতিবন্ধী কন্যার ভবিষ্যৎ ও সামাজিক গ্রহণযোগ্যতা নিয়ে মা-বাবার দুশ্চিন্তা এবং সমাজের চাপ প্রতিফলিত হয়েছে। এই দিক থেকে উদ্দীপকের আরিফা ও 'সুভা' গল্পের সুভার সামাজিক অবস্থান ও মা-বাবার দুশ্চিন্তার মধ্যে সাদৃশ্য বিদ্যমান।"
        },
        {
          "label": "ঘ",
          "question": "উদ্দীপকের বরের মানসে লেখকের আসল উদ্দেশ্য প্রতিফলিত হয়েছে কি? বিশ্লেষণ করো।",
          "explanation": "উদ্দীপকের বরের মানসে প্রতিবন্ধী মানুষের প্রতি মানবিক দৃষ্টিভঙ্গি ও মূল্যবোধের যে প্রকাশ ঘটেছে, তাতে লেখকের আসল উদ্দেশ্য প্রতিফলিত হয়েছে। 'সুভা' গল্পে রবীন্দ্রনাথ ঠাকুর বাক্সতিবন্ধী সুভার ভিতরের জগৎ এবং তার প্রতি সমাজের অবহেলা তুলে ধরেছেন। লেখকের মূল উদ্দেশ্য ছিল, শারীরিক ত্রুটি থাকা সত্ত্বেও একজন মানুষের ভিতরের সত্তা যে কত গভীর ও সংবেদনশীল হতে পারে, তা প্রমাণ করা। তিনি চেয়েছিলেন সমাজ যেন প্রতিবন্ধী মানুষকে করুণা না করে বরং তাদের মানবিক দিক থেকে বিচার করে উদ্দীপকের বরের মানসে মানবিকতার দিকটি প্রকাশিত হয়েছে। উদ্দীপকের বর আরিফাকে গ্রহণ করতে রাজি হয় এই বলে যে, আসলে মানুষটাই বড়ো কথা। সে মনে করে, শারীরিক ত্রুটি যে কারো যেকোনো সময় হতে পারে। তাই ত্রুটি দিয়ে সে মানুষকে বিচার করতে চায়নি। 'সুভা' গল্পে সুভার প্রতি সমাজের যে অবহেলা ছিল, তার বিপরীতে বরের এই উদারতা এক ইতিবাচক বার্তা দেয়। রবীন্দ্রনাথ ঠাকুর 'সুভা' গল্পে যে মানবিক মূল্যবোধ প্রতিষ্ঠা করতে চেয়েছিলেন, উদ্দীপকের বরের কথায় তা মূর্ত হয়েছে। লেখক চেয়েছিলেন, সমাজ যেন প্রতিবন্ধী মানুষকে বোঝা বা অভিশাপ না ভেবে সৃষ্টিকর্তার বিশেষ উপহার হিসেবে দেখে। বরের এই উদারতা সমাজের সেই সংকীর্ণ মানসিকতাকে চ্যালেঞ্জ করে, যা সুভার মতো মানুষদের জীবনকে দুর্বিষহ করে তোলে। তাই বলা যায়, উদ্দীপকের বরের মানসে লেখকের সেই মানবিক ও মূল্যবোধভিত্তিক উদ্দেশ্যটিই সম্পূর্ণভাবে প্রতিফলিত হয়েছে।"
        }
      ]
    },
    {
      "number": "5",
      "uddipok": "i) রয়েছ হৃদয়ে তুমি যায় না তো ভোলা স্বপ্নে ও জাগরণে দাও শুধু দোলা! মধুময় শৈশব...ঘুড়ি ওড়া দিন.... আজও আমায় করে ভাবনারঙিন কত স্মৃতি অনুভব তোমাকেই ঘিরে রেখেছি তোমায় গ্রাম মনের গভীরে। ii) তোমাকেই ভালোবাসি ওগো প্রিয় গ্রাম নিসর্গ পাতাজুড়ে লিখিয়া দিলাম তুমি যদি আমাকেও বাসো কোনো দিন ধন্য হবে জীবন...সুখ অমলিন।",
      "tag": "MGCC 25",
      "sub_questions": [
        {
          "label": "ক",
          "question": "'কপোতাক্ষ নদ' কবিতার মিলবিন্যাস কী?",
          "explanation": "'কপোতাক্ষ নদ' কবিতার মিলবিন্যাস হলো কখকখ কখখক গঘগ ঘগঘ।"
        },
        {
          "label": "খ",
          "question": "কবি কপোতাক্ষকে দুগ্ধস্রোতোরূপী বলেছেন কেন? ব্যাখ্যা করো।",
          "explanation": "উদ্দীপক-i 'কপোতাক্ষ নদ' কবিতার স্মৃতিকাতরতা ও শৈশবের স্মৃতিচারণের দিকটিকে নির্দেশ করে। 'কপোতাক্ষ নদ' কবিতায় কবি প্রবাসে বসে তাঁর শৈশব-কৈশোরের স্মৃতিবিজড়িত কপোতাক্ষ নদকে স্মরণ করেছেন। এ নদকে তিনি ভুলতে পারেন না বরং তার কলকল ধ্বনি যেন সর্বদা তাঁর কানে বাজে। এ নদকে তিনি মাতৃস্নেহের প্রতীক হিসেবে দেখেছেন এবং শৈশবের দিনগুলোর কথা মনে করে তিনি কাতর হয়েছেন। উদ্দীপক i-এ গ্রামকে মনের গভীরে রাখার কথা বলা হয়েছে, যা ভোলা যায় না। গ্রামের স্মৃতি, শৈশবের দিনগুলো এবং মধুর অনুভব কবির মনে সর্বদা দোলা দেয়। ঠিক তেমনই 'কপোতাক্ষ নদ' কবিতায়ও কবি কপোতাক্ষ নদকে ভুলতে পারেননি। নদটি কবির হৃদয়ে স্বপ্ন ও জাগরণে সর্বদা দোলা দেয়। উদ্দীপক ও কবিতা উভয় ক্ষেত্রেই জন্মভূমি বা জন্মস্থানের প্রতি গভীর টান এবং শৈশবের স্মৃতিচারণার মাধ্যমে স্মৃতিকাতরতার দিকটি প্রকাশিত হয়েছে।"
        },
        {
          "label": "গ",
          "question": "উদ্দীপক। 'কপোতাক্ষ নদ' কবিতার কোন দিকটিকে নির্দেশ করে? ব্যাখ্যা করো।",
          "explanation": "উদ্দীপক-i 'কপোতাক্ষ নদ' কবিতার স্মৃতিকাতরতা ও শৈশবের স্মৃতিচারণের দিকটিকে নির্দেশ করে। 'কপোতাক্ষ নদ' কবিতায় কবি প্রবাসে বসে তাঁর শৈশব-কৈশোরের স্মৃতিবিজড়িত কপোতাক্ষ নদকে স্মরণ করেছেন। এ নদকে তিনি ভুলতে পারেন না বরং তার কলকল ধ্বনি যেন সর্বদা তাঁর কানে বাজে। এ নদকে তিনি মাতৃস্নেহের প্রতীক হিসেবে দেখেছেন এবং শৈশবের দিনগুলোর কথা মনে করে তিনি কাতর হয়েছেন। উদ্দীপক i-এ গ্রামকে মনের গভীরে রাখার কথা বলা হয়েছে, যা ভোলা যায় না। গ্রামের স্মৃতি, শৈশবের দিনগুলো এবং মধুর অনুভব কবির মনে সর্বদা দোলা দেয়। ঠিক তেমনই 'কপোতাক্ষ নদ' কবিতায়ও কবি কপোতাক্ষ নদকে ভুলতে পারেননি। নদটি কবির হৃদয়ে স্বপ্ন ও জাগরণে সর্বদা দোলা দেয়। উদ্দীপক ও কবিতা উভয় ক্ষেত্রেই জন্মভূমি বা জন্মস্থানের প্রতি গভীর টান এবং শৈশবের স্মৃতিচারণার মাধ্যমে স্মৃতিকাতরতার দিকটি প্রকাশিত হয়েছে।"
        },
        {
          "label": "ঘ",
          "question": "“উদ্দীপক ii যেন 'কপোতাক্ষ নদ' কবিতার মূলভাবের প্রতিনিধিত্ব করে।\" মন্তব্যটির প্রাসঙ্গিকতা বিশ্লেষণ করো।",
          "explanation": "উদ্দীপক-ii-এ প্রকাশিত স্বদেশপ্রেমের গভীরতা বিবেচনা করে বলা যায়, প্রশ্নোক্ত মন্তব্যটি যথার্থ। 'কাপাতাক্ষ নদ' কবিতার মূলভাব হলো গভীর দেশপ্রেম। কবি প্রবাসে থাবলেও তাঁর শৈশবের স্মৃতিবিজড়িত কপোতাক্ষ নদকে ভুলতে পারেননি এ নদকে তিনি মাতৃস্নেহের প্রতীক হিসেবে দেখেছেন এবং এর মাধ্যমে তিনি তাঁর জন্মভূমির প্রতি অকৃত্রিম ভালোবাসা প্রকাশ করেছেন। এই ভালোবাসা এতটাই গভীর যে তিনি নদকে অমর করে রাখতে চান। উদ্দীপক (ii) এ কবি তাঁর প্রিয় গ্রামকে নিঃশর্তভাবে ভালোবাসার কথা বলেছেন। এই ভালোবাসা জীবনকে ধন্য ও সুখময় করে তোলে। ঠিক তেমনই 'কপোতাক্ষ নদ' কবিতায়ও কবি কপোতাক্ষ নদের প্রতি তাঁর গভীর অনুরাগ প্রকাশ করেছেন। 'কপোতাক্ষ নদ' কবিতাটিতে একটি সনেট হলেও এর মাধ্যমে কবির দেশপ্রেমের চিরন্তন বাণী প্রকাশিত হয়েছে। জন্মভূমিকে ভালোবাসার এই চেতনা মানুষকে শিকড়ের প্রতি শ্রদ্ধাশীল করে তোলে। উদ্দীপক (ii) এ সরাসরি জন্মভূমিকে ভালোবাসার কথা বলা হয়েছে, যা 'কপোতাক্ষ নদ' কবিতার মূল চেতনা- স্বদেশপ্রেমেরই প্রতিনিধিত্ব করে। তাই বলা যায়, উদ্দীপক-নi 'কপোতাক্ষ নদ' কবিতার মূলভাবের প্রতিনিধিত্ব করেছে"
        }
      ]
    },
    {
      "number": "6",
      "uddipok": "আমিনসাহেব এলাকার চেয়ারম্যান। তিনি সহজসরল ও অনাড়ম্বর জীবনযাপনে অভ্যস্ত। বিলাসিতা কোনোদিন স্পর্শ করেনি তাঁকে। তাঁর এমন যাপিত জীবনের চিত্র দেখে সকলেই অবাক। আচরণে সরলতা থাকলেও ন্যায়বিচারের প্রশ্নে তিনি আপসহীন। তাঁর চোখে সবাই সমান। একদিন তাঁর ছোটো ভাই চুরির অভিযোগে অভিযুক্ত হলে তিনি তাকে পুলিশে সোপর্দ করেন।",
      "tag": "MGCC 25",
      "sub_questions": [
        {
          "label": "ক",
          "question": "কীসের জ্যোতির আজ দিনে দিনে বিমলিন?",
          "explanation": "ইসলামের জ্যোতি আজ দিনে দিনে বিমলিন।"
        },
        {
          "label": "খ",
          "question": "'মানুষেরে স্বর্গে তুলিয়া ধরিয়া শূন্যে নামিল শশী' কেন? ব্যাখ্যা করো।",
          "explanation": "প্রশ্নোক্ত চরণটিতে হজরত উমর ফারুক (রা.)-এর মানবিক ও সাম্যবাদী দৃষ্টিভঙ্গি প্রকাশ পেয়েছে। একদা জেরুজালেমের যাওয়ার পথে হজরত উমর উটের পিঠে যাত্রা করেন। কিছুটা পথ যাওয়ার পর তিনি উটের পিঠ থেকে নেমে তাঁর ভৃত্যকে উটের পিঠে উঠে বসতে বলেন। যেন কষ্ট কেবল ভৃত্যের একার না হয়। বাকি পথ হজরত উমর তাঁর ভৃত্যকে টেনে নিয়ে যান। একজন দিগ্‌বজয়ী শাসক হয়েও এমন উদার মানবিক দৃষ্টিভঙ্গির কারণে কবি প্রশ্নোক্ত চরণে উমরকে আকাশের চাঁদের সাথে তুলনা করেছেন।"
        },
        {
          "label": "গ",
          "question": "উদ্দীপকের আমিন সাহেবের যাপিত জীবনে 'উমর ফারুক' কবিতার কোন দিকটি ফুটে উঠেছে? ব্যাখ্যা করো।",
          "explanation": "উদ্দীপকের আমিন সাহেবের যাপিত জীবনে 'উমর ফারুক' কবিতার সাদাসিধে ও অনাড়ম্বর জীবনযাপনের দিকটি ফুটে উঠেছে। 'উমর ফারুক' কবিতায় ইসলামের দ্বিতীয় খলিফা হজরত উমর (রা.)-এর অতি সাধারণ জীবনযাপনের চিত্র তুলে ধরা হয়েছে। বিশাল সাম্রাজ্যের শাসক হওয়া সত্ত্বেও তিনি পুরোনো ও ছিন্নবস্ত্র পরিধান করতেন। তাঁর একমাত্র জামাটি ধুয়ে শুকানোর জন্য অপেক্ষা করতে হতো এবং সেটি শুকিয়ে গেলে পরে তিনি দরবারে আসতেন। তাঁর জীবন ছিল বিলাসিতা ও বাহুল্যমুক্ত। উদ্দীপকের আমিন সাহেব ধনী ও এলাকার চেয়ারম্যান হওয়া সত্ত্বেও সহজসরল ও অনাড়ম্বর জীবনযাপনে অভ্যস্ত। তিনি প্রয়োজনের অতিরিক্ত খরচ করেন না এবং বিলাসিতা তাঁকে স্পর্শ করে না। তাঁর এই মিতব্যয়ী ও সাদাসিধে জীবনযাপন 'উমর ফারুক' কবিতায় বর্ণিত হজরত উমর (রা.)- এর অতি সাধারণ জীবনযাপনের সঙ্গেসাদৃশ্যপূর্ণ। উভয় চরিত্রই ক্ষমতা ও প্রাচুর্য থাকা সত্ত্বেও জাগতিক ভোগৰিলাস থেকে নিজেদের দূরে রেখেছেন।"
        },
        {
          "label": "ঘ",
          "question": "'ন্যায়বিচারের বিষয়ে আমিন সাহেবের আপসহীনতা হজরত উমর (রা.)-এর চরিত্রে আরও ব্যাপকভাবে এসেছে।'- মন্তব্যটি বিশ্লেষণ করো।",
          "explanation": "পরিস্থিতি বিচারে বলা যায় ন্যায়বিচারের ক্ষেত্রে হজরত উমর (রা.)-এর আপসহীনতা উদ্দীপকের চেয়েও গভীর ও বিস্তৃত পরিসরে প্রকাশিত হয়েছে। 'উমর ফারুক' কবিতায় হজরত উমর (রা.)-এর ন্যায়বিচারের দিকটি অত্যন্ত কঠোরভাবে চিত্রিত হয়েছে। তিনি অপরাধীর সামাজিক অবস্থান বা ব্যক্তিগত সম্পর্ক বিবেচনা করতেন না। মদ্যপানের অপরাধে তিনি নিজের পুত্র আবু শাহমাকে কঠিন শাস্তি দেন, যার ফলে তার মৃত্যু হয়। এই ঘটনা প্রমাণ করে যে, ন্যায় প্রতিষ্ঠার জন্য তিনি ব্যক্তিগত সম্পর্কের ঊর্ধ্বে উঠেছিলেন। উদ্দীপকে আমিন নামের সহজসরল ও অনাড়ম্বর জীবনযাপনে অভ্যস্ত এক চেয়ারম্যানের কথা বলা হয়েছে। যিনি ন্যায়বিচারের প্রশ্নে আপসহীন অবস্থান ধরে রাখেন। এমনকি তার ছোটো ভাই চুরির অভিযোগে অভিযুক্ত হলে তাকেও তিনি পুলিশের হাতে তুলে দিতে দ্বিধাবোধ করেন না। উদ্দীপকের আমিন সাহেব ন্যায়বিচারের প্রশ্নে আপসহীন। তাঁর ছোটো ভাই চুরির অভিযোগে অভিযুক্ত হলে তাকে পুলিশে সোপর্দ করেন। এটি ন্যায়বিচারের একটি দৃষ্টান্ত। তবে হজরত উমর (রা.)-এর ক্ষেত্রে এই আপসহীনতা আরও চরম পর্যায়ে পৌঁছেছিল। আমিন সাহেব যেখানে ভাইকে পুলিশে সোপর্দ করেছেন, সেখানে হজরত উমর (রা.) নিজ পুত্রকে এমন শাস্তি দিয়েছিলেন যা তার মৃত্যুর কারণ হয়েছিল। অর্থাৎ হজরত উমর (রা.)-এর ন্যায়দণ্ডের প্রয়োগের ক্ষেত্রটি ছিল আরও কঠিন ও ব্যক্তিগতভাবে আরও বেশি আত্মত্যাগমূলক।"
        }
      ]
    },
    {
      "number": "7",
      "uddipok": "আবীর দেখে, মাঠঘাট ফেটে চৌচির। উদ্ভিদ ও প্রাণিজগতে নিদারুণ হাহাকার। সবাই বৃষ্টিপ্রত্যাশী। হঠাৎ মুষলধারায় বৃষ্টি নামল। টানা বৃষ্টিতে ভেসে গেল চারদিক। নদীনালা, খালবিলের পাশাপাশি সবকিছুতে জল নয় যেন আনন্দধারা বয়ে গেল। আবীর অনুভব করল'তার মনেও কী যেন এক ধারা এসে তাকে ভাসিয়ে নিয়ে যায় সুদূর দিগন্তে। যেখানে লুকিয়ে আছে পাওয়া-না পাওয়ার তিক্তমধুর স্মৃতি।",
      "tag": "MGCC 25",
      "sub_questions": [
        {
          "label": "ক",
          "question": "মাঠ কীসে ঢেকে গেল?",
          "explanation": "মাঠ কাজল ছায়ায় ঢেকে গেল।"
        },
        {
          "label": "খ",
          "question": "'নদীর ফাটলে বন্যা আনে পূর্ণ প্রাণের জোয়ার' কেন? ব্যাখ্যা করো।",
          "explanation": "জলহীন শুষ্ক নদীর বুকে জলের প্রাচুর্যে নতুন জীবন জেগে ওঠার কথা বলা হয়েছে প্রশ্নোক্ত পঙক্তিতে। নদীমাতৃক দেশ বাংলাদেশ। এ দেশে শাখ-প্রশাখার মতো ছড়িয়ে ছিটিয়ে আছে অসংখ্য নদনদী। শীত ও গ্রীষ্মে প্রকৃতি শুষ্ক ও রুক্ষ হয়ে পড়ে। গ্রামগঞ্জের ছোটো ছোটো নদীগুলো এ সময় পানিশূন্য হয়ে পড়ে। পানিশূন্য নদীর বুকে রৌদ্রের তাপে ফাটল ধরে। বর্ষা মৌসুমে বৃষ্টি হয়, বর্ষার পানিতে ফাটল ধরা শুষ্ক নদী জলে থইথই করে। বর্ষার জলে নদীর বুকে ধরা শুষ্ক ফাটল মিলিয়ে যায়। নদীতে ফিরে আসে তার পূর্ণ প্রবহমানতা। নদীর কূল প্লাবিত হয়ে ধাবিত হয় উপকূলের দিকে। এ কথা বোঝাতেই প্রশ্নোক্ত পঙ্ক্তিটি করা হয়েছে।"
        },
        {
          "label": "গ",
          "question": "উদ্দীপকের আবীরের দেখায় 'বৃষ্টি' কবিতার কোন দিকটি ফুটে উঠেছে? ব্যাখ্যা করো।",
          "explanation": "উদ্দীপকের আবীরের দেখা অবস্থাটি 'বৃষ্টি' কবিতার বর্যার আগমনের পূর্বে প্রকৃতির রুক্ষতা এবং পরবর্তীকালে প্রাণের সঞ্চারের দিকটি ফুটে উঠেছে। 'বৃষ্টি' কবিতায় কবি গ্রীষ্মের দাবদাহে প্রকৃতির রুক্ষ রূপরেখা তুলে ধরেছেন। বৃষ্টিহীন রুক্ষ মাঠঘাট ও আকাশকে কবি বৃদ্ধ ভিখারির রগ-ওঠা হাতের সাথে তুলনা করেছেন। এই রুক্ষতা দূর করে যখন বর্যার আগমন ঘটে, তখন প্রকৃতিতে প্রাণের স্পন্দন ফিরে আসে। বর্ষার সিক্ততা মানুষ ও প্রকৃতিতে আনন্দধারা নিয়ে আসে। উদ্দীপকে আবীর দেখে যে মাঠঘাট ফেটে চৌচির, উদ্ভিদ ও প্রাণিজগতে নিদারুণ হাহাকার। এই অবস্থাটি 'বৃষ্টি' কবিতার বর্ষার পূর্বের রুক্ষতার দিকটির সঙ্গে সাদৃশ্যপূর্ণ। এরপর যখন মুষলধারায় বৃষ্টি নামে এবং চারদিকে আনন্দধারা বয়ে যায়, তখন তা 'বৃষ্টি' কবিতার বর্ষার আগমনে প্রকৃতির প্রাণ ফিরে পাওয়ার দিকটিকে নির্দেশ করে। উভয় ক্ষেত্রেই রুক্ষতার পর বৃষ্টির মাধ্যমে প্রকৃতির নবজীবন লাভ করার বিষয়টি প্রকাশিত হয়েছে।"
        },
        {
          "label": "ঘ",
          "question": "উদ্দীপকের আবীরের অনুভব 'বৃষ্টি' কবিতার যে বিশেষ দিকটিকে নির্দেশ করে তা বিশ্লেষণ করো।",
          "explanation": "উদ্দীপকের আবীরের অনুভব 'বৃষ্টি' কবিতার বর্ষার আগমনে মানবমনে সৃষ্ট স্মৃতি ও স্মৃতিচারণার বিশেষ দিকটিকে নির্দেশ করে। 'বৃষ্টি' কবিতায় বর্ষার আগমন কেবল প্রকৃতিতেই নয়, মানবমনেও গভীর প্রভাব ফেলে। বৃষ্টির জলধারা যেমন প্রকৃতিকে সিক্ত করে, তেমনই মানুষের মনকেও রোমান্টিক ও রিষণ্ণ করে তোলে। এই সময় পুরোনো স্মৃতির পাতা উলটে যায়, হারিয়ে যাওয়া মানুষের কথা মনে পড়ে। প্রকৃতির সাথে মানুষের জীবনের এই গভীর মানসিক সম্পর্কই কবিতার অন্যতম প্রধান দিক। উদ্দীপকে আবীর অনুভব করে যে তার মনেও এক ধারা এসে তাকে ভাসিয়ে নিয়ে সুদূর দিগন্তে চলে যাচ্ছে, যেখানে লুকিয়ে আছে পাওয়া না-পাওয়ার তিক্তমধুর স্মৃতি। এই অনুভবটি 'বৃষ্টি' কবিতার সেই ভাবকে সমর্থন করে, যেখানে বর্ষার আগমন মানবমনে নস্টালজিয়া ও স্মৃতির সঞ্চার করে। উভয় ক্ষেত্রেই বৃষ্টি কেবল প্রাকৃতিক ঘটনা নয় বরং মানবমনের গভীরে প্রবেশ করেআবেগ ও স্মৃতিকে জাগিয়ে তোলার উপলক্ষ্য। সাহিত্যিক দৃষ্টিকোণ থেকে, বৃষ্টি বা বর্ষা হলো রোমান্টিকতা ও স্মৃতির প্রতীক। 'বৃষ্টি' কবিতায় কবি এই প্রতীকী ব্যবহার করেছেন। উদ্দীপকের আবীরের মনে যে আনন্দধারা বয়ে গেল, তা কেবল প্রকৃতির জল নয় বরং মনের ভিতরের চাপা আবেগ ও স্মৃতিকে মুক্ত করার মাধ্যম। এই গভীর বিশ্লেষণ প্রমাণ করে যে উদ্দীপকটি 'বৃষ্টি' কবিতার সেই বিশেষ দিকটিকেই নির্দেশ করে, যেখানে বৃষ্টি মানবজীবনের দুঃখ-সুখ, পাওয়া না-পাওয়ার স্মৃতিকে জাগিয়ে তোলে।"
        }
      ]
    },
    {
      "number": "8",
      "uddipok": "এডিস মশার কামড়ে প্রতিনিয়ত মারা যাচ্ছে অসংখ্য মানুষ। যাদের অধিকাংশই গরিব। অথচ যাদের আয়ের ওপর দাঁড়িয়ে আছে পুরো পরিবার। এতে পরিবারটি একেবারেই সর্বস্বান্ত হয়ে যাচ্ছে। এসব দেখে সুবহা সুনাতের মনে তুমুল ভাঙচুর হয়। এডিসকে লক্ষ করে বলে, 'হে এডিস, তুমি কি দেখো না সেসব দুর্নীতিবাজ ও অত্যাচারীকে যারা জনগণের সম্পদ আত্মসাৎ করে তাদের ওপর নির্যাতন চালায়? বরং তাদেরও কামড়াও যারা সমাজে বিভেদ সৃষ্টি করে এবং অনাচার ঘটায়।'",
      "tag": "MGCC 25",
      "sub_questions": [
        {
          "label": "ক",
          "question": "বাতাস দুঃখী মায়ের কী উলটে ফেলে?",
          "explanation": "বাতাস দুঃখী মায়ের ভাতের হাঁড়ি উলটে ফেলে।"
        },
        {
          "label": "খ",
          "question": "পবনের কাছে কবি মিনতি করেছেন কেন? ব্যাখ্যা করো।",
          "explanation": "অত্যাচারী ও শোষকদের ধ্বংস করার জন্য কবি পবনের কাছে মিনতি করেছেন। বাংলাদেশের একটি পরাক্রমশালী মাস বৈশাখ। ঝড়বৃষ্টিময় আবহাওয়া নিয়ে সে সংহারক রূপে আবির্ভূত হয় এবং অসহায় মানুষের ক্ষতি করে। কবি চান, পবন যেন তার ধ্বংসলীলা অসহায়দের ওপর না চালিয়ে বরং সেইসব অত্যাচারী ও দুর্নীতিবাজদের ওপর চালায়, যারা সাধারণ মানুষকে শোষণ করে নিজেদের প্রাসাদ গড়েছে।"
        },
        {
          "label": "গ",
          "question": "উদ্দীপকে এডিস মশার কামড়ানোয় 'বোশেখ' কবিতার কোন দিকটি ফুটে উঠেছে? ব্যাখ্যা করো।",
          "explanation": "উদ্দীপকে এডিস মশার কামড়ানোয় 'বোশেখ' কবিতার প্রাকৃতিক দুর্যোগের মাধ্যমে সামাজিক বৈষম্য ও শোষণের শিকার হওয়ার দিকটি ফুটে উঠেছে। 'বোশেখ' কবিতায় বৈশাখী ঝড়ের বিধ্বংসী রূপের বর্ণনা দেওয়া হয়েছে। এই ঝড় গরিব মাঝির পালের দড়ি ছিঁড়ে দেয় এবং দুঃখী মায়ের ভিটে উপড়ে ফেলে। কিন্তু যারা মানুষ ঠকিয়ে প্রাসাদ গড়ে, তাদের কোনো ক্ষতি হয় না। এভাবে বৈশাখী ঝড় গরিবের ওপর তার নিষ্ঠুরতা প্রদর্শন করে। উদ্দীপকে এডিস মশার কামড়ে গরিব মানুষের মৃত্যুর ঘটনা তুলে ধরা হয়েছে, যাদের আয়ের ওপর পুরো পরিবার নির্ভরশীল। এতে পরিবারটি সর্বস্বান্ত হয়। ঠিক তেমনই 'বোশেখ' কবিতায় বৈশাখী ঝড় গরিবের ভিটে উপড়ে ফেলে তাদের জীবন দুর্বিষহ করে তোলে। উভয় ক্ষেত্রেই দেখা যায়, প্রাকৃতিক বা বাহ্যিক দুর্যোগের শিকার হচ্ছে সমাজের দুর্বল ও অসহায় শ্রেণিটি। অথচ যারা দুর্নীতিবাজ ও অত্যাচারী তারা সুরক্ষিত থাকছে। এই বৈষম্যই উদ্দীপক ও কবিতার মূল সাদৃশ্যপূর্ণ দিক।-"
        },
        {
          "label": "ঘ",
          "question": "সুবহা সুনাতের জিজ্ঞাসায় 'বোশেখ' কবিতার কবির মূল উদ্দেশ্য প্রতিফলিত হয়েছে কি? বিশ্লেষণ করো।",
          "explanation": "সুবহা সুনাতের জিজ্ঞাসায় 'বোশেখ' কবিতার কবির মূল উদ্দেশ্য, অর্থাৎ সামাজিক বৈষম্য দূর করে অত্যাচারীর অবসান ঘটানোর প্রত্যাশা সম্পূর্ণরূপে প্রতিফলিত হয়েছে। 'বোশেখ' কবিতায় কবি আল মাহমুদ বৈশাখী ঝড়ের ধ্বংসাত্মক শস্তিকে আহ্বান করেছেন। তিনি চান এই শক্তি যেন গরিবের ক্ষতি না করে বরং সেইসব অত্যাচারী ও শোষকদের প্রাসাদ ভেঙে গুঁড়িয়ে দেয়, যারা সাধারণ মানুষকে ঠকিয়ে নিজেদের সম্পদ গড়েছে। কবির মূল উদ্দেশ্য হলো প্রকৃতির শস্তিকে ব্যবহার করে সামাজিক ন্যায় প্রতিষ্ঠা করা। উদ্দীপকে দেখা যায়, এডিস মশার কামড়ে প্রতিনিয়ত অসংখ্য মানুষ মারা যাচ্ছে। যারা মারা যাচ্ছে তারা অধিকাংশই গরিব, পরিবারের একমাত্র উপার্জনক্ষম ব্যক্তি। তাই সুবহা সুনাতের কষ্ট হয়। সে এডিস মশার কাছে প্রার্থনা জানায় যেন তারা গরিবদের না কামড়ে দুর্নীতিবাজ ও অত্যাচারীদের কামড়ায়। কেননা তারা জনগণের অর্থ আত্মসাৎ ও নির্যাতন করে সমাজে বিভেদ সৃষ্টি করে এবং অনাচার ঘটায় উদ্দীপকে এডিস মশা গরিব মানুষকে কামড়ে তাদের জীবন কেড়ে নিচ্ছে, যা তাদের পরিবারকে সর্বস্বান্ত করছে। সুবহা সুনাত এই এডিসকে প্রশ্ন করে কেন সে দুর্নীতিবাজ, অত্যাচারী ও সমাজে বিভেদ সৃষ্টিকারীদের কামড়ায় না। একইভাবে 'বোশেখ' কবিতায় কবি পবনের কাছে মিনতি করেন, কেন সে গরিবের ভিটে উপড়ে ফেলে, অথচ অত্যাচারীর প্রাসাদ অক্ষত থাকে। উভয় ক্ষেত্রেই দেখা যায়, সমাজের দুর্বল শ্রেণির ওপর আঘাত হানার পরিবর্তে ধ্বংসাত্মক শক্তি যেন শোষক শ্রেণির ওপর আঘাত হানে- এই প্রত্যাশাটিই হলো মূল। তাই বলা যায়, সুবহা সুনাতের জিজ্ঞাসায় 'বোশেখ' কবিতার মূল উদ্দেশ্য প্রতিফলিত হয়েছে।"
        }
      ]
    }
  ]
}