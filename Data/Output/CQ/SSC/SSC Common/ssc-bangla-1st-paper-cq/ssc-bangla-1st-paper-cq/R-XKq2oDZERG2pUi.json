{
  "title": "ঢাকা বোর্ড ২০২০",
  "subtitle": "বাংলা ১ম পত্র (11)",
  "questions": [
    {
      "number": "1",
      "uddipok": "মিতু বাবা-মাকে হারিয়ে ফুফুর বাড়িতে আশ্রয় নেয়। সে কথা বলতে না পারলেও সকাল থেকে রাত পর্যন্ত অবিরাম কাজ করে। ফুফার অফিসে যাওয়ার সময় খাবার দেওয়া, ফুফাতো ভাই-বোনের স্কুলে যাওয়ার সময় সাহায্য করা, ফুফুকে ঔষধ খাওয়ানোসহ কোনো কিছুই তার কাজ থেকে বাদ যায় না। এসব করে নিজেকে ক্লান্ত মনে হয়, এখান থেকে সে চলে যেতে চায়। কিন্তু কোথাও যেতে পারে না বৃদ্ধ ফুফুর মায়ায়।",
      "tag": "DB 20",
      "sub_questions": [
        {
          "label": "ক",
          "question": "কারা নিমগাছের প্রশংসায় পঞ্চমুখ?",
          "explanation": "বনফুল রচিত 'নিমগাছ' গল্পে কবিরাজরা নিমগাছের প্রশংসায় পঞ্চমুখ।"
        },
        {
          "label": "খ",
          "question": "নিমগাছটি কেন নতুন লোকটির সাথে চলে যেতে চাইল? বুঝিয়ে লেখো।",
          "explanation": "কবির প্রশংসা নিমগাছের ভালো লাগে বলে সে তার সঙ্গে চলে যেতে চায়। বনফুল রচিত 'নিমগাছ' গল্পে বাড়ির পাশে বেড়ে ওঠা নিমগাছটির কেউ যত্ন নেয় না। সে অযত্নেই বেড়ে ওঠে। অথচ মানুষের প্রয়োজন মিটিয়ে সে হাঁপিয়ে ওঠে। কেউ তার বাকল তুলে নেয়, কেউবা পাতা ছিঁড়ে নেয়। ডাল ভেঙে নিয়ে চিবোয় কেউ কেউ। কিন্তু একদিন নতুন এক লোক আসে। লোকটি কবি। নিমগাছের সৌন্দর্যে সে মুগ্ধ হয়। প্রশংসা করে। লোকটিকে ভালো লেগে যায় নিমগাছের। কেননা, সবাই প্রয়োজনে ব্যবহার করলেও কেউ তার প্রশংসা করেনি কখনো। তাই সে কবির সঙ্গে দূরে কোথাও চলে যেতে চায়।"
        },
        {
          "label": "গ",
          "question": "উদ্দীপকের ফুফুর পরিবারের লোকজন 'নিমগাছ' গল্পের কাদের প্রতিনিধি? ব্যাখ্যা করো।",
          "explanation": "উদ্দীপকের ফুফুর পরিবারের লোকজন 'নিমগাছ' গল্পের স্বার্থপর পুরুষ শাসিত সমাজের প্রতিনিধি। বনফুলের 'নিমগাছ' গল্পে প্রতীকের মাধ্যমে প্রাত্যহিক প্রয়োজনে নিমগাছ ব্যবহারের নানা দিক উঠে এসেছে। মানুষ নানা প্রয়োজনে নিমগাছের প্রতিটি অংশ ব্যবহার করলেও গাছটির সামান্যতম যত্ন করে না। এ গল্পে নিমগাছের নানাবিধ গুণের পাশাপাশি এর সৌন্দর্যের দিকটি প্রকাশিত হয়েছে। মূলত নিমগাছ প্রতীকের আড়ালে একে বাড়ির গৃহকর্ম-নিপুণা লক্ষ্মী বউটির সঙ্গে তুলনা করা হয়েছে। অর্থাৎ বাড়ির বউকে দিয়ে সকলে তাদের প্রয়োজন মিটিয়ে নিলেও তার যত্ন কেউ নেয় না। উদ্দীপকের বাষ্প্রতিবন্ধী মিতু বাবা-মাকে হারিয়ে ফুফুর বাসায় আশ্রয় পেয়েছে কাজের বিনিময়ে। সে সারা দিন সকলের প্রয়োজন মেটালেও 'তার খবর কেউ নেয় না। সে কাজের চাপে ক্লান্ত হয়ে এ বাড়ি থেকে চলে যেতে চায় কিন্তু তার বৃদ্ধ ফুফুর মায়ায় সে এখান থেকে যেতে পারে না। এখানে পিতা-মাতাহারা আশ্রয়হীন একজন প্রতিবন্ধী অসহায় মেয়েকে তার ফুফুর পরিবার কষ্টকর পরিস্থিতিতে ফেলে দিয়েছে। যেমনটি আমরা লক্ষ করি 'নিমগাছ' গল্পের লক্ষ্মীবউয়ের উপর তার পরিবারের লোকজনের আচরণে। দিনরাত সকলের প্রয়োজন মেটালেও তার দিকে কারো কোনো মনোযোগ থাকে না। অর্থাৎ আলোচ্য গল্পের লক্ষ্মীবউ যেমন পরিবারের সকলের কাছে অবহেলিত, তেমনি উদ্দীপকের মিতুও তার ফুফুর বাসার লোকজনের কাছে অবহেলার পাত্র। আর স্বার্থপর মানসিকতার দিক দিয়ে উদ্দীপকের মিতুর ফুফুর বাড়ির লোকজন 'নিমগাছ' গল্পের লক্ষ্মীবউয়ের পরিবারের লোকদের প্রতিনিধি হয়ে উঠেছে।"
        },
        {
          "label": "ঘ",
          "question": "\"উদ্দীপকের মিতুই 'নিমগাছ' গল্পের মূল প্রতিপাদ্য\"- উত্তরের পক্ষে যুক্তি দাও।",
          "explanation": "'নিমগাছ' গল্পের মূল প্রতিপাদ্য নারীর প্রতি পারিবারিক অবমূল্যায়ন এবং নারীর সংসারজালে আবদ্ধ হয়ে পড়ার দিকটি, যা উদ্দীপকের মিতুর মাঝেও স্পষ্ট হয়ে উঠেছে। বনফুল রচিত 'নিমগাছ' গল্পে নিমগাছের প্রতীকের আশ্রয়ে পরিবারে একজন গৃহবধূর জীবনবাস্তবতার নানা দিক উঠে এসেছে। উঠে এসেছে পরিবারের সঙ্গে গৃহকর্ম-নিপুণা বধূর গভীর সম্পর্কে আবদ্ধ হওয়ার কথা। বিয়ের পর নতুন পরিবেশে এসে একজন বধূ পরিবারের সকলের সাথে সম্পর্কের জালে জড়িয়ে পড়ে। একপর্যায়ে সেই পরিবারে তার গুরুত্ব কমে গেলেও সে পরিবারের মায়ার বন্ধন ছেড়ে কোথাও যেতে পারে না। উদ্দীপকে মিতু তার বাবা-মাকে হারিয়ে তার ফুফুর বাড়িতে আশ্রয় নেয়। সেখানে তার সারাদিনের কঠিন কাজ করতে কষ্ট হয়। কিন্তু ধীরে ধীরে সে সবকিছুর সাথে অভ্যস্ত হয়ে ওঠে। প্রচণ্ড ক্লান্তিতে সে এ বাড়ি ছেড়ে চলে যেতে চায় কিন্তু পরক্ষণে বৃদ্ধ ফুফুর মায়ায় এখানেই থেকে যায়। তার এই বন্ধন 'নিমগাছ' গল্পের গৃহবধূর পরিবারের সাথে বন্ধনের প্রতিচ্ছবি বলে মনে হয়। 'নিমগাছ' গল্পের গৃহকর্ম-নিপুণা লক্ষ্মী বউটি অনেক প্রত্যাশা ও দায়িত্ব নিয়ে নতুন একটি পরিবারে আসে। অনেক ঘাত-প্রতিঘাতের মধ্য দিয়ে সে সংসারের মধ্যে নিজেকে জড়িয়ে ফেলে। সে তার দায়িত্ব ও কর্তব্য পালন করে নিষ্ঠার সাথে। এভাবে ধীরে ধীরে পরিবারের সাথে তার সম্পর্ক অবিচ্ছেদ্য হয়ে ওঠে। তখন কোনো বিষয় তার খারাপ লাগলেও পরিবারের মায়ায় সে তা সহ্য করে। পরিবারে তার শিকড় অনেক গভীরে চলে যায়। শিকড়ের সেই অবিচ্ছেদ্য বন্ধন যেন খন্ডন করা তার পক্ষে আর সম্ভব হয়ে ওঠে না। বধূটির পরিবারের সাথে এমন দৃঢ় বন্ধন 'নিমগাছ' গল্পের মূল প্রতিপাদ্য, যা উদ্দীপকের মিতুর ফুফুর পরিবারের সঙ্গে বন্ধনের প্রতিরূপ। শত কষ্টকর কাজও তাকে 'এ পরিবার থেকে দূরে যেতে দেয় না। স্নেহের টানে সে এখানকার কষ্টকর পরিস্থিতির সঙ্গে নিজেকে মানিয়ে নিয়েছে। আর এদিক দিয়ে উদ্দীপকের মিতুই 'নিমগাছ' গল্পের মূল প্রতিপাদ্য- মন্তব্যটি যথার্থ।"
        }
      ]
    },
    {
      "number": "2",
      "uddipok": "শাওন সাহেব বিশ্ববিদ্যালয় পড়া শেষে বাবার ব্যবসায় দেখাশুনা করছেন। তিনি ব্যবসায়ে অধিক মুনাফা অর্জনের জন্য শ্রমিকের বেতন ও বোনাসের কিছু অংশ কমিয়ে দেন। তিনি এখন প্রচুর অর্থ ও বিত্তের মালিক। তার বন্ধু হাফিজ সাহেব বেসরকারি প্রতিষ্ঠানে বড় চাকরি করেন। তিনি শ্রম ও অর্থ দিয়ে তাঁর গ্রামে একটি স্কুল প্রতিষ্ঠা করেন। সেখানে তিনি শিক্ষার্থীদের নাচ, গান, আবৃত্তি ও নাটকসহ নানা সাংস্কৃতিক বিষয় প্রশিক্ষণের ব্যবস্থা করেন। মাঝে মাঝে তিনি শিক্ষার্থীদের বিভিন্ন দুর্যোগপূর্ণ স্থানে নিয়ে যান।",
      "tag": "DB 20",
      "sub_questions": [
        {
          "label": "ক",
          "question": "লোভের ফলে মানুষের কীসের মৃত্যু ঘটে?",
          "explanation": "লোভের ফলে মানুষের আত্মিক মৃত্যু ঘটে।"
        },
        {
          "label": "খ",
          "question": "শিক্ষার অপ্রয়োজনের দিকটিকে লেখক শ্রেষ্ঠ দিক বলেছেন কেন?",
          "explanation": "শিক্ষার অপ্রয়োজনের দিকটি মানুষের মনুষ্যত্বের স্ফুরণ ঘটায় বলে তাকে লেখক শ্রেষ্ঠ দিক বলেছেন। 'শিক্ষা ও মনুষ্যত্ব' প্রবন্ধে লেখক শিক্ষার দুটি দিকের কথা উল্লেখ করেছেন; যার প্রথমটি মানুষের জৈবিক চাহিদা তথা ক্ষুধা-তৃষ্ণাকে মেটায়। আর দ্বিতীয় দিকটি মানুষের অনুভূতির জগতে প্রবেশ করে তাকে কল্পনার রস আস্বাদনে সাহায্য করে তথা মনুষ্যত্ব বিকাশে সাহায্য করে। যেহেতু মনুষ্যত্বের বিকাশের মাধ্যমেই একজন মানুষ প্রকৃতার্থে মানুষ হতে পারে; তাই শিক্ষার দ্বিতীয় দিক তথা মনুষ্যত্ব বিকাশের দিককে লেখক শ্রেষ্ঠ দিক বলে মন্তব্য করেছেন।"
        },
        {
          "label": "গ",
          "question": "উদ্দীপকের শাওন সাহেবের মধ্যে 'শিক্ষা ও মনুষ্যত্ব' প্রবন্ধের কোন দিকটি প্রতিফলিত হয়েছে? ব্যাখ্যা করো।",
          "explanation": "উদ্দীপকের শাওন সাহেবের মধ্যে 'শিক্ষা ও মনুষ্যত্ব' প্রবন্ধের জীবসত্তার দিকটি প্রতিফলিত হয়েছে। 'শিক্ষা ও মনুষ্যত্ব' প্রবন্ধে লেখক মানুষের জীবনকে একটি দোতলা ঘরের সঙ্গে তুলনা করেছেন। সেই ঘরের নিচের তলাকে তিনি জীবসত্তা ও উপরের তলাকে মানবসত্তা বলে উল্লেখ করেছেন। আর তাঁর মতে, শিক্ষার প্রধান কাজ মানুষকে জীবসত্তা থেকে মানবসত্তার ঘরে উন্নীত করা। তাকে ক্ষুৎপিপাসা থেকে মুক্ত করে মনুষ্যত্বের সাধনায় উন্নীত করা। উদ্দীপকের শাওন সাহেব উচ্চশিক্ষায় শিক্ষিত হয়েও জীবসত্তার দাবি হিসেবে অর্থকেই বড়ো করে দেখেছেন। বাবার ব্যবসায় দেখাশোনা করতে গিয়ে তিনি তার প্রতিষ্ঠানের খেটে খাওয়া শ্রমিকদের প্রাপ্য বেতন ও বোনাস কমিয়ে দিয়েছেন। বড়ো ব্যবসায়ী হয়েও কেবল অর্থসাধনাকে গুরুত্ব দেওয়ায় তিনি শ্রমিকদের পারিশ্রমিক বৃদ্ধি করার পরিবর্তে কমিয়ে দিয়েছেন। প্রাবন্ধিক মানুষের এ ধরনের প্রবৃত্তিকে জীবসত্তার দিক হিসেবেই বিবেচনা করেছেন। সুতরাং বলা যায়, উদ্দীপকের শাওন সাহেবের মধ্যে 'শিক্ষা ও মনুষ্যত্ব' প্রবন্ধের আলোচ্য জীবসত্তার দিকটিই প্রতিফলিত হয়েছে।"
        },
        {
          "label": "ঘ",
          "question": "\"উদ্দীপকের হাফিজ সাহেবের চেতনায় 'শিক্ষা ও মনুষ্যত্ব' প্রবন্ধের আসল উদ্দেশ্য ফুটে উঠেছে\"- উক্তিটির মূল্যায়ন করো।",
          "explanation": "'শিক্ষা ও মনুষ্যত্ব' প্রবন্ধের আসল উদ্দেশ্য মূল্যবোধ সৃষ্টি, যা উদ্দীপকের হাফিজ সাহেবের চেতনায় সার্থকভাবে ফুটে উঠেছে। 'শিক্ষা ও মনুষ্যত্ব' প্রবন্ধে লেখক মানবজীবনকে দুটি সত্তায় ভাগ করেছেন, তার একটি হলো জীবসত্তা ও অন্যটি মানবসত্তা বা মনুষ্যত্ব। জীবসত্তার প্রয়োজনে অন্নবস্ত্রের চিন্তা থেকে মুক্তি এবং শিক্ষা লাভের মাধ্যমে মনুষ্যত্বের বিকাশ ঘটে। প্রাবন্ধিকের মতে, শিক্ষা লাভের ফলে মনুষ্যত্বের স্বাদ পেলে মানুষের অন্নবস্ত্রের সমস্যার সমাধান সহজ হয়ে ওঠে। তাই শিক্ষার আসল কাজ মূল্যবোধ সৃষ্টি। উদ্দীপকের হাফিজ সাহেব বড়ো চাকরি করেও গ্রামে স্কুল প্রতিষ্ঠার মতো সেবামূলক কাজকে তাঁর আনন্দের উৎস হিসেবে বেছে নিয়েছেন। নিজের টাকা খরচ করে তিনি শিক্ষার্থীদের নাচ, গান, আবৃত্তি ও নাটকসহ নানা সাংস্কৃতিক বিষয়ে প্রশিক্ষণের ব্যবস্থা করেছেন। শুধু তাই নয়, তিনি তাঁর শিক্ষার্থীদের বিভিন্ন দুর্যোগপূর্ণ স্থানে নিয়ে যান। তিনি চাইলে শিক্ষাকে তাঁর ব্যক্তিস্বার্থে ব্যবহার করতে পারতেন। কিন্তু তিনি তা না করে মানবতার সেবায় নিজেকে নিয়োজিত করেছেন। 'শিক্ষা ও মনুষ্যত্ব' প্রবন্ধ ও আলোচ্য উদ্দীপকে শিক্ষার আসল কাজ অর্থাৎ মূল্যবোধ সৃষ্টির কথা উঠে এসেছে। প্রবন্ধে লেখকের মূল উদ্দেশ্যই হলো মূল্যবোধের গুরুত্ব সকলের সামনে তুলে ধরা। আর তা যে কেবল সুশিক্ষার মাধ্যমে অর্জিত হয় তাও তিনি উল্লেখ করেছেন। তিনি বলতে চেয়েছেন, প্রকৃত শিক্ষাই পারে মানুষকে সত্যিকার মনুষ্যত্বের স্বাদ দিতে, সত্য- মিথ্যার পার্থক্য করতে। উদ্দীপকের হাফিজ সাহেব তেমনই চেতনার মানুষ। কেননা, তিনি প্রকৃত শিক্ষা লাভ করেছেন বলেই কেবল অর্থসাধনাকে জীবনসাধনা মনে করেননি। তাই বলা যায়, হাফিজ সাহেবের কাজে 'শিক্ষা ও মনুষ্যত্ব' প্রবন্ধের আসল উদ্দেশ্য ফুটে উঠেছে।"
        }
      ]
    },
    {
      "number": "3",
      "uddipok": "পারুল, তার মায়ের কাছে বায়না ধরছে- এবার ঘটা করে যেন ওর জন্মদিনটা পালন না করা হয়। বরং সেই টাকা দিয়ে রইমেলা থেকে ওকে বেশ কিছু বই কিনে দেওয়া হোক। কারণ সে পাঠ্যবইয়ের বাইরের বইগুলোর মধ্যেই তার নতুন জগৎ ও জীবন খুঁজে পায়। একথা শুনে ওর ভাই পলাশ অট্টহাসিতে ফেটে পড়ে। সে বলে আরে বোকা পাঠ্যবই মুখস্থ কর কাজে দেবে। পরীক্ষায় ভালো ফল করতে পারবি আর জন্মদিনেও আমার মতো অনেক ধরনের গিফ্ট পাবি।",
      "tag": "DB 20",
      "sub_questions": [
        {
          "label": "ক",
          "question": "যথার্থ গুরুর কাজ কী?",
          "explanation": "যথার্থ গুরুর কাজ হলো শিষ্যের আত্মাকে উদ্বোধিত করা এবং তার অন্তর্নিহিত প্রচ্ছন্ন শক্তিকে ব্যক্ত করে তোলা।"
        },
        {
          "label": "খ",
          "question": "\"মনের দাবি রক্ষা না করলে মানুষের আত্মা বাঁচে না”- বুঝিয়ে লেখো।",
          "explanation": "সাহিত্যচর্চার মাধ্যমে মনের দাবি মেটানোর প্রয়োজনীয়তা উপলব্ধি করে লেখক আলোচ্য উক্তিটি করেছেন। 'বই পড়া' প্রবন্ধে লেখক প্রমথ চৌধুরী মানুষের শরীর রক্ষার জন্য খাদ্য গ্রহণের গুরুত্বের পাশাপাশি মনের দাবি মেটানোর প্রতিও গুরুত্বারোপ করেছেন। তিনি মনে করেন, কেবল সাহিত্যচর্চার মধ্য দিয়েই মানুষের মন যথার্থভাবে আনন্দরসে সিক্ত করা যায়। অর্থাৎ মানুষের মন সজীব-সতেজ হয় মূলত সাহিত্য পাঠের মাধ্যমে। এ কারণেই সাহিত্যচর্চার ভেতর দিয়ে মানুষের মনের দাবি মেটানো যায়। তা না হলে মানুষের আত্মা বাঁচে না। সাহিত্য রস বঞ্চিত মন ধীরে ধীরে নির্জীব হয়ে পড়ে, মানুষের আত্মার অপমৃত্যু ঘটে। প্রশ্নোক্ত বাক্যে এ কথাই বোঝানো হয়েছে।"
        },
        {
          "label": "গ",
          "question": "পলাশের মানসিকতা 'বই পড়া' প্রবন্ধের যে দিকটিকে প্রতিফলিত করে তা ব্যাখ্যা করো।",
          "explanation": "পলাশের মানসিকতা 'বই পড়া' প্রবন্ধে বর্ণিত প্রচলিত শিক্ষাপদ্ধতি ও সেটিকে ঘিরে মানুষের চিন্তা-চেতনার দিকটিকে প্রতিফলিত করে। 'বই পড়া' প্রবন্ধ অনুসারে দেখি, আমাদের দেশের প্রচলিত শিক্ষাপদ্ধতি আমাদের চিন্তা-চেতনাকে এমন দিকে নিয়ে গিয়েছে যে, পাঠ্যপুস্তক ব্যতীত অন্য বই পড়ায় আমরা কোনো সার্থকতা খুঁজে পাই না। লেখকের মতে, আমরা সাহিত্যের রস উপভোগ করতে প্রস্তুত নই, কিন্তু শিক্ষার ফল লাভে উদ্‌দ্বাহু। পাঠ্যপুস্তক ব্যতীত অন্য বই উদরপূর্তির কাজে লাগে না বলে আমরা শখ করে বই পড়তে চাই না। কেউ শখ করে বই পড়লে তাকে আমরা নিষ্কর্মার দলে ফেলে দিই। উদ্দীপকের পারুল তার মায়ের কাছে জন্মদিন পালনের বদলে উপহার হিসেবে বই চায়। পৃথিবী ও জীবনকে জানার জন্য সে পাঠ্যপুস্তকের বাইরের বই পড়তে চায়। তার এই ইচ্ছাটি নিঃসন্দেহে খুবই ভালো। আর পারুলের মতো ইচ্ছাবোধ আমাদের মধ্যে জাগ্রত করার জন্য লেখক 'বই পড়া' প্রবন্ধ রচনার প্রয়াস পেয়েছেন। কিন্তু পারুলের ইচ্ছাকে পলাশ যেমন কটাক্ষ করেছে, তেমন অবস্থার সম্মুখীন হন যারা স্বেচ্ছায় বই পড়তে যান তারা। সাহিত্যচর্চার জন্য বই পড়াকে যারা অর্থহীন মনে করে পলাশ আলোচ্য প্রবন্ধের তাদের মনমানসিকতাই ধারণ করে।"
        },
        {
          "label": "ঘ",
          "question": "উদ্দীপকের পারুলই যেন 'বই পড়া' প্রবন্ধের শিক্ষিত মানুষ- মন্তব্যটির যথার্থতা যাচাই করো।",
          "explanation": "উদ্দীপকের পারুলের মাঝে প্রকাশিত স্বশিক্ষায় শিক্ষিত হওয়ার প্রত্যাশার পরিপ্রেক্ষিতে প্রশ্নোক্ত মন্তব্যটি যথার্থ বলা যায়। 'বই পড়া' প্রবন্ধে লেখক বই পড়ার প্রতি আমাদের অনীহা দূর করে স্বেচ্ছায় বই পড়ার মধ্য দিয়ে সুশিক্ষিত হওয়ার প্রতি গুরুত্ব আরোপ করেছেন। প্রবন্ধে তার কাছে কাঙ্ক্ষিত বাঙালি ছিল সেই ব্যক্তি যে মনের আনন্দে বই পড়ে, শুধু পরীক্ষায় পাশের জন্য নয়। 1 উদ্দীপকের পারুলের বয়সি একটা মেয়ের কাছে তার জন্মদিন ধুমধাম করে পালিত হওয়াটাই বেশি আনন্দের হওয়ার কথা। অথচ সে মায়ের কাছে বই পাওয়ার জন্য আবদার করে। বই পড়ার যথার্থতা সে উপলব্ধি করেছে। এই উপলব্ধি আমাদের সবার মাঝে থাকলে আমরা জাতি হিসেবে আরও বেশি জীবনীশক্তির অধিকারী হতাম। 'বই পড়া' প্রবন্ধে লেখক সুশিক্ষিত বাঙালি জীবন কামনা করেছেন। জাত হিসেবে আমরা শৌখিন নই জেনেও তিনি উদরপূর্তির চিন্তা শেষে বই পড়ার প্রতি আমাদের আগ্রহী করতে চেয়েছেন। তিনি জানেন, আমাদের সমাজের অধিকাংশ মানুষ উদ্দীপকের পলাশের মতো মানসিকতার অধিকারী। কিন্তু তিনি উদ্দীপকের পারুলের মতো মানুষের প্রত্যাশা করেছেন। কারণ, পারুলের মতো বই পড়ায় আগ্রহী হলে নিষ্কর্মা হিসেবে বিবেচিত হলেও আমরা প্রকৃতপক্ষে প্রগতিশীল জগতের সঙ্গে তাল মেলাতে পারব।"
        }
      ]
    },
    {
      "number": "4",
      "uddipok": "প্রমিতা ভালো গান করে সকল পর্যায়ে বেশ সুনাম কুড়িয়েছে। তাকে নিয়ে তার পরিবারের অনেক গর্ব। হঠাৎ সড়ক দুর্ঘটনায় বাশক্তি হারিয়ে ফেলে সে। গান গাওয়া বন্ধ হয়ে যায় প্রমিতার। এক সময় যারা তার বন্ধু ছিল তারা একে একে কেটে পড়ে। আজ তার পাশে, কেউ নেই। সেও ধীরে ধীরে নিজেকে গুটিয়ে নেয়, সবার থেকে চোখের আড়াল হয়ে একাতিত্বকে সঙ্গী করে দিন কাটে তার।",
      "tag": "DB 20",
      "sub_questions": [
        {
          "label": "ক",
          "question": "প্রতাপ সুভার মর্যাদা বুঝত কেন?",
          "explanation": "মাছ ধরার সময় বাক্যহীন সঙ্গীই সর্বাপেক্ষা শ্রেষ্ঠ হওয়ায় প্রতাপ সুভার মর্যাদা বুঝত।"
        },
        {
          "label": "খ",
          "question": "সুভাকে সুভার মা বিধাতার অভিশাপ মনে করে কেন? ব্যাখ্যা করো।",
          "explanation": "প্রশ্নটি ত্রুটিপূর্ণ। [যে কথা কয় না সে যে, অনুভব করে ইহা সকলের মনে হয় না, এইজন্য তাহার সাক্ষাতেই সকলে তাহার ভবিষ্যৎ সম্বন্দ্বে দুশ্চিন্তা প্রকাশ করিত। সে যে বিধাতার অভিশাপস্বরূপে তাহার পিতৃগৃহে আসিয়া জন্মগ্রহণ করিয়াছে এ কথা সে শিশুকাল হইতে বুঝিয়া লইয়াছিল ।। (সূত্র:- বোর্ড বই প্রণীত 'সুভা' গল্প থেকে।। [বিশেষত, তাহার মা তাহাকে নিজের একটা ত্রুটিস্বরূপ দেখিতেন; কেননা, মাতা পুত্র অপেক্ষা কন্যাকে নিজের অংশরূপে দেখেন- কন্যার কোনো অসম্পূর্ণতা দেখিলে সেটা যেন বিশেষরূপে নিজের লজ্জার কারণ বলিয়া মনে করেন।]"
        },
        {
          "label": "গ",
          "question": "উদ্দীপকের প্রমিতার নিজেকে গুটিয়ে নেওয়ার মধ্য দিয়ে সুভার মানসিক্তার কোন দিক প্রকাশিত হয়েছে? ব্যাখ্যা করো।",
          "explanation": "উদ্দীপকের প্রমিতার নিজেকে গুটিয়ে নেওয়ার মধ্য দিয়ে 'সুভা' গল্পের - প্রতিবন্ধিতার কারণে সুভার বিষণ্ণতা ও একাকিত্বের দিকটি প্রকাশিত হয়েছে। রবীন্দ্রনাথ ঠাকুর রচিত 'সুভা' গল্পের কেন্দ্রীয় চরিত্র সুভা। জন্ম থেকেই কথা বলতে পারে না সে। কেউ তার সঙ্গে মিশত না বলে প্রকৃতির সঙ্গে মিতালি পাতিয়ে নিয়েছিল সুভা। নিজের বোবা হওয়াটাকে সে ভাগ্যবিড়ম্বনা বলে মনে করত। এ কারণে নিজেকে সে সাধারণের দৃষ্টি থেকে সব সময় আড়াল করে রাখত। উদ্দীপকের প্রমিতা সড়ক দুর্ঘটনায় বাশক্তি হারায়। একসময় সুন্দর কন্ঠে গান গেয়ে সবাইকে মুগ্ধ করত সে। কিন্তু বাশক্তি হারানোর পর কাহের বন্ধুরাও তাকে পরিত্যাগ করে। ফলে নিজেকে অসহায় মনে করে বিষণ্ণতায় ভোগে সে এবং অন্যদের থেকে নিজেকে গুটিয়ে রাখে। প্রমিতার এই বিষন্নতা ও একাকিত্ব যেন 'সুভা' গল্পের সুভার অনুভূতি ও মানসিকতাকে ধারণ করে আছে। বোবা সুভা নিজেকে পরিবার ও সমাজের বোঝা মনে করত। উদ্দীপকের প্রমিতার মতোই নিজেকে সবার কাছ থেকে গোপন করে রাখত সে।"
        },
        {
          "label": "ঘ",
          "question": "প্রমিতা ও সুভার প্রতি পরিজনদের আচরণ কীরূপ হলে তাদের জীবনের পরিণতি ভিন্ন হতে পারত? যৌক্তিক মতামত দাও।",
          "explanation": "পরিজনদের সহানুভূতি ও সহযোগিতা পেলে উদ্দীপকের প্রমিতা ও 'সুভা' গল্পের সুভার পরিণতি অন্যরকম হতে পারত। আলোচ্য গল্পে রবীন্দ্রনাথ ঠাকুর সুভা চরিত্রের মধ্য দিয়ে একজন প্রতিবন্ধীর নানা প্রতিবন্ধকতার দিক তুলে ধরেছেন। এখানে সুভা সমাজ থেকে কোনো সহযোগিতা পায়নি। পরিবারেও সে ছিল অবহেলিত। তার বাবা তাকে অন্য মেয়েদের চেয়ে বেশি ভালোবাসলেও তার মা তাকে নিজের গর্ভের কলঙ্ক মনে করতেন। সে কথা বলতে না পারলেও তার যে অনুভব শক্তি আছে তা কেউ মনে করত না। এ কারণে সকলে সুভার সামনেই তার ভবিষ্যৎ সম্বন্দ্বে দুশ্চিন্তা প্রকাশ করত। ফলে সুভা শিশুকাল থেকেই মনে করত যে সে বিধাতার অভিশাপরূপে জন্মগ্রহণ করেছে। উদ্দীপকে দেখা যায়, সংগীতশিল্পী হিসেবে সুনাম অর্জনকারী প্রমিতার আকস্মিক দুর্ঘটনায় বাক্শক্তি হারিয়ে যায়। এ কারণে একসময় যারা তার ভালো বন্ধু ছিল তারা দূরে সরে যায়। প্রমিতা সকলের কাছেই অবহেলার পাত্র হয়ে ওঠে। যে সময় সবাইকে তার কাছে পাওয়ার প্রয়োজন ছিল সেসময় সবাই তাকে দূরে সরিয়ে দেয়। পাশে কাউকে না পেয়ে নিজেকে সে গুটিয়ে নেয়। সবার কাছ থেকে নিজেকে আড়াল করে একাকিত্বকে সঙ্গী করে দিন কাটে তার। আলোচ্য গল্পের সুভাও স্বজনদের কাছ থেকে এমন অবহেলাই পেয়েছিল। প্রতিবন্ধীদেরও মানসিক অনুভূতি থাকে। সঠিক যত্ন পেলে তারা নিজেদের বিকশিত করতে পারে। আমাদের উচিত প্রতিবন্ধীদের পাশে থেকে তাদের প্রতি সহযোগিতার হাত বাড়িয়ে দেওয়া। সুভা ও প্রমিতা যদি সমাজ ও পরিবার থেকে সহমর্মিতা ও সহযোগিতা পেত তাহলে তারাও পরিবার তথা সমাজে বিভিন্নভাবে অবদান রাখতে পারত। সুভার পরিবার তার প্রতি সহানুভূতিপ্রবণ আচরণ করলে তাকে নিজ গ্রাম ছেড়ে অন্যত্র যেতে হতো না। আবার উদ্দীপকের প্রমিতাও গান গেয়ে যেভাবে সুনাম কুড়িয়েছিল, পরিবার ও বন্ধুরা পাশে থাকলে সে হয়তো অন্য কোনো বিষয়ে পারদর্শী হয়ে উঠতে পারত। দুঃসহ একাকিত্ব নয়, তখন তার বেঁচে থাকার অবলম্বন হতো এগিয়ে যাওয়ার আশাবাদ। তাই এ কথা নির্দ্বিধায় বলা যায়, পরিজনদের সহানুভূতি, সহমর্মিতা ও সহযোগিতা পেলে 'সুভা' গল্পের সুভা ও উদ্দীপকের প্রমিতার পরিণতি অন্যরকম হতে পারত।"
        }
      ]
    },
    {
      "number": "5",
      "uddipok": "সুমন ও মামুন ঢাকায় বসবাস করে। বহু বছর পর সুমন বাড়ি ফিরলে গ্রামের লোকজন উৎসুক দৃষ্টিতে তার দিকে চেয়ে থাকে। সুমন স্কুল বন্ধু ফরিদকে জড়িয়ে ধরেন। খোঁজখবর নেন। তার ক্লান্ত চোখের চাহনি দেখে মর্মাহত হয়, বাড়ির আমগাছে টিয়া-শালিক দেখে রোমাঞ্চিত হয়। অথচ মামুনের বাড়ি ফেরার সময়ই হয়ে ওঠে না। কল্পনায় সে জন্মস্থানের প্রতি টান অনুভব করলেও শহুরে চাকচিক্যকে জীবনের অনুষঙ্গ করে নিয়েছে।",
      "tag": "DB 20",
      "sub_questions": [
        {
          "label": "ক",
          "question": "‘আমি কোনো আগন্তুক নই' কবিতায় কোন মাসের উল্লেখ আছে?",
          "explanation": "'আমি কোনো আগন্তুক নই' কবিতায় কার্তিক মাসের উল্লেখ আছে।"
        },
        {
          "label": "খ",
          "question": "কদম আলী অকাল বার্ধক্যে নত কেন? বুঝিয়ে লেখো।",
          "explanation": "কদম আলী অভাবের তাড়নায় খেটে খেটে অকাল বার্ধক্যে নত হয়েছে। কদম আলী গ্রাম্য জনপদের চিরচেনা অভাবগ্রস্ত মানুষের প্রতিনিধি। দুমুঠো খাদ্য জোগাড় করতে গিয়ে তাদের প্রচণ্ড পরিশ্রম করতে হয় অবসর নেওয়ার মতো সময়-সুযোগ তারা পায় না। তাদের শরীর ও চোখে-মুখে ক্লান্তির আঁধার স্পষ্ট দেখা যায়। অর্থাৎ দারিদ্র্যের কারণেই অক্লান্ত পরিশ্রমে কদম আলী অকাল বার্ধক্যে নত হয়েছে।"
        },
        {
          "label": "গ",
          "question": "উদ্দীপকের সুমনের ভাবনার সাথে 'আমি কোনো আগন্তুক নই' কবিতার কবি ভাবনার কোন দিকের সাদৃশ্য রয়েছে? ব্যাখ্যা করো।",
          "explanation": "উদ্দীপকে সুমনের ভাবনার সাথে 'আমি কোনো আগন্তুক নই' কবিতার কবির গভীর দেশাত্মবোধের দিকটির সাদৃশ্য রয়েছে। 'আমি কোনো আগন্তুক নই' কবিতায় কবি জন্মভূমির প্রতি গভীর মমত্ববোধ প্রকাশ করেছেন। জন্মভূমিকে তিনি আপন সত্তায় অনুভব করেন। কারণ দেশকে অনুভব করলেই দেশের মানুষকে আপন মনে হবে। তাই তাঁর জন্মভূমির আসমান, জমিনের ফুল, জোনাকি, পুকুর, মাছরাঙা সবই খুব আপন। বাংলার সাধারণ খেটে খাওয়া মানুষ কদম আলী, জমিলার মা সবাই তাঁর আপনজন। দেশকে তিনি এমনভাবে অস্তিত্বের সঙ্গে অনুভব করেন, যেন তাঁর শরীরে লেগে আছে মাটির গন্ধ। উদ্দীপকের সুমনের মাঝে স্বদেশের প্রতি গভীর আকর্ষণ লক্ষ করা যায়। তাই দীর্ঘদিন পর সুমন বাড়ি ফিরে এসে তার বাল্যবন্ধুকে জড়িয়ে ধরে। আবার সকলের খোঁজখবর নেয়। বাল্য বন্ধুর ক্লান্ত চোখের চাহনিতে তার মন কেঁদে ওঠে। গ্রামের চিরপরিচিত প্রকৃতি ও পরিবেশ দেখে সে রোমাঞ্চিত হয়। এর মাধ্যমে জন্মভূমির প্রতি তার গভীর ভালোবাসা প্রকাশ পায়। 'আমি কোনো আগন্তুক নই' কবিতায়ও কবির দেশপ্রেম ফুটে উঠেছে। এ কবিতায় কবি দেশ ও দেশের প্রকৃতির সাথে নিজের একাত্মতা প্রকাশ করেছেন। আলোচ্য কবিতার কবির ভাবনায় জন্মভূমির প্রতি এই গভীর মমত্ববোধের দিকটি উদ্দীপকের সুমনের ভাবনার প্রতিরূপ হয়ে উঠেছে।"
        },
        {
          "label": "ঘ",
          "question": "উদ্দীপকের মামুন জন্মস্থানের প্রতি টান অনুভব করলেও 'আমি কোনো আগন্তুক নই' কবিতার কবি ভাবনার সম্পূর্ণ প্রতিনিধিত্ব করে কি? মতামত দাও।",
          "explanation": "আমি কোনো আগন্তুক নই' কবিতায় দেশের প্রতি কবির যে গভীর মমত্ববোধের পরিচয় ফুটে উঠেছে, তা উদ্দীপকের মামুনের মাঝে সেভাবে প্রতিফলিত হয়নি। জন্মভূমির সাথে প্রত্যেকটি মানুষ অবিচ্ছেদ্য বন্ধনে আবদ্ধ। কবি আহসান হাবীব সেই বন্ধনকে অনুভব করেছেন অন্তর থেকে। দেশের প্রকৃতি ও মানুষের সঙ্গে কবির রয়েছে আত্মার সম্পর্ক। কবি তাঁর জন্মভূমির ফুল- পাখিদের যেমন চেনেন, তারাও কবিকে তেমনিভাবে চেনে। তিনি কদম আলী, জমিলার মায়ের মতো মানুষের চিরচেনা স্বজন। জন্মভূমির সাথে তিনি আষ্টেপৃষ্ঠে বাঁধা পড়ে আছেন। উদ্দীপকের মামুন ঢাকায় বসবাস করে। শহরের ব্যস্ততায় সে তার গ্রামে ফিরতে পারে না। সে শহরের চাকচিক্যময় জীবনকে অবলম্বন করে নিয়েছে। কিন্তু তার কল্পনায় সে তার গ্রামের প্রতি টান অনুভব করে। তার এমন অনুভব দেশের প্রতি গভীর ভালোবাসারই নামান্তর। 'আমি কোনো আগন্তুক নই' কবিতায়ও স্বদেশপ্রেম ফুটে উঠেছে। তবে কবিতার বিষয়বস্তু আরও ব্যাপক ও বিস্তৃত। 'আমি কোনো আগন্তুক নই' কবিতায় কবি তাঁর অস্তিত্ব সন্ধান এবং বাংলার প্রকৃতির মাঝে নিজের অবস্থাকে তুলে ধরতে চেয়েছেন। কবি নিজেকে আগন্তুক নন বলে দৃঢ় কণ্ঠে ঘোষণা করেছেন। কেননা, বাংলার প্রকৃতি ও মানুষের মধ্যেই তাঁর অবস্থান। তিনি বারবার প্রমাণ করতে চেয়েছেন জন্মভূমির সঙ্গে তাঁর সম্পর্কের দিকটিকে। কবির আকুতিতে প্রকাশ পেয়েছে দেশের প্রতি তাঁর দৃঢ় বন্ধনের কথা। কবিচিত্তের এমন গভীর অনুভূতি উদ্দীপকের মামুনের মাঝে প্রকাশ পায়নি। যদিও তার মধ্যেও কবিতার কবির মতো স্বদেশপ্রেম ফুটে উঠেছে। কিন্তু তার দেশপ্রেমের অনুভূতি কবিতার কবির মতো এতটা ব্যঞ্জনাময় নয়। সুতরাং আমরা বলতে পারি, উদ্দীপকের মামুনের জন্মভূমির প্রতি টান 'আমি কোনো আগন্তুক নই' কবিতার কবির দেশপ্রেমের সম্পূর্ণ প্রতিনিধিত্ব করতে পারেনি।"
        }
      ]
    },
    {
      "number": "6",
      "uddipok": "রায়পুর গ্রামের জমির উর্বরা শক্তি কমে যাওয়ায় সকলে বেশ চিন্তিত হয়ে পড়ে। গ্রামের গণ্যমান্য ব্যক্তিরা একত্রে বসে জমির উর্বরতা কীভাবে বাড়ানো যায়, তা নিয়ে অনেক আলোচনা করেও কোনো সিদ্ধান্ত নিতে পারেনি। এক পর্যায়ে গ্রামের অভিজ্ঞ কৃষক রহিম মিয়া রাসায়নিক সার এর ব্যবহার কমিয়ে জৈব ও সবুজ সার প্রয়োগের মাধ্যমে এই সমস্যা সমাধানের পরামর্শ দেন। এতে জমির উর্বরতা শক্তি ফিরে আসে এবং কৃষকেরা লাভবান হয়। কিন্তু অনেকেই ঈর্ষান্বিত হয়ে রহিম মিয়ার বিরুদ্ধাচারণ করে।",
      "tag": "DB 20",
      "sub_questions": [
        {
          "label": "ক",
          "question": "'জুতা-আবিস্কার' কবিতাটি কোন কাব্যগ্রন্থ থেকে নেওয়া হয়েছে?",
          "explanation": "কবি রবীন্দ্রনাথ ঠাকুর রচিত 'জুতা-আবিষ্কার' কবিতাটি 'কল্পনা' কাব্যগ্রন্থ থেকে নেওয়া হয়েছে।"
        },
        {
          "label": "খ",
          "question": "'পদধূলি তত্ত্ব' বলতে কী বোঝানো হয়েছে?",
          "explanation": "'পদধূলি তত্ত্ব' বলতে রাজার পায়ে ধুলা লাগার প্রতিকারে ব্যর্থ হয়ে মন্ত্রী গোবুরায় যে সকল অজুহাত দেখায় তা বোঝানো হয়েছে। রাজা মন্ত্রীকে পায়ে ধুলা লাগার প্রতিকার করতে বললে মন্ত্রী ভেবে কোনো কূল-কিনারা করতে পারে না। তাই সে রাজাকে খুশি করার অপকৌশল হিসেবে বলে আপনার পায়ে ধুলা না লাগলে আমরা পদধূলি পাব কীভাবে? মন্ত্রীর এই তোষামোদ কথাটিকেই রাজা 'পদধূলি তত্ত্ব' বলেছেন।"
        },
        {
          "label": "গ",
          "question": "গ্রামের গণ্যমান্য ব্যক্তিরা 'জুতা-আবিষ্কার' কবিতায় কাদের প্রতিনিধিত্ব করেছে ? ব্যাখ্যা করো।",
          "explanation": "গ্রামের গণ্যমান্য ব্যক্তিরা রবীন্দ্রনাথ ঠাকুর রচিত 'জুতা-আবিষ্কার' কবিতায় মন্ত্রী ও পণ্ডিতবর্গের প্রতিনিধিত্ব করেছে। 'জুতা-আবিষ্কার' কবিতায় ধুলার সমস্যা সমাধানের জন্য রাজা মন্ত্রীকে নির্দেশ দিলে মন্ত্রী অনেক অর্থ অপচয় করেও তা সমাধান করতে ব্যর্থ হয়। মন্ত্রী সমস্যা সমাধানের পরিবর্তে ব্যাপক জনদুর্ভোগ সৃষ্টি করে। পরে এক বৃদ্ধ চর্মকার অতি সহজেই জুতা আবিষ্কার করে ধুলার সমস্যা সমাধান করে। উদ্দীপকে গ্রামের জমির উর্বরতা শক্তি কমে যাওয়াতে রায়পুর গ্রামবাসী চিন্তিত হয়। গ্রামের গণ্যমান্য ব্যক্তিরা সবাই মিলে বহু চেষ্টা করেও জমির উর্বরতা বাড়ানোর কোনো উপায় খুঁজে পায় না। সবশেষে গ্রামের অভিজ্ঞ কৃষক রহিম মিয়ার পরামর্শে এই সমস্যার সমাধান হয়। তিনি রাসায়নিক সারের ব্যবহার কমিয়ে জৈব ও সবুজ সার ব্যবহার করতে বলেন। এতে খুব সহজেই সমস্যার সমাধান হয়ে যায়। এখানে গ্রামবাসীর ব্যর্থতা আলোচ্য কবিতার মন্ত্রী ও পণ্ডিতদের ব্যর্থতাকে মনে করিয়ে দেয়। সমস্যা সমাধানের ব্যর্থতার দিক বিচারে গ্রামের গণ্যমান্য ব্যক্তিরা যেন মন্ত্রী ও পণ্ডিতদেরকেই প্রতিনিধিত্ব করেছে।"
        },
        {
          "label": "ঘ",
          "question": "“উদ্দীপকের কৃষকই যেন 'জুতা-আবিষ্কার' কবিতার কেন্দ্রীয় চরিত্র\"- বক্তব্যটির -মূল্যায়ন করো।",
          "explanation": "\"উদ্দীপকের কৃষকই যেন 'জুতা-আবিষ্কার' কবিতার কেন্দ্রীয় চরিত্র।\"- বক্তব্যটি যথার্থ। রবীন্দ্রনাথ ঠাকুর রচিত 'জুতা-আবিষ্কার' কবিতায় রাজার পায়ে ধুলা লাগার সমস্যা সমাধানে মন্ত্রী ও পণ্ডিতবর্গ উদ্ভট সব পন্থা অবলম্বন করে। এত কিছুর পরও সমস্যার সমাধান করতে ব্যর্থ হয় তারা। সে সময় এক চর্মকার রাজার পা চামড়া দিয়ে ঢেকে সহজেই সমস্যার সমাধান করেছে। উদ্দীপকে রায়পুরবাসী যখন জমির উর্বরতা নিয়ে দুশ্চিন্তায় পড়ে যায় তখন গ্রামের গণ্যমান্য ব্যক্তিরা এসে বহু চেষ্টা করেও তার কোনো সমাধান করতে পারেনি; অথচ এক অভিজ্ঞ কৃষক রাসায়নিক সারের ব্যবহার কমিয়ে জৈব ও সবুজ সার প্রয়োগে কত সহজেই জমির উর্বরতা বৃদ্ধির ঈর্ষান্বিত সাফল্য নিয়ে আসে। এখানেই কৃষক আলোচ্য কবিতার কেন্দ্রীয় চরিত্রের প্রতিনিধিত্ব করে। 'জুতা-আবিষ্কার' কবিতা ও উদ্দীপক বিশ্লেষণে দেখা যায়, অবস্থানগত ভিন্নতা থাকলেও কৃষক ও চর্মকার-কুলপতি উভয়ই উভয়ের প্রতিনিধি। উভয়েই তাদের বুদ্ধিমত্তার সাহায্যে সমস্যার সমাধান বের করেছেন। আলোচ্য কবিতায় বৃদ্ধ চর্মকার জুতা আবিষ্কার করে রাজার পা ঢেকে দিয়ে উপস্থিত বুদ্ধির প্রমাণ দেন। উদ্দীপকের কৃষকও তার বুদ্ধিমত্তা ও দূরদর্শিতাকে কাজে লাগিয়ে সমস্যা সমাধান করে। সার্বিক বিবেচনায়, প্রশ্নোক্ত মন্তব্যটিকে তাই যথাযথ বলা যায়।"
        }
      ]
    },
    {
      "number": "7",
      "uddipok": "আসমানিদের দেখতে যদি তোমরা সবে চাও, রহিমুদ্দির ছোট্ট বাড়ি রসুলপুরে যাও। বাড়ি ত নয় পাখির বাসা ভেন্না পাতার ছানি, একটুখানি বৃষ্টি হলেই গড়িয়ে পড়ে পানি। একটুখানি হাওয়া দিলেই ঘর নড়বড় করে, তারি তলে আসমানিরা থাকে বছর ভরে। পেটটি পুরে পায় না খেতে, বুকের ক'খান হাড়, সাক্ষী দিচ্ছে অনাহারে ক'দিন গেছে তার।",
      "tag": "DB 20",
      "sub_questions": [
        {
          "label": "ক",
          "question": "'পল্লিজননী' কবিতায় কোন পাখির ডাক অকল্যাণকর?",
          "explanation": "'পল্লিজননী' কবিতায় হুতুম পাখির ডাক অকল্যাণকর।"
        },
        {
          "label": "খ",
          "question": "“মোসলমানের আড়ঙ দেখিতে নাই\"- 'পল্লিজননী' কবিতায় মা একথা বলেছেন কেন?",
          "explanation": "পুতুল কেনার পয়সা জোগাড় করতে পারেননি বলে মা ছেলেকে প্রশ্নোত্ত কথাটি বলেছেন। অসুস্থ ছেলের শিয়রে বসে মায়ের পুরোনো দিনের নানা কথা মনে পড়ে। অভাব-অনটনের জন্য ছেলের ছোটোখাটো অনেক বায়নাই তিনি পূরণ করতে পারেননি। তাই নিজের দারিদ্র্য ও অসহায়ত্ব আড়াল করার জন্য মা বলেছিলেন, 'মোসলমানের আড়ং দেখিতে নাই।'"
        },
        {
          "label": "গ",
          "question": "উদ্দীপকের সাথে 'পল্লিজননী' কবিতার সাদৃশ্যের দিকটি ব্যাখ্যা করো।",
          "explanation": "উদ্দীপকে 'পল্লিজননী' কবিতার পল্লির মানুষের অর্থনৈতিক অবস্থা ও সামাজিক পরিবেশের সাদৃশ্য রয়েছে। 'পল্লিজননী' কবিতায় রুগ্‌ণ পুত্রের শিয়রে রাত জেগে বসে আছেন এক মা। পুত্রকে নিয়ে তাঁর চিন্তার শেষ নেই; দারিদ্র্যের কারণে সে ছেলেটিকে প্রয়োজনীয় খাদ্য ও আনন্দের উপকরণ দিতে পারেননি। তাছাড়া তাঁর জন্য একটি সুস্থ পরিবেশও নিশ্চিত করা যায়নি। চারদিকে মশার অত্যাচার, বেড়ার ফাঁক গলিয়ে আসে শীতের ঠান্ডা হাওয়া। সামর্থ্যের অভাবে মা তাকে ওষুধ- পথ্য কিছুই দিতে পারছেন না। ধীরে ধীরে মৃত্যুর মুখে পতিত হচ্ছে তাঁর ছেলে। উদ্দীপকের কবিতাংশে আসমানিদের প্রকৃতাবস্থা তুলে ধরা হয়েছে। আসমানিদের দেখতে হলে রসুলপুর গ্রামে যেতে হবে। কবি তাদের বাড়িকে বলেছেন ভেন্না পাতার ছানি, যাতে একটু বৃষ্টিতেই ঘরে পানি পড়ে। সামান্য একটু জোরে হাওয়া বইলে বাড়িটি নড়বড় করতে থাকে। এরই মধ্যে অনাহারে বা অর্ধাহারে থেকে বছরের পর বছর ধরে আসমানিরা বসবাস করে। অর্থাৎ আসমানিদের মধ্য দিয়ে পল্লির মানুষের দারিদ্র্য ও তাদের সামাজিক পরিবেশের কথাই উপস্থাপন করেছেন কবি। তাই বলতে পারি, উদ্দীপকে 'পল্লিজননী' কবিতার পল্লির মানুষের অর্থনৈতিক অবস্থা ও সামাজিক পরিবেশের প্রতি ইঙ্গিত করা হয়েছে।"
        },
        {
          "label": "ঘ",
          "question": "\"উদ্দীপকটি 'পল্লিজননী' কবিতার সমগ্রভাব ধারণ করতে পারেনি”- মন্তব্যটি মূল্যায়ন করো।",
          "explanation": "নিম্নের অনুরূপঃ উদ্দীপক-২-এ অসুস্থ ছেলের জন্য মায়ের উদ্বিগ্নতার দিকটি না থাকায় উদ্দীপকটি 'পল্লিজননী' কবিতার মূল ভাব ধারণ করতে পারেনি। 'পল্লিজননী' কবিতায় এক পল্লিমায়ের অসহায়ত্ব ও দারিদ্র্যের জীবনযন্ত্রণার চিত্র অঙ্কিত হয়েছে। পল্লির এক মা ও ছেলের দারিদ্র্যক্লিষ্ট সংসারজীবনের কথা বলা হয়েছে। বুগ্ম ছেলের জন্য সেই মা সামান্য ওষুধ-পথ্যেরও ব্যবস্থা করতে পারেননি। দারিদ্র্যের কারণে ছেলের অনেক আবদার তিনি পূরণ করতে পারেননি। কেবল পুত্রের মৃত্যু আশঙ্কায় হয়েছেন ভীত ও নিরুপায়। উদ্দীপক-২-এর বক্তব্য খুবই সংক্ষিপ্ত। এখানে আসমানিরা আসলে পল্লিমায়েদের মতোই; তাদের ভেন্না পাতার ছাউনি ঘরে সামান্য বৃষ্টি হলেই সেই ছাউনি ভেদ করে ঘরের ভিতরে পানি গড়িয়ে পড়ে। সামান্য হাওয়ায় নড়বড়ে হয়ে যাওয়া এই বাড়িতেই তারা বছরের পর বছর ধরে থাকছে। অনাহারে-অর্ধাহারে থাকা আসমানিদের জীবনচিত্র ফুটে উঠেছে উদ্দীপক-২ এ। 'পল্লিজননী' কবিতায় রুগ্ধ পুত্রের শিয়রে বসে রাত জাগা এক মায়ের মনঃকষ্ট উপস্থাপিত হয়েছে। সন্তান হারানোর মতো বেদনাবিধুর পরিস্থিতির মুখোমুখি সে। তাই তো কানা কুয়োর ডাক, বাদুড়ের পাখা ঝাপটানিতে মায়ের মন শঙ্কিত হয়ে ওঠে। সন্তানের প্রতি মায়ের অনিবার্য আকর্ষণই এ কবিতার মূলকথা। কিন্তু উদ্দীপক-২-এ এসবের কোনো অস্তিত্ব লক্ষ করা যায় না। উদ্দীপক-২-এ আসমানিরা দারিদ্র্যক্লিষ্ট জীবনের প্রতিচ্ছবি হিসেবে এসেছে। সেখানে কেবল তাদের রূঢ় জীবনযাত্রা এবং আর্থিক টানাপোড়েন উঠে এসেছে। উদ্দীপক-২-চিরায়ত মাতৃস্নেহ খুঁজে পাওয়া যায়নি। কবিতায় আমরা মাতৃস্নেহের যে করুণ আকুতি দেখতে পাই, তা উদ্দীপক-২-এর কোথাও পরিলক্ষিত হয় না। সে বিবেচনায় বলা যায়, আলোচ্য মন্তব্যটি যথাযথ।"
        }
      ]
    },
    {
      "number": "8",
      "uddipok": "সুমন তার পরিবারের সাথে সাভারে বেড়াতে গিয়ে জাতীয় স্মৃতিসৌধ দেখে অবাক হয়। সে মায়ের কাছে এ স্মৃতিসৌধ সম্পর্কে জানতে চায়। মা তাকে বলে মুক্তিযুদ্ধের শহিদদের স্মরণে এই স্মৃতিসৌধটি নির্মিত হয়েছে। স্মৃতিসৌধ তরুণ প্রজন্মের কাছে মুক্তিযুদ্ধের প্রামাণ্য দলিল হয়ে দাঁড়িয়ে আছে।",
      "tag": "DB 20",
      "sub_questions": [
        {
          "label": "ক",
          "question": "উপন্যাসের আখ্যানভাগ কী?",
          "explanation": "উপন্যাসের আখ্যান ভাগ হলো এর কাহিনি।"
        },
        {
          "label": "খ",
          "question": "আলো-আঁধার বুধার কাছে সমান কেন?",
          "explanation": "স্বাধীনভাবে ঘুরে বেড়ানোর ক্ষেত্রে দিনরাত কোনো বাধা নয় বলে আলো-আঁধার দুটোই বুধার কাছে সমান। বুধা এতিম- ঘর নেই, হাটে-মাঠে ঘুরে বেড়ায় সে। তার চোখে রাত পোহালে দিনের আলো, সূর্য ডুবলে আঁধার। তার কাছে পূর্ব-পশ্চিম, উত্তর- দক্ষিণ সব সমান। সে মনে করে যেদিকে চোখ যায় সেদিকেই তার জন্য রাস্তা খোলা, অর্থাৎ কোনো পিছুটান নেই বুধার। দিন-রাতের কোনো পার্থক্য নেই তার কাছে। স্বাধীনচেতা বুধার কাছে তাই আলো-আঁধার দুটোই সমান।"
        },
        {
          "label": "গ",
          "question": "উদ্দীপকের স্মৃতিসৌধ 'কাকতাড়ুয়া' উপন্যাসের কোন স্মৃতি মনে করিয়ে দেয়? ব‍্যাখ্যা করো।",
          "explanation": "উদ্দীপকের স্মৃতিসৌধ 'কাকতাড়ুয়া' উপন্যাসের মুক্তিযুদ্ধের স্মৃতি মনে করিয়ে দেয়। 'কাকতাড়ুয়া' মুক্তিযুদ্ধের প্রেক্ষাপটে রচিত একটি সার্থক উপন্যাস। কিশোর বুধাকে কেন্দ্রে রেখে ঔপন্যাসিক এখানে মুক্তিযুদ্ধের মহিমা তুলে ধরেছেন। বুধার গ্রামেও পাকিস্তানি মিলিটারিরা এসে ধ্বংসযজ্ঞ চালায়। দাউ দাউ করে জ্বলতে থাকে ঘরবাড়ি, দোকানপাট। এই আগুন আলি, মিঠু, বুধা, শাহাবুদ্দিনসহ সকল বাঙালির মনে জ্বালিয়ে দেয় প্রতিশোধের আগুন। বাঙালির আত্মত্যাগের বিনিময়ে অর্জিত হয় স্বাধীনতা। উদ্দীপকের সুমন তার পরিবারের সঙ্গে সাভারে বেড়াতে গিয়ে স্মৃতিসৌধ দেখে অবাক হয়ে যায়। সে জানতে পারে মুক্তিযুদ্ধে যাঁরা শহিদ হয়েছেন তাঁদের আত্মত্যাগের স্মরণে এই স্মৃতিসৌধটি নির্মাণ করা হয়েছে। সুমনের মতো তরুণ প্রজন্মের কাছে মুক্তিযুদ্ধের প্রামাণ্য দলিল হয়ে দাঁড়িয়ে আছে এই স্মৃতিসৌধ।"
        },
        {
          "label": "ঘ",
          "question": "“উদ্দীপকের স্মৃতিসৌধ ও 'কাকতাড়ুয়া' উপন্যাস উভয়ই মৃক্তিযুদ্ধের প্রামাণ্য দলিল”- বিশ্লেষণ করো।",
          "explanation": "উদ্দীপকের স্মৃতিসৌধ আর 'কাকতাড়ুয়া' উপন্যাস উভয়ই আমাদের মহান মুক্তিযুদ্ধের স্মৃতিজ্ঞাপক। 'কাকতাড়ুয়া' উপন্যাসে মুক্তিযুদ্ধের একটি খণ্ডিত দিক প্রতিফলিত হয়েছে। এ উপন্যাসে কাকতাড়ুয়া বুধা সাহসী ছেলে। তার চরিত্রের বর্ণনার মাধ্যমে স্বাধীনতা যুদ্ধের বিভিন্ন দিক প্রকাশ পেয়েছে। মিলিটারিরা বাঙালির ওপর যে অমানুষিক অত্যাচার-নির্যাতন করে তার প্রতিবাদে বুধা গেরিলা যুদ্ধে অংশগ্রহণ করে। জীবনের ঝুঁকি নিয়ে সে মিলিটারিদের ক্যাম্পে মাইন পুঁতে আসে। তাকে নির্দেশনা প্রদান করেন মুক্তিযোদ্ধা কমান্ডার শাহাবুদ্দিন। উদ্দীপকের স্মৃতিসৌধ মূলত শহিদদের আত্মদানের স্বীকৃতি বহন করে। ১৯৭১ সালে পাকিস্তানি হানাদার বাহিনী বাঙালির ওপর রাতের আঁধারে পৈশাচিক হামলা চালায়। বাঙালি অস্তিত্ব রক্ষার্থে মুক্তিযুদ্ধে অংশগ্রহণ করে। দীর্ঘ নয় মাসের যুদ্ধে প্রায় ত্রিশ লাখ বাঙালি প্রাণ হারায়। সাভারের স্মৃতিসৌধ সকল শহিদের স্মৃতির উদ্দেশ্যে নির্মাণ করা হয়েছে। 'কাকতাড়ুয়া' উপন্যাসে পাকিস্তানি হানাদারদের বর্বরতার নানাদিক প্রতিফলিত হয়েছে। গ্রামের হাটবাজার, ঘরবাড়ি পোড়ানো, অসহায়-নিরীহ মানুষদের হত্যা ও লুণ্ঠনের মাধ্যমে তারা বাঙালিকে দমিয়ে রাখতে চেয়েছে। বাঙালি জাতি পাকিস্তানি বাহিনীর এসব অত্যাচার মেনে নেয়নি, তারা প্রতিবাদ ও সংগ্রামের উদ্দেশ্যে মুক্তিযুদ্ধে ঝাঁপিয়ে পড়েছে। উপন্যাসে আমরা কাকতাড়ুয়াকে শত্রুদের প্রতিরোধে সাহসী ভূমিকা পালন করতে দেখি। ১৯৭১ সালের মুক্তিযুদ্ধের শহিদদের স্মৃতির উদ্দেশ্যে স্মৃতিসৌধ নির্মিত হয়েছে। উদ্দীপকের স্মৃতিসৌধ আর 'কাকতাড়ুয়া' উপন্যাস উভয়ই আমাদের মহান মুক্তিযুদ্ধের স্মৃতি বহন করে। তাই প্রশ্নোক্ত উক্তিটি যথার্থ বলেই প্রতীয়মান হয়।"
        }
      ]
    },
    {
      "number": "9",
      "uddipok": "বিদেশি সেনার কামানে বুলেটে বিদ্ধ নারী শিশু আর যুবক জোয়ান-বৃদ্ধ শত্রু সেনারা হত্যার অভিযানে মুক্তিবাহিনী প্রতিরোধ উত্থানে।",
      "tag": "DB 20",
      "sub_questions": [
        {
          "label": "ক",
          "question": "'কাকতাড়ুয়া' উপন্যাসের মিঠুর ভাইয়ের নাম কী?",
          "explanation": "'কাকতাড়ুয়া' উপন্যাসের মিঠুর ভাইয়ের নাম মধু।"
        },
        {
          "label": "খ",
          "question": "'এমন খুশি আমার জীবনে আর আসেনি'- বুধার এ উক্তির কারণ কী? ব্যাখ্যা করো।",
          "explanation": "রাজাকার আহাদ মুন্সির বাড়িতে আগুন দিয়ে বুধা আনন্দ প্রকাশ করে প্রশ্নোক্ত উক্তিটি করেছে। মা-বাবা মারা যাওয়ার পর বুধা খুশি হতে ভুলে গিয়েছিল। কিন্তু রাজকার আহাদ মুন্সির বসতবাড়িতে আগুন দিয়ে বুধা হারানো খুশি ফেরত পেয়েছে। কারণ অত্যাচারী ও হত্যাকারী মিলিটারিদের সঙ্গে হাত মিলিয়েছিল আহাদ মুন্সি। শান্তি কমিটির নামে সে গ্রামের মানুষের হত্যাকারীদের নানাভাবে সহযোগিতা করছিল। তাই তার বাড়ি পুড়িয়ে খুশি হয়েছিল বুধা।"
        },
        {
          "label": "গ",
          "question": "উদ্দীপকে প্রথম দুই চরণে 'কাকতাড়ুয়া' উপন্যাসের যে দিকটি ফুটে উঠেছে তা ব্যাখ্যা করো।",
          "explanation": "উদ্দীপকের প্রথম দুই চরণে 'কাকতাড়ুয়া' উপন্যাসের মুক্তিযুদ্ধকালীন পাকিস্তানিদের অত্যাচারের দিকটি ফুটে উঠেছে। 'কাকতাড়ুয়া' উপন্যাসের শুরু বুধার ব্যক্তিজীবন দিয়ে হলেও তা একপর্যায়ে ১৯৭১ সালের মুক্তিযুদ্ধের সময়ে গিয়ে পৌঁছায়। পাকিস্তানি বাহিনী সেসময় নির্বিচারে মানুষ হত্যা করছিল। বুধার গ্রামেও আমরা এ চিত্র লক্ষ করি; সে নিজেই মুক্তিযোদ্ধা হয়ে শত্রুর বাঙ্কার ধ্বংস করেছিল। উদ্দীপকেও ১৯৭১ সালের খণ্ডচিত্র ভেসে উঠেছে। বিদেশি সেনা বলতে এখানে পাকিস্তানি সেনাদের বোঝানো হয়েছে। তারা কামানের গোলায় আর বুলেটে বিদ্ধ করেছিল নারী, শিশু, যুবক, জোয়ান ও বৃদ্ধদের। কাউকেই তারা রেহাই দেয়নি। সুতরাং উদ্দীপকেও গল্পের মতোই যুদ্ধকালীন বাস্তবতা প্রাধান্য পেয়েছে। তাই বলা যায়, উদ্দীপকে 'কাকতাড়ুয়া' উপন্যাসের মুক্তিযুদ্ধকালীন অবস্থার দিকটি ফুটে উঠেছে।"
        },
        {
          "label": "ঘ",
          "question": "উদ্দীপকটি 'কাকতাড়ুয়া' উপন্যাসের বিষয়বস্তুর খণ্ডিত অংশমাত্র- মন্তব্যটির স্বপক্ষে তোমার যুক্তি দাও।",
          "explanation": "উদ্দীপকটি 'কাকতাড়ুয়া' উপন্যাসের বিষয়বস্তুর খণ্ডিত অংশমাত্র- মন্তব্যটি যৌক্তিক। সেলিনা হোসেনের 'কাকতাড়ুয়া' উপন্যাসটি দুটি অংশে বিভক্ত- যুদ্ধপূর্ব অবস্থা ও যুদ্ধপরবর্তী অবস্থা। বুধার জীবনের ঘটনার মধ্য দিয়েই আমরা এ দুটি অবস্থার পরিপূর্ণ বিবরণ পাই। ঔপন্যাসিক বুধার মধ্যেই বাংলাদেশের মানুষের মানসিক অবস্থাকে তুলে ধরেছেন। যুদ্ধকালীন বুধার এই পরিবর্তন ছিল স্বাভাবিক ও সময়ের নিশ্চল দাবি। পরিবার হারিয়ে স্তব্ধ হয়ে যাওয়া বুধা যুদ্ধের বাতাবরণে যেন প্রাণ খুঁজে পেয়েছিল। গেরিলা যোদ্ধা হয়ে সেও অংশ নিয়েছিল মুক্তিযুদ্ধে। উদ্দীপকে ১৯৭১ সালের খণ্ডচিত্র ভেসে উঠেছে। বিদেশি সেনার রূপ ধরে পাকিস্তানি সেনারা এদেশে আগ্রাসন চালিয়েছে। তারা কামানের গোলায় আর বুলেটে বিদ্ধ করেছিল নারী, শিশু, যুবক, জোয়ান ও বৃদ্ধদের। তাদের নির্মমতা থেকে কেউই রক্ষা পায়নি। হত্যার অভিযানে তারা মত্ত হয়ে উঠেছিল। তবে মুক্তিবাহিনীও বসে থাকেনি; তারাও সে • সময় প্রতিরোধের প্রস্তুতি গ্রহণ করে। উপরোক্ত আলোচনার প্রেক্ষিতে আমরা বলতে পারি, উদ্দীপকে উপন্যাসের যুদ্ধকালীন পরিস্থিতিকেই শুধু তুলে ধরা হয়েছে; কিন্তু যুদ্ধপূর্ব বুধার জীবনের এক বড়ো অধ্যায়ের সাথে সামঞ্জস্যপূর্ণ কোনো বিবরণ উদ্দীপকে লক্ষ করা যায় না। তাই উদ্দীপকটি উপন্যাসের কোনো পূর্ণচিত্র হতে পারে না; এটি খণ্ডিত অংশমাত্র।"
        }
      ]
    },
    {
      "number": "10",
      "uddipok": "মাতৃহারা ঝিনু চাচার বাড়িতে বড় হয়। চাচি ঝিনুকে বোঝা মনে করে। ভাবে কোনো রকম পাত্রস্থ করতে পারলেই হয়। অবশেষে চাচি সতিনের সংসারে এক বৃদ্ধের সাথে বিয়ে দেয় ঝিনুকে। জীবনসচেতন ঝিনু এ বিয়ে মেনে না নিয়ে একদিন বাড়ি ছেড়ে অজানার পথে পাড়ি জমায়।",
      "tag": "DB 20",
      "sub_questions": [
        {
          "label": "ক",
          "question": "বহিপীরের বয়স কত বছর?",
          "explanation": "বহিপীরের বয়স পঞ্চাশ বছরের কিছু বেশি।"
        },
        {
          "label": "খ",
          "question": "হকিকুল্লাহ্ পুলিশ ডাকতে গিয়ে ফিরে এসেছিলেন কেন? ব্যাখ্যা করো।",
          "explanation": "পরিস্থিতি বিবেচনা করে বহিপীরের বিপদের আশঙ্কায় হকিকুল্লাহ্ পুলিশ ডাকতে গেল না। বহিপীর তাহেরার অমত থাকা সত্ত্বেও তাকে বিয়ে করেন। উদ্ভুত পরিস্থিতি থেকে বাঁচতে বিয়ের রাতেই তাহেরা পালিয়ে যায়। পরবর্তী সময়ে পীর সহেব হাতেম আলির বজরায় তাহেরার উপস্থিতি টের পান। এসময় তাহেরাকে তিনি সাথে নিয়ে যেতে চাইলে সে রাজি না হওয়ায় তিনি হকিকুল্লাহকে পুলিশ ডাকতে বলেন। কিন্তু তাহেরার অমতে বিয়ে করায় বহিপীরের বিপদ হতে পারে ভেবে হকিকুল্লাহ্ পুলিশ ডাকতে গিয়েও ফিরে আসে।"
        },
        {
          "label": "গ",
          "question": "উদ্দীপকে 'বহিপীর' নাটকের যে দিকটি প্রতিফলিত হয়েছে তা ব্যাখ্যা করো।",
          "explanation": "উদ্দীপকে 'বহিপীর' নাটকে বর্ণিত পাত্রীর ইচ্ছার বিরুদ্ধে অসম বিয়ের দিকটি প্রতিফলিত হয়েছে। 'বহিপীর' নাটকের একটি গুরুত্বপূর্ণ চরিত্র তাহেরা। বাবা ও সৎ মা বহিপীরের সাথে তাহেরার অমতে তাকে বিয়ে দেন। জীবনসচেতন তাহেরা তাই পালিয়ে গিয়ে আত্মরক্ষার পথ বেছে নেয়। উদ্দীপকে মাতৃহারা ঝিনু চাচার সংসারে বড়ো হয়। তার চাচি তাকে বোঝা ভেবে সতিনের সংসারের এক বৃদ্ধের সাথে বিয়ে দেয়। ঝিনু এ বিয়ে মানতে না পেরে একদিন বাড়ি ছেড়ে চলে যায়। অতএব দেখা যায়- নাটকের তাহেরা ও উদ্দীপকের ঝিনু দুজনই জীবনসচেতন। তারা জীবন ও জগৎ সম্পর্কে অভিন্ন দৃষ্টিভঙ্গি লালন করে এবং সে আলোকে তারা অভিন্ন পথের পথিক হয়েছে। নাটকে বর্ণিত তাহেরার এ জীবনচেতনা ও কর্মপন্থার প্রতিফলনই ঘটেছে উদ্দীপকে।"
        },
        {
          "label": "ঘ",
          "question": "উদ্দীপকটিতে 'বহিপীর' নাটকের সমগ্রভাব ফুটে উঠেছে কি? উত্তরের স্বপক্ষে যুক্তি দাও।",
          "explanation": ""
        }
      ]
    },
    {
      "number": "11",
      "uddipok": "আজিজ সাহেব একজন শিল্পপতি। হঠাৎ একদিন অগ্নিকাণ্ডে তার পোশাক কারখানার ব্যাপক ক্ষয়ক্ষতি হয়। পরে বন্ধু আলতাফের সহযোগিতার আশ্বাসে পুনরায় কারখানা চালুর উদ্যোগ নিয়েও ব্যর্থ হন। এখন প্রায়ই তিনি বিমর্ষ হয়ে বসে থাকেন। ছেলে জাবেদ বাবাকে হতাশ না হয়ে ধৈর্য ধরতে বলেন; শীঘ্রই সংসারের হাল ধরার এবং ছোটো বোন সীমাকে বিয়ে দেওয়ার দৃঢ় প্রত্যয় ব্যক্ত করেন। কিন্তু সীমা বিয়েতে রাজি না হয়ে লেখাপড়া শিখে ভাইয়ের সাথে বাবাকে সহযোগিতা করতে চায় ।",
      "tag": "DB 20,VNSC 24",
      "sub_questions": [
        {
          "label": "ক",
          "question": "সূর্যাস্ত আইন কখন প্রণীত হয়?",
          "explanation": "সূর্যাস্ত আইন ১৭৯৩ সালে প্রণীত হয়।"
        },
        {
          "label": "খ",
          "question": "‘খোদার ভেদ বোঝা সত্যই মুশকিল।’— ‘বহিপীর' নাটকের বহিপীর এ কথা বলেছেন কেন?",
          "explanation": "নৌকাডুবি থেকে রক্ষা পেয়ে প্রাণে বেঁচে যাওয়া এবং ঘটনাক্রমে অন্য একটা বজরায় আশ্রয় পাওয়ার বিষয়টি উপলব্ধি করে বহিপীর উক্তিটি করেছেন। বহিপীরের স্ত্রী তাহেরা পালিয়ে গেলে বহিপীর তাঁর সঙ্গী হকিকুল্লাহকে নিয়ে তাহেরাকে খুঁজতে বের হন। কিন্তু তাঁর যাতায়াতের নৌকাটি বড়ো বজরার সঙ্গে ধাক্কা লেগে ডুবে যায়। তিনি ও তাঁর সহযোগী কোনো রকমে প্রাণ বাঁচিয়ে হাতেম আলির বজরায় আশ্রয় নেন। দুর্ঘটনায় বহিপীরের কোনো ক্ষতি হয়েছে কি না জিজ্ঞেস করলে বহিপীর প্রশ্নোক্ত উক্তিটি করেন। কেননা তিনি মনে করেন, এই দুর্ঘটনার পিছনে কোনো গূঢ়তত্ত্ব আছে।"
        },
        {
          "label": "গ",
          "question": "উদ্দীপকে আজিজ সাহেব ‘বহিপীর' নাটকে কোন চরিত্রের প্রতিবিম্ব ? ব্যাখ্যা করো।",
          "explanation": "উদ্দীপকের আজিজ সাহেব ‘বহিপীর' নাটকের জমিদার হাতেম আলি চরিত্রের সঙ্গে সাদৃশ্যপূর্ণ । হাতেম আলি একজন 'ক্ষয়িষ্ণু জমিদার। খাজনা বাকি পড়ার কারণে সূর্যাস্ত আইনে তার জমিদারি নিলামে উঠেছে। নিজের জমিদারি বাঁচানোর নিমিত্তে তিনি অর্থ সংগ্রহের জন্য শহুরে বন্ধুর কাছে সাহায্য প্রার্থনা করেন। কিন্তু তার বন্ধু কথা দেওয়ার পরও তাকে কোনো অর্থ সাহায্য করতে এগিয়ে আসেনি। ফলে তিনি পূর্বপুরুষের জমিদারি হারানোর বেদনায় কাতর। উদ্দীপকের আজিজ সাহেব একজন শিল্পপতি। হঠাৎ তার পোশাক কারখানায় অগ্নিকাণ্ড হলে তিনি নিঃস্ব হয়ে যান। বন্ধুর সহযোগিতায় তিনি পুনরায় কারখানা চালুর উদ্যোগ নিলেও ব্যর্থ হন। ফলে তিনি ব্যর্থতার দায় মাথায় নিয়ে হতাশায় বিমর্ষ হয়ে বসে থাকেন। যেমনটি আমরা লক্ষ করি আলোচ্য নাটকের জমিদার হাতেম আলি চরিত্রে। তিনিও জমিদারি হারানোর বেদনায় দিশেহারা। অর্থাৎ এরূপ মানসিক অবস্থার দিক দিয়ে উদ্দীপকের শিল্পপতি আজিজ সাহেব আলোচ্য নাটকের জমিদারি হারাতে বসা হাতেম আলির প্রতিবিম্ব হয়ে উঠেছে ।"
        },
        {
          "label": "ঘ",
          "question": "উদ্দীপকের সীমা ‘বহিপীর’ নাটকের তাহেরা চরিত্রের সার্থক প্রতিনিধিত্ব করে কি? তোমার মতামত দাও ।",
          "explanation": "উদ্দীপকের সীমার মধ্যে ব্যক্তিত্ববোধ ও স্বাধীন সত্তার পরিচয় ফুটে ওঠায় সে ‘বহিপীর' নাটকের তাহেরার সার্থক প্রতিনিধি হয়ে উঠেছে। সৈয়দ ওয়ালীউল্লাহ রচিত ‘বহিপীর’ নাটকে তাহেরার বাবা-মা বৃদ্ধ বহিপীরের সঙ্গে তার বিয়ের বন্দোবস্ত করে। কিন্তু এ বিয়ে ছিল অসমতার আর তাহেরার কোনো মতামতও এখানে গ্রহণ করা হয়নি। তাই ব্যক্তিত্বসম্পন্ন ও স্বাধীনচেতা তাহেরা বিয়ে করতে অসম্মত হয়ে বিয়ের পরই আসর থেকে পালিয়ে যায়। এমনকি ঘটনাচক্রে বহিপীরের মুখোমুখি হলেও তার কাছে নিজেকে সমর্পণ করে না । এর মধ্য দিয়ে তাহেরা চরিত্রের প্রবল ব্যক্তিত্ববোধ ও স্বাধীনচেতা মানসিকতার পরিচয় ফুটে ওঠে উদ্দীপকের শিল্পপতি আজিজ সাহেব অগ্নিকাণ্ডে তার কারখানা হারিয়ে নিঃস্ব হয়ে পড়েন। তখন তার ছেলে সংসারের হাল ধরতে এগিয়ে আসে। তার ছেলে জাবেদ বাবাকে ধৈর্য ধরতে বলেন এবং সংসারের হাল ধরার ও ছোটো বোন সীমার বিয়ে দেওয়ার প্রতিশ্রুতি দেন। কিন্তু সীমা বিয়ে করতে রাজি না হয়ে পড়াশোনা করে ভাইয়ের মতো তার বাবাকে সাহায্য করতে চায়। ‘বহিপীর’ নাটক ও আলোচ্য উদ্দীপকের কাহিনির পর্যালোচনায় আমরা দেখতে পাই তাহেরা ও সীমা উভয়েই স্বাধীন সত্তার অধিকারী। কারণ তারা দুজনই অন্যের চাপিয়ে দেওয়া সিদ্ধান্তকে মেনে নেয়নি। নিজের মনের ভাবনাকে প্রাধান্য দিয়েছে তারা। তাই বিয়ের আসর থেকে পালিয়ে তাহেরা আশ্রয় নিয়েছে হাতেম আলির বজরাতে আর সীমা পড়াশোনা করে নিজের পায়ে দাঁড়িয়ে তার ভাইয়ের মতো বাবার বিপদে সহযোগিতা করতে চায় । প্রবল ব্যক্তিত্ববোধসম্পন্ন না হলে তাহেরা বিয়ের আসর থেকে যেমন পালাতো না, তেমনি সীমাও অন্যের সংসার করাকেই গুরুত্ব দিত। সুতরাং ব্যক্তিত্ববোধ ও স্বাধীনচেতা মানসিকতার কারণে উদ্দীপকের সীমা ‘বহিপীর’ নাটকের তাহেরার সার্থক প্রতিনিধি হয়ে উঠেছে ।"
        }
      ]
    }
  ]
}