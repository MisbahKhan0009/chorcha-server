{
  "title": "রাজশাহী বোর্ড ২০২২",
  "subtitle": "বাংলা ১ম পত্র (11)",
  "questions": [
    {
      "number": "1",
      "uddipok": "সম্প্রতি মার্কিন যুক্তরাষ্ট্রে অনুষ্ঠিত হলো বুদ্ধিপ্রতিবন্ধীদের নিয়ে আয়োজিত প্যারালিম্পিক গেমসের ১৪তম আসর। এতে ১০০ মিটার ফ্রিস্টাইলে স্বর্ণপদক জয় করে বাংলাদেশের কিশোরগঞ্জের মেয়ে পারুল আক্তার। এক সময় পারুলের পাড়া-প্রতিবেশী, বন্ধু-বান্ধবসহ অনেকেই তাকে অবেহলা ও কটাক্ষ করত, কিন্তু পারুলের অদম্য ইচ্ছা, কঠোর সাধনা ও মা-বাবার আন্তরিক প্রচেষ্টায় পারুলের এ সাফল্য ।",
      "tag": "RB 22",
      "sub_questions": [
        {
          "label": "ক",
          "question": "কত সালে রবীন্দ্রনাথ ঠাকুর সাহিত্যে নোবেল পুরস্কার পান?",
          "explanation": "রবীন্দ্রনাথ ঠাকুর ১৯১৩ সালে সাহিত্যে নোবেল পুরস্কার লাভ করেন।"
        },
        {
          "label": "খ",
          "question": "সুভার পিতা-মাতা চিন্তিত হয়ে পড়লেন কেন?",
          "explanation": "বাকপ্রতিবন্ধী সুভা বিবাহযোগ্য হয়ে ওঠায় তার বিয়ে নিয়ে পিতা- মাতা চিন্তিত হয়ে পড়লেন। 'সুভা' গল্পে সুভা কথা বলতে পারে না। এ নিয়ে সকলের মনে দুশ্চিন্তা ছিল। তার ওপর সুভার বয়সও বেড়ে যাচ্ছে। তাই বাকপ্রতিবন্ধী মেয়েকে কোথায় বিয়ে দেবেন তাই নিয়ে পিতা-মাতা শঙ্কিত হয়ে ওঠেন। এ ছাড়া বিয়ের বয়স হলেও বিয়ে দিচ্ছে না বলে গ্রামের লোকজন নিন্দা শুরু করে। এমনকি সুভার পরিবারকে একঘরে করার জনরবও শোনা যাচ্ছে। ফলে সুভার বিয়ের পাত্র পাওয়া নিয়ে সুভার পিতা-মাতা চিন্তিত হয়ে পড়লেন।"
        },
        {
          "label": "গ",
          "question": "পারুলের পাড়া-প্রতিবেশী ও বন্ধু-বান্ধবের আচরণ সুভা গল্পের যে দিকটির সাথে সাদৃশ্যপূর্ণ তা ব্যাখ্যা করো।",
          "explanation": "উদ্দীপকের পারুলের পাড়া-প্রতিবেশী ও বন্ধুবান্ধবের আচরণ 'সুভা' গল্পের সুভার প্রতি বিরূপ মনোভাব প্রকাশের দিকটির সঙ্গে সাদৃশ্যপূর্ণ। 'সুভা' গল্পে সুভা পরিবারের ছোটো মেয়ে। কিন্তু সে কথা বলতে পারে না। জন্ম থেকে মেয়ের এমন অবস্থায় সুভার মা চরম বিরক্ত। তিনি মেয়ের বোবা হওয়াকে নিজের অসম্পূর্ণতা মনে করেন। এছাড়া পাড়া-প্রতিবেশীরাও সুভাকে ভালো চোখে দেখে না। গাঁয়ের ছেলেমেয়েরা সুভার সঙ্গে খেলতে চায় না। তারা সুভার অসম্পূর্ণতার কারণে তাকে ভয় করে । উদ্দীপকের পারুল বুদ্ধিপ্রতিবন্ধী। এই অসম্পূর্ণতার জন্য পারুলকে বিরূপ পরিবেশের মুখোমুখি হতে হয়। বিশেষ চাহিদাসম্পন্ন হওয়ায় পাড়া- প্রতিবেশী ও বন্ধুবান্ধব তাকে কটাক্ষ করে। প্রতিবেশীদের এই পীড়াদায়ক আচরণ 'সুভা' গল্পেও দেখা যায়। এক্ষেত্রে তাই উদ্দীপকটি 'সুভা' গল্পের সঙ্গে সাদৃশ্যপূর্ণ হয়ে উঠেছে।"
        },
        {
          "label": "ঘ",
          "question": "\"সাদৃশ্য থাকলেও সুভা পারুলের মতো হতে পারল না।” উদ্দীপক ও 'সুভা' গল্পের আলোকে তোমার মতামত দাও।",
          "explanation": "সুযোগ, অদম্য ইচ্ছা, কঠোর সাধনা ও মা-বাবার আন্তরিক প্রচেষ্টার অভাবে 'সুভা' গল্পের সুভা উদ্দীপকের পারুলের মতো হতে পারেনি। 'সুভা' গল্পে সুডা বাক্প্রতিবন্ধী। তার এই সীমাবদ্ধতার কারণে সকলে তার ভবিষ্যৎ নিয়ে উদবিগ্ন। মা তাকে নিজের গর্ভের কলঙ্ক মনে করেন । পাড়া-প্রতিবেশীরা সুভার সামনেই বিভিন্ন নেতিবাচক কথা বলে। তাই সুভা নিজের আলাদা জগৎ তৈরি করে নেয়। সে সব সময় নিজেকে সবার কাছ থেকে আড়ালে রাখার চেষ্টা করে। উদ্দীপকের পারুল বুদ্ধিপ্রতিবন্ধী। সে প্যারালিম্পিক গেমসের ১৪তম আসরে ১০০ মিটার ফ্রিস্টাইলে স্বর্ণপদক লাভ করে। নিজের সীমাবদ্ধতা থাকলেও পারুল তার অদম্য ইচ্ছা এবং মা-বাবার আন্তরিকতার কারণে এই সাফল্য আর্জন করে। পাড়া-প্রতিবেশী ও বন্ধুবান্ধবের কটাক্ষ অতিক্রম করে এই সাফল্য অর্জন কেবল কঠোর সাধনার মাধ্যমেই সম্ভব। আর পারুল কঠোর সাধনার ফলেই তা অর্জন করতে পেরেছে। উদ্দীপকের পারুল কঠোর সাধনার মাধ্যমে সাফল্য অর্জন করলেও 'সুভা' গল্পের সুভা এক্ষেত্রে ব্যতিক্রম। পারুল পাড়া-প্রতিবেশী ও বন্ধুবান্ধবের কটাক্ষ উপেক্ষা করে এগিয়ে যাওয়ার চেষ্টা করে। তার মা-বাবাও তাকে সর্বাত্মক সহযোগিতা করেন। কিন্তু আলোচ্য গল্পের সুভার মধ্যে উদ্দীপকের পারুলের মতো উদ্যম পরিলক্ষিত হয় না। একই সঙ্গে আধুনিক যুগে জন্মগ্রহণ করা পারুল প্রতিবন্ধিতাকে উপেক্ষা করে প্রাতিষ্ঠানিকভাবে এগিয়ে যাওয়ার সুযোগ পেলেও সুভা এ রকম কোনো সুযোগ পায়নি। সুভার মা-বাবাও কখনো সুভাকে এগিয়ে যাওয়ার প্রেরণা দেননি। ফলে প্রতিবন্ধকতার ক্ষেত্রে সাদৃশ্য থাকলেও সুভা উদ্দীপকের পারুলের মতো সফল হতে পারেনি।"
        }
      ]
    },
    {
      "number": "2",
      "uddipok": "কোডিড-১৯ আতঙ্কে হঠাৎ করেই গোটা বিশ্বের মতো বাংলাদেশও লকডাউনে থমকে গেল। সংক্রমণ ক্রমশ বাড়তে লাগল। মৃত্যুর আশঙ্কায় মানুষ দিশেহারা। ঠিক সে সময় স্বেচ্ছাসেবী কিছু সংগঠন, ডাক্তার-নার্স, পুলিশ, সাংবাদিকসহ অনেকে সম্মুখযোদ্ধা হিসেবে অসহায় মানুষদের খাদ্য ও ওষুধপত্র সরবরাহ, রোগীকে হাসপাতালে নিয়ে চিকিৎসা প্রদান এবং লাশ দাফন ও সৎকারসহ বিভিন্ন কর্মকাণ্ডে যুক্ত হয়। পক্ষান্তরে কিছু স্বার্থান্বেষী ব্যক্তি জনগণের সেবার নামে অর্থ আত্মসাতে লিপ্ত হয়।",
      "tag": "RB 22",
      "sub_questions": [
        {
          "label": "ক",
          "question": "মোতাহের হোসেন চৌধুরী কোন পত্রিকায় সাথে যুক্ত ছিলেন?",
          "explanation": "মোতাহের হোসেন চৌধুরী ঢাকা থেকে প্রকাশিত 'শিখা' পত্রিকার সঙ্গে যুক্ত ছিলেন।"
        },
        {
          "label": "খ",
          "question": "প্রাণিত্বের বাঁধন' থেমে মুক্তি পাওয়া বলতে লেখক কী বুঝিয়েছেন ?",
          "explanation": "প্রাণিত্বের বাঁধন থেকে মুক্তি পাওয়া বলতে লেখক জৈবিক প্রয়োজন তথা ক্ষুৎপিপাসা মেটানোর অপরিহার্যতা থেকে মুক্তির বিষয়টিকে বুঝিয়েছেন। শরীর ও মন একে অন্যের সাথে ওতপ্রোতভাবে জড়িত। আর তাই শরীর ঠিক না থাকলে স্বাভাবিকভাবেই মনের বৃদ্ধিও বাধাগ্রস্ত হয়। এ কারণে সর্বাগ্রে ক্ষুধা ও তৃষ্ণার নিবারণ প্রয়োজন । অন্যথায় মনোবৃত্তির বিকাশে নজর দেওয়া সম্ভব হয়ে ওঠে না। আলোচ্য অংশে 'প্রাণিত্বের বাঁধন' বলতে প্রাবন্ধিক মনুষ্যত্ব অর্জনের ক্ষেত্রে অন্নবস্ত্রের চাহিদার বাধ্যবাধকতাকে বোঝাতে চেয়েছেন। আর মনোবৃত্তির বিকাশে এর থেকে মুক্তির কথাই বলেছেন লেখক।"
        },
        {
          "label": "গ",
          "question": "উদ্দীপকের সম্মুখযোদ্ধাদের কাজ ‘শিক্ষা ও মনুষ্যত্ব' প্রবন্ধের যে দিকটি তুলে ধরেছ তা ব্যাখ্যা করো।",
          "explanation": "উদ্দীপকের সম্মুখযোদ্ধাদের কাজ 'শিক্ষা ও মনুষ্যত্ব' প্রবন্ধের মানবসত্তা বা মনুষ্যত্ব বিকাশের দিকটিকে তুলে ধরে। “শিক্ষা ও মনুষ্যত্ব' প্রবন্ধে লেখক মানবজীবনে দুটি দিকের কথা বলেছেন। এর একটি জীবসত্তা, আর অন্যটি মানবসত্তা বা মূল্যবোধ। মানুষের মাঝে এই মূল্যবোধ সৃষ্টিই শিক্ষার আসল কাজ। এটি শিক্ষার অপ্রয়োজনীয় তথা শ্রেষ্ঠ দিক। মনুষ্যত্ববোধ অর্জন করতে না পারলে শিক্ষা অর্থহীন। মনুষ্যত্বের অধিকারী মানুষ কখনো অসৎ হতে পারে না। অন্যের উপকারে সে সর্বদা এগিয়ে যায়। মানবসত্তার অধিকারী মানুষ অর্থের পিছনে অকারণে ছুটে বেড়ায় না। উদ্দীপকের সম্মুখযোদ্ধাদের জীবনে শিক্ষা সোনা ফলিয়েছে। তাঁরা জীবসত্তার শৃঙ্খলে বন্দি না থেকে মনুষ্যত্ববোধের পরিচয় দিয়েছেন। কোডিড-১৯ মহামারিতে অনেকেই যখন নিজেকে নিয়ে ব্যস্ত তখন সম্মুখযোদ্ধারা মনুষ্যত্বের আহ্বানে সাড়া দিয়েছেন। তাঁরা অসহায় মানুষদের পাশে দাঁড়িয়েছেন, রোগীর চিকিৎসায় ওষুধ-পথ্য নিয়ে এগিয়ে গিয়েছেন, মহামারিতে নিহত মানুষদের দাফন সৎকার করেছেন। শিক্ষার মাধ্যমে মানবসত্তার ঘরে উঠতে পেরেছেন বলেই সম্মুখ যোদ্ধারা এসব কাজ করতে পেরেছেন। এদিক বিচারে তাই বলা যায়, উদ্দীপকের সম্মুখযোদ্ধারা 'শিক্ষা ও মনুষ্যত্ব' প্রবন্ধের মানবসত্তার দিকটিকে তুলে ধরে।"
        },
        {
          "label": "ঘ",
          "question": "উদ্দীপকের স্বার্থান্বেষী ব্যক্তি শিক্ষার আসল উদ্দেশ্যটি উপলব্ধি করতে ব্যর্থ হয়েছে”- মন্তব্যটির যথার্থতা মূল্যায়ন করো।",
          "explanation": "শিক্ষার আসল উদ্দেশ্য মূল্যবোধ সৃষ্টি, যা উদ্দীপকের স্বার্থান্বেষী মানুষের মধ্যে দৃশ্যমান না হওয়ায় প্রশ্নোক্ত মন্তব্যটি যথার্থ হয়ে উঠেছে। 'শিক্ষা ও মনুষ্যত্ব' প্রবন্ধে শিক্ষার আসল উদ্দেশ্য সম্পর্কে বলা হয়েছে। প্রকৃত শিক্ষায় শিক্ষিত হয়ে উঠতে পারলে মনুষ্যত্বের বিকাশ ঘটে। এতে মানুষ জীবনকে উপভোগ করে মনুষ্যত্বের দাবি পূরণ করে। আর যার জীবনে শিক্ষা তার প্রকৃত উদ্দেশ্য অর্জনে সক্ষম হবে সে কখনো অসৎ পন্থা অবলম্বন করতে পারে না। উদ্দীপকের স্বার্থান্বেষী ব্যক্তির কথা বলা হয়েছে। মহামারির মধ্যেও মানুষের পাশে না দাঁড়িয়ে অর্থ আত্মসাতে নিয়োজিত। কোভিড-১৯ সংক্রমণে মানুষ যখন দিশাহারা তখন সম্মুখযোদ্ধারা মনুষ্যত্ববোধের পরিচয় দিলেও স্বার্থান্বেষী লোকগুলো তার বিপরীত কার্য করে। তারা জনগণের সেবার নামে আত্মস্বার্থ চরিতার্থে ব্যতিব্যস্ত হয়। ‘শিক্ষা ও মনুষ্যত্ব' প্রবন্ধে বলা হয়েছে, শিক্ষার আসল কাজ মূল্যবোধ সৃষ্টি । যারা শিক্ষার এই আসল উদ্দেশ্য অনুধাবন করতে পেরেছে তারা কখনো মানবিকতার দাবি থেকে সরে আসতে পারে না। কিন্তু উদ্দীপকের স্বার্থান্বেষী লোকদের দেখা যায় অর্থ আত্মসাতে নিয়োজিত হতে। প্রকৃত শিক্ষায় শিক্ষিত হলে তারা এ কাজ কখনোই করতে পারত না। এ পরিপ্রেক্ষিতে তাই বলা যায়, ‘উদ্দীপকের স্বার্থান্বেষী ব্যক্তি শিক্ষার আসল উদ্দেশ্যটি উপলব্ধি করতে ব্যর্থ হয়েছে'— মন্তব্যটি যথার্থ ।"
        }
      ]
    },
    {
      "number": "3",
      "uddipok": "সবারে বাসিব ভালো, করিব না আত্মপর ভেদ সংসারে গড়িবে এক নতুন সমাজ । মানুষের সাথে কভু মানুষের রবেনা বিচ্ছেদ সর্বত্র মৈত্রীর ভাব করিবে বিরাজ।",
      "tag": "RB 22",
      "sub_questions": [
        {
          "label": "ক",
          "question": "মমতাদির কাজের শৃঙ্খলা দেখে কারা খুশি হলেন?",
          "explanation": "মমতাদির কাজের শৃঙ্খলা দেখে গল্পকথকের পরিবারের সবাই খুশি হলেন।"
        },
        {
          "label": "খ",
          "question": "মমতাদিকে 'ছায়াময়ী মানবী' বলা হয়েছে কেন?",
          "explanation": "মমতাদির প্রথম দিকের শব্দহীন, অনুভূতিহীন, নির্বিকার আচরণ দেখে খোকার মনে হয়েছে, মমতাদি যেন ছায়াময়ী মানবী। খোকা মমতাদির সঙ্গে ভাব করতে চেয়েছিল। কিন্তু প্রথম দিন কাজে এসে মমতাদি তাকেসহ সবাইকে উপেক্ষা করে। মমতাদি কাজগুলোকে আপন করে নেয়, মানুষগুলোর দিকে ফিরেও তাকায় না। মমতাদি তার আচরণের কারণে 'খোকার ধরাছোঁয়ার অতীত হয়ে থাকে। আর মমতাদির এমন শব্দহীন, অনুভূতিহীন, নির্বিকার আচরণের কারণে তাকে ‘ছায়াময়ী মানবী' বলা হয়েছে ।"
        },
        {
          "label": "গ",
          "question": "উদ্দীপকের সাথে 'মমতাদি' গল্পের যে সাদৃশ্য খুঁজে পাওয়া যায় তা নিরূপণ করো।",
          "explanation": "সম্মান ও সহমর্মিতার দিক থেকে উদ্দীপকের সঙ্গে 'মমতাদি' গল্পের সাদৃশ্য খুঁজে পাওয়া যায়। মানিক বন্দ্যোপাধ্যায় রচিত 'মমতাদি' গল্পে গৃহকর্মে নিয়োজিত মানুষের প্রতি মানবিক আচরণ করার দিকটি প্রাধান্য পেয়েছে। মমতাদির সংসারে অভাব ছিল বলে মর্যাদাসম্পন্ন ঘরের নারী হয়েও অপরের বাড়িতে কাজ নিয়েছে। এই আত্মমর্যাদাবোধ সবসময়ই সমুন্নত ছিল। কেননা, সে নিজে যেমন আদর ও সম্মান প্রত্যাশী, তেমনি অন্যকেও স্নেহ ও ভালোবাসা দেওয়ার ক্ষেত্রে তার মধ্যে দ্বিধা ছিল না। উদ্দীপকের কবিতাংশের বিষয়বস্তুতে মানুষে মানুষে ভেদাভেদ ভুলে গিয়ে সবাইকে ভালোবাসার ইঙ্গিত রয়েছে। কোনো বিভেদ সৃষ্টি না করে সর্বত্র একইভাবে কাজ করার মানসিকতা ব্যক্ত হয়েছে, যা 'মমতাদি' গল্পের মমতাদি এবং গল্পকথকের পরিবারের মধ্যে সৃষ্ট সম্পর্কের মাঝে ফুটে উঠেছে। কেননা মমতাদিকে গল্পকথকের পরিবার যেমন সম্মান সহমর্মিতা দিয়েছিল, তেমনি মমতাদিও গল্পকথকের পরিবারকে নিজের পরিবার হিসেবেই গণ্য করে।"
        },
        {
          "label": "ঘ",
          "question": "‘মমতাদি' গল্পে উদ্দীপকের মর্মকথা ছাড়াও রয়েছে মমতাদির অপূর্ব গুণের সমাহার”: উক্তিটির যথার্থতা মূল্যায়ন করো।",
          "explanation": "মানিক বন্দ্যোপাধ্যায় রচিত 'মমতাদি' গল্পে মমতাদি চরিত্রটি সংগ্রামী, আত্মমর্যাদাবোধসম্পন্ন এবং স্নেহময়ী এক নারীর প্রতিচ্ছবি। উদ্দীপকে উল্লেখিত 'সবারে বাসিব ভালো, করিব না আত্মপর ভেদ' ভাবনার সঙ্গে মমতাদির চরিত্রের মিল রয়েছে। মমতাদি আর্থিক সংকটে পড়ে অন্যের বাড়িতে রান্নার কাজ নেন। তিনি দায়িত্বশীল, আত্মমর্যাদাবোধসম্পন্ন এবং স্নেহশীল। তার কাজের প্রতি নিষ্ঠা এবং সংযত আচরণ তাকে বিশেষভাবে উল্লেখযোগ্য করে তোলে। তিনি কারো করুণার পাত্র হতে চান না এবং নিজের অবস্থান সম্পর্কে সচেতন। উদ্দীপকের মর্মকথা এবং মমতাদির গুণাবলির মধ্যে মিল রয়েছে। মমতাদি সবার প্রতি সমানভাবে স্নেহশীল এবং পার্থক্য করেন না। তার স্নেহময়ী আচরণ এবং দায়িত্বশীলতা নতুন সমাজ গঠনের ভিত্তি হতে পারে, যেখানে মানুষের মধ্যে ভেদাভেদ থাকবে না এবং সর্বত্র মৈত্রীর ভাব বিরাজ করবে। সারসংক্ষেপে, মমতাদি চরিত্রটি উদ্দীপকের মর্মকথার প্রতিফলন, যেখানে স্নেহ, দায়িত্বশীলতা এবং আত্মমর্যাদাবোধের সমন্বয়ে নতুন সমাজ গঠনের স্বপ্ন দেখা যায়।"
        }
      ]
    },
    {
      "number": "4",
      "uddipok": "আমার এ কূল ভাঙিয়াছে যেবা আমি তার কূল বাঁধি, যে গেছে বুকেতে আঘাত হানিয়া তার লাগি আমি কাঁদি; যে মোরে দিয়েছে বিষেভরা বাণ, আমি দেই তারে বুকভরা গান; কাঁটা পেয়ে তারে ফুল করি দান সারাটি জনমভর। আপন করিতে কাঁদিয়া বেড়াই যে মোরে করেছে পর।",
      "tag": "RB 22",
      "sub_questions": [
        {
          "label": "ক",
          "question": "সৌদি আরবের দক্ষিণাঞ্চলের উর্বর প্রদেশটির নাম কী?",
          "explanation": "সৌদি আরবের দক্ষিণাঞ্চলের উর্বর প্রদেশটির নাম তায়েফ ।"
        },
        {
          "label": "খ",
          "question": "মুহম্মদ (স.) রাসুল বৈ আর কিছু নন'— বলতে কী বোঝানো হয়েছে?",
          "explanation": "মুহম্মদ (স.) একজন রাসুল বই আর কিছু নন'— উক্তিটি দ্বারা মহানবি হযরত মুহম্মদ (স.)-এর মরণশীলতাকে ইঙ্গিত করা হয়েছে। হযরত মুহম্মদ (স.)-এর মৃত্যুর পর তাঁর ভক্ত অনুসারীগণ পাগলের মতো কাণ্ড শুরু করলে মহামতি আবুবকর (রা.) জনতার সঙ্গে দাঁড়িয়ে তাঁদের শান্ত করার চেষ্টা করেন। তিনি সবাইকে স্মরণ করিয়ে দেন যে, হযরত মুহম্মদ (স.) একজন রাসুল বই আর কিছু নন। তাঁর পূর্বে আরও অনেক রাসুল মারা গেছেন । সুতরাং, হযরত মুহম্মদ (স.)- এর মৃত্যু অস্বাভাবিক নয়। প্রশ্নোক্ত উক্তিটি দ্বারা এটাই বোঝানো হয়েছে।"
        },
        {
          "label": "গ",
          "question": "উদ্দীপকে 'মানুষ মুহম্মদ (স.)' প্রবন্ধের হযরত মুহাম্মদ (স.)-এর যে গুণটির প্রতিফলন ঘটেছে তা ব্যাখ্যা করো।",
          "explanation": "উদ্দীপকে 'মানুষ মুহম্মদ (স.)' রচনায় উল্লিখিত মহানবি (স.)-এর মহানুভবতা ও ক্ষমাশীলতার দিকটি প্রতিফলিত হয়েছে। 'মানুষ মুহম্মদ (স.)' প্রবন্ধে মহানবি (স.)-এর মানবীয় গুণাবলির বর্ণনা করা হয়েছে। তিনি ছিলেন অত্যন্ত মানবদরদি । মানুষের দুঃখকষ্ট তিনি সহ্য করতে পারতেন না। প্রেম ও করুণায় তিনি ছিলেন অত্যন্ত মানবীয় । তিনি মক্কার পথে-প্রান্তরে শত্রুর অত্যাচারে বারবার জর্জরিত হয়েছিলেন, শত্রুর নিষ্ঠুর আঘাতে তাঁর পরনের বসন বহুবার রক্তে রঞ্জিত হয়েছিল। তিনি পৌত্তলিকের প্রস্তরাঘাতে আহত হয়েছিলেন ব্যঙ্গ-বিদ্রুপে বারবার উপহাসিত হয়েছিলেন কিন্তু তিনি ধৈর্যহারা হননি। মানুষকে অভিশাপ দেননি। সবাইকে অন্তর থেকে ক্ষমা করে দিয়েছেন, আবার তাদের জন্য ক্ষমা প্রার্থনা করেছেন। উদ্দীপকেও 'মানুষ মুহম্মদ (স.)' প্রবন্ধের মতো ক্ষমাশীলতার কথা ব্যক্ত হয়েছে। উদ্দীপকে কবিকে যে কাঁটা দিয়েছে তাকে কবি ফুল দান করেছেন। যে তাঁর বুকে আঘাত করেছে তার জন্যই কবি কেঁদে ফিরেছেন। আমাদের প্রিয় নবিও ঠিক তেমনি বারবার অত্যাচারিত হয়েছেন। শত্রুর কারণে তাঁর জীবন বিপন্ন হয়েছে বহুবার। অবর্ণনীয় নির্যাতনের পরও তিনি তায়েফবাসীদের ক্ষমা করে দিয়েছেন। তাঁর মতে, এরা অবুঝ, তাই এরা ভুল করেছে। মানুষের জন্য মুহম্মদ (স.)-এর এমনই দরদ ছিল। সার্বিক বিচারে তাই বলা যায় উদ্দীপকে আলোচ্য রচনায় প্রকাশিত হযরত মুহম্মদ (স.)-এর মহানুভবতা ও ক্ষমাশীলতার দিকটি ফুটে উঠেছে।"
        },
        {
          "label": "ঘ",
          "question": "“উক্ত গুণ হযরত মুহাম্মদ (স.)-এর চরিত্রকে আংশিক আলোকিত করে” – “মানুষ মুহম্মদ (স.)' প্রবন্ধের আলোকে মন্তব্যটি মূল্যায়ন করো।",
          "explanation": "মহানবি (স.)-এর নানা গুণের মধ্যে উদ্দীপকে শুধু ক্ষমাশীলতার দিকটি ফুটে ওঠায় উদ্দীপকটি 'মানুষ মুহম্মদ (স.)' প্রবন্ধের সমগ্র ভাব ধারণ করে না। 'মানুষ মুহম্মদ (স.)' প্রবন্ধে মহানবি (স.)-এর বিচিত্র মানবীয় গুণাবলির কথা ব্যক্ত করা হয়েছে। মহানবি (স.) ছিলেন আবাল্য বিশ্বাসী, সত্যবাদী। সত্যে তিনি ছিলেন বজ্রের মতো কঠিন। তাঁর চরিত্রের অন্যতম বৈশিষ্ট্য হলো তিনি করুণায় ছিলেন কুসুমের মতো কোমল । তাঁর মধ্যে বংশগৌরব ও অহংকার বিন্দুমাত্র ছিল না। তাঁর চরিত্রে প্রেম, সাধুতা, সৌজন্যতা, ক্ষমা, তিতিক্ষা, সাহস, শৌর্য, অনুগ্রহ, আত্মবিশ্বাস, তীক্ষ্ণদৃষ্টি ও সমদর্শনের অপূর্ব সমন্বয় ঘটেছিল। উদ্দীপকে কবির ক্ষমাশীল মনোভাব ফুটে উঠেছে। কবির বুকে যে আঘাত করে গেছে কবি তার জন্যই কেঁদে বেড়ান। এছাড়া কবি বিষেভরা বাণের বিনিময়ে বুকভরা গান দেন। তিনি সারা জীবন ধরে কাঁটা পেয়ে ফুল দেওয়ার কথা বলেছেন। কবির এসব মনোভাব তাঁর ক্ষমাশীলতারই বহিঃপ্রকাশ ঘটিয়েছে। উদ্দীপকে হযরত মুহম্মদ (স.)-এর বহুগুণের মধ্যে শুধু ক্ষমাশীলতা প্রাধান্য পেয়েছে। ক্ষমাশীলতা ছাড়াও তাঁর চরিত্রে অনেক গুণাবলির সমাবেশ ঘটেছিল । কিন্তু উদ্দীপকটিতে সেই বিষয়গুলো আলোকপাত না করে শুধু ক্ষমাশীলতার গুণটি বিশেষভাবে সামনে আনা হয়েছে। মহানবি (স.)-এর সত্যবাদিতা, মহানুভবতা, ধৈর্যশীলতা ও বন্ধুবাৎসল্য গুণের কথা উদ্দীপকে বর্ণিত হয়নি। উদ্দীপকে শুধু ক্ষমাশীলতার গুণটি প্রতিফলিত হয়েছে। তাই বলা যায় যে, উদ্দীপকটি 'মানুষ মুহম্মদ (স.)' প্রবন্ধের সমগ্রভাব ধারণ করে না।"
        }
      ]
    },
    {
      "number": "5",
      "uddipok": "অ্যানুয়ালের রেজাল্ট হতে বাড়ি ফিরল ছেলে, মা বললেন-কোন পেপারে কত নম্বর পেলে? হিস্ট্রিতে মম, এইটি ফোর, ম্যাথসে নাইন জিরো, মা বললেন- 'ফ্যান্টাস্টিক, জাস্ট লাইক এ হিরো। জিওগ্রাফির পেপারে তো হাড্রেটে হানড্রেট, ডুবিয়ে দিল বেঙ্গলিটা ভেরি পুয়োর গ্রেড। ছেলের মাথায় হাত রেখে মা ঠোঁট বেঁকিয়ে বলেন- নেভার মাইন্ড বেঙ্গলিটা না শিখলেও চলে। - বাবা বললেন–বেশ বলেছ বঙ্গমাতার কন্যে, বাংলা-টাংলা আমার মতো অশিক্ষিতের জন্যে । বিদ্যাসাগর রবীন্দ্রনাথ নেহাৎ ছিলেন বোকা, না হলে কেউ শখ করে হয় বাংলা বইয়ের পোকা? মা বললেন-চুপ করোতো, ওর ফন্টটা কীসে? স্কুলে কেন বেঙ্গলিটা পড়ায় না ইংলিশে?",
      "tag": "RB 22",
      "sub_questions": [
        {
          "label": "ক",
          "question": "আরবি-ফারসি শাস্ত্রে কবি আবদুল হাকিমের কী নেই?",
          "explanation": "আরবি-ফারসি শাস্ত্রে কবি আবদুল হাকিমের কোনো রাগ নেই ।"
        },
        {
          "label": "খ",
          "question": "সর্ববাক্য বুঝে প্রভু কিবা হিন্দুয়ানী'— বলতে কী বোঝানো হয়েছে?",
          "explanation": "প্রশ্নোক্ত কথাটি দ্বারা মহান সৃষ্টিকর্তা সর্বজ্ঞ, সব ভাষার বাণী তাঁর কাছে সমান গুরুত্ববহ এটিই বোঝানো হয়েছে । পৃথিবীর সকল মানুষের ভাষা ও কথা অনুধাবনের ক্ষমতা স্রষ্টার রয়েছে। আরবি, ফার্সি ভাষায় কুরআন-হাদিস এবং নবিগণের কথা বর্ণিত হলেও ওইসব ভাষার প্রতি দুর্বলতাবশত মায়ের ভাষাকে অবজ্ঞা করলে চলবে না। আমরা বাংলা ভাষাভাষী মানুষ, আমাদের মাতৃভাষা বাংলা। কবির মতে, এই ভাষাকে কেউ কেউ হিন্দুভাবাপন্ন ভাষা বলে অবহেলা করে, যা আদৌ গ্রহণযোগ্য নয়। জন্মগতভাবে প্রাপ্ত ভাষা আমাদের বাংলা। এ ভাষাতে স্রষ্টার আরাধনা করলে কোনোরকম সমস্যা নেই, কেননা স্রষ্টা সব ভাষাই বোঝেন । প্রশ্নোক্ত চরণে কবি একথাই বুঝিয়েছেন ।"
        },
        {
          "label": "গ",
          "question": "উদ্দীপকের মায়ের বক্তব্যে 'বঙ্গবাণী' কবিতার যে বিশেষ দিকটি প্রতিফলিত হয়েছে তা ব্যাখ্যা করো।",
          "explanation": "উদ্দীপকের মায়ের বক্তব্যে 'বঙ্গবাণী' কবিতায় বর্ণিত বাংলা ভাষার প্রতি উদাসীনতা ও অবহেলা প্রদর্শনের দিকটি প্রতিফলিত হয়েছে। 'বঙ্গবাণী' কবিতায় কবি আবদুল হাকিম তাঁর সমসাময়িককালে বাংলা ভাষার প্রতি এদেশের একশ্রেণির লোকের উদাসীনতা ও উপেক্ষার দিকটিকে তুলে ধরেছেন। কবিতায় কবি আবদুল হাকিম তাঁর গভীর উপলদি ও বিশ্বাসের কথা নির্দ্বিধায় ব্যক্ত করেছেন। বিদেশি ভাষার প্রতি কোনো বিদ্বেষ নেই তাঁর। কিন্তু যারা বাংলাদেশে জন্মগ্রহণ করার পরও বাংলা ভাষাকে অবজ্ঞা করে, কবি তাদের প্রতি তীব্র ক্ষোভ প্রকাশ করেছেন। তাদের জন্মপরিচয় নিয়ে তিনি সন্দেহ প্রকাশ করেছেন। তাদের এই অকৃত মনোভাব কবিকে ব্যথিত করে। উদ্দীপকের মায়ের মধ্যে বাংলা ভাষার প্রতি অবজ্ঞা পরিলক্ষিত হয়। তিনি সন্তানের বাংলা পরীক্ষার ফল খারাপ হওয়ায় উদবিগ্ন হননি বরং তার মধ্যে ইংরেজি ভাষার প্রতি অনুরাগ লক্ষ করা যায়। এমনকি বাংলা পরীক্ষাটাও ইংরেজিতে হলেই তিনি খুশি হতেন। উদ্দীপকের মায়ের মতোই আলোচ্য 'বঙ্গবাণী' কবিতায়ও মাতৃভাষা বাংলার প্রতি কিছু লোকের অবজ্ঞার চিত্র তুলে ধরা হয়েছে। শুধু তা-ই নয়, তাদের এমন মনোভাবের প্রতি তীব্র শ্লেষ প্রকাশ করেছেন কবি। এদিক বিবেচনায় উদ্দীপকের মায়ের ব 'বঙ্গবাণী' কবিতায় বর্ণিত বাংলা ভাষার প্রতি উদাসীনতা ও অবহেলা প্রদর্শনের দিকটিকেই নির্দেশ করে।"
        },
        {
          "label": "ঘ",
          "question": "উদ্দীপকের বাবাকে কি কবি আবদুল হাকিমের প্রতিরূপ বলা যায়? তোমার মতের পক্ষে যুক্তি দাও।",
          "explanation": "বাংলা ভাষার প্রতি গভীর উপলব্ধি, বিশ্বাস ও ভালোবাসার প্রকাশ ঘটায় উদ্দীপকের বাবা 'বঙ্গবাণী' কবিতার কবি আবদুল হাকিমের প্রতিরূপ। আবদুল হাকিম রচিত 'বঙ্গবাণী' কবিতার মূলভাব মাতৃভাষাপ্রীতি। বাংলা ভাষার সঙ্গে কবিযৃদয়ের রয়েছে নিবিড় যোগাযোগ। কবি তাঁর পুরো কবিতাজুড়েই মাতৃভাষার প্রতি গভীর ভালোবাসা বাস্ত করেছেন। অন্য ভাষার প্রতি কবির কোনো বিদ্বেষ নেই। কিন্তু মাতৃভাষার প্রতি অবজ্ঞাকারীদের প্রতি 'কবি তীব্র শ্লেষ প্রকাশ করেছেন। কেননা, মাতৃভাষার চেয়ে বড়ো কিছু হতে পারে না । উদ্দীপকের বাবা বাংলা ভাষার প্রতি মমত্বকে হৃদয়ে লালন করেন। তাই তিনি স্ত্রীর ইংরেজি ভাষার প্রতি আগ্রহকে মেনে নিতে পারেননি। সন্তানের বাংলা পরীক্ষার চেয়ে ইংরেজি পরীক্ষা ভালো হওয়াকে স্ত্রী ইতিবাচকভাবে নিলেও উদ্দীপকের বাবা তা নেতিবাচকভাবে নিয়েছেন। সেজন্য স্ত্রীর বিরোধিতা করেছেন। কৌশলে বোঝাতে চেয়েছেন বাংলা ভাষার পুরুত্ব। 'বঙ্গবাণী' কবিতায় মাতৃভাষার প্রতি শ্রদ্ধাশীল কবি নিজ ভাষাতেই সাহিত্য রচনার পক্ষপাতী। তিনি মনে করেন, মানুষ নিজ ভাষায় স্রষ্টাকে ডাকলেও স্রষ্টা তা শুনতে পান। তাঁর মতে, বংশানুক্রমে এদেশে আমাদের বসতি, এদেশের ভাষায় বর্ণিত কথা আমাদের মনকে স্পর্শ করে। সুতরাং এ ভাষার চেয়ে হিতকর আর কিছু হতে পারে না। এ কবিতায় প্রকাশিত নিজ দেশের ভাষা ও সংস্কৃতির প্রতি কবির মমত্ববোধ ও শ্রদ্ধাশীলতার সঙ্গে উদ্দীপকের বাবার মনোভাব, চিন্তা-চেতনা সাদৃশ্যপূর্ণ। তাই তাকে 'বঙ্গবাণী' কবিতার কবির প্রতিরূপ বলা যায় ।"
        }
      ]
    },
    {
      "number": "6",
      "uddipok": "লাল আগুন ছড়িয়ে পড়েছে দিগন্ত থেকে দিগন্তে, কী হবে আর কুকুরের মতো বেঁচে থাকায় ? কতদিন তুষ্ট থাকবে আর অপরের ফেলে দেওয়া উচ্ছিষ্ট হাড়ে? মনের কথা ব্যক্ত করবে ক্ষীণ অস্পষ্ট কেঁউ কেউ শব্দে? ক্ষুধিত পেটে ধুঁকে ধুঁকে চলবে কত দিন?",
      "tag": "RB 22",
      "sub_questions": [
        {
          "label": "ক",
          "question": "দস্যুর চেয়ে রানারের বেশি ভয় কীসে?",
          "explanation": "দস্যুর চেয়ে রানারের বেশি ভয় সকালের সূর্য ওঠাকে।"
        },
        {
          "label": "খ",
          "question": "এর দুঃখের চিঠি জানি কেউ পড়বে না কোনো দিনও'- বলতে কবি কী বোঝাতে চেয়েছে?",
          "explanation": "প্রশ্নোক্ত উক্তিটির মাধ্যমে বোঝানো হয়েছে যে, রানারের কষ্ট ও সংগ্রামের কথা কেউ কোনোদিন জানতে পারবে না। কাঁধে চিঠিপত্রের বোঝা নিয়ে রানার রাতভর ছুটে চলে। তার শরীরের ঘামে মাটি ভিজে গেলেও সে দুর্বার গতিতে ছুটতে থাকে। ক্লান্তি বা কষ্টে তার ছুটে চলা বাধাপ্রাপ্ত হয় না। তার এই বিরতিহীন ছুটে চলায় যে কষ্ট লুকিয়ে থাকে তা কেউ কখনো জানতে পারবে না। আলোচ্য পঙক্তিটির মধ্য দিয়ে এ বিষয়টিই প্রকাশিত হয়েছে।"
        },
        {
          "label": "গ",
          "question": "উদ্দীপকের 'কুকুরের মতো বেঁচে থাকা' 'রানার' কবিতায় রানারের জীবনের যে দিকটির সাথে সাদৃশ্যপূর্ণ তা ব্যাখ্যা করো।",
          "explanation": "উদ্দীপকের 'কুকুরের মতো বেঁচে থাকা' 'রানার' কবিতায় বর্ণিত রানারের করুণ জীবনবাস্তবতার সাথে সাদৃশ্যপূর্ণ। 'রানার' কবিতায় রানারের করুণ জীবনের কথা বর্ণিত হয়েছে। দায়িত্বশীল রানার শত বাধাবিপত্তি পেরিয়ে নির্দ্বিধায় নিজের কাজ করে যায়। প্রিয়জনের সুখ-দুঃখের খবর মানুষের কাছে সে যথাসময়ে পৌঁছে দেয়। কিন্তু রানারের কষ্টের খবর কেউ রাখে না। অনঅবসর জীবনে রানার ছুটে চলে অবিরত। ঘরে অভাব থাকায় রানারের কাছে পৃথিবীটা কালো ধোঁয়া মনে হয়। সব মিলিয়ে রানারের জীবন যেন একটি করুণ জীবনালেখ্য। উদ্দীপকেও করুণ জীবনালেখ্য বর্ণিত হয়েছে। পেটে ক্ষুধা নিয়ে ধুঁকে ধুঁকে বেঁচে থাকা এবং অন্যের ফেলে দেওয়া উচ্ছিষ্ট খেয়ে জীবন ধারণকে কবি 'কুকুরের মতো বেঁচে থাকা' বলে অভিহিত করেছেন। উদ্দীপকে এ ধরনের অবহেলিত জীবনে তুষ্ট থাকতে নিষেধ করা হয়েছে। কবির মতে অপরের উচ্ছিষ্ট খেয়ে কুকুরের মতো বেঁচে থাকার মাঝে কোনো সার্থকতা নেই। আর এই করুণ জীবনবাস্তবতা উদ্দীপকের রানারের মাঝেও প্রকাশ পেয়েছে।"
        },
        {
          "label": "ঘ",
          "question": "উদ্দীপকের বিষয়বস্তু 'রানার' কবিতার আংশিক রূপ মাত্র”- উদ্ভিটি মূল্যায়ন করো।",
          "explanation": "'রানার' কবিতায় রানারের জীবন-সংগ্রামের সামগ্রিক রূপায়ণ ঘটলেও উদ্দীপকে কেবল করুণ জীবনবাস্তবতার দিকটি ফুটে ওঠায় প্রশ্নোত্ত মন্তব্যটি যথার্থ হয়ে উঠেছে। সুকান্ত ভট্টাচার্য রচিত 'রানার' কবিতায় রানারের দায়িত্ববোধ, নিষ্ঠা সর্বোপরি তার জীবনবাস্তবতার কথা ফুটে উঠেছে। রানার দায়িত্ববোধের কারণে নিরন্তর ছুটে চললেও তার জীবনে কোনো আলো নেই। কেননা, এত পরিশ্রমের বিনিময়ে সে যা পায়, তাতে তার দারিদ্র্য ঘোচানো সম্ভব হয় না। তার কষ্টের কথা পথের তৃণ ছাড়া আর কেউ জানে না। ঘরে অভিমানি স্ত্রী রানারের বিরহে বিনিদ্র রজনি জাগে। কিন্তু রানার খবরের বোঝা হাতে ছুটে চলে অবিরাম। মানবদরদি কবির তাই প্রত্যাশা, রানারের জীবনে একদিন নিশ্চয়ই সুদিন আসবে। আলোর স্পর্শে কেটে যাবে তার দুঃখের কালো । উদ্দীপকে শ্রমজীবীদের জাগরণের বিষয়টি উন্মোচিত হয়েছে। 'লাল আগুন ছড়িয়ে পড়েছে দিগন্ত থেকে দিগন্তে' চরণটিতে শ্রমজীবী মানুষের সমাজতান্ত্রিক আন্দোলনের প্রতীক ব্যবহার করা হয়েছে। তাঁদের এমন জাগরণ শ্রেণি-শোষণের বিরুদ্ধে শোষিত শ্রেণির জাগরণের বিষয়কে নির্দেশ করে। কুকুরের মতো বেঁচে থাকায় কোনো সার্থকতা নেই। তাই উদ্দীপকের জনতাকে এই জীবন থেকে উত্তরণ ঘটাতে চেয়েছেন কবি। এজন্য তাঁদের জীবনযাপনকে প্রশ্নবিদ্ধ করেছেন তিনি। ‘রানার' কবিতায় রানারের দায়িত্বশীলতার পাশাপাশি তার দারিদ্র্যপূর্ণ সংগ্রামের জীবনচিত্র অঙ্কিত হয়েছে। রানার শত প্রতিকূলতার মধ্যেও নিজের দায়িত্ব যথাযথভাবে পালন করে। ঘরে অভাব থাকলেও সে সততার সঙ্গে খবর পৌঁছে দেয় অন্যের কাছে। মানুষ হিসেবে রানারের এই মহৎ রূপটি উদ্দীপকে অনুপস্থিত। সেখানে কেবল রানারের দারিদ্র্যপূর্ণ অবস্থারই ইঙ্গিত রয়েছে। ফলে উদ্দীপকের বিষয়বস্তু 'রানার' কবিতার আংশিক রূপ বলেই প্রতীয়মান হয় ।"
        }
      ]
    },
    {
      "number": "7",
      "uddipok": "কাহারে করিছ ঘৃণা ভাই, কাতারে মারিছ লাথি, হয়তো উহারই বুকে ভগবান জাগিছেন দিবারাতি। অথবা হয়তো কিছুই নহে সে, মহান উচ্চ নহে, আছে ক্লেদাক্ত ক্ষত-বিক্ষত পড়িয়া দুঃখ দহে। তবু জগতের যত পবিত্র গ্রস্থ ভজনালয় ঐ একখানি ক্ষুদ্র দেহের সম পবিত্র নয়।",
      "tag": "RB 22",
      "sub_questions": [
        {
          "label": "ক",
          "question": "",
          "explanation": "'পান্থ' শব্দের অর্থ পথিক।"
        },
        {
          "label": "খ",
          "question": "ঐ মন্দির পূজারীর, হায় দেবতা, তোমার নয় – চরণটির দ্বারা কী বোঝানো হয়েছে?",
          "explanation": "প্রশ্নোক্ত উক্তিটি দ্বারা মন্দিরকে কেন্দ্র করে পূজারির ব্যক্তিস্বার্থ হাসিলের বিষয়কে বোঝানো হয়েছে । সৃষ্টিকর্তা ধনী-গরিব সকলকেই সমান চোখে দেখেন। আর ধর্মীয় উপাসনালয়ে সকল শ্রেণির মানুষের সমাবেশ ঘটবে— এটাই স্বাভাবিক কিন্তু বর্তমানে ধর্মগুরুদের ব্যক্তিস্বার্থে উপাসনালয় ব্যবহার করতে দেখা যায়। যা ধর্মীয় চেতনার বিরোধী। ‘মানুষ' কবিতায় ক্ষুধার্ত এক ব্যক্তির প্রতি মন্দিরের পূজারি অমানবিক আচরণ করে বলে ব্যক্তিটি ক্ষুব্ধ হয়ে উক্তিটি করে।"
        },
        {
          "label": "গ",
          "question": "কবিতাংশের ভাব 'মানুষ' কবিতার যে ভাবের সাথে সাদৃশ্যপূর্ণ তা ব্যাখ্যা করো।",
          "explanation": "মানুষের মর্যাদা তুলে ধরার সূত্রে উদ্দীপকের কবিতাংশে প্রকাশিত চেতনার সাথে 'মানুষ' কবিতার কবির চিন্তার সাদৃশ্য রয়েছে। 'মানুষ' কবিতায় কবি ধর্মীয় ও জাতিগত পরিচয়ের ঊর্ধ্বে মানুষকে প্রাধান্য দিয়েছেন। তাঁর দৃষ্টিতে, পৃথিবীতে সকল মানুষই সমান মর্যাদাবান। তাই মানুষ পরিচয়ের চেয়ে বড়ো আর কিছু হতে পারে বলে তিনি বিশ্বাস করেন। না। এর মধ্য দিয়ে আলোচ্য কবিতাটিতে কবির গভীর জীবনবোধ এবং সাম্যবাদী দৃষ্টিভঙ্গির পরিচয় মেলে। উদ্দীপকের কবিতাংশে মানুষ পরিচয়কেই সর্বাধিক গুরুত্বারোপ করা হয়েছে। আলোচ্য কবিতাংশে সমাজসচেতন কবি মানুষ হিসেবে মানুষকে যথাযথ মূল্যায়ন করার প্রতি ইঙ্গিত করেছেন। কেননা, তিনি মনে করেন, মানুষের মাঝেই প্রম স্রষ্টার অবস্থান। একইভাবে, 'মানুষ কবিতায়ও কবি মানবতার জয়গান করেছেন। কবির দৃষ্টিতে জাতিগত পরিচয় নয় বরং মানুষ পরিচয়ই মানুষের সর্বশ্রেষ্ঠ পরিচয়। আর তাই মানুষ পরিচয়কে গুরুত্ব দিয়ে জাতি-ধর্ম নির্বেশেষে সকলকে সমদৃষ্টিতে দেখা উচিত। আলোচ্য কবিতায় প্রকাশিত কবির এই মনোভাব মূলত উদ্দীপকের কবিতাংশের ভাবেরই অনুগামী। এদিক থেকে উদ্দীপকের কবিতাংশে প্রকাশিত চেতনার সাথে 'মানুষ' কবিতার কবির চিন্তার সাদৃশ্য রয়েছে।"
        },
        {
          "label": "ঘ",
          "question": "উদ্দীপকের ভাবটুকু কার্যকরী করার লক্ষ্যে 'মানুষ' কবিতায় কবি যে পদক্ষেপ গ্রহণের কথা বলেছেন তা বর্ণনা করো।",
          "explanation": "মানুষের মর্যাদা প্রতিষ্ঠার জন্য 'মানুষ' কবিতার কবি স্বার্থান্বেষী ও ভণ্ডদের উৎখাতের পদক্ষেপ গ্রহণের কথা বলেছেন। কবি কাজী নজরুল ইসলাম তাঁর 'মানুষ' কবিতায় মানবতার জয়গান গেয়েছেন। তাই তো কবি বলেছেন— 'মানুষের চেয়ে বড়ো কিছু নাই, নহে কিছু মহীয়ান।' দেশ-কাল-পাত্রের ভেদ তিনি খোঁজেন না। নিরন্ন অসহায় মানুষকে অনেক সময় সামর্থ্যবানেরা অন্ন দান করে না। কিন্তু মানুষের সেবাও যে ধর্মের অবিচ্ছেদ্য অংশ, এ কথা ধর্মব্যবসায়ীরা ভুলে যায়। আত্মস্বার্থ চিন্তায় তারা ধর্মের মৌলিক আদর্শ থেকে দূরে সরে থাকে। কিন্তু মানবতার এ অবমাননায় প্রচণ্ডভাবে ক্ষুব্ধ কবি। তিনি তাদের উৎখাত করে সাম্যবাদী সমাজ প্রতিষ্ঠার আকাঙ্ক্ষা ব্যক্ত করেছেন। উদ্দীপকে মানব মর্যাদা প্রতিষ্ঠার ইঙ্গিত রয়েছে। সেখানে মানুষকে যথাযথ মূল্যায়নের\" আশাবাদ ব্যক্ত করেছেন কবি। উদ্দীপকের কবির মতে, মানুষ হয়ে মানুষকে ঘৃণা করা উচিত নয়। কেননা মানুষের হৃদয়েই স্রষ্টার অবস্থান। পৃথিবীর সব পবিত্র গ্রন্থ-ভজনালয় মানুষের সমান পবিত্র নয় বলে কবি মনে করেন। জগতে মানুষের মর্যাদা প্রতিষ্ঠাই উদ্দীপকের কবির মূল উদ্দেশ্য । 'মানুষ' কবিতায় কবি মানুষের জয়গান গেয়েছেন। মানুষের মর্যাদা প্রতিষ্ঠায় তিনি ভণ্ড ধর্মব্যবসায়ীদের উৎখাতের আহ্বান জানিয়েছেন। স্বার্থান্বেষী ধর্মব্যবসায়ীদের উচ্ছেদের জন্য তিনি গজনি মামুদ, কালাপাহাড় ও চেঙ্গিস খানকে আহ্বান জানিয়েছেন। কবির প্রত্যাশা মানুষকে বঞ্চিত করে স্বার্থান্বেষী মহল ভজনালয়ের দরজা বন্ধ রাখতে পারবে না। কবির এই পদক্ষেপ উদ্দীপকের কবির প্রত্যাশাকেই কার্যকর করবে।"
        }
      ]
    },
    {
      "number": "8",
      "uddipok": "অংশ-১: একটি ছেলে পাগল ছেলে পাড়ায় পাড়ায় ঘুরত, চোখ দুটি তার চোখ যেন নয় ছবিতে বিমূর্ত। সবাই তাকে বলত ভালো, সবার ছিল মিত্র, মুখ জুড়ে তার আঁকা ছিল স্বপ্নের মানচিত্র। সেই ছেলেটি ভেবেছিল, দিন যেভাবেই যাক না, একদিন ঠিক পেয়ে যাবে, পাখির মতো পাখনা । অংশ-২: একাত্তরের পঁচিশে মার্চ আঁধারে ঘেরা রাত্রে হিংস্র কিছু জন্তু এলো হাজার মাইল সাঁতরে। দৃষ্টি ছিল হিংস্র তাদের বিষ তামাটে অঙ্গ, শ্মশানতলির হাট বানাবে সবুজ-শ্যামল বঙ্গ ।",
      "tag": "RB 22",
      "sub_questions": [
        {
          "label": "ক",
          "question": "'পালাও, তোমাদের বাঁচতে হবে তো' – একথা বুধা কাকে বলেছিল?",
          "explanation": "'পালাও, তোমাদের বাঁচতে হবে তো'— এ কথা বুধা কাকিমাকে বলেছিল।"
        },
        {
          "label": "খ",
          "question": "'তোকে দেখেই বুঝতে পেরেছি, দেশটা স্বাধীন হবে। – মিঠুর এ উক্তির কারণ কী?",
          "explanation": "'তোকে দেখেই বুঝতে পারছি দেশটা স্বাধীন হবে' – মিঠুর এ উক্তির কারণ হলো বুধার মাঝে দেশকে শত্রুমুক্ত করার অদম্য ইচ্ছা প্রত্যক্ষ করা। বুধা বয়সে ছোটো হলেও তার কাজকর্ম ও সাহসিকতা কোনো অংশেই বড়োদের চেয়ে কম নয়। সে পাকিস্তানি মিলিটারির তাণ্ডব দেখে ফুঁসে ওঠে, ক্রোধে তার চোখ লাল হয়। দেশকে বিদেশি এসব শত্রুর হাত থেকে মুক্ত করতে সে দৃঢ়প্রতিজ্ঞ। এটা দেখে মিঠুর মতো মুক্তিযোদ্ধারা দেশ স্বাধীনে আরও বেশি উৎসাহী ও সাহসী হয়। বুধার এ দৃঢ়তা দেখে মিঠু প্রশ্নোক্ত মন্তব্যটি করে।"
        },
        {
          "label": "গ",
          "question": "অংশ-২ এ 'কাকতাড়ুয়া' উপন্যাসের কোন দিকটি প্রতিফলিত হয়েছে ব্যাখ্যা করো।",
          "explanation": "অংশ-২-এ 'কাকতাড়ুয়া' উপন্যাসের মুক্তিযুদ্ধে পাকিস্তানি মিলিটারির ধ্বংসলীলা ও নির্যাতনের দিকটি প্রতিফলিত হয়েছে। 'কাকতাড়ুয়া' উপন্যাসে মুক্তিযুদ্ধকালীন পাকিস্তানি মিলিটারির গ্রাম-গঞ্জে অতর্কিত আক্রমণের বীভৎসতা বর্ণিত হয়েছে। জিপে করে আসা সেনারা বাজার পুড়িয়ে নিরীহ মানুষদের ধরে নিয়ে, গুলি করে হত্যা করে। লাশের পর লাশ দিয়ে গ্রামে গণকবর সৃষ্টি করে। অংশ-২-এ একাত্তরের পঁচিশে মার্চ কালরাতে পাকিস্তানি বাহিনীর নৃশংসতার চিত্র তুলে ধরা হয়েছে। জন্তুর মতো হিংস্র দৃষ্টি নিয়ে ঝাঁপিয়ে পড়ে নিরীহ মানুষের ওপর। হাজার মাইল দূর থেকে এসে তারা বাংলাকে তামাটে করে ফেলে। সবুজ-শ্যামল বাংলা তাদের বিষাক্ত আঘাতে যেন শ্মশানে পরিণত হয়। এই বিভীষিকাময় পরিবেশ 'কাকতাড়ুয়া' উপন্যাসের মিলিটারির নিষ্ঠুরতাকেই যেন ফুটিয়ে তোলে। যারা হঠাৎ গ্রামের শান্ত-সুন্দর পরিবেশকে ভয়াবহ করে তোলে। বাজার পোড়ায়, মুহুর্মুহু গুলিতে লাশের স্তূপ বানায়। সারি সারি লাশের জন্য গণকবর খোঁড়া হয়। এ যেন অংশ-২- এর পঁচিশে মার্চ কালরাতের হিংস্রতাকেই প্রতিফলিত করে।"
        },
        {
          "label": "ঘ",
          "question": "অংশ-১ কি বুধা চরিত্রের সামগ্রিক দিক তুলে ধরতে সক্ষম? তোমার মতের পক্ষে যুক্তি দাও।",
          "explanation": "অংশ-১ বুধা চরিত্রের ছন্নছাড়া জীবন ও দেশকে স্বাধীন করার চেতনা বুকে ধারণ করার ভাবনাকে প্রকাশ করায় বুধার সামগ্রিক দিক তুলে ধরতে সক্ষম হয়েছে বলা যায়। 'কাকতাড়ুয়া' উপন্যাসের বুধা ছোটো অবস্থায় পরিবারের সবাইকে হারিয়ে অনেকটা উদভ্রান্ত জীবনযাপন করে। তার জীবনে কোনোকিছুরই ঠিক নেই। তবে সে দেশমাতৃকাকে প্রবলভাবে ভালোবেসে দেশকে শত্রুমুক্ত করতে দৃঢ়প্রতিজ্ঞ। অংশ-১-এ একটি পাগল ছেলে পাড়ায় পাড়ায় ঘুরে বেড়ায়। সবাই তাকে ভালো বলে এবং সকলের সাথেই তার বন্ধুত্বপূর্ণ সম্পর্ক। তার মুখে আঁকা স্বপ্নের মানচিত্র। তার ভাবনায় বিরাজ করে স্বাধীনতার স্বপ্ন। সে প্রত্যাশা করে দিন যেভাবেই যাক না কেন একদিন ঠিকই সেও পাখির মতো মুক্ত হয়ে চলতে পারবে। 'কাকতাড়ুয়া' উপন্যাসে বুধার জীবন এলোমেলো। সে বাজারের পোড়া ঘরে ঘুমায়। একসঙ্গে মা-বাবা ও চার ভাই-বোন মারা যাওয়ার পর এভাবেই বিশৃঙ্খল জীবন যাপনে সে অভ্যস্ত। তবে সে দেশাত্মবোধে উজ্জীবিত এক অকুতোভয় বালক। দেশের দুর্দিনে লড়াই করার জন্য তার অদম্য স্পৃহা। পাকিস্তানি মিলিটারির নিষ্ঠুরতা দেখে সে দেশ থেকে শত্রু তাড়ানোর প্রতিজ্ঞা করে। অংশ-১-এর ছেলেটির মতো তার বুকে স্বাধীনতার স্বপ্ন লালন করে। ছন্নছাড়া হলেও দেশমুক্তির প্রত্যাশায় বুধা অনড় ও অবিচল। বুধা চরিত্রের এই সামগ্রিক রূপ অংশ-১ তুলে ধরতে সক্ষম হয়েছে।"
        }
      ]
    },
    {
      "number": "9",
      "uddipok": "উদ্দীপক-১: সুনামির যত বিধ্বংসী আলোড়ন তুলে করোনা এসেছে পৃথিবীজুড়ে কোভিডে কাঁপছে আজ সারা পৃথিবী। ……………………………………….. কত আপন মানুষ এরই মধ্যে করোনার কালগ্রাসে চিরদিনের মতো বিদায় নিয়েছে। উদ্দীপক-২: স্বাধীনতা যুদ্ধ শুরু হলে সাংবাদিক আজিজ মুক্তিযুদ্ধে যাওয়ার জন্য গ্রামের জনসাধারণকে উদ্‌বুদ্ধ করেন। ভাষা আন্দোলনের কথা স্মরণ করিয়ে দিয়ে সাধারণ জনতাকে তিনি ঐক্যবদ্ধ করার চেষ্টা করেন। দেশ বিপদাপন্ন বলে সাধারণ পরিবারের সদস্যরা পরিবারকে জানিয়ে কিংবা না জানিয়ে মুক্তিযুদ্ধে অংশগ্রহণ করে। তিনি ছদ্মবেশে সমগ্র বিষয় পর্যবেক্ষণ করেন।",
      "tag": "RB 22,DIN.B 22",
      "sub_questions": [
        {
          "label": "ক",
          "question": "বুধাকে কে 'মানিক রতন' বলে ডাকে?",
          "explanation": "বুধাকে মানিকরতন বলে ডাকে হরিকাকু।"
        },
        {
          "label": "খ",
          "question": "শাহাবুদ্দিন বুধার ছবি আঁকবে কেন?",
          "explanation": "বুধার সাহসে মুগ্ধ হওয়ার কারণে শাহাবুদ্দিন দেশ স্বাধীন হলে বুধার ছবি আঁকবে। বুধা সাহসী ছেলে। কম বয়স হলেও সে স্বাধীনতাযুদ্ধে অংশ নেয়। স্বাধীনতাযুদ্ধে বুধা বীরত্বের স্বাক্ষর রাখে। কিশোর বুধার সাহসী কর্মকাণ্ড শাহাবুদ্দিনকে মুগ্ধ করে। তাই দেশ স্বাধীন হলে শাহাবুদ্দিন তার অনেকগুলো ছবি আঁকবে বলে মনস্থির করেন।"
        },
        {
          "label": "গ",
          "question": "উদ্দীপক-১ এর 'কাকতাড়ুয়া' উপন্যাসের যে দিকটি প্রতিফলিত হয়েছে তা ব্যাখ্যা করো।",
          "explanation": "উদ্দীপক-১ এ ‘কাকতাড়ুয়া' উপন্যাসের মহামারি কলেরায় বুধার পরিবারের সবাই মরে যাওয়ার দিকটি করোনার বিধ্বংসী ছোবলের মাধ্যমে প্রতিফলিত হয়েছে। 'কাকতাড়ুয়া' উপন্যাসে কলেরার প্রকোপে বুধা তার সকল আপনজনকে হারিয়ে অসহায় হয়ে পড়ে। এক কালরাতে তার চোখের সামনে একে একে ভাইবোন, মা-বাবা সকলে মৃত্যুর কোলে ঢলে পড়ে। মহামারি কলেরার করালগ্রাসে তার চোখের সামনে মোচড়াতে মোচড়াতে এক এক করে মারা যায় তার স্বজন। উদ্দীপকে করোনার ভয়াবহতা বর্ণিত হয়েছে। সুনামির মতো আলোড়ন তুলে বিশ্বব্যাপী ধ্বংসলীলা চালায় করোনা। গোটা বিশ্ব যেন এ-মহামারির ধাক্কায় কেঁপে উঠেছে। এর করালগ্রাসে কত মানুষ হারিয়েছে তার আপনজন; চিরদিনের জন্য বিদায় নিয়েছে বহু মানুষ। ' কোভিডের এমন মৃত্যুতাণ্ডব ‘কাকতাড়ুয়া' উপন্যাসের কলেরার বিধ্বংসী প্রভাবকেই যেন প্রতিফলিত করে। একসময় এই মহামারি যে কতটা ভয়ানক ছিল তা বুধার পরিবারের মাধ্যমে অনুমান করা যায়। এক ঘুটঘুটে অন্ধকার রাতে ওর চোখের সামনে মা-বাবা ছাড়াও কলেরায় মারা যায় ছোটো ভাইবোন বিনু তিনু, শিলু আর তালেব। উদ্দীপকের করোনার মতো কলেরায়ও অসংখ্য মানুষের আপনজন চিরবিদায় নিয়েছে এ পৃথিবী থেকে ।"
        },
        {
          "label": "ঘ",
          "question": "উদ্দীপক-২ এর বিষয়বস্তু থেকে 'কাকতাড়ুয়া' উপন্যাসের প্রেক্ষাপট আরও বিস্তৃত”- উক্তিটি মূল্যায়ন করো ।",
          "explanation": "উদ্দীপক-২ এর স্বাধীনতা যুদ্ধের বিষয়বস্তু থেকে 'কাকতাড়ুয়া' উপন্যাসের জীবনসংকট ও মুক্তিযুদ্ধে ভূমিকা রাখার প্রেক্ষাপট আরও বিস্তৃত। 'কাকতাড়ুয়া' উপন্যাসের প্রেক্ষাপট বুধার স্বজন হারানোর মধ্য দিয়ে শুরু হয়। এক রাতে কলেরায় পরিবারের সকলকে হারিয়ে যাযাবর জীবনে পদার্পণ করতে হয় তাকে। সেই জীবনে মুক্তিযুদ্ধকালীন পাকিস্তানি মিলিটারির বর্বরতা তাকে দেশমুক্তির প্রেরণা দেয় এবং মুক্তিযোদ্ধাদের সাথে সেও মুক্তিযুদ্ধে বালক হিসেবে অসামান্য ভূমিকা রাখে। উদ্দীপক-২ এ মুক্তিযুদ্ধে লোকদের সংগঠিত করা ও অংশগ্রহণের দিকটিই বিষয়বস্তুতে স্থান পেয়েছে। সাংবাদিক আজিজ মুক্তিযুদ্ধকালীন লোকদের সংগঠিত করে যুদ্ধে যাওয়ার জন্য উদ্বুদ্ধ করতেন। এজন্য ভাষা আন্দোলনের কথা সবাইকে স্মরণ করিয়ে ঐক্যবদ্ধ করার চেষ্টা চালাতেন। তার প্রচেষ্টায় অনেকেই পরিবারকে না জানিয়েই মুক্তিযুদ্ধে অংশগ্রহণ করেছিল। স্বাধীনতা যুদ্ধের বিষয়বস্তুর বাইরে উদ্দীপক-২ এ আর কোনো বিষয় আলোচিত হয়নি। 'কাকতাড়ুয়া' উপন্যাসের শুরুটা হয়েছে বুধার জীবনের অঘটন ও কষ্টের মধ্য দিয়ে। যেখানে ছোটো এ বালকটি এক ঘুটঘুটে অন্ধকার রাতে তার আপনজন সকলকে হারিয়ে অনিশ্চিত এক জীবনে পা বাড়ায়। সে ছাড়া মা- বাবা, ভাই-বোন সবাই কলেরায় একরাতে মৃত্যুর কোলে ঢলে পড়ে। চাচি অর্থ উপার্জন করার কথা বলায় সেখান থেকেও সে চলে যায়। এরপর মুক্তিযুদ্ধ শুরু হলে পাকিস্তানি মিলিটারির দেওয়া আগুনে পুড়ে যাওয়া বাজারের পোড়া ঘরে আশ্রয় নেয় বুধা। সেখান থেকেই মুক্তিযোদ্ধা শাহাবুদ্দিন, মিঠুদের সহযোগী হয়ে সে রাজাকার কমান্ডার আহাদ মুন্সির বাড়ি আগুনে জ্বালিয়ে দেয়। বাঙ্কার খোঁড়ার মাটি কাটার দলে যোগ দেয় এবং মাইন পুঁতে মিলিটারি ক্যাম্প উড়িয়ে দেয়। মুক্তিযুদ্ধের প্রেক্ষাপট উপন্যাসটিতে থাকলেও তা এর একমাত্র উপজীব্য নয়; বরং বুধার অনিশ্চিত জীবন ও অদম্য সাহসী ভূমিকাই উপন্যাসের মূল আলোচ্য বিষয়। উদ্দীপক- ২ এ উপন্যাসের এই বিস্তৃত প্রেক্ষাপট উঠে আসেনি।"
        }
      ]
    },
    {
      "number": "10",
      "uddipok": "সৈয়দ ওয়ালী উল্লাহর 'লালসালু' উপন্যাসে দেখা যায় মহববত নগরের পুরাতন জরাজীর্ণ এক কবরকে রাতের অন্ধকারে লালসালু কাপড়ে মুড়িয়ে মোদাচ্ছের পীরের মাজার বলে প্রচার করে তথাকথিত আধ্যাত্মিক গুরু মজিদ। খোদাভীরু অশিক্ষিত লোকগুলোকে ধর্ম ও মাজারের ভয় দেখিয়ে কব্জা করে নেয় সে। সেই থেকে অগণিত ভক্তের গুরুদক্ষিণায় ফুলে ফেঁপে ওঠে মজিদ। নারী, বাড়ি, জায়গা জমি সবই হয় তার। এরই মধ্যে পড়ালেখা শেষ করে গ্রামে ফিরে আক্কাস আলী। গ্রামের এ পরিস্থিতি দেখে সে গ্রামের মানুষকে আলোর পথে আনার জন্য একটি স্কুল প্রতিষ্ঠার প্রচেষ্টা চালায় কিন্তু মজিদ ছলে-বলে-কৌশলে সে পরিকল্পনা নস্যাৎ করে দেয় ।",
      "tag": "RB 22",
      "sub_questions": [
        {
          "label": "ক",
          "question": "'বহিপীর' নাটকে শেষ সংলাপটি কার?",
          "explanation": "'বহিপীর' নাটকে শেষ সংলাপটি বহিপীরের।"
        },
        {
          "label": "খ",
          "question": "",
          "explanation": "বইয়ের ভাষায় কথা বলেন বলে পীরসাহেবকে বহিপীর বলা হয়েছে। 'বহিপীর' নাটকের পীরসাহেব কথাবার্তা বলতে সবসময় বইয়ের ভাষা ব্যবহার করে থাকেন। এর কারণ তাকে দেশের নানা প্রান্তের মুরিদদের সাথে কথা বলতে হয়। একেক স্থানের ভাষা একেক রকম, তাঁর পক্ষে সব এলাকার ভাষা রপ্ত করা সম্ভব না হওয়ায় তিনি বইয়ের ভাষাকেই বেছে নিয়েছেন । আর এ কারণেই তাঁকে বহিপীর বলা হয়েছে।"
        },
        {
          "label": "গ",
          "question": "উদ্দীপকের আক্কাস আলীর সাথে 'বহিপীর' নাটকের কোন চরিত্রের সাদৃশ্য রয়েছে? ব্যাখ্যা করো ।",
          "explanation": "উদ্দীপকের আকাস আলীর সাথে 'বহিপীর' নাটকের আধুনিক মনস্ক ও প্রতিবাদী হাশেম চরিত্রের সাদৃশ্য রয়েছে। 'বহিপীর' নাটকে হাতেম আলির শিক্ষিত ছেলে হাশেম। শিক্ষার ফলে তার মাঝে কুসংস্কার ও অন্ধবিশ্বাস সম্পর্কে স্পষ্ট ধারণা বিদ্যমান। ন্যায়- অন্যায় বোঝার ক্ষমতা তার রয়েছে বলেই সে তাহেরার প্রতি বহিপীরের বাড়াবাড়িকে মেনে নেয়নি এবং মা খোদেজার পীরের প্রতি অন্ধভক্তির প্রতিবাদ করেছে। উদ্দীপকের আক্কাস আলীও শিক্ষিত ও আধুনিক মনস্ক যুবক। সে গ্রাে ফিরে ধর্মব্যবসায়ী মজিদের শিকড় গেড়ে বসা দেখতে পায়। তাই সে পড়ালেখা শেষে গ্রামে শিক্ষার আলো ছড়িয়ে দিতে স্কুল প্রতিষ্ঠার উদ্যোগ নেয়। কারণ সে জানে মানুষ শিক্ষিত হলে কুসংস্কার ও অন্ধবিশ্বাস থেকে বের হয়ে আসবে এবং সচেতন হবে। আক্কাস আলীর এমন উন্নত মানসিকতা 'বহিপীর' নাটকের হাশেম চরিত্রের সাথে সামঞ্জস্যপূর্ণ। হাশেমও অন্ধবিশ্বাসের বলি তাহেরার বিপদে তার পাশে দাঁড়ায়। বহিপীরের তাহেরাকে জোর করে অধিগত করার কূটকৌশল সে নস্যাৎ করে দেয়। তার মা খোদেজার পীরের প্রতি অন্ধভক্তিকে সে যুক্তি দিয়ে খন্ডনের চেষ্টা করে। শিক্ষার আলো থাকায় হাশেম যেমন পীরের প্রতি অন্ধবিশ্বাস ধারণ করেনি তেমনি উদ্দীপকের আক্কাসও আধুনিক শিক্ষার ফলে সমাজের সমস্যা অনুধাবন করতে পেরেছে।"
        },
        {
          "label": "ঘ",
          "question": "“উদ্দীপকের মজিদ এবং 'বহিপীর' নাটকের বহিপীর আসলে এক বৃত্তের দুটি ফুল”- মন্তব্যটি বিশ্লেষণ করো।",
          "explanation": "উদ্দীপকের মজিদ ও 'বহিপীর' নাটকের বহিপীর আসলে এক বৃত্তের দুটি ফুল”- মন্তব্যটি মজিদ ও বহিপীরের অভিন্ন ধর্মব্যবসায়ের বিশ্লেষণে যথোপযুক্ত হয়েছে। 'বহিপীর' নাটকের বহিপীর সহজ-সরল মানুষের ধর্মবিশ্বাসকে পুঁজি করে নিজের স্বার্থসিদ্ধি করে চলে। দেশের বিভিন্ন অঞ্চলে ঘুরে ঘুরে সে মুরিদের কাছ থেকে অর্থসম্পদ গ্রহণ করে। অজ্ঞতা ও অশিক্ষার দরুন মুরিদরাও তাকে দুহাতভরে দান করে কল্যাণের আশায়। তারা মনে করে পীরকে খুশি রাখলে খোদাতায়ালা খুশি হন। সেই সুযোগে অন্যের অধিকার খর্ব করে বহিপীরের মতো ধর্মব্যবসায়ীরা নিজের কর্তৃত্ব ও ক্ষমতা জাহির করতেও কুণ্ঠাবোধ করে না। উদ্দীপকের 'লালসালু' উপন্যাসের মজিদও একজন শঠ ও প্রতারক ধর্মব্যবসায়ী। সে মহব্বতনগর গ্রামের মানুষকে বোকা বানিয়ে নিজের প্রতিষ্ঠার পথ প্রশস্ত করেছে। একটি অচেনা কবরকে মোদাচ্ছের পীরের কবর হিসেবে লালসালু দিয়ে ঢেকে দেয়। গ্রামের খোদাভীরু, অশিক্ষিত লোকদের ধর্ম ও মাজারের ভয় দেখিয়ে সে রাতারাতি আঙুল ফুলে কলাগাছ হয়ে ওঠে। এসব মানুষের সহযোগিতায় তার নারী, বাড়ি ও জায়গাজমির অভাব থাকে না। মজিদের এসব ভণ্ডামি বুঝতে পারা শিক্ষিত যুবক আক্কাস গ্রামে শিক্ষার আলো প্রসারে স্কুল করতে গেলে মজিদ সে পরিকল্পনা নস্যাৎ করে দেয়। 'বহিপীর' নাটকের বহিপীর ধর্মব্যবসায়ীদের সার্থক প্রতিনিধি। যারা মানুষের ধর্মভীরুতাকে পুঁজি করে নিজেকে সমাজে প্রতিষ্ঠা করেছে সে তাদেরই একজন। মুরিদের সরলতার সুযোগ নিয়ে পীরেরা নানা ছলাকলার আশ্রয় নিয়ে থাকে। তারা চায় মুরিদরা পীরকে ভয় করুক; দুহাত ভরে দান করুক। এজন্য ধর্মকে ঢাল বানিয়ে পীরেরা মুরিদদের দৃষ্টি আকর্ষণের নানা পথ আবিষ্কার করে। তাদের স্বার্থে আঘাত এলে তারা দুর্বলকে দমন করতেও কঠোর হতেও দ্বিধা করে না। বহিপীর তাহেরাকে পাওয়ার জন্য হাতেম আলির বজরায় নানা কূটকৌশল করেছিল। জমিদারি রক্ষার জন্য সে হাতেম আলিকে টাকা ধার দিতে চেয়েছে, পুলিশের ভয় দেখিয়ে তাহেরাকে দুর্বল করার প্রয়াস চালিয়েছে। বহিপীরের মতোই উদ্দীপকের মজিদ আরেক ধর্মব্যবসায়ী। সেও নিজের অস্তিত্ব রক্ষার জন্য মানুষের ধর্মবিশ্বাসকে কেন্দ্ৰ করে মাজার গড়ে তোলে এবং নিজেকে প্রতিষ্ঠিত করে। এজন্য বহিপীর ও মজিদের মধ্যে কোনো পার্থক্য নেই। তারা উভয়ই ধর্মব্যবসায়ী হিসেবে একই বৃত্তের দুই ফুল।"
        }
      ]
    },
    {
      "number": "11",
      "uddipok": "দৃশ্যপট-১: বলো কী তোমার ক্ষতি জীবনের অথৈ নদী পার হয় তোমাকে ধরে দুর্বল মানুষ যদি? দৃশ্যপট-২: নদীর এ কূল ভাঙে ওকূল গড়ে এইতো নদীর খেলা সকাল বেলার ধনীরে তুই ফকির সন্ধ্যা বেলা।",
      "tag": "RB 22,DIN.B 22,SB 22",
      "sub_questions": [
        {
          "label": "ক",
          "question": "কার গায়ে বদদোয়া লাগে না?",
          "explanation": "পীরের গায়ে বদদোয়া লাগে না ।"
        },
        {
          "label": "খ",
          "question": "'এমন মেয়েও কারো পেটে জন্মায়, জানতাম না'- উক্তিটি দ্বারা কী বোঝানো হয়েছে",
          "explanation": "বৃদ্ধ পীরকে স্বামী হিসেবে মেনে না নিয়ে তাহেরার বাড়ি থেকে পালিয়ে যাওয়ার ঘটনায় বিস্মিত খোদেজা প্রশ্নোক্ত কথাটি বলেছিল । নাটকে দেখা যায় বহিপীরের মুরিদ তাহেরার বাবা ও সৎমা তাহেরার বিয়ে ঠিক করে বৃদ্ধ বহিপীরের সঙ্গে। তাহেরা এ বিয়ে কিছুতেই মেনে নিতে পারেনি। বৃদ্ধ পীরের সঙ্গে সংসার না করার সিদ্ধান্ত নিয়ে তাহেরা তার ছোটো চাচাতো ভাইকে নিয়ে শহরের উদ্দেশ্যে বাড়ি ছেড়ে বেরিয়ে পড়ে। তাদের সঙ্গে কোনো টাকাপয়সাও ছিল না। জমিদার পত্নী খোদেজা তাকে বিপদগ্রস্ত অবস্থায় দেখে তাদের বজরায় তুলে নেয়। তাহেরার মুখে এ সময় কোনো ভয়ের চিহ্নও ছিল না। তাই খোদেজা বিস্ময়ে প্রশ্নোক্ত উক্তিটি করেছিল।"
        },
        {
          "label": "গ",
          "question": "দৃশ্যপট-১ এ 'বহিপীর' নাটকের যে দিকটি ফুটে উঠেছে তা ব্যাখ্যা করো ।",
          "explanation": "দৃশ্যপট-১ এ 'বহিপীর' নাটকের তাহেরার অসহায়ত্বের দিকটি প্রতিফলিত হয়েছে। 'বহিণীর' নাটকে তাহেরা একটি অসহায় নারী চরিত্র। পীরভক্ত বাবা ও সং মা তাঁর মতামত অগ্রাহ্য করে বৃদ্ধ বহিপীরের সাথে তাকে বিয়ে দেয়। নিরুপায় হয়ে সে বাড়ি থেকে পালিয়ে হাতেম আলির বজরায় আশ্রয় নেয়। কিন্তু সেখানেও কুসংস্কারাচ্ছন্ন জমিদার পত্নী খোদেজা তাকে পীরের গরে তুলে দিতে চায়। অন্যদিকে হাতেম আলিকে জমিদারি রক্ষার অর্থ দেওয়ার শর্তে তাহেরাকে ফেরত চায় সুচতুর বহিপীর। দৃশ্যপট-১ এ প্রতিফলিত হয়েছে অসহায়ের সহযোগিতার আকুতি। বিপদগ্রস্ত মানুষের পাশে থাকা সক্ষম প্রতিটি মানুষের কর্তব্য। সংকটে থাকা প্রতিটি মানুষ সবসময় তাকিয়ে থাকে কখন কেউ তাকে হাত বাড়িয়ে উদ্ধার করবে। তার দুঃখকে দূর করার জন্য কোনো দরদি প্রাণ এগিয়ে আসবে। মানুষ মানুষের জন্য, জীবন জীবনের জন্য এই চেতনা ধারণ করার নামই মানবিকতা। দুর্বল মানুষেরা যদি সবল মানুষের সহায়তা পেয়ে এগিয়ে যেতে পারে তাতে সবলের কোনো ক্ষতি নেই, বরং সেটাই হবে মানবতার পরিচয়। 'বহিপীর' নাটকে বিপদগ্রস্ত তাহেরা যেন দৃশ্যপট-- ১-এর উক্ত বক্তব্যেরই প্রতিফলন। তার জীবনের স্বাধীনতা যখন নস্যাৎ করার কূটকৌশল চলে তখন তার প্রয়োজন বলিষ্ঠ, কোনো সহযাত্রীর। যে তাকে বিপদ থেকে উদ্ধার করে সুন্দর স্বাধীন জীবনের নিশ্চয়তা দিবে। সে আশা নিয়েই সে হাতেম আলির বজরায় আশ্রয় নিয়েছিল।"
        },
        {
          "label": "ঘ",
          "question": "“দৃশ্যপট-২ ‘বহিপীর' নাটকের একটি খণ্ডচিত্র মাত্র” – উক্তিটির যথার্থতা মূল্যায়ন করে",
          "explanation": "দৃশ্যপট-২ এ আলোচ্য নাটকের মূল চিত্র তুলে না ধরে শুধু হাতেম আলির জমিদারি হারানোর বিষয়টি চিত্রায়িত করায় প্রশ্নোক্ত উক্তিটি যথার্থতা লাভ করেছে। ‘বহিপীর' নাটকে 'জমিদার হাতেম আলি সান্ধ্য আইনের কবলে পড়ে জমিদারি হারাতে বসেছেন। এ নিয়ে হাতেম আলির দুশ্চিন্তার শেষ নেই। নিয়তির জেরে জমিদারকে এখন অসহায়ের মতো দ্বারে দ্বারে ঘুরতে হচ্ছে সাহায্যের আশায়। আলোচ্য নাটকে এ ঘটনাটি একটি মূল বিষয় নয়। বহিপীরের ধর্মব্যবসায়ের ফলে তাহেরার জীবন সংকটই নাটকের মূল বিষয়বস্তু । দৃশ্যপট-২ এ মানুষের জীবনের উত্থান-পতনের চিত্রায়ণ করা হয়েছে। নদী যেমন এক কূল ভেঙে অপর কূল পলি পড়ে গড়ে ওঠে; মানুষের জীবনেও তেমনি জোয়ার-ভাঁটার খেলা চলতে থাকে। আজ যে লোক অঢেল সম্পদের মালিক আগামীকাল সে ফকির হয়ে অন্যের সাহায্যপ্রার্থী হতে পারে। যে আজ রাজার আসনে বসে ক্ষমতার শিখরে, কাল যে সে নিঃস্ব হবে না তার কোনো নিশ্চয়তা নেই। এজন্যই বলা হয়েছে সকাল বেলার যে ধনী সে সন্ধ্যাবেলার ফকির। এটাই জগতের নিয়ম। 'বহিপীর' নাটকে বহিপীর মানুষের ধর্মীয় বিশ্বাসকে অবলম্বন করে নিজের হীন স্বার্থ হাসিল করে। দেশের বিভিন্ন অঞ্চলে মুরিদানের বাড়ি বাড়ি ঘুরে সে অর্থসম্পদ সংগ্রহ করে। তাহেরার বাবা ও সৎ-মা তেমনি একটি পীরভক্ত পরিবার। পীরের প্রতি অতিভক্তি থেকে তারা মেয়ের মতামত অগ্রাহ্য করে বৃদ্ধ বহিপীরের সঙ্গে বিয়ে দেয়। জীবন সম্পর্কে সচেতন তাহেরা পালিয়ে হাতেম আলির বজরায় আশ্রয় নিলে সেখানেও বহিপীর ঘটনাক্রমে উপস্থিত হয়। হাতেম আলির জমিদারি রক্ষার দুর্বলতার সুযোগ নিয়ে তাহেরাকে অধিগত করার পন্থা অবলম্বন করে বহিপীর। কুসংস্কারাচ্ছন্ন জমিদার পত্নী খোদেজা তাহেরাকে স্বামীর কাছে ফিরিয়ে দিয়ে সওয়াবের অধিকারী হতে চায়। তবে শিক্ষিত হাশেমের সহযোগিতা ও হাতেম আলির নৈতিক বোধোদয়ে তাহেরার জীবন রক্ষা পায়। আলোচ্য নাটকের এ মূল ঘটনা দৃশ্যপট-২ এ চিত্রায়িত না হয়ে হাতেম আলির জমিদারি হারানোর উত্থান-পতনের খণ্ডচিত্রকে ধারণ করেছে মাত্র ।"
        }
      ]
    }
  ]
}