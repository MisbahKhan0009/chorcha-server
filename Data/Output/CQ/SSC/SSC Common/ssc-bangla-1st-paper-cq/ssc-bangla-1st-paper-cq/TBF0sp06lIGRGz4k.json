{
  "title": "রাজশাহী ক্যাডেট কলেজ ২০২৫",
  "subtitle": "(12)",
  "questions": [
    {
      "number": "1",
      "uddipok": "হযরত আলী (আ.)-এর শাসন আমলে বুড়ো একটি লোক রাস্তার ধারে বসে ভিক্ষা করছিল। আশপাশের লোকজনের কাছে তিনি জানতে চাইলেন সবাই জবাব দিলেন যে এই লোকটি একজন খ্রিষ্টান। চোখে দেখেন না বলে কাজ করতে পারে না। তাই তিনি ভিক্ষা করছেন।' তবে জোয়ানকালে তিনি সবাইকে সেবা দিয়েছেন। একথা শুনে হজরত আলি (রা.) বিস্ময় প্রকাশ করে' জনগণের উদ্দেশে বললেন, 'এই লোকটির যখন শক্তি-সামর্থ্য ছিল তখন আপনারা তার সেবা নিয়েছেন। আর বিপদের সময় তিনি সাহায্য পাবেন না- এটা তো হতে পারে না।' তিনি কোন ধর্মের অনুসারী সৈটা বিবেচ্য বিষয় নয়।'",
      "tag": "RCC 25",
      "sub_questions": [
        {
          "label": "ক",
          "question": "'প্রত্যুপকার' গল্পের হস্তপদবদ্ধ ব্যক্তির নিবাস কোথায় ছিল?",
          "explanation": "'প্রত্যুপকার' গল্পের হস্তপদবদ্ধ ব্যক্তির নিবাস ছিল দামেস্কে।"
        },
        {
          "label": "খ",
          "question": "আলী ইবনে আব্বাস লোকটিকে মুক্ত করে দিলেও তিনি কেন পালিয়ে যাননি?",
          "explanation": "লোকটি মহৎাণ হওয়ায় আলী ইবনে আব্বাস তাঁকে মুক্ত করে দিলেও তিনি পালিয়ে যাননি। আলী ইবনে আব্বাস বন্দি লোকটিকে নিরপরাধ জেনে তাঁকে মুক্ত করে দেন এবং পালিয়ে যেতে বলেন। কিন্তু লোকটি আলী ইবনে আব্বাসকে বলেন, তিনি যদি পালিয়ে যান তবে তার জীবন শঙ্কায় পড়ে যাবে।' অনেক দিন আগে ওই বন্দি লোকটিই আলী ইবনে আব্বাসের প্রাণ বাঁচিয়েছিলেন। তাই তিনি নিজের স্বার্থে তাকে বিপদের মুখে ঠেলে দিতে পারবেন না। উপরন্তু লোকটি আব্বাসকে অনুরোধ করেন, তিনি যেন খলিফার সামনে তাঁকে নিরপরাধ প্রমাণের চেষ্টা করেন। মূলত মহৎপ্রাণ ও মহানুভবতার কারণেই লোকটি পালিয়ে যাননি।"
        },
        {
          "label": "গ",
          "question": "উদ্দীপকের বর্ণনা 'প্রত্যুপকার' গল্পের কোন বিষয়কে নির্দেশ করে তা আলোচনা করো।",
          "explanation": "উদ্দীপকের বর্ণনা 'প্রত্যুপকার' গল্পের নিঃস্বার্থ মানবসেবা ও ধর্ম-বর্ণ নির্বিশেষে মানুষের প্রতি কর্তব্যবোধের দিকটিকে নির্দেশ করে। 'প্রত্যুপকার' গল্পে আলী ইবনে আব্বাসের আশ্রয়দাতা এককালে সম্পূর্ণ অচেনা আলী ইবনে আব্বাসকে নিজের বাড়িতে আশ্রয় দিয়ে তাঁর প্রাণ রক্ষা করেছিলেন। তিনি কোনো প্রতিদানের আশা না করে কেবল অসহায় মানুষ সহায়তা করার জন্যও মানবতাবোধের তাড়নায় এই উপকার করেছিলেন। বিপদের সময় সাহায্য করেছিলেন সম্ভ্রান্ত ব্যক্তিটি। এমনকি কোনো পরিচয়, জাতি-বর্ণের কথা চিন্তা না করেই উপকার করেছিলেন। উদ্দীপকে হজরত আলী (রা.) একজন বৃদ্ধ, দৃষ্টিহীন খ্রিষ্টান ভিক্ষুককে সাহায্য করার জন্য জনগণের কাছে আবেদন জানান। তিনি মনে করেন, লোকটি যখন জোয়ানকালে সেবা দিয়েছেন, তখন বিপদের সময় তাকে সাহায্য করা জনগণের কর্তব্য। এখানে ধর্ম বা জাতি নয় বরং মানবসেবা ও কৃতজ্ঞতাই মুখ্য। একইভাবে, 'প্রত্যুপকার' গল্পেও আলী ইবনে আব্বাসের আশ্রয়দাতা তাঁর ধর্ম বা পরিচয় নয় বরং মানবতাবোধের কারণেই তাঁকে সহযোগিতা করেন। উভয় ক্ষেত্রেই নিঃস্বার্থ মানবসেবা এবং উপকারের প্রতিদান দেওয়ার মানসিকতা প্রকাশ পেয়েছে।"
        },
        {
          "label": "ঘ",
          "question": "উদ্দীপকে 'প্রত্যুপকার' গল্পের মূলভাব প্রতিফলিত হয়েছে কি না সে প্রসঙ্গে মতামত দাও।",
          "explanation": "উদ্দীপকে 'প্রত্যুপকার' গল্পের মূলভাবের আংশিক প্রতিফলন ঘটেছে, কারণ এখানে মানবসেবা ও কৃতজ্ঞতার দিকটি থাকলেও উপকারের প্রতিদান দেওয়ার বিষয়টি অনুপস্থিত। উপকারী ব্যক্তির উপকার করাবা কৃতজ্ঞতা প্রকাশ করাই গল্পের 'প্রত্যুপকার' মূলভাব। গল্পে দেখা যায়, দামেস্কের এক সম্ভ্রান্ত ব্যক্তি আলী ইবনে আব্বাসকে আশ্রয় দিয়ে উপকার করেছিলেন। পরবর্তীকালে আলী ইবনে আব্বাস নিজের জীবনের ঝুঁকি নিয়ে খলিফার কাছে সুপারিশ করে সেই উপকারীর প্রাণ রক্ষা করেন। এই ঘটনাটিই গল্পের মূল প্রতিপাদ্য, যা উপকারীর প্রতি কৃতজ্ঞতা ও প্রত্যুপকারের গুরুত্ব তুলে ধরে। উদ্দীপকে হজরত আলী (রা.) একজন বৃদ্ধ, দৃষ্টিহীন খ্রিষ্টান ভিক্ষুকের প্রতি তাঁর কর্তব্যবোধের 'কথা তুলে ধরেছেন। তিনি বলছেন, যৌবনে যিনি সেবা দিয়েছেন, বিপদের সময় তাঁর সাহায্য পাওয়া উচিত। এটি নিঃস্বার্থ মানবসেবা ও সামাজিক দায়িত্ববোধের পরিচয় দেয়, যা 'প্রত্যুপকার' গল্পের আশ্রয় দেওয়ার সম্ভ্রান্ত লোকটির সাথে সাদৃশ্যপূর্ণ। কিন্তু উদ্দীপকে উপকারীর প্রতি কৃতজ্ঞতা প্রকাশ করে প্রত্যুপকার করার মতো কোনো ঘটনা নেই। মূলত হজরত আলী (রা.)-এর কাজটি ছিল সামাজিক দায়িত্ব পালন, কোনো উপকারের প্রতিদান নয়। 'প্রত্যুপকার' গল্পটি মূলত কৃতজ্ঞতা ও প্রতিদানের নৈতিক শিক্ষাকে কেন্দ্র করে আবর্তিত। অন্যদিকে উদ্দীপকটি সামাজিক ন্যায়বিচার ও মানবসেবার আদর্শকে তুলে ধরে। গল্পের মূল বিষয় প্রত্যুপকারকে কেন্দ্র করে কিন্তু উদ্দীপকে প্রত্যুপকারের দিকটি অনুপস্থিত, তাই বলা যায় উদ্দীপকে 'প্রত্যুপকার' গল্পের মূলভাব আংশিকভাবে প্রতিফলিত হয়েছে।"
        }
      ]
    },
    {
      "number": "2",
      "uddipok": "রবীন্দ্রনাথ ঠাকুরের 'সমাপ্তি' গল্পের নায়িকা মৃন্ময়ী। সে স্বভাবগতভাবে চঞ্চল ও সমাজের কোনো বিধি-নিষেধ মানে না। শ্বশুরবাড়ির পরিবেশের সাথেও সে মানিয়ে নিতে পারে না। সারাদিন খেলার সাথিদের নিয়ে মাঠেঘাটে, বনজঙ্গলে ঘুরে 'বেড়ানোতেই তার আনন্দ। এর গাছের জাম, ওর গাছের লিচু পেড়ে খাওয়াই তার উপভোগের বিষয়। কোথাও সে একবিন্দুস্থির থাকতে পারে না। তার জন্য পাড়া- প্রতিবেশীর অভিযোগের শেষ নেই।",
      "tag": "RCC 25",
      "sub_questions": [
        {
          "label": "ক",
          "question": "'আম-আঁটির ভেঁপু' গল্পের অপুর চোখগুলো কেমন?",
          "explanation": "'আম-আঁটির ভেঁপু' গল্পের অপুর চোখগুলো ডাগর ডাগর।"
        },
        {
          "label": "খ",
          "question": "'আম-আঁটির ভেপু' গল্পে হরিহর দশহরা গ্রামের মাতব্বর লোকটির পরিচয় গোপন রাখতে বলেছিল কেন?",
          "explanation": "নিচু জাতের বলে হরিহর দশঘরা গ্রামের মাতব্বর লোকটির পরিচয় গোপন রাখতে বলেছিল। হরিহর স্ত্রী সর্বজয়াকে দশঘরা গ্রামের অবস্থাপন্ন একটি লোকের কথা জানায় যে হরিহরকে মন্ত্র দেওয়ার জন্য অনুরোধ করেছে। লোকটির জাতের কথা জিজ্ঞেস করলে হরিহর কণ্ঠ নামিয়ে কাউকে বলতে নিষেধ করে। কেননা লোকটি সদ্‌গাপ অর্থাৎ নিচু বর্ণের। নিচু বর্ণের লোককে মন্ত্র দিলে হরিহর সমাজে অসম্মানিত হতে পারে এই কথা ভেবে সর্বজয়াকে কাউকে বলতে নিষেধ করা হয়।"
        },
        {
          "label": "গ",
          "question": "উদ্দীপকের মৃন্ময়ীর সাথে 'আম-আঁটির ভেঁপু' গল্পের গল্পের দুর্গা চরিত্রের সাদৃশ্য ব্যাখ্যা করো।",
          "explanation": "উদ্দীপকের মৃন্ময়ীর দুরন্তপনা 'আম-আঁটির ভেঁপু' গল্পের দুর্গা চরিত্রের চঞ্চলতার দিকটি তুলে ধরেছে 'আম-আঁটির ভেপু' গল্পের দুর্গা এক চঞ্চল প্রকৃতির মেয়ে। প্রকৃতি ও গ্রামীণ ফল, ফুল-ই তার খেলার একান্ত সঙ্গী। সে তার মা সর্বজয়ার কোনো শাসন-বারণ মানে না। তার কৌতূহলী মন সব সময় বনজঙ্গলের পথঘাটের মাঝেই নিবিষ্ট থাকে। আলোচ্য উদ্দীপকে 'সমাপ্তি' গল্পের নায়িকা মৃন্ময়ীর কথা উল্লেখ করা হয়েছে। মৃন্ময়ী সারাদিন খেলার সাথিদের নিয়ে মাঠেঘাটে, বনবাদাড়ে ঘুরে বেড়ায়। প্রতিবেশীদের গাছ থেকে আম, জাম, লিচু পেড়ে খায় এবং এতেই তার আনন্দ। তার চঞ্চল মন সবসময় বাইরে যাওয়ার জন্য অস্থির হয়ে ওঠে। বিভূতিভূষণ বন্দ্যোপাধ্যায়ের 'আম-আঁটির ভেঁপু' গল্পের দুর্গাও যেন বয়স ও মানসিক দিক থেকে মৃন্ময়ীর প্রতিরূপ। দুর্গাও মৃন্ময়ীর মতো সারাদিন চঞ্চলভাবে ঘুরে \"বেড়ায়। কোথাও স্থির না থেকে বনে, মাঠেঘাটে ঘুরে বেড়ানো, খেলাধুলা করাই তাদের কাজ। তাই বলা যায়, উদ্দীপকের মৃন্ময়ীর দুরন্তপনা 'আম-আঁটির ভেঁপু' গল্পের দুর্গার চরিত্রের চঞ্চলতার দিকটিকেই তুলে ধরেছে।"
        },
        {
          "label": "ঘ",
          "question": "উদ্দীপকে 'আম-আঁটির ভেঁপু' গল্পের মূলভাব আছে কি? এ প্রসঙ্গটি যুক্তিসহ প্রমাণ করো।",
          "explanation": "উদ্দীপকে 'আম-আঁটির ভেঁপু' গল্পের মূলভাবের আংশিক দিক অর্থাৎ শৈশবের দুরন্তপনা প্রকাশ পেলেও সমগ্র মূলভাবটি অনুপস্থিত। বিভূতিভূষণ বন্দ্যোপাধ্যায় রচিত 'আম-আঁটির ভেঁপু' গল্পে অপু ও দুর্গার দুরন্ত শৈশবের পাশাপাশি তাদের দারিদ্র্যক্লিষ্ট জীবন, প্রকৃতির সঙ্গে তাদের নিবিড় সম্পর্ক এবং ভাই-বোনের অকৃত্রিম স্নেহভালোবাসা ফুটিয়ে তোলা হয়েছে। গল্পটির মূলভাব কেবল চঞ্চলতা নয়, বরং গ্রামীণ জীবনের অভাব, সরলতা এবং প্রকৃতির মাঝে আনন্দ খুঁজে নেওয়ার গভীর জীবনবোধকে ধারণ করে। উদ্দীপকের মৃন্ময়ী চরিত্রটি কেবল তার স্বভাবগত চঞ্চলতা ও দুরন্তপনার দিকটি তুলে ধরেছে। সে সমাজের কোনো বিধি-নিষেধ মানে না এবং সারাদিন মাঠেঘাটে, বনজঙ্গলে ঘুরে বেড়ায়। ফল পেড়ে খাওয়া এবং পাড়া- প্রতিবেশীর অভিযোগের শিকার হওয়া-এই সবই তার বাঁধনমুক্ত শৈশবের চিত্র। এখানে তার পারিবারিক বা অর্থনৈতিক কোনো সংকটের কথা বলা হয়নি, কেবল তার চঞ্চল স্বভাবের ওপর জোর দেওয়া হয়েছে। 'আম-আঁটির ভেঁপু' গল্পে দুর্গার দুরন্তপনার কারণ কেবল স্বভাবগত চঞ্চলতা নয় বরং দারিদ্র্যের কারণে বাড়িতে খাবারের অভাব এবং প্রকৃতির মাঝে আনন্দ খুঁজে নেওয়ার প্রবণতা। গল্পটিতে অপু-দুর্গার দারিদ্র্য, হরিহরের ভাগ্য অন্বেষণ এবং সর্বজয়ার উদ্‌বেগ-এই সমস্ত দিক মিলে একটি পূর্ণাঙ্গ গ্রামীণ জীবনচিত্র তৈরি করেছে। কিন্তু উদ্দীপকে কেবল মৃন্ময়ীর চঞ্চলতা ও দুরন্তপনা দেখানো হয়েছে, যা গল্পের মূলভাবের একটি ক্ষুদ্র অংশ মাত্র। গল্পের মূলভাবের গভীরতা, যেমন: দারিদ্র্য ও প্রকৃতির সঙ্গে মানুষের সম্পর্ক উদ্দীপকে অনুপস্থিত। তাই বলা যায়, উদ্দীপকটি গল্পের মূলভাবকে সম্পূর্ণভাবে ধারণ করেনি।"
        }
      ]
    },
    {
      "number": "3",
      "uddipok": "'তোতা-কাহিনি' গল্পে প্রচলিত শিক্ষাব্যবস্থা ও তোতাপাখিকে জোরপূর্বক শিক্ষা দেওয়ার মাধ্যমে তার প্রাণহানির ঘটনা বর্ণিত হয়েছে। রাজা ও পণ্ডিতরা তাকে বইয়ের পাতায় মুখস্থ বিদ্যা শেখাতে গিয়ে তার ডানা ছেঁটে দেয়, তাকে শিকলে বেঁধে রাখে। অবশেষে যত্ন ও খাবারের অভাবে পাখিটি মারা যায়। এ গল্পে সমাজের সেই শিক্ষাব্যবস্থার সমালোচনা করে যেখানে শিক্ষার্থীর প্রকৃত বিকাশ ও সুস্থতার চেয়ে পণ্ডিতদের উপস্থিতি ও পুরস্কারকে বেশি গুরুত্ব দেওয়া হয়।",
      "tag": "RCC 25",
      "sub_questions": [
        {
          "label": "ক",
          "question": "আমাদের শিক্ষাই আমাদের কী করেছে বলে 'বই পড়া' প্রবন্ধে বলা হয়েছে?",
          "explanation": "আমাদের শিক্ষাই আমাদের নির্জীব করেছে বলে 'বই পড়া' প্রবন্ধে বলা হয়েছে।"
        },
        {
          "label": "খ",
          "question": "লাইব্রেরি কেন এক রকম আমাদের মনের হাসপাতাল তা বুঝিয়ে দাও।",
          "explanation": "উদ্দীপকে 'বই পড়া' প্রবন্ধের প্রচলিত শিক্ষাব্যবস্থার ত্রুটির দিকটি প্রতিফলিত হয়েছে। 'বই পড়া' প্রবন্ধের লেখকের মতে, আমাদের স্কুল-কলেজে শিক্ষার্থীদের বিদ্যা গেলানো হয়। সার্টিফিকেটসর্বস্ব এ শিক্ষায় মুখস্থ বিদ্যায় পারদর্শী শিক্ষার্থীরা পরীক্ষায় ভালো করলেও প্রকৃত অর্থে জ্ঞানার্জন হয় শূন্য। কেননা, শিক্ষার্থীর ভালো লাগা-মন্দ লাগা, পছন্দ-অপছন্দ, আগ্রহ-সামর্থ্য এখানে কোনো প্রকার গুরুত্ব পায় না বরং চাপিয়ে দিয়ে তাদেরকে শিক্ষার্জনে বাধ্য করা হয়। এ পদ্ধতিতে শিক্ষার্থীরা স্বশিক্ষিত হওয়ার সুযোগ পায় না বরং তাদের জীবনীশক্তি হ্রাস পায়। লেখক তাই এ শিক্ষাব্যবস্থাকে বাজিকরের বন্দুক-কামানের গুলি খেয়ে আবার তা উদ্‌দ্গিরণ করার প্রাণান্তকর বাজির সাথে তুলনা করেছেন। উদ্দীপকের 'তোতা কাহিনী' গল্পে দেখা যায়, জোর করে বিদ্যা গেলানোর ঘটনা। যেখানে তোতা পাখিকে শিক্ষাদানের জন্য আয়োজনের কোনো ঘাটতি ছিল না। বিখ্যাত পণ্ডিত নিয়োগ, মহাসমারোহের সাথে শিক্ষাদান এবং একসময় জোর করে শেখানোর চেষ্টা করা হয়। সবশেষে মৃত্যু ঘটে পাখিটির। এমনিভাবে 'বই পড়া' প্রবন্ধ অনুসারে প্রচলিত শিক্ষাব্যবস্থায় শিক্ষার্থীরাও উদ্দীপকের তোতা পাখির মতোইকরুণ পরিণতির দিকে ধাবিত হয়।"
        },
        {
          "label": "গ",
          "question": "উদ্দীপকে 'বই পড়া' প্রবন্ধের যে বিশেষ দিকটির কথা বলা হয়েছে তাব্যাখ্যা করো।",
          "explanation": "উদ্দীপকে 'বই পড়া' প্রবন্ধের প্রচলিত শিক্ষাব্যবস্থার ত্রুটির দিকটি প্রতিফলিত হয়েছে। 'বই পড়া' প্রবন্ধের লেখকের মতে, আমাদের স্কুল-কলেজে শিক্ষার্থীদের বিদ্যা গেলানো হয়। সার্টিফিকেটসর্বস্ব এ শিক্ষায় মুখস্থ বিদ্যায় পারদর্শী শিক্ষার্থীরা পরীক্ষায় ভালো করলেও প্রকৃত অর্থে জ্ঞানার্জন হয় শূন্য। কেননা, শিক্ষার্থীর ভালো লাগা-মন্দ লাগা, পছন্দ-অপছন্দ, আগ্রহ-সামর্থ্য এখানে কোনো প্রকার গুরুত্ব পায় না বরং চাপিয়ে দিয়ে তাদেরকে শিক্ষার্জনে বাধ্য করা হয়। এ পদ্ধতিতে শিক্ষার্থীরা স্বশিক্ষিত হওয়ার সুযোগ পায় না বরং তাদের জীবনীশক্তি হ্রাস পায়। লেখক তাই এ শিক্ষাব্যবস্থাকে বাজিকরের বন্দুক-কামানের গুলি খেয়ে আবার তা উদ্‌দ্গিরণ করার প্রাণান্তকর বাজির সাথে তুলনা করেছেন। উদ্দীপকের 'তোতা কাহিনী' গল্পে দেখা যায়, জোর করে বিদ্যা গেলানোর ঘটনা। যেখানে তোতা পাখিকে শিক্ষাদানের জন্য আয়োজনের কোনো ঘাটতি ছিল না। বিখ্যাত পণ্ডিত নিয়োগ, মহাসমারোহের সাথে শিক্ষাদান এবং একসময় জোর করে শেখানোর চেষ্টা করা হয়। সবশেষে মৃত্যু ঘটে পাখিটির। এমনিভাবে 'বই পড়া' প্রবন্ধ অনুসারে প্রচলিত শিক্ষাব্যবস্থায় শিক্ষার্থীরাও উদ্দীপকের তোতা পাখির মতোইকরুণ পরিণতির দিকে ধাবিত হয়।"
        },
        {
          "label": "ঘ",
          "question": "'উদ্দীপকে মানুষের স্বশিক্ষিত হওয়ার প্রসঙ্গটি অনুপস্থিত।'- 'বই পড়া' প্রবন্ধের আলোকে মন্তব্যটির যথার্থতা বিচার করো।",
          "explanation": "উদ্দীপকে তোতা পাখিকে জোরপূর্বক বিদ্যা গেলানোর চিত্র-তুলে ধরা হয়েছে, যেখানে স্বতঃস্ফূর্ত জ্ঞানার্জনের কোনো সুযোগ নেই, তাই প্রশ্নোক্ত মন্তব্যটি যথার্থ। প্রমথ চৌধুরী 'বই পড়া' প্রবন্ধে সুশিক্ষার মূল ভিত্তি হিসেবে স্বশিক্ষাকে চিহ্নিত করেছেন। লেখকের মতে, 'সুশিক্ষিত লোক মাত্রই স্বশিক্ষিত।' স্বশিক্ষিত হওয়ার জন্য প্রয়োজন মনের স্বাধীনতা এবং স্বেচ্ছায় পাঠ গ্রহণের অভ্যাস। লাইব্রেরি হলো সেই স্থান, যেখানে শিক্ষার্থীরা নিজেদের রুচি অনুযায়ী বই পড়ে মনের প্রসার ঘটাতে পারে এবং স্বশিক্ষিত হয়ে উঠতে পারে। এই স্বতঃস্ফূর্ত পাঠচর্চাই মানুষকে প্রকৃত জ্ঞান ও জীবনবোধে সমৃদ্ধ করে। উদ্দীপকের 'তোতা-কাহিনী'তে তোতা পাখিকে শিক্ষাদানের নামে তার ডানা ছেঁটে দেওয়া হয় এবং শিকলে বেঁধে রাখা হয়। এই পুরো প্রক্রিয়াটিই ছিল চাপিয়ে দেওয়া এবং জবরদস্তিমূলক। এখানে তোতার নিজস্ব আগ্রহ বা রুচিকে বিন্দুমাত্র গুরুত্ব দেওয়া হয়নি। অন্যদিকে, স্বশিক্ষিত হওয়ার জন্য প্রয়োজন মনের স্বাধীনতা, যা উদ্দীপকের তোতার জীবনে সম্পূর্ণ অনুপস্থিত। 'তোতা-কাহিনী'তে কেবল প্রচলিত ত্রুটিপূর্ণ শিক্ষাব্যবস্থার সমালোচনা করা হয়েছে কিন্তু এর বিপরীতে স্বশিক্ষিত হওয়ার কোনো পথ বা প্রসঙ্গ তুলে ধরা হয়নি। 'বই পড়া' প্রবন্ধের মূল উদ্দেশ্য হলো জাতিকে স্বশিক্ষিত হওয়ার গুরুত্ব বোঝানো। লেখক মনে করেন, জোর করে বিদ্যা গেলানো হলে তা কেবল তোতা পাখির মতোই প্রাণহানি ঘটায় কিন্তু মনের বিকাশ ঘটায় না। স্বশিক্ষার মাধ্যমেই মানুষ জ্ঞানকে নিজের জীবনে প্রয়োগ করতে পারে এবং সমাজের উন্নতি ঘটাতে পারে। স্বশিক্ষিত হওয়ার প্রসঙ্গটি অনুপস্থিত থাকার কারণে 'উদ্দীপকটি কেবল সমস্যার দিকটিই তুলে ধরেছে, সমাধানের পথ দেখায়নি। তাই বলাযায়, উদ্দীপকটি ত্রুটিপূর্ণ শিক্ষাব্যবস্থার সমালোচনা করলেও মানুষের আত্মিক মুক্তির পথ, অর্থাৎ স্বশিক্ষিত হওয়ার দিকটি তুলে ধরতে ব্যর্থ হয়েছে।"
        }
      ]
    },
    {
      "number": "4",
      "uddipok": "আমাদের সামাজিক প্রেক্ষাপটে নারীরা যে নির্যাতিত-অবহেলিত এ বোধ আমাদের কখনো জাগেনি। উত্তরাধিকারসূত্রে প্রাপ্ত পুরুষতান্ত্রিক রক্ষণশীল মানসিকতা আমাদের রন্তে বহমান। তাই বলতে চাই, 'নারী তুমি স্রোতঃস্খিনী হও, নারী তুমি কল্পনা হও, যা কিছু স্থাবর সব ভাসিয়ে বেড়াও, তুমি সৃষ্টি করো, তুমি ধ্বংস করো, তুমি পৃথিবীর বুকে উদ্দাম স্বাধীন নৃত্য করো, তুমি কালী হও, নারী তুমি একবার শেষবার বাঁধ ভাঙা বিদ্রোহ করো।'",
      "tag": "RCC 25",
      "sub_questions": [
        {
          "label": "ক",
          "question": "কোথায় ব্যঙ্গ-কবিতা ও প্যারোডি লিখে বনফুলের সাহিত্য অঙ্গনে প্রবেশ?",
          "explanation": "১৯১৮ সালে 'শনিবারের চিঠি' নামক পত্রিকায় ব্যঙ্গ-কবিতা ও প্যারোডি লেখার মাধ্যমে বনফুল সাহিত্য অঙ্গনে প্রবেশ করেন।"
        },
        {
          "label": "খ",
          "question": "নতুন লোকটা মুগ্ধ দৃষ্টিতে নিমগাছের দিকে চেয়ে রইল কেন তা ব্যাখ্যা করো।",
          "explanation": "উদ্দীপকে 'নিমগাছ' গল্পের লক্ষ্মীবউয়ের অবহেলিত ও শৃঙ্খলিত জীবনের দিকটিকে ইঙ্গিত করা হয়েছে। বনফুল রচিত 'নিমগাছ' গল্পে নিমগাছ প্রতীকের আড়ালে পরিবারের লক্ষ্মীবউয়ের চিত্র তুলে ধরা হয়েছে। লক্ষ্মীবউ সারা জীবন পরিবারের সকলের সেবা করে গেলেও তার নিজের যত্নের ব্যাপারে পরিবারের কারোর গুরুত্ব নেই। মাঝে মাঝে তাঁর সত্ত্বা প্রতিবাদী হয়ে ওঠে। অথচ সে সংসারের জালে এমনভাবে আবদ্ধ যে, তার চলে যেতে ইচ্ছা হলেও সে যেতে পারে না। তার জীবনটি যেন এক নীরব, অবহেলিত দাসত্বের প্রতীক। উদ্দীপকে আমাদের সামাজিক প্রেক্ষাপটে নারীদের নির্যাতিত ও অবদমিত জীবনের কথা বলা হয়েছে, যা 'নিমগাছ' গল্পের লক্ষ্মীবউয়ের জীবনের সঙ্গে সাদৃশ্যপূর্ণ। লক্ষ্মীবউয়ের মতো নারীরাও পুরুষতান্ত্রিক সমাজের রক্ষণশীল মানসিকতার শিকার। তবে উদ্দীপকে এই শৃঙ্খল ভেঙে বিদ্রোহ করার আহ্বান জানানো হয়েছে, যা লক্ষ্মীবউয়ের জীবনে অনুপস্থিত। কিন্তু উভয় ক্ষেত্রেই নারীর শৃঙ্খলিত জীবনের বাস্তবতা তুলে ধরা হয়েছে।"
        },
        {
          "label": "গ",
          "question": "উদ্দীপকে 'নিমগাছ' গল্পের কোন দিকটিকে ইঙ্গিত করা হয়েছেতা ব্যাখ্যা করো।",
          "explanation": "উদ্দীপকে 'নিমগাছ' গল্পের লক্ষ্মীবউয়ের অবহেলিত ও শৃঙ্খলিত জীবনের দিকটিকে ইঙ্গিত করা হয়েছে। বনফুল রচিত 'নিমগাছ' গল্পে নিমগাছ প্রতীকের আড়ালে পরিবারের লক্ষ্মীবউয়ের চিত্র তুলে ধরা হয়েছে। লক্ষ্মীবউ সারা জীবন পরিবারের সকলের সেবা করে গেলেও তার নিজের যত্নের ব্যাপারে পরিবারের কারোর গুরুত্ব নেই। মাঝে মাঝে তাঁর সত্ত্বা প্রতিবাদী হয়ে ওঠে। অথচ সে সংসারের জালে এমনভাবে আবদ্ধ যে, তার চলে যেতে ইচ্ছা হলেও সে যেতে পারে না। তার জীবনটি যেন এক নীরব, অবহেলিত দাসত্বের প্রতীক। উদ্দীপকে আমাদের সামাজিক প্রেক্ষাপটে নারীদের নির্যাতিত ও অবদমিত জীবনের কথা বলা হয়েছে, যা 'নিমগাছ' গল্পের লক্ষ্মীবউয়ের জীবনের সঙ্গে সাদৃশ্যপূর্ণ। লক্ষ্মীবউয়ের মতো নারীরাও পুরুষতান্ত্রিক সমাজের রক্ষণশীল মানসিকতার শিকার। তবে উদ্দীপকে এই শৃঙ্খল ভেঙে বিদ্রোহ করার আহ্বান জানানো হয়েছে, যা লক্ষ্মীবউয়ের জীবনে অনুপস্থিত। কিন্তু উভয় ক্ষেত্রেই নারীর শৃঙ্খলিত জীবনের বাস্তবতা তুলে ধরা হয়েছে।"
        },
        {
          "label": "ঘ",
          "question": "উদ্দীপর্ক ও 'নিমগাছ' গল্পের চেতনাগত ভিন্নতাটুকু বিশ্লেষণ করো।",
          "explanation": "উদ্দীপক ও 'নিমগাছ' গল্পের চেতনাগত ভিন্নতা হলো- একটি নারীর মুক্তির জন্য বিদ্রোহের আহ্বান জানায়, অন্যটি নীরব শৃঙ্খলের চিত্র তুলে ধরে। বনফুল রচিত 'নিমগাছ' গল্পে লক্ষ্মীবউয়ের জীবনকে নিমগাছের প্রতীকের মাধ্যমে তুলে ধরা হয়েছে। লক্ষ্মীবউয়ের জীবনটি সংসারের প্রতি সীমাহীন দায়িত্বশীলতা ও সেবার জালে আবদ্ধ। তার চলে যেতে ইচ্ছা হলেও সে যেতে পারে না। এই গল্পে নারীর অবদমিত জীবনের চিত্র থাকলেও শৃঙ্খল ভাঙার কোনো প্রচেষ্টা বা বিদ্রোহের চেতনা অনুপস্থিত বরং এটি নারীর নীরব আত্মত্যাগ ও বন্ধনকেই প্রধান করে তুলেছে। উদ্দীপকে নারীর প্রতি সমাজের রক্ষণশীল মানসিকতার দিকটি তুলে ধরেছে যা 'নিমগাছ' গল্পের লক্ষ্মীবউয়ের জীবনের সঙ্গে সাদৃশ্যপূর্ণ। তবে চেতনাগত দিক থেকে এদের মধ্যে মৌলিক পার্থক্য বিদ্যমান। 'নিমগাছ' গল্পে লক্ষ্মীবউয়ের মুক্তিহীনতা ও নীরব দাসত্বকে মেনে নেওয়ার প্রবণতা দেখা যায়। অন্যদিকে, উদ্দীপকটি এই শৃঙ্খলকে অস্বীকার করে নারীকে প্রতিবাদী রূপে ধ্বংসকারী ও স্বাধীন নৃত্যকারী হিসেবে বিদ্রোহ করার আহ্বান জানায়। 'নিমগাছ' গল্পটি চিরায়ত বাঙালি সমাজের নারীর শৃঙ্খলিত জীবনের বাস্তবতাকে তুলে ধরেছে, যেখানে বিদ্রোহের চেয়ে আত্মত্যাগই প্রধান। পক্ষান্তরে, উদ্দীপকটি আধুনিক নারীবাদী চেতনার ধারক, যা নারীর প্রতি হওয়া সব অবিচারকে ভেঙে ফেলার জন্য বিদ্রোহের প্রয়োজনীয়তা তুলে ধরে। তাই বলা যায়, একটিতে যেখানে শৃঙ্খলের নীরবতা, অন্যটিতে সেখানে বাঁধভাঙা মুক্তির আহ্বান দেখানো হয়েছে।"
        }
      ]
    },
    {
      "number": "5",
      "uddipok": "'মুক্তিযুদ্ধের রক্তভেজা ভোর, / জ্বলছে গ্রাম, কাঁদছে মায়ের ঘর। আকাশ ভরা ধোঁয়া আর শোক, / স্বপ্ন ভাঙা, মৃত্যু যেন শ্লোক। নদীর জলে রক্তের ঢেউ, / চোখে শিশুর আতঙ্কের ঢেউ। নৃশংসতায় কেঁপে ওঠে প্রাণ, / তবু জাগে স্বাধীনতার গান।'",
      "tag": "RCC 25",
      "sub_questions": [
        {
          "label": "ক",
          "question": "'তোমাকে পাওয়ার জন্যে, হে স্বাধীনতা' কবিতায় দগ্ধ ঘরের নড়বড়ে খুঁটি ধরে কে দাঁড়িয়েছিল?",
          "explanation": "দগ্ধ ঘরের নড়বড়ে খুঁটি ধরে দাঁড়িয়েছিল মোল্লাবাড়ির এক বিধবা।"
        },
        {
          "label": "খ",
          "question": "'তোমাকে পাওয়ার জন্যে, হে স্বাধীনতা' কধিতায় 'নতুন পৃথিবীর জন্ম হওয়া' বলতে কী বোঝানো হয়েছে?",
          "explanation": "'নতুন পৃথিবীর জন্ম হওয়া' বলতে কবি স্বাধীনতা অর্জনের মাধ্যমে একটি শোষণমুক্ত, শান্তিময় সমাজ প্রতিষ্ঠার আকাঙ্ক্ষাকে বুঝিয়েছেন। 'তোমাকে পাওয়ার জন্যে, হে স্বাধীনতা' কবিতায় কবি স্বাধীনতার জন্য যুদ্ধবিধ্বস্ত বাংলাদেশকে তুলে ধরেছেন। অনেক আত্মত্যাগের বিনিময়ে আমরা এই দেশকে পেয়েছি। আত্মত্যাগের ফলেই ১৯৭১ সালে বাংলাদেশ নতুন করে জন্মলাভ করেছিল। আর সেটিকেই কবি বলতে চেয়েছেন একটি নতুন পৃথিবীর জন্ম হতে চলেছে।"
        },
        {
          "label": "গ",
          "question": "উদ্দীপকের ১ম দুই চরণের ভাবার্থ 'তোমাকে পাওয়ার জন্যে, হে স্বাধীনতা' কবিতার আলোকে ব্যাখ্যা করো।",
          "explanation": "উদ্দীপকের প্রথম দুই চরণে বর্ণিত মুক্তিযুদ্ধের ভয়াবহতা ও ধ্বংসের চিত্রটি 'তোমাকে পাওয়ার জন্যে, হে স্বাধীনতা' কবিতার যুদ্ধকালীন নির্মমতার দিকটির সাথে সাদৃশ্যপূর্ণ। শামসুর রাহমান রচিত 'তোমাকে পাওয়ার জন্যে, হে স্বাধীনতা' কবিতায় পাকিস্তানি হানাদার বাহিনীর বর্বরতার চিত্র তুলে ধরা হয়েছে। এই বর্বরতার শিকার হয়ে সাকিনা বিবির মতো বহু নারী ভিটেমাটি হারিয়েছে, হরিদাসীর মতো বহু মানুষ ঘরবাড়ি ছেড়ে পালিয়ে যেতে বাধ্য হয়েছে। পাকিস্তানিরা নির্বিচারে গ্রামকে গ্রাম জ্বালিয়ে দিয়েছে এবং অসংখ্য নিরীহ মানুষকে হত্যা করেছে। শহর ও গ্রামকে ক্রমাগত মৃত্যুপুরীতে পরিণত করেছে। উদ্দীপকের প্রথম দুই চরণে 'মুক্তিযুদ্ধের রক্তভেজা ভোর' এবং 'জ্বলছে গ্রাম, কাঁদছে মায়ের ঘর'- এই বাক্যগুলো সরাসরি ১৯৭১ সালের যুদ্ধের ধ্বংসাত্মক দিকটি তুলে ধরে। এই ধ্বংসযজ্ঞের চিত্রই 'তোমাকে পাওয়ার জন্যে, হে স্বাধীনতা' কবিতায় সাকিনা বিবির ভিটেমাটি হারানো, মতলব মিয়ার ঘর পুড়ে যাওয়া এবং রুস্তম শেখের মতো মানুষের জীবনদানের মধ্য দিয়ে প্রকাশিত হয়েছে। উভয় ক্ষেত্রেই স্বাধীনতা অর্জনের জন্য বাঙালি জাতিকে যে চরম মূল্য দিতে হয়েছে এবং যে ভয়াবহ ধ্বংসলীলা দেখতে হয়েছে, সেইনির্মম বাস্তবতার ভাবটিই প্রতিফলিত হয়েছে।"
        },
        {
          "label": "ঘ",
          "question": "উদ্দীপকটি 'তোমাকে পাওয়ার জন্যে, হে স্বাধীনতা' কবিতার সমগ্র ভাবকে ধারণ করতে কি সক্ষম? মতামত দাও।",
          "explanation": "উদ্দীপকটি 'তোমাকে পাওয়ার জন্যে, হে স্বাধীনতা'কবিতার যুদ্ধকালীন ধ্বংস ও আত্মত্যাগের দিকটি তুলে ধরলেও এর সমগ্র ভাবকে ধারণ করতে সক্ষম নয়। 'তোমাকে পাওয়ার জন্যে, হেস্বাধীনতা' কবিতার মূলভাব কেবল ধ্বংসলীলাতেই সীমাবদ্ধ নয়। এই কবিতায় কবি মুক্তিযুদ্ধের প্রসঙ্গ তুলে এনে আপামর বাঙালির স্বাধীনতার আকাঙ্ক্ষাকে দেখিয়েছেন, সেই সাথে বিভিন্ন শ্রেণি- পেশার মানুষের আত্মত্যাগ এবং স্বাধীনতা অর্জনের পর একটি নতুন শোষণমুক্ত সমাজ প্রতিষ্ঠার স্বপ্নকে তুলে ধরেছেন। কবি দেখিয়েছেন, স্বাধীনতা অর্জনের জন্য সগীর আলী, কেষ্ট দাস, রুস্তম শেখের মতো অসংখ্য মানুষ প্রাণ দিয়েছে এবং এই আত্মত্যাগই স্বাধীনতার মূল ভিত্তি। উদ্দীপকে 'জ্বলছে গ্রাম', 'রস্তের ঢেউ', 'নৃশংসতা' এবং 'মৃত্যু যেন শ্লোক'- এই শব্দগুলোর মাধ্যমে যুদ্ধের ভয়াবহতা ও ধ্বংসের দিকটি অত্যন্ত স্পষ্ট। এই দিকটি কবিতার যুদ্ধকালীন নির্মমতার সাথে পুরোপুরি মিলে যায়।তবে কবিতাটিতে যেমন হরিদাস, সাকিনা বিবি, মতলব মিয়া, রুস্তম শেখের মতো নির্দিষ্ট চরিত্রের মাধ্যমে 'আত্মত্যাগের চিত্র এবং স্বাধীনতা-উত্তর নতুন পৃথিবীর আকাঙ্ক্ষা প্রকাশিত হয়েছে, উদ্দীপকে সেই গভীরতা বা ভবিষ্যতের স্বপ্ন অনুপস্থিত। 'তোমাকে পাওয়ার জন্যে, হে স্বাধীনতা' কবিতাটি একদিকে যেমন যুদ্ধের ভয়াবহতা তুলে ধরে, তেমনই অন্যদিকে এটি বাঙালির অদম্য স্পৃহা ও ভবিষ্যতের প্রতি আশাবাদ ব্যক্ত করে। উদ্দীপকটি মূলত যুদ্ধের ধ্বংসাত্মক ও শোকাবহ দিকটির ওপর আলোকপাত করেছে। এটি স্বাধীনতার জন্য বাঙালির চূড়ান্ত আকাঙ্ক্ষা যা কবিতার মূলভাবের একটি গুরুত্বপূর্ণ অংশ, তা প্রকাশ করতে পারেনি। তাই বলা যায়, উদ্দীপকটি কবিতার একটি বিশেষ দিককে ধারণ করলেও সমগ্র ভাবকে ধারণ করতে পারেনি।"
        }
      ]
    },
    {
      "number": "6",
      "uddipok": "'আমাদের ছোটো গাঁয়ে ছোটো ছোটো ঘর' কবিতার মূলভাব হলো গ্রামীণ জীবনের সহজ, সুন্দর ও ঐক্যবদ্ধ সমাজের বর্ণনা। কবি বন্দে আলী মিয়া এই কবিতায় একটি আদর্শ গ্রামের চিত্র তুলে ধরেছেন যেখানে সবাই মিলেমিশে থাকে, ছোটো ছোটো ঘরে তাদের বসবাস, কেউ পর নয়। এখানে হিংসা-বিদ্বেষ নেই, সবাই মিলেমিশে খেলাধুলা করে, স্কুলে যায় এবং শিক্ষক-অভিভাবকদের শ্রদ্ধা করে। এই গ্রামটি প্রকৃতির এক সুন্দর রূপ, যেখানে সূর্যোদয় হয়, পাখি গান গায়, বাতাস বয় এবং নানা ফুল ফোটে, যা গ্রামটিকে আরও মনোরম করে তোলে।",
      "tag": "RCC 25",
      "sub_questions": [
        {
          "label": "ক",
          "question": "'আমি কোনো আগন্তুক নই' কবিতায় কোন মাসের উল্লেখ আছে?",
          "explanation": "'আমি কোনো আগন্তুক নই' কবিতায় কার্তিক মাসের উল্লেখ আছে।"
        },
        {
          "label": "খ",
          "question": "'আমি কোনো আগন্তুক নই' কবিতায় 'সর্বত্র থাকা' বলতেকী বোঝানো হয়েছে?",
          "explanation": "জন্মভূমির সাথে থাকা আজীবন সম্পর্কের অনুভূতির একাগ্রতাই মানুষের সত্তাকে সব জায়গায় উপস্থিত করে দেয়। কবি দেশকে নিজের অনুভূতির মাধ্যমে উপলব্ধি করেছেন যার জন্য তিনি বিশ্বাস করেন দেশ মানে শুধু চারপাশ নয়, সমগ্র বাংলাদেশ। কবি অনুভব করেছেন দেশের কোনো একটি অংশ নয় তিনি মিশে আছেন সম্পূর্ণ দেশে। তাঁর অস্তিত্ব ও জীবন দিয়ে তিনি জন্মভূমির সঙ্গে গভীরভাবে সম্পর্কিত হয়ে সব জায়গায়নিজেকে অনুভব করেন।"
        },
        {
          "label": "গ",
          "question": "উদ্দীপক ও 'আমি কোনো আগন্তুক নই' কবিতার অমিলটুকু আলোচনা করো।",
          "explanation": "উদ্দীপকটি গ্রামীণ জীবনের সহজ, সুন্দর ও ঐক্যবদ্ধ সমাজের বর্ণনা দিলেও 'আমি কোনো আগন্তুক নই' কবিতাটি জন্মভূমির সাথে কবির আত্মিক বন্ধন ও একাত্মতার দিকটি তুলে ধরেছে। আবু জাফর ওবায়দুল্লাহ রচিত 'আমি কোনো আগন্তুক নই' কবিতায় কবি তাঁর জন্মভূমি বাংলার প্রকৃতি ও মানুষের সাথে নিজের শাশ্বত সম্পর্ককে তুলে ধরেছেন। তিনি নিজেকে এইমাটির চিরন্তন বাসিন্দা মনে করেন। এই ভূমি, এর ফসল, এরনদী, এর কার্তিক মাসের ধানখেতে- সবকিছুই কবির কাছে অত্যন্ত পরিচিত ও আপন। এই আত্মিক বন্ধনই কবিতার মূল সুর। উদ্দীপকে 'আমাদের ছোটো গাঁয়ে ছোটো ছোটো ঘর' কবিতার মূলভাব দেখানো হয়েছে, একটি আদর্শ গ্রামের সামাজিক চিত্র, ঐক্য, সহজ জীবন এবং প্রকৃতির সৌন্দর্যে ভরা। এটি মূলত গ্রামীণ সমাজের একটি সাধারণ বাহ্যিক ও সামাজিক চিত্র। অন্যদিকে, 'আমি কোনো আগন্তুক নই' কবিতাটি কোনো সামাজিক বর্ণনা বা আদর্শ গ্রামের চিত্র নয় বরং এটি কবির ব্যক্তিগত অনুভূতি, জন্মভূমির প্রতি গভীর প্রেম এবং অস্তিত্বের সাথে মিশে থাকা এ দেশের মাটির একাত্মতার দার্শনিক প্রকাশ। উদ্দীপকে যেখানে সামাজিক ঐক্য প্রধান, সেখানে আলোচ্য কবিতায় কবির আত্মিক বন্ধন ও চিরন্তন বাসস্থানের অনুভূতিই প্রধান।"
        },
        {
          "label": "ঘ",
          "question": "উদ্দীপকে 'আমি কোনো আগন্তুক নই' কবিতার ভাবার্থের প্রতিফলন ঘটেছে কি? যুক্তিসহ বিষয়টি উপস্থাপন করো।",
          "explanation": "উদ্দীপকে 'আমি কোনো আগন্তুক নই' কবিতার ভাবার্থের আংশিক প্রতিফলন ঘটলেও এর মূল ও গভীর দার্শনিক দিকটি অনুপস্থিত। 'আমি কোনো আগন্তুক নই' কবিতার মূল ভাবার্থ হলো জন্মভূমির সাথে কবির চিরন্তন ও অবিচ্ছেদ্য সম্পর্ক। কবি নিজেকে এই মাটির আগন্তুক বা অতিথি মনে করেন না বরং তিনি এই ভূমির শাশ্বত অংশ। এই সম্পর্ক কেবল প্রকৃতির সৌন্দর্য নয় বরং পূর্বপুরুষের ঐতিহ্য, মাটির • গন্ধ এবং জনজীবনের সাথে মিশে থাকার এক গভীর উপলব্ধি। উদ্দীপকটি 'আমাদের ছোটো গাঁয়ে ছোটো ছোটো ঘর' কবিতার মূলভাব,যা গ্রামীণ জীবনের সহজতা, ঐক্যবদ্ধ সমাজ এবং প্রকৃতির বাহ্যিক সৌন্দর্যকে তুলে ধরে। এই বর্ণনায় গ্রামের প্রতি ভালোবাসা এবং প্রকৃতির প্রতি একটি সাধারণ অনুভূতি প্রকাশ পায়। তবে 'আমি কোনো আগন্তুক নই' কবিতায় যে গভীর দার্শনিক উপলব্ধি, অর্থাৎ কবিসত্তার সাথে মাটির যুগ-যুগান্তরের একাত্মতা এবং নিজেকে 'আগন্তুক নই' বলে দৃঢ়ভাবে ঘোষণা করার 'যে প্রত্যয়, তা উদ্দীপকে অনুপস্থিত। উদ্দীপকটি একটি আদর্শ গ্রামের সামাজিক ও প্রাকৃতিক চিত্র,যা দেশপ্রেমেরই একটি অংশ বলা যায়। যদিও উভয় রচনাতেই জন্মভূমির প্রতি ভালোবাসা প্রকাশ পেয়েছে, তবুও তাদের প্রকাশের ধরন ভিন্ন। উদ্দীপকটি একটি আদর্শ সমাজের চিত্র এঁকে দেশপ্রেমের সরল রূপ দেখায়। পক্ষান্তরে, 'আমি কোনো আগন্তুক নই' কবিতাটি কবির আত্মপরিচয়কে জন্মভূমির সাথে মিলিয়ে দিয়ে এক গভীর সাহিত্যিক ও দার্শনিক মাত্রা যোগ করেছে। তাই বলা যায়, উদ্দীপকে কেবল দেশাত্মবোধের একটি দিক প্রতিফলিত হলেও, কবিতার সমগ্র ভাবার্থের প্রতিফলন ঘটেনি।"
        }
      ]
    },
    {
      "number": "7",
      "uddipok": "প্রচণ্ড দাবদাহে যখন সূর্যের তাপে মাটি ফেটে যায়, গাছপালা মরে যেতে বসে আর মানুষ হাঁপিয়ে ওঠে, তখন জীবন যেন এক অচল সময়ে আটকে যায়। চারদিকে ক্লান্তি, বিরক্তি আর অসহায়তা; কেউ যেন স্বস্তির নিঃশ্বাস নিতে পারে না।কিন্তু হঠাৎ আকাশে জমে ওঠা কালো মেঘ, তার পরেই ঝুম বৃষ্টি নামলে কী এক অসীম প্রশান্তি নেমে আসে চারদিকে! শুকনো মাটিতে ধুলো মিশে গন্ধ ছড়ায়,বাতাস হয়ে ওঠে শীতল, আর মানুষের মুখে ফুটে ওঠে তৃপ্তির হাসি। দাবদাহের সেই অসহনীয় কষ্ট মুহূর্তে ভুলে গিয়ে সবাই বৃষ্টিকে আশীর্বাদ মনে করে। ঠিক এভাবেই জীবনে যতই কষ্ট আর দুঃখ আসুক, একটুখানি স্বস্তির ছোঁয়া আমাদের আবার নতুন করে বাঁচতে শেখায়।",
      "tag": "RCC 25",
      "sub_questions": [
        {
          "label": "ক",
          "question": "'বৃষ্টি' কবিতায় বৃষ্টির দিনে কে শিহরায়?",
          "explanation": "'বৃষ্টি' কবিতায় বৃষ্টির দিনে অরণ্যের কেয়া শিহরায়।"
        },
        {
          "label": "খ",
          "question": "'বৃষ্টি' কবিতায় আকাশকে 'বিদগ্ধ আকাশ' বলা হয়েছে কেন?",
          "explanation": "'বৃষ্টি' কবিতায় 'বিদগ্ধ আকাশ' বলতে সুন্দর ও রঙিন আকাশকে বোঝানো হয়েছে।' যা বৃষ্টির দিনে কালো মেঘে ছেয়ে যায়। প্রকৃতিতে বৃষ্টি আসে প্রাণের'স্পন্দন নিয়ে। বৃষ্টির পূর্বে প্রকৃতিতে আসে বিচিত্র পরিবর্তন। মাঠের প্রান্তরে মিলিত হওয়া আকাশ ঢেকে যায় কালো মেঘে। অথচ এই দীর্ঘ দিনের সূর্যতাপে আকাশকে দগ্ধ মনে হয়েছে কবির। তাই আকাশের পুড়ে যাওয়া দগ্ধ অবস্থার সমাপ্তিতে আকাশের উদ্দেশ্যে লেখক এমন মন্তব্য করেছেন।"
        },
        {
          "label": "গ",
          "question": "উদ্দীপকে 'বৃষ্টি' কবিতার যে দিকটি ফুটে উঠেছে তা ব্যাখ্যা করো।",
          "explanation": "উদ্দীপকটিতে 'বৃষ্টি' কবিতার বর্ষার আগমনি বার্তা এবং প্রকৃতির রুদ্ধতা দূর করে সজীবতা ফিরিয়ে আনার দিকটি প্রতিফলিত হয়েছে। ফররুখ আহমদ রচিত 'বৃষ্টি' কবিতায় বর্ষার আগমনকে প্রকৃতির জন্য এক আশীর্বাদ হিসেবে দেখানো হয়েছে। দীর্ঘ প্রতীক্ষার পর বৃষ্টি আসে প্রকৃতির সমস্ত রুদ্ধতা দূর করে। তীব্র দাবদাহে মাটি ফেটে চৌচির হয়, গাছপালা বিবর্ণ হয়ে যায় এবং আকাশও তার লাবণ্য হারায়। এই অসহনীয় অবস্থা থেকে মুক্তি দিতেই বর্ষা আসে, যা প্রকৃতিতে নতুন প্রাণের সঞ্চার করে এবং মানুষের মনেও স্বস্তি এনে দেয়। উদ্দীপকে প্রচণ্ড দাবদাহের ফলে সৃষ্ট ক্লান্তি, বিরক্তি ও অসহায়ত্বের কথা বলা হয়েছে, যা জীবনকে অচল করে দেয়। এই অসহনীয় অবস্থা থেকে মুক্তি আসে ঝুম বৃষ্টির মাধ্যমে, যা চারদিকে অসীম প্রশান্তি এনে দেয়। একইভাবে 'বৃষ্টি' কবিতায়ও বর্ষার আগমনকে প্রকৃতির বিদগ্ধতা দূর করার উপায় হিসেবে দেখানো হয়েছে। উভয় ক্ষেত্রেই বৃষ্টিকে আশীর্বাদস্বরূপ মনে করা হয়েছে, যা শুষ্ক ও রুদ্ধ প্রকৃতিতে সজীবতা ফিরিয়ে আনে। এই দিক থেকে উদ্দীপকটি 'বৃষ্টি' কবিতার প্রকৃতির রুদ্ধতা দূর করে সজীবতা ফিরিয়ে আনার দিকটি তুলে ধরেছে।"
        },
        {
          "label": "ঘ",
          "question": "\"উদ্দীপকটি 'বৃষ্টি' কবিতার আংশিক.ভাবকে ধারণ করেছে মাত্র।\"- মন্তব্যটির যথার্থতা বিচার করো।",
          "explanation": "ঊদ্দীপকটি 'বৃষ্টি' কবিতার বর্ষার আগমন ও প্রকৃতির ওপর তার প্রভাবের দিকটি তুলে ধরলেও কবির ব্যক্তিগত স্মৃতিকাতরতার দিকটি অনুপস্থিত থাকায় এটি কবিতার আংশিক ভাবকে ধারণ করেছে বলা যায়। ফররুখ আহমদ রচিত 'বৃষ্টি' কবিতায় বর্ষার আগমন কেবল প্রকৃতির রুদ্ধতা দূর করে না বরং সংবেদনশীল মানুষের মনেও গভীর প্রভাব ফেলে। বৃষ্টি আসার ফলে যেমন বিদগ্ধ আকাশ শীতল হয়, তেমনই আমাদের মনেও অতীতের স্মৃতিরা ভিড় করে। এই স্মৃতি কখনো সুখের, কখনো বিষাদের। বর্ষা আমাদের জীবনে একাকিত্ব নিয়ে আসে এবং একই সাথে স্মৃতিকাতর করে তোলে। উদ্দীপকে প্রচণ্ড দাবদাহের পর বৃষ্টির আগমনকে আশীর্বাদ হিসেবে দেখানো হয়েছে। পৃথিবীর চারদিকটা যখন বৃষ্টির পানির অভাবে মরে যাওয়ার মতো অবস্থা হয়। জীবন যখন হাঁপিয়ে ওঠে তখন হঠাৎ আকাশে জমে ওঠে কালো মেঘ। ঝুম বৃষ্টির প্রশান্তি নেমে আসে চারদিকে। তারপর বৃষ্টির আশীর্বাদ সবাই নতুন করে বাঁচতে শেখে। উদ্দীপকটি কেবল বৃষ্টির বাহ্যিক উপকারিতা ও স্বস্তির দিকটি তুলে ধরেছে। কিন্তু বৃষ্টি একই সাথে কবির চেতনার গভীরে প্রবেশ করে যে স্মৃতি, বিষাদ ও নিঃসঙ্গতার ভাব প্রকাশ করে, উদ্দীপকটি সেই সমগ্র ভাবকে ধারণ করতে পারেনি। তাই বলা যায়, উদ্দীপকটি কবিতার আংশিক ভাবকেই ধারণ করেছে।"
        }
      ]
    },
    {
      "number": "8",
      "uddipok": "সত্যই শক্তি, সত্যই আলো, মিথ্যা কেবল আনে কালো। ন্যায়ের পথে দাঁড়াই দৃপ্ত, অন্যায় হলে ভাঙি চিত্র সাম্যের ডাকে মানুষ এক ভেদাভেদ মুছে সব এক, সত্য-ন্যায়-সাম্য যার গান, সে-ই তো হবে মানব মহান।",
      "tag": "RCC 25",
      "sub_questions": [
        {
          "label": "ক",
          "question": "'উমর ফারুক' কবিতায় হজরত উমর ফারুক (রা.) কে কোন সম্রাট বলা হয়েছে?",
          "explanation": "'উমর ফারুক' কবিতায় হজরত উমর ফারুক (রা.)-কে চীরধারী সম্রাট বলা হয়েছে।"
        },
        {
          "label": "খ",
          "question": "'ইসলাম-সে তো পরশ-মানিক।' এ কথাটি বুঝিয়ে দাও।",
          "explanation": "'ইসলাম-সে তো পরশ-মানিক' বলতে ইসলাম ধর্মের সেই ক্ষমতাকে বোঝানো হয়েছে, যা মানুষের ভেদাভেদ দূর করে সকলকে সমান মর্যাদায় উন্নীত করে। পরশমণি হলো এমন এক পাথর, যার স্পর্শে লোহাও সোনা হয়ে যায় তেমনই ইসলাম ধর্ম মানুষের ভিতরের ক্ষুদ্রতা, অসাম্য ও ভেদাভেদ দূর করে তাকে সত্য, ন্যায় ও সাম্যের পথে চালিত করে। এই ধর্ম মানুষকে শেখায় যে, জাতি-ধর্ম-বর্ণ নির্বিশেষে সকল মানুষই সমান। হজরত উমর (রা.) এই মতানুসারেই কোনো ভেদাভেদ না করে সকলকে সমান চোখে দেখতেন।"
        },
        {
          "label": "গ",
          "question": "উদ্দীপকের ভাবার্থ 'উমর ফারুক' কবিতার কোন বিষয়ের সঙ্গে সাদৃশ্যপূর্ণ তা আলোচনা করো।",
          "explanation": "উদ্দীপকের ভাবার্থ 'উমর ফারুক' কবিতার সত্য, ন্যায় ও সাম্যের আদর্শের সাথে সাদৃশ্যপূর্ণ। কাজী নজরুল ইসলাম রচিত 'উমর ফারুক' কবিতায় ইসলামের দ্বিতীয় খলিফা হজরত উমর (রা.)-এর মহৎ জীবনদর্শন তুলে ধরা হয়েছে। তিনি ছিলেন সাম্যের প্রতীক। তাঁর কাছে মানুষের পরিচয় ছিল শুধু মানুষ হিসেবে। তিনি ন্যায় প্রতিষ্ঠার জন্য নিজের সন্তানকেও শাস্তি দিতে কুণ্ঠাবোধ করেননি এবং একই সাথে একজন সাধারণ ভৃত্যকে নিজের সমান মর্যাদা দিয়ে উটের পিঠে চড়িয়ে নিজে উটের রশি ধরে হেঁটেছেন। তাঁর এই জীবনদর্শন সত্য, ন্যায় ও সাম্যের ওপর প্রতিষ্ঠিত ছিল। উদ্দীপকে সত্যকে শক্তি ও আলো হিসেবে বর্ণনা করা হয়েছে এবং ন্যায়ের পথে দৃপ্তভাবে দাঁড়ানোর আহ্বান জানানো হয়েছে। এখানে ভেদাভেদ মুছে ফেলে সাম্যের ভিত্তিতে সকল মানুষকে এক হওয়ার কথা বলা হয়েছে এই আদর্শই হজরত উমর (রা.)-এর জীবনের মূলমন্ত্র ছিল। তিনি সত্য ও ন্যায়ের পথে অবিচল থেকেছেন এবং সাম্য প্রতিষ্ঠা করেছেন। উদ্দীপকের শেষ চরণ, উমর ফারুকের মতো মহান ব্যক্তিত্বের প্রতিই ইঙ্গিত করে, যিনি সত্য, ন্যায় ও সাম্যকে জীবনের গান করেছিলেন। তাই উভয় ক্ষেত্রেই মানবজীবনের শ্রেষ্ঠ আদর্শ হিসেবে সত্য, ন্যায় ও সাম্যের আদর্শের সাথে সাদৃশ্যপূর্ণ।"
        },
        {
          "label": "ঘ",
          "question": "'উদ্দীপকটি 'উমর ফারুক' কবিতার সামগ্রিক ভাবকে ধারণ করতে সক্ষম নয়।' -এ মন্তব্যের সত্যতা যাচাই করো।",
          "explanation": "\"উদ্দীপকটি 'উমর ফারুক' কবিতার কিছু অংশ ধারণ করলেও সামগ্রিক ভাবকে ধারণ করতে সক্ষম নয়।”- এই মন্তব্যটি যথার্থ। কাজী নজরুল ইসলাম রচিত 'উমর ফারুক' কবিতায় ইসলামের দ্বিতীয় খলিফা হজরত উমরের (রা.) বহুমাত্রিক ব্যক্তিত্বের চিত্র অঙ্কিত হয়েছে। তাঁর চরিত্রে যেমন ছিল অন্যায়কারীর প্রতি কঠোরতা তেমনই ছিল সকল মানুষকে শ্রেণি-বর্ণ-ধর্ম নির্বিশেষে মানবপ্রেমের উদারতা। তিনি অর্ধ পৃথিবীর সম্রাট হয়েও অতি সাধারণ জীবনযাপন করতেন। তাঁর চরিত্রের অনাড়ম্বরতা, বীরত্ব এবং সাম্যবাদী আদর্শ- এই সবকিছুর সমন্বয়ই কবিতার ভাষায় ফুটে উঠেছে। উদ্দীপকে সত্য, ন্যায় ও সাম্যের মতো মৌলিক মানবিক গুণাবলির কথা বলা হয়েছে, যা হজরত উমর (রা.)-এর চরিত্রের প্রধান ভিত্তি। উদ্দীপকের গুণাবলিসমূহ উমর (রা.)-এর আদর্শের সাথে সরাসরি মিলে যায়। তবে কবিতার সামগ্রিক ভাব শুধু এই তিনটি গুণের মধ্যে সীমাবদ্ধ নয়। কবিতায় উমর (রা.)-এর অনাড়ম্বর জীবনযাপন, তাঁর বীরত্ব অথবা ন্যায়ের প্রতিষ্ঠা কঠোরতার দিকটি উদ্দীপকে অনুপস্থিত। উদ্দীপকটি কেবল উমরের আদর্শের দার্শনিক দিকটি তুলে ধরেছে কিন্তু তাঁর জীবনের ব্যাবহারিক ও মানবিক দিকগুলো ফুটিয়ে তোলেনি। উদ্দীপকটি উমর (রা.)-এর কেবল একটি উজ্জ্বল অংশকে আলোকিত করেছে। হজরত উমর (রা.)-এর মহত্ত্ব কেবল তাঁর নীতিতে ছিল না বরং তাঁর কর্মে ছিল। তাঁর জীবনযাপন, যা কবিতায় বিস্তারিতভাবে এসেছে তা সাম্য ও ন্যায়ের ধারণাকে মূর্ত করে তোলে। যেহেতু উদ্দীপকটি উমর (রা.)-এর সেই কর্মময় জীবনের অনাড়ম্বরতা ও মানবপ্রেমের গভীর দিকগুলো স্পর্শ করেনি, তাই এটি কবিতার সামগ্রিক ভাবকে ধারণ করতে সক্ষম নয় বলা যায়।"
        }
      ]
    }
  ]
}