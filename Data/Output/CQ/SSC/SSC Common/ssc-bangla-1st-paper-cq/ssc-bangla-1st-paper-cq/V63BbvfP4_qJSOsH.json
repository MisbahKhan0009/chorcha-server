{
  "title": "যশোর বোর্ড ২০২০",
  "subtitle": "বাংলা ১ম পত্র (11)",
  "questions": [
    {
      "number": "1",
      "uddipok": "\"অন্ধত্বকে জয় করেছে কুসুমপুরের কলি।\" নিজস্ব প্রতিবেদক দৈনিক প্রতিভা-জন্মান্ধ হলেও কুসুমপুরের কলি আজ সংগীত জগতে এক উজ্জ্বল তারকা। আর তা সম্ভব হয়েছে তার মার কারণে। অন্ধত্বের বিষয়টি জানার পরও তিনি হতাশ হননি বরং অন্য যেকোনো সন্তানের চেয়ে কলি আরও বড় হবে এই প্রত্যয়ে তাকে লেখাপড়া ও গান শেখাতে শুরু করেন; তার চেষ্টা আজ সফল হয়েছে। তিনি কলির জন্য আজ গর্বিত মা।",
      "tag": "JB 20",
      "sub_questions": [
        {
          "label": "ক",
          "question": "'সুভা' গল্পে একমাত্র কে সুভার মর্যাদা বুঝত?",
          "explanation": "'সুভা' গল্পে সুভার মর্যাদা একমাত্র প্রতাপ বুঝত।"
        },
        {
          "label": "খ",
          "question": "'সুভা' গল্পে 'গ্রামলক্ষ্মী স্রোতম্বিনী' কথাটি দ্বারা কী বোঝানো হয়েছে?",
          "explanation": "'সুভা' গল্পে 'গ্রামলক্ষ্মী স্রোতঃস্বিনী' বলতে গ্রামের পাশ দিয়ে বয়ে চলা নদীটির মাহাত্ম্য বোঝানো হয়েছে। আলোচ্য গল্পে বর্ণিত গ্রামের পাশ দিয়ে বয়ে চলেছে ছোটো একটি নদী। আপন খেয়ালে অবিরামভাবে বয়ে চলেছে সে। চলার পথে দুধারে সৃষ্টি করেছে শ্যামলিমা ও সমৃদ্ধি। গ্রামটি যেন এ নদীর আশীর্বাদপুষ্ট। নদীটিকে তাই সৌভাগ্যের দেবী লক্ষ্মীর সঙ্গে তুলনা করেছে।"
        },
        {
          "label": "গ",
          "question": "উদ্দীপকের বক্তব্যে 'সুভা' গল্পের যে বৈপরীত্য লক্ষণীয় তা ব্যাখ্যা করো।",
          "explanation": "প্রতিবন্ধী সন্তানকে উপযুক্ত সহযোগিতা ও সমর্থন প্রদানের দিক থেকে উদ্দীপক ও 'সুভা' গল্পের মধ্যে বৈপরীত্য লক্ষ করা যায়। রবীন্দ্রনাথ ঠাকুর রচিত 'সুভা' গল্পের মূল চরিত্র সুভা বাষ্প্রতিবন্ধী কিশোরী। তার এ ত্রুটিকে তার মা নিজের অসম্পূর্ণতা হিসেবেই দেখেন। সুভাকে নিজের গর্ভের কলঙ্ক হিসেবে বিবেচনা করেন তিনি। কন্যার প্রতি সবক্ষেত্রেই তিনি সীমাহীন অবহেলা প্রদর্শন করেন। মায়ের এমন মনোভাব সুভার মাঝে তীব্র হীনম্মন্যতা সৃষ্টি করে। ফলে সর্বদা লোকচক্ষুর অন্তরালে থাকতে চায় সে। 'উদ্দীপকে বর্ণিত কলি জন্মান্ধ হলেও তার মা তাকে অবহেলা করে দূরে সরিয়ে দেননি; বরং মেয়ের সুপ্ত প্রতিভার বিকাশে সর্বাত্মক চেষ্টা চালিয়েছেন। কলির লেখাপড়ার বিষয়েও তিনি ছিলেন তৎপর। তার অকুণ্ঠ সমর্থন পেয়েছে বলেই কলি নিজেকে সমাজে সফল হিসেবে প্রতিষ্ঠিত করতে পেরেছে। এর বিপরীতে 'সুভা' গল্পে আমরা প্রতিবন্ধী কন্যাকে সহযোগিতার পরিবর্তে তাকে অবজ্ঞা করতে দেখি। এখানেই আলোচ্য গল্প ও উদ্দীপকের মধ্যে অমিল লক্ষ করা যায়।"
        },
        {
          "label": "ঘ",
          "question": "উপযুক্ত পরিবেশ ও পরিচর্যা পেলেও সুভাও কলির মতো হয়ে উঠত- বিশ্লেষণ করো।",
          "explanation": "উপযুক্ত সহযোগিতা পেলে আলোচ্য গল্পের সুভাও সমাজের একজন হিসেবে নিজেকে বিকশিত করতে পারত। প্রতিবন্ধী মানুষদের প্রতি সহমর্মিতা জ্ঞাপনের অন্যতম উদাহরণ 'সুভা' গল্পটি। এ গল্পের কেন্দ্রীয় চরিত্র সুভার মধ্য দিয়ে রবীন্দ্রনাথ প্রতিবন্ধীদের মর্মবেদনার স্বরূপ তুলে ধরেছেন। বাষ্প্রতিবন্ধী সুভাকে নিয়ে সবাই বিব্রত। তার ভবিষ্যতের কথা ভেবে সকলেই চিন্তিত। কিন্তু তার এগিয়ে চলার পথকে মসৃণ করতে কেউই এগিয়ে আসে না। উদ্দীপকে বর্ণিত কলি গল্পের সুভার তুলনায় সৌভাগ্যের অধিকারী। জন্মান্ধ হলেও তার মা তাকে অবহেলা করেননি; বরং তাকে আত্মনির্ভর করার জন্য সবরকম চেষ্টাই করেছেন। এরই ফলে কলি আজ নামকরা সংগীত শিল্পী। এমন সহযোগিতা পেলে আলোচ্য গল্পে সুভার জীবনও হয়তো অন্যরকম হতো। প্রতিবন্ধীরা আমাদের সমাজেরই অংশ। সমাজ গঠনে তাদেরও রয়েছে গুরুত্বপূর্ণ ভূমিকা রাখার ক্ষমতা। তাদের মাঝে যে সম্ভাবনা লুকিয়ে আছে তা উদ্‌ঘাটন করে সঠিক উপায়ে পরিচর্যা করলেই তারা সমাজের মূলধারায় নিজেদের প্রতিষ্ঠিত করতে পারবে। উদ্দীপকের কলির মা ঠিক এই কাজটিই করেছেন। এর ফলে জন্মান্ধ হলেও কলির জীবন রঙিন হয়েছে সাফল্যের আলোয়। অন্যদিকে, স্বজনদের অবহেলা গল্পের সুভার জীবনকে হতাশায় ভরিয়ে দিয়েছে। তার কচি মনের স্বপ্নগুলো ডানা মেলার আগে অঙ্কুরেই চাপা পড়েছে। যদি কলির মতো সুভাকেও সঠিক উপায়ে সমর্থন প্রদান করা যেত তবে নিঃসন্দেহে সে-ও মর্যাদাসম্পন্ন জীবনের অধিকারী হতে পারত। তাই সার্বিক বিচারে বলা যায়, প্রশ্নোক্ত মন্তব্যটি যথাযথ।"
        }
      ]
    },
    {
      "number": "2",
      "uddipok": "নাজিমপুর উপজেলা চেয়ারম্যানের মেয়ের বিয়ে-এলাহি কান্ড। তার বিশ্ববিদ্যালয় পড়ুয়া ছেলেমেয়ের বন্ধুবান্ধব, শহর থেকে আসা আত্মীয়স্বজনে গোটা রাড়ি গমগম করছে। কিন্তু দাওয়াতে আসা বাজারের চামার, মেথর থেকে শুরু করে কুলি মজুর, মুটে, সবার উপস্থিতি দেখে বড় ছেলে মাহফুজ বিরক্ত হলেন, আরও অবাক হলেন এসব লোকদের যখন তার বাবা হাত ধরে খাবার টেবিলে বসালেন, নিজ হাতে খাবার পরিবেশন করলেন। ছেলে বলল, 'মান সম্মান আর কিছু বাকি রইল না।\" ছেলের কথায় চেয়ারম্যান বললেন, “এরাই দেশ ও জাতির সম্পদ, এসব মানুষই তো জাতির শক্তি।”",
      "tag": "JB 20",
      "sub_questions": [
        {
          "label": "ক",
          "question": "কোনটি আত্মার ধর্ম নয়?",
          "explanation": "কাজী নজরুল ইসলাম রচিত 'উপেক্ষিত শক্তির উদ্বোধন' প্রবন্ধে বর্ণিত মানুষকে ঘৃণা করা আত্মার ধর্ম নয়।"
        },
        {
          "label": "খ",
          "question": "'উপেক্ষিত শক্তির উদ্বোধন' প্রবন্ধে বোধন বাঁশিতে সুর দিতে বলা হয়েছে কেন?",
          "explanation": "জাতিগত বিভেদের সংকীর্ণতা অতিক্রম করার জন্য 'উপেক্ষিত শন্তির উদ্বোধন' প্রবন্ধে বোধন বাঁশিতে সুর দিতে বলা হয়েছে। কাজী নজরুল ইসলাম রচিত 'উপেক্ষিত শক্তির উদ্বোধন' প্রবন্ধে বর্ণিত সমাজে মানুষে মানুষে নানা ধরনের অযাচিত বৈষম্য লক্ষ করা যায়। এ দূরত্বের কারণেই সমাজের কাঙ্ক্ষিত অগ্রগতি সাধিত হতে পারছে না। উপরন্তু এই বৈষম্যই প্রতিনিয়ত মনুষ্যত্বের অবমাননার কারণ হয়ে দাঁড়াচ্ছে। মানুষের মাঝে বিরাজমান এ বিভেদ ঘোচাতে তাই সকলের বোধের উন্মীলন ঘটাতে হবে। এ কারণেই আলোচ্য রচনায় কবি নজরুল ইসলাম বোধন বাঁশিতে সুর দিতে বলেছেন।"
        },
        {
          "label": "গ",
          "question": "উদ্দীপকের মাহফুজের মাধ্যমে 'উপেক্ষিত শক্তির উদ্বোধন' প্রবন্ধের যে দিকটির ইঙ্গিত করা হয়েছে তা ব্যাখ্যা করো।",
          "explanation": "উদ্দীপকের মাহফুজের মাধ্যমে আলোচ্য প্রবন্ধে উল্লিখিত উপেক্ষিত মানুষের প্রতি অভিজাত সম্প্রদায়ের অবজ্ঞাসূচক মনোভাবের প্রতি ইঙ্গিত করা হয়েছে। কাজী নজরুল ইসলাম 'উপেক্ষিত শক্তির উদ্বোধন' প্রবন্ধে সমাজের মানুষের মাঝে জাতিগত বিভেদের বাস্তবচিত্র তুলে ধরেছেন। সমাজের অন্ত্যজ শ্রেণিতে বসবাসকারী মানুষেরাই দেশের আসল শক্তি। অথচ 'ছোটোলোক' নাম দিয়ে আভিজাত্য-গর্বিত সম্প্রদায় তাদেরকে দাবিয়ে রাখতে চায়। নিজেদের অপেক্ষাকৃত উন্নত মানুষ হিসেবে প্রতিষ্ঠার জন্য তারা তথাকথিত এই ছোটোলোকদের অবজ্ঞা করে, শোষণ করে। উদ্দীপকে বর্ণনায় মাহফুজের ভেতর আমরা আলোচ্য রচনায় উল্লিখিত অভিজাত শ্রেণির একজন প্রতিনিধিকেই দেখতে পাই। বোনের বিয়েতে আমন্ত্রিত অতিথিদের মাঝে চামার, মেথর, কুলি, মজুর তথা শ্রমজীবী সম্প্রদায়ের মানুষের উপস্থিতি তিনি মেনে নিতে পারেন না। তাদের উপস্থিতি নিজের মর্যাদার জন্য হানিকর বলে মনে হয় তাঁর। আভিজাত্যের গৌরবে এভাবেই তথাকথিত উঁচুতলার মানুষেরা শ্রমজীবী মানুষদের উপেক্ষা করে আসছে। এর ফলেই সমাজে সৃষ্টি হয়েছে নানা বৈষম্য। উদ্দীপকের মাহফুজ সাহেবের এমন নেতিবাচক মনোভাবের স্বরূপ আলোচ্য প্রবন্ধেও বর্তমান।"
        },
        {
          "label": "ঘ",
          "question": "চেয়ারম্যান সাহেব যেন 'উপেক্ষিত শক্তির উদ্বোধন' প্রবন্ধের লেখকের ভাবনাকেই ধারণ করেছেন- বিশ্লেষণ করো।",
          "explanation": "উপেক্ষিত মানুষদের আপন করে নেওয়ার ভাবনা ভাবার দিক থেকে উদ্দীপকের চেয়ারম্যান সাহেব আলোচ্য প্রবন্ধের লেখকেরই প্রতিরূপ। 'উপেক্ষিত শক্তির উদ্বোধন' রচনায় প্রাবন্ধিক কাজী নজরুল ইসলামের সাম্যবাদী মানসিকতার বহিঃপ্রকাশ ঘটেছে। লেখকের মতে, সমাজের সমস্ত মানুষ মিলেই জনশক্তি বা গণতন্ত্র গঠিত হয়। কিন্তু আমাদের দেশে শ্রমজীবী শ্রেণির মানুষদের অবহেলা করা হয় বলে প্রকৃত গণতন্ত্রের স্বাদ থেকে আমরা বঞ্চিত হচ্ছি। আলোচ্য রচনায় লেখক ছোটো-বড়ো, উঁচু- নিচু, ধর্মীয় ও জাতিগত সমস্ত ধরনের বিভেদ দূর করার তাগিদ দিয়েছেন। আলোচ্য প্রবন্ধে বর্ণিত চেয়ারম্যান সাহেব একজন উদারচিত্তের মানুষ। মেয়ের বিয়েতে তিনি আত্মীয়স্বজনদের পাশাপাশি সমাজের নীচতলার মানুষদেরও নিমন্ত্রণ জানিয়েছেন। শুধু তাই নয়, তিনি আন্তরিকতার সাথে তাদের আপ্যায়নও করিয়েছেন। এ ঘটনায় তার বড়ো ছেলে বিরক্ত হলে তিনি তাঁর ভুল ভাঙাতে বলেছেন, 'এসব মানুষই তো জাতির শক্তি'। 'উপেক্ষিত শক্তির উদ্বোধন' রচনায় কাজী নজরুল ইসলামও উপেক্ষিত মানুষদের এভাবেই মূল্যায়ন করেছেন। সমাজে মানুষে মানুষে যে সকল ভেদাভেদ রয়েছে সেগুলো নিতান্তই মেকি। মনুষ্যত্বের বোধই মানুষের আসল পরিচয়। অর্থবিত্ত বা সামাজিক অবস্থান কোনোভাবেই মানুষকে মূল্যায়নের মাপকাঠি হতে পারে না। মনুষ্যত্ববোধে জাগ্রত ব্যক্তি তাই সমাজের প্রতিটি মানুষকে সমান চোখে দেখেন। উদ্দীপকের চেয়ারম্যান সাহেবের আচরণে এই আদর্শের পরিচয় নিহিত। 'উপেক্ষিত শক্তির উদ্বোধন' রচনায় নজরুল সকল বিভেদের অবসান কামনা করেছেন। বোধন বাঁশির সুর একদিন বেজে উঠবে, মানুষের সাথে মানুষের সম্পর্ক হবে নির্মল, নিঃশর্ত- এমন সুদিনের স্বপ্নই দেখেন তিনি। উদ্দীপকের চেয়ারম্যান সাহেবের উদ্যোগে তারই বাস্তবায়ন লক্ষ করি আমরা। তাই বলা যায়, চেয়ারম্যান সাহেব আলোচ্য প্রবন্ধের লেখকের। ভাবনাকেই ধারণ করেছেন। অর্থাৎ প্রশ্নোক্ত মন্তব্যটি যথাযথ।"
        }
      ]
    },
    {
      "number": "3",
      "uddipok": "বিকেল বেলা লাল গরুটা ছুটতে ছুটতে এসে হাজির। নিধিরাম উঠানের ধারে বসে বেড়া বাঁধছিল। আর এদিক ওদিক নয়, লাল গরুটা সোজা গিয়ে লম্বা মুখটা তার কাঁধের উপর তুলে দিলো। ঠান্ডা নাকটা গায়ে লাগতেই নিধিরাম চমকে উঠল, এটা আবার কী? ওমা, এ যে লাল গরুটা। অ্যাঁ, কেমন করে এসে পড়ল? লাল গরুটা তার ডাগর চোখ দুটি ওর মুখের দিকে তুলে ধরলো। ওর চোখ দুটো যেন কথা বলছে। যেন বলছে, তোমার এ কেমন আক্কেল বলতো? তোমাকে একা কোথায় পাঠিয়ে দিয়েছিলেন? আমি কি তোমাদের ছেড়ে থাকতে পারি? গরুতো মুখ ফুটে কথা বলতে পারে না। কিন্তু মনে মনে সে এ কথাই বলছিল। তারপর তাকে নিয়ে বাড়িসুদ্ধ হৈ হে পড়ে গেল। ছেলেমেয়েরা চেঁচামেচি মাতামাতি, নাচানাচি শুরু করে দিলো। নিধিরাম লাল গরুর গলা জড়িয়ে ধরে বলল, আমার গরু।",
      "tag": "JB 20",
      "sub_questions": [
        {
          "label": "ক",
          "question": "\"খাবার দেবার পর মুখে বলতে হয়- খাও।\"- কাকে?",
          "explanation": "হুমায়ূন আহমেদ রচিত 'নিয়তি' গল্পে বেঙ্গল টাইগার নামক কুকুরটিকে খাবার দেওয়ার পর মুখে বলতে হয়- 'খাও'।"
        },
        {
          "label": "খ",
          "question": "'নিয়তি' গল্পে মুক্তির মহানন্দ বলতে কী বোঝানো হয়েছে?",
          "explanation": "'মুক্তির মহানন্দ' বলতে স্কুলের যন্ত্রণা থেকে মুক্তির কথা বলা হয়েছে। শৈশবে স্কুলে পড়াকে 'নিয়তি' গল্পের লেখকের কাছে যন্ত্রণাদায়ক মনে হতো। এ সময় তিনি বাবার চাকরিসূত্রে জগদল নামক একটা স্থানে বসবাস শুরু করেন যেখানে স্কুল ছিল না। এজন্য তাকে স্কুলেও যেতে হতো না। এতে তিনি পড়াশোনা থেকে মুক্তি পেয়েছিলেন। এ কথাটি বোঝানোর জন্যই লেখক 'মুক্তির মহানন্দ' কথাটি উল্লেখ করেছেন।"
        },
        {
          "label": "গ",
          "question": "উদ্দীপকের লাল গরুটা 'নিয়তি' গল্পের যে চরিত্রের প্রতিনিধিত্ব করে তা ব্যাখ্যা করো।",
          "explanation": "আনুগত্য ও ভালোবাসা প্রকাশের দিক থেকে উদ্দীপকের লাল গোরুটা 'নিয়তি' গল্পের বেঙ্গল টাইগারের সমতুল্য। হুমায়ূন আহমেদ রচিত 'নিয়তি' গল্পের প্রধান চরিত্র 'বেঙ্গল টাইগার' নামক কুকুরটি। লেখকরা জগদলে মহারাজার বাড়িতে থাকার সময় তাদের পরিবারের সাথে কুকুরটির হৃদ্যতার সম্পর্ক গড়ে ওঠে। লেখকের ছোটো ভাইকে সাপের ছোবল থেকে বাঁচাতে গিয়ে মারাত্মকভাবে আহত হয় সে। একপর্যায়ে এটিই তার মৃত্যুর কারণ হয়ে দাঁড়ায়। উদ্দীপকে বর্ণিত লাল গোরুটা তার মনিব নিধিরামের প্রতি প্রবল ভালোবাসার প্রকাশ ঘটিয়েছে। নিধিরাম গোরুটিকে বিক্রি করে দিলেও সুযোগ পেয়ে সে পালিয়ে সোজা নিধিরামের বাড়িতে এসে উঠেছে। তার চোখ দেখেই নিধিরাম বুঝেছে মাঝখানের সময়টা গোরুটির বড়ো কষ্টে কেটেছে। মনিবের সাথে গৃহপালিত পশুর মায়ার বাঁধনে জড়ানোর দিক থেকে উদ্দীপকের লাল গোরুটা 'নিয়তি' গল্পের বেঙ্গল টাইগারের কথাই মনে করিয়ে দেয়।"
        },
        {
          "label": "ঘ",
          "question": "উদ্দীপকের নিধিরাম ও 'নিয়তি' গল্পের লেখক একই সূত্রে গাঁথা? যুক্তিসহ বুঝিয়ে দাও।",
          "explanation": "পোষা প্রাণীর প্রতি মমতা অনুভবের দিক থেকে উদ্দীপকের নিধিরাম ও 'নিয়তি' গল্পের লেখক একইসূত্রে গাঁথা। 'নিয়তি' গল্পে হুমায়ূন আহমেদ শৈশবে জগদলে অবস্থানকালীন স্মৃতি রোমন্থন করেছেন। গল্পের বর্ণনায় মুখ্য হয়ে উঠেছে 'বেঙ্গল টাইগার' নামক কুকুরটির দুঃখজনক নিয়তি। কুকুরটির সাথে লেখকের পরিবারের গভীর সম্পর্ক গড়ে উঠেছিল। লেখকের ছোটো ভাইকে বাঁচাতে গিয়ে বিষধর সাপের ছোবলে অসুস্থ হয়ে পড়ে সে। প্রচণ্ড যন্ত্রণাদায়ক মৃত্যু থেকে মুক্তি দিতে লেখকের বাবা কুকুরটিকে গুলি করে মারেন। ঘটনাটি লেখকের শিশুমনে গভীর ছাপ ফেলে। উদ্দীপকে দেখা যায়, অভাবের তাড়নায় আদরের গোরুটিকে বিক্রি করে দিতে বাধ্য হয় নিধিরাম। কিন্তু গোরুটি ক্রেতার বাড়ি থেকে পালিয়ে ছুটে চলে আসে নিধিরামের বাড়িতে। গোরুটি ফিরে আসায় খুশিতে ভরে ওঠে তার মন। পোষা প্রাণীর সাথে এমন নিবিড় বন্ধনের কথা 'নিয়তি' গল্পেও একইভাবে উঠে এসেছে। পোষা প্রাণীদের সাথে মানুষের অবিচ্ছেদ্য সম্পর্কের দৃষ্টান্ত প্রায়শই দেখা যায়। বিশেষ করে কৃষিভিত্তিক বাঙালি সমাজে এ বিষয়টি অত্যন্ত লক্ষণীয়। পোষা প্রাণীরা অনেক ক্ষেত্রেই যেন পরিবারের একজন হয়ে ওঠে। উদ্দীপকের লাল গোরু ও 'নিয়তি' গল্পের বেঙ্গল টাইগারের ক্ষেত্রে এ - বিষয়টি প্রযোজ্য। উদ্দীপকের গোরুটিকে নিধিরাম ফিরে পেয়ে অত্যন্ত উচ্ছ্বসিত হয়েছে। এর বিপরীতে গল্পে লেখকের আবেগের বহিঃপ্রকাশ ঘটেছে প্রিয় কুকুরটিকে চিরতরে হারানোর শোকবিহ্বলতায়। উভয় ক্ষেত্রেই পোষা প্রাণীর প্রতি প্রগাঢ় মমত্ববোধের পরিচয় স্পষ্ট হয়ে উঠেছে। এ বিবেচনায়, উদ্দীপকের নিধিরাম ও 'নিয়তি' গল্পের লেখক একইসূত্রে গাঁথা।"
        }
      ]
    },
    {
      "number": "4",
      "uddipok": "ড. রশিদ হারুণ জাহাঙ্গীর নগর বিশ্ববিদ্যালয়ের নাটক ও নাট্যতত্ত্ব বিভাগের অধ্যাপক.। তিনি নাট্যরূপ দেওয়ার জন্য বিভিন্ন লোককবির পালা গান ও কাহিনি সংগ্রহ করার চেষ্টা করেন। একবার তিনি মানিকগঞ্জের ঘিওর উপজেলার দুজন লোককবির লোকগাথা সংগ্রহ করেন। পরে তিনি ওই গাথাগুলোর নাট্যরূপ দিয়ে তাঁর বিভাগের ছাত্রছাত্রীদের দ্বারা অভিনয় করান। পরে রেকডিং করে সারাবিশ্বে ছড়িয়ে দেওয়ার উদ্যোগ নিলেন।",
      "tag": "JB 20",
      "sub_questions": [
        {
          "label": "ক",
          "question": "'ভূয়োদর্শন' অর্থ কী?",
          "explanation": "মুহম্মদ শহীদুল্লাহ্র 'পল্লিসাহিত্য' প্রবন্ধে বর্ণিত 'ভূয়োদর্শন' শব্দের অর্থ- প্রচুর দেখা ও শোনার মাধ্যমে অর্জিত অভিজ্ঞতা।"
        },
        {
          "label": "খ",
          "question": "'মুক্তির মহানন্দ' বলতে কী বোঝানো হয়েছে?",
          "explanation": "'মুক্তির মহানন্দ' বলতে স্কুলের যন্ত্রণা থেকে মুক্তির কথা বলা হয়েছে। শৈশবে স্কুলে পড়াকে 'নিয়তি' গল্পের লেখকের কাছে যন্ত্রণাদায়ক মনে হতো। এ সময় তিনি বাবার চাকরিসূত্রে জগদল নামক একটা স্থানে বসবাস শুরু করেন যেখানে স্কুল ছিল না। এজন্য তাকে স্কুলেও যেতে হতো না। এতে তিনি পড়াশোনা থেকে মুক্তি পেয়েছিলেন। এ কথাটি বোঝানোর জন্যই লেখক 'মুক্তির মহানন্দ' কথাটি উল্লেখ করেছেন।"
        },
        {
          "label": "গ",
          "question": "উদ্দীপকের অধ্যাপক সাহেবের কাজের মধ্যে 'পল্লিসাহিত্য' প্রবন্ধের প্রতিফলিত দিকটি ব্যাখ্যা করো।",
          "explanation": "নিম্নের অনুরুপঃ অর্থবিত্তের পিছনে ছুটতে গিয়ে জীবনকে নিরানন্দ করে তোলার কথা 'আশা' কবিতায় বলা হয়েছে, যা উদ্দীপকের মিজান সাহেবের মাঝে লক্ষ করা যায়। সিকান্দার আবু জাফর 'আশা' কবিতায় আধুনিক জীবনযাত্রার এক সংকটের চিত্র তুলে ধরেছেন। জাগতিক এই পৃথিবী ক্রমেই জটিল হয়ে উঠছে। বিত্তের মধ্য দিয়েই সুখ খোঁজার চেষ্টা করছে অধিকাংশ মানুষ। অর্থবিত্তের দুর্ভাবনায় তাদের চোখে ঘুম নেই, মনে শান্তি নেই। নানা রকম রোগ-বালাই তাদের আয়ু কমিয়ে দিচ্ছে। উদ্দীপকের মিজান সাহেব ধনাঢ্য ব্যবসায়ী। সম্পদ অর্জনই তার জীবনের একমাত্র লক্ষ্য। সম্পদের পিছনে ছুটতে গিয়ে শরীরের প্রতি যত্ন নেওয়া হয়নি তাঁর। ফলে শরীরে বাসা বেঁধেছে নানা ধরনের অসুখ। বিত্ত-সুখের ভাবনায় এভাবে প্রকৃত সুখ বিসর্জন দেওয়ার দিক থেকে মিজান সাহেব 'আশা' কবিতার সাথে প্রাসঙ্গিক হয়ে উঠেছেন।"
        },
        {
          "label": "ঘ",
          "question": "\"অধ্যাপক ড. রশিদ হারুন-এর পদক্ষেপ ড. মুহম্মদ শহীদুল্লাহর চাওয়াকেই তুলে ধরেছে।\"- বক্তব্যটি 'পল্লিসাহিত্য' প্রবন্ধের আলোকে মূল্যায়ন করো।",
          "explanation": "নিম্নের অনুরুপঃ 'আশা' কবিতার কবি প্রকৃত মানুষের যে জগতে হারিয়ে যেতে চান, উদ্দীপকের গ্রামবাসী 'সে জগতেরই বাসিন্দা। বর্তমান পৃথিবীতে বিত্ত-সুখের ভাবনায় নিমগ্ন থাকে আত্মকেন্দ্রিক মানুষেরা। সমাজের অধিকাংশ মানুষই এমন হওয়ায় সামাজিক জীবনযাত্রা হয়ে উঠছে জটিল থেকে জটিলতর। কবি এই জগতের নাগপাশ থেকে মুক্তি চান। সমাজের দরিদ্র জনগোষ্ঠী যারা মনুষ্যত্বের দীপ জ্বালিয়ে রেখেছেন, তাদের মাঝেই কবি স্থান করে নিতে চান। উদ্দীপকের দ্বিতীয় অংশে মিজান সাহেবের ভিন্নধর্মী এক অভিজ্ঞতার কথা বলা হয়েছে। গ্রামে এসে তিনি দেখেন এখানকার মানুষ মিলেমিশে বসবাস করে। অনেক বয়সেও তারা সুস্থ-সবল। দারিদ্র্যপীড়িত হলেও তাদের মনে শান্তির অভাব নেই। মনের শান্তিই তাদের শারীরিক সুস্থতার প্রধান কারণ। এমন একটি সমাজের অংশ হতে চান 'আশা' কবিতার কবি। সমাজের খেটে খাওয়া শ্রেণির মানুষেরাই প্রকৃত মানুষ। অর্থবিত্তের ভাবনা তাদের জীবনকে বিষিয়ে তোলে না। তুচ্ছ আনন্দ অবগাহনেই তাদের দিন কেটে যায়। নিজেদের যা আছে, তা নিয়েই তারা সন্তুষ্ট। সহযোগিতা, শ্রদ্ধা ও ভালোবাসার সমন্বয়ে তাদের সামাজিক জীবন গড়ে ওঠে। 'আশা' কবিতার কবি মনে করেন এমন মানুষদের জগতে হারিয়ে গেলেই তিনি শান্তি খুঁজে পাবেন। উদ্দীপকের দ্বিতীয় অংশে বর্ণিত গ্রামের সমাজটি কবির কাঙ্ক্ষিত সমাজেরই প্রতিরূপ। এখানকার গ্রামবাসীরা কবিতা অনুসারে সত্যিকারের মানুষ। তাই সার্বিক বিবেচনায় নিঃসন্দেহে বলা যায়, কবি তাদের মাঝেই হারিয়ে যেতে চান।"
        }
      ]
    },
    {
      "number": "5",
      "uddipok": "অকালে স্বামীর বিয়োগের পর একমাত্র সন্তান আবিরকে আফরোজা যক্ষের ধনের মতো আগলে রাখে। আবিরও যেন পাড়ার ছেলেদের স্বঘোষিত সর্দার। সারাদিন ঘুড়ি উড়ানো, নদী-পুকুরে দাপাদাপি, বনে-বাদাড়ে, পাখির বাসার খোঁজ- এইসবে মেতে থাকে। একদিন বন্ধুদের সাথে খেলতে গিয়ে মাথায় আঘাত পায় এবং সমস্যাটি ধীরে ধীরে প্রকট আকার ধারণ করে। ছেলের সুস্থতার জন্য আফরোজা ডাক্তার-কবিরাজ-বড় বড় হাসপাতাল, কিছুই বাদ রাখেনি। তার একটাই চাওয়া- ছেলে তার সুস্থ হয়ে উঠুক, সুস্থভাবে বাঁচুক।",
      "tag": "JB 20",
      "sub_questions": [
        {
          "label": "ক",
          "question": "'পল্লিজননী' কবিতায় সাত-নরি-শিকা ভরে কী রাখার কথা হয়েছে?",
          "explanation": "'পল্লিজননী' কবিতায় সাত-নরি সিকা ভরে ঢ্যাপের মোয়া রাখার কথা বলা হয়েছে।"
        },
        {
          "label": "খ",
          "question": "\"সম্মুখে তার ঘোর কুজ্বটি মহাকাল রাত পাতা\"- বলতে কী বোঝানো হয়েছে?",
          "explanation": "সন্তানের ভবিষ্যৎ নিয়ে উদ্‌বিগ্ন মায়ের মানবিক অবস্থার স্বরূপ ফুটে উঠেছে প্রশ্নোক্ত পঙ্ক্তিতে। মৃত্যুশয্যায় শায়িত সন্তানের শিয়রে বসে মা প্রচণ্ড দুশ্চিন্তায় কাতর হয়ে রয়েছে। অনিশ্চয়তায় ভরা শীতের বিরাট রাত তার সামনে। কুয়াশায় ঢাকা যেন চারপাশ, তাই আলোর কোনো রেখা দেখা যাচ্ছে না। সন্তানের ভবিষ্যৎ চিন্তায় উদ্বিগ্ন মায়ের অসহায়ত্বের স্বরূপ বোঝাতেই প্রশ্নোক্ত চরণটি করা হয়েছে।"
        },
        {
          "label": "গ",
          "question": "উদ্দীপকের আবিরের সাথে 'পল্লিজননী' কবিতার ছেলের সাদৃশ্যপূর্ণ দিকটি ব্যাখ্যা করো।",
          "explanation": "কৈশোরের দুরন্তপনা ও অসুস্থতার দিক থেকে উদ্দীপকের আবির 'পল্লিজননী' কবিতার ছেলেটির সাথে সাদৃশ্যপূর্ণ। 'পল্লিজননী' কবিতায় বর্ণিত ছেলেটি প্রাণপ্রাচুর্যে ভরপুর। কঠিন রোগে বর্তমানে সে শয্যাশায়ী। কিন্তু শুয়ে থাকতে তার ভালো লাগে না। সুস্থ হয়েই সে বন্ধুদের সাথে খেলতে যাওয়ার আশ্বাস আদায় করে নেয় মায়ের কাছ থেকে। মাকে সে নিজের খেলার সামগ্রীগুলো যত্ন করে রাখতে বলে। সুস্থ থাকাকালে সে নানা দস্যিপনায় মাকে ব্যস্ত রাখত। অসুস্থ হয়ে পড়ায় তার সমস্ত দুরন্তপনা স্তব্ধ হয়ে গিয়েছে। উদ্দীপকে বর্ণিত আবির পাড়ার ছেলেদের নেতা। মনের আনন্দে ঘুরে বেড়িয়ে খেলাধুলা করে। নানা ধরনের দুষ্টুমি করে তার সারাটা দিন কাটে। খেলতে গিয়ে আঘাতপ্রাপ্ত হয়ে বর্তমানে সে শয্যাশায়ী। দুরন্ত এই কিশোরের মাঝে প্রাণচাঞ্চল্য এখন তাই অনুপস্থিত। 'পল্লিজননী' কবিতার ছেলেটিও কঠিন রোগে আক্রান্ত হওয়ায় কৈশোরের আনন্দ থেকে বঞ্চিত। এ বিষয়টিতেই দুজনের মাঝে মিল লক্ষ করা যায়।"
        },
        {
          "label": "ঘ",
          "question": "উদ্দীপকের আফরোজা পল্লিজননীর চিরন্তন রূপটিই ধারণ করেছে- উত্তরের স্বপক্ষে যুক্তি দাও।",
          "explanation": "অপত্যস্নেহের প্রগাঢ়তা বিবেচনায় উদ্দীপকের আফরোজা 'পল্লিজননী' কবিতার পল্লিজননীরই প্রতিরূপ। 'পল্লিজননী' কবিতায় কবি জসীমউদ্দীন দরিদ্র এক পল্লিমায়ের অসহায়ত্বের চিত্র অঙ্কন করেছেন নিপুণ দক্ষতায়। এ নারীর সন্তান কঠিন রোগে আক্রান্ত হয়ে মৃত্যুশয্যায় শায়িত। ছেলের ওষুধ-পথ্য জোটানোর সামর্থ্য তাঁর নেই। নানা সময়ে ছেলের আবদার মেটাতে না পারার আক্ষেপ তাঁর মনকে ক্ষতবিক্ষত করে। সন্তান হারানোর আশঙ্কায় বারবার কেঁপে ওঠে তাঁর মন। উদ্দীপকের আফরোজা স্বামীকে হারানোর পর সন্তানকেই বেঁচে থাকার অবলম্বন করে নেয়। খেলতে গিয়ে ছেলেটি মারাত্মকভাবে আহত হয়। তার সুস্থতার জন্য আফরোজা ডাক্তার-কবিরাজ, উন্নত হাসপাতাল কোনো কিছুই বাদ রাখে না। পুত্রের আরোগ্য লাভই তার প্রধান ধ্যানজ্ঞান হয়ে ওঠে। আলোচ্য কবিতার পল্লিজননীর মাঝেও পুত্রের সুস্থতার জন্য এমন ব্যাকুলতার স্বরূপ লক্ষ করা যায়। সন্তান মায়ের পরম আরাধ্য। সন্তানের বিপদে মায়ের মন আকুল হয়। সন্তানকে সর্বাবস্থায় সুস্থ ও বিপদমুক্ত রাখতে মায়েরা সর্বদাই সচেষ্ট থাকেন। উদ্দীপক ও 'পল্লিজননী' কবিতা উভয় ক্ষেত্রেই এ বিষয়টি লক্ষণীয়। উভয় মা-ই সন্তানের অসুস্থতার কথা ভেবে উদ্বিগ্ন হয়েছেন। সন্তানের আরোগ্যের জন্য নিজেদের সামর্থ্যের সবটুকু দিয়ে চেষ্টা করেছেন। এটিই একজন মায়ের চিরন্তন রূপ। সন্তানের মঙ্গলই তাঁর জীবনের সবচেয়ে বড়ো পাওয়া। উদ্দীপক ও কবিতার পল্লিজননী তাই শাশ্বত মায়ের প্রতিরূপ হয়ে উঠেছেন। সুতরাং বলা যায়, প্রশ্নোক্ত মন্তব্যটি যৌক্তিক।"
        }
      ]
    },
    {
      "number": "6",
      "uddipok": "উদ্দীপক অংশ-১: ধনাঢ্য ব্যবসায়ী মিজান সাহেব। সারাদিন ব্যবসায়, টাকাপয়সা বিত্ত- বৈভব এই তার ধ্যান জ্ঞান। এ সবের পিছনে ছুটতে গিয়ে শরীরেও বাসা বেঁধেছে নানা অসুখ বিসুখ। তাইতো নয়িমিত হাঁটাহাঁটি ওষুধ-পথ্য চলছে। উদ্দীপক অংশ-২: অনেকদিন পর মিজান সাহেব গ্রামে এসেছেন বৃদ্ধ বাবা-মাকে দেখতে। নিজের চোখকে যেন বিশ্বাস করতে পারলেন না। গ্রামের মানুষ তার বাবা-মাকে সারাক্ষণ - আগলে রাখে। নিজেরা দারিদ্র্যের মধ্যে থেকেও এখানে সবাই সবার। এত বয়সেও বাবা-মার শারীরিক কোনো সমস্যাও নেই।",
      "tag": "JB 20",
      "sub_questions": [
        {
          "label": "ক",
          "question": "'আশা' কবিতাটি কবির কোন কাব্যগ্রশ্ন থেকে সংকলিত?",
          "explanation": "'আশা' কবিতাটি কবির 'মালব কৌশিক' কাব্যগ্রন্থ থেকে সংকলিত।"
        },
        {
          "label": "খ",
          "question": "'আশা' কবিতায় কবি কোথায় হারিয়ে যেতে চান?",
          "explanation": "'যে জগতে মনুষ্যত্বের অধিকারী মানুষেরা বসবাস করে, কবি সেই জগতের অন্তরালে হারিয়ে যেতে চান। পরস্পরকে ভালোবাসার মধ্য দিয়ে যারা মনুষ্যত্বের প্রদীপ জ্বালিয়ে রাখে কবির মতে তারাই প্রকৃত মানুষ। অর্থবিত্ত নয়, এ মানুষদের মূল কামনা শান্তি। এ কারণে অল্পে তারা তুষ্ট, জীর্ণ ঘরে বসবাস করেও তারা সুখী। সংশয় বা দীনতায় তাদের জীবন ক্লিষ্ট নয়। এ মানুষদের সান্নিধ্যে এসে প্রকৃত সুখের দেখা পেতে কবি তাদের জগতে হারিয়ে যেতে চান।"
        },
        {
          "label": "গ",
          "question": "উদ্দীপকের মিজান সাহেবের মাধ্যমে 'আশা' কবিতার যে দিকটি ফুটে উঠেছে তা ব্যাখ্যা করো।",
          "explanation": "অর্থবিত্তের পিছনে ছুটতে গিয়ে জীবনকে নিরানন্দ করে তোলার কথা 'আশা' কবিতায় বলা হয়েছে, যা উদ্দীপকের মিজান সাহেবের মাঝে লক্ষ করা যায়। সিকান্দার আবু জাফর 'আশা' কবিতায় আধুনিক জীবনযাত্রার এক সংকটের চিত্র তুলে ধরেছেন। জাগতিক এই পৃথিবী ক্রমেই জটিল হয়ে উঠছে। বিত্তের মধ্য দিয়েই সুখ খোঁজার চেষ্টা করছে অধিকাংশ মানুষ। অর্থবিত্তের দুর্ভাবনায় তাদের চোখে ঘুম নেই, মনে শান্তি নেই। নানা রকম রোগ-বালাই তাদের আয়ু কমিয়ে দিচ্ছে। উদ্দীপকের মিজান সাহেব ধনাঢ্য ব্যবসায়ী। সম্পদ অর্জনই তার জীবনের একমাত্র লক্ষ্য। সম্পদের পিছনে ছুটতে গিয়ে শরীরের প্রতি যত্ন নেওয়া হয়নি তাঁর। ফলে শরীরে বাসা বেঁধেছে নানা ধরনের অসুখ। বিত্ত-সুখের ভাবনায় এভাবে প্রকৃত সুখ বিসর্জন দেওয়ার দিক থেকে মিজান সাহেব 'আশা' কবিতার সাথে প্রাসঙ্গিক হয়ে উঠেছেন।"
        },
        {
          "label": "ঘ",
          "question": "উদ্দীপকের গ্রামবাসীর অন্তরালেই কবি হারিয়ে যেতে চান- বিশ্লেষণ করো।",
          "explanation": "'আশা' কবিতার কবি প্রকৃত মানুষের যে জগতে হারিয়ে যেতে চান, উদ্দীপকের গ্রামবাসী 'সে জগতেরই বাসিন্দা। বর্তমান পৃথিবীতে বিত্ত-সুখের ভাবনায় নিমগ্ন থাকে আত্মকেন্দ্রিক মানুষেরা। সমাজের অধিকাংশ মানুষই এমন হওয়ায় সামাজিক জীবনযাত্রা হয়ে উঠছে জটিল থেকে জটিলতর। কবি এই জগতের নাগপাশ থেকে মুক্তি চান। সমাজের দরিদ্র জনগোষ্ঠী যারা মনুষ্যত্বের দীপ জ্বালিয়ে রেখেছেন, তাদের মাঝেই কবি স্থান করে নিতে চান। উদ্দীপকের দ্বিতীয় অংশে মিজান সাহেবের ভিন্নধর্মী এক অভিজ্ঞতার কথা বলা হয়েছে। গ্রামে এসে তিনি দেখেন এখানকার মানুষ মিলেমিশে বসবাস করে। অনেক বয়সেও তারা সুস্থ-সবল। দারিদ্র্যপীড়িত হলেও তাদের মনে শান্তির অভাব নেই। মনের শান্তিই তাদের শারীরিক সুস্থতার প্রধান কারণ। এমন একটি সমাজের অংশ হতে চান 'আশা' কবিতার কবি। সমাজের খেটে খাওয়া শ্রেণির মানুষেরাই প্রকৃত মানুষ। অর্থবিত্তের ভাবনা তাদের জীবনকে বিষিয়ে তোলে না। তুচ্ছ আনন্দ অবগাহনেই তাদের দিন কেটে যায়। নিজেদের যা আছে, তা নিয়েই তারা সন্তুষ্ট। সহযোগিতা, শ্রদ্ধা ও ভালোবাসার সমন্বয়ে তাদের সামাজিক জীবন গড়ে ওঠে। 'আশা' কবিতার কবি মনে করেন এমন মানুষদের জগতে হারিয়ে গেলেই তিনি শান্তি খুঁজে পাবেন। উদ্দীপকের দ্বিতীয় অংশে বর্ণিত গ্রামের সমাজটি কবির কাঙ্ক্ষিত সমাজেরই প্রতিরূপ। এখানকার গ্রামবাসীরা কবিতা অনুসারে সত্যিকারের মানুষ। তাই সার্বিক বিবেচনায় নিঃসন্দেহে বলা যায়, কবি তাদের মাঝেই হারিয়ে যেতে চান।"
        }
      ]
    },
    {
      "number": "7",
      "uddipok": "মুক্তিযুদ্ধ শুরু হলে বিশ্ববিদ্যালয়ের ছাত্র অমিত দেশমাতৃকার দুর্দিনে অন্য বন্ধুদের সঙ্গে যুদ্ধে যোগ দিলো। পাক সেনাদের বিরুদ্ধে বিভিন্ন অপারেশনে সকল নেতৃত্ব দিলো একদিন সম্মুখ যুদ্ধে শত্রুর বুলেটের আঘাতে দেহ ছিন্ন-ভিন্ন হয়ে গেল। বন্ধুরা তার মৃতদেহ বাড়িতে আনলে এক হৃদয়বিদারক দৃশ্যের অবতারণা হলো। কিন্তু তার বৃষ্ণ মা একটুও বিচলিত না হয়েও সাবইকে লক্ষ্য করে বললেন, \"দেশের জন্য জীবন উৎসাহ করা গৌরব ও সম্মানের। সকলের ত্যাগের বিনিময়েই দেশ একদিন স্বাধীন হবে।\"",
      "tag": "JB 20",
      "sub_questions": [
        {
          "label": "ক",
          "question": "অবুঝ শিশু কোথায় হামাগুড়ি দিল?",
          "explanation": "অবুঝ শিশু পিতা-মাতার লাশের উপর হামাগুড়ি দিলো।"
        },
        {
          "label": "খ",
          "question": "\"তোমাকে আসতেই হবে, হে স্বাধীনতা\"- কবির এই দৃঢ় উত্তির কারণ বুঝিয়ে লেখো।",
          "explanation": "স্বাধীনতার জন্য বাঙালির আত্মত্যাগ ও আশাবাদের স্বরূপ লক্ষ করে কবি দৃঢ়কণ্ঠে ঘোষণা করেন, 'তোমাকে আসতেই হবে, হে স্বাধীনতা।' স্বাধীনতার জন্য এ দেশের লাখো বাঙালি অকাতরে প্রাণ বিসর্জন দিয়েছে। বহু নারী হয়েছে স্বামীহারা, সম্ভ্রমহারা। বহু সন্তান এতিম হয়েছে, আশ্রয়হীন হয়েছে অসংখ্য মানুষ। তবু বাংলার মানুষ স্বাধীনতার আজন্ম লালিত স্বপ্ন থেকে বিচ্যুত হয়নি। মুক্তিযুদ্ধের সময় সবার চোখেই ছিল স্বাধীনতার জন্য ব্যাকুলতা। মানুষের এমন আত্মত্যাগ ও প্রত্যাশার স্বরূপ দেখেই কবি স্বাধীনতার নিশ্চিত আগমন সম্পর্কে প্রবল আত্মবিশ্বাসী হয়ে উঠেছেন।"
        },
        {
          "label": "গ",
          "question": "উদ্দীপকের সাথে 'তোমাকে পাওয়ার জন্যে, হে স্বাধীনতা' কবিতার সাদৃশ্যপূর্ণ দিকটি ব্যাখ্যা করো।",
          "explanation": "স্বাধীনতার স্বাধীনত জন্য মানুষের আত্মত্যাগের স্বরূপ প্রকাশ করার দিক থেকে উদ্দীপকটি আলোচ্য কবিতার সঙ্গে সাদৃশ্যপূর্ণ। 'তোমাকে পাওয়ার জন্যে, হে স্বাধীনতা' কবিতায় স্বাধীনতার জন্য বাঙালির ব্যাকুলতার স্বরূপ ফুটে উঠেছে। স্বাধীনতার জন্য জীবন দিতে হয়েছে অসংখ্য মানুষকে। পাকিস্তানি হানাদার বাহিনী দানবীয় হিংস্রতায় ঝাঁপিয়ে পড়েছে এ দেশের মানুষের উপর। সাধারণ জনতা ও মুক্তিযোদ্ধাগণ দেশের মুক্তির জন্য অকাতরে প্রাণ উৎসর্গ করেছেন। উদ্দীপকে এক বীর মুক্তিযোদ্ধার আত্মদানের কথা বলা হয়েছে। মুক্তিযুদ্ধকালে সে পাকিস্তানি সেনাদের বিরুদ্ধে 'দুঃসাহসী সব অপারেশনে যোগ দেয়। তেমনই এক অপারেশনে গিয়ে শহিদ হয় সে। এমন লাখো মানুষের ত্যাগের বিনিময়ে অর্জিত হয়েছে আমাদের প্রাণপ্রিয় স্বাধীনতা। স্বাধীনতার জন্য আত্মবিসর্জনের বিষয়টি উদ্দীপক ও 'তোমাকে পাওয়ার জন্যে, হে স্বাধীনতা' কবিতার মাঝে সম্পর্ক তৈরি করেছে।"
        },
        {
          "label": "ঘ",
          "question": "উদ্দীপকে মায়ের উক্তিতে 'তোমাকে পাওয়ার জন্যে, হে স্বাধীনতা' কবিতার কবির আকাঙ্ক্ষারই প্রতিফলন ঘটেছে- মন্তব্যটির যথার্থতা নিরূপণ করো।",
          "explanation": "স্বাধীনতার জন্য মানুষের দৃঢ় প্রত্যয়ের যে স্বরূপ আলোচ্য কবিতায় প্রকাশ পেয়েছে, তা উদ্দীপকের মায়ের উক্তিতে স্পষ্ট হয়ে উঠেছে। শামসুর রাহমান রচিত 'তোমাকে পাওয়ার জন্যে, হে স্বাধীনতা' কবিতায় স্বাধীনতা লাভের জন্য বাঙালির ব্যাকুল প্রতীক্ষা ও আত্মত্যাগের কথা বলা হয়েছে। মুক্তিযুদ্ধকালে এ দেশে যুদ্ধবাজ পাকিস্তানি বাহিনী রক্তগঙ্গা বইয়ে দেয়। শহর, গ্রাম সর্বত্র ধ্বংসযজ্ঞ চালায় নারকীয় উল্লাসে। বাঙালি একতাবদ্ধ হয়ে সংগ্রাম করে তাদের বিরুদ্ধে। উদ্দীপকে বর্ণিত অমিত পাকিস্তানি সেনাদের বিরুদ্ধে বীরত্বপূর্ণ লড়াইয়ে শহিদ হয়। কিন্তু ছেলের মৃত্যুতে তার মা ভেঙে পড়েননি। অমিতের আত্মত্যাগকে তিনি যে মাহাত্ম্যপূর্ণ মনে করেন। তাঁর দৃঢ় বিশ্বাস যে স্বাধীনতার জন্য মানুষ এভাবে জীবন উৎসর্গ করেছে সে স্বাধীনতা একদিন অর্জিত হবেই। আলোচ্য। কবিতার কবির মাঝেও একই আত্মবিশ্বাস লক্ষ করা যায়। স্বাধীনতা মানুষের জন্মগত অধিকার। এ অধিকার আদায়ে মানুষ জীবন দিতেও পরোয়া করে না। ১৯৭১ সালে পাকিস্তানি হানাদাররা বাঙালির স্বাধীনতা হরণ করে তাদের চিরতরে গোলাম বানিয়ে রাখতে চেয়েছিল। কিন্তু বাঙালি বিপুল প্রাণশক্তিতে তাদের বিরুদ্ধে প্রতিরোধ গড়ে তোলে। অত্যাচার, হত্যাযজ্ঞ কিছুতেই তারা মনোবল হারায় না। স্বামীহারা, সন্তানহারা, গৃহহারা মানুষের মাঝেও আলোচ্য কবিতার কবি লক্ষ করেন স্বাধীনতার জন্য আকুল প্রত্যাশা। তা দেখেই স্বাধীনতা লাভের বিষয়ে তিনি কবিতায় নিশ্চিত আশাবাদ ব্যক্ত করেন 'তোমাকে আসতেই হবে, হে স্বাধীনতা' বলে। এ আশাবাদের উৎস যেন উদ্দীপকের অমিতের মায়ের দৃঢ় প্রত্যয় ও মনোবল। সার্বিক বিচারে বলা যায়, প্রশ্নোক্ত মন্তব্যটি যথাযথ।"
        }
      ]
    },
    {
      "number": "8",
      "uddipok": "উদ্দীপক অংশ-১: বাবা-মাকে কবে হারিয়েছে জানেনা শফি। দূর সম্পর্কের কিছু আত্মীয়ও হয়তো আছে বা নেই। তাইতো তার কোনো বন্ধন নেই, নেই কোনো বাধা মাঠঘাট, বন-বাদাড়, হাট-বাজার এই সবই যেন তার। যখন যা পায় তা খেইেয় কাটিয়ে দেয় সারাদিন। উদ্দীপক অংশ-২: শফির কেউ নেই কিন্তু সে যেন সবার। আজিজ চাচার বাজারের ব্যাগ টানা, সাবিত্রী মাসির ফুল বাগানে একটু পানি দেওয়া, আমেনা চাচির জন্য একটু বাজার করে আনা সবার কাজ যেমন হাসি মুখে করে, সবাই ভালোও বাসে তাকে।",
      "tag": "JB 20",
      "sub_questions": [
        {
          "label": "ক",
          "question": "'কাকতাড়ুয়া' উপন্যাসে বর্ণিত মুক্তিবাহিনীর কমান্ডার কে?",
          "explanation": "'কাকতাড়ুয়া' উপন্যাসে বর্ণিত মুক্তিবাহিনীর কমান্ডার শাহাবুদ্দিন।"
        },
        {
          "label": "খ",
          "question": "\"আমরা তিনজন নই, একজন।\"- কথাটি দ্বারা কী বোঝানো হয়েছে?",
          "explanation": "'কাকতাড়ুয়া' উপন্যাসের বুধার চাচি বুধাকে উদ্দেশ করে এই কথাটি বলেছেন। এক রাতে বুধা তার পরিবারের সবাইকে হারিয়ে পাগলের মতো হয়ে পড়ে। চাচির সংসারে আশ্রয় নেয় কিন্তু চাচির আট সন্তানের ভরণপোষণ করাই কষ্টকর। তখন চাচি বুধাকে নিজে কাজ করে তাকে মুক্তি দেওয়ার কথা বলে। একথা শুনে বুধার চোখ লাল হয়ে যায়। তখন চাচি বলেন ছোটোবেলায় তুই অনেক লক্ষ্মী ছিলি কিন্তু এখন তোর কিছু হলেই চোখ লাল হয়ে যায়। 'মনে হয় তুই আমার মুরব্বি। হয় আমার বাবা না হয় চাচা।'"
        },
        {
          "label": "গ",
          "question": "উদ্দীপক-২ অংশে শফির মধ্যে 'কাকতাড়ুয়া' উপন্যাসের বুধা চরিত্রের কোন বৈশিষ্ট্য বিদ্যমান? ব্যাখ্যা করো।",
          "explanation": "'কাকতাড়ুয়া' উপন্যাসে বর্ণিত বুধার পরোপকারী মানসিকতার স্বরূপ উদ্দীপক-২ অংশে শফির মাঝে লক্ষ করা যায়। 'কাকতাড়ুয়া' উপন্যাসে পিতৃ-মাতৃহীন ছিন্নমূল কিশোর বুধা। আপাতদৃষ্টিতে অপ্রকৃতিস্থ মনে হলেও তীক্ষ্ম অন্তর্দৃষ্টির অধিকারী সে। গ্রামের মানুষদের সে আপন করে নিয়েছে। মানুষের নানা কাজে তাদের সাহায্য করে বুধা। হরিকাকুকে সাহায্য করে মাছ ধরতে, ধান কাটতে সাহায্য করে জয়নাল চাচাকে; হাশেম মিয়ার বাজারের বোঝা বহন করে, গোবর কুড়িয়ে দিয়ে সাহায্য করে গোবর কুড়ানি বুড়িকে। পরোপকারিতার কারণে গাঁয়ের লোকজনও বুধাকে ভালোবাসে আন্তরিকভাবে। উদ্দীপকের শফি মানুষের নানা কাজে সহযোগিতার হাত বাড়িয়ে দেয়। আজিজ চাচার বাজারের ব্যাগ টানে, সাবিত্রী মাসির ফুল বাগানের দেখাশোনা করে, আমেনা চাচির বাজার করে দেয় হাসিমুখে। তার আন্তরিকতায় সবাই মুগ্ধ। ফলে সবার স্নেহ লাভ করে শফি। আলোচ্য উপন্যাসের বুধাও তার এমন আচরণের কারণেই গ্রামবাসীর কাছে ভালোবাসার পাত্র হয়ে ওঠে। উদ্দীপক-২ অংশে এখানেই বুধার সাথে শফি চরিত্রের মিল বিদ্যমান।"
        },
        {
          "label": "ঘ",
          "question": "উদ্দীপক-১ অংশের শফির মধ্যে যে বুধাকে পাই তার স্বরূপ বিশ্লেষণ করো।",
          "explanation": "'কাকতাড়ুয়া' উপন্যাসে চিত্রিত বুধার ছন্নছাড়া জীবনের স্বরূপ ফুটে উঠেছে উদ্দীপক-১ এ বর্ণিত শফির মাঝে। সেলিনা হোসেন রচিত 'কাকতাড়ুয়া' উপন্যাসের কেন্দ্রীয় চরিত্র বুধা। কলেরার 'ছোবলে একরাতে গোটা পরিবারকে চোখের সামনে মরতে দেখে সে। এক চাচি আর চাচাতো বোন কুন্তি ছাড়া তিন কুলে কেউ নেই তার। চাচি তাকে কামাই করার কথা বললে সে বোঝা হয়ে না থেকে স্বাধীন জীবন বেছে নেয়। গোটা গ্রামই যেন হয়ে ওঠে তার বাসস্থান। যখন যেখানে যা পায় তাই খায় সে। উদ্দীপক-১ এ বর্ণিত শফি বোধশক্তি হবার আগেই বাবা-মাকে হারিয়েছে। আত্মীয়স্বজন কেউ আছে কি না তা-ও তার জানা নেই। একারণে তার নির্দিষ্ট কোনো বন্ধন নেই। মাঠঘাট, হাটবাজার সবখানেই তার অবাধ বিচরণ। যখন যা পায় তাই মুখ বুজে খেয়ে নেয়। উদ্দীপকের শফি এবং 'কাকতাড়ুয়া' উপন্যাসের বুধা দুজনই জাগতিক সম্পর্ক থেকে মুক্ত। তাদের কারোরই কোনো পিছুটান নেই। প্রকৃতির মাঝে দুজনেরই বাধাহীন বিচরণ। প্রতিকূলতার সাথে সামান্য বয়স থেকেই সংগ্রাম করে স্বাধীনভাবে বেড়ে উঠছে তারা। আলোচ্য উপন্যাসে বুধা চরিত্রের আরও নানা দিক উঠে এসেছে। তবে তার এ ভবঘুরে জীবনের স্বরূপই কেবল উদ্দীপক-১ এর শফি চরিত্রে চিত্রিত হয়েছে। শফির মাঝে আমরা ছন্নছাড়া, স্বাধীনচেতা, ভাবনাহীন বুধাকেই খুঁজে পাই।"
        }
      ]
    },
    {
      "number": "9",
      "uddipok": "যশোর রোড/১৯৭১",
      "tag": "JB 20",
      "sub_questions": [
        {
          "label": "ক",
          "question": "মতিউর কী কারণে ফজু মিয়াকে বকাবকি করেছিল?",
          "explanation": "বুধাকে মাটি কাটার কাজে নেওয়ায় মতিউর ফজু মিয়াকে বকাবকি করেছিল।"
        },
        {
          "label": "খ",
          "question": "ফজু মিয়া সন্ধ্যার আগে বাড়ি ফিরতে চায় কেন?",
          "explanation": "রাতের অন্ধকারে পাকিস্তানি হানাদাররা পাখির মতো মানুষ মারে বলে ফজু মিয়া সন্ধ্যার আগে বাড়ি ফিরতে চায়। 'কাকতাড়ুয়া' উপন্যাসের বর্ণনানুযায়ী সন্ধ্যার আগে বিকেলের মধ্যেই পাকিস্তানিদের আদেশে করা বাঙ্কারের কাজ ফজু মিয়াদের শেষ হয় বলে সবাই খুব খুশি। কারণ তারা সন্ধ্যার আগেই বাড়ি ফিরতে পারবে। দেশের মধ্যে যে অস্থির অবস্থা বিরাজ করছে এবং পাকিস্তানি সৈন্যরা রাতের অন্ধকারে যেভাবে বাঙালিদের ওপর ঝাঁপিয়ে পড়ে ও নির্বিচার মানুষ হত্যা করে সে কথা ভেবেই ফজু মিয়া সন্ধ্যার আগে বাড়ি ফিরতে চায়।"
        },
        {
          "label": "গ",
          "question": "উদ্দীপকের দৃশ্যকল্প 'কাকতাড়ুয়া' উপন্যাসের কোন ঘটনাকে ফুটিয়ে তুলেছে? ব্যাখ্যা করো।",
          "explanation": "উদ্দীপকের চিত্রকল্পে 'কাকতাড়ুয়া' উপন্যাসে বর্ণিত পাকিস্তানি হানাদারদের আগ্রাসনের ফলে অসহায় মানুষের গ্রাম ছেড়ে পালানোর বিষয়টি ফুটে উঠেছে। সেলিনা হোসেন রচিত 'কাকতাড়ুয়া' উপন্যাসে মুক্তিযুদ্ধকালের নানা দিক উঠে এসেছে। পাকিস্তানি হানাদার বাহিনী বুধাদের গ্রাম আক্রমণ করে। নির্বিচারে অনেক মানুষকে হত্যা করে। প্রাণ বাঁচাতে গ্রামের অধিকাংশ মানুষ গ্রাম ছেড়ে পালায়। উদ্দীপকের চিত্রে দেখা যাচ্ছে ১৯৭১ সালের যশোর রোডের একটি মর্মস্পর্শী চিত্র। পাকিস্তানি সেনাদের বর্বরতার কারণে প্রাণভয়ে পালাচ্ছে মানুষ। জীবনের নিরাপত্তার খোঁজে এভাবেই বসতবাড়ি ছেড়ে পালানোর চিত্র প্রকাশ পেয়েছে 'কাকতাড়ুয়া' উপন্যাসে। এভাবেই উদ্দীপকের দৃশ্যকল্প আলোচ্য উপন্যাসের সাথে সম্পর্কযুক্ত হয়ে উঠেছে।"
        },
        {
          "label": "ঘ",
          "question": "উদ্দীপকটি 'কাকতাড়ুয়া' উপন্যাসের খণ্ডাংশ- যুক্তিসহ বুঝিয়ে লেখো।",
          "explanation": "'কাকতাড়ুয়া' উপন্যাসের সমগ্রভাব উদ্দীপকে ফুটে ওঠেনি। 'কাকতাড়ুয়া' উপন্যাসে বাংলাদেশের একটি আবহমান গ্রামের চিত্র পাই আমরা। এ গ্রামের এক ছিন্নমূল কিশোর বুধা। তার মাঝে তীক্ষ্ম অনুভূতিশক্তির পরিচয় পাওয়া যায়। গ্রামে পাকিস্তানি সেনারা ঘাঁটি গাড়লে তাদের এবং তাদের সহকারীদের বিরুদ্ধে লড়াই করে সে। মুক্তিযোদ্ধাদের সহায়তা নিয়ে পাকিস্তানিদের বাঙ্কার ধ্বংস করে দেয়।উদ্দীপকে মুক্তিযুদ্ধকালে বাঙালির দুঃসহ অভিজ্ঞতার একটি খণ্ডচিত্র প্রকাশিত হয়েছে। পাকিস্তানি বাহিনী এদেশে নির্মম হত্যা ও ধ্বংসযজ্ঞে মেতে ওঠে। প্রাণ বাঁচাতে অসংখ্য মানুষ বাসস্থান ছেড়ে পার্শ্ববর্তী দেশে আশ্রয়ের সন্ধানে ছোটে। উদ্দীপকের এই ঘটনার ইঙ্গিত 'কাকতাড়ুয়া' উপন্যাসে থাকলেও এটি উপন্যাসের একমাত্র দিক নয়। সেলিনা হোসেন 'কাকতাড়ুয়া' উপন্যাসটি রচনা করেছেন মুক্তিযুদ্ধকে উপজীব্য করে। এর মূল চরিত্র বুধার মধ্য দিয়ে মুক্তিকামী মানুষের চেতনারই বহিঃপ্রকাশ ঘটেছে। বুধা চরিত্রের বিচিত্র দিক, মুক্তিযুদ্ধকালে সাধারণ মানুষ ও মুক্তিযোদ্ধাদের আত্মত্যাগ, রাজাকারদের বিশ্বাসঘাতকতা, পাকিস্তানি বাহিনীর অত্যাচারের চিত্র ইত্যাদি এ উপন্যাসে, উঠে এসেছে। কিন্তু উদ্দীপকের স্বল্প পরিসরে এ সবগুলো দিক ধরা পড়েনি। এখানে কেবল হানাদারদের বর্বরতা থেকে বাঁচতে পলায়নরত মানুষের অসহায়ত্বের দিকটিই ফুটে উঠেছে। উদ্দীপকটিকে তাই 'কাকতাড়ুয়া' উপন্যাসের খণ্ডাংশ বলেই চিহ্নিত করা যায়। অর্থাৎ আলোচ্য মন্তব্যটি সঠিক।"
        }
      ]
    },
    {
      "number": "10",
      "uddipok": "আলমগীর তালুকদারের পরিবার জৌলুস হারিয়ে এখন শ্রীহীন প্রায়। যতটুকু আছে তাও ঘটের তলানীতে। আলমগীর সাহেব এ নিয়ে দুশ্চিন্তাগ্রস্ত। কিন্তু আলমাস মননে আধুনিক। ওসবে তার মাথা ব্যথা নেই। বাবাকে বলে, \"আমি এ যুগের ছেলে, শিক্ষাই আমার সম্পদ। আমায় নিয়ে ভেবো না, বাবা। জীবন পাল্টানোর পরশমণি আমার হাতের মুঠোয়।",
      "tag": "JB 20",
      "sub_questions": [
        {
          "label": "ক",
          "question": "'বদান্যতার জোরে জান যায় মানুষের\"- উক্তিটি কার?",
          "explanation": "\"বদান্যতার জোরে জান যায় মানুষের\" উক্তিটি হাশেমের।"
        },
        {
          "label": "খ",
          "question": "\"আপনারা কোরবানির গোস্ত খেতে পারেন, কিন্তু গরু জবাই চেয়ে দেখতে পারেন না\"- তাহেরা একথা বলেছিল কেন?",
          "explanation": "খোদেজার স্ববিরোধী মনোভাবে ও আচরণে ক্ষুব্ধতা প্রকাশ করে তাহেরা এ উক্তিটি করেছে। তাহেরা আত্মহত্যা করতে গেলে খোদেজা তাকে বাধা প্রদানের চেষ্টা করে এবং বিষয়টিতে তীব্র প্রতিক্রিয়া দেখায়। আবার ধর্ম, সমাজ রক্ষার দোহাই দিয়ে সে-ই অন্যায়ভাবে তাহেরাকে বহিপীরের হাতে তুলে দিতে চায়। কিন্তু তাহেরার কাছে পীরের কোনো অস্তিত্ব নেই। এ কারণে তার সঙ্গে সংসার করার চেয়ে মৃত্যুকে শ্রেয়তর মনে করেছে সে। তাই খোদেজার আচরণের বিরোধিতা করে তাহেরা হাশেমের কথার প্রত্যুত্তরে এ উক্তিটি করেছে।"
        },
        {
          "label": "গ",
          "question": "উদ্দীপকের আলমগীর তালুকদারের পরিবারের সাথে 'বহিপীর' নাটকের সাদৃশ্যপূর্ণ দিকটি ব্যাখ্যা করো।",
          "explanation": "বহুদিনের প্রভাব প্রতিপত্তি হারানোর আশঙ্কার দিক থেকে 'বহিপীর' নাটকের হাতেম আলির পরিবারের সাথে উদ্দীপকের আলমগীর তালুকদারের পরিবার সাদৃশ্যপূর্ণ। 'বহিপীর' নাটকে হাতেম আলি একজন ক্ষয়িষ্ণু জমিদার। খাজনা বাকি পড়ায় তাঁর জমিদারি নিলামে উঠেছে। জমিদারি রক্ষার জন্য অনেক চেষ্টা করেও টাকা জোগাড় করতে ব্যর্থ হন তিনি। এতদিনের জমিদারি হারানোর কথা ভেবে তার পরিবারের সদস্যদের মন ভেঙে যায়। উদ্দীপকের, আলমগীর তালুকদারের পরিবার একসময় বেশ প্রভাবশালী ছিল। কিন্তু বর্তমানে তাদের দশা শ্রীহীন। সম্পদ বলতে তেমন কিছুই অবশিষ্ট নেই। আলমগীর তালুকদারের মনে তাই জেঁকে বসে দুশ্চিন্তা। 'বহিপীর' নাটকের হাতেম আলির পরিবারকেও এমন বিপর্যয়ের মুখোমুখি হতে দেখা যায়।"
        },
        {
          "label": "ঘ",
          "question": "“বোধ ও বিশ্বাসে আলমাস ও হাশেম যেন মুদ্রার এপিঠ ওপিঠ\"- যথার্থতা বিচার করো।",
          "explanation": "আধুনিক চিন্তা-চেতনা ধারণের দিক থেকে উদ্দীপকের আলমাস ও নাটকের হাশেম একে অন্যের প্রতিরূপ। সৈয়দ ওয়ালীউল্লাহ রচিত 'বহিপীর' নাটকের অন্যতম চরিত্র জমিদারপুত্র হাশেম আলি। তার মাঝে মানবিক মূল্যবোধ ও আধুনিক চিন্তা-চেতনার বহিঃপ্রকাশ লক্ষ করা যায়। জমিদারপুত্র হলেও শিক্ষাগত যোগ্যতা দিয়ে নিজের পায়ে দাঁড়াতে চায় সে। আপন বুদ্ধি ও বিবেচনাবোধ দিয়ে সমাজের প্রচলিত ত্রুটিপূর্ণ ধ্যান-ধারণার মোকাবিলা করে। উদ্দীপকে বর্ণিত আলমগীর তালুকদারের পুত্র আলমাস আধুনিক মানসিকতার অধিকারী। নিজের পরিবারের প্রভাব-প্রতিপত্তিতে ধস নামলেও বিচলিত হয় না সে। শিক্ষাকে সে নিজের শ্রেষ্ঠ সম্পদ বলে বিবেচনা করে। তার ধারণা শিক্ষার আলো তার জীবনকে বদলে দেবে। আলোচ্য নাটকের হাশেম আলিও একই ভাবধারার প্রতিনিধি। উদ্দীপকের আলমগীর ও 'বহিপীর' নাটকের হাশেম চরিত্র দুটির বিশ্লেষণে দেখা যায়, দুজনই শিক্ষিত এবং আধুনিক জীবনযাত্রায় বিশ্বাসী। পারিবারিক সম্পদের ওপর নির্ভরশীলতার পরিবর্তে শিক্ষাকে কাজে লাগিয়ে স্বাবলম্বী হতে চায় তারা। পিতার আর্থিক দুরবস্থা দেখে একটি প্রেস চালু করার স্বপ্ন দেখে নাটকের হাশেম। উদ্দীপকে আলমাসকে দেখা যায় শিক্ষাগত যোগ্যতার ওপর ভরসা রাখতে। আধুনিক মানসিকতার অধিকারী বলেই নাটকে নানা কুসংস্কার ও সামাজিক অনাচারের বিরুদ্ধে লড়াই করে হাশেম। উদ্দীপকে আলমাস চরিত্রটি এতখানি সম্প্রসারিত না হলেও আধুনিক মনস্কতার প্রমাণ সেখানে স্পষ্ট। তাই বলা যায়, বোধ ও বিশ্বাসে আলমাস ও হাশেম যেন মুদ্রার এপিঠ-ওপিঠ।"
        }
      ]
    },
    {
      "number": "11",
      "uddipok": "জেএসসি পরীক্ষায় ভালো ফলাফল করে নবম শ্রেণিতে পড়ছে সালেহা- তাও প্রায় শেষ পর্যায়ে। তার ইচ্ছে এসএসসি ও এইচএসসি পরীক্ষায় ভালো ফল করে বিশ্ববিদ্যালয়ে পড়বে। কিন্তু একদিন সালেহার বাবা বন্ধুর প্রবাসী ছেলের সাথে সালেহার বিয়ের পাকা ব্যবস্থা করে আসেন। খবর শুনে সালেহা ও তার মা প্রবল আপত্তি জানায়। সালেহার মা মেয়ের লেখাপড়ার মাঝখানে তাকে বিয়ে দিতে নারাজ। তার এককথা আগে মেয়ের লেখাপড়া। তাছাড়া পাত্রকে না দেখে, খোঁজখবর না নিয়ে এত তাড়াতাড়ি তিনি মেয়ের বিয়ে দিবেন না বলে স্বামীকে জানিয়ে দেন। অবশেষে সালেহার বাবার ভুল ভাঙে এবং মেয়ের বিয়ে স্থগিত করেন।",
      "tag": "JB 20",
      "sub_questions": [
        {
          "label": "ক",
          "question": "বহিপীরের মতে কী না থাকলে মানুষের রুহ মরে যায়?",
          "explanation": "বহিপীরের মতে, সামান্য স্নেহ-মমতা না থাকলে মানুষের বুহ মরে যায়।"
        },
        {
          "label": "খ",
          "question": "\"এত দিনের পুরোনো জমিদারির শেষ রাত” বলতে কী বোঝানো হয়েছে?",
          "explanation": "অনেক চেষ্টা করেও জমিদারি রক্ষা করতে না পারার হতাশা থেকেই হাতেম আলি এ উক্তিটি করেছে। পূর্বপুরুষের সমৃদ্ধ জমিদারির প্রায় ভগ্নাবশেষ উত্তরাধিকার সূত্রে পেয়েছিল হাতেম আলি। কিন্তু এ ক্ষুদ্র জমিদারিও সান্ধ্য আইনে পড়ে নিলামে উঠতে বসেছে। জমিদারি বাঁচানোর শেষ ভরসা ছিল তার বন্ধুর নিকট প্রত্যাশিত অর্থ সাহায্য; সেও যখন পেল না হাতেম আলি, তখনই এতদিনের জমিদারি অবসানের দুঃখে এ বিলাপ করেছেন তিনি।"
        },
        {
          "label": "গ",
          "question": "উদ্দীপকের সালেহার বাবার আচরণে 'বহিপীর' নাটকে বর্ণিত তৎকালীন সমাজের কোন দিকটি ফুটে উঠেছে- ব্যাখ্যা করো।",
          "explanation": "সালেহার বাবার আচরণে 'বহিপীর' নাটকে ফুটে ওঠা পুরুষতান্ত্রিক সমাজব্যবস্থার স্বরূপ ফুটে উঠেছে। সৈয়দ ওয়ালীউল্লাহ রচিত 'বহিপীর' নাটকে যে সমাজের চিত্র ফুটে উঠেছে সেখানে সর্বত্রই পুরুষদের আধিপত্য লক্ষ করা যায়। তাহেরার বাবা' তার মতামত না নিয়েই বৃদ্ধ বহিপীরের সাথে তাকে জোরপূর্বক বিয়ে দিয়ে দেয়। তাহেরা বাড়ি থেকে পালিয়ে এলে জমিদারের বজরায় আশ্রয় মেলে তার। সেখানেও তার প্রতি জমিদার গিন্নির আচরণে সমাজে পুরুষদের নিয়ন্ত্রণের বিষয়টি স্পষ্টরূপে ফুটে ওঠে। উদ্দীপকে বর্ণিত সালেহা একজন প্রতিশ্রুতিশীল কিশোরী। তার বাবা তাকে না জিজ্ঞেস করেই তার বিয়ে ঠিক করে ফেলেন। এমনকি এ বিষয়ে নিজের স্ত্রীর সাথে কথা বলারও প্রয়োজন বোধ করে না। পরিবারের নারী সদস্যদের সাথে কথা না বলেই সালেহার বিয়ের পাকা ব্যবস্থা করে ফেলেন তিনি। 'বহিপীর' নাটকেও আমরা এমন সামাজিক ব্যবস্থা দেখি যেখানে নারীর মতামতকে গুরুত্বহীন বলে বিবেচনা করা হয়। এ দিকটিই উদ্দীপকের সালেহার বাবার আচরণে প্রতীয়মান হয়েছে।"
        },
        {
          "label": "ঘ",
          "question": "“খোদেজা ও সালেহার মা বিপরীত চিন্তাধারায় মানুষ\"- উদ্দীপক ও নাটকের আলোকে যুক্তি দাও।",
          "explanation": "উদ্দীপক এবং ‘বহিপীর’ নাটকের আলোকে, খোদেজা এবং সালেহার মায়ের মধ্যে বিপরীত চিন্তাধারা প্রতিফলিত হয়। খোদেজা এবং সালেহার মা, দুজনই গুরুত্বপূর্ণ চরিত্র, যারা নিজের অভিজ্ঞতা এবং সংস্কৃতির ওপর ভিত্তি করে তাদের সিদ্ধান্ত নেয়। খোদেজা নাটকে একটি আদর্শ মা হিসেবে উদ্ভাসিত, যে তাহেরার জীবনে স্নেহ ও ভালোবাসা যোগাতে চায় এবং তার সিদ্ধান্তগুলি সাধারণত বাচ্চাদের স্নেহময় পরিচর্যা এবং অনুভবের ওপর নির্ভর করে। খোদেজা তার মেয়ে তাবাসুমের ভবিষ্যৎ এবং নিজের সিদ্ধান্তে কখনোই তাড়াহুড়ো করেন না, বরং সর্বদা চিন্তা-ভাবনা করে মেয়ে যাতে পরিপূর্ণ বিকাশ পায় তাও নিশ্চিত করতে চান। অন্যদিকে, সালেহার মা বেশ দৃঢ় এবং শিক্ষার পক্ষে, যে তার মেয়ের পড়াশোনায় কোনো ধরনের বিঘ্ন ঘটতে দিতে রাজি নয়। তিনি চান তার মেয়ে লেখাপড়া করে ভবিষ্যতে সমাজের উন্নত অবস্থানে পৌঁছাক, তাই বিয়ের ক্ষেত্রে তাড়াহুড়া করেন না এবং মেয়ে বিয়ের আগে তার শিক্ষা শেষ করার ওপর জোর দেন। তবে, খোদেজা এবং সালেহার মায়ের মধ্যে বড় ধরনের বৈপরীত্য হল তাদের চিন্তাভাবনার দৃষ্টিভঙ্গি। খোদেজা তার মেয়ে তাবাসুমের জীবনে স্নেহ ও ভালোবাসার অভাব বোধ করে এবং তার জীবনশৈলীতে দায়িত্ববোধের সঙ্গে একধরনের অন্ধবিশ্বাসী চিন্তা এবং কঠিন বাস্তবতার সম্মুখীন হয়। অন্যদিকে, সালেহার মা তার মেয়ে সালেহার ভবিষ্যৎ উন্নতির জন্য প্রথাগত জীবনধারা এবং শিক্ষা ব্যবস্থাকে সবচেয়ে গুরুত্বপূর্ণ মনে করেন এবং সে কারণে খুব যত্নের সাথে তার মেয়ের ভবিষ্যত পরিকল্পনা করেন। এটি থেকে বোঝা যায় যে, উভয়ের চিন্তাধারা এবং অভিজ্ঞতা পারস্পরিক বিপরীত, যেখানে খোদেজা তার সন্তানের অনুভূতি ও সম্পর্কের গুরুত্ব দেয়, আর সালেহার মা শিক্ষার দিকে বিশেষ গুরুত্ব আরোপ করেন। এছাড়া, খোদেজা যেখানে নিজের মেয়ে তাবাসুমের প্রতি স্নেহ দেখান, সেখানে সালেহার মা তার মেয়ের শিক্ষার প্রতি গভীর মনোযোগ এবং আগ্রহ প্রকাশ করেন।"
        }
      ]
    }
  ]
}