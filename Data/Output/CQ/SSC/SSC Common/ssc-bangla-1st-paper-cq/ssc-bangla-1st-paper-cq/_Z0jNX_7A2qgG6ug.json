{
  "title": "দিনাজপুর বোর্ড ২০২৪",
  "subtitle": "বাংলা ১ম পত্র (11)",
  "questions": [
    {
      "number": "1",
      "uddipok": "গ্রামীণ পরিবেশে বেড়ে ওঠা সবুজ ও সাকিল সার্বক্ষণিক মোবাইল ফোনে মেতে থাকে। তাছাড়া টেলিভিশনে খেলা দেখাও তাদের অভ্যাসে পরিণত হয়েছে। ঘর থেকে তারা বেরুতেই চায় না। তাদের মা বিলকিস বেগম ছেলেদের ভবিষ্যৎ নিয়ে চিন্তিত। কখনো আদর করে, কখনো-বা রাগ করে মোবাইল ফোনের আসক্তি থেকে তাদের দূরে রাখার চেষ্টা করেন। তিনি বলেন, 'মোবাইল দরকার কিন্তু লেখাপড়া সবার আগে দরকার, বাবা।'",
      "tag": "DIN.B 24",
      "sub_questions": [
        {
          "label": "ক",
          "question": "",
          "explanation": "নীলমণি রায় হরিহর রায়ের জ্ঞাতি-ভাই।"
        },
        {
          "label": "খ",
          "question": "",
          "explanation": "হরিহরের মুখে দশঘরার সঙ্গোপ সম্প্রদায়ের লোকটির দেওয়া প্রস্তাবের কথা শুনে সর্বজয়ার কথা বন্ধ হওয়ার উপক্রম হয়। হরিহর তাগাদার জন্য দশঘরায় গিয়েছিল। সেখানে সদ্গোপ সম্প্রদায়ের এক লোক তাকে একেবারে সেই গায়ে গিয়ে বামুন হিসেবে সপরিবার বসবাসের বিনীত প্রস্তাব দেয়। সর্বজয়া যখন হরিহরের মুখে ঘটনাটি শোনে তখন একইসঙ্গে বিস্মিত ও আনন্দিত হয়। বসতভিটার পাশাপাশি কিছু ধানি জমিও তারা ঠাকুরকে দিতে রাজি- এ কথা শুনে আনন্দে ও আগ্রহে সর্বজয়ার মুখের কথা বন্ধ হওয়ার উপক্রম হয়।"
        },
        {
          "label": "গ",
          "question": "",
          "explanation": "উদ্দীপকে সবুজ ও সাকিল সারা দিন মোবাইল নিয়ে ব্যস্ত থাকে তাই ঘর থেকে বের হতে চায় না অপরদিকে 'আম-আঁটির ভেপু' গল্পের অপু- দুর্গা সারা দিন বাইরে বাইরে থাকে। 'আম-আঁটির ভেঁপু' গল্পে অপু-দুর্গা দুই ভাই-বোন সারা দিন বাইরে বাইরে ঘুরে বেড়ায়, বাড়িতে থাকতে চায় না। পাড়ার গাছের ফলমূল কুড়িয়ে খায়, হেঁটে বেড়ায়, খেলাধুলা করে। গ্রামীণ পরিবেশে ঘুরেই যেন আনন্দ খুঁজে পায় অপু আর দুর্গা। অন্যের গাছের ফলমূল কুড়িয়ে খাওয়া, খেলার জন্য নানা ধরনের বীজ সংগ্রহ করা- এসব করেই কাটে ওদের দুই ভাই-বোনের প্রতিদিন। উদ্দীপকে গ্রামীণ পরিবেশে বেড়ে ওঠা সবুজ ও সাকিল সার্বক্ষণিক মোবাইল ফোনে মেতে থাকে। তাছাড়া টেলিভিশন দেখাও তাদের অভ্যাসে পরিণত হয়েছে। ঘর থেকে তারা বের হতেই চায় না। অর্থাৎ সবুজ ও সাকিল ঘরকুনো স্বভাবের। কিন্তু অপরদিকে 'আম-আঁটির ভেপু' গল্পের অপু-দুর্গা সারা দিন ঘরের বাইরে বাইরে থাকে শুধু খাবার খাওয়ার সময় ঘরে আসে। এছাড়া বাকি সময় গ্রামের পথেঘাটে হেঁটে বেড়ায় এবং গ্রামীণ ফলমূল খায়, যা উদ্দীপকের সবুজ ও সাকিলের সাথে বৈসাদৃশ্যপূর্ণ।"
        },
        {
          "label": "ঘ",
          "question": "",
          "explanation": "\"উদ্দীপকের বিলকিস বেগম যেন 'আম-আঁটির ভেপু' গল্পের সর্বজয়ার যথার্থ প্রতিনিধি।\"- মন্তব্যটি যথার্থ। 'আম-আঁটির ভেঁপু' গল্পে সর্বজয়া গ্রামের মায়েদের চরিত্র ধারণ করে। সর্বজয়া হলো অপু ও দুর্গার মা। অপু-দুর্গা সারা দিন বাইরে বাইরে ঘুরে বেড়ায়, বাড়িতে থাকে না, সংসারের কোনো কাজ করে না, পড়তে বসে না। এসব দেখে তিনি শঙ্কিত হয়ে ওঠেন আর ভাবেন চৈত্র মাসের রৌদ্রে এভাবে ঘুরে বেড়ালে আবার হয়তো দুর্গা জ্বরে পড়বে। উদ্দীপকে দেখা যায় সবুজ ও সাকিল গ্রামীণ পরিবেশে বেড়ে ওঠে। কিন্তু সারা দিন মোবাইল নিয়ে মেতে থাকে, সারা দিন ঘরে বসে টিভি দেখে। ঘর থেকে একদমই বের হতে চায় না। এসব দেখে তাদের মা বিলকিস বেগম ছেলেদের ভবিষ্যৎ নিয়ে চিন্তিত হয়ে ওঠেন। তাদের লেখাপড়া করার কথা বলেন। 'আম-আঁটির ভেঁপু' গল্পে সর্বজয়া তার সন্তান অপু-দুর্গা সারা দিন ঘরের বাইরে থাকায় যেমন তাদের উপর মেজাজ হারান আবার তাদের কল্যাণচিন্তাতেও বিভোর থাকেন। সর্বজয়ার মধ্যে গ্রামীণ প্রতিটি মায়ের শাশ্বত চরিত্রের ভূমিকা লক্ষ করা যায়। যেমনটা উদ্দীপকের সবুজ ও সাকিলের মা বিলকিস বেগমের চরিত্রে লক্ষ করা যায়। সুতরাং বলা যায়, উদ্দীপকের বিলকিস বেগম 'আম-আঁটির ভেঁপু' গল্পের সর্বজয়ার যথার্থ প্রতিনিধি।"
        }
      ]
    },
    {
      "number": "2",
      "uddipok": "বিয়ের দশ বছর পর রেবেকার একটি পুত্র সন্তান হয়। অনেক সাধনার পুত্রকে বড়ো করতে গিয়ে তিনি দুধ, ডিম, কলা, মিষ্টি একটার পর একটা জোর করে খাওয়াতে থাকেন। কিন্তু পুত্রের বয়স পাঁচ বছর হলেও সে হাঁটতে পারে না। অস্বাভাবিক মোটা হওয়ায় তাকে ডাক্তারের কাছে নিয়ে গেলে ডাক্তার বলেন, 'বয়স ও রুচি অনুযায়ী যা খেতে চায় এবং যতটুকু খেতে পারে তাই খাওয়াবেন। অতিরিক্ত খাওয়ার কারণে বয়সের তুলনায় মোটা বলে হাঁটা-শিখতে দেরি হচ্ছে।'",
      "tag": "DIN.B 24",
      "sub_questions": [
        {
          "label": "ক",
          "question": "",
          "explanation": "শিক্ষক মনোরাজ্যের ঐশ্বর্যের সন্ধান দিতে পারেন।"
        },
        {
          "label": "খ",
          "question": "",
          "explanation": "সাহিত্যপাঠে নগদ কোনো লাভ নেই বলে পেশাদাররা পেশা- বহির্ভূত কোনো বই কিনতে রাজি নন, এটিকে লেখক মহাভ্রান্তি হিসেবে উল্লেখ করেছেন। 'বই পড়া' প্রবন্ধে প্রাবন্ধিক জ্ঞান ভান্ডার সমৃদ্ধ করতে সাহিত্যচর্চার প্রয়োজনীয়তার কথা উল্লেখ করেছেন। মানবমনকে সমৃদ্ধ করতে সাহিত্যচর্চার ভূমিকা রয়েছে। বাস্তব অর্থে সাহিত্যচর্চার মাধ্যমে আমাদের জ্ঞানের প্রসার ঘটলেও সরাসরি ধনসম্পদ বৃদ্ধিতে এটি ভূমিকা রাখে না। পেশাদাররা তাই সাহিত্যচর্চার চেয়ে পেশাসংক্রান্ত বই পড়তেই বেশি পছন্দ করেন, এটিই পেশাদারদের মহাভ্রান্তি।"
        },
        {
          "label": "গ",
          "question": "",
          "explanation": "উদ্দীপকে মূলত 'বই পড়া' প্রবন্ধে উল্লিখিত জোর করে পাঠ্যপুস্তক পড়ানোর বিষয়টি ফুটে উঠেছে। আলোচ্য 'বই পড়া' প্রবন্ধে দেখা যায় প্রচলিত শিক্ষাপদ্ধতিতে চিন্তন প্রক্রিয়া বিকাশের পথ উপেক্ষা করে শুধু পাঠ্যপুস্তক পড়ার দিকেই মনোনিবেশ করা হয়েছে। এতে বৈষয়িক লাভ রয়েছে কিন্তু মনন বিকাশের 'ক্ষেত্রে তা তেমন সহায়ক নয়। প্রাবন্ধিক বলেন আমরা রস উপভোগ করতে প্রস্তুত নই কিন্তু শিক্ষার ফল লাভে উদ্‌দ্বাহু। লেখকের মতে মনের প্রসারতার জন্য সাহিত্যচর্চার বিকল্প নেই। উদ্দীপকে উল্লিখিত রেবেকা তার সন্তানকে দুধ, ডিম, কলা ইত্যাদি খাবার জোর করে খাওয়ানোর ফলে তার শারীরিক বিকাশ বাধাগ্রস্ত হয় এবং ছেলেটি নির্দিষ্ট সময়ে হাঁটতে পারে না। ডাক্তারের কাছে গেলে ডাক্তার জোর করে খাওয়ানোকেই এর জন্য দায়ী করেন এবং বাচ্চাকে জোর করে অতিরিক্ত না খাওয়াতে পরামর্শ দেন। 'বই পড়া' প্রবন্ধে দেখা যায় আমরা বাচ্চাদের মানসিক বিকাশের চিন্তা না করে পার্থিব লাভের আশায় তাকে নির্দিষ্ট সিলেবাসের গণ্ডিভুক্ত করে ফেলি। এর ফলে তার সাময়িক বৈষয়িক লাভ হলেও মানসিক বিকাশ ঘটে না। উদ্দীপকে মূলত এই দিকটিই ফুটে উঠেছে।"
        },
        {
          "label": "ঘ",
          "question": "'উদ্দীপকের ডাক্তারের বক্তব্যের মধ্যে প্রমথ চৌধুরীর আকাঙ্ক্ষার প্রতিধ্বনি ঘটেছে।'- মন্তব্যটির যথার্থতা নিরূপণ করো।",
          "explanation": "\"উদ্দীপকের ডাক্তারের পরামর্শের মধ্যে 'বই পড়া' প্রবন্ধের প্রাবন্ধিকের আকাঙ্ক্ষার প্রতিধ্বনি ঘটেছে।”- মন্তব্যটি যথার্থ। 'বই পড়া' প্রবন্ধে দেখা যায় প্রচলিত শিক্ষাপদ্ধতি আমাদের চিন্তা- চেতনাকে এমন একটি পর্যায়ে নিয়ে গেছে যে পাঠ্যবই ছাড়া অন্য কোনো বই পড়ায় আমরা সার্থকতা খুঁজে পাই না। বাধ্য না হলে সাধারণত কেউ বই পড়ে না অথচ মানসিক বিকাশ ও সমৃদ্ধির জন্য বই পড়া আবশ্যক। লেখকের মতে মনের প্রসারতার জন্য সাহিত্যচর্চার বিকল্প নেই। রেবেকা পাঁচ বছর বয়সি সন্তানকে সকল প্রকার পুষ্টিকর খাবার যেমন দুধ, ডিম, কলা, মিষ্টি সবসময় জোর করে খাওয়ান। ফলে বাচ্চাটি অতিরিক্ত মোটা হয়ে যায় এবং সময়মতো হাঁটা শিখতে পারে না। ডাক্তার এর জন্য অতিরিক্ত খাওয়ানোকে দায়ী করেন। পরামর্শ হিসেবে বাচ্চাকে জোর করে তার ইচ্ছার অতিরিক্ত কিছু খাওয়াতে নিষেধ করেন। 'বই পড়া' প্রবন্ধের লেখক প্রবন্ধে বলতে চেয়েছেন আমরা নগদ প্রাপ্তির আশায় বই পড়ি। যে সকল বই আমাদের বৈষয়িক প্রয়োজনের জন্য প্রয়োজন তাই আমরা কিনে থাকি। কিন্তু শারিরীক এবং মানসিক বিকাশের জন্য আমাদের যে সাহিত্যচর্চা করা প্রয়োজন তাই ভুলে যাই। আমাদের শিক্ষাব্যবস্থা শিক্ষার্থীদের গলাধকরণের বিষয়টিকে বেশি প্রাধান্য দেয়। উদ্দীপকের রেবেকাও তার সন্তানকে একইভাবে জোর করে খাওয়ানোকে স্বাস্থ্য ও মনের জন্য ভালো মনে করে যা আসলে সম্পূর্ণটাই ভুল। এই দৃষ্টিকোণ বিবেচনায়, উদ্দীপকের ডাক্তারের বক্তব্যে মূলত প্রাবন্ধিকের আকাঙ্ক্ষাই ফুটে উঠেছে।"
        }
      ]
    },
    {
      "number": "3",
      "uddipok": "'দেশকে এমনভাবে স্বাধীন করব, যাতে দেশের সবাই দরজা খোলা রেখে. ঘুমাতে পারে'- এ মূলমন্ত্র নিয়ে মুক্তিযুদ্ধে নেমেছিলেন সাহসী সার্জেন্ট মহি আলম চৌধুরী। তিনি প্রতিটি অপারেশন সম্মুখ থেকে পরিচালনা করতেন। কিন্তু সাধনপুর বোর্ড অফিস মিলিটারি ক্যাম্প অপারেশনের সময় রহস্যজনকভাবে তিনি ধরা পড়েন এবং তাদের নির্মম অত্যাচারে শহিদ হন। এরকম অসংখ্য মহি আলম মিলিটারিদের অত্যাচারে প্রাণ হারান।",
      "tag": "DIN.B 24",
      "sub_questions": [
        {
          "label": "ক",
          "question": "",
          "explanation": "আল্টিমেটাম অর্থ- চূড়ান্ত সময় নির্ধারণ করে দেওয়া।"
        },
        {
          "label": "খ",
          "question": "মুক্তিফৌজ! কথাটা এত ভারী কেন? বুঝিয়ে লেখো।",
          "explanation": "অবরুদ্ধ ঢাকায় মুক্তিফৌজের গেরিলা আক্রমণ অবিশ্বাস্য হওয়ায় মুক্তিফৌজ কথাটি লেখিকার কাছে ভারী মনে হয়েছিল। মুক্তিযুদ্ধ চলাকালীন সমগ্র ঢাকা শহরকে অস্ত্রে সজ্জিত পাকিস্তানি বাহিনী অবরুদ্ধ করে রেখেছিল। মুক্তিবাহিনীদের পক্ষে প্রতিরোধ করা ছিল খুবই কঠিন, অনেক ক্ষেত্রেই অসম্ভব। এমন পরিস্থিতিতেও বিভিন্ন জায়গায় ছোটো ছোটো গেরিলা আক্রমণ করেছিল মুক্তিফৌজ। স্বাধীনতাকামী অকুতোভয় বাঙালি যুবকেরা ধীরে ধীরে তাদের প্রতিরোধ ক্ষমতার জানান দিতে থাকে। ঢাকা শহরেও গেরিলা আক্রমণ চালায় ফলে মুক্তিফৌজ কথাটি লেখিকার কাছে ভারী মনে হয়েছিল।"
        },
        {
          "label": "গ",
          "question": "",
          "explanation": "উদ্দীপকে মিলিটারিদের কর্মকান্ড 'একাত্তরের দিনগুলি' রচনায় বর্ণিত পাকিস্তানি বাহিনীর অত্যাচারের সাথে সম্পর্কিত। 'একাত্তরের দিনগুলি' রচনায় লেখকের বড়ো ছেলে রুমী। মুক্তিযুদ্ধ শুরু হলে রুমী যুদ্ধে অংশগ্রহণ করেন। গেরিলা অপারেশনের মাধ্যমে শত্রুদের হত্যার জন্য বড়ো বড়ো অপারেশন চালান তিনি। কিন্তু একটি পর্যায়ে তিনি পাকিস্তানি বাহিনীর কাছে ধরা পড়েন এবং অত্যাচার-নির্যাতনের শিকার হন। দেশকে স্বাধীন করে নিশ্চিন্তে বসবাস করার জন্য সম্মুখ মুক্তিযুদ্ধে নেমেছিলেন সার্জেন্ট মহি আলম চৌধুরী। কিন্তু সাধনপুর ক্যাম্পে অপারেশনের সময় তিনি ধরা পড়েন এবং নির্মম অত্যাচারে শহিদ হন। একইভাবে 'একাত্তরের দিনগুলি' রচনায় মাতৃভূমিকে রক্ষার জন্য মুক্তিযুদ্ধের গেরিলা অপারেশনে অংশ নেয় লেখিকার বড়ো ছেলে রুমী কিন্তু একটি পর্যায়ে পাকিস্তানি বাহিনীর কাছে তিনি ধরা পড়েন। মহান স্বাধীনতা যুদ্ধে এভাবে অসংখ্য বাঙালি শহিদ হন। এই দৃষ্টিকোণ বিবেচনায়, উদ্দীপকের মিলিটারিদের কর্মকাণ্ড 'একাত্তরের দিনগুলি' রচনার সাথে সম্পর্কিত।"
        },
        {
          "label": "ঘ",
          "question": "",
          "explanation": "\"উদ্দীপকের সাহসী সার্জেন্ট মহি আলম চৌধুরী ও 'একাত্তরের দিনগুলি' রচনার গেরিলা যোদ্ধা রুমীর চেতনা একইসূত্রে গাঁথা।\"- উক্তিটি যথার্থ। 'একাত্তরের দিনগুলি' রচনার রুমী দেশপ্রেমের চেতনায় উজ্জীবিত হয়ে মুক্তিযুদ্ধে অংশ নেন। অন্যায়কে রুখে দিতে রুমী জীবনকে তুচ্ছ জ্ঞান করেছেন। যুদ্ধে অংশ নেওয়া রুমী ঢাকায় গেরিলা অপারেশন চালানোর সময় পাকিস্তানি হানাদারদের হাতে ধরা পড়েন এবং অকথ্য নির্যাতনের শিকার হন। স্বাধীন দেশে নিশ্চিন্তে ঘুমানোর বাসনা নিয়ে মুক্তিযুদ্ধে নেমেছিলেন উদ্দীপকের সার্জেন্ট মহি আলম চৌধুরী। প্রতিটি অপারেশন সম্মুখ থেকে পরিচালনা করতেন কিন্তু সাধনপুর বোর্ড অফিস মিলিটারি ক্যাম্পে অপারেশনের সময় রহস্যজনকভাবে তিনি ধরা পড়েন এবং নির্মম অত্যাচারে শহিদ হন। আলোচ্য 'একাত্তরের দিনগুলি' রচনার রুমী দেশকে শত্রুমুক্ত করার জন্য নিজের ক্যারিয়ারকে তুচ্ছজ্ঞান করে জীবনকে বিপন্ন রেখে মুক্তিযুদ্ধে অংশ নেন। পাকিস্তানি বাহিনীর অন্যায় আক্রমণের বিরুদ্ধে প্রতিরোধ গড়ে তোলেন। বিভিন্ন জায়গায় গেরিলা অপারেশন চালান এবং পাকিস্তানি বহিনীর হাতে ধরা পড়েন। একইভাবে উদ্দীপকের সার্জেন্ট মহি আলম চৌধুরী ও শত্রুমুক্ত স্বাধীন বাংলাদেশ প্রতিষ্ঠায় যুদ্ধে অংশ নেন এবং পাকিস্তানিদের হাতে ধরা পড়েন। সুতরাং উদ্দীপকের মহি আলম চৌধুরী ও 'একাত্তরের দিনগুলি' রচনার রুমীর চেতনা একই সূত্রে গাঁথা।"
        }
      ]
    },
    {
      "number": "4",
      "uddipok": "বিশ্বকবি রবীন্দ্রনাথ ঠাকুর তাঁর 'পুরাতন ভৃত্য' কবিতায় পুরাতন ভৃত্য কেষ্টা সম্পর্কে বলেছেন- (i) তিনখানা দিলে একখানা রাখে, বাকি কোথা নাহি জানে; একখানা দিলে নিমেষ ফেলিতে তিনখানা করে আনে। যেখানে-সেখানে দিবসে-দুপুরে নিদ্রাটি আছে সাধা। (ii) ঘরের কত্রী রুক্ষ মূর্তি বলে, আর পারি নাকো রহিল তোমার এ ঘর, দুয়ার, কেষ্টারে লয়ে থাকো। শুনে মহা বেগে ছুটে যাই রেগে আনি তার টিকি ধরে; বলি তারে 'পাজি বের হ তুই আজই, দূর করে দিনু তোরে।'",
      "tag": "DIN.B 24",
      "sub_questions": [
        {
          "label": "ক",
          "question": "",
          "explanation": "মমতাদির কপালের ক্ষতটা ছিল আন্দাজ করে পরা টিপের মতো।"
        },
        {
          "label": "খ",
          "question": "",
          "explanation": "আশাতিরিক্ত পারিশ্রমিক নির্ধারণ করার কথা জেনে কৃতজ্ঞতায় মমতাদির দুচোখ সজল হয়ে উঠল। চার মাস যাবৎ মমতাদির স্বামীর চাকরি নেই। তাই গৃহের পর্দা ঠেলে নিজেই অন্যের বাড়িতে কাজের সন্ধানে বের হয়। সে আশা করেছিল হয়তো সবোর্চ্চ ১২ টাকা মাইনে পাবে। কিন্তু গৃহকত্রী তার বেতন পনেরো টাকা নির্ধারণ করেন। প্রত্যাশার চেয়ে বেশি বেতন নির্ধারণ করায় মমতাদির দুচোখ সজল হয়ে ওঠে।"
        },
        {
          "label": "গ",
          "question": "",
          "explanation": "উদ্দীপক (ii)-এর গৃহকত্রী এবং 'মমতাদি' গল্পের ছোটোকর্তার মায়ের মধ্যে গৃহকর্মীর সঙ্গে সম্মানজনক আচরণ করার ক্ষেত্রে বিপরীতধর্মী বৈশিষ্ট্য দেখা যায়। 'মমতাদি' গল্পের গৃহকত্রী মানবিক একটি চরিত্র। তিনি গৃহকর্মীর প্রতি স্নেহশীল ও সমব্যথী। মমতাদি স্বামী চাকরি হারা হওয়ার পর নিজের পরিবার টিকিয়ে রাখার জন্য অন্যের বাড়িতে গৃহপরিচারিকার কাজ নেয়। বাড়ির স্কুলপড়ুয়া ছেলেটিকে সে অপরিসীম স্নেহ করে। ছেলেটিও তার প্রতি খুবই সদয় এবং স্নেহপূর্ণ সম্পর্ক বজায় রাখতে পছন্দ করে। গৃহকত্রীও মমতাদির কর্মে খুব সন্তুষ্ট। উদ্দীপকে বর্ণিত গৃহকত্রী যেকোনো ভুলের জন্য' তার পুরাতন ভৃত্য কেষ্টাকেই দায়ী করে। কেষ্টার কোনো সুযোগ-সুবিধার কথা গৃহকর্ত্রী ভাবে না। ছোটোখাটো ভুলের জন্য তার উপর অত্যাচার করা হয়। অনেক সময় তার টিকি ধরে তাকে বাড়ি থেকে বের করে দেওয়ার হুমকি দেওয়া হয়। 'মমতাদি' গল্পের গৃহকত্রী ঠিক তার উলটো। এই গৃহকত্রী মমতাদির বেতন দিয়েছেন বেশি, বাড়ির মানুষ বলেই তাকে মনে করেছেন এবং সম্মান দিয়েই তার সাথে কথা বলেছেন। মানবিক আচরণগত দিক থেকেই উদ্দীপকের গৃহকত্রীর সাথে 'মমতাদি' গল্পের গৃহকত্রীর অমিল পরিলক্ষিত হয়।"
        },
        {
          "label": "ঘ",
          "question": "",
          "explanation": "উদ্দীপক (i)-এর কেষ্টা মমতাদির মতো কর্মনিষ্ঠ না হওয়ায় কিছু বৈশিষ্ট্যে মিল থাকলেও আলোচ্য গল্পের মমতাদি হয়ে উঠতে পারেনি। 'মমতাদি' গল্পের মমতাদি কর্মনিষ্ঠার দিক থেকে অনন্য। স্বামীর উপার্জন বন্ধ হওয়ায় নিজেই অন্যের বাড়িতে কাজ শুরু করে। সে গৃহকত্রীর সব কাজ সঠিকভাবে এবং সময়মতো শেষ করে। বাড়ির সব কাজকে নিজের কাজ বলে মনে করে এবং কর্মে তার আন্তরিকতার কারণে গৃহকত্রীও তাকে ভালোবাসেন। বাড়ির ছোটো ছেলেটির প্রতিও তার স্নেহবোধ কাজ করত। উদ্দীপকের (i)-এ দেখা যায় কেষ্টা তার দায়িত্বের ক্ষেত্রে তেমন সচেতন নয়। কোনো কাজ করতে দিলে সে এলোমেলো করে ফেলে এবং তা গৃহকত্রী ক্ষমাসুন্দর দৃষ্টিতে দেখে না। দিনে দুপুরে সে যেখানে-সেখানে ঘুমিয়ে পড়ে। আলোচ্য গল্পের মমতাদি তার কাজ সম্পর্কে সবসময় সচেতন। কোনো কাজে তার ফাঁকি নেই। নির্দিষ্ট সময়ে সে তার কাজ আন্তরিকতার সাথে সম্পন্ন করে। কিন্তু উদ্দীপকের কেষ্টা সময়জ্ঞান বিবেচনা না করে যখন- তখন ঘুমিয়ে পড়ে। কর্মে অবহেলা করে। সুচারুভাবে কাজ সম্পন্ন করতে পারে না। উদ্দীপকের কেষ্টাও কাজের লোক গল্পের মমতাদিও কাজের লোক, এই ক্ষেত্রে তাদের মিল থাকলেও দায়িত্ব পালনের ক্ষেত্রে কেষ্টা মমতাদির মতো আন্তরিক ও দক্ষ হয়ে উঠতে পারেনি।"
        }
      ]
    },
    {
      "number": "5",
      "uddipok": "বহুদিন পরে মনে পড়ে আজি পল্লি মায়ের কোল ঝাউশাখে যেথা বনলতা বাঁধি হরষে খেয়েছি দোল, কুলের কাঁটার, আঘাত সইয়া কাঁচা-পাকা কুল খেয়ে অমৃতের স্বাদ যেন লভিয়াছি গাঁয়ের দুলালী মেয়ে। পৌষ পার্বণে পিঠা খেতে বসে খুশিতে বিষম খেয়ে আরও উল্লাস বাড়িয়াছে মনে মায়ের বকুনি পেয়ে।",
      "tag": "DIN.B 24",
      "sub_questions": [
        {
          "label": "ক",
          "question": "",
          "explanation": "মাইকেল মধুসূদন দত্তের অমর কীর্তি 'মেঘনাদ বধ' কাব্য।"
        },
        {
          "label": "খ",
          "question": "",
          "explanation": "প্রশ্নোক্ত চরণটিতে ফুটে ওঠা কবির সংশয়ের কারণ তাঁর স্বদেশের সান্নিধ্য লাভের ব্যাকুলতা। 'কপোতাক্ষ নদ' কবিতার কবি মাইকেল মধুসূদন দত্ত মাতৃভূমিকে গভীরভাবে ভালোবাসেন। আর তাই প্রবাসে থেকেও তিনি মাতৃভূমির প্রিয় নদ কপোতাক্ষের কথা ভেবে কাতর হন। কপোতাক্ষের মধুর স্মৃতি তাঁর মনে সদা জাগরুক ছিল। সংগত কারণেই দীর্ঘ প্রবাস জীবনে প্রিয় নদের সান্নিধ্য লাভের ব্যাকুলতা থেকে তাঁর মনে সংশয়ের সৃষ্টি হয়- তিনি আর কপোতাক্ষের দেখা পাবেন কি না।"
        },
        {
          "label": "গ",
          "question": "",
          "explanation": "উদ্দীপকে প্রতিফলিত স্মৃতিকাতরতার চিত্রের সঙ্গে 'কপোতাক্ষ নদ' কবিতার অনুভূতিগত সাদৃশ্য রয়েছে। 'কপোতাক্ষ নদ' কবিতায় কবির উজ্জ্বল দেশপ্রেমের প্রকাশ ঘটেছে। কবি ফ্রান্সে থাকাকালীন বহু নদনদী দেখেছেন কিন্তু তাঁর শৈশবে দেখা কপোতাক্ষ নদের মতো কোনো নদ তাঁর চোখে পড়েনি। প্রবাসে বসে তিনি গভীর মমতায় তাঁর প্রিয় মাতৃভূমিকে স্মরণ করেছেন। তিনি যেন সেখানে বসে কপোতাক্ষের কল কল ধ্বনি শুনতে পান। উদ্দীপকেও গ্রাম প্রকৃতির কোলে বেড়ে ওঠার স্মৃতিকাতরতা ফুটে উঠেছে। ছোটোবেলায় গাছের ডালে দোল খাওয়া, কাটার আঘাত সহ্য করে কুল খাওয়া, পৌষ পার্বণে পিঠা খাওয়া ও মায়ের বকুনি খাওয়ার মধুর স্মৃতির কথা বলা হয়েছে। উদ্দীপকে যেভাবে স্মৃতিচারণ করা হয়েছে ঠিক সেভাবেই কবি ফ্রান্সে বসে মাতৃভূমির কথা ভেবেছেন। এখানেই উদ্দীপকের সাথে 'কপোতাক্ষ নদ' কবিতার সাদৃশ্য বিদ্যমান।"
        },
        {
          "label": "ঘ",
          "question": "",
          "explanation": "উদ্দীপকে প্রতিফলিত অনুভূতির অন্তরালে যে ভাবটি প্রকাশ পেয়েছে তাই 'কপোতাক্ষ নদ' কবিতায় কবির মূল চেতনা।'- মন্তব্যটি যথার্থ। 'কপোতাক্ষ নদ' কবিতার কবি সুদূর প্রবাসে বসে নিজ দেশের কথা ভেবেছেন। দেশের নদীর মতো কোনো নদী কোথাও তাঁর চোখে পড়েনি। কপোতাক্ষ নদ যেন গভীর মমতায় কাছে টেনে নেয় তাঁকে। এখানে মূলত কবির দেশপ্রেম প্রকাশিত হয়েছে। কবি ফ্রান্সে থাকাকালীন বহু নদনদী দেখেছেন কিন্তু তাঁর শৈশবে দেখা কপোতাক্ষ নদের মতো কোনো নদ তাঁর চোখে পড়েনি। প্রবাসে বসে তিনি গভীর মমতায় তাঁর প্রিয় মাতৃভূমিকে স্মরণ করেছেন। উদ্দীপকে কবির ছোটোবেলার স্মৃতি ফুটে উঠেছে। ঝাউয়ের ডালে লতা বেঁধে দোল খাওয়া, কুল খাওয়ার আনন্দে কাটার আঘাত ভুলে যাওয়া, পিঠা খাওয়ার আনন্দ, ছোটোখাটো কারণে মায়ের বকুনি খাওয়া এসব স্মৃতি যেন তাঁর পল্লি মায়ের প্রতি ভালোবাসার দিকই ইঙ্গিত করে। 'কপোতাক্ষ নদ' কবিতায় কবি সুদূর ফ্রান্সে থেকে শৈশবের কথা ভেবেছেন। যে নদের সাথে তাঁর জীবনের বহু স্মৃতিজড়িত সেই 'কপোতাক্ষ নদ' এর কথা স্মরণ করছেন। কবি এখানে মাতৃভূমির প্রতি অগাধ টান অনুভব করছেন। কবি ফ্রান্সে অনেক কিছুই দেখেছেন কিন্তু মাতৃভূমির সৌন্দর্যের মতো কোনো সৌন্দর্যই তাঁর চোখে ধরা পড়েনি। একইভাবে উদ্দীপকের কবি যেখানেই অবস্থান করুক না কেন তিনি তাঁর শৈশব স্মৃতিবিজড়িত গ্রাম-প্রকৃতিকে ভুলতে পারছেন না। অর্থাৎ উদ্দীপকে যে দেশপ্রেমের চেতনা রয়েছে তাই 'কপোতাক্ষ নদ' কবিতার মূল চেতনা।"
        }
      ]
    },
    {
      "number": "6",
      "uddipok": "(i) তোমার ভোগের হ্রাস হয় পাছে ভিক্ষা-মুষ্টি দিলে, দ্বারী দিয়ে তাই মার দিয়ে তুমি দেবতারে খেদাইলে। (ii) বন্ধু, তোমার বুকভরা লোভ দু'চোখে স্বার্থ ঠুলি, নতুবা দেখিতে, তোমারে সেবিতে দেবতা হয়েছে কুলি। মানুষের বুকে যেটুকু দেবতা বেদনা-মথিত সুধা, তাই, লুটে তুমি খাবে পশু? তুমি তা দিয়ে মিটাবে ক্ষুধা?",
      "tag": "DIN.B 24",
      "sub_questions": [
        {
          "label": "ক",
          "question": "",
          "explanation": "'ফুকারি' অর্থ চিৎকার করে।"
        },
        {
          "label": "খ",
          "question": "",
          "explanation": "স্বার্থপরতা ও হীন মানসিকতার কারণে পূজারি ক্ষুধার্ত মুসাফিরকে দেখে সহসাই মন্দিরের দরজা বন্ধ করে দেয়। ক্ষুধার ঠাকুর মন্দিরের দরজায় দাঁড়িয়ে খাবারের খোঁজে দরজা খুলতে আহ্বান জানালে পুরোহিত ভেবেছিল তার ভাগ্য আজ খুলে যাবে, নিশ্চয় দেবতার আশীর্বাদে কোনো রাজা-মহারাজ মন্দিরে এসেছেন। কিন্তু দরজা খুলে পুরোহিতের আশাভঙ্গ হয়। সাত দিনের ভুখা পান্থকে দেখে স্বার্থপর ও হৃদয়হীন পুরোহিত মন্দিরের দরজা বন্ধ করে দেয়। অর্থাৎ ক্ষুধার্ত পথিকের কাছ থেকে তৎক্ষণাৎ কোনো স্বার্থ লাভ হবে না বলে সে বিরক্ত হয়ে মন্দিরের দরজা লাগিয়ে দেয়।"
        },
        {
          "label": "গ",
          "question": "",
          "explanation": "'মানুষ' কবিতায় উল্লিখিত ক্ষুধার্ত মানুষকে খাবার না দিয়ে তাকে ধিক্কার দেওয়ার বিষয়টিই উদ্দীপক (ⅰ)-এ ইঙ্গিত করা হয়েছে। 'মানুষ' কবিতায় ক্ষুধার্ত এক ব্যক্তি মন্দিরের পুরোহিতের কাছে অন্ন সন্ধানে গিয়ে শূন্য হাতে ফিরে আসে। পরবর্তী সময়ে সে মসজিদে গিয়ে শিরনির বেঁচে যাওয়া গোশত-রুটি চায় মসজিদে দায়িত্বরত মোল্লার কাছে, সেখানেও নামাজ না পড়ার অজুহাতে তাকে ফিরিয়ে দেওয়া হয়। মূলত ভুখারিকে খাবার দিলে মোল্লা-পুরোহিতের স্বার্থে টান পড়বে বলেই খাবার না দিয়ে তাড়িয়ে দেওয়া হয়েছে। উদ্দীপক (i)-এর কবির ভাষ্য বিশ্লেষণে দেখা যায়, হয়তো ভিক্ষুক বেশে বিধাতাই ভিক্ষা চেয়েছিলেন। কিন্তু ভিক্ষা দিলে নিজের খাবারে টান পড়বে এই অজুহাতে দারোয়ান দিয়ে ভিখারিকে মেরে তাড়ানো হয়েছে। ভিক্ষা দেওয়ার মতো উপায় তার নেই, এমন যুক্তি দেখিয়ে সে ভিক্ষুককে বিদায় করল। 'মানুষ' কবিতায়ও দেখা যায়, ক্ষুর্ধাত এক ব্যক্তি মসজিদে-মন্দিরে খাবারের আশায় ঘুরে বেড়াচ্ছে। খাবারের অভাব না থাকলেও পূজারি কিংবা মোল্লা কেউই তাকে খাবার দিতে রাজি হয়নি। দুজনই তার মুখের উপর দরজা বন্ধ করে দিয়েছে। 'মানুষ' কবিতার এ বিষয়টিই মূলত উদ্দীপকে বর্ণিত হয়েছে।"
        },
        {
          "label": "ঘ",
          "question": "",
          "explanation": "উদ্দীপক (ii)-এ স্বার্থপরতার কথা বলা হয়েছে, তাই এটি 'মানুষ' কবিতার কবির মূল চেতনাকে ধারণ করে। 'মানুষ' কবিতায় জীর্ণ বস্ত্র পরিহিত ক্ষুধার ঠাকুর মন্দিরের পুরোহিতের কাছ থেকে কোনো সহযোগিতা পায়নি। ভুখারি, মসজিদে গিয়ে শিরনির বেঁচে যাওয়া গোশত-রুটি দিয়েও ক্ষুধা নিবারণের সুযোগ পায়নি। উদ্দীপক (ii) এ বলা হয়েছে, মানুষের যদি স্বার্থপর দৃষ্টি আর বুকভরা লোভ না থাকত তাহলে দেখত যে দেবতা তাকেই সেবা দিতে কুলি হয়েছে এবং দেবতাকে আরাধনা করা পরিশুদ্ধ মানুষদের ঠকিয়েই ক্ষুধা মেটায় স্বার্থপর মানুষেরা। 'মানুষ' কবিতায় মোল্লা ও পুরোহিত মন্দিরের দায়িত্ব পেয়ে গোশত-রুটি ও প্রসাদ সবকিছুই নিজেদের প্রয়োজন মেটাতে স্বার্থপরের মতো দখল করে নেয়। উদ্দীপকেও দেখা যায়, লোভী মানুষগুলো সর্বদা অন্য মানুষদের প্রতারিত করে নিজের স্বার্থ উদ্ধার করে নেয়। তাই তারা বুঝতে পারে না যে, মানুষের সেবা করাই মূলত সৃষ্টিকর্তার সেবা করা। এদিক থেকেই মূলত উদ্দীপক (ii) 'মানুষ' কবিতার কবির মূল চেতনা ধারণ করেছে।"
        }
      ]
    },
    {
      "number": "7",
      "uddipok": "স্তবক-১: একবার বিদায় দে মা ঘুরে আসি। হাসি হাসি পরব ফাঁসি দেখবে ভারতবাসী। স্তবক-২: হিন্দু মুসলিম দুটি ভাই ভারতের দুই আঁখি তারা, এক বাগানের দুটি তরু যেন দেবদারু আর কদমচারা।",
      "tag": "DIN.B 24",
      "sub_questions": [
        {
          "label": "ক",
          "question": "",
          "explanation": "'আলপথ' শব্দটি 'আমার পরিচয়' কবিতায় হাজার বছর ধরে বাঙালি জাতির পথচলা অর্থে ব্যবহৃত হয়েছে।"
        },
        {
          "label": "খ",
          "question": "",
          "explanation": "'একসাথে আছি, একসাথে বাঁচি' লাইনটি দ্বারা কবি বাঙালি জাতির ঐক্যের বিষয়টিকে বুঝিয়েছেন। বহুকাল ধরে বিভিন্ন অপশক্তি এদেশের উপর আগ্রাসন চালিয়েছে কিন্তু কেউ বাঙালির একতাকে বিনষ্ট করতে পারেনি। এই একতার কারণেই আন্দোলন-সংগ্রামের নানা পর্যায় পেরিয়ে অবশেষে ১৯৭১ সালে এ জাতি স্বাধীনতাযুদ্ধে চূড়ান্ত বিজয় অর্জন করতে পেরেছিল। আলোচ্য লাইনটি বাঙালির সেই একতার দিককেই তুলে ধরেছে।"
        },
        {
          "label": "গ",
          "question": "",
          "explanation": "স্তবক-১ এ 'আমার পরিচয়' কবিতার বাঙালি জাতির সুদীর্ঘকালের। সংগ্রামী ও বিপ্লবী চেতনার চিত্র অঙ্কিত হয়েছে। এখানে চর্যাপদের কাল থেকে ঐক্যবদ্ধ চেতনা নিয়ে জাতি-ধর্ম-বর্ণ নির্বিশেষে বসবাস করে আসছে বাঙালি। শিল্প, সংস্কৃতি ও ঐতিহ্যে সমৃদ্ধ বাঙালির রয়েছে সুদীর্ঘ সংগ্রামের ইতিহাস। ভাষা আন্দোলন, মুক্তিযুদ্ধ এই জাতিকে এনে দিয়েছে ভিন্ন এক মর্যাদা। উদ্দীপকের গানটি মূলত ব্রিটিশ-বিরোধী আন্দোলনের নেতৃস্থানীয় ব্যক্তি ক্ষুদিরাম বসুকে উদ্দেশ্য করে রচিত। ক্ষুদিরাম বসু ব্রিটিশ-বিরোধী আন্দোলনে অংশ নিয়েছিলেন এবং ব্রিটিশ সরকার তাঁর ফাঁসির রায় দিয়েছিল। তাঁর সম্মানে এ গানটি রচনা করা হয়। 'আমার পরিচয়' কবিতায় বাঙালি অসাম্প্রদায়িক চেতনা ধারণ করে যুগে যুগে সকল সংগ্রামে অংশ নিয়েছে। একসাথে অংশ নিয়েছে আমাদের মহান মুক্তিযুদ্ধে। স্তবক-১ এ মূলত বাঙালির ঐক্যবদ্ধ সংগ্রামের কথাই নির্দেশ করা হয়েছে।"
        },
        {
          "label": "ঘ",
          "question": "",
          "explanation": "স্তবক-২ এ অসাম্প্রদায়িক চেতনায় বিশ্বাসের যে পরিচয় রয়েছে সেই চেতনাই বাঙালি জাতির বীজমন্ত্র। 'আমার পরিচয়' কবিতায় বাঙালি জাতির বীজমন্ত্র হলো সব কিছুর উপরে মানুষের অবস্থান ও সাম্যবাদ। দিনশেষে সব বাধা-ব্যবধান অতিক্রম করে সাম্যের ছবি এঁকে একসঙ্গে বেঁচে থাকাই বাঙালির সামনে এগিয়ে চলার অনুপ্রেরণা। স্তবক-২ এ হিন্দু ও মুসলমানকে দুই ভাইয়ের সাথে তুলনা করা হয়েছে। হিন্দু-মুসলিমকে ভারতবর্ষের দুই আখির তাঁরা হিসেবে উল্লেখ করা হয়েছে। এছাড়া এই দুই সম্প্রদায় যেন একই বাগানের দেবদারু আর কদমচারা। 'আমার পরিচয়' কবিতায় দেখা যায় ধর্মীয় গোড়ামির ঊর্ধ্বে উঠে অসাম্প্রদায়িক চেতনাকে লালন করে সকল ধর্মের মানুষ মিলেমিশে বসবাস করছে। সব আন্দোলন ও সংগ্রামে হিন্দু-মুসলিম উভয়ই অংশ নিচ্ছে। উদ্দীপকেও ঠিক একইভাবে বলা হয়েছে বাঙালি নিজস্ব সংস্কৃতিতে বিশ্বাসী এক অসাম্প্রদায়িক জাতি। সব ধর্মের মানুষ মিলেমিশে এখানে বসবাস করে। অতএব স্তবক-২ এর চেতনা যেন বাঙালি জাতির বীজমন্ত্র।"
        }
      ]
    },
    {
      "number": "8",
      "uddipok": "স্তবক-১: হঠাৎ শুনি গর্জে ওঠে। বন্দুক এবং বোমা মা'কে ডেকে বলল ছেলে/ কাঁপছে আকাশ ও মা। দেখলেন মা জানালা দিয়ে/ সারা শহর ঢাকা জ্বলছে এবং পুড়ছে শুধু/ রাস্তাগুলো ফাঁকা। স্তবক-২: মোরা নতুন একটি কবিতা লিখতে যুদ্ধ করি মোরা নতুন একটি গানের জন্য যুদ্ধ করি মোরা একখানা ভালো ছবির জন্য যুদ্ধ করি, মোরা সারা বিশ্বের শান্তি বাঁচাতে আজকে লড়ি।",
      "tag": "DIN.B 24",
      "sub_questions": [
        {
          "label": "ক",
          "question": "",
          "explanation": "বুধা আখড়ার গান শুনে গান শেখে।"
        },
        {
          "label": "খ",
          "question": "",
          "explanation": "বিদেশি শত্রুদের আক্রমণ এবং এ দেশীয় রাজাকার, আলবদর কর্তৃক বিদেশিদের সহযোগিতার কারণে বুধার বিদেশি মানুষ ও নিজেদের মানুষ সকলের উপর ঘৃণা বাড়তে থাকে। ১৯৭১ সালের মুক্তিযুদ্ধে পাকিস্তানি হানাদার বাহিনী আক্রমণ শুরু করে। বাঙালিদের উপর এবং তাদের সহযোগিতা করে আমাদেরই দেশের কিছু মানুষ। বিদেশি মানুষের ধ্বংসলীলা এবং তাতে এ দেশের কিছু মানুষের সহযোগিতার বিষয়টি দেখে উভয় শ্রেণির মানুষের প্রতি বুধার প্রবল ঘৃণার সৃষ্টি হয়। বিদেশিদের বর্বরতা বুধাকে অত্যন্ত ক্রুদ্ধ করে তোলে। এদেশরই কিছু মানুষ নিজ দেশের মানুষকে হত্যার জন্য বিদেশিদের সহযোগিতা করেছে। এ সকল বিশ্বাসঘাতকতার কারণে বুধার মনে। তাদের প্রতি তীব্র ঘৃণা বাড়তে থাকে।"
        },
        {
          "label": "গ",
          "question": "",
          "explanation": "স্তবক-১ এ 'কাকতাড়ুয়া' উপন্যাসে বর্ণিত মুক্তিযুদ্ধের চিত্র ফুটে উঠেছে। 'কাকতাড়ুয়া' উপন্যাসের বুধা ছোটোবেলায় পরিবার-পরিজন হারায়, চাচির আশ্রয়ে বড়ো হয় কিছুদিন। মিলিটারির আক্রমণে সবাই গ্রাম ছেড়ে পালালেও সে গ্রামেই থাকে। বুধার মধ্যে রয়েছে তীব্র দেশপ্রেম। বুধা গোপনে মুক্তিযোদ্ধাদের সাথে যোগাযোগ করে। মিলিটারি ক্যাম্পে মাইন পুঁতে রেখে ক্যাম্প উড়িয়ে দেয়। স্তবক-১ এ মূলত মুক্তিযুদ্ধকালীন পাকিস্তানি হানাদারদের আক্রমণের চিত্র তুলে ধরা হয়েছে। হঠাৎ বোমা ও বন্দুকের শব্দ শোনা যায়। শব্দ যেন গর্জন করে ওঠে। ছেলে মাকে জানায় আকাশ কেঁপে উঠছে। মা তখন জানালা দিয়ে তাকিয়ে দেখলেন সারা শহর আগুনে জ্বলছে এবং সমস্ত রাস্তাঘাট ফাঁকা। 'কাকতাড়ুয়া' উপন্যাসেও দেখা যায় বুধাদের গ্রামে হানাদাররা আক্রমণ করেছে। বাড়িঘর পুড়িয়ে দিয়েছে। অসংখ্য মানুষকে হত্যা করেছে। উদ্দীপকে মূলত উপন্যাসে বর্ণিত মুক্তিযুদ্ধের চিত্র ফুটে উঠেছে।"
        },
        {
          "label": "ঘ",
          "question": "\"কাকতাড়ুয়া\" উপন্যাসের বুধা যেন স্তবক-২ এর চেতনাকে ধারণ করেছে। মূল্যায়ন করো।",
          "explanation": "'কাকতাড়ুয়া' উপন্যাসের বুধা যুদ্ধে অংশগ্রহণের মাধ্যমে স্তবক-২ এর চেতনাকে ধারণ করেছে। 'কাকতাড়ুয়া' উপন্যাসে মিলিটারিরা বুধার গ্রামে অতর্কিত আক্রমণ করে। তারা গ্রাম, বাজার জ্বালিয়ে গুলি ছুড়তে ছুড়তে গ্রামে প্রবেশ করে। মৃত মানুষগুলোকে গণকবর দেওয়া হয়। তখন বুধার মধ্যে প্রতিশোধ স্পৃহা জেগে ওঠে। সে গেরিলা যুদ্ধে অংশ নেয়। মিঠু, বুধা, শাহাবুদ্দিন সবাই দেশকে শত্রু মুক্ত করার জন্য সশস্ত্র প্রতিরোধ গড়ে তোলে। কৌশলে তারা মিলিটারি ক্যাম্প উড়িয়ে দেয়। স্তবক-২ এ গানের ভাষায় বলা হয়েছে নতুন কিছু সৃষ্টি করার জন্য আমাদেরকে যুদ্ধ করতে হয়। একটি কবিতা, একটি গান বা একটি ভালো ছবির জন্য আমাদের যুদ্ধ করতে হয়। অর্থাৎ স্বাধীনতা রক্ষার জন্যই আমরা যুদ্ধ করছি। পৃথিবীর শান্তি প্রতিষ্ঠার জন্যই আমরা লড়াই করছি। বুধার মধ্যে তীব্র দেশপ্রেম জেগে ওঠায় সে যুদ্ধে অংশ নেয়। বাঙালি হত্যার প্রতিশোধ নেওয়ার তীব্র স্পৃহা তার মধ্যে দেখা যায়। দেশকে শত্রুমুক্ত করে শান্তি প্রতিষ্ঠার জন্যই বুধা অস্ত্র হাতে তুলে নেয়। স্তবক-২ এ বর্ণিত চিত্রেও দেখা যায় কল্যাণকর কিছু সৃষ্টি করতে হলে যুদ্ধ করতে হয়। শান্তি টিকিয়ে রাখতে হলে যুদ্ধ করতে হয়। অতএর বলা যায়, উপন্যাসের বুধা যেন স্তবক-২ এর চেতনাকে ধারণ করে আছে।"
        }
      ]
    },
    {
      "number": "9",
      "uddipok": "সাভারের রানা প্লাজার ভবন ধসে পড়ে কর্মরত দম্পতি সেলিনা ও রিপন নিহত হয়। কিন্তু বেঁচে যায় বাসায় থাকা সাত বছরের ছেলে রামীম। পিতামাতাহারা ছেলেটিকে বুকে টেনে নেন বাড়ির মালিক কাদের খানের স্ত্রী মর্জিনা। নিজের ছেলেমেয়েদের ভবিষ্যতের কথা চিন্তা করে কাদের খান রাজি না হলেও মর্জিনা রামীমকে নিজের সন্তানের মতো স্কুলে দিয়ে লেখাপড়ার ব্যবস্থা করেন।",
      "tag": "DIN.B 24",
      "sub_questions": [
        {
          "label": "ক",
          "question": "হরিকাকুর সাথে বুধার কোথায় দেখা হয়?",
          "explanation": "হরিকাকুর সাথে বুধার জাম গাছের নিচে দেখা হয়েছিল।"
        },
        {
          "label": "খ",
          "question": "'মনে হয় তুই আমার মুরব্বি। হয় আমার বাবা না হয় চাচা।'- কথাটি বুঝিয়ে লেখো।",
          "explanation": "'কাকতাড়ুয়া' উপন্যাসের বুধার চাচি বুধাকে উদ্দেশ করে এই কথাটি বলেছেন। এক রাতে বুধা তার পরিবারের সবাইকে হারিয়ে পাগলের মতো হয়ে পড়ে। চাচির সংসারে আশ্রয় নেয় কিন্তু চাচির আট সন্তানের ভরণপোষণ করাই কষ্টকর। তখন চাচি বুধাকে নিজে কাজ করে তাকে মুক্তি দেওয়ার কথা বলে। একথা শুনে বুধার চোখ লাল হয়ে যায়। তখন চাচি বলেন ছোটোবেলায় তুই অনেক লক্ষ্মী ছিলি কিন্তু এখন তোর কিছু হলেই চোখ লাল হয়ে যায়। 'মনে হয় তুই আমার মুরব্বি। হয় আমার বাবা না হয় চাচা।'"
        },
        {
          "label": "গ",
          "question": "উদ্দীপকের মর্জিনার সাথে 'কাকতাড়ুয়া' উপন্যাসের বুধার চাচির বৈসাদৃশ্য ব্যাখ্যা করো।",
          "explanation": "নিম্নের অনুরূপঃ স্নেহ-মমতার দৃষ্টিকোণ বিবেচনায় আলোচ্য 'কাকতাড়ুয়া' উপন্যাসের বুধার চাচির সাথে উদ্দীপকের রাহেলার বৈসাদৃশ্য দেখা যায়। 'কাকতাড়ুয়া' উপন্যাসে এক রাতের মধ্যেই বুধার মা-বাবা, ভাই-বোন কলেরায় মারা যায়। বুধা অসহায়ের মতো সেই দৃশ্য দেখেছে। পাথর। হয়ে যায় তার হৃদয়। এরপর থেকে বুধা নিরাশ্রয়, নিসঙ্গ, ছন্নছাড়া এক জীবন যাপন করে। কিছুদিন চাচির আশ্রয়ে সে থাকলেও চাচির আট সন্তানের ভরণপোষণ করাই তার জন্য কষ্টকর হয়ে পড়ে। তাই বুধার চাচি তাকে নিজে কাজ করে নিজের ব্যবস্থা করতে বলে। উদ্দীপকে মিলনের বাবা লিমন ও মা মোহনা রানা প্লাজা ভবন ধসে নিহত হয়। সাত বছরের মিলন তখন বেঁচে যায় এবং তাকে আশ্রয় দেন তাদের বাসার মালিকের স্ত্রী রাহেলা। রাহেলার স্বামী রাজি না হলেও রাহেলা নিজের সন্তানের মতো মিলনের লেখাপড়ার ব্যবস্থা করেন। 'কাকতাড়ুয়া' উপন্যাসে বর্ণিত বুধা সবাইকে হারিয়ে চাচির আশ্রয়ে থাকলেও চাচি শেষ পর্যন্ত তাকে বাইরে কাজ করতে বাধ্য করেন। বুধা আশ্রয়হীন হয়ে পড়ে। রাহেলা চরিত্রের সাথে বুধার চাচির বৈপরীত্য লক্ষ করা যায়।"
        },
        {
          "label": "ঘ",
          "question": "\"সাদৃশ্য থাকলেও উদ্দীপকের রামীম 'কাকতাড়ুয়া' উপন্যাসের বুধা চরিত্রের যথার্থ প্রতিচ্ছবি হয়ে উঠতে পারেনি।\"- মূল্যায়ন করো।",
          "explanation": "নিম্নের অনুরূপঃ উদ্দীপকের মিলনের মধ্যে বুধার চারিত্রিক বৈশিষ্ট্যগুলো পরিলক্ষিত না হওয়ায় মিলন বুধার যথার্থ প্রতিচ্ছবি হয়ে উঠতে পারেনি। 'কাকতাড়ুয়া' উপন্যাসের বুধা বাল্যকালে পরিবার-পরিজন হারিয়ে চাচির আশ্রয়ে বড়ো হচ্ছিল। অসচ্ছলতার কারণে নিজেকেই উপার্জন করে চলতে হয়। তাই তাকে আশ্রয়হীন হতে হয়। মিলিটারির আক্রমণে সবাই গ্রাম ছেড়ে পালালেও সে গ্রামেই থাকে। বুধার মধ্যে ছিল তীব্র দেশপ্রেম। বুধা গোপনে মুক্তিযোদ্ধাদের সাথে যোগাযোগ করে। মিলিটারি ক্যাম্পে মাইন পুঁতে রেখে ক্যাম্প উড়িয়ে দেয়। সে গ্রাম থেকে মিলিটারি তাড়ানোর প্রতিজ্ঞা করে। উদ্দীপকে বর্ণিত মিলন রানা প্লাজা ধসে তার বাবা-মা কে হারায়। মিলনের বয়স তখন ৭ বছর। আশ্রয়হীন মিলনকে তাদের বাসার বাড়ির মালিকের স্ত্রী বুকে টেনে নেয়। তার স্বামী তাদের ছেলেমেয়েদের ভবিষ্যতের কথা ভেবে এতে সম্মত না হলেও রাহেলা মিলনকে সন্তানের মতো দেখেন এবং মিলনের উপযুক্ত লেখাপড়ার ব্যবস্থা করেন। 'কাকতাড়ুয়া' উপন্যাসের বুধা বাবা-মা, ভাই-বোনকে হারায় এবং সে মানসিকভাবে অনেকটা ছন্নছাড়া হয়ে পড়ে। চাচির আশ্রয়ে কিছুদিন থাকলেও নিজের জীবিকার ব্যবস্থা নিজেরই করতে হয়। হঠাৎ একদিন গ্রামে মিলিটারি আক্রমণ চালালে সে গ্রাম থেকে মিলিটারি তাড়ানোর প্রতিজ্ঞা করে এবং দেশপ্রেমিক বুধা পরোক্ষ ও প্রত্যক্ষভাবে মুক্তিযুদ্ধে অংশগ্রহণ করে। উদ্দীপকের মিলন বুধার মতো বাল্যকালে তার বাবা- মাকে হারালেও বুধার মতো সংগ্রামী জীবনের পথে কখনো হাঁটেনি যুদ্ধে অংশ নেয়নি। সুতরাং বলা যায় উদ্দীপকের মিলন চরিত্রটি বুধা চরিত্রের যথার্থ প্রতিচ্ছবি হয়ে উঠতে পারেনি।"
        }
      ]
    },
    {
      "number": "10",
      "uddipok": "বর্ষাকাল, বাড়ির পাশের বিলে আপনমনে মাছ ধরছে জিসান। হঠাৎ সাপে কাটে জিসানকে। সঙ্গীরা দেখতে পেয়ে দ্রুত বাড়িতে নিয়ে আসে, গ্রামের ওঝাকে আনতে লোক পাঠায়। ওঝা এসে ঝাড়ফুঁক শুরু করে। কিন্তু সময় যতো গড়ায় জিসানের অবস্থা ততো খারাপ হতে থাকে। লোকমুখে খবর শুনে ছুটে আসেন স্বাস্থ্যকর্মী মাহমুদা। জিসানকে দ্রুত সরকারি হাসপাতালে নিতে বলেন। ক্ষেপে যায় ওঝা, মাহমুদাকে ভয় দেখায়। মাহমুদা কারো কথা না শুনে জিসানকে হাসপাতালে নিয়ে যান। জীবন রক্ষা পায় জিসানের।",
      "tag": "DIN.B 24",
      "sub_questions": [
        {
          "label": "ক",
          "question": "",
          "explanation": "'বহিপীর' নাটকটি ১৯৫৫ সালে প্রথম পুরস্কার পায়।"
        },
        {
          "label": "খ",
          "question": "",
          "explanation": "সূর্যাস্ত আইনের ফলে জমিদারি নিলামে ওঠার কারণেই জমিদার হাতেম আলির মাথায় যেন আকাশ ভেঙে পড়েছে। জমিদার হাতেম আলি একজন ক্ষয়িষ্ণু জমিদার মোটামুটিভাবে মান- সম্মান নিয়ে জীবন-যাপন করলেও খাজনা বকেয়া থাকার কারণে সূর্যাস্ত আইনের মাধ্যমে যার জমিদারি নিলামে উঠবে। জমিদারি হারানোর ভয়েই জমিদার হাতেম আলির মনে শান্তি নেই। জমিদারি হারানোকে কেন্দ্র করেই মূলত হাতেম আলির মাথায় যেন আকাশ ভেঙে পড়েছে। হাতেম আলির চরম হতাশা বোঝাতে উক্তিটি করা হয়েছে।"
        },
        {
          "label": "গ",
          "question": "",
          "explanation": "উদ্দীপকের ওঝা চরিত্রটি মাধ্যমে 'বহিপীর' নাটকে বর্ণিত ধর্মীয় কুসংস্কারে বিশ্বাসের দিকটি ইঙ্গিত করে। 'বহিপীর' নাটকের পীরসাহেবের দেশের বিভিন্ন প্রান্তে মুরিদ রয়েছে। বিভিন্ন সময়ে তিনি মুরিদদের বাড়িতেও অবস্থান করেন। বহিপীরের সকল মুরিদই বহিপীরের অন্ধভক্ত। আর এই সুযোগে বহিপীর মুরিদদের ঠকিয়ে যান এবং ব্যক্তিগত উদ্দেশ্য হাসিল করেন। কিন্তু মুরিদরা মনে করেন পীরের সন্তুষ্টি অর্জন করতে পারলেই ইহকাল ও পরকালে সফল হওয়া সম্ভব। উদ্দীপকের জিসান মাছ ধরতে গেলে তাকে সাপে কাটে। তার সঙ্গীরা ওঝাকে খবর দেয়। খবর পেয়ে ছুটে আসে স্বাস্থ্যকর্মী মাহমুদা এবং তাকে দ্রুত হাসপাতালে নিতে বলেন। এতে ক্ষেপে গিয়ে ওঝা মাহমুদাকে ভয় দেখায়। মাহমুদা কারো কথা না শুনে জিসানকে হাসপাতালে নিয়ে যান ফলে জিসানের জীবন রক্ষা পায়। জিসানের সঙ্গীরা ও সেখানকার মানুষজন ওঝাকে অন্ধভাবে বিশ্বাস করে যা আমরা দেখতে পাই বহিপীরের ভক্তবৃন্দ ও মুরিদদের মধ্যে। ওঝা চরিত্রটি মূলত 'বহিপীর নাটকে বর্ণিত ধর্মীয় কুসংস্কারকে ইঙ্গিত করে।"
        },
        {
          "label": "ঘ",
          "question": "",
          "explanation": "উক্তিটি যথার্থ এবং বিশ্লেষণ করলে দেখা যায় যে, উদ্দীপকের মাহমুদা ও ‘বহিপীর’ নাটকের হাশেম উভয়েই যুক্তিবাদ, বাস্তবতা ও মানবিক চেতনার ধারক। ‘বহিপীর’ নাটকে হাশেম আলি অন্ধ বিশ্বাস ও কুসংস্কারের বিরুদ্ধে অবস্থান নেন। তিনি জানেন, ধর্মের নামে মানুষকে ধোঁকা দিয়ে কীভাবে সমাজে শোষণ চলছে। সে বিশ্বাস করে শিক্ষাই মানুষকে আলোকিত করতে পারে এবং সমাজ পরিবর্তনের চাবিকাঠি। ঠিক একইভাবে, মাহমুদা একজন সচেতন স্বাস্থ্যকর্মী হিসেবে কুসংস্কারের বিরুদ্ধে সাহসিকতার সঙ্গে রুখে দাঁড়ান। ওঝার ঝাড়ফুঁকে মূল্যবান সময় নষ্ট না করে, জিসানকে হাসপাতালে নিয়ে গিয়ে তার জীবন বাঁচান। উভয়েই অন্ধ বিশ্বাসের বিপরীতে বিজ্ঞান ও যুক্তির পক্ষে অবস্থান নেন, অন্যায়ের প্রতিবাদ করে বাস্তবসম্মত সিদ্ধান্ত নেন। তাই বলা যায়, মাহমুদা ও হাশেম একই মানসিক চেতনার ধারক, যারা সমাজের প্রকৃত কল্যাণে বিশ্বাসী।"
        }
      ]
    },
    {
      "number": "11",
      "uddipok": "নবম শ্রেণিতে পড়ে গরিব ও মেধাবী ছাত্রী রিমা। হঠাৎ তার বাবা পাশের গ্রামে এক প্রভাবশালীর ছেলের সাথে তার বিয়ে ঠিক করেন। কিন্তু রিমার স্বপ্ন লেখাপড়া করে অনেক বড়ো হবে। চাচাতো ভাই সৎ-সাহসী রনি বিষয়টি জানতে পেরে প্রতিবাদ করে এবং তাকে পালিয়ে যেতে বলে। কিন্তু রিমা বাবার অপমানের কথা চিন্তা করে না পালিয়ে রনিকে নিয়ে স্কুলের প্রধান শিক্ষকের নিকট যায় এবং ব্যাপারটি খুলে বলে। শিক্ষক তার বাবাকে বুঝিয়ে বললে বাবা ভুল বুঝতে পারেন। এখন রিমা তার স্বপ্ন পূরণের লক্ষ্যে মনোযোগ দিয়ে লেখাপড়া চালিয়ে যাচ্ছে।",
      "tag": "DIN.B 24",
      "sub_questions": [
        {
          "label": "ক",
          "question": "",
          "explanation": "বহিপীরের মতে পুত্র-কন্যার শিক্ষাদীক্ষার ভার পিতামাতার উপর।"
        },
        {
          "label": "খ",
          "question": "",
          "explanation": "কিন্তু আমি অবাক হচ্ছি তোমার অকৃতজ্ঞতা দেখে- হাশেমের কথায় মত না দেওয়ায় তাহেরাকে উদ্দেশ্য করে খোদেজা আলোচ্য উক্তিটি করেছে। তাহেরা নদীতে ঝাঁপ দিতে চাইলে হাশেম তাকে বাঁচায়। সে তার মা খোদেজাকে জানায় তাহেরা রাজি থাকলে সে. তাকে বিয়ে করতে চায়। কিন্তু তাহেরা ঝোঁকের মাথায় হাশেমের এমন কথায় সম্মত হয় না। তখন খোদেজা জীবন বাঁচানোর বিষয়টি ইঙ্গিত করে হাশেমের প্রতি অকৃতজ্ঞা প্রদর্শনের বিষয়টি তাহেরাকে স্মরণ করিয়ে দেন।"
        },
        {
          "label": "গ",
          "question": "",
          "explanation": "উদ্দীপকের রনি 'বহিপীর' নাটকের প্রগতিশীল যুবক হাশেম আলির প্রতিনিধিত্ব করে। পীরের প্রতি আনুগত্য প্রকাশ ও কল্যাণের আশায় তাহেরার বাবা-মা তাহেরাকে অসম বয়সি পীরের সাথে বিয়ে দেন। কিন্তু স্বাধীনচেতা কিশোরী তাহেরা এই বিয়েতে সম্মত নয়। তাই নিজের মতকে গুরুত্ব দিয়ে বাড়ি ছেড়ে চলে যায়। ঘটনাক্রমে প্রগতিশীল যুবক হাশেম আলির সাথে তার দেখা হয় এবং হাশেম তাহেরাকে উদ্ধার করার জন্য তাকে নিয়ে পালিয়ে যায়। উদ্দীপকের নবম শ্রেণির ছাত্রী রিমার বিয়ের উদ্যোগ গ্রহণ করে তার বাবা-মা। কিন্তু রিমার স্বপ্ন ছিল লেখাপড়া করে বড়ো হবে। তার চাচাতো ভাই রনি বিষয়টি জেনে প্রতিবাদ করে এবং পালিয়ে যেতে বলে। রিমা রনিকে নিয়ে তার স্কুলের প্রধান শিক্ষকের কাছে যায়। শিক্ষক রিমার বাবাকে বিষয়টি ভালোভাবে বুঝিয়ে বললে তিনি তার ভুল বুঝতে পারেন। উদ্দীপকের তাহেরাকেও তার অমতে বৃদ্ধ পীরের কাছে বিয়ে দেন তার মা-বাবা। তাহেরা এ বিয়ে মানতে না পেরে পালিয়ে যায়। তাহেরাকে হাশেম আলি সেখান থেকে উদ্ধার করে। সুতরাং দেখা যায় উদ্দীপকের রনি 'বহিপীর' নাটকের হাশেম আলির প্রতিনিধিত্ব করছে।"
        },
        {
          "label": "ঘ",
          "question": "",
          "explanation": "উদ্দীপকের রিমা এবং 'বহিপীর' নাটকের তাহেরার মধ্যে প্রতিবাদী মনোভাবের সাদৃশ্য থাকায় রিমা তাহেরার চরিত্রের প্রতিনিধিত্ব করছে। 'বহিপীর' নাটকের তাহেরা আধুনিক এক নারী। পুণ্যলাভের আশায় তার পিতামাতা তাকে বৃদ্ধ পীরের সঙ্গে নিয়ে দিলেও তাহেরা সেই বিয়ে মেনে নেয় না। প্রতিবাদস্বরূপ সে বাড়ি থেকে পালিয়ে যায় এবং জমিদার হাতেম আলির বজরায় আশ্রয় নেয়। উদ্দীপকে বর্ণিত গরিব ও মেধাবী ছাত্রী রিমা। তার ইচ্ছা ছিল লেখাপড়া করে অনেক বড়ো হবে। কিন্তু তার বাবা-মা গ্রামের প্রভাবশালী ব্যক্তির ছেলের সাথে তার বিয়ে ঠিক করে। তার চাচাতো ভাই রনি বিষয়টি জেনে প্রতিবাদ করে এবং তাকে পালিয়ে যেতে বলে। কিন্তু রিমা পালিয়ে না গিয়ে রনিকে নিয়ে তার স্কুলের প্রধান শিক্ষকের কাছে যায় এবং বিষয়টি খুলে বলে। শিক্ষক রিমার বাবাকে বুঝিয়ে বললে সে তার ভুল বুঝতে পারে। 'বহিপীর' নাটকের তাহেরাকে তার বাবা-মা জোর করে বিয়ে দেওয়াতে সে পালিয়ে গিয়েছে। ঘটনাক্রমে তাকে উদ্ধার করেছে হাশেম আলি। উদ্দীপকের রিমাকেও তার বাবা-মা জোর করে বিয়ে দেওয়ার চেষ্টা করে। সেও এই বিয়েতে রাজি নয় তাই শিক্ষক ও চাচাতো ভাইয়ের সহযোগিতায় সে বিয়ে ভেঙে দেয় অর্থাৎ তাহেরা ও-রিমা দুটি চরিত্রের মধ্যেই প্রতিবাদী বৈশিষ্ট্য বিদ্যমান। সুতরাং বলা যায় রিমা যেন তাহেরা চরিত্রেরই প্রতিচ্ছবি।"
        }
      ]
    }
  ]
}