{
  "title": "কুমিল্লা বোর্ড ২০২০",
  "subtitle": "বাংলা ১ম পত্র (11)",
  "questions": [
    {
      "number": "1",
      "uddipok": "মজিদ সাহেব একজন বিশিষ্ট সমাজসেবক। তিনি শিক্ষত ও ব্যক্তিত্বসম্পন্ন মানুষ। সমাজের সকল স্তরের মানুষের মধ্যে তিনি সমাদৃত। তিনি সকল মানুষের ভালোমন্দের খোঁজখবর রাখেন। সকল স্তরের মানুষের সাথে মিলেমিশে বিভিন্ন সংস্কারমূলক কাজেও অংশ নেন। তাঁকে এলাকার মানুষ পছন্দ করে। তিনিও মনে করেন এলাকার সকল স্তরের মানুষই তার একমাত্র শক্তি।",
      "tag": "CB 20",
      "sub_questions": [
        {
          "label": "ক",
          "question": "'মসীময়' শব্দের অর্থ কী?",
          "explanation": "'মসীময়' শব্দের অর্থ- অন্ধকারাচ্ছন্ন।"
        },
        {
          "label": "খ",
          "question": "আমাদের দেশে জনশক্তি গঠিত হতে পারছে না কেন?",
          "explanation": "আমাদের সত্যিকার মানুষকে আমরা যথাযথ মূল্যায়ন করছি না বলেই আমাদের দেশে জনশক্তি গঠন হতে পারছে না। কাজী নজরুল ইসলাম রচিত 'উপেক্ষিত শক্তির উদ্বোধন' প্রবন্ধে বর্ণিত আমাদের অভিজাত গর্বিত সম্প্রদায় সবসময়ই তথাকথিত ছোটোলোক সম্প্রদায়কে খাটো করে দেখে। ভদ্র সম্প্রদায়ের এ ধরনের আচরণের ফলে তথাকথিত এই ছোটোলোক সম্প্রদায়ের মানুষরা হীনম্মন্যতায় ভোগে। ফলে দেশের কাজে তারা প্রাণখুলে অংশ নিতে পারে না। অথচ তারাই দেশের প্রাণশক্তি। তাদের অবহেলা করছি বলেই আমাদের দেশে জনশক্তি গঠিত হতে পারছে না।"
        },
        {
          "label": "গ",
          "question": "উদ্দীপকের মজিদ সাহেবের কর্মকাণ্ডে 'উপেক্ষিত শক্তির উদবোধন' প্রবন্ধের যে দিকটি ফুটে উঠেছে তা ব্যাখ্যা করো।",
          "explanation": "উদ্দীপকের মজিদ সাহেবের কর্মকাণ্ডে 'উপেক্ষিত শক্তির উদ্বোধন' প্রবন্ধের সাম্যবাদী মানসিকতার দিকটি ফুটে উঠেছে। 'উপেক্ষিত শক্তির উদ্বোধন' প্রবন্ধে লেখক কাজী নজরুল ইসলাম সকল মানুষকে সমান মর্যাদায় প্রতিষ্ঠিত করতে চান। কাউকে উপেক্ষা করে 'ছোটোলোক' ভাবার পক্ষে নন প্রবন্ধের লেখক। লেখক মনে করেন, সকল জনতাকে নিয়ে এগিয়ে যেতে পারলেই শান্তি প্রতিষ্ঠিত হয়। উদ্দীপকের মজিদ সাহেব এক আদর্শ মানুষ। তিনি সকলের সঙ্গে মিলেমিশে থাকতে পছন্দ করেন। সমাজের মানুষের কল্যাণে তিনি কাজ করে যান। সকল মানুষের ভালো-মন্দের খোঁজ-খবর তিনি রাখেন। সমাজের সকল শ্রেণি-পেশার মানুষকে মূল্যায়ন করতে তিনি কোনো দ্বিধা করে না। 'উপেক্ষিত শক্তির উদ্বোধন' প্রবন্ধের লেখক মজিদ সাহেবের মতো এমন সাম্যবাদী মানসিকতার মানুষই প্রত্যাশা করেন। লেখক মনে করেন, সমাজে সবারই অবদান রয়েছে। অথচ অভিজাত ভদ্রসম্প্রদায় তথাকথিত 'ছোটোলোক' আখ্যা দিয়ে কিছু মানুষকে একঘরে করে রাখছে। ফলে সেই মানুষগুলো হীনম্মন্যতায় সমাজের কল্যাণে অবদান রাখতে পারছেন না। উদ্দীপকের মজিদ সাহেব যেন লেখকের কাঙ্ক্ষিত সেই আদর্শ সাম্যবাদী মানুষ, যার কর্মকাণ্ডে সাম্যবাদী মানসিকতার পরিচয় পাওয়া যায়।"
        },
        {
          "label": "ঘ",
          "question": "\"উদ্দীপকের বিষয়বস্তু 'উপেক্ষিত শক্তির উদবোধন' প্রবন্ধের সমগ্র অংশকে প্রতিপন্ন করেনি\"- মন্তব্যটির সত্যতা নির্ণয় করো।",
          "explanation": "উদ্দীপকের সকল মানুষকে নিয়ে কাজ করার বিষয়টি 'উপেক্ষিত শক্তির উদ্বোধন' প্রবন্ধের সমগ্র অংশকে নয়, আংশিক দিককে প্রতিপন্ন করেছে। কাজী নজরুল ইসলাম রচিত 'উপেক্ষিত শক্তির উদ্বোধন' প্রবন্ধে সামাজিক বিভাজন, সাম্যবাদ, সমাজের উন্নতির মূলমন্ত্র ও অন্তরায় বিষয়বস্তু হিসেবে উপস্থাপিত হয়েছে। লেখক সমাজ থেকে সকল ভেদাভেদ দূর করে সাম্য প্রতিষ্ঠার গুরুত্ব তুলে ধরেছেন। একটি সমাজ ও রাষ্ট্রের উন্নতির জন্য সকল মানুষের মর্যাদা নিশ্চিতের কোনো বিকল্প নেই বলেও প্রাবন্ধিক মত প্রকাশ করেছেন। উদ্দীপকের বিষয়বস্তুতে মজিদ সাহেবের সকলকে নিয়ে কাজ করার মানসিকতা ফুটে উঠেছে। তিনি উচ্চশিক্ষিত ও ব্যক্তিত্বসম্পন্ন একজন মানুষ। এতদসত্ত্বেও তাঁর মাঝে কোনো অহংকার নেই, জাত্যাভিমান নেই। তিনি সকল মানুষকে সমান বিবেচনা করে সমাজসংস্কারমূলক কাজে নিয়োজিত থাকেন। এজন্য সবাই তাঁকে খুব পছন্দ করে। 'উপেক্ষিত শক্তির উদ্বোধন' প্রবন্ধের বিষয়বস্তুতে প্রাবন্ধিক দেখিয়েছেন। সমাজের রন্দ্রে রন্দ্রে কীভাবে বৈষম্য ঢুকে রয়েছে। সমাজ ও রাষ্ট্রের উন্নতির পথে এই বিষয়টি মারাত্মক প্রতিবন্ধকতা সৃষ্টি করেছে। সমাজের উচ্চ আসনে যারা বসে আছেন, সেই ভদ্রসম্প্রদায় শ্রমজীবী মানুষকে 'ছোটোলোক' আখ্যা দিয়ে দূরে ঠেলে রেখেছে। তাদের অত্যাচারের ফলে এই তথাকথিত ছোটোলোকেরা মাথা উঁচু করে দাঁড়াতে পারে না। তারা ভয় ও সংকোচে নিজেদের লুকিয়ে রাখে। সমাজে তাদের মর্যাদা ও সম্মান নেই। অথচ ভারতের মহাত্মা গান্ধী সকলকে বুকে টেনে নিয়েছেন বলে তিনি ভারত জয় করতে পেরেছেন। প্রাবন্ধিক মনে করেন, একটি দেশের গণতন্ত্র প্রতিষ্ঠার জন্য ছোটো-বড়ো, উঁচু-নীচ, ধর্মীয়, জাতিগত বিভেদ দূর করা অত্যাবশ্যক। প্রবন্ধের বিষয়বস্তুর এই সমগ্রতা উদ্দীপকটি প্রতিপন্ন করতে পারেনি।"
        }
      ]
    },
    {
      "number": "2",
      "uddipok": "হিমেল ও তুষার দশম শ্রেণির শিক্ষার্থী। হিমেল মনে করে পাশ করার জন্য শুধু পাঠ্যবই ভালো করে পড়লেই যথেষ্ট। কিন্তু তুষার মনে করে ভালো ফলাফল অর্জন করতে হলে পাঠ্যপুস্তক ছাড়াও অন্যান্য বই পড়া প্রয়োজন। তুষার নির্ধারিত পাঠ্যবইয়ের মধ্যে না থেকে লাইব্রেরিতে গিয়েও বিভিন্ন ধরনের বই পড়ে।",
      "tag": "CB 20",
      "sub_questions": [
        {
          "label": "ক",
          "question": "যথার্থ শিক্ষিত হতে হলে কী দরকার?",
          "explanation": "'বই পড়া' প্রবন্ধের লেখকের মতে, যথার্থ শিক্ষিত হতে হলে মনের প্রসার দরকার।"
        },
        {
          "label": "খ",
          "question": "\"দেহের মৃত্যুর রেজিস্টারি রাখা হয়, আত্মার হয় না।\"- বুঝিয়ে লেখো।",
          "explanation": "'দেহের মৃত্যুর রেজিস্টারি রাখা হয়, কিন্তু আত্মার হয় না।'- উক্তিটি - করার কারণ হলো ত্রুটিপূর্ণ শিক্ষাব্যবস্থায় শিক্ষার্থীদের আত্মিক মৃত্যুর ব্যাপারটি লোকচক্ষুর অন্তরালেই থেকে যায়। আমাদের স্কুল-কলেজের প্রচলিত শিক্ষাব্যবস্থায় শিক্ষার্থীরা নিজেদের প্রতিভা বিকাশের সুযোগ পায় না বরং তাদের আত্মশক্তি অর্জনের পথ রুদ্ধ হয়। মুখস্থনির্ভর এই শিক্ষাপদ্ধতিতে মনের দাবি মেটে না, ফলে আত্মার অপমৃত্যু ঘটে। দেহের মৃত্যুর হিসাব রাখা হলেও মানুষের আত্মার মৃত্যুর হিসাব কেউ রাখে না।"
        },
        {
          "label": "গ",
          "question": "উদ্দীপকের হিমেলের মানসিকতায় 'বই পড়া' প্রবন্ধের কোন দিকটি প্রকাশ পেয়েছে ব্যাখ্যা করো।",
          "explanation": "উদ্দীপকের হিমেলের মানসিকতায় 'বই পড়া' প্রবন্ধের বই পড়ার প্রতি অনীহার দিকটি প্রকাশ পেয়েছে। 'বই পড়া' প্রবন্ধে লেখক প্রমথ চৌধুরী আমাদের বই পড়ার প্রতি অনাগ্রহের দিকটি তুলে ধরেছেন। কেবল পাশ করার জন্য আমাদের শিক্ষার্থীরা নির্দিষ্ট 'পাঠ্যবইগুলো পড়ে থাকে। কিন্তু মনের প্রসারতার জন্য সাহিত্যচর্চার প্রতি তারা একেবারেই উদাসীন। উদ্দীপকের হিমেল আমাদের দেশের শিক্ষার্থীদের একজন প্রতিনিধি। সে কেবল পাশ করার জন্যই বই পড়ে থাকে। পাঠ্যবইয়ের বাইরে কোনো বই পড়ার প্রতি তার আগ্রহ নেই। সে মনে করে পাশ করলেই শিক্ষিত হওয়া যাবে। তাই পাঠ্যবইয়ের বাইরে অন্য বই পড়া সে প্রয়োজন মনে করে না। 'বই পড়া' প্রবন্ধেও এই বিষয়টি উঠে এসেছে। সেখানে লেখক শিক্ষাব্যবস্থার ত্রুটি ও শিক্ষার্থীদের মানসিকতার স্বরূপ তুলে ধরেছেন। লেখকের মতে, বই পড়াকে আমাদের কেউ শখ হিসেবে নিতে চায় না। ফলে তারা বাধ্য না হলে সাহিত্যচর্চায় মনোনিবেশ করে না। এতে মনের দিক থেকে শিক্ষার্থীরা বড়ো হতে পারে না। আমাদের শিক্ষাপ্রতিষ্ঠানগুলোতেও শিক্ষার্থীদের জোর করে বিদ্যা শেখানো হয়। উদ্দীপকের হিমেলের মাঝে এজন্যই পাশ করার জন্য বই পড়া ছাড়া, জ্ঞানার্জনের জন্য বই পড়ার মানসিকতা নেই।"
        },
        {
          "label": "ঘ",
          "question": "\"উদ্দীপকের তুষারের মানসিকতায় 'বই পড়া' প্রবন্ধের লেখকের অভিমত প্রতিফলিত হয়েছে।\"- মন্তব্যটির যথার্থতা নিরূপণ করো।,",
          "explanation": "উদ্দীপকের তুষারের মানসিকতায় 'বই পড়া' প্রবন্ধের লেখকের সুশিক্ষিত হওয়ার অভিমত প্রতিফলিত হয়েছে। 'বই পড়া' প্রবন্ধে লেখক সুশিক্ষার জন্য স্বশিক্ষিত হতে অভিমত দিয়েছেন। শুধু নির্দিষ্ট পাঠ্যবইয়ের গণ্ডির মধ্যে আবদ্ধ না থেকে যারা জ্ঞানের অন্যান্য শাখায় বিচরণ করে তারাই প্রকৃত শিক্ষা লাভ করতে সক্ষম হয়। লেখকের মতে, লাইব্রেরি হলো সুশিক্ষিত হওয়ার কেন্দ্রস্থল। উদ্দীপকের তুষারের মানসিকতা উন্নত ও প্রসারিত। সে অনুধাবন করেছে, কেবল পাঠ্যবইয়ের মধ্যেই সকল জ্ঞান নিহিত নয়। সত্যিকার অর্থে সুশিক্ষিত হতে হলে এবং ভালো ফল করতে হলে অন্য বইও পড়তে হবে। তার এমন মানসিকতা থেকেই সে লাইব্রেরিতে গিয়ে বিভিন্ন ধরনের বই পড়ে। সে মনে করে শুধু পাশ করার জন্য বই পড়া নয়, জ্ঞান অর্জনের জন্যও বই পড়া দরকার। 'বই পড়া' প্রবন্ধে প্রমথ চৌধুরী আমাদের সাহিত্যচর্চার প্রতি অনীহা ও তার স্বরূপ উন্মোচন করেছেন। তিনি মনে করেন, শিক্ষাকে ফল লাভের মাধ্যম মনে করায় আমরা কেউ স্বেচ্ছায় বই পড়তে চাই না। পাশ করে একটি ভালো চাকরি বা অর্থপ্রাপ্তি শিক্ষার উদ্দেশ্য থাকে বলে আমাদের শিক্ষার্থীরা পাঠ্যবইয়ের বাইরে অন্য কোনো বই পড়ে না। কেননা, এতে নগদ প্রাপ্তির কোনো সম্ভাবনা নেই। শিক্ষাব্যবস্থার ত্রুটিও এজন্য কম দায়ী নয়। আমাদের স্কুল-কলেজগুলোতে শিক্ষার্থীদের জোরপূর্বক বিদ্যা শেখানো হয়। পাশ করানোর জন্য যে বইগুলো পড়া দরকার কেবল সেগুলোই পড়ানো হয়। ফলে পাশ করলেও আমরা সুশিক্ষিত হতে পারি না। লেখকের মতে, সুশিক্ষিত হতে হলে সাহিত্যচর্চার বিকল্প নেই। লাইব্রেরিতে গিয়ে জ্ঞানের অন্যান্য শাখায় বিচরণ করতে হবে। তবেই সুশিক্ষা লাভ করা যাবে। উদ্দীপকের তুষার লেখকের এই অভিমতেরই উদাহরণ।"
        }
      ]
    },
    {
      "number": "3",
      "uddipok": "ছালেহার মা মারা যাওয়ার পর সে খালার বাড়িতে আশ্রয় নেয়। তার এই অনাকাঙ্ক্ষিত আগমন খালা ভালোভাবে মেনে নেয়নি বরং মনে মনে ভীষণ অখুশি। তাকে দিয়ে প্রতিনিয়ত। সংসারের কাজ করিয়ে নিচ্ছে। নিরুপায় ছালেহা সবকিছু নীরবে সহ্য করে। ছালেহার কাজ- কর্মে এবং আচরণে খালা ব্যতীত বাড়ির সকলে ভীষণ খুশি।",
      "tag": "CB 20",
      "sub_questions": [
        {
          "label": "ক",
          "question": "'পর্দা ঠেলে উপার্জন' কী?",
          "explanation": "নারীদের অন্তঃপুরে থাকার প্রথা ভঙ্গ করে বাইরে এসে আয়-রোজগার করা হচ্ছে পর্দা ঠেলে উপার্জন।"
        },
        {
          "label": "খ",
          "question": "মমতাদিকে ছায়াময়ী মানবী বলা হয়েছে কেন?",
          "explanation": "মমতাদির প্রথম দিকের শব্দহীন, অনুভূতিহীন, নির্বিকার আচরণ দেখে খোকার মনে হয়েছে, মমতাদি যেন ছায়াময়ী মানবী। খোকা মমতাদির সঙ্গে ভাব করতে চেয়েছিল। কিন্তু প্রথম দিন কাজে এসে মমতাদি তাকেসহ সবাইকে উপেক্ষা করে। মমতাদি কাজগুলোকে আপন করে নেয়, মানুষগুলোর দিকে ফিরেও তাকায় না। মমতাদি তার আচরণের কারণে খোকার ধরাছোঁয়ার অতীত হয়ে থাকে। আর মমতাদির এমন শব্দহীন, অনুভূতিহীন, নির্বিকার আচরণের কারণে তাকে 'ছায়াময়ী মানবী' বলা হয়েছে।"
        },
        {
          "label": "গ",
          "question": "উদ্দীপকের ছালেহা খালার বাড়িতে আশ্রয় নেওয়ার ক্ষেত্রে 'মমতাদি' গল্পের কোন দিকটি ফুটে ওঠে তা বর্ণনা করো।",
          "explanation": "উদ্দীপকের ছালেহা খালার বাড়িতে আশ্রয় নেওয়ার ক্ষেত্রে 'মমতাদি' গল্পের মমতাদির বাধ্য হয়ে গৃহকর্মীর কাজ নেওয়ার দিকটি ফুটে ওঠে। 'মমতাদি' গল্পে মমতাদির সংসারে অভাব থাকায় অপরের ঘরে কাজ নিতে হয়। সে মর্যাদাসম্পন্ন ঘরের নারী হয়েও বাধ্য হয়ে গৃহকর্মীর কাজ নেয়। তার পরিবারের সচ্ছলতা থাকলে এ কাজে যাওয়ার প্রয়োজন ছিল না। উদ্দীপকের ছালেহার মা মারা যাওয়ার পর সে অসহায় হয়ে পড়ে। তার অন্য কোথাও যাওয়ার জায়গা নেই বলে খালার বাড়িতে আশ্রয় নিতে হয়। কিন্তু তার অনাকাঙ্ক্ষিত আগমন 'খালা ভালোভাবে মেনে নেয়নি। তাই তাকে দিয়ে প্রতিনিয়ত সংসারের সব কাজ করিয়ে নেয়। নিরুপায় ছালেহা সবকিছু নীরবে সহ্য করে যায়। 'মমতাদি' গল্পের মমতাদির পরিস্থিতিও এমন ছিল। সে সম্ভ্রান্ত ঘরের মেয়ে। স্বামীর চাকরি না থাকায় তার সংসার চলে না। তাই অভাব ঘোচাতে অন্যের বাসায় কাজ নেই। বাধ্য হয়ে কাজ নিলেও সে তার আত্মসম্মান ও ব্যক্তিত্ব বজায় রাখে। বাড়ির সব কাজ সে অত্যন্ত নিখুঁতভাবে সম্পন্ন করে। নিরুপায় হয়ে মমতাদির গৃহকর্মী হওয়ার এই দিকটি উদ্দীপকের ছালেহার মাঝেও ফুটে উঠেছে।"
        },
        {
          "label": "ঘ",
          "question": "উদ্দীপকের বক্তব্যে 'মমতাদি' গল্পের সমগ্র অংশ ধারণ করেনি।”- মন্তব্যটির যথার্থতা যাচাই করো।",
          "explanation": "উদ্দীপকের ছালেহার নিরুপায় হয়ে কাজ করা ও বাড়ির লোকদের মানসিকতার বক্তব্যে 'মমতাদি' গল্পের সমগ্র অংশ ধারণ করেনি। 'মমতাদি' গল্পে মানুষের সীমাবদ্ধতা, ব্যক্তিত্ব, মাতৃত্ব, মানবিকতা, সহমর্মিতা ইত্যাদি বিষয় ফুটে উঠেছে। মমতাদির গৃহকর্মের কাজ নেওয়া ও বাড়ির লোকদের সঙ্গে তার সম্পর্ক বিষয়গুলোকে প্রস্ফুটিত করেছে। বিশেষভাবে বাড়ির স্কুলপড়ুয়া ছেলেটির সঙ্গে মমতাদির সখ্য গল্পে অতুলনীয় 'সৌন্দর্য প্রকাশ পেয়েছে। উদ্দীপকের বক্তব্যে ছালেহার অসহায়ত্ব ও তার প্রতি নেতিবাচক মনোভাবের বহিঃপ্রকাশ ঘটেছে। মা মারা যাওয়ায় ছালেহা নিরুপায় হয়ে আশ্রয় নেয় খালার বাড়িতে। কিন্তু খালা তার উপস্থিতিকে ভালোভাবে গ্রহণ করেনি। বাড়ির সব কাজকর্ম সুচারুরূপে করার পরও খালা ছালেহার প্রতি অখুশি। তবুও ছালেহা নিজের অসহায়ত্বের কথা ভেবে সবকিছু মুখ বুঝে সহ্য করে থাকে। 'মমতাদি' গল্পে মমতাদি এক উন্নত মানবিকতাসম্পন্ন নারী। তার স্বভাবে ধৈর্য, আন্তরিকতা, স্নেহপরায়ণতা, কষ্টসহিষ্ণুতা বিদ্যমান। মর্যাদাসম্পন্ন ঘরের মেয়ে হয়েও সে পরের বাড়িতে কাজ নেয় অভাবের কারণে। জীর্ণ- শীর্ণ ঘরের মধ্যে সামান্য জায়গায় তার বসবাস। কিন্তু তার ব্যক্তিত্ব এতটাই উন্নত যে বাড়ির লোকেরা তার প্রতি নমনীয় থাকে। কাজেকর্মে মমতাদি বেশ পরিপাটি হওয়ায় বাড়ির সবাই তার প্রতি সন্তুষ্ট। বাড়ির স্কুলপড়ুয়া ছেলেটিকে স্নেহের বাঁধনে ছোটো ভাইয়ের মর্যাদায় সে বেঁধে রেখেছে। অন্যদিকে, উদ্দীপকে কেবল মা মারা যাওয়ার পর ছালেহার খালার বাড়িতে আশ্রয় ও সেখানকার অবহেলার কথাই বর্ণিত হয়েছে। তার চরিত্রের সহনশীলতা ছাড়া আর কোনো দিকের সাথে আলোচ্য গল্পের মিল নেই। তাই বলা যায়, আলোচ্য গল্পের সমগ্র ভাব উদ্দীপকটি ধারণ করেনি।"
        }
      ]
    },
    {
      "number": "4",
      "uddipok": "বিশিষ্ট ব্যবসায়ী ছালামত মিয়া তাঁর ছেলেকে উচ্চশিক্ষা গ্রহণ হতে বিরত রেখে ব্যবসায়ের কাজে নিয়োজিত করেন। তিনি মনে করেন টাকাই জীবনের সব। অন্যদিকে জামান সাহেব তাঁর ছেলেকে উচ্চশিক্ষা গ্রহণ করে দেশ এবং জাতির সেবামূলক কাজে ব্রত হওয়ার জন্য পরামর্শ দেন।",
      "tag": "CB 20",
      "sub_questions": [
        {
          "label": "ক",
          "question": "মোতাহের হোসেন চৌধুরীর লেখায় কীসের প্রকাশ ঘটেছে?",
          "explanation": "মোতাহের হোসেন চৌধুরীর লেখায় মননশীলতা ও চিন্তার স্বচ্ছন্দ প্রকাশ ঘটেছে।"
        },
        {
          "label": "খ",
          "question": "আত্মার অমৃত উপলব্ধি করা যায় না কেন?",
          "explanation": "ক্ষুৎপিপাসা থেকে মুক্ত হতে না পারলে আত্মার অমৃত উপলব্ধি করা যায় না। মোতাহের হোসেন চৌধুরী রচিত 'শিক্ষা ও মনুষ্যত্ব' প্রবন্ধে বলা হয়েছে, মানুষের দুটি সত্তা- জীবসত্তা ও মানবসত্তা। জীবসত্তার দাবি অন্নবস্ত্রের সমাধান। এই অন্নবস্ত্রের সমাধান জরুরি মানবসত্তার বিকাশের জন্য। কারণ মানুষের ক্ষুৎপিপাসার সমাধান করা না গেলে মানবসত্তার দাবি বড়ো হয়ে ওঠে না। তাই ক্ষুৎপিপাসায় কাতর মানুষটিকে তৃপ্ত রাখতে না পারলে আত্মার অমৃত উপলব্ধি করা যায় না।"
        },
        {
          "label": "গ",
          "question": "উদ্দীপকের ছালামত মিয়ার মানসিকতায় 'শিক্ষা ও মনুষ্যত্ব' প্রবন্ধের যে দিকটি প্রকাশ পেয়েছে তা ব্যাখ্যা করো।",
          "explanation": "উদ্দীপকে শিল্পপতি গণি মিয়ার মানসিকতায় 'শিক্ষা ও মনুষ্যত্ব' প্রবন্ধের জীবসত্তার দিকটি প্রতিফলিত হয়েছে। 'শিক্ষা ও মনুষ্যত্ব' প্রবন্ধে প্রাবন্ধিক মানুষের জীবনকে দুই তলা ঘরের সাথে তুলনা করেছেন। জীবসত্তা হলো সেই ঘরের নিচ তলা। জীবসত্তায় বিশ্বাসী মানুষ মৌলিক চাহিদা তথা অন্ন ও বস্ত্রের চিন্তার শৃঙ্খলে বন্দি। এদের কাছে ব্যক্তিস্বার্থ ও অর্থ উপার্জন ছাড়া জীবনের কোনো উদ্দেশ্য নেই। জীবসত্তা যাদের মধ্যে বেশি সক্রিয় তারা অর্থসাধনাকেই জীবনসাধনা মনে করে। তাদের কাছে মানবিক ব্যাপার সম্পূর্ণই উপেক্ষিত। এই সকল মানুষ জাগতিক সুখ-সমৃদ্ধির জন্য মনুষ্যত্ব বিবর্জিত কাজ করতেও কুণ্ঠিত হয় না। উদ্দীপকের শিল্পপতি গণি মিয়ার মানসিকতায় জীবসত্তার বৈশিষ্ট্য বিদ্যমান। গণি মিয়ার কাছে মানবতা, পরোপকারিতা উপেক্ষিত। গণি মিয়ার জীবনের একমাত্র উদ্দেশ্য অর্থ উপার্জন করা ও সম্পদের মালিক হওয়া। এই উদ্দেশ্য অর্জনের জন্য তিনি মনুষ্যত্ব, মূল্যবোধ, সহানুভূতি ও বিবেকবর্জিত হয়েছেন। মানুষের দুঃখকষ্ট তাকে বিন্দুমাত্র ব্যথা দেয় না। গণি মিয়ার চারিত্রিক বৈশিষ্ট্য বিশ্লেষণ করে বলা যায় যে, শিল্পপতি গণি মিয়ার মানসিকতায় 'শিক্ষা ও মনুষ্যত্ব' প্রবন্ধের জীবসত্তার দিকটি প্রকাশ পেয়েছে।"
        },
        {
          "label": "ঘ",
          "question": "“উদ্দীপকের জামান সাহেবের চিন্তা-চেতনা ও 'শিক্ষা ও মনুষ্যত্ব' প্রবন্ধের লেখকের প্রত্যাশা একই\"- মন্তব্যটির সত্যতা যাচাই করো।",
          "explanation": "উদ্দীপকের রহিম মিয়ার মধ্যে শিক্ষার অপ্রয়োজনীয় দিক তথা মনুষ্যত্বের দিকটি প্রতিফলিত হয়েছে। 'শিক্ষা ও মনুষ্যত্ব' প্রবন্ধে শিক্ষার দুটি দিকের কথা উল্লেখ করা হয়েছে। শিক্ষার দুটি দিকের মধ্যে অপ্রয়োজনীয় দিকটি সবচেয়ে শ্রেষ্ঠ। শিক্ষার অপ্রয়োজনীয় দিক তথা মনুষ্যত্বের দিক। শিক্ষা যাদের মধ্যে মনুষ্যত্বের আলো জ্বালাতে পারে তারা জীবনকে উপলব্ধি করতে শেখে। মনুষ্যত্বের আলোয় আলোকিত মানুষ জানে কীভাবে মানবজীবনে সোনা ফলানো যায়। অর্থসাধনা যে জীবনসাধনা নয় এই কথা মনুষ্যত্বলোকের সন্ধান না পাওয়া গেলে উপলব্ধি করা যায় না। মনুষ্যত্বের শিক্ষায় শিক্ষিত মানুষই বোঝে যে, অন্নবস্ত্রের চেয়ে মুক্তি বড়ো। তাই তারা ক্ষুদ্র ব্যক্তিস্বার্থে নিয়োজিত না থেকে মানুষের কল্যাণে কাজ করে, দেশের কল্যাণে কাজ করে। উদ্দীপকের রহিম মিয়া শিক্ষাদীক্ষা ও মানসিকতা ছিল অত্যন্ত উন্নত। তিনি তার সন্তানকে মনুষ্যত্বের শিক্ষায় শিক্ষিত করে দেশের কল্যাণে আত্মনিয়োগ করার পরামর্শ দেন। রহিম মিয়ার কাছে টাকা উপার্জনের চেয়ে মানুষের কল্যাণ করা অনেক বেশি মর্যাদার ও সম্মানের। রহিম মিয়া উন্নত আদর্শ ও মনুষ্যত্বের শিক্ষা পেয়েছেন। এই জন্য অর্থচিন্তার নিগড় থেকে মুক্ত হয়ে সমাজ ও দেশের কল্যাণে নিয়োজিত থাকার মাধ্যমে মনুষ্যত্বের সার্থকতা খুঁজে পেতে চান।"
        }
      ]
    },
    {
      "number": "5",
      "uddipok": "আবেদীন সাহেব উচ্চ শিক্ষা গ্রহণ করেও স্বদেশে কোনো ভালো চাকরি জোগাড় করতে না পেরে সুদূর আমেরিকায় চলে যান। সেখানে তিনি ভালো বেতনে একটি চাকরি পেলেও কোনোভাবেই মন বসাতে পারছেন না। তাঁর শুধু মনে পড়ে স্বদেশের কথা, দেশের মানুষের কথা এবং দেশের রূপ-বৈচিত্র্যের কথা।",
      "tag": "CB 20",
      "sub_questions": [
        {
          "label": "ক",
          "question": "'কপোতাক্ষ নদ' কবিতায় কবির স্মৃতিকাতরতার আবরণে কী প্রকাশিত হয়েছে?",
          "explanation": "মাইকেল মধুসূদন দত্ত রচিত 'কপোতাক্ষ নদ' কবিতায় কবির স্মৃতিকাতরতার আবরণে অত্যুজ্জ্বল দেশপ্রেম প্রকাশিত হয়েছে।"
        },
        {
          "label": "খ",
          "question": "কবি স্বদেশের জন্য হৃদয়ের কাতরতা বঙ্গবাসীর প্রতি কীভাবে প্রকাশ করেছেন?",
          "explanation": "কপোতাক্ষ নদের স্মৃতিচারণার মাধ্যমে কবি স্বদেশের জন্য হৃদয়ের কাতরতা বঙ্গবাসীর প্রতি প্রকাশ করেছেন। মাইকেল মধুসূদন দত্তের শৈশবের দিনগুলো অতিবাহিত হয়েছে নিসর্গ লালিত কপোতাক্ষ নদের তীরে। কপোতাক্ষ নদ মাতৃস্নেহে তার তৃষ্ণা মিটিয়েছে। কপোতাক্ষ নদের তীরে কাটানো শৈশব স্মৃতিকে স্মরণ করেই স্বদেশের জন্য কবি হৃদয়ের কাতরতা ও ভাবাবেগ প্রকাশিত হয়। কপোতাক্ষ নদ যেন স্বদেশের প্রতি তাঁর হৃদয়ের যে কাতরতা তা বঙ্গবাসীর নিকট ব্যক্ত করে, কবি সে প্রত্যাশাও করেন।"
        },
        {
          "label": "গ",
          "question": "উদ্দীপকের আবেদীন সাহেবের প্রবাসে মন না বসা 'কপোতাক্ষ নদ' কবিতার কোন দিকটি ইঙ্গিত করে তা ব্যাখ্যা করো।",
          "explanation": "উদ্দীপকের আবেদীন সাহেবের প্রবাসে মন না বসা 'কপোতাক্ষ নদ' কবিতার কবির স্মৃতিকাতর দেশপ্রেমী মানসিকতার দিকটি ইঙ্গিত করে। মাইকেল মধুসূদন দত্ত রচিত 'কপোতাক্ষ নদ' কবিতায় কবির স্মৃতিকাতরতার আবরণে তাঁর অত্যুজ্জ্বল দেশপ্রেম প্রকাশিত হয়েছে। ফ্রান্সে বসবাসরত অবস্থায় জন্মভূমির শৈশব-কৈশোরের বেদনাবিধুর স্মৃতি তাঁর মনে জাগিয়েছে কাতরতা। আলোচ্য কবিতায় কপোতাক্ষ নদের প্রতি স্মৃতিকাতরতা প্রকাশের মাধ্যমে কবির স্বদেশপ্রেম ও গভীর ভাবাবেগ প্রকাশিত হয়। উদ্দীপকের আবেদীন সাহেব ভালো চাকরির প্রত্যাশায় আমেরিকায় পাড়ি জমান। কিন্তু তিনি সেখানে গিয়ে মন বসাতে পারেননি। প্রবাসে গিয়ে বারবার তাঁর মনে পড়ে দেশের কথা, দেশের মানুষের কথা, স্বদেশের রূপ, সৌন্দর্যের কথা। তাই বলা যায়, উদ্দীপকের আবেদীন সাহেবের প্রবাসে মন বসে না স্মৃতিকাতরতা ও দেশপ্রেমী মানসিকতার জন্য, যা 'কপোতাক্ষ নদ' কবিতায়ও ফুটে উঠেছে।"
        },
        {
          "label": "ঘ",
          "question": "\"উদ্দীপকের ভাবস্তুতে 'কপোতাক্ষ নদ' কবিতার সমগ্র দিক প্রতিফলিত হয়নি।\"- মন্তব্যটির সত্যতা নির্ণয় করো।",
          "explanation": "উদ্দীপকের ভাববস্তুতে শুধু স্বদেশের প্রতি স্মৃতিকাতরতা ফুটে উঠলেও কবিতার বিষয়বস্তুতে আরও নানান দিক ফুটে ওঠায় উদ্দীপকে 'কপোতাক্ষ নদ' কবিতার সমগ্র দিক প্রতিফলিত হয়নি। মাইকেল মধুসূদন দত্ত রচিত 'কপোতাক্ষ নদ' কবিতার কবি শৈশবের স্মৃতিবিজড়িত কপোতাক্ষ নদকে আশ্রয় করে মাতৃভূমির প্রতি তাঁর ভালোবাসা ব্যক্ত করেছেন। শৈশবে কপোতাক্ষের নৈসর্গিক পরিবেশে বেড়ে ওঠা কবির সঙ্গে এই নদের সম্পর্ক অবিচ্ছেদ্য। কবিকে স্নেহডোরে আঁকড়ে ধরা এই নদকে ঘিরে যেমন কবির স্মৃতিভাবনা প্রকাশিত হয়েছে, তেমনি দেশের প্রতি তাঁর তীব্র ভাবাবেগ প্রকাশিত হয়েছে। উদ্দীপকের আবেদীন সাহেব প্রবাসে বসে দেশ ও তার অনুষঙ্গ নিয়ে চিন্তা করে স্মৃতিকাতর হয়েছেন। তাঁর মনে পড়ে স্বদেশ ও তার মানুষের কথা, দেশের রূপ-বৈচিত্র্যের কথা, যা ভেবে তিনি প্রবাসে মন বসাতে পারেন না। উল্লিখিত আলোচনায় দেখা যায়, উদ্দীপকে শুধু আবেদিন সাহেবের, স্মৃতিকাতরতাই ফুটে উঠেছে। কিন্তু কবিতায় স্মৃতিকাতরতার সঙ্গে সন্নিবেশিত হয়েছে কবির গভীর দেশপ্রেম ও ভাবাবেগ যা সামগ্রিকভাবে উদ্দীপকে অনুপস্থিত। তাই দেখা যায়, উদ্দীপকের ভাববস্তুতে 'কপোতাক্ষ নদ' কবিতার সমগ্র দিক প্রতিফলিত হয়নি।"
        }
      ]
    },
    {
      "number": "6",
      "uddipok": "কৃষি কর্মকর্তা মোতালেব সাহেব তাঁর সহকারী মজিদের কাছে ফসলের ক্ষেতে টিয়ে পাখি তাড়ানোর উপায় জানতে চাইল। দু'দিনের মধ্যে ভালো কোনো উপায় বের করতে না পারলে তার পদোন্নতি হবে না জানান। মজিদ ভীত হয়ে অফিসের অন্যদের সাথে মতবিনিময় করে পলিথিন দিয়ে ফসলের ক্ষেত আগাগোড়া ঢেকে দেওয়ার অভিনব পদ্ধতি চালু করে। এতে বুঝা যায়- অনেক সাধারণ মানুষও অসাধারণ সমাধান দিতে পারে।",
      "tag": "CB 20",
      "sub_questions": [
        {
          "label": "ক",
          "question": "'ভিস্তি' কী?",
          "explanation": "'ভিস্তি' হলো- পানি বহনের জন্য চামড়ার তৈরি একপ্রকার থলি।"
        },
        {
          "label": "খ",
          "question": "পণ্ডিতের মুখ চুন হয়েছিল কেন?",
          "explanation": "রাজার পায়ে ধুলা না লাগার কোনো উপায় খুঁজে পাচ্ছিল না বলে পণ্ডিতের মুখ চুন হয়েছিল। রাজা হাঁটতে গেলে তার পায়ে যে ধুলা লাগছে সে ব্যাপার নিয়ে তিনি চিন্তিত হয়ে পড়েছিলেন। রাজার মনে হচ্ছিল তার সভাসদরা শুধুই বেতন নেয়, আসলে তার প্রতি কারো নজর নেই। রাজা জানালেন তার পায়ে ধুলো লাগার বিহিত করতে না পারলে কারো রক্ষা নেই। এ নিয়ে ভেবে -কোনো উপায়ই খুঁজে না পেয়ে পণ্ডিতের মুখ চুন হয়ে উঠল।"
        },
        {
          "label": "গ",
          "question": "উদ্দীপকের মজিদের কর্মকাণ্ডে 'জুতা-আবিষ্কার' কবিতার যে দিকটি প্রকাশ পেয়েছে তা ব্যাখ্যা করো।",
          "explanation": "উদ্দীপকের মজিদের কর্মকাণ্ডে 'জুতা-আবিষ্কার' কবিতার রাজার পায়ের ধুলো না লাগার উপায় আবিষ্কারের দিকটিকে প্রকাশ করে। রবীন্দ্রনাথ ঠাকুর 'জুতা-আবিষ্কার' কবিতায় রাজা তার পায়ে যাতে ধুলো না লাগে সে ব্যবস্থা নেওয়ার জন্য মন্ত্রীকে আদেশ করেন। অন্যথায় তাদের বেতন বন্ধের ঘোষণা দেন। মন্ত্রী ও রাজ্যের পণ্ডিতেরা তখন ধুলো দূর করার উপায় খুঁজতে অস্থির হয়ে পড়েন। উদ্দীপকের মজিদও কৃষি কর্মকর্তার আদেশ পালনে ব্যস্ত হয়ে ওঠে। ফসলের খেতে টিয়ে পাখি তাড়ানোর জন্য উপায় বের করতে কর্মকর্তা দায়িত্ব দেন মজিদকে। উপায় বের করতে না পারলে পদোন্নতি না হওয়ার ভয়ে মজিদ অফিসের অন্যদের সঙ্গে নিয়ে মতবিনিময় করে। তার এই কর্মকাণ্ড 'জুতা-আবিষ্কার' কবিতার মন্ত্রী ও পণ্ডিতদের কর্মকাণ্ডকে নির্দেশ করে। তারাও রাজার নির্দেশ পালনে নানা উদ্যোগ গ্রহণ করেন। রাজার পায়ে ধুলো না লাগার উপায় বের করতে রাজ্যের জ্ঞানী-গুণীদের সঙ্গে পরামর্শ করেন। এভাবে তারা, বিভিন্ন উপায় বের করলেও কোনোটিই কাজে আসে না। অবশেষে এক মুচির বুদ্ধিতে রাজার পায়ে ধূলো লাগার সমস্যার সমাধান হয়।"
        },
        {
          "label": "ঘ",
          "question": "উদ্দীপকে মজিদের কর্মটির সমাধান ও 'জুতা-আবিষ্কার' কবিতার সমস্যার সমাধান ছিল সাধারণ মানুষের অসাধারণ বুদ্ধির\" মন্তব্যটির সত্যতা বিচার করো।",
          "explanation": "উদ্দীপকের মজিদের পলিথিন দিয়ে খেত ঢাকার কর্মটির সমাধান ও 'জুতা-আবিষ্কার' কবিতার সমস্যার সমাধান ছিল সাধারণ মানুষের অসাধারণ বুদ্ধির ফল। রবীন্দ্রনাথ ঠাকুরের 'জুতা-আবিষ্কার' কবিতায় এক সাধারণ মুচি রাজ্যের সুমস্যার সমাধান করেন। মন্ত্রী ও পণ্ডিতদের মতো জ্ঞানী-গুণীরা বারবার চেষ্টা করেও রাজার পায়ে ধুলা না লাগার উপায় বের করতে পারেন না। কিন্তু অতি সাধারণ এক চর্মকার খুব সহজেই সমস্যার সমাধান করে দেন নিজ বুদ্ধির জোরে। উদ্দীপকের মজিদ কৃষি অফিসের কর্মকর্তার সহকারী। ফসলের খেতে পাখি তাড়ানোর জন্য তাকে উপায় বের করতে বলা হয়। উপায় বের করতে ব্যর্থ হলে তার পদোন্নতি হবে না বলে জানানো হয়। কৃষি কর্মকর্তা অভিজ্ঞ হওয়া সত্ত্বেও তার সহকারীর উপর উপায় বের করার দায়িত্ব দেন। মজিদ অফিসের অন্যদের সঙ্গে পরামর্শ করে পলিথিন দিয়ে ফসলের খেত ঢেকে অসাধারণ সমাধান বের করেন। 'জুতা-আবিষ্কার' কবিতায়ও জ্ঞানী-গুণী পণ্ডিত ও মন্ত্রীরা রাজার পায়ে ধুলা না লাগার উপায় বের করতে পারেন না। তারা সবাই মিলে নানা পরামর্শ ও পথ বের করেন। কিন্তু কোনোটিই সমস্যা সমাধানে কার্যকর হয় না; বরং রাজ্যের ধুলা ঝাঁট দেওয়ার ব্যবস্থা করে গোটা রাজ্যকে ধুলাময় করে তোলে। তখন রাজ্যের মধ্যে মহাদুর্যোগ দেখা দেয়। মানুষ অসুস্থ হয়ে পড়ে। অবশেষে এক সাধারণ চর্মকার রাজার পায়ের ধুলার সমাধান দেন। তিনি নিজ বুদ্ধিতে রাজার পা চামড়া দিয়ে ঢেকে দেন। উদ্দীপকের মজিদও সাধারণ একজন অফিস সহকারী হয়েও খেত থেকে পাখি তাড়ানোর উপায় বের করে বুদ্ধিমত্তার পরিচয় দেন। সাধারণ হয়েও অসাধারণ বুদ্ধিতে সমস্যার সমাধান করায় চর্মকার ও উদ্দীপকের মজিদের কর্ম তাই প্রশংসনীয়।"
        }
      ]
    },
    {
      "number": "7",
      "uddipok": "আনিস সাহেব তাঁর পিতার কুলখানিতে এলাকার গণ্যমান্য ব্যক্তিদের সাথে গ্রামের গরিব অসহায় মানুষদের দাওয়াত করেন। তিনি নিজে উপস্থিত হয়ে সকলকে সমান আপ্যায়ন করান। তিনি ধনী-গরিবে কোনো পার্থক্য করেন না। তাঁর ভাই সবুর সাহেব বিষয়টি মেনে নিতে পারেননি। তিনি বলেন \"অভিজাত ব্যক্তিদের সাথে গ্রামের গরিব মানুষকে একসাথে খাওয়ানো ঠিক হয়নি।",
      "tag": "CB 20",
      "sub_questions": [
        {
          "label": "ক",
          "question": "কালাপাহাড়ের প্রকৃত নাম কী?",
          "explanation": "কালাপাহাড়ের প্রকৃত নাম রাজচন্দ্র বা রাজকৃষ্ণ বা রাজনারায়ণ।"
        },
        {
          "label": "খ",
          "question": "\"তব মসজিদ-মন্দিরে প্রভু নাই মানুষের দাবি\"- বলতে কী বোঝানো হয়েছে?",
          "explanation": "এক শ্রেণির স্বার্থান্বেষী মোল্লা ও পুরোহিতের কারণে অসহায় মানুষ অধিকারবঞ্চিত হয় বলে কবি প্রতিবাদ ও অভিমান বোঝাতে আলোচ্য চরণটির অবতারণা করেছেন। সৃষ্টিকর্তার কাছে সৃষ্টির সকল মানুষের মর্যাদা সমান। কিন্তু মসজিদের মোল্লা ও মন্দিরের পুরোহিত নিজেদের স্বার্থ রক্ষার নিমিত্তে সে বিষয়টিকে আগ্রাহ্য করে চলে। তারা অসহায়, অভুক্ত মুসাফিরকে সাহায্য না করে মসজিদ ও মন্দিরে তালা দেয়। তখন অসহায়ের পক্ষ হয়ে অভিমান ও প্রতিবাদস্বরূপ কবি মসজিদ ও মন্দিরে প্রভু নাই বলেছেন।"
        },
        {
          "label": "গ",
          "question": "উদ্দীপকের সবুর সাহেবের সাথে 'মানুষ' কবিতায় বর্ণিত চরিত্রের সাদৃশ্য দেখাও।",
          "explanation": "সবুর সাহেবের বৈষম্যমূলক মানসিকতার সঙ্গে 'মানুষ' কবিতায় বর্ণিত মোল্লা ও পুরোহিতের চরিত্রের সাদৃশ্য রয়েছে। 'মানুষ' কবিতায় মসজিদের মোল্লা ও মন্দিরের পুরোহিত অসাম্যের প্রতীক। তারা অভুক্তকে খাবার না দিয়ে নিজেদের স্বার্থ রক্ষা করে চলে। সবাই একই স্রষ্টার সৃষ্টি হলেও কবিতায় উল্লিখিত মোল্লা-পুরোহিত দায়িত্বশীল পদে থেকে মানুষের অধিকার খর্ব করে। উদ্দীপকের সবুর সাহেব একজন নেতিবাচক মনোভাবের মানুষ। তিনি সকল মানুষকে সমান দৃষ্টিতে দেখেন না। পিতার কুলখানিতে গ্রামের গণ্যমান্য ব্যক্তিদের সঙ্গে গরিব অসহায় মানুষদেরও দাওয়াত করেন তার ভাই আনিস। কিন্তু সবুর সাহেব অভিজাত ব্যক্তিদের সঙ্গে গ্রামের গরিব মানুষকে একসাথে খাওয়ানো মেনে নিতে পারেন না। মানুষের মধ্যে বৈষম্য করার এই মানসিকতা 'মানুষ' কবিতার মোল্লা ও পুরোহিতের সঙ্গে সাদৃশ্যপূর্ণ। মসজিদের মোল্লা ও মন্দিরের পুরোহিতও সাত দিন অভুক্ত থাকা মুসাফিরকে তাড়িয়ে দেয়।"
        },
        {
          "label": "ঘ",
          "question": "\"উদ্দীকের আনিস সাহেব ও 'মানুষ' কবিতার কবির দৃষ্টিভঙ্গি একই।\"- মন্তব্যটির যথার্থতা নিরূপণ করো।",
          "explanation": "উদ্দীপকের আনিস সাহেব ও 'মানুষ' কবিতার কবির সাম্যের দৃষ্টিভঙ্গি একই।' 'মানুষ' কবিতায় কবি মানুষ পরিচয়কে বড়ো করে দেখতে চান। মানুষে মানুষে সকল ভেদাভেদ ভুলে সবার সম অধিকার প্রতিষ্ঠাই কবির উদ্দেশ্য। ধনী-গরিব, জাত-ধর্ম-বর্ণের শৃঙ্খল মুক্ত করে সবাইকে মানুষ হিসেবে এক কাতারে নিয়ে আসাই কবির দৃষ্টিভঙ্গি। উদ্দীপকের আনিস সাহেব একজন উদার ও সাম্যের পক্ষপাতি ব্যক্তি। তিনি বাবার কুলখানিতে অভিজাত শ্রেণির সঙ্গে গ্রামের গরিব লোকদেরকেও দাওয়াত করেছেন। তার কাছে গরিব-ধনী কোনো পার্থক্য নেই। সবাইকে এক মানুষ হিসেবে মনে করেন বলেই তিনি এমনটি করেছেন। তার মাঝে সাম্য প্রতিষ্ঠার চেতনা বিদ্যমান। 'মানুষ' কবিতার কবিরও উদ্দেশ্য সাম্য প্রতিষ্ঠা। কবি ছোটো, বড়ো, ধনী- গরিব, ধর্ম-বর্ণ ইত্যাদির ভেদাভেদ দূর করতে চান। যেখানেই এই বৈষম্য রয়েছে সেখানেই 'সাম্য প্রতিষ্ঠার প্রয়াসী তিনি। মসজিদের মোল্লা ও মন্দিরের পুরোহিত সকলকে সমানভাবে বিবেচনা করবেন এটাই প্রত্যাশিত। কিন্তু তারা গরিব অভুক্ত বলে যখন কাউকে তাড়িয়ে দেয় তখন বড়ো অধর্মের কাজটি করে ফেলে। ধর্ম মানুষকে সাম্য শেখায়। প্রভুও সকলের সমান। মোল্লা-পুরোহিত সেই বিষয়টি উপেক্ষা করে মুসাফিরকে তাড়িয়ে দিয়েছিল। কবি এর মধ্য দিয়ে অসাম্যের বিরুদ্ধে কলম ধরেছেন। কবির মতে, একই প্রভুর সৃষ্টি সকল মানুষের মাঝে কোনো বৈষম্য থাকবে না। সবাই সমান অধিকার নিয়ে এক 'মানুষ' পরিচয়ে মাথা উঁচু করে বেঁচে থাকবে। কবির এই দৃষ্টিভঙ্গির সার্থক রূপায়ণ উদ্দীপকের আনিস সাহেব। তিনি ধনী-গরিব পার্থক্য করা সমীচীন মনে করেন না।"
        }
      ]
    },
    {
      "number": "8",
      "uddipok": "প্রবল বৃষ্টিতে পাহাড় ধসে রিপ চাকমার পরিবারের অন্য সবাই মারা গেলেও মামার বাড়িতে থাকায় সে বেঁচে যায়। বাড়ি ফিরে এ দৃশ্য দেখে রিপ শোকে পাথর হয়ে যায়। এ সময় ছোট চাচা অনুপ চাকমা তাকে সান্ত্বনা দিয়ে নিজের সন্তানের মতো তার দেখাশোনার দায়িত্ব নেন। সংসারে শত অভাব থাকলেও তিনি রিপকে কিছুই বুঝতে না দিয়ে তাকে পিতামাতার মতো আগলে রাখেন।",
      "tag": "CB 20",
      "sub_questions": [
        {
          "label": "ক",
          "question": "শান্তি কমিটির চেয়ারম্যান কে ছিল?",
          "explanation": "শান্তি কমিটির চেয়ারম্যান ছিল আহাদ মুন্সি।"
        },
        {
          "label": "খ",
          "question": "বুধা নিজের জ্বরকে ভাল্লুকের জ্বর বলছে কেন?",
          "explanation": "বারবার জ্বর আসে ও ছেড়ে যায় বলে বুধা নিজের জ্বরকে তুচ্ছার্থে ভাল্লুকের জ্বর বলেছে। কিশোর যোদ্ধা বুধার সাথে মুক্তিবাহিনীর বীরসেনারা প্রায়ই দেখা করতে আসে। এর মাঝে একবার মুক্তিসেনা শাহাবুদ্দিন বুধার জ্বরের ব্যাপারে জানতে চাইলে উত্তরে বুধা তার জ্বরকে ভাল্লুকের জ্বর বলে। কেননা, সে মনে করে যুদ্ধের কাছে এ জ্বর খুবই সামান্য। জ্বরের কারণে সে যুদ্ধ রেখে বসে থাকতে নারাজ। আর তাই সে শারীরিক অসুস্থতাকে তুচ্ছ করে যুদ্ধ করবে বলে নিজের জ্বরকে ভাল্লুকের জ্বর বলে উপেক্ষা করেছে।"
        },
        {
          "label": "গ",
          "question": "উদ্দীপকের রিপের শোকে পাথর হওয়া 'কাকতাড়ুয়া' উপন্যাসের যে ঘটনাকে স্মরণ করিয়ে দেয় তা ব্যাখ্যা করো।",
          "explanation": "উদ্দীপকের রিপের শোকে পাথর হওয়া 'কাকতাড়ুয়া' উপন্যাসের বুধার পরিবারের সদস্যদের মৃত্যুর পর পুরো বাড়ি স্তব্ধ হয়ে যাওয়ার ঘটনাকে স্মরণ করিয়ে দেয়। উপন্যাসে দেখতে পাওয়া যায়, বুধার জীবন স্বাভাবিক নিয়মে চলে না। ছোটোবেলাতেই চোখের সামনে সে তার পরিবারের সবাইকে মরতে দেখেছে। এক ঘুটঘুটে অন্ধকার রাতে কলেরার প্রকোপে তার সব স্বজন মারা গেছে। মা-বাবা, ছোটো বোন তিনু, পিঠাপিঠি বোন বিনু কেউই রক্ষা পায়নি। সতেজ শরীরগুলো নিষ্প্রাণ হয়ে নিস্তেজ হয়ে গেছে রাতের এক প্রহরে। বুধা এই ভয়াবহতার একমাত্র নীরব সাক্ষী। উদ্দীপকে পাহাড় ধসে রিপ চাকমার পরিবারের সবাই মারা যায়। ভাগ্যক্রমে রিপ চাকমা বেঁচে যায়। বাড়ি ফিরে স্বজনদের মৃতদেহ দেখে শোকে পাথর হয়ে যায় সে। চাচার সান্ত্বনায় আর স্নেহে রিপ চাকমা আশ্রয় খুঁজে পায়। অবস্থা পরিদৃষ্টে বলা যায়, উদ্দীপকের রিপের শোকে পাথর হওয়া 'কাকতাড়ুয়া' উপন্যাসের স্বজনদের হারিয়ে বুধার নিঃস্ব হয়ে যাওয়ার কথাই স্মরণ করিয়ে দেয়।"
        },
        {
          "label": "ঘ",
          "question": "\"উদ্দপকের অনুপ চাকমা এবং 'কাকতাড়ুয়া' উপন্যাসের বুধার চাচির মূল চেতনা ভিন্ন\"- মন্তব্যটির যথার্থতা নিরূপণ করো।",
          "explanation": "স্নেহবাৎসল্যের দিক থেকে উদ্দীপকের অনুপ চাকমা এবং 'কাকতাড়ুয়া' উপন্যাসের বুধার চাচির মূল চেতনা ভিন্ন। সেলিনা হোসেন রচিত 'কাকতাড়ুয়া' উপন্যাসে, ছোটোবেলায় কলেরার মহামারিতে সবাইকে হারিয়ে বুধা অনাথ হয়ে পড়ে। পরবর্তী সময়ে সে চাচির বাড়িতে আশ্রয় নেয়। তবে অভাবের সংসারে চাচি তাকে ভালোভাবে গ্রহণ করতে পারে না। অল্পদিনেই চাচি বুধাকে কামাই- রোজগার করতে বলে। চাচির পরিবারে সে অনাকাঙ্ক্ষিত উপদ্রব হিসেবে চিহ্নিত হয়। ফলে চাচির আচরণে সে বাড়ি থেকে চলে যায়। উদ্দীপকের রিপ চাকমা পাহাড় ধসে তার পরিবারের সবাইকে হারায়। শোকে মুহ্যমান রিপের পাশে দাঁড়ায় তাঁর চাচা অনুপ চাকমা। তিনি রিপকে নিজের সন্তান বাৎসল্যে বড়ো করার দায়িত্ব নেন। রিপের সাথে ঘটা দুর্ঘটনা অনেকটা বুধার মতোই; তবে রিপের দিকে তার চাচা স্নেহের হাত বাঁড়ায়, যা বুধার চাচি করেননি। উদ্দিষ্ট আলোচনা থেকে বলা যায়, উপন্যাসের বুধা এবং উদ্দীপকের রিপ চাকমার শৈশব একই। উভয়েই পরিবারের সকলকে হারিয়ে নিঃস্ব হয়ে যায়। তবে বুধার চাচির মাঝে স্নেহবাৎসল্য কম ছিল। অভাবের কারণে বুধাকে তিনি পরিবারের বোঝা মনে করেছেন। তাকে সন্তানস্নেহে মানুষ করতে পারেননি। অন্যদিকে, অনুপ চাকমা রিপ চাকমার দিকে স্নেহের হাত বাড়িয়ে দিয়েছেন। সন্তানের মতো স্নেহ দিয়ে ভালোবাসা দিয়ে আগলে রাখেন তাকে। আর তাই বলা যায়, স্নেহবাৎসল্যের বিবেচনায় \"উদ্দীপকের অনুপ চাকমা এবং 'কাকতাড়ুয়া' উপন্যাসের বুধার চাচির মূল চেতনা ভিন্ন”- মন্তব্যটি যথার্থ।"
        }
      ]
    },
    {
      "number": "9",
      "uddipok": "অনু দশ বছরের ছেলে। নদীর এপার-ওপার সাঁতার দেওয়া তার নিত্যদিনের ব্যাপার। যুদ্ধের সময় একটি যুদ্ধজাহাজ নাব্যতার অভাবে কূলে আসতে না পেরে মধ্যবর্তী স্থানে নোঙর করে। গ্রামের যদু ব্যাপারী গোপনে খাবার, খবরাখবর জাহাজে পৌছে দেয়। তাদেরকে গ্রামে নিয়ে আসার পরিকল্পনা করে। অন্যদিকে ঐ গ্রামেরই ছলিম একথা জানতে পেরে অনুকে জাহাজে ডিনামাইট সেট করার পরামর্শ দেয়। অনু চতুরতা, সাহসিকতা ও দৃঢ়তার সাথে কাজটি করে জাহাজ উড়িয়ে দেয়।",
      "tag": "CB 20",
      "sub_questions": [
        {
          "label": "ক",
          "question": "তিনুর বয়স কত?",
          "explanation": "তিনুর বয়স দেড় বছর।"
        },
        {
          "label": "খ",
          "question": "'যুদ্ধের সময় কত জ্বালা যে সইতে হয়'- বুধা একথা বলেছে কেন?",
          "explanation": "'নিজের বোঝা নিজে বইব'- বুধার এমন ভাবনার কারণ তার স্বাধীনচেতা মানসিকতা। চাচি বুধাকে আয়-রোজগার করতে বলে। কারণ, চাচি বুধাকে সংসারে অতিরিক্ত বোঝা মনে করে। তখন বুধা বলে সে নিজের বোঝা নিজে বইবে। সেও চায়, স্বাধীন হতে এবং চাচিকে মুক্তি দিতে।"
        },
        {
          "label": "গ",
          "question": "উদ্দীপকের যদু ব্যাপারীর কর্মকাণ্ড 'কাকতাড়ুয়া' উপন্যাসের কোন চরিত্রটিকে ইঙ্গিত করে তা বর্ণনা করো।",
          "explanation": "উদ্দীপকের যদু ব্যপারীর কর্মকাণ্ড 'কাকতাড়ুয়া' উপন্যাসের আহাদ মুন্সি চরিত্রটিকে ইঙ্গিত করে। 'কাকতাড়ুয়া' উপন্যাসের আহাদ মুন্সি শান্তি কমিটির চেয়ারম্যান। মুক্তিযুদ্ধ শুরু হলে বাংলাদেশের কিছু মানুষ দেশদ্রোহিতা করেছিল। তাদের বলা হতো রাজাকার। এরকমই একজন মানুষ আহাদ মুন্সি। সে যুদ্ধের সময় পাকিস্তানিদের পক্ষ নেয়। পাকিস্তানিদের নানাভাবে সহায়তা করে গ্রামের মানুষের জীবন বিপন্ন করে তোলে। উদ্দীপকে গ্রামের যদু ব্যাপারীকে দেখতে পাওয়া যায় পাকিস্তানি হানাদারদের দোসর রূপে। দেশে যুদ্ধ শরু হলে যদু ব্যাপারী গ্রামের সব গোপন তথ্য শত্রুবাহিনীর কাছে পাচার করে। শত্রু বাহিনীকে খাবার পৌঁছে দেয়। তাদের গ্রামে নিয়ে আসতে চায়। যদু ব্যাপারীর মতো আহাদ মুন্সিও পাকিস্তানি হানাদারদের পক্ষে কাজ করত। মাতৃভূমির সাথে বেইমানি করে তারা উভয়ই শত্রুর সাথে হাত মেলায়। দেশের সার্থ বিবেচনা না করে তারা নিজেদের হীন সার্থ চরিতার্থ করতে চায়। আর তাই বলা যায়, যদু ব্যাপারীর অন্যায় কর্মকাণ্ড আলোচ্য উপন্যাসের আহাদ মুন্সি চরিত্রটিকে ইঙ্গিত করে।"
        },
        {
          "label": "ঘ",
          "question": "\"উদ্দীপকের অনু যেন 'কাকতাড়ুয়া' উপন্যাসের বুধা চরিত্রের আদর্শেরই ধারক\"- উক্তিটির যথার্থতা মূল্যায়ন করো।",
          "explanation": "দেশের জন্য জীবন বাজি রেখে যুদ্ধ করার দিক থেকে উদ্দীপকের অনু 'কাকতাড়ুয়া' উপন্যাসের বুধা চরিত্রের আদর্শেরই ধারক হয়ে উঠেছে। 'কাকতাড়ুয়া' উপন্যাসে বুধা একজন কিশোর মুক্তিযোদ্ধা। পরিবারের সবাইকে হারিয়ে নিঃস্ব বুধা দেশের জন্য জীবন বাজি রেখে যুদ্ধ করে। পাকিস্তানি হানাদারদের অত্যাচার দেখে তার মনে প্রতিশোধের আগুন জ্বলে ওঠে। তাই সবাই যখন প্রাণ বাঁচাতে গ্রাম ছেড়ে পালিয়ে যায় তখন সে ঘুরে দাঁড়ায়। শত্রুর বাঙ্কারে মাইন পুঁতে বাঙ্কার উড়িয়ে দেয়। বুধা আত্মনির্ভরশীল। আত্মসিদ্ধান্ত থেকে তাকে কেউ টলাতে পারেনি নিজের ইচ্ছায় সে যুদ্ধে ঝাঁপিয়ে পড়ে। উদ্দীপকের অনুর মধ্যে বুধার বৈশিষ্ট্য প্রতিফলিত হয়েছে। কিশোর যোদ্ধা অনু সাঁতারে পারদর্শী। গ্রামের মুক্তিসেনাদের পরামর্শে অনু হানাদারদের জাহাজে ডিনামাইট সেট করে। অনুর সহযোগিতায় হানাদারদের জাহাজ উড়িয়ে দেয় মুক্তিবাহিনী। উদ্দিষ্ট আলোচনা থেকে প্রতীয়মান হয় যে, উপন্যাসে বুধা চরিত্রের যে আদর্শ চিত্রায়িত হয়েছে তারই প্রতিফলন ঘটতে দেখা যায় উদ্দীপকের অনুর মাঝে। দু'জনের মাঝেই দেশের জন্য অগাধ ভালোবাসা প্রকাশ পেয়েছে। বুধা ও অনু দুজনই শত্রু পক্ষের ঘাঁটি উড়িয়ে দিয়েছে অসীম সাহসিকতায়। জীবনকে তুচ্ছ করে দেশমাতৃকার জন্য কাজ করার আদর্শে বুধা ও অনু একসূত্রে আবদ্ধ হয়েছে। আর তাই \"উদ্দীপকের অনু যেন 'কাকতাড়ুয়া' . উপন্যাসের বুধা চরিত্রের আদর্শেরই ধারক”- উক্তিটি যথার্থই বলা যায়।"
        }
      ]
    },
    {
      "number": "10",
      "uddipok": "পিতার দরিদ্রতার সুযোগ নিয়ে পার্শ্ববর্তী গ্রামের প্রভাবশালী ও ধনবান কছির মিয়া রেশমাকে বিয়ের প্রস্তাব দেয়। বাবা এ বিয়েতে রাজি থাকলেও রেশমা রাজি হয়নি। সে নিজের পায়ে দাঁড়িয়ে বাবাকে সহযোগিতা করতে চায়। রেশমাকে রাজি করাতে না পেরে কছির মিয়া শেষ মুহূর্তে পিছু হটতে বাধ্য হয়।",
      "tag": "CB 20",
      "sub_questions": [
        {
          "label": "ক",
          "question": "\"একজন চেঁচামেচি করে আর একজন কাঁদে\"- উক্তিটি কার?",
          "explanation": "\"একজন চেঁচামেচি করে আর একজন কাঁদে\"- উক্তিটি জমিদার হাতেম আলির।"
        },
        {
          "label": "খ",
          "question": "\"ইহা পরাজিত শত্রুর শেষ দাবি\"- বুঝিয়ে লেখো।",
          "explanation": "\"ইহা পরাজিত শত্রুর শেষ দাবি\"- কথাটি হাতেম আলির জমিদারি পুনরুদ্ধারে শর্তসাপেক্ষে টাকা গ্রহণে অসম্মতি প্রসঙ্গে বহিপীর বলেছিল। তাহেরাকে বহিপীরের হাতে সমর্পণের শর্তে টাকা গ্রহণে অসম্মতি জানায় জমিদার হাতেম আলি। নৈতিকবোধের উদ্বোধনে তিনি এমন সিদ্ধান্তে অনড়। এতে তাঁর জমিদারি গেলেও তিনি তার মূল্যবোধ থেকে সরে আসবেন না। তাঁর এমন অবস্থানে বহিপীরের মাথায় যেন আকাশ ভেঙে পড়ে। বহিপীর তখন শর্তহীন ভাবে হাতেম আলিকে টাকা দিয়ে উপকার করতে চায়। সে প্রসঙ্গে নিজেকে পরাজিত শত্রু আখ্যা দিয়ে তার টাকা গ্রহণের দাবি জানায়।"
        },
        {
          "label": "গ",
          "question": "উদ্দীকের কছির মিয়ার শেষ মুহূর্তের চেতনার মধ্যে 'বহিপীর' নাটকের সাদৃশ্যপূর্ণ দিকটি ব্যাখ্যা করো।",
          "explanation": "উদ্দীপকের শরীফ মিয়ার শেষ মুহূর্তের চেতনার সাথে 'বহিপীর' নাটকের বহিপীর চরিত্রের বাস্তবজ্ঞানের সাদৃশ্য লক্ষ করা যায়। 'বহিপীর' নাটকের কেন্দ্রীয় চরিত্রের নাম বহিপীর। তিনি অত্যন্ত ধূর্ত প্রকৃতির মানুষ। অশিক্ষিত মানুষের কুসংস্কারাচ্ছন্নতা ও ধর্মীয় বিশ্বাসকে কাজে লাগিয়ে তিনি তার ধর্মব্যবসায় পরিচালনা করেন। কিন্তু নাটকের শেষে হাশেমের সঙ্গে তাহেরার পালিয়ে যাওয়াকে মেনে নেওয়ার মাধ্যমে তার বুদ্ধিমত্তা ও বাস্তবজ্ঞানের পরিচয় ফুটে ওঠে। - উদ্দীপকের শরীফ মিয়ার মাঝেও আমরা বাস্তবজ্ঞানের বিষয়টি লক্ষ করি। গ্রামের দরিদ্র পিতার অসহায়ত্বের সুযোগ নিয়ে তার মেয়েকে বিয়ে করতে চায় শরীফ মিয়া। মেয়ের বাবা উজ্জ্বল ভবিষ্যতের কথা চিন্তা করে বিয়েতে - রাজি হয়। কিন্তু রহিমা এ অসম বিয়েতে কোনোমতেই রাজি হয় না। রহিমাকে রাজি করাতে না পেরে শরীফ মিয়া পিছু হটে। যেমনটি আমরা . লক্ষ করি আলোচ্য নাটকের বহিপীর চরিত্রে। অর্থাৎ দুজনই বাস্তবজ্ঞানের কারণে বাস্তবতাকে মেনে নিয়ে লক্ষ্য থেকে সরে গিয়ে বুদ্ধিমত্তার পরিচয় দিয়েছে। কেননা, দুজনই চেতনাগত দিক থেকে ছিল অভিন্ন।"
        },
        {
          "label": "ঘ",
          "question": "\"উদ্দীপকে রেশমা 'বহিপীর' নাটকের তাহেরার মতোই জেগে ওঠা নারীর প্রতিচ্ছবি।\"- মন্তব্যটির যথার্থতা যাচাই করো।",
          "explanation": "উদ্দীপকটি এবং ‘বহিপীর’ নাটকের তাহেরা চরিত্রের মধ্যে যথেষ্ট সাদৃশ্য রয়েছে, যা রেশমাকে একজন জেগে ওঠা নারীর প্রতিচ্ছবি হিসেবে দেখা যায়। রেশমা এবং তাহেরা, দুজনেই তাদের সমাজের প্রতিবন্ধকতা ও কঠিন পরিস্থিতির বিরুদ্ধে দৃঢ়ভাবে দাঁড়িয়েছে, তাদের আত্মবিশ্বাস এবং সংকল্পের মাধ্যমে তারা নিজেদের অবস্থান পরিবর্তন করতে চায়। প্রথমত, রেশমা নিজের পরিবারের দরিদ্রতার সুযোগ নিয়ে এক প্রভাবশালী ব্যক্তির বিয়ের প্রস্তাবে রাজি না হয়ে, তার ভবিষ্যৎ এবং বাবাকে সহযোগিতা করার জন্য নিজের উপার্জনমূলক ক্ষমতার দিকে মনোনিবেশ করে। রেশমা এখানে আত্মবিশ্বাসী এবং দায়িত্বশীল নারীর প্রতিচ্ছবি হিসেবে ফুটে ওঠে, যিনি নিজের জীবনের দিকনির্দেশনা ঠিক করার জন্য সংগ্রাম করে। কছির মিয়ার মতো একজন ধনী ব্যক্তির প্রস্তাব নাকচ করে, সে তার জীবন নিজ হাতে গড়তে চায় এবং বাবাকে সহায়তা করতে চায়। এর মাধ্যমে তার স্বাধীনতা ও আত্মনির্ভরতার প্রতি আগ্রহ স্পষ্টভাবে প্রকাশিত হয়, যা তাহেরার চরিত্রের মতোই। তাহেরা, বহিপীর নাটকে, একই ধরনের দৃঢ় প্রতিজ্ঞা এবং আত্মবিশ্বাস দেখায়। সে তার পরিস্থিতির প্রতি সচেতন এবং নিজের অবস্থান পরিবর্তনের জন্য আধ্যাত্মিক শক্তির সাথে মিলিত হয়ে তার জীবনকে নতুন দিকে এগিয়ে নিয়ে যেতে চায়। তাহেরা, যেমন পিতার অসীম ভালোবাসা এবং স্নেহের প্রতি সম্মান রেখে সিদ্ধান্ত নেয় যে সে নিজের পায়ে দাঁড়িয়ে নিজেকে প্রতিষ্ঠিত করবে, ঠিক তেমনি রেশমাও তার জীবন নিজের হাতে নিতে চায় এবং সামাজিক ধারা ও প্রথার বিরুদ্ধে দাঁড়ায়। এছাড়া, দুজনেরই একাধিক আত্মবিশ্বাসী সিদ্ধান্ত তাদের চরিত্রকে শক্তিশালী এবং আত্মনির্ভরশীল হিসেবে তুলে ধরে, যা জেগে ওঠা নারীর প্রতিচ্ছবি হিসেবে তাদের গ্রহণযোগ্যতা তৈরি করে। তারা কোনোরকম সামাজিক চাপ বা লোভের বিরুদ্ধে দাঁড়িয়ে, নিজেদের উন্নতি এবং আত্মসম্মানকে প্রাধান্য দেয়। অতএব, উদ্দীপকের মন্তব্য \"রেশমা 'বহিপীর' নাটকের তাহেরার মতোই জেগে ওঠা নারীর প্রতিচ্ছবি\" পুরোপুরি যথার্থ।"
        }
      ]
    },
    {
      "number": "11",
      "uddipok": "এক সময় বাংলায় আট বছরের গৌরিদান প্রথা ছিল। তাও কুলিন কুল রক্ষার্থে পাত্র যদি মৃত্যু পথযাত্রীও হয়, তবুও মাতাপিতা কুলরক্ষার জন্য কন্যাকে সেই পাত্রের সাথে বিবাহ দিত। মনোরমার জীবনেও এরকম একটি ঘটনা ঘটেছিল। পাত্র বিয়ে করতে এসেছেন হাঁপানি নিয়ে। মনোরমা এই দৃশ্য দেখে কনের সাজ রাগ করে ছিড়ে একাকী পালিয়ে যায়।",
      "tag": "CB 20",
      "sub_questions": [
        {
          "label": "ক",
          "question": "হাতেমের বাল্যবন্ধুর নাম কী?",
          "explanation": "হাতেম আলির বাল্যবন্ধুর নাম আনোয়ার উদ্দিন।"
        },
        {
          "label": "খ",
          "question": "জমিদার হাতেম আলির মনে শান্তি নেই কেন?",
          "explanation": "সূর্যাস্ত আইনের ফলে জমিদারি নিলামে ওঠার কারণেই জমিদার হাতেম আলির মনে শান্তি নেই। জমিদার হাতেম আলি একজন ক্ষয়িষ্ণু জমিদার। মোটামুটিভাবে মান-সম্মান নিয়ে জীবনযাপন করলেও খাজনা বকেয়া থাকার কারণে সূর্যাস্ত আইনের মাধ্যমে তার জমিদারি নিলামে উঠবে। জমিদারি হারানোর ভয়েই জমিদার হাতেম আলির মনে শান্তি নেই। সে অশান্তির প্রভাব তার দৈহিক অবস্থার ওপর প্রভাব ফেলে। ফলে সে মানসিকভাবেও অসুস্থ হয়ে পড়ে।"
        },
        {
          "label": "গ",
          "question": "উদ্দীপকের মনোরমার মধ্যে 'বহিপীর' নাটকের যে চরিত্রের বৈশিষ্ট্য ফুটে উঠেছে তা বর্ণনা করো।",
          "explanation": "উদ্দীপকের মনোরমার মধ্যে 'বহিপীর' নাটকের তাহেরা চরিত্রের বৈশিষ্ট্য ফুটে উঠেছে। 'বহিপীর' নাটকের তাহেরাকে তার বাবা এবং সৎমা ইচ্ছার বিরুদ্ধে এক বৃদ্ধ পীরের সাথে বিয়ে দিলে তাহেরা বাড়ি থেকে পালিয়ে যায়। ঘটনাক্রমে জমিদার হাতেম আলির নৌকায় তাহেরার সাথে বহিপীরের পুনরায় দেখা হলে সবাই তাকে বহিপীরের হাতে তুলে দিতে চায়। কিন্তু দৃঢ়চেতা তাহেরা বহিপীরকে অস্বীকার করে এবং নিজের অবস্থানে অনড় থাকে। জমিদার পুত্র তাহেরাকে সমর্থন করে প্রতিবাদ করে এং শেষ পর্যন্ত তাহেরাকে নিয়ে পালিয়ে যায়। উদ্দীপকে আট বছরের গৌরি মনোরমা বাংলার কৌলীন্যপ্রথার শিকার হতে যাওয়া এক কিশোরী। তৎকালীন বাংলায় কুল রক্ষার্থে মৃত্যুপথযাত্রী কুলীনের সাথে মাতা-পিতারা তাদের শিশুকন্যাদের বিয়ে দিতে ইতস্তত করতেন না। উদ্দীপকের মনোরমাকেও তেমনি এক হাঁপানি রোগী বিয়ে করতে এসেছে দেখে রাগ করে কনের সাজ নষ্ট করে সে পালিয়ে যায়। মনোরমা ও তাহেরা উভয়ই প্রতিবাদী ও দৃঢ়চেতা চরিত্রের অধিকারী। - দুজনকেই কঠিন পরিস্থিতিতে ঘরছাড়া হতে হয়েছিল। দৃঢ়চেতা, সাহসী মনোভাবের মনোরমার মধ্যে আলোচ্য নাটকের তাহেরা চরিত্রের বৈশিষ্ট্য যথার্থভাবেই ফুটে উঠেছে।"
        },
        {
          "label": "ঘ",
          "question": "\"উদ্দীপকের ভাবার্থ 'বহিপীর' নাটকের প্রেক্ষাপট হতে সম্পূর্ণ আলাদা\"- মন্তব্যটির সঠিকতা যাচাই করো।",
          "explanation": "পরিবেশ, পরিস্থিতি এবং ভিন্ন প্রেক্ষাপটের ভিত্তিতে উদ্দীপকের ভাবার্থ 'বহিপীর' নাটকের প্রেক্ষাপট হতে সম্পূর্ণ আলাদা। 'বহিপীর' নাটক তৎকালীন বাংলায় জেঁকে বসা পীরপ্রথার এক জীবন্ত দলিল। সমকালীন বাঙালি মুসলিম সমাজে পীরপ্রথা এক উৎপাতের নাম। 'বহিপীর' নাটকে তেমনি এক কাহিনি উঠে এসেছে। যেখানে মুরিদরা বিভিন্নভাবে পীরদের খুশি করতে ব্যস্ত হয়ে পড়ে। আর সে সুযোগে পীররাও তাদের স্বার্থ আদায় করে নেন। তাহেরার পিতা-মাতা বহিপীরের মুরিদ, পীরকে খুশি করার জন্য তাহেরাকে বিয়ে দেয় বৃদ্ধ বহিপীরের সাথে। তাহেরা প্রতিবাদ করে বাড়ি থেকে পালিয়ে গেলে বহিপীর নানাভাবে তাকে ফেরাতে ব্যর্থ হয়ে শেষ পর্যন্ত বাস্তবতা মেনে নেয়। উদ্দীপকে দেখা যায় তৎকালীন বাংলায় প্রচলিত ছিল গৌরিদান প্রথা। তখন আটবছর বয়সি কন্যাদের পিতা-মাতা তাদের কুলীনকুল রক্ষার্থে কন্যাকে অসুস্থ, বৃদ্ধ কখনো বা মৃত্যুপথযাত্রী পাত্রের কাছেও বিয়ে দিতে কুণ্ঠিত হতেন না। উদ্দীপকের মনোরমাও এই ঘটনার শিকার, অসুস্থ • পাত্রকে বিয়ের আসরে দেখে সে রাগ করে কনের বেশ নষ্ট করে পালিয়ে যায়। উদ্দীপক ও আলোচ্য নাটক উভয়ক্ষেত্রে নারী চরিত্র দুটি পালিয়ে গেলেও তাদের প্রেক্ষাপটের ভাবার্থ ভিন্ন। নাটকে তাহেরাকে তার ইচ্ছার বিরুদ্ধে বাবা এবং সৎমা এক বৃদ্ধের সাথে বিয়ে দেন। বহিপীর বিয়ের পূর্বে একবারও তাহেরার মত নেওয়ার প্রয়োজনবোধ করেননি, বরং তিনি নিজের স্বার্থ সিদ্ধিতে মশগুল ছিলেন। এক পর্যায়ে অদমনীয় তাহেরা পালিয়ে যায়। উদ্দীপকের মনোরমাও তৎকালীন বাংলার গৌরিদান এবং কুলীনপ্রথার বলি হতে যাওয়া থেকে নিজেই নিজেকে রক্ষা করে। বিয়ের আসরে অসুস্থ বরকে দেখে সাহসী মনোরমা ক্ষোভে তার কনের সাজ ছিন্ন করে একাকী পালিয়ে যায়। উদ্দীপকের মনোরমা নিজেকে গৌরিদান ও কুলীনপ্রথার বলি হতে না দিয়ে পালিয়ে যায় আর নাটকের তাহেরা অসম বিয়ের প্রতিবাদে পালিয়ে গিয়ে নিজেকে রক্ষা করে। উদ্দীপকে দেখা যায় সমাজে কুলীন ও. গৌরিদানপ্রথা কীভাবে মানুষের জীবনকে নিয়ন্ত্রণ করছে অপরপক্ষে আলোচ্য নাটকের পীরপ্রথার নেতিবাচক দিক ও মানুষের ওপর এর প্রভাব বিস্তার আলোচনা করা হয়েছে। তাই বলা যায়, উদ্দীপকের ভাবার্থ 'বহিপীর' নাটকের প্রেক্ষাপট হতে সম্পূর্ণ আলাদা- উক্তিটি যথাযথ।"
        }
      ]
    }
  ]
}