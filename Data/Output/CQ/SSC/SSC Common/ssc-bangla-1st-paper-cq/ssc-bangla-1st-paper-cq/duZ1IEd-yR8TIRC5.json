{
  "title": "সিলেট বোর্ড ২০২৫",
  "subtitle": "(11)",
  "questions": [
    {
      "number": "1",
      "uddipok": "ফুলপুর ইউ.পি চেয়ারম্যান জনাব পাকির আলি তাঁর ইউনিয়নের আপামর জনসাধারণের সাথে নিঃসংকোচে মিশে যান। বিশেষ করে খেটে খাওয়া দরিদ্র মানুষগুলোর প্রতি তিনি খুবই আন্তরিক। তিনি তাঁদের দুর্দিনে যেমন সাহায্যের হাত বাড়িয়ে দেন, তেমনি বিশেষ কোনো উপলক্ষ্যে তাঁদের আনন্দেরও অংশীদার হন। তাঁরাও তাঁর কথায় নিজেদের জীবন দিতে প্রস্তুত থাকেন। পাকির আলি বলেন, এরাই আমার শক্তি।",
      "tag": "SB 25",
      "sub_questions": [
        {
          "label": "ক",
          "question": "কোনটি আত্মার ধর্ম নয়?",
          "explanation": ""
        },
        {
          "label": "খ",
          "question": "“দেশের অধিবাসী লইয়াই তো দেশ এবং ব্যক্তির সমষ্টিই তো জাতি।\"- ব্যাখ্যা কর।",
          "explanation": ""
        },
        {
          "label": "গ",
          "question": "উদ্দীপকের পাকির আলির সাথে 'উপেক্ষিত শক্তির উদ্‌বাধন' প্রবন্ধের কোন চরিত্রের সাদৃশ্য রয়েছে? ব্যাখ্যা কর।",
          "explanation": ""
        },
        {
          "label": "ঘ",
          "question": "ফুলপুর ইউনিয়নের জনসাধারণ কেন পাকির আলির জঁন্য জীবন দিতে প্রস্তুত হয়, তা প্রবন্ধের আলোকে বিশ্লেষণ কর।",
          "explanation": ""
        }
      ]
    },
    {
      "number": "2",
      "uddipok": "নদীভাঙনে বাড়ি ভেঙে গেলে শহরে সপরিবারে চলে আসেন জলিল মিয়া। একটি বেসরকারি অফিসে পিয়নের কাজ নেন। কাজের পাশাপাশি কর্মকর্তাদের যেকোনো ব্যক্তিগত কাজ সানন্দে করে দেন। তাই সবাই তাঁর কাজে ভীষণ খুশি। অবসরে জলিল মিয়া তাঁর গ্রামের কথা ভাবেন। সেই সবুজ গাছে ঢাকা, পাখির কলকাকলিতে মুখর, নদীতীরের সেই শ্যামল গ্রামে ফিরে যেতে তাঁর প্রবল ইচ্ছা করে।",
      "tag": "SB 25",
      "sub_questions": [
        {
          "label": "ক",
          "question": "'ওরভোয়া' অর্থ কী?",
          "explanation": "'ওরভোয়া' অর্থ আবার দেখা হবে।"
        },
        {
          "label": "খ",
          "question": "\"অল্প শোকে কাতর, অধিক শোকে পাথর।\" -লেখক কথাটি কেন বলেছেন? ব্যাখ্যা কর।",
          "explanation": "প্রয়োজনের অতিরিক্ত খাবার পরিবেশন করার পরেও ভৃত্য আবদুর রহমান বলে- রান্নাঘরে আরও আছে। খাবারের এরকম আধিক্য দেখে লেখক প্রশ্নোক্ত কথাটি বলেছেন। আফগানিস্তানে লেখকের ভৃত্য আবদুর রহমান। তার রান্না করা খাবার পরিবেশনের পর খাবারের প্রাচুর্য দেখে লেখক অবাক হন। প্রচুর মাংস, বড় সাইজের আটটি শামি-কাবাব, পুরো একটা মুরগির রোস্ট দেখে লেখক অবাক হন। ইতোমধ্যে আবদুর রহমান যা খাবার এনেছে তা খাওয়াই ছিল লেখকের পক্ষে অসম্ভব, তার ওপর যখন বলে রান্নাঘরে আরও অবশিষ্ট আছে তখন সম্পূর্ণ খাবারের পরিমাণ চিন্তা করে লেখক রীতিমতো নিশ্চুপ হয়ে যান। তখন নিজের মানসিক অবস্থা বোঝাতে লেখক উল্লিখিত মন্তব্যটি করেছিলেন।"
        },
        {
          "label": "গ",
          "question": "উদ্দীপকের জলিল মিয়ার গ্রাম আর 'প্রবাস বন্ধু' রচনায় বর্ণিত পানশিরের মধ্যে তুলনা কর।",
          "explanation": "উদ্দীপকের জলিল মিয়ার গ্রাম আর 'প্রবাস বন্ধু' রচনায় বর্ণিত পানশিরের মধ্যে তুলনা করলে প্রাকৃতিক ভিন্নতা বা বৈসাদৃশ্য পরিলক্ষিত হয়। 'প্রবাস বন্ধু' রচনায় লেখক সৈয়দ মুজতবা আলী প্রতিবেশী দেশ আফগানিস্তানের ভূমি, পরিবেশ, সেখানকার মানুষ ও তাদের সহজ-সরল জীবনাচরণ, বিচিত্র খাদ্য ইত্যাদি বিষয় ফুটিয়ে তুলেছেন হাস্যরসাত্মকভাবে। লেখকের দেখভালে নিয়োজিত থাকা আবদুর রহমানের জন্মভূমি পানশিরের বরফশীতল জলবায়ুর আকর্ষণীয় বর্ণনা পাওয়া যায় এই রচনায়। উদ্দীপকের বেসরকারি অফিসের পিয়ন জলিল মিয়া অবসরে নিজের গ্রামের কথা ভাবেন। তাঁর গ্রাম সবুজ গাছে ঢাকা, পাখির কলকাকলিতে মুখর; নদীতীরের সেই শ্যামল গ্রামে তাঁর ফিরে যেতে প্রবল ইচ্ছা করে। 'প্রবাস বন্ধু' ভ্রমণকাহিনিতেও আবদুর রহমান নিজের গ্রাম পানশিরের সৌন্দর্য তুলে ধরেছে। তার মতে পানশিরের সৌন্দর্যে লেখক মুগ্ধ হবেন। সেখানে শীতকালে প্রচুর বরফ পড়ে, নানা ধরনের বরফ। বাতাস বয়ে চলে। আবার কখনো বরফ পড়া বন্ধ হয়ে সূর্য ওঠে। সাদা বরফের ওপর সূর্যের রোশনি উজ্জ্বল আলো বিকিরণ করে যাতে চোখ মেলে তাকানো যায় না। পানশিরের এমন বিচিত্র প্রাকৃতিক সৌন্দর্য নিঃসন্দেহে উদ্দীপকের জলিল মিয়ার গ্রামের সৌন্দর্যের সঙ্গে বৈসাদৃশ্যপূর্ণ।"
        },
        {
          "label": "ঘ",
          "question": "উদ্দীপকের জলিল মিয়া 'প্রবাস বন্ধু' রচনার আবদুর রহমানের প্রতিনিধিত্ব করে কি? তোমার উত্তরের পক্ষে যুক্তি দাও।",
          "explanation": "হ্যাঁ, উদ্দীপকের জলিল মিয়া 'প্রবাস বন্ধু' ভ্রমণকাহিনির আবদুর রহমানের প্রতিনিধিত্ব করে। কারণ সেও আবদুর রহমানের মতোই আন্তরিক ও স্বদেশপ্রেমিক। 'প্রবাস বন্ধু' রচনায় আফগান আবদুর রহমান লেখকের দেখভালে নিয়োজিত হয়। সে খুব সরল, সেবাপরায়ণ ও আন্তরিক ছিল। তার দেশপ্রেমে লেখক মুগ্ধ হয়েছিলেন। তার কাছে জন্মস্থান পানশির ছিল পৃথিবীর শ্রেষ্ঠ স্থান। নদীভাঙনে বাড়ি ভেঙে গেলে উদ্দীপকের জলিল মিয়া সপরিবারে শহরে চলে আসেন। বেসরকারি অফিসে পিয়নের কাজ করতে গিয়ে কর্মকর্তাদের যেকোনো ব্যক্তিগত কাজও করে দেন তিনি। ফলে সবাই তাঁর কাজে ভীষণ খুশি। আবার জলিল মিয়া অবসরে তাঁর গ্রামের কথাও ভাবেন। তাঁর সবুজ গাছে ঢাকা, পাখির কলকাকলিতে মুখর ও নদীতীরের শ্যামল গ্রামে তিনি ফিরে যেতে চান। জলিল মিয়ার এমন জন্মভূমি ছেড়ে দূরে থাকা, সেবাপরায়ণতা ও দেশপ্রেম 'প্রবাস বন্ধু' ভ্রমণকাহিনির আবদুর রহমানের মধ্যেও লক্ষ করা যায়। সে ছিল লেখকের প্রতি খুবই আন্তরিক ও সেবাপরায়ণ। তার আচরণ ও কথাবার্তায় এ দিকগুলো স্পষ্টভাবে ফুটে উঠেছে। 'প্রবাস কন্ন্ধু' ভ্রমণকাহিনিতে আবদুর রহমান নিজ গ্রাম পানশির ছেড়ে কাবুল শহরে অবস্থান করে। সেখানে সে লেখককে সাদরে গ্রহণ করে এবং লেখকের গৃহকর্মী হিসেবে তাঁর দেখভাল করে। তার সেবাপরায়ণতা ও আতিথেয়তায় লেখক মুগ্ধ হন। আবার তার নিজের জন্মস্থান পানশির সম্পর্কে সে নানা রকম সৌন্দর্যের কথা বলে। তার বর্ণনায় উঠে আসে পানশিরের অপরূপ সৌন্দর্য, সেখানকার বিচিত্র পরিবেশ ও প্রকৃতি। এর মাধ্যমে তার দেশপ্রেম ফুটে ওঠে। ফলে উদ্দীপকের জলিল মিয়ার সঙ্গে তার অনেকাংশেই মিল পাওয়া যায়। তাই বলা যায়, উদ্দীপকের জলিল মিয়া 'প্রবাস বন্ধু' ভ্রমণকাহিনির আবদুর রহমানের প্রতিনিধিত্ব করে।"
        }
      ]
    },
    {
      "number": "3",
      "uddipok": "বিশ্ববিদ্যালয় পাঠ শেষ করে শফিক গ্রামের স্কুলে শিক্ষকতা শুরু করেন। গ্রামের তরুণ-যুবকদের সাথে নিয়ে গড়ে তোলেন একটি গণপাঠাগার। তরুণ প্রজন্মকে পাঠ্যবইয়ের পাশাপাশি পাঠাগারে বসে বই পড়তে উদ্বুদ্ধ করেন। কিন্তু কিছু অভিভাবক ক্লাসের পড়ার বাইরে অন্য বই পড়াকে 'সময়ের অপচয় বলে মনে করেন। তাঁরা শফিক স্যারের উদ্যোগের বিরোধিতা করতে এলে শফিক স্যার তাঁদের উদ্দেশ্যে বলেনরোগীর চিকিৎসার জন্য যেমন হাসপাতাল প্রয়োজন; তেমনি মানবিক মূল্যবোধসম্পন্ন মানুষ হিসেবে নিজেকে গড়ে তুলতে হলে নিয়মিত বই পড়া প্রয়োজন।",
      "tag": "SB 25",
      "sub_questions": [
        {
          "label": "ক",
          "question": "ভাঁড়েও ভবানী শব্দের অর্থ কী?",
          "explanation": "ভাঁড়েও ভবানী শব্দের অর্থ রিক্ত বা শূন্য।"
        },
        {
          "label": "খ",
          "question": "\"সুশিক্ষিত লোক মাত্রই স্বশিক্ষিত।\"- বলতে কী বোঝানো হয়েছে?",
          "explanation": "\"সুশিক্ষিত লোকমাত্রই স্বশিক্ষিত।\"- এ কথা বলতে বোঝানো হয়েছে, যথার্থ শিক্ষিত ব্যক্তি স্বচ্ছন্দচিত্তে ও স্বতঃস্ফূর্তভাবে শিক্ষা অর্জন করে। শিক্ষার মূল উদ্দেশ্য হচ্ছে মানুষকে ভেতর থেকে মানুষ করে তোলা। যে ব্যক্তি স্কুল-কলেজের শিক্ষাই শুধু নয়, নিজ অনুসন্ধিৎসা ও আগ্রহে জ্ঞানের নানা বিষয়ে অবগাহন করেছেন তিনি সুশিক্ষিত। এই শিক্ষা নিজে নিজে অর্জন করতে হয়। শিক্ষা কেউ কাউকে দিতে পারে না। শিক্ষক কেবল শিক্ষার্থীকে পথ দেখাতে পারেন, শিক্ষার্থীর কৌতূহল বাড়াতে পারেন, বুদ্ধিবৃত্তিকে জাগ্রত করতে পারেন; মনোরাজ্যের ঐশ্বর্যের সন্ধান দিয়ে তার জ্ঞান পিপাসাকে বাড়িয়ে তুলতে পারেন। শিক্ষার মাধ্যমে মানুষ মনুষ্যত্ব অর্জন করে সমাজের কল্যাণ সাধন করে থাকেন। এ কারণেই স্বশিক্ষিত লোককে লেখক সুশিক্ষিত বলেছেন।"
        },
        {
          "label": "গ",
          "question": "উদ্দীপকের অভিভাবকদের আচরণে 'বই পড়া' প্রবন্ধের কোন দিকটি প্রতিফলিত হয়েছে? ব্যাখ্যা কর।",
          "explanation": "উদ্দীপকের অভিভাবকদের আচরণে 'বই পড়া' প্রবন্ধের শিক্ষার ত্রুটিযুক্ত দিকটি প্রতিফলিত হয়েছে। 'বই পড়া' প্রবন্ধে লেখক প্রচলিত শিক্ষা পদ্ধতিকে ত্রুটিপূর্ণ ও শিক্ষার্থীদের মানসিক বিকাশে অন্তরায় হিসেবে তুলে ধরেছেন। তিনি মনে করেন আমাদের শিক্ষাব্যবস্থায় শিক্ষার্থীদের জোর করে বিদ্যা গেলানো হয় শুধু শিক্ষার নগদ লাভের কথা চিন্তা করে। এখানে তাদের মানসিক বিকাশের জন্য পাঠ্য বিষয়ের বাইরের কোনো বই পড়তে উদ্‌বুদ্ধ করা হয় না। উদ্দীপকের শিক্ষক শফিক তরুণ প্রজন্মকে পাঠ্যবইয়ের পাশাপাশি পাঠাগারে বসে বই পড়তে উদ্‌বুদ্ধ করেন। কিন্তু কিছু অভিভাবক ক্লাসের পড়ার বাইরে অন্য বই পড়াকে সময়ের অপচয় মনে করেন। অভিভাবকদের এমন নির্বুদ্ধিতাকে 'বই পড়া' প্রবন্ধেও লেখক তুলে ধরেছেন। প্রবন্ধটিতে লেখক বলেন, আমাদের দেশের শিক্ষাপদ্ধতি জোর করে বিদ্যা গেলানোর পক্ষপাতী। ফলে স্কুল-কলেজে সেটিই দেখা যায়। সেখানে শিক্ষার্থীদের ইচ্ছার বিরুদ্ধে জোর করে পাঠ্যবই পড়ানো হয়। তারা সেটি আয়ত্ত করতে পারে কি না সেদিকে তাদের খেয়াল নেই। বাইরের বিভিন্ন বই স্বেচ্ছায় পড়ে তারা যে স্বশিক্ষায় শিক্ষিত হবে সেই সুযোগ তাদের দেওয়া হয় না। শিক্ষার ত্রুটিযুক্ত এই দিকটি উদ্দীপকের অভিভাবকদের আচরণে দেখা যায়।"
        },
        {
          "label": "ঘ",
          "question": "\"শফিক স্যারের ভাবনা 'বই পড়া' প্রবন্ধের লেখকের মতকে সমর্থন করে।\"- মন্তব্যটিরযথার্থতা নিরূপণ কর।",
          "explanation": "\"শফিক স্যারের ভাবনা 'বই পড়া' প্রবন্ধের লেখকের মতকে সমর্থন করে।\"- মন্তব্যটি যথার্থ। কারণ আলোচ্য প্রবন্ধের লেখকও জাতির মানসিক বিকাশ ও সমৃদ্ধিতে বই পড়ার প্রতি গুরুত্ব দিয়েছেন। 'বই পড়া' প্রবন্ধে লেখক মানুষের মানসিক বিকাশ ও বিচিত্র বিষয়ে জ্ঞানার্জনের জন্য বই পড়ার গুরুত্ব ও তাৎপর্য তুলে ধরেছেন। তিনি লাইব্রেরিকে স্কুল-কলেজের ওপরে স্থান দিয়েছেন। আবার আমাদের শিক্ষার বর্তমান অবস্থায় তিনি লাইব্রেরিকে মনের হাসপাতাল হিসেবে তুলনা করেছেন। কেননা লাইব্রেরিতে মানুষ নিজের পছন্দমতো বই পড়ে বিচিত্র বিষয়ে জ্ঞান লাভ করে নিজের মনকে সমৃদ্ধ করতে পারে। 'বই পড়া' প্রবন্ধে লেখক পাঠে অনীহার কারণ হিসেবে আমাদের বর্তমান শিক্ষাব্যবস্থাকে দায়ী করেছেন। প্রচলিত শিক্ষাব্যবস্থা কীভাবে আমাদের হৃদয়বৃত্তিকে প্রস্ফুটিত না করে তা নষ্ট-করে দেয় সেই দিকটি ব্যাখ্যা করেছেন। তিনি স্কুল-কলেজে জোর করে বিদ্যা গেলানোর মাধ্যমে শিক্ষার্থীদের সৃষ্টিশীলতাকে নষ্ট করার কথা বলেছেন। এসব হীন অবস্থা থেকে উত্তরণের জন্য, স্বশিক্ষা অর্জনের জন্য লাইব্রেরি প্রতিষ্ঠা এবং বই পড়ার প্রতি লেখক বিশেষ জোর দিয়েছেন। যাতে শিক্ষার্থীরা তাদের রুচি ও পছন্দ, অনুযায়ী বই পড়ে জ্ঞান অর্জন করতে পারে। অন্যদিকে উদ্দীপকের শফিক স্যারও তরুণ প্রজন্মকে পাঠ্যবইয়ের পাশাপাশি পাঠাগারে বসে বই পড়তে উদ্‌বুদ্ধ করেন। তিনি মনে করেন মানবিক মূল্যবোধসম্পন্ন মানুষ হিসেবে নিজেকে গড়ে তুলতে হলে নিয়মিত বই পড়া প্রয়োজন। 'বই পড়া' প্রবন্ধে লেখক যথার্থ শিক্ষিত হয়ে মনের প্রসার ঘটানোর জন্য বই পড়তে বলেছেন। এ কারণে তিনি লাইব্রেরিকে বেশি গুরুত্ব দিয়েছেন। কারণ মানুষ সেখানে গিয়ে পছন্দমতো বই পড়ে জ্ঞান অর্জন করে। লেখক মানসিক বিকাশ ও জ্ঞানলাভের জন্য বই পড়তে উৎসাহিত করেছেন। লেখকের সেই পরামর্শের সঙ্গে উদ্দীপকের শফিক স্যারের পরামর্শ একসূত্রে গাঁথা। তিনি তরুণ-যুবকদের নিয়ে গড়ে তোলেন পাঠাগার। অভিভাবকদের পরামর্শ দেন শিক্ষার্থীদের যেন নানা রকম বই পড়ার সুযোগ দেওয়া হয়। তাই বলা যায়, প্রশ্নোক্ত মন্তব্যটি যথার্থ।"
        }
      ]
    },
    {
      "number": "4",
      "uddipok": "ধনাঢ্য ব্যবসায়ী আমজাদ সাহেব নিজের নিরাপত্তার জন্য, একজন দেহরক্ষী নিয়ে চলাফেরা করেন। একদিন ছিনতাইকারীর কবলে পড়লে তাঁর দেহরক্ষী আমজাদ সাহেবকে রক্ষা করতে গিয়ে আহত হন। দেহরক্ষীর কর্তব্যপরায়ণতায় খুশি হয়ে আমজাদ সাহেব তাঁর উপযুক্ত চিকিৎসার ব্যবস্থা করার পাশাপাশি বেতনও বাড়িয়ে দেন।",
      "tag": "SB 25",
      "sub_questions": [
        {
          "label": "ক",
          "question": "'নিয়তি' গল্পে মহারাজার কী দেখে মুগ্ধ হতে হয়?",
          "explanation": ""
        },
        {
          "label": "খ",
          "question": "'একে বলে নিয়তি।'-উক্তিটি ব্যাখ্যা কর।",
          "explanation": ""
        },
        {
          "label": "গ",
          "question": "উদ্দীপকের দেহরক্ষীকে 'নিয়তি' গল্পের কার সাথে মেলানো যায়?",
          "explanation": ""
        },
        {
          "label": "ঘ",
          "question": "\"উদ্দীপকের আমজাদ সাহেব আর 'নিয়তি' গল্পের কথকের বাবা দুজনের ভূমিকা ভিন্ন হলেও উদ্দেশ্য এক।\"- মন্তব্যটি বিশ্লেষণ কর।",
          "explanation": ""
        }
      ]
    },
    {
      "number": "5",
      "uddipok": "(i) \"নাই কিরে সুখ? নাই কিরে সুখ? এ ধরা কি শুধু বিষাদময়? যাতনে জ্বলিয়া কাঁদিয়া মরিতে কেবলি কি নর জনম লয়?\" (ii) \"কার্যক্ষেত্র ওই প্রশস্ত পড়িয়া, সমর-অঙ্গন সংসার এই, যাও বীরবেশে কর গিয়ে রণ যে জিনিবে সুখ লভিবে সে-ই।\"",
      "tag": "SB 25",
      "sub_questions": [
        {
          "label": "ক",
          "question": "'জীবন-সঙ্গীত' কবিতায় কবি আয়ুকে কীসের সাথে তুলনা করেছেন?",
          "explanation": ""
        },
        {
          "label": "খ",
          "question": "করি আমাদেরকে ভবিষ্যতের উপর নির্ভর করতে নিষেধ করেছেন কেন?",
          "explanation": ""
        },
        {
          "label": "গ",
          "question": "উদ্দীপকের অংশ (i) এ 'জীবন-সঙ্গীত' কবিতার কোন দিকটির প্রতিফলন ঘটেছে? ব্যাখ্যা কর।",
          "explanation": ""
        },
        {
          "label": "ঘ",
          "question": "\"উদ্দীপকের অংশ (ii) 'জীবন-সঙ্গীত' কবিতার কবির চূড়ান্ত আহ্বানেরই প্রতিধ্বনি।\" তুমি কি এ কথার সাথে একমত? যুক্তিসহ লেখ।",
          "explanation": ""
        }
      ]
    },
    {
      "number": "6",
      "uddipok": "\"বাংলা আমার আমি বাংলার বাংলা আমার জন্মভূমি গঙ্গা ও যমুনা, পদ্মা ও মেঘনা, বহিছে যাহার চরণ চুমি। …………………….. হৃদয় আমার বাংলার লাগি, যে দেশেই থাকি সদা থাকে জাগি, স্বর্গ হতেও শ্রেষ্ঠ সে আমার বাংলা আমার অমিয় ধারা।\"",
      "tag": "SB 25",
      "sub_questions": [
        {
          "label": "ক",
          "question": "'আমি কোনো আগন্তুক নই' কবিতায় কবির চিরচেনা স্বজন কে?",
          "explanation": "'আমি কোনো আগন্তুক নই' কবিতায় কবির চিরচেনা স্বজন কদম আলী।"
        },
        {
          "label": "খ",
          "question": "'আমি স্বাগ্নিক নিয়মে এখানেই থাকি'- কথাটির দ্বারা কবি কী বুঝিয়েছেন?",
          "explanation": "\"আমি স্বাপ্নিক নিয়মে এখানেই থাকি\" কথাটির দ্বারা কবির স্বপ্নময় স্বদেশের সঙ্গে মিলে থাকাকে বুঝিয়েছেন। 'আমি কোনো আগন্তুক নই' কবিতায় কবি নিজের জন্মভূমির প্রতি তাঁর গভীর অনুরাগ প্রকাশ করেছেন। কবি যে দেশে জন্মেছেন সেই দেশটি স্বপ্নময়। সেই দেশের গ্রাম, গ্রামীণ প্রকৃতি ও জনজীবন প্রায় একই ধরনের স্বপ্নের স্পর্শ মাখা। কবিও সেই স্বপ্নময়তাকে ধারণ করেই বেড়ে উঠেছেন। অবাধ ও অবারিত স্বপ্নের মতো কবি সেখানে ছিলেন, এখনো তিনি সারা দেশের অস্তিত্বের সঙ্গেই মিশে আছেন।"
        },
        {
          "label": "গ",
          "question": "উদ্দীপকের প্রথম স্তবকের সাথে 'আমি কোনো আগন্তুক নই' কবিতার সাদৃশ্য তুলে ধর।",
          "explanation": "উদ্দীপকের প্রথম স্তবকের সঙ্গে 'আমি কোনো আগন্তুক নই' কবিতায় বর্ণিত জন্মভূমির সঙ্গে কবির গভীর বন্ধনের দিকটির সাদৃশ্য রয়েছে। 'আমি কোনো আগন্তুক নই' কবিতায় কবি জন্মভূমির সঙ্গে নিজের সম্পৃক্ততার মাধ্যমে জন্মভূমির প্রতি এদেশের মানুষের অবিচ্ছেদ্য সম্পর্কের দিকটি তুলে ধরেছেন। তিনি গ্রামের পথ-ঘাট; ধানখেত, নদীর কিনার, সেখানকার মানুষজন, কদম আলী, জমিলার মা প্রভৃতির কথা বলেছেন। গ্রামীণ প্রকৃতির সঙ্গে তাঁর বন্ধন ও মানুষের বেড়ে ওঠার বিষয়টি এতে প্রতিফলিত হয়েছে। এখানকার প্রকৃতি, পরিবেশ, পাখি, কার্তিকের ধানখেত সবই কবির চেনা। তারাও কবিকে চেনে, কারণ কবি কোনো আগন্তুক নন। উদ্দীপকের প্রথম স্তবকে কবি বাংলার সঙ্গে নিজের গভীর সম্পর্কের দিকটি তুলে ধরেছেন। কবি বাংলায় জন্মগ্রহণ করেছেন, যার চরণ স্পর্শ করে বয়ে গেছে গঙ্গা, যমুনা, পদ্মা ও মেঘনা। উদ্দীপকের এ বিষয়টি 'আমি কোনো আগন্তুক নই' কবিতার জন্মভূমির প্রতি কবির গভীর ভালোবাসার সঙ্গে সাদৃশ্যপূর্ণ। কবিতায় কবি নিজেকে জন্মভূমির সন্তান বলে দাবি করেছেন। এতে জন্মভূমির 'প্রতি তাঁর গভীর অনুভবটি প্রকাশ পেয়েছে। কবির এই অনুভব স্বদেশপ্রেমের সঙ্গে সম্পৃক্ত, যা উদ্দীপকে ফুটে উঠেছে।"
        },
        {
          "label": "ঘ",
          "question": "\"উদ্দীপকের দ্বিতীয় স্তবকে 'আমি কোনো আগন্তুক নই' কবিতার মূল চেতনার প্রতিফলন ঘটেছে।\"- উক্তিটির যথার্থতা নিরূপণ কর।",
          "explanation": "জন্মভূমির সঙ্গে মানুষের আজীবনের সম্পর্ক, আপন সত্তায় স্বদেশকে অনুভব করার বিষয়ে যোগসূত্র থাকায় \"উদ্দীপকের দ্বিতীয় স্তবকে 'আমি কোনো আগন্তুক নই' কবিতার মূল চেতনার প্রতিফলন ঘটেছে।\"- মন্তব্যটি যথার্থ। 'আমি কোনো আগন্তুক নই' কবিতায় কবি, জন্মভূমির সঙ্গে তাঁর নিজের কন্ধন ও মানুষের অবিচ্ছেদ্য সম্পর্কের দিকটি তুলে ধরেছেন। এখানে গ্রামীণ প্রকৃতির নানা অনুষঙ্গে কবির প্রাত্যহিক জীবনের সম্পৃক্ততার দিকটি প্রকাশ পেয়েছে। গ্রামের মাঠ-ঘাট, আকাশ, ফুল-পাখি, জোনাকি, পুকুর, মাছরাঙা সবই কবির বহু দিনের চেনা। তারাও তাকে ভালো করে চেনে। কবির মতো, মানুষও জন্মভূমির মধ্যে শিকড় গেড়ে থেকেই সমগ্র দেশকে আপন করে পায়। উদ্দীপকের দ্বিতীয় স্তবকে কবি তাঁর জন্মভূমি বাংলার জন্য আকুলতা ব্যক্ত করেছেন। কবি যে দেশেই থাকেন তার জন্য তিনি মদা জেগে থাকেন। জন্মভূমি তাঁর কাছে স্বর্গের চেয়েও শ্রেষ্ঠ। উক্ত দিকটি 'আমি কোনো আগন্তুক নই' কবিতার কবির মধ্যেও লক্ষণীয়। কবি তাঁর জন্মভূমির সঙ্গে নিজের সম্পর্ক প্রমাণ করার জন্য এর নানা অনুষঙ্গকে সাক্ষী বানিয়েছেন। তিনি বারবার বলেছেন তিনি কোনো আগন্তুক নন, বরং জন্মভূমির প্রতিটি বস্তু ও মানুষ তাঁর চিরপরিচিত। 'আমি কোনো আগন্তুক নই' কবিতায় আসমান, জমিনের ফুল, জোনাকি, পুকুর, মাছরাঙা, ধানখেত- এ সবকিছুই কবির দেশের মাটির প্রতি গভীর মমতাকে আরও গভীরতর করেছে। স্বদেশের সবকিছুই কবির অস্থিমজ্জায় গ্রথিত হয়ে আছে। জন্মভূমির সঙ্গে কবির এমন গভীর সম্পর্ক এবং তার প্রতি অকৃত্রিম ভালোবাসার দিকটিই উদ্দীপকের দ্বিতীয় স্তবকে প্রতিফলিত হয়েছে। তাই বলা যায়, প্রশ্নোক্ত মন্তব্যটি যথার্থ।"
        }
      ]
    },
    {
      "number": "7",
      "uddipok": "(i) \"এই পবিত্র বাংলাদেশ বাঙালির—আমাদের। দিয়া প্রহারে ধনঞ্জয় ভাঙা আমরা, করি না ভয় যত পরদেশি দস্যু ডাকাত আমাদের গামাদের।\" (ii) \"মাগো, ভাবনা কেন আমরা তোমার শান্তিপ্রিয় শান্ত ছেলে তবু শত্রু এলে অস্ত্র হাতে ধরতে জানি তোমার ভয় নেই, মা আমরা প্রতিবাদ করতে জানি।\"",
      "tag": "SB 25",
      "sub_questions": [
        {
          "label": "ক",
          "question": "'সাহসী জননী বাংলা' কবিতাটি কবির কোন গ্রন্থ থেকে নেওয়া হয়েছে?",
          "explanation": ""
        },
        {
          "label": "খ",
          "question": "'বুকে চাপা মৃতের আগুন' বলতে কবি কী বুঝিয়েছেন?",
          "explanation": ""
        },
        {
          "label": "গ",
          "question": "উদ্দীপকের অংশ (i) এর 'পরদেশি দস্যু-ডাকাত' 'সাহসী জননী বাংলা' কবিতার কাদেরকে নির্দেশ করে? ব্যাখ্যা কর।",
          "explanation": ""
        },
        {
          "label": "ঘ",
          "question": "“উদ্দীপকের অংশ (ii) ও 'সাহসী জননী বাংলা' কবিতার মূলসুর একই।”- মন্তব্যটি মূল্যায়ন কর।",
          "explanation": ""
        }
      ]
    },
    {
      "number": "8",
      "uddipok": "একটি সন্ত্রাসী দল এলাকার বড় বড় ব্যবসায়ী থেকে শুরু করে রাস্তার হকারদের কাছ থেকে নিয়মিত চাঁদা আদায় করে। চাঁদা না দিলে দোকানে হামলা ও লুটপাট করে। অভিযোগ পেয়ে আইন-শৃঙ্খলা বাহিনীর সদস্য আরাফাত দীর্ঘদিন সন্ত্রাসীদের গতিবিধি লক্ষ রেখে চাঁদা আদায়ের সময় হাতে-নাতে পুরো সন্ত্রাসী দলকে গ্রেফতার করেন।",
      "tag": "SB 25",
      "sub_questions": [
        {
          "label": "ক",
          "question": "উপন্যাসের সবচেয়ে গুরুত্বপূর্ণ উপাদান কোনটি?",
          "explanation": ""
        },
        {
          "label": "খ",
          "question": "\"মানুষ যখন দু'ভাগ হয়ে যায় তখন তার মধ্য দিয়ে যুদ্ধ নামের নদী বইতে থাকে।\" -ব্যাখ্যা কর।",
          "explanation": ""
        },
        {
          "label": "গ",
          "question": "উদ্দীপকের সন্ত্রাসীদের ঘটনা 'কাকতাড়ুয়া' উপন্যাসের কোন দিকটির ইঙ্গিত বহন করে? ব্যাখ্যা কর।",
          "explanation": ""
        },
        {
          "label": "ঘ",
          "question": "\"উদ্দীপকের আরাফাত বুধার চরিত্রের সম্পূর্ণ প্রতিনিধিত্ব করে না\"- মন্তব্যটি বিশ্লেষণ কর।",
          "explanation": ""
        }
      ]
    },
    {
      "number": "9",
      "uddipok": "কোভিড-১৯ এর সময় অল্প দিনের ব্যবধানে একে একে বাবা-মা ও একমাত্র বোনকে হারিয়ে একেবারে একা হয়ে পড়ে কিশোর তামিম। প্রথমে ভেঙে পড়লেও পরে ধীরে ধীরে শোক কাটিয়ে ওঠে সে। দেখাশোনা করার কোনো লোক না থাকায় তামিমের এক দূরসম্পর্কের খালা তাকে নিজের বাড়িতে নিয়ে যান। খালাতো ভাই-বোনেরা তাকে মুহূর্তেই আপন করে নেয়। খালার কাছে থেকেই তামিম পড়াশোনা চালিয়ে যায়।",
      "tag": "SB 25",
      "sub_questions": [
        {
          "label": "ক",
          "question": "বুধার বাবা-মায়ের কবরে কে গাছ লাগিয়েছিল?",
          "explanation": ""
        },
        {
          "label": "খ",
          "question": "\"এবার মৃত্যুর উৎপাত শুরু করেছে ভিন্ন রকমের মানুষ\" -কথাটি বুধা কেন বলেছে?",
          "explanation": ""
        },
        {
          "label": "গ",
          "question": "উদ্দীপকে তামিমের পরিস্থিতি 'কাকতাড়ুয়া' উপন্যাসের কোন ঘটনার সাথে সাদৃশ্যপূর্ণ? ব্যাখ্যা কর।",
          "explanation": ""
        },
        {
          "label": "ঘ",
          "question": "\"উদ্দীপকের খালা ও 'কাকতাড়ুয়া উপন্যাসের চাচির চরিত্র বিপরীতধর্মী”- মন্তব্যটি মূল্যায়ন কর।",
          "explanation": ""
        }
      ]
    },
    {
      "number": "10",
      "uddipok": "টানা ভারী বর্ষণে বাঁধ ভেঙে বন্যায় ক্ষেতের ফসল তলিয়ে যাওয়ার আশঙ্কায় বিচলিত হয়ে পড়েন করিমগঞ্জের কৃষকরা। বন্যার হাত থেকে বাঁচার জন্য মাতব্বর রহিম সরদার নামকরা পীর মনোয়ার হাজীকে নিয়ে আসেন। কিন্তু করিমগঞ্জ উচ্চ বিদ্যালয়ের প্রধান শিক্ষক মতিন চৌধুরী বন্যা প্রতিরোধে পীরের উপর নির্ভর না করে এলাকার যুবকদের সংগঠিত করেন। বয়স্করা যখন বন্যা ঠেকাতে পীরের দ্বারস্থ হন, তখন মতিন চৌধুরীর নেতৃত্বে যুবকরা প্রাণপণে বাঁধ মেরামত করে বন্যা ঠেকানোর চেষ্টা করতে থাকেন।",
      "tag": "SB 25",
      "sub_questions": [
        {
          "label": "ক",
          "question": "বহিপীর তাহেরাকে খুঁজতে প্রথমে কোথায় গিয়েছিলেন?",
          "explanation": ""
        },
        {
          "label": "খ",
          "question": "\"দুনিয়াটা সত্যি কঠিন পরীক্ষাক্ষেত্র।”- ব্যাখ্যা কর।",
          "explanation": ""
        },
        {
          "label": "গ",
          "question": "উদ্দীপকের রহিম সরদারকে 'বহিপীর' নাটকের কোন চরিত্রের সাথে মেলানো যায়? ব্যাখ্যা কর।",
          "explanation": ""
        },
        {
          "label": "ঘ",
          "question": "উদ্দীপকের মতিন চোঁধুরীকে কি 'বহিপীর' নাটকের হাশেম আলির প্রতিচ্ছবি বলা যায়? তোমার উত্তরের পক্ষে যুক্তি দাও।",
          "explanation": ""
        }
      ]
    },
    {
      "number": "11",
      "uddipok": "ব্যাংক থেকে ঋণ নিয়ে জামান সাহেব একটি শিল্প কারখানা স্থাপন করেন। কিন্তু দুর্ভাগ্যক্রমে,সময়মতো উৎপাদনে যেতে না পারায় তিনি 'যথাসময়ে ব্যাংক ঋণ শোধ করতে পারেননি। ফলে আইন অনুযায়ী ব্যাংক তাঁর কারখানা বাজেয়াপ্ত করার নোটিশ জারি করে। জামান সাহেবের ছোট ভাই সালাম ঘটনা জানতে পেরে সাহায্যের হাত বাড়িয়ে দেন। সালামের আর্থিক সাহায্য নিয়ে জামান সাহেব তার কারখানা রক্ষা করতে সক্ষম হন।",
      "tag": "SB 25",
      "sub_questions": [
        {
          "label": "ক",
          "question": "নাটকের প্রাণ কী?",
          "explanation": ""
        },
        {
          "label": "খ",
          "question": "\"মনে হয় তাহাতে পবিত্রতা নাই, গান্ডীর্য নাই।\"- উক্তিটি ব্যাখ্যা কর।",
          "explanation": ""
        },
        {
          "label": "গ",
          "question": "উদ্দীপকে জামান সাহেব 'বহিপীর' নাটকের কোন চরিত্রের সাথে সাদৃশ্যপূর্ণ? ব্যাখ্যা কর।",
          "explanation": ""
        },
        {
          "label": "ঘ",
          "question": "\"উদ্দীপকের সালাম 'বহিপীর' নাটকের বহিপীর চরিত্রের বিপরীতধর্মী\"- মন্তব্যটির যথার্থতা নিরূপণ কর।",
          "explanation": ""
        }
      ]
    }
  ]
}