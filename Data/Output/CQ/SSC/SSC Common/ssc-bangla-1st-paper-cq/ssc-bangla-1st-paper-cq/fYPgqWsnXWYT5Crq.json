{
  "title": "বরিশাল ক্যাডেট কলেজ ২০২৪",
  "subtitle": "বাংলা ১ম পত্র (11)",
  "questions": [
    {
      "number": "1",
      "uddipok": "লেখক সাধারণত কোনো নির্দিষ্ট বিষয়কে অবলম্বন করে কিছু জানানোর উদ্দেশ্যে কিংবা সে বিষয়ে নিজস্ব মতামত জ্ঞাপনের উদ্দেশ্যে এ সাহিত্য রচনা করেন। সেক্ষেত্রে ভাবের অনুগামী ভাষা ব্যবহার করেন, মত প্রকাশের জন্য কখনো যুক্তি উপস্থাপন করেন, কখনো তত্ত্ব ও তথ্যের সমাবেশ ঘটান । এ রচনায় ভাব, ভাষা, যুক্তি ও বর্ণনার একটা আঁটোসাঁটো বন্ধন থাকা অতি জরুরি— তবেই তা সার্থক রচনা ।",
      "tag": "BCC 24",
      "sub_questions": [
        {
          "label": "ক",
          "question": "নাটক সচরাচর কয়টি অঙ্কে বিভক্ত থাকে?",
          "explanation": "নাটক সচরাচর পাঁচটি অঙ্কে বিভক্ত থাকে ।"
        },
        {
          "label": "খ",
          "question": "নাটককে দৃশ্যকাব্য ও শ্রব্যকাব্য বলা হয় কেন?",
          "explanation": "নাটকের কাহিনি একই সাথে সংলাপ ও অভিনয়ের মাধ্যমে দর্শকদের সামনে তুলে ধরা হয় বলে নাটককে দৃশ্যকাব্য ও শ্রব্যকাব্য বলা হয় । নাটক একই সাথে দেখা ও শোনা যায়। নাটকের প্রধান লক্ষ্য দর্শকের মনে রসের সঞ্চার করা। নাটক সাধারণত পাঠের উদ্দেশ্য রচিত হয় না নাটক অভিনয়ের জন্য রচিত হয়। যেহেতু নাটককে অভিনয়ের মাধ্যমে দর্শকের সামনে দৃশ্যায়ন করা হয় এবং সংলাপের মাধ্যমে কাহিনি বর্ণিত হয় তাই নাটককে দৃশ্যকাব্য ও শ্রব্যকাব্য বলা হয় ।"
        },
        {
          "label": "গ",
          "question": "উদ্দীপকের বক্তব্যে 'সাহিত্যের রূপ ও রীতি' রচনার সাহিত্যের কোন শাখার বৈশিষ্ট্য বিদ্যমান? বিশ্লেষণ করো ।",
          "explanation": "উদ্দীপকের বক্তব্যে 'সাহিত্যের রূপ ও রীতি' রচনার সাহিত্যের প্রবন্ধ শাখার বৈশিষ্ট্য বিদ্যমান । 'সাহিত্যের রূপ ও রীতি' প্রবন্ধে সাহিত্যের বিভিন্ন শাখার বিশদ আলোচনা করা হয়েছে। এসব শাখার মধ্যে উল্লেখযোগ্য শাখা হলো প্রবন্ধ। প্রবন্ধের প্রধান উদ্দেশ্য পাঠকের জ্ঞানতৃষ্ণাকে পরিতৃপ্ত করা। কোনো বিষয়বস্তু সম্পর্কে কল্পনাশক্তি ও বুদ্ধিবৃত্তিকে আশ্রয় করে লেখক যে আত্মসচেতনতামূলক নাতিদীর্ঘ সাহিত্যরূপ সৃষ্টি করেন তাই প্রবন্ধ। যেখানে সৃজনশীলতা অপরিহার্য । উদ্দীপকে সাহিত্যের প্রবন্ধ শাখার বৈশিষ্ট্যকেই নির্দেশ করা হয়েছে। লেখক সাধারণত কোনো নির্দিষ্ট বিষয়ে নিজের মতামত উপস্থাপনের উদ্দেশ্যে ভাবের অনুগামী ভাষা নির্বাচন করেন। নির্দিষ্ট মতের পক্ষে তার যুক্তি উপস্থাপনে তথ্য ও তত্ত্বের সমাবেশ ঘটান। এই উপস্থাপনায় ভাব, ভাষা, যুক্তি ও বর্ণনার আঁটোসাঁটো বন্ধন থাকা জরুরি। ‘সাহিত্যের রূপ ও রীতি' রচনা অনুযায়ী প্রবন্ধ রচিত হয় লেখকের কল্পনা ও বুদ্ধিবৃত্তিকে আশ্রয় করে। এখানে কোনো বিষয়বস্তুকে উপস্থাপন করা হয় আত্মসচেতনতামূলক মতামতের উপর ভিত্তি করে।"
        },
        {
          "label": "ঘ",
          "question": "“উদ্দীপকটিতে বর্ণিত দিকটিই সাহিত্যের একমাত্র দিক নয় বরং এর শাখা-প্রশাখা বিস্তৃত। মন্তব্যটির প্রতিচ্ছবি ‘সাহিত্যের রূপ ও রীতি' প্রবন্ধে দেখতে পাওয়া যায়।”— ব্যাখ্যা করো",
          "explanation": "উদ্দীপকে বর্ণিত দিকটিই সাহিত্যের একমাত্র দিক নয় বরং উপন্যাস, কবিতা, ছোটোগল্প, নাটকসহ এর শাখা-প্রশাখা বিস্তৃত । ‘সাহিত্যের রূপ ও রীতি' প্রবন্ধের আলোকে বলা যায়, সাহিত্যের পরিধি ব্যাপক ও বিস্তৃত। কবিতা, উপন্যাস, ছোটোগল্প, নাটক প্রভৃতি সাহিত্যের এক একটি গুরুত্বপূর্ণ শাখা-প্রশাখা । এদের মধ্যে একটি উল্লেখযোগ্য শাখা হলো প্রবন্ধ । উদ্দীপকে সাহিত্যের একটি মাত্র দিক তথা প্রবন্ধের উপর আলোকপাত করা হয়েছে। প্রবন্ধ রচনায় লেখক তার কল্পনাশক্তি ও বুদ্ধিবৃত্তিক মত প্রকাশের মাধ্যমে কোনো বিষয়বস্তুকে যথোপযুক্ত ভাষা, যুক্তি, তথ্য ও তত্ত্বের সমন্বয়ে সাহিত্যরূপে উপস্থাপন করেন। 'সাহিত্যের রূপ ও রীতি' প্রবন্ধের আলোকে বলা যায়, সাহিত্য কোনো একক বিষয়ের পরিবেশনা নয়, এর পরিধি বিশাল। উপন্যাস, গল্প, প্রবন্ধ, কবিতা, নাটক প্রভৃতি শাখার সমন্বয়ে সাহিত্য পূর্ণতা লাভ করে। এই বিশাল শাখা-প্রশাখার নির্মাণশৈলীতেই সাহিত্যের ব্যাপকতা'। পক্ষান্তরে উদ্দীপক কেবল সাহিত্যের একটি শাখা প্রবন্ধের দিকটিই নির্দেশ করে, যা সাহিত্যের একমাত্র দিক নয় ।"
        }
      ]
    },
    {
      "number": "2",
      "uddipok": "সারা দিন গৃহকর্ত্রী কেষ্টর কাজে খুঁত ধরে বকা দেন, তবে এসব কিছুই তার মনকে ব্যথিত করে না। কেষ্ট মনের আনন্দে তার কর্তব্যকর্ম পালন করে যায়। একবার গৃহকতা বন্ধুদের সাথে বাড়ির বাইরে বেড়াতে গেলে কেষ্টকে সাথে নিয়ে যায় এবং তখন গৃহকর্তার বসন্ত হলে বন্ধুরা সবাই তাকে রেখে পালিয়ে যায় কিন্তু কেষ্ট থেকে যায় গৃহকর্তার সাথে এবং তার সেবা-যত্ন করে সারিয়ে তুলে কিন্তু দুদিন পর কেষ্টকেই রোগটি আক্রমণ করে এবং সে মারা যায়। একজন ভৃত্যের কাছ থেকে এ রকম ব্যবহার গাওয়া সত্যিই একটি পরিবারের জন্য অনেক বড়ো পাওয়া ।",
      "tag": "BCC 24",
      "sub_questions": [
        {
          "label": "ক",
          "question": "‘মমতাদি' গল্পটি মানিক বন্দ্যোপাধ্যায়ের কোন গ্রন্থের অন্তর্ভুক্ত?",
          "explanation": "‘মমতাদি' গল্পটি মানিক বন্দ্যোপাধ্যায়ের ‘সরীসৃপ’ গ্রন্থের অন্তর্ভুক্ত ।"
        },
        {
          "label": "খ",
          "question": "‘গুরুনিন্দা পাপ মিথ্যা বলা পাপ।'- কোন প্রসঙ্গে এ উক্তিটি করা হয়েছে?",
          "explanation": "প্রশ্নোক্ত উক্তিটি মমতাদির গুরুনিন্দা বাঁচাতে মিথ্যা বলা পাপ কি 'না' এই প্রশ্নের উত্তরে করা হয়েছে। মমতাদির স্বামীর চাকরি না হলেও সে গল্পের কথক আর তার মাকে বলে যে তার স্বামীর চাকরি হয়েছে। সে মূলত মিথ্যা বলেছে স্বামীর সম্মান রক্ষার্থে। স্বামীর সম্মান রক্ষার্থে মিথ্যা বলেই আবার সে গল্পকথকের কাছে জানতে চেয়েছে গুরুর অর্থাৎ স্বামীর নিন্দা বাঁচাতে মিথ্যা বলা পাপ কি না। এই প্রশ্ন শুনে কথকের মনে হয়েছে গুরুনিন্দাও পাপ মিথ্যা বলাও পাপ তবে কোনটা বেশি পাপ তা তিনি জানেন না অর্থাৎ বেশি পাপ নির্ণয় করার বোধ ওই বয়সের কথকের জন্ময়ানি ।"
        },
        {
          "label": "গ",
          "question": "উদ্দীপকে কেষ্টর মাঝে বিদ্যমান মমতাদির বিশেষ গুণটি ব্যাখ্যা করো ।",
          "explanation": "উদ্দীপকের কেষ্টর মতো মমতাদির মনেও ছিল গৃহস্থের পরিবারের এতি অসীম ভালোবাসা ও মায়া । মমতাদি' গল্পের মমতাদি কর্তব্যপরায়ণ একজন গৃহকর্মী। সে নিজ থেকে দায়িত্ব নিয়ে গল্পকথকদের বাড়ির সব কাজ করে দেয়। যদিও গল্পকথকের সঙ্গে তার কাজের সম্পর্ক তবুও সে গল্পকথক অসুস্থ হয়ে পড়বে বলে শোল্লা আর সন্দেশ খেতে নিষেধ করে । উদ্দীপকের কেষ্ট তার গৃহস্থের সব কাজ খুব সুন্দরভাবে সম্পন্ন করে। একারণে গৃহকর্ত্রীর বকা শুনলেও সে হাসিমুখে কাজ চালিয়ে যায়। বেড়াতে গীয়ে গৃহকর্তার বসন্ত হলে সে তাকে সেবা-যত্ন করে সুস্থ করে তোলে। কিন্তু একপর্যায়ে সেই কঠিন রোগে আক্রান্ত হয়ে কেষ্ট মৃত্যুকে আলিঙ্গন হরে। একইভাবে, ‘মমতাদি’ গল্পের মমতাদিও গৃহস্থের বাড়ির সব কাজ বৃদ্ধি খাটিয়ে সুন্দরভাবে সম্পন্ন করে। অল্প সময়েই সে বাড়ির ছোটো ছেলেটির ও অন্য সবার মন জয় করে নিয়েছিল নিজের ভালোবাসা ও স্নেহপূর্ণ চরিত্র দ্বারা। স্কুলপড়ুয়া ছোটো ছেলেটি তাই মমতাদির কাছে ছোটো ভাইয়ের মর্যাদা লাভ করে। ভিন্ন প্রেক্ষাপট হলেও কেষ্ট ও মমতাদি উভয়েই তাদের গৃহস্থের পরিবারের সদস্য হয়ে উঠেছিল ।"
        },
        {
          "label": "ঘ",
          "question": "“প্রেক্ষাপট ভিন্ন হলেও উদ্দীপক ও ‘মমতাদি' গল্পের মধ্যে সাদৃশ্য খুঁজে পাওয়া যায়।” কীভাবে? ব্যাখ্যা করো।",
          "explanation": "প্রেক্ষাপট ভিন্ন হলেও উদ্দীপক ও ‘মমতাদি' গল্পের মাঝে গৃহস্থ পরিবারের প্রতি ভালোবাসা প্রদর্শনের দিক থেকে সাদৃশ্য পাওয়া যায় । মমতাদি' গল্পের মমতাদি গৃহকর্মী হলেও সে তার গৃহকর্তার বাড়ির সদস্যদের শ্রদ্ধা করে ও ভালোবাসে । যদিও তাদের কাজের সম্পর্ক তবুও স্কুলপড়ুয়া ছোটো ছেলেটি তার কাছে ছোটো ভাইয়ের মতো হয়ে ওঠে । দীপকের কেষ্ট গৃহস্থের বাড়িকে আপন ভেবে সব কাজ ঠিকমতো পন্ন করত। একবার গৃহকর্তা বেড়াতে গিয়ে বসন্ত রোগে আক্রান্ত হন । সঙ্গে থাকা বন্ধুবান্ধব তাকে ত্যাগ করলেও কেষ্ট মনপ্রাণ দিয়ে তার সেবা করে। ‘মমতাদি' গল্পে মমতাদিও গল্পকথকদের বাড়ির একজনের মতো হয়েই কাজ করেন । উদ্দীপকের গৃহ ভৃত্য কেষ্ট দায়িত্বশীল ব্যক্তি। মনের আনন্দে সে নিজের মতো কাজ করে। তাই বসন্তে আক্রান্ত গৃহকর্তাকে রেখে সবাই পালিয়ে গেলেও কেষ্ট পালাতে পারে না। পরম মমতায় গৃহকর্তাকে সে সুস্থ করে তোলে এবং পরিণামে সে নিজেই মৃত্যুকে বরণ করে নেয়। অন্যদিকে, আলোচ্য গল্পের মমতাদিও গৃহকর্মে নিজের দায়িত্বশীলতার পরিচয় দেয়। নিজ উদ্যোগে গৃহকর্ত্রীর পরিবারের সাথে আন্তরিক সম্পর্ক গড়ে তোলে । গৃহকর্ত্রীর ছোটো ছেলেকে নিজের ভাইয়ের মতো স্নেহ করে। তাই বলা যায়, প্রেক্ষাপট ভিন্ন হলেও আন্তরিক ও দায়িত্বশীল আচরণের দিক থেকে উদ্দীপক ও ‘মমতাদি’ গল্পের মধ্যে সাদৃশ্য খুঁজে পাওয়া যায় ।"
        }
      ]
    },
    {
      "number": "3",
      "uddipok": "দিনপঞ্জি হয়তো সবাই লেখেন কিন্তু সব দিনপঞ্জিতে দেশের কথা, যুদ্ধের কথা, সমাজে পরিবর্তনের কথা সবসময় লিপিবদ্ধ নাও থাকতে পারে। নিজের একান্ত ব্যক্তিগত জীবন কাহিনি, কেউবা নিজের ভালো লাগা, মন্দ লাগার কথা লিখে থাকেন। তবে যেসব দিনপঞ্জিতে যুদ্ধের কথা থাকে, সমকালীন ইতিহাসের কথা থাকে— সেসব দিনপঞ্জি পরবর্তীকালে প্রজন্মের কাছে একটি প্রামাণ্য দলিল হয়ে ধরা দেয়।",
      "tag": "BCC 24",
      "sub_questions": [
        {
          "label": "ক",
          "question": "কে নব্বই হাজার পাকিস্তানি সৈন্য নিয়ে আত্মসমর্পণ করে ?",
          "explanation": "জেনারেল নিয়াজি নব্বই হাজার পাকিস্তানি সৈন্য নিয়ে আত্মসমর্পণ করে ।"
        },
        {
          "label": "খ",
          "question": "'অবরুদ্ধ নিষ্ক্রিয়তায় ওরা হাঁপিয়ে উঠবে না।'— কেন এ কথাটিবলা হয়েছে? বুঝিয়ে লেখো ।",
          "explanation": "লেখিকার ছোটো ছেলে জামী এবং তার বন্ধুদের যুদ্ধকালীন বাস্তবতাকে বোঝাতে প্রশ্নোক্ত উক্তিটি করা হয়েছে। ১৯৭১ সালের মুক্তিযুদ্ধের সময় লেখিকার ছোটো ছেলে জামী ছিল স্কুলপড়ুয়া। লেখিকা ও তাঁর স্বামী যুদ্ধের কারণে জামীকে স্কুলে না পাঠানোর সিদ্ধান্ত নেন। কিন্তু একা বাসায় বসে থাকলে সে হাঁপিয়ে উঠবে। এটাকে পরিহার করার জন্য জামী তার দুই-তিনজন বন্ধুর সঙ্গে ঠিক করে যে তারা একসঙ্গে বাসায় বসে আলোচনা করে পড়াশোনা করবে। এতে করে সে একাকিত্বে ভুগবে না— এটি বোঝাতেই লেখিকা প্রশ্নোক্ত কথাটি বলেছেন ।"
        },
        {
          "label": "গ",
          "question": "উদ্দীপকটি ‘একাত্তরের দিনগুলি' রচনার সাথে কতটা সাদৃশ্যপূর্ণ বলে তোমার মনে হয়?",
          "explanation": "উদ্দীপকে যে দিনপঞ্জির প্রামাণ্য দলিল হয়ে ওঠার কথা বলা হয়েছে তার সাথে জাহানারা ইমামের ‘একাত্তরের দিনগুলি' রচনার সাদৃশ্য রয়েছে। 'একাত্তরের দিনগুলি' রচনায় মুক্তিযুদ্ধের সময়কার মানুষের জীবনযাত্রার রূপ প্রকাশিত হয়েছে। যুদ্ধের সময়কার বিভিন্ন অত্যাচার এবং প্রতিরোধের চিত্র উঠে এসেছে এখানে। একইসাথে লেখকের সন্তান হারানোর চিত্র এবং আপসহীন মনোভাবের বর্ণনাও আমরা এখানে দেখতে পাই । উদ্দীপকে বিভিন্ন ধরনের দিনপঞ্জির কথা বলা হয়েছে। কিন্তু সব দিনপঞ্জিতে সমসাময়িক ইতিহাসের কথা উঠে আসে না। সাধারণত মানুষের ভালো লাগা, মন্দ লাগা এবং ব্যক্তিগত সুখ-দুঃখের চিত্রই থাকে সেখানে। এর বাইরে যেসব দিনপঞ্জিতে দেশের কথা থাকে এবং সমসাময়িক বাস্তবতার কথা থাকে সেগুলো পরবর্তীকালে ইতিহাসের অংশ হয় এবং প্রামাণ্য দলিল হিসেবে কাজ করে। ‘একাত্তরের দিনগুলি' রচনায় ১৯৭১ সালে জাহানারা ইমামের জীবনে ঘটে যাওয়া যুদ্ধকালীন বাস্তবতার চিত্র পাওয়া যায়, যা পরবর্তীকালে বাংলাদেশের মুক্তিযুদ্ধের প্রামাণ্য দলিল হিসেবে কাজ করে। উদ্দীপকে ও বলা হয়েছে যেসব দিনপঞ্জিতে সমকালীন বাস্তবতা ও ইতিহাসের চিত্র লিখিত হয় তা পরবর্তীকালে প্রজন্মের কাছে প্রামাণ্য দলিল হয়ে ধরা দেয় ।"
        },
        {
          "label": "ঘ",
          "question": "'সেসব দিনপঞ্জি পরবর্তীকালের প্রজন্মের কাছে একটি প্রামাণ্য দলিল হয়ে ধরা দেয়।'— এই উক্তিটি কীভাবে ‘একাত্তরের দিনগুলি' রচনার ক্ষেত্রে যুক্তিযুক্ত? ব্যাখ্যা করো'।",
          "explanation": "প্রশ্নোক্ত উক্তিটি 'একাত্তরের দিনগুলি' রচনার ক্ষেত্রে যুক্তিযুক্ত এবং প্রাসঙ্গিক। 'একাত্তরের দিনগুলি' রচনাটি মূলত লেখকের ব্যক্তিজীবনের কাহিনি। এখানে ১৯৭১ সালের এপ্রিল, মে, সেপ্টেম্বর এবং অক্টোবর— এই চার মাসের বিভিন্ন ঘটনার বর্ণনা পাওয়া যায়। ঢাকায় অবরুদ্ধ অবস্থায় মানুষের বেঁচে থাকা, গেরিলা যুদ্ধ, লেখকের পুত্র রুমীর মৃত্যু এবং স্বাধীন বাংলা বেতারকেন্দ্রের কথা আমরা এখানে জানতে পাই। খুনি সরকারের কাছে কয়েদি ছেলে রুমীর জন্য মার্সি পিটিশন করতে না চাওয়া এক বাবা-মায়ের আত্মত্যাগের ঘটনার কথাও আমরা এই রচনার মাধ্যমে জানতে পাই । উদ্দীপকে আলোকপাত করা হয়েছে বিভিন্ন ধরনের দিনপঞ্জি নিয়ে। সব ধরনের দিনপঞ্জি ইতিহাসের দলিল হতে পারে না । মানুষ সাধারণত দিনপঞ্জি লিখে নিজের ব্যক্তিগত জীবনে ঘটে যাওয়া ভালো ও মন্দ ঘটনাগুলোর বিবরণ দিতে। যেসব জীবনীতে জীবন, রাজনীতি এবং সমকালীন বাস্তবতা সমভাবে স্থান পায় সেগুলোই ইতিহাসের দলিল হিসেবে কাজ করে । 'একাত্তরের দিনগুলি' রচনায় জাহানারা ইমামের দিনপঞ্জির মধ্য দিয়ে বাংলার সকল মানুষের যুদ্ধকালীন মানসিক আঘাতের চিত্র ফুটে উঠেছে। এক অবরুদ্ধ নগর জীবনে পাকিস্তানি বাহিনীর নৃশংসতার চিত্র আমরা দেখতে পাই এই রচনায়। একইসাথে আমরা দেখতে পাই সন্তান হারানো এক মায়ের চিত্র, যার শোক সেই সময়ের বাংলার সকল মানুষের সম্মিলিত শোকের প্রতিনিধিত্ব করেছে। এ রচনাটি ১৯৭১ সালের মুক্তিযুদ্ধকালীন দর্পণ হিসেবে বিবেচিত হয় । তাই উদ্দীপকে যে প্রামাণ্য দলিলরূপী দিনপঞ্জির কথা বলা হয়েছে তা ‘একাত্তরের দিনগুলি' রচনার ক্ষেত্রে প্রাসঙ্গিক।"
        }
      ]
    },
    {
      "number": "4",
      "uddipok": "এমন স্নিগ্ধ নদী কাহার, কোথায় এমন ধূম্র পাহাড় কোথায় এমন হরিৎক্ষেত্র আকাশ তলে মেশে। এমন ধানের উপর ঢেউ খেলে যায় বাতাস কাহার দেশে এমন দেশটি কোথাও খুঁজে পাবে নাকো তুমি সকল দেশের রানি সে যে আমার জন্মভূমি।",
      "tag": "BCC 24",
      "sub_questions": [
        {
          "label": "ক",
          "question": "‘প্রবাস বন্ধু' গল্পটি সৈয়দ মুজতবা আলীর কোন গ্রন্থ থেকে গৃহিত হয়েছে?",
          "explanation": "'প্রবাস বন্ধু' সৈয়দ মুজতবা আলীর 'দেশে বিদেশে' গ্রন্থের পঞ্চদশ অংশ।"
        },
        {
          "label": "খ",
          "question": "'অল্প শোকে কাতর, অধিক শোকে পাথর'- এ কথাটি দ্বারা কী বোঝানো হয়েছে?",
          "explanation": "'অল্প শোকে কাতর, অধিক শোকে পাথর' এই প্রবাদটি বোঝায় যে মানুষ সামান্য দুঃখে সহজেই কাতর বা আবেগপ্রবণ হয়ে পড়ে, কিন্তু গভীর বা অতিরিক্ত দুঃখে মূক, নিথর বা নিঃসাড় হয়ে যায়। অর্থাৎ, কম শোকে মানুষ হা-হুতাশ করে, কিন্তু বেশি শোকে শোক প্রকাশের পথ না পেয়ে দুঃখী ব্যক্তি নির্বাক হয়ে যায়।"
        },
        {
          "label": "গ",
          "question": "উদ্দীপকের সঙ্গে 'প্রবাস বন্ধু' রচনার সাদৃশ্যপূর্ণ দিকটি বিশ্লেষণ করো।",
          "explanation": ""
        },
        {
          "label": "ঘ",
          "question": "“উদ্দীপকের সাথে সাদৃশ্য থাকলেও 'প্রবাস বন্ধু' রচনাটির সার্বিক দিককে কোনোভাবেই প্রতিনিধিত্ব করে না।”- এই উক্তির সপক্ষে যুক্তি দাও ।",
          "explanation": ""
        }
      ]
    },
    {
      "number": "5",
      "uddipok": "বাংলাদেশের কুমিল্লার ময়নামতিতে অবস্থিত বৌদ্ধ বিহারটি প্রাচীন সভ্যতার অন্যতম নিদর্শন। বর্তমানে বৌদ্ধ বিহারটির যে ধ্বংসস্তূপ দেখা যায় তা প্রকৃতপক্ষে একটি প্রাচীন নগরী ও বৌদ্ধ বিহারের অবশিষ্টাংশ। এই বৌদ্ধ বিহারকে ঘিরে প্রতিদিন হাজারো মানুষ ভিড় করে। বৌদ্ধ বিহারটি আজ বিবর্ণ ধ্বংসস্তূপ ছাড়া আর কিছুই নয় অথচ এখানকার প্রকৃতি কতই না অপরূপ লালমাই পাহাড়ের বুকে শালবন কী মনোহর রূপলাবণ্যই না মেলে ধরছে। সময়ের ব্যবধানে বিহারটি ধ্বংসপ্রাপ্ত হলেও সেখানকার প্রকৃতি স্বমহিমায় উদ্ভাসিত, আসলে কোনো বিবর্তনই প্রকৃতির চিরায়ত রূপকে মলিন করতে পারে না ।",
      "tag": "BCC 24",
      "sub_questions": [
        {
          "label": "ক",
          "question": "কী ছাই হয়ে গেছে?",
          "explanation": "জীবনানন্দ দাশের 'সেইদিন এই মাঠ' কবিতায় 'এশিরিয়া ধুলো আজ—বেবিলন ছাই হয়ে আছে' বাক্যাংশে এশিরিয়া ও বেবিলন প্রাচীন সভ্যতাগুলোর ধ্বংসপ্রাপ্ত অবস্থাকে বোঝানো হয়েছে।"
        },
        {
          "label": "খ",
          "question": "পৃথিবীর এইসব গল্প বেঁচে রবে চিরকাল-বলতে কবি কী বুঝিয়েছেন?",
          "explanation": "জীবনানন্দ দাশের 'সেইদিন এই মাঠ' কবিতায় 'পৃথিবীর এইসব গল্প বেঁচে রবে চিরকাল' বাক্যাংশটি দ্বারা কবি বোঝাতে চেয়েছেন যে, মানব সভ্যতা ও সংস্কৃতির বিবর্তন, মানুষের স্বপ্ন এবং প্রকৃতির চিরন্তন সৌন্দর্যের গল্পগুলো চিরকাল জীবিত থাকবে। মানুষের জীবন নশ্বর হলেও, তার সৃষ্ট গল্প, স্বপ্ন এবং প্রকৃতির অবিনশ্বর রূপ চিরকাল পৃথিবীতে বিরাজমান থাকবে।"
        },
        {
          "label": "গ",
          "question": "উদ্দীপকটি কীভাবে ‘সেইদিন এই মাঠ' কবিতার সাথে সাদৃশ্যপূর্ণ ?",
          "explanation": ""
        },
        {
          "label": "ঘ",
          "question": "কোনো বিবর্তনই প্রকৃতির চিরায়ত রূপকে মলিন করতে পারে না।'— এই উক্তির আলোকে 'সেইদিন এই মাঠ' কবিতাটি বিশ্লেষণ করো ।",
          "explanation": ""
        }
      ]
    },
    {
      "number": "6",
      "uddipok": "এই যে মায়ের ক্ষুদ্র শিশুগুলি পরনে নেই ছেঁড়া কানি, সারা গায়ে ধূলি । সারা দিনের অনাহারে শুষ্ক বদনখানি ক্ষিদের জ্বালায় ক্ষুণ্ণ, তাতে জ্বরের ধুকধুকানি। অযতনে বাছাদের হায়, গা গিয়েছে ফেটে, খুদ-ঘাঁটা তাও জোটে নাকো সারাটা দিন খেটে। এদের ফেলে ওগো দেশের রাজা! কেমন করে রোচে মুখে মন্ডা-মিঠাই-খাজা? ক্ষুধায় কাতর যখন এরা দেখে তোমায় খেতে, সে কি নীরব যাচনা করুণ ফোটে নয়নেতে। তা দেখে ছিঃ অকাতরে কেমনে গেলো অন্ন? দাঁড়িয়ে পাশে ভূখা শিশু ধূসর বর্ণ ।",
      "tag": "BCC 24",
      "sub_questions": [
        {
          "label": "ক",
          "question": "'আজারি' শব্দে অর্থ কী?",
          "explanation": "'আজারি' শব্দের অর্থ— রুগ্‌ণ বা ব্যথিত ।"
        },
        {
          "label": "খ",
          "question": "মানুষের চেয়ে বড় কিছু নাই, নহে কিছু মহীয়ান’- কেন?",
          "explanation": "কবি প্রশ্নোক্ত উক্তির মাধ্যমে সকল ভেদ-বৈষম্যের ঊর্ধ্বে মানুষ পরিচয়ের শ্রেষ্ঠত্ব তুলে ধরেছেন। আমাদের সমাজে নানা শ্রেণির মানুষ আছে। ধর্ম, বর্ণ, গোত্র ইত্যাদি নানা ভাগে তাদের ভাগ করা গেলেও তাদের সব থেকে বড়ো পরিচয় হলো তারা মানুষ। এমনকি ধর্মও বলে যে মানুষের থেকে বড়ো কিছু হতে পারে না। এছাড়া মানুষের রয়েছে মনুষ্যত্ববোধ, যার নিরিখে মানুষ সৃষ্টির অন্যান্য জীব থেকে স্বতন্ত্র ও শ্রেষ্ঠ ।"
        },
        {
          "label": "গ",
          "question": "উদ্দীপকের দেশের রাজা 'মানুষ' কবিতায় কোন কোন চরিত্রের সাথে সাদৃশ্যপূর্ণ বলে তোমার মনে হয়? ব্যাখ্যা করো।",
          "explanation": "উদ্দীপকে দেশের রাজা 'মানুষ' কবিতায় উল্লিখিত পূজারি ও মোল্লা সাহেব চরিত্রের সাথে সাদৃশ্যপূর্ণ। 'মানুষ' কবিতায় কবি মানুষের নির্দয় আচরণ তুলে ধরেছেন। ক্ষুধায় ক্লান্ত জীর্ণ-শীর্ণ দেহের পথিক খাবার ভিক্ষা চেয়ে পূজারির দ্বারা বিতাড়িত কর মন্দির হতে। মোল্লা সাহেব মসজিদের বেঁচে যাওয়া গোশত-রুটি বাঁচাতে তিরস্কার করে গো-ভাগাড়ে গিয়ে মরতে বলে। তাদের দুর্ব্যবহারে অনাহারী পথিক হতাশ হয়ে ফিরে আসে। উদ্দীপকের দেশের রাজা তার অসহায় প্রজাদের জীর্ণ-শীর্ণ অবস্থা, ক্ষুধার জ্বালা উপেক্ষা করে মন্ডা-মিঠাই খেতে ব্যস্ত। ধূলিমাখা অযত্নের কাটা অপুষ্ট শরীরটা ক্ষিধের জ্বালায় আহাজারি করে। সারা দিনের অনাহারী ছোট্ট দেহটা খেটেও সামান্য খুদের চালও পায়না। ক্ষুধায় কাতর এই অভুক্ত শিশুরা যখন রাজার আড়ম্বরপূর্ণ খাবার দেখে হৃদয়ের বিষাদ চোখে ভেসে ওঠে। রাজার তাতে কোনো কর্ণপাত নেই। 'মানুষ' কবিতায় কবি স্বার্থান্বেষী ভণ্ড ধার্মিক মোল্লা-পূজারিদের অসহায় ক্ষুধার্ত পথিকের প্রতি অমানবিক আচরণের চরিত্র ফুটিয়ে তুলেছেন। তাই বলা যায়, দেশের রাজা ‘মানুষ' । কবিতার মোল্লা-পূজারিদের চরিত্রের সাথে সাদৃশ্যপূর্ণ ।"
        },
        {
          "label": "ঘ",
          "question": "উদ্দীপকের দেশের রাজা এবং 'মানুষ' কবিতার স্বার্থান্বেষী ব্যক্তিদের মানসিকতা পরিবর্তনে কবি কাদের আহ্বান করেছেন? বিশ্লেষণ করো ।",
          "explanation": "উদ্দীপক ও 'মানুষ' কবিতার স্বার্থান্বেষী ব্যক্তিদের মানসিকতা পরিবর্তনে কবি চেঙ্গিস, গজনি মামুদ ও কালাপাহাড়ের মতো ধ্বংসাত্মক ব্যক্তিদের আহ্বান জানিয়েছেন । ‘মানুষ' কবিতায় ফুটে উঠেছে স্বার্থপর ধর্মগুরু মোল্লা-পূজারিদের ধর্মের নামে অসহায়ের প্রতি অধর্ম। ধর্মগুরুরা ধর্মের দোহাই দিয়ে সাহায্যপ্রার্থীর অধিকার খর্ব করে। তাই লেখক সাম্যের প্রতিষ্ঠার লক্ষ্যে উপাসনালয়ের তালা ভাঙতে মহামানব চেঙ্গিস খান, গজনি মামুদ ও কালাপাহাড়ের আহ্বান জানান। যাঁরা পৃথিবীতে সাম্য প্রতিষ্ঠার মাধ্যমে ভেদাভেদ দূর করবে। উদ্দীপকের চিত্রে তুলে ধরা হয়েছে ক্ষুধার্ত, কৃষ্ণকায়, জীর্ণ শিশুর ক্ষুধার অসহায়ত্ব। মায়ের ছোটো শিশুগুলোও সারা দিনের অনাহারী। অভুক্ত শুষ্ক বদনে সারা দিন খেটেও খুদ-ভাতও জোটে না, কিন্তু মন্ডা-মিঠাই খাওয়া রাজার চোখে অভুক্ত শিশুদের ধূসর বর্ণ ঝলক ফেলে না। নিজ স্বার্থে করুণ যাচনাভরা নয়ন রাজার অন্ন গ্রহণে বিন্দুমাত্র প্রভাব ফেলে না । 'মানুষ' কবিতায় ধর্ম-বর্ণ-জাতির উর্ধ্বে মানবতার জয়ের লক্ষ্যে কবি চেঙ্গিস, গজনি মামুদ ও কালাপাহাড়কে ডাক দিয়েছেন । যারা মোল্লা-পূজারি ও উদ্দীপকের স্বার্থান্বেষী অমানবিক রাজার মতো লোকদের মানসিকতার পরিবর্তন ঘটাবে। এরা অসহায়ের মুখের উপর যে দুয়ারে তালা দেয়, অমানবিকতার সেই তালা ভেঙে সাম্যের প্রতিষ্ঠা দরকার। মানবধর্মের উপরে কিছুই নেই। মানবতার জয়গানে স্বার্থপর মানসিকতা পরিবর্তনের মাধ্যমে সাম্য ও ন্যায় প্রতিষ্ঠার লক্ষ্যেই কবি তাদের আহ্বান জানান ।"
        }
      ]
    },
    {
      "number": "7",
      "uddipok": "রুপালি নদীরে রূপ দেখে তোর হইয়াছি পাগল ও তোর রূপের সোনার নয়ন কোনায় নামছে রূপের ঢলরে বাঁকা গাঁয়ের পথে পথে রুপালি তোর জলের স্রোতে উজানভাটির ধারার সাথে রূপ করে ঝলমলরে তাই তো তোরে দেখলে বাঁচি না দেখলে মরি ত্রিভুবনে তোর মতো আর নাই সুন্দরী...",
      "tag": "BCC 24",
      "sub_questions": [
        {
          "label": "ক",
          "question": "‘কপোতাক্ষ নদ' কবিতার ষটকের মিলবিন্যাস লেখো ।",
          "explanation": "‘কপোতাক্ষ নদ' কবিতার ঘটকের মিলবিন্যাস — গঘগ ঘগঘ"
        },
        {
          "label": "খ",
          "question": "‘স্নেহের তৃষ্ণা' বলতে কী বোঝানো হয়েছে?",
          "explanation": "জন্মভূমির যে নদ কবিকে স্নেহডোরে বেঁধে রেখেছিল, প্রবাসজীবনে সেই নদের মাতৃরূপ সৌন্দর্যে কবির তৃষ্ণা নিবারণের আকাঙ্ক্ষাকেই ‘স্নেহের তৃষ্ণা' বলে বোঝানো হয়েছে । শৈশবে কবি কপোতাক্ষ নদের তীরবর্তী প্রাকৃতিক পরিবেশে বড়ো হয়েছেন। এই নদের বয়ে চলার সান্নিধ্যেই তিনি প্রশান্তি লাভ করেছেন। ' এই নদই কবিকে মাতৃভূমির সাথে অকৃত্রিম এক বন্ধনে আবদ্ধ করেছে। কবি ফ্রান্সে বসবাসরত অবস্থায় অনেক নদনদীর সান্নিধ্যে এলেও শৈশবের স্মৃতিবিজড়িত কপোতাক্ষ নদকে ভুলতে পারেননি। তাই আলোচ্য কবিতায় কপোতাক্ষের জলে মনের তৃষ্ণা নিবারণের আকাঙ্ক্ষাকেই কবি ‘স্নেহের তৃষ্ণা' বলে উল্লেখ করেছেন ।"
        },
        {
          "label": "গ",
          "question": "‘কপোতাক্ষ নদ' কবিতাটির সাথে উদ্দীপকের সাদৃশ্যপূর্ণ দিকটি উল্লেখ করো ।",
          "explanation": "স্মৃতিবিজড়িত নদীর প্রতি মুগ্ধতা ও ভালোবাসা প্রকাশের দিক থেকে ‘কপোতাক্ষ নদ' কবিতা এবং উদ্দীপকের সাদৃশ্য লক্ষ করা যায়। ‘কপোতাক্ষ নদ' কবিতায় কবি নদীকে জীবন্ত সত্তারূপে চিহ্নিত করেছেন। শৈশবের স্মৃতিবিজড়িত কপোতাক্ষ নদ কবি মাইকেল মধুসূদন দত্তের বড়ো প্রিয়। এ নদের সঙ্গে তাঁর অবিচ্ছেদ্য সম্পর্কের কথা বিবেচনা করে তিনি একে সখা বলে সম্বোধন করেছেন। তিনি পৃথিবীর কোথাও এমন নদনদী দেখেননি যার মমতা জড়ানো দুগ্ধস্রোতেরূপী জলে তাঁর স্নেহের তৃষ্ণা মিটে । উদ্দীপকের কবি তাঁর স্মৃতিবিজড়িত নদীর সৌন্দর্য তুলে ধরেছেন। নানা সময় সে নদীর কেমন পরিবর্তন ঘটে উদ্দীপকে লেখক তা শৈল্পিকভাবে বর্ণনা করেছেন। এর বিপরীতে আলোচ্য পাঠ্য কবিতায় কবি কপোতাক্ষের রূপের বর্ণনা করে এর জন্য তাঁর স্মৃতিকাতরতা ও ভালোবাসার কথা ব্যক্ত করেছেন। এ কবিতায় প্রবাসে বসবাসরত কবির দেশের প্রতি ভালোবাসা ও হৃদয়ের কাতারতা প্রকাশের প্রধান অনুষঙ্গ হয়ে উঠেছে কপোতাক্ষ নদ। উদ্দীপকের কবিতার রুপালি নদীর অনুপম বর্ণনার মধ্য দিয়ে মূলত নদীর প্রতি তাঁর হৃদয়ানুরাগ প্রকাশ করেছেন, যা কবিতাটির সাথে উদ্দীপকের মিল নির্দেশ করে ।"
        },
        {
          "label": "ঘ",
          "question": "“উদ্দীপকটি ‘কপোতাক্ষ নদ' কবিতার খণ্ডচিত্র মাত্র।” উক্তিটির যথার্থতা বিশ্লেষণ করো ।",
          "explanation": "উদ্দীপকের কবিতাংশে নদীর প্রতি কবির হৃদয়াবেগ ও ভালোবাসা ফুটে উঠলেও “কপোতাক্ষ নদ' কবিতার আরও নানান দিক প্রকাশ পায়নি। 'কপোতাক্ষ নদ' কবিতায় কবি তাঁর শৈশব-কৈশোরের স্মৃতিবিজড়িত কপোতাক্ষ নদকে আশ্রয় করে জন্মভূমির প্রতি তার গভীর ভালোবাসা ব্যক্ত করেছেন। শৈশবে কপোতাক্ষের নৈসর্গিক পরিবেশে বেড়ে ওঠা কবির সঙ্গে নদের আত্মার সম্পর্ক বিদ্যমান। স্নেহডোরে আঁকড়ে ধরা নদকে ঘিরে কবি যেমন জন্মভূমির প্রতি ভালোবাসা প্রকাশ করেছেন তেমনি দেশের মানুষের প্রতি তাঁর হৃদয়াবেগ ফুটে উঠে। প্রবাসজীবনে মাতৃভূমির বিরহ-কাতরতায় প্রাণের ব্যাকুলতা লক্ষ করা যায় । উদ্দীপকের কবিতাংশে রুপালি নদীর অনন্য রূপের বর্ণনায় নদীর প্রতি কবির হৃদয়াবেগ ব্যক্ত হয়েছে। নদীর উজানভাটির রূপের ঢলে কবি পাগল হয়ে যায়। গ্রামের পথ থেকেই নদীর রুপালি ঝলমল স্রোত দেখা যায় । এই রূপ কবিকে বেঁচে থাকার অনুপ্রেরণা জোগায়। নদীর রূপ না দেখলে কবি যেন মারা যাবেন। তাঁর মতে ত্রিভুবনে এর জুড়ি মেলা ভার । ‘কপোতাক্ষ নদ' কবিতায়ও কবি তাঁর শৈশবের স্মৃতিবিজড়িত কপোতাক্ নদের প্রতি এহেন মনোভাব দেখিয়েছেন । ‘কপোতাক্ষ নদ' কবিতায় কপোতাক্ষের স্মৃতিকাতরতার আড়ালে কবির অত্যুজ্জ্বল দেশপ্রেম লক্ষণীয়। প্রবাসজীবনে জন্মভূমিকে ভুলতে না পারা কবি স্বদেশের বিরহ-যাতনা কপোতাক্ষ নদের প্রতি স্মৃতিকাতরতার মাধ্যম তুলে ধরেন। দেশের প্রকৃতি ও মানুষের প্রতি কবির গভীর অনুভূতির প্রকাশ ঘটেছে এ কবিতায়। উদ্দীপকের কবিতাংশে নদীর প্রতি কবির হৃদয়াবেগ ও ভালোবাসা প্রকাশ পেয়েছে, যে ভালোবাসায় কবি নিজেকে বাঁচিয়ে রাখেন। সুতরাং, উভয় কবিতার প্রেক্ষাপট বিশ্লেষণে প্রকাশ পায় উদ্দীপকের কবিতাংশটি ‘কপোতাক্ষ নদ' কবিতার বিষয়বস্তুর খণ্ডচিত্র মাত্র।— প্রশ্নোক্ত মন্তব্যটির যথার্থতা রয়েছে ।"
        }
      ]
    },
    {
      "number": "8",
      "uddipok": "Ok‘আমি এক যাযাবর, আমি এক যাযাবর। পৃথিবী আমাকে আপন করেছে, ভুলেছি নিজের ঘর। বারে বারে আমি পথের টানেই পথকে করেছি ঘর। বহু যাযাবর লক্ষ্যবিহীন, আমার রয়েছে পণ— রঙের খনি যেখানে দেখেছি, রাঙিয়ে নিয়েছি মন । আবার দেখেছি না ফোটা ফুলের কলিরা। ঝরে গেছে অনাদরে প্রেমহীন ভালোবাসা দেশে দেশে, ভেঙেছে সুখের ঘর। পথের মানুষ আপন হয়েছে, আপন হয়েছে পর।...",
      "tag": "BCC 24",
      "sub_questions": [
        {
          "label": "ক",
          "question": "'কাকতাড়ুয়া' উপন্যাসে কাদের দৃষ্টিকে প্রাণহীন বলা হয়েছে?",
          "explanation": "'কাকতাড়ুয়া' উপন্যাসে পাকিস্তানি মিলিটারিদের দৃষ্টিকে প্রাণহীন বলা হয়েছে।"
        },
        {
          "label": "খ",
          "question": "'মাত্র কয়েক ঘণ্টা অথচ ওর জীবনের আকাশ-পাতাল উথাল করা সময়।'— বলতে কী বোঝানো হয়েছে?",
          "explanation": "প্রশ্নোক্ত উক্তিটি দ্বারা কলেরা আক্রান্ত হয়ে বুধার গোটা পরিবার নিশ্চিহ্ন হওয়ার ঘটনাকেই বোঝানো হয়েছে। কলেরায় আক্রান্ত হয়ে বুধার চোখের সামনে শরীর মোচড়াতে মোচড়াতে তার বাবা মারা যায়। একপাশে মৃত অবস্থায় পড়ে আছে তার মায়ের দেহ। ছোটো তিনু মায়ের বুকেই মৃত্যুর কোলে ঢলে পড়ে। মাটিতে পড়ে মৃত্যুযন্ত্রণায় ছটফট করতে করতে মারা যায় শিলু ও তালেব। রাত পোহাবার আগে ওর পিঠাপিঠি বোন বিনুও মারা যায়। গোটা পরিবারটি মাত্র কয়েক ঘণ্টার মধ্য নিঃশেষ হয়ে যায়। নিষ্প্রাণ শরীরগুলোর মধ্যে বসে থাকে শোকে পাথর বুধা ।"
        },
        {
          "label": "গ",
          "question": "উদ্দীপকের কোন ভাবটি 'কাকতাড়ুয়া' উপন্যাসের সাথে সাদৃশ্যপূর্ণ তা বর্ণনা করো ।",
          "explanation": "উদ্দীপকে ফুটে ওঠা ছন্নছাড়া জীবনের সাথে 'কাকতাড়ুয়া' উপন্যাসের বুধার জীবনের সাদৃশ্য রয়েছে। 'কাকতাড়ুয়া' উপন্যাসের কেন্দ্রীয় চরিত্র বুধা। যার পুরো পরিবার কলেরায় আক্রান্ত হয়ে এক রাতে নিশ্চিহ্ন হয়ে যায়। পরিবার হারিয়ে আত্মীয় বলতে এক চাচির বাড়িতে আশ্রয় পেলেও দরিদ্রতার প্রতিকূলতায় সেই বাড়িও ত্যাগ করে বুধা। ছন্নছাড়া জীবনের প্রতীক হয়ে ওঠা বুধার কাছে সমস্ত গ্রামটাই তার বাসস্থান। যেখানে-সেখানে রাত কাটানো, মানুষের কাজ করে, বোঝা বহন করে জীবন কাটায় সে। যা পায় তাই দিয়েই ক্ষুধার জ্বালা মিটায়। উদ্দীপকে বর্ণিত যাযাবর সমস্ত পৃথিবীকে মনে করে আপন। নিজের ঘরকে ভুলে পথকে করেছে তার ঘর। লক্ষ্যবিহীন জীবনের পণে রাঙিয়েছে মন। অনাদরে, ঝরে পড়া ফুলের কলিদের জীবন, প্রেমহীন ভালোবাসার ভাঙা ঘর তার মধ্যে ছন্নছাড়া চেতনা তৈরি করে। 'কাকতাড়ুয়া' উপন্যাসের বুধা ও উদ্দীপকের যাবাবর দুজনেই জাগতিক বন্ধন হতে মুক্ত। আপনজনের মায়া কাটিয়ে তারা পরকে আপন করে নিয়েছে। সমস্ত পৃথিবী, লোকালয় যেন তাদের বাসস্থান। সুতরাং, ছন্নছাড়া জীবনের স্বরূপ উদ্দীপকের মূল ভাবটি ‘কাকতাড়ুয়া' উপন্যাসের অনাথ বুধার ছন্নছাড়া জীবনের সাথে সাদৃশ্যপূর্ণ।"
        },
        {
          "label": "ঘ",
          "question": "উদ্দীপকের যাযাবর চরিত্রটি আর 'কাকতাড়ুয়া' উপন্যাসের বুধা কি এক ও অভিন্ন? মন্তব্যটির তাৎপর্য নিরূপণ করো ।",
          "explanation": "উদ্দীপকের যাযাবর চরিত্রের স্বাধীনচেতা, বন্ধনহীন ও ভবঘুরে বৈশিষ্ট্য 'কাকতাড়ুয়া' উপন্যাসের বুধা চরিত্রেরই প্রতিচ্ছবি 'কাকতাড়ুয়া' উপন্যাসে পরিবারহারা অনাথ চরিত্র বুধা, যাকে গাঁয়ের লোকে পাগল বললেও সে আসলে এক সাহসী বালক। একা স্বাধীনভাবে বেড়ে ওঠা বালকটি ভয়হীন। চাচির বাড়ি ছেড়ে বেড়িয়ে তার মুক্তির বোধ জাগে। সারা গ্রামে ভবঘুরের মতো ঘুরে বেড়ানো বুধা স্বাধীন সত্তার অধিকারী। স্বজন হারানোর বেদনা তাকে কাতর করেনি বরং সমস্ত গ্রামকে সে আপন করে নিয়েছে।উদ্দীপকে যাযাবর চরিত্রে প্রকাশ পেয়েছে স্বাধীনচেতা, ভবঘুরে নিয়েছে। স্বাধীন জীবনে পথই তার ঘরবাড়ি। লক্ষ্যবিহীন বহু যাযাবরের নিজের ঘরের মায়া ত্যাগ করে সে সমস্ত পৃথিবীকেই আপন মানুষকে সে আপন করে নেয় যখন যেখানে যায়। আলোচ্য উপন্যাসে বুধাও তেমনি একজন বালক ৷ 'কাকতাড়ুয়া' উপন্যাসের কেন্দ্রীয় চরিত্র বুধা এক সাহসী, স্বাধীনচেত বালকের নাম। পরিবার হারানোর শোক তাকে বন্দি করে রাখতে পারেনি বরং প্রতিকূল জীবনে স্বাধীনসত্তায় বেড়ে ওঠে। স্বজন হারিয়ে সমস্ত গ্রামের মানুষই তার আপন। বুধার ভবঘুরে, স্বাধীনচেতা সাহ চরিত্রের প্রতিচ্ছবি দেখা যায় উদ্দীপকের যাযাবর চরিত্রে। দুজনই লক্ষ্যহীন জীবন বেছে নিয়েছে। তাদের চরিত্রে ফুটে উঠেছে মানবহৃদয়ের বিশালতা ও মুক্তির স্বাদ। তাই বলা যায় যে, প্রশ্নোক্ত মন্তব্যটি যথার্থ।"
        }
      ]
    },
    {
      "number": "9",
      "uddipok": "মুক্তিযুদ্ধের সময় আলিপুর গ্রামের অনেক যুবক মুক্তিবাধিনীতে যোগ দেয়। তারা দেশকে হানাদারমুক্ত করার জন্য শপথ গ্রহণ করেন। আর গ্রামের চেয়ারম্যান সাদেক মিয়া খবরাখবর পাচার করতে থাকে পাকিস্তানি হানাদার বাহিনীর কাছে। এ সময় সে শান্তি কমিটিতেও যোগ দেয় এবং গ্রামের নিরী মানুষদের ওপরে চলে তার নির্মম নির্যাতন। অনেকে দেশত্যাগ করতেও বাধ্য হয় । এভাবে সে দেশমাতার সাথে বিশ্বাসঘাতকতা করে।",
      "tag": "BCC 24",
      "sub_questions": [
        {
          "label": "ক",
          "question": "যুদ্ধের কত বছর আগে বুধা তার বাবা-মাকে হারিয়েছে?",
          "explanation": "বুধা যুদ্ধের দুই বছর আগে তার বাবা-মাকে হারিয়েছে।"
        },
        {
          "label": "খ",
          "question": "বুধা মাটি কাটার দলে কাজ করার সুযোগ পায় কীভাবে?",
          "explanation": "বুধা মাটি কাটা দলের প্রধান ফজু মিয়ার সামনে ফুঁপিয়ে ফুঁপিয়ে কান্না জুড়ে দিলে সবাই ওকে সান্ত্বনা দিয়ে কাজে নেয়। 'কাকতাড়ুয়া' উপন্যাসের বুধা মুক্তিবাহিনীর হয়ে পাকিস্তানি বাহিনীদের বাঙ্কারে মাইন পুঁতে রাখার উদ্দেশ্যে মাটি কাটার দলে যোগ দিতে চায়। তবে ফজু মিয়াকে মাটি কাটার কথা বলায় তিনি বুধাকে নিতে অস্বীকৃতি জানায়। কিন্তু বুধা কাজ না করলে কী খাবে, তার খিদে ও অসহায়ত্বের কথা বলে কান্না শুরু করে । যার ফলে ফজু মিয়া তাকে কাজে নিয়ে নেয়।"
        },
        {
          "label": "গ",
          "question": "উদ্দীপকের সাদেক মিয়া 'কাকতাড়ুয়া' উপন্যাসে কোন চরিত্রটিকে রূপায়িত করে? ব্যাখ্যা করো।",
          "explanation": "উদ্দীপকের চেয়ারম্যান সাদেক মিয়া 'কাকতাড়ুয়া' উপন্যাসের আহাদ মুন্সি চরিত্রটিকে রূপায়িত করে। 'কাকতাড়ুয়া' উপন্যাসে আহাদ মুন্সি বুধার গ্রামের শান্তি কমিটির চেয়ারম্যান ছিল। পাকিস্তানিদের সে নানাভাবে সহায়তা করে। নিজেও এলাকার মানুষের উপর নির্মম নির্যাতন চালায়। তার সহায়তায় পাকিস্তানি হানাদারদের অত্যাচারে গ্রামের মানুষের জীবন বিপন্ন হয়ে পড়ে। রাজাকারের ভূমিকা পালনে সে গ্রাম ও দেশের মানুষের সাথে বিশ্বাসঘাতকের পরিচয় দিয়েছে। উদ্দীপকের সাদেক মিয়া পাকিস্তানিদের দোসরের ভূমিকা পালন করেছে। সে তাদের কাছে তথ্য পাচার করে সাহায্য করে। শান্তি কমিটির সদস্য হিসেবে যোগ দেয়। পাকিস্তানি হানাদারদের সাথে গ্রামের মানুষের উপর অকথ্য নির্যাতন চালায়। তার অত্যাচারে গ্রাম ছেড়ে দেশত্যাগে বাধ্য হয় অনেকেই। পাকিস্তানি বাহিনীর দোসর হিসেবে সে দেশের সাথে বিশ্বাসঘাতকতা করে। একইভাবে 'কাকতাড়ুয়া' উপন্যাসের আহাদ মুন্সি চরিত্র দেশের সংকটকালীন পাকিস্তানিদের পক্ষে কাজ করে। দেশ ও মানুষের জীবনকে বিপন্ন করে তোলে অত্যাচারে। মুক্তিযুদ্ধে রাজাকার হিসেবে দেশের প্রতি বিশ্বাসঘাতকতার পরিচয় দেয় ।"
        },
        {
          "label": "ঘ",
          "question": "উক্ত চরিত্রটি দেশমাতার সাথে বিশ্বাসঘাতকতা করেছে।'- উদ্দীপক এবং 'কাকতাড়ুয়া' উপন্যাসের আলোকে যাচাই করো।",
          "explanation": "দেশমাতার সাথে বিশ্বাসঘাতকতার চিত্র উদ্দীপকের সাদেক মিয়া ও 'কাকতাড়ুয়া' উপন্যাসের আহাদ মুন্সি উভয় চরিত্রেই ফুটে উঠেছে। 'কাকতাড়ুয়া' উপন্যাসে দেখা যায়, আহাদ মুন্সি গ্রামে পাকিস্তানি বাহিনীকে সহযোগিতার উদ্দেশ্যে শান্তি কমিটি গঠন করে। মিলিটারির সখ্য অর্জনে সব ধরনের সহায়তা দিয়ে থাকে। তথ্য সরবরাহ, গ্রামের পথঘাট চিনিয়ে দেওয়া, মুক্তিযোদ্ধাদের ধরতে সাহায্য করা সবই করে। গ্রামের মানুষের উপর চালায় অকথ্য নির্মম নির্যাতন। বুধা নামক অনাথ কিশোরও তার হাত থেকে রক্ষা পায় না। মিলিটারিদের দোসর হয়ে রাজাকারের দায়িত্ব নিয়ে গ্রামের মানুষের দুরবস্থা তৈরি করতে উঠে পড়ে লাগে সে । উদ্দীপকের আলিপুর গ্রামের চেয়ারম্যান সাদেক মিয়া যুদ্ধকালীন পাকিস্তানি বাহিনীর সর্বাত্মক সহায়তা করে। তথ্যপাচার, গ্রামের লোকদের উপর নির্মম অত্যাচার প্রভৃতি কাজ সে করে। পাকিস্তানিদের সাহায্য করার জন্য শান্তি কমিটিতে যোগদান করে। সাদেক মিয়ার বিশ্বাসঘাতকতার নির্মমতায় অনেকেই দেশ ছাড়তে বাধ্য হয়। আলোচ্য উপন্যাসে আহাদ মুন্সি একই চরিত্রের ধারক । ‘কাকতাড়ুয়া' উপন্যাসে ১৯৭১ সালের মুক্তিযুদ্ধের যে ভয়াবহতা তুলে ধরা হয়েছে তাতে দোসর ভূমিকায় রাজাকারদের অবদান স্পষ্ট ফুটে উঠেছে । দেশকে শত্রুমুক্ত করার এই সংকট মুহূর্তে আহাদ মুন্সি দেশের সাথে বিশ্বাসঘাতকের আচরণ করে। দেশের মানুষের জন্য বিপন্ন অবস্থা তৈরিতে সহায়ক হয়ে ওঠে। উদ্দীপকের সাদেক মিয়ার পাকিস্তানি বাহিনীর সমর্থনে করা অত্যাচার, নির্মমতা দেশদ্রোহিতার পরিচয় বহন করে । আহাদ মুন্সির মতো তিনিও দেশের সংকটে দেশমাতার বিরুদ্ধে অবস্থান নেয়। উভয় প্রেক্ষাপট বিশ্লেষণে বলা যায়, সাদেক মিয়া ও আহাদ মুন্সি উভয়েই দেশমাতার সাথে বিশ্বাসঘাতকতা করেছে ।"
        }
      ]
    },
    {
      "number": "10",
      "uddipok": "ইবাদির বাবা দিন আনে দিন খায়। বেশি যৌতুক দিয়ে মেয়ের বিয়ে দেওয়ার মতো সামর্থ্য ইবাদির বাবার নেই । তাই ৬০ বছর বয়সি গ্রামের মাতব্বরের সাথে তার বিয়ে ঠিক করে। ইবাদি রাজি না হয়ে কাজের সন্ধানে বাড়ি থেকে বের হতে চায়। কিন্তু সবাই মিলে তাকে ধরে জোর করে বিয়ে দিতে চায়। তখন করিম প্রতিবাদ করে এ বিয়ে ঠেকায় ৷ অবশেষে সে নিজেই বিনা যৌতুকে তাকে বিয়ে করার সিদ্ধান্ত নেয় ।",
      "tag": "BCC 24",
      "sub_questions": [
        {
          "label": "ক",
          "question": "হাতেম আলির জমিদারি কোথায় আছে?",
          "explanation": "হাতেম আলির জমিদারি রেশমপুর অঞ্চলে আছে।"
        },
        {
          "label": "খ",
          "question": "বহিপীর বইয়ের ভাষায় কথা বলেন কেন?",
          "explanation": "ধর্মীয় গাম্ভীর্যপূর্ণ কথা বলার জন্য বহিপীর বইয়ের ভাষাকে উপযুক্ত মনে করেন বলে তিনি কথ্য ভাষায় কথা বলেন না । ‘বহিপীর’ নাটকের পীর সাহেবের মতে, তার কাজ হলো খোদার বাণী মানুষের কাছে পৌঁছে দেওয়া। অন্যদিকে, কথ্য ভাষা তার কানে কটু লাগে এবং তিনি মনে করেন এতে কোনো পবিত্রতা নাই, গাম্ভীর্যতা নাই, যেটি বইয়ের ভাষায় রয়েছে। তাই বহিপীর গাম্ভীর্যপূর্ণ কথা বলার জন্য উপযুক্ত বইয়ের ভাষাতে কথা বলেন ।"
        },
        {
          "label": "গ",
          "question": "উদ্দীপকের ইবাদির চরিত্রটি ‘বহিপীর' নাটকের কোন চরিত্রের সাথে সাদৃশ্যপূর্ণ তা তুলে ধরো।",
          "explanation": "নিম্নের অনুরূপঃ উদ্দীপকের নছিমন 'বহিপীর' নাটকের তাহেরা চরিত্রের সাথে সাদৃশ্যপূর্ণ। 'বহিপীর' নাটকের অন্যতম প্রধান চরিত্র তাহেরা। পারমার্থিক কল্যাণের আশায় তাহেরার বাবা ও সৎ-মা বৃদ্ধ পীরের সঙ্গে তার বিয়ে ঠিক করলে তাহেরা তাতে সম্মত হয় না। অসম এই বিয়ে ঠেকাতে বিয়ের রাতেই সে পালিয়ে যেতে বাধ্য হয়। পরবর্তীতে পীর সাহেবের সাথে দেখা হলে তাহেরা এ সম্পর্ককে অস্বীকার করে । উদ্দীপকের নছিমন দরিদ্র পরিবারের মেয়ে। তার বাবা একজন চা-শ্রমিক । তার সামান্য আয়ে সংসার চালানোই দায়। একারণে অবস্থাপন্ন বয়স্ক ব্যবসায়ীর সাথে তিনি মেয়ের বিয়ে ঠিক করেন। কিন্তু অসম এ বিয়ের সিদ্ধান্ত নছিমন মেনে নিতে পারে না। অবশেষে প্রতিবেশী যুবক শিশিরের সহায়তায় এ বিয়ে ভাঙতে সে সক্ষম হয়। একইভাবে, ‘বহিপীর’ নাটকের তাহেরাও বৃদ্ধ পীরের সঙ্গে বিয়ের বিষয়টি মেনে নেয়নি। প্রতিবাদস্বরূপ বিয়ের রাতেই সে পালিয়ে যায়। অর্থাৎ আলোচ্য নাটকের তাহেরা এবং উদ্দীপকের নছিমন উভয়ের পরিস্থিতি এবং প্রতিবাদী মানসিকতার ধরন প্রায় একই । এদিক থেকে চরিত্র দুটির মধ্যে সাদৃশ্য প্রতীয়মান হয় ।"
        },
        {
          "label": "ঘ",
          "question": "উদ্দীপকের করিম চরিত্রটি ‘বহিপীর' নাটকের হাশেম আলির সাথে তুলনামূলক আলোচনা করো ।",
          "explanation": "নিম্নের অনুরূপঃ অন্যায়ের বিরুদ্ধে প্রতিবাদী মানসিকতার প্রকাশে উদ্দীপকের শিশিরের সিদ্ধান্তটি ‘বহিপীর' নাটকের লেখকের প্রত্যাশা পূরণ করতে পেরেছে। ‘বহিপীর' নাটকের নায়িকা তাহেরা। ভবিষ্যৎ সুখ-সমৃদ্ধির আশায় তাহেরার সৎ-মা ও বাবা বৃদ্ধ পীরের সঙ্গে তার বিয়ে দিতে চায়। কিন্তু স্বাধীনচেতা তাহেরা তাতে রাজি হয় না। এমন পরিস্থিতিতে বিয়ের রাতেই সে ঘর ছেড়ে পালাতে বাধ্য হয় এবং সবশেষে জমিদার পুত্র হাশেম আলির হাত ধরে ভবিষ্যতের পথে পা বাড়ায় । উদ্দীপকে নছিমন নামের এক দরিদ্র মেয়ের কথা বলা হয়েছে। তার চা- শ্রমিক পিতা এক অবস্থাপন্ন বয়স্ক ব্যবসায়ীর সাথে তার বিয়ে ঠিক করে। পরিবারের বাকি সদস্যরাও বিয়েতে রাজি হওয়ার জন্য নছিমনকে চাপ দেয় । তারা নছিমনের অনিচ্ছা সত্ত্বেও জোর করে তার বিয়ের ব্যবস্থা করে। বিষয়টি দেখে শিশির নামের এক যুবক নছিমনকে সাহায্য করতে এগিয়ে আসে । অবশেষে বিনা যৌতুকে বিয়ে করে নছিমনকে অসম বিয়ের হাত থেকে সে বাঁচায় । ‘বহিপীর' নাটকে তাহেরার অমতে তার বাবা-মা এক বৃদ্ধ পীরের সঙ্গে অল্পবয়সি তাহেরার বিয়ে ঠিক করেন। তাই নিজেকে বাঁচাতে একরকম বাধ্য হয়েই সে পালিয়ে আসে এবং জমিদারের বজরায় আশ্রয় নেয়। কিন্তু ঘটনাচক্রে তাহেরাকে খুঁজতে এসে পীর সাহেবও এ বজরাতেই ওঠেন। এমন পরিস্থিতিতে জমিদার পুত্র হাশেম আলি তাহেরাকে সমর্থন দেয় এবং অসম বিয়ের হাত থেকে তাকে রক্ষা করতে তাহেরার হাত ধরে সে বেরিয়ে যায়। একইরূপ বাস্তবতায়, উদ্দীপকের শিশিরও নছিমনকে বিনা যৌতুকে বিয়ে করে অসম বিয়ের হাত থেকে বাঁচায়, যা হাশেম আলির মধ্য দিয়ে প্রকাশিত লেখকের প্রত্যাশাকেই তুলে ধরে। সংগত কারণেই উদ্দীপকের শিশিরের সিদ্ধান্তটি ‘বহিপীর' নাটকের লেখকের প্রত্যাশাকে প্রতিফলিত করেছে।"
        }
      ]
    },
    {
      "number": "11",
      "uddipok": "আরত আলি বিয়ে করেছেন দশ বছর হলো। কিন্তু এখনো তার কোনো সন্তান হয়নি । আরত আলির স্ত্রী একদিন জানতে পারেন তার পাশের গ্রামে এক পির সাহেব এসেছেন, তার পানিপড়া খেলে সব মনোবাসনা পূর্ণ হয়, তাই তিনি পাশের গ্রামে গিয়ে বহু কষ্টে পানিপড়া সংগ্রহ করেন। আরত আলি বিষয়টি জানতে পেরে স্ত্রীকে জিজ্ঞেস করলেন, এমন কাজ সে কেন করল? আরত আলির স্ত্রী বলেন, তারা পির মানুষ, তারা চাইলে সব অসম্ভবকে সম্ভব করতে পারে। এ কথা শুনে আরত আলি স্ত্রীর উপর খুব রাগ করেন ।",
      "tag": "BCC 24",
      "sub_questions": [
        {
          "label": "ক",
          "question": "‘বহিপীরের’ সহকারীর নাম কী?",
          "explanation": "বহিপীরের সহকারীর নাম হকিকুল্লাহ্ ।"
        },
        {
          "label": "খ",
          "question": "‘বুঝেছি কিস্তিমাৎ করা চাল’– কোন চাল? বুঝিয়ে লেখো ।",
          "explanation": "বহিপীরের প্রস্তাব শুনে হাশেম আলি প্রশ্নোক্ত উক্তিটি করেছে। বহিণীর হাতেম আলির জমিদারি ধরে রাখার জন্য সর্বাত্মক চেষ্টা করবেন যদি হাতেম আলি তাহেরাকে তার হাতে দিতে সাহায্য করে অর্থাৎ তাহেরাকে তার সঙ্গে যেতে বাধ্য করে। পির সাহেব তাহেরাকে ফিরিয়ে দিতে হাতেম আলিকে বাধ্য করার জন্যই এ প্রস্তাব করেন। আর এ প্রস্তাব শুনে একেই পির সাহেবের কিস্তিমাৎ করা চাল বলে মন্তব্য করেছে হাশেম।"
        },
        {
          "label": "গ",
          "question": "উদ্দীপকের আরত আলির স্ত্রীর সাথে ‘বহিপীর' নাটকের কোন চরিত্র সাদৃশ্যপূর্ণ? ব্যাখ্যা করো।",
          "explanation": "উদ্দীপকের আরত আলির স্ত্রী 'বহিপীর' নাটকের হাশেমের মা খোদেজার সাথে সাদৃশ্যপূর্ণ । 'বহিপীর' নাটকে হাশেমের মা খোদেজা হলেন জমিদারগিন্নি। তার চরিত্র অত্যন্ত সাদামাটা। তিনি অত্যন্ত ধর্মভীরু ও কুসংস্কারাচ্ছন্ন। তাহেরা হাতেম আলির বজরায় আশ্রয় নেওয়ার পর খোদেজা তার আসল পরিচয় জানতে পারে এবং তাহেরার অনিচ্ছাতেই তাকে পিরের কাছে হস্তান্তর করতে চায় পিরের অভিশাপের ভয়ে। এ বিয়ে অন্যায় তবুও খোদেজা কোনো প্রতিবাদ করেনি। আবার, ছেলে ও বহিপীর মুখোমুখি অবস্থান নিলে সে পিরের পক্ষে থেকে নির্ঝঞ্ঝাট থাকতে চেয়েছে। বাঙালি চিরায়ত মায়ের প্রতিমূর্তি এই খোদেজা । উদ্দীপকের আরত আলির স্ত্রীও একজন কুসংস্কারাচ্ছন্ন মহিলা। তার সন্তান হচ্ছে না বলে তিনি পিরের কাছে পানিপড়া আনতে যান। আরত আলির স্ত্রী বিশ্বাস করেন; পির-ফকিরেরা আল্লাহর অলি, এরা চাইলেই তার ঘরে সন্তান আসবে। একই ধরনের ধর্মভীরুতা ও কুসংস্কার লালন করার দিক থেকে উদ্দীপকের আরত' আলির স্ত্রী 'বহিপীর' নাটকের খোদেজার সাথে সাদৃশ্যপূর্ণ।"
        },
        {
          "label": "ঘ",
          "question": "“উদ্দীপকে বর্ণিত বিষয়টিই ‘বহিপীর' নাটকের পূর্ণাঙ্গ প্রতিচ্ছবি নয়।”— মন্তব্যটি বিশ্লেষণ করো।",
          "explanation": "উদ্দীপকে 'বহিপীর' নাটকে বর্ণিত ধর্মীয় গোঁড়ামি ও কুসংস্কারের দিকটি ফুটে উঠলেও অন্যায়ের বিরুদ্ধে প্রতিবাদ ও মানবতাবোধের জাগরণের বিষয়গুলো ফুটে ওঠেনি। ‘বহিপীর' নাটকটি বাঙালি মুসলমান সমাজে প্রচলিত পিরপ্রথার একটি বিশ্বস্ত দলিল। এ নাটকে দেখা যায়, পির সাহেবকে ধনী-গরিব সকলেই অসম্ভব ভয় ও মান্য করে । ধনসম্পদ থেকে শুরু করে নিজ কন্যাকে পর্যন্ত তারা দান করে দেয়, পিরের কাছে। কিন্তু নাটকটি শেষ পর্যন্ত আমাদের আলোর পথ দেখায়। জমিদার হাতেম আলির মানবতাবোধ জাগ্রত হওয়ায় তিনি বহিপীরের কাছে তাহেরাকে তুলে দিতে অস্বীকৃতি জানান । উদ্দীপকের আরত আলি বিয়ে করার দশ বছর পরও এখনো নিঃসন্তান । তাই তার কুসংস্কারাচ্ছন্ন মা পিরের কাছে পানিপড়া আনতে যান। কারণ তিনি মনে করেন, পির সাহেব আল্লাহর অলি। তিনি অসম্ভবকেও সম্ভব করতে পারেন । তিনি চাইলেই আরত আলি সন্তান লাভ করতে পারবেন। আলোচ্য নাটকটিতে কুসংস্কারের ঊর্ধ্বে গিয়ে জমিদার হাতেম আলির কাছে মানবিকতা বড়ো হয়ে দেখা দেয়। তাহেরাও হাশেম আলির সহযোগিতায় মুক্ত হয়ে বেরিয়ে আসে। কুসংস্কার ও অন্ধবিশ্বাসের স্থানে মানবিকতার জয় হয়। অন্যদিকে, উদ্দীপকে কুসংস্কারের বিষয়টি থাকলেও তা থেকে উত্তরণের কোনো পথ দেখানো হয়নি। তাই বলা যায়, উদ্দীপকের বর্ণিত বিষয়টি 'বহিপীর' নাটকের পূর্ণাঙ্গ প্রতিচ্ছবি নয় ।"
        }
      ]
    }
  ]
}