{
  "title": "রাজশাহী বোর্ড ২০২৪",
  "subtitle": "বাংলা ১ম পত্র (11)",
  "questions": [
    {
      "number": "1",
      "uddipok": "মিসেস শাহানার দিন শুরু হয় কাকডাকা ভোরে। ওয়াশিং মেশিনে কাপড় দেওয়া, ছেলেমেয়ের টিফিন তৈরি করা, তাদের বাবার নাশতা- এরপর নিজে তৈরি হয়ে অফিসে যাওয়া। তার মেয়ে সারা দশম শ্রেণিতে আর ছেলে সামি অষ্টম শ্রেণিতে- তাদেরও কোনো ফুরসত নেই। 'স্কুল শেষে ফিজিক্স, কেমিস্ট্রি, গণিত, আরও কত কোচিং; বাড়ি ফিরে আবার স্কুলের কাজ, বাড়ির কাজ, কোচিং-এর কাজ। স্কুল-কোচিং আর বাড়ির চার দেওয়াল এই যেন তাদের জীবন। বাবা-মা অফিস শেষে পছন্দের খাবার নিয়ে ফিরেন, নয়তো নিজেরাই অনলাইনে অর্ডার দিয়ে পছন্দের খাবার আনিয়ে নেয়।",
      "tag": "RB 24",
      "sub_questions": [
        {
          "label": "ক",
          "question": "",
          "explanation": "অবহেলায় পড়ে থাকা অপুর কাঠের ঘোড়াটিকে পিজরাপোলের আসামির সাথে তুলনা করা হয়েছে।"
        },
        {
          "label": "খ",
          "question": "",
          "explanation": "দশঘরার লোকটির প্রস্তাবে হরিহর তৎক্ষণাৎ রাজি হয়নি আত্মমর্যাদাবোধের কারণে। দশঘরা গ্রামে কোনো ব্রাহ্মণ নেই। তাই সেই গ্রামের মানুষ তাদের গ্রামে একঘর ব্রাহ্মণ বাস করাতে চায়। এই প্রস্তাব সেই গ্রামের মাতবর গোছের লোকটি হরিহরকে দেয়। কিন্তু হরিহর সঙ্গে সঙ্গে রাজি হয় না, কারণ সাথে সাথে রাজি হলে হরিহরকে তারা হাভাতে ভাববে। এ কারণে হরিহর লোকটির কাছ থেকে দু-একদিন সময় চেয়ে নিয়েছে।"
        },
        {
          "label": "গ",
          "question": "",
          "explanation": "উদ্দীপকের মিসেস শাহানার সাথে 'আম-আঁটির ভেঁপু' গল্পের সর্বজয়ার দরিদ্রপীড়িত সংসার জীবনের বৈসাদৃশ্য বিদ্যমান। 'আম-আঁটির ভেঁপু' গল্পের সর্বজয়ার সংসারে দারিদ্র্য নিত্যদিনের সঙ্গী। এই কারণে সন্তানদের ভালো খাবার দিতে পারে না, ভালো পোশাক 'পরাতে পারে না। এসব নিয়ে স্বামী হরিহরের সাথে তার কথোপকথনে আক্ষেপের সুর প্রকাশিত হয়। উদ্দীপকের মিসেস শাহানা একজন আত্মনির্ভরশীল কর্মজীবী নারী। স্বামীর সাথে তিনিও প্রতিদিন অফিসের উদ্দেশ্যে বের হয়ে যান। তার ব্যস্ততার অন্ত নেই। প্রতিদিন কাকডাকা ভোরে ঘুম থেকে উঠেই তাকে মেশিনে কাপড় ধুতে হয়, স্বামীর জন্য নাশতা তৈরি করতে হয় এবং ছেলেমেয়েদের জন্য টিফিন প্রস্তুত করতে হয়। অফিস শেষ করে বাসায় ফেরার সময় কখনো কখনো সন্তানদের পছন্দের খাবার নিয়ে আসেন।- অন্যথায় সন্তানরাই অনলাইনে অর্ডার করে খাবার এনে নেয়। এতে প্রতীয়মান হয় মিসেস শাহানার সংসারে অর্থের অভাবে কারো ইচ্ছা অপূর্ণ থাকে না বরং তারা ইচ্ছা অনুযায়ী খাবার, পোশাক দ্বারা জীবনযাপনের চাহিদা মেটাতে সক্ষম। 'আম-আঁটির ভেঁপু' গল্পের সর্বজয়ার সংসার এদিক থেকে বৈসাদৃশ্যপূর্ণ। অপু-দুর্গার জন্য ভালো পোশাক ও খাবার কেনার সামর্থ্য সর্বজয়ার নেই।"
        },
        {
          "label": "ঘ",
          "question": "",
          "explanation": "মানবশিশুর শৈশবের প্রকৃতিঘনিষ্ঠতা ও দুরন্তপনার কথা ফুটে না। ওঠায় উদ্দীপকের বক্তব্য 'আম-আঁটির ভেঁপু' গল্পের মূলবক্তব্য থেকে অনেক দূরে। বিভূতিভূষণ বন্দ্যোপাধ্যায়ের 'আম-আঁটির ভেঁপু' গল্পটি প্রকৃতিঘনিষ্ঠ দুই ভাই-বোনের আনন্দঘন জীবনকে ঘিরে আবর্তিত। হতদরিদ্র পরিবারে জন্ম নিলেও অপু ও দুর্গার শৈশবে দারিদ্র্যের কষ্ট প্রধান হয়ে ওঠেনি। গ্রামীণ ফলফলাদি আহারের আনন্দ এবং বিচিত্র বিষয় নিয়ে তাদের বিস্ময় ও কৌতূহল গল্পটির মূল উপজীব্য। পাশাপাশি এতে জীবিকার তাগিদে হরিহর সর্বজয়ার জীবনসংগ্রামের দিকটিও উঠে এসেছে। উদ্দীপকে শহরের একটি ব্যস্ত পরিবারের কথা উঠে এসেছে। যে পরিবারের, স্বামী-স্ত্রী উভয়ে চাকরিজীবী। ভোর হতেই স্ত্রী শাহানা কাপড় মেশিনে দেওয়া, সন্তানদের জন্য টিফিন তৈরি এবং স্বামীকে নাশতা দেওয়ার কাজে ব্যস্ত হয়ে পড়েন। ছেলেমেয়ে দুটোরও কোনো অবকাশ নেই। ক্লাস আর কোচিং করে তারা বাড়ির চার দেওয়ালের মধ্যেই জীবন অতিবাহিত করে। খাবারের প্রয়োজন হলে অনলাইনে অর্ডার করে খেয়ে নেয়। কখনো তাদের বাবা-মা অফিস থেকে ফেরার সময় পছন্দের খাবার নিয়ে আসে। 'আম-আঁটির ভেঁপু' গল্পে হরিহর-সর্বজয়ার জীবনসংগ্রাম ফুটে উঠলেও তা গল্পের মূল আলোচ্য বিষয় নয়। গল্পটিতে অপু ও দুর্গার শৈশবের দুরন্তপনার মাধ্যমে মানবজীবনের শৈশবস্মৃতি রোমন্থন করা হয়েছে। আমাদের সোনালি শৈশব অনেক রোমাঞ্চকর অভিজ্ঞতা ও স্মৃতিতে ভরপুর। বিশেষভাবে গ্রামীণ জীবনে কাটানো ছোটোবেলার সময়গুলো জীবনের সেরা সময়। বাধাহীনভাবে এখানে-সেখানে ঘুরে বেড়ানো এবং মনের আনন্দে খেলা করার সুখানুভূতি ভাষায় ব্যক্ত করা অসম্ভব। আলোচ্য গল্পে লেখক সেই অসম্ভব কাজটিকে অপু-দুর্গা চরিত্রের প্রকৃতিঘনিষ্ঠতার বর্ণনায় অসাধারণ করে তুলে ধরেছেন। তাদের মতো মুক্ত পরিবেশে মনের আনন্দে ঘুরে বেড়ানোর অনুভূতি উদ্দীপকের শহুরে ছেলেমেয়েদের নেই। জীবনবাস্তবতায় উদ্দীপকটি তাই 'আম-আঁটির ভেঁপু' গল্প থেকে অনেক দূরে।"
        }
      ]
    },
    {
      "number": "2",
      "uddipok": "মিসেস তামিমা মেয়ের প্রাতিষ্ঠানিক বই ছাড়া অন্য কোনো বই 'পড়া সময় আর অর্থের অপচয় মনে করেন। মেয়ের হাতে কোনো গল্প-উপন্যাস দেখলেই ঘোর আপত্তি তার। তিনি মনে করেন ভালো প্রাতিষ্ঠানিক ফলাফল এরপর ভালো চাকরি- এই তো জীবন। কিন্তু স্বামী হাবীব রহমান স্ত্রীর এই ধারণার ঘোর বিরোধী- আর তাই তো মেয়ের জন্য অপ্রাতিষ্ঠানিক বই বিশেষ করে জীবনী, গল্প-উপন্যাস- এইসব কিনে দেওয়াতে কখনো আপত্তি করেন না। তিনি বলেন- মনের বিকাশের জন্য, আলোকিত হওয়ার জন্য সাহিত্যচর্চার বিকল্প নেই।",
      "tag": "RB 24",
      "sub_questions": [
        {
          "label": "ক",
          "question": "",
          "explanation": "সাহিত্যচর্চা শিক্ষার সর্বপ্রধান অঙ্গ।"
        },
        {
          "label": "খ",
          "question": "",
          "explanation": "'দেহের মৃত্যুর রেজিস্টারি রাখা হয়, কিন্তু আত্মার হয় না।'- উক্তিটি করার কারণ হলো ত্রুটিপূর্ণ শিক্ষাব্যবস্থায় শিক্ষার্থীদের আত্মিক মৃত্যুর ব্যাপারটি লোকচক্ষুর অন্তরালেই থেকে যায়। আমাদের স্কুল-কলেজের প্রচলিত শিক্ষাব্যবস্থায় শিক্ষার্থীরা নিজেদের প্রতিভা বিকাশের সুযোগ পায় না বরং তাদের আত্মশক্তি অর্জনের পথ রুদ্ধ হয়। মুখস্থনির্ভর এই শিক্ষাপদ্ধতিতে মনের দাবি মেটে না, ফলে আত্মার অপমৃত্যু ঘটে। দেহের মৃত্যুর হিসাব রাখা হলেও মানুষের আত্মার মৃত্যুর হিসাব কেউ রাখে না।"
        },
        {
          "label": "গ",
          "question": "",
          "explanation": "উদ্দীপকের মিসেস তামিমার মধ্যে 'বই পড়া' প্রবন্ধে বর্ণিত প্রচলিত শিক্ষাপদ্ধতি ও সেটিকে ঘিরে মানুষের চিন্তা-চেতনার দিকটি ফুটে উঠেছে। 'বই পড়া' প্রবন্ধে দেখানো হয়েছে, আমাদের দেশের প্রচলিত শিক্ষাপদ্ধতি আমাদের চিন্তা-চেতনাকে এমন দিকে নিয়ে গিয়েছে যে পাঠ্যপুস্তক ব্যতীত অন্য বই পড়ায় আমরা কোনো সার্থকতা খুঁজে পাই না। লেখকের মতে, আমরা সাহিত্যের রস উপভোগ করতে প্রস্তুত নই, কিন্তু শিক্ষার ফল লাভে উদ্‌দ্বাহু। পাঠ্যপুস্তক ব্যতীত অন্য বই উদরপূর্তির কাজে লাগে না বলে আমরা শখ করে বই পড়তে চাই না। কেউ শখ করে বই পড়লে তাকে আমরা নিষ্কর্মার দলে ফেলে দিই। উদ্দীপকের তামিমা মনে করেন, পাঠ্যবই ছাড়া অন্য বই পড়া সময় ও অর্থ অপচয় ছাড়া কিছু নয়। তিনি শিক্ষাকে ভালো প্রাতিষ্ঠানিক ফল লাভ এবং ভালো চাকরি প্রাপ্তির মাধ্যম মনে করেন। সাহিত্যচর্চার জন্য বই পড়াকে তিনি অর্থহীন মনে করেন। এজন্য মেয়ের হাতে তিনি গল্প-উপন্যাসের বই দেখলেই আপত্তি করেন। আলোচ্য প্রবন্ধেও লেখক এমন চিন্তার মানুষের কথা বলেছেন। এই মানুষেরা সার্টিফিকেটসর্বস্ব শিক্ষায় বিশ্বাসী। এ ধরনের মানুষ মনে করে পাঠ্যবই পড়ে পাশ করে চাকরি করবে ও অভাব দূর করবে। তারা পাঠ্যবই ব্যতীত অন্য বই পড়াকে নিরর্থক বলে ভাবে। উদ্দীপকের মিসেস তামিমার মধ্যেও 'বই পড়া' প্রবন্ধে বর্ণিত শিক্ষার ফল লাভের জন্য উদ্‌বাহু হওয়ার আলোচ্য দিকটিই ফুটে উঠেছে।"
        },
        {
          "label": "ঘ",
          "question": "",
          "explanation": "উদ্দীপকের হাবীব রহমানের আলোকিত মানুষ হওয়ার জন্য সাহিত্যচর্চার গুরুত্বের কথায় 'বই পড়া' প্রবন্ধের মূল চেতনারই যথার্থ প্রতিফলন ঘটেছে। 'বই পড়া' প্রবন্ধে প্রাবন্ধিক সাহিত্যচর্চার গুরুত্ব তুলে ধরেছেন। বই পড়া ও জ্ঞানার্জন ছাড়া মানুষের সত্যিকার মানসিক বিকাশ বাধাগ্রস্ত হয়। সাহিত্যচর্চার জন্য প্রয়োজন লাইব্রেরি প্রতিষ্ঠা করা। লাইব্রেরিতে বই পড়ে ও সাহিত্যচর্চা করে মানুষ স্বশিক্ষিত হতে পারবে। প্রগতিশীল জগতের সাথে তাল মিলিয়ে চলার জন্য সাহিত্যচর্চা করা আবশ্যক বলে লেখক মনে করেন। উদ্দীপকের হাবীব রহমান মনে করেন, অপ্রাতিষ্ঠানিক বই মানুষের জ্ঞানকে বিকশিত করে। এজন্য তিনি তার মেয়েকে জীবনী, গল্প, উপন্যাস- এসব বই কিনে দিতে আপত্তি করেন না। তিনি জানেন, কেবল বাধাধরা কিছু বই পড়ে প্রকৃত জ্ঞানী হওয়া সম্ভব নয়। সত্যিকার আলোকিত হওয়ার জন্য এবং মনের বিকাশের জন্য সাহিত্যচর্চার বিকল্প নেই বলেও তিনি মনে করেন। 'বই পড়া' প্রবন্ধে প্রাবন্ধিক বলতে চেয়েছেন শিক্ষাপ্রতিষ্ঠান থেকে লব্ধ শিক্ষা পূর্ণাঙ্গ নয় বলে ব্যাপকভাবে বই পড়া দরকার। যথার্থ শিক্ষিত হতে হলে মনের প্রসার দরকার। তার জন্য বই পড়ার অভ্যাস বাড়াতে হবে। উদ্দীপকেও হাবীব রহমান মেয়ের মাঝে জ্ঞানের আলো ছড়িয়ে দিতে চেয়েছেন। তিনি মেয়েকে অপ্রাতিষ্ঠানিক বই, জীবনী, গল্প, উপন্যাস এসব কিনে দেওয়ার পক্ষপাতী। কেননা, কেবল শিক্ষাপ্রতিষ্ঠান থেকে প্রাপ্ত শিক্ষা যথেষ্ট নয়। তার এই চেতনা 'বই পড়া' প্রবন্ধের লেখকের চেতনার অনুরূপ হওয়ায়, প্রশ্নোক্ত মন্তব্যটি যৌক্তিক।"
        }
      ]
    },
    {
      "number": "3",
      "uddipok": "একমাত্র সন্তান কাব্য বাক্প্রতিবন্ধী- বিষয়টি যখন জানলেন মিসেস শরীফা- একটুও ঘাবড়ালেন না; স্বামীকেও বোঝালেন। বাবা-মায়ের পরম স্নেহ-মমতা ও আদরযত্নে বেড়ে উঠতে লাগল কাব্য। একদিন মা লক্ষ করলেন ছেলে আপন মনে কাগজে আঁকিবুঁকি করছে; তিনি বুঝে গেলেন মুখে ভাষা না থাকলেও তুলির আঁচড়েই সে একদিন বিশ্বজয় করবে। স্বামীর সাথে পরামর্শ করে ছেলের আঁকা-আঁকির জন্য যা যা করা দরকার সব করলেন। আজ দেশে-বিদেশে কাব্যের আঁকা ছবি প্রদর্শনী হচ্ছে; বিক্রি হচ্ছে বহুমূল্যে।",
      "tag": "RB 24",
      "sub_questions": [
        {
          "label": "ক",
          "question": "",
          "explanation": "বাবা-মায়ের বিদেশযাত্রার আয়োজন দেখে সুভার হৃদয় অশ্রুবাষ্পে ভরে উঠেছিল।"
        },
        {
          "label": "খ",
          "question": "'তুমি আমাকে যাইতে দিয়ো না, মা।'- সুভার এই অভিব্যক্তি বুঝিয়ে লেখো।",
          "explanation": "নিজের চিরচেনা জগৎকে আঁকড়ে ধরে সুভার আকুল অভিব্যক্তি 'আমাকে তুমি যাইতে দিয়ো না, মা।' বাষ্প্রতিবন্ধী সুভাকে বিয়ে দেওয়ার জন্য তার বাবা তাকে কলকাতায় নিয়ে যেতে চান। কলকাতায় যাওয়ার আগের দিন সুভা তার চিরপরিচিত নদীর ধারে এসে লুটিয়ে পড়ে। দুই বাহু প্রসারিত করে যেন ধরণি মাকে আঁকড়ে ধরতে চায়। কারণ সে তার চিরচেনা প্রকৃতি ছেড়ে অন্য কোথাও যেতে চায় না। সে চায় ধরণি মা তাকে জড়িয়ে রাখুক, যেতে না দিক।"
        },
        {
          "label": "গ",
          "question": "কাব্যের বাবা-মায়ের সাথে 'সুভা' গল্পের বাবা-মায়ের বৈসাদৃশ্য দেখাও।",
          "explanation": "প্রতিবন্ধী সন্তানের প্রতি বাবা-মায়ের দৃষ্টিভঙ্গির দিক থেকে উদ্দীপকের কাব্যের বাবা-মায়ের সাথে 'সুভা' গল্পের সুভার বাবা-মায়ের বৈসাদৃশ্য রয়েছে। 'সুভা' গল্পে আমরা দেখতে পাই সুভা বাষ্প্রতিবন্ধী। বাষ্প্রতিবন্ধী কিশোরী সন্তানের প্রতি সুভার মা মনে মনে অসন্তুষ্ট। সুভাকে তিনি গর্ভের কলঙ্ক মনে করেন এবং কন্যার ত্রুটিকে নিজের লজ্জার কারণ হিসেবে ভাবেন। মেয়ের বয়স বেড়ে যাওয়ায় বাবা-মা উভয়েই তাকে নিয়ে চিন্তিত। এজন্য লোকনিন্দা থেকে বাঁচতে তাকে কলকাতায় নিয়ে যাওয়ার উদ্যোগ গ্রহণ করেন। উদ্দীপকের কাব্যের বাবা-মা প্রতিবন্ধী একমাত্র সন্তানকে নিয়ে মোটেই চিন্তিত নন বরং তাকে পরম স্নেহ-মমতা ও আদরযত্নে গড়ে তুলতে সচেষ্ট। ছেলের আঁকা-আঁকির প্রতি ঝোঁক দেখে তারা তাকে নিয়ে স্বপ্ন দেখেন। স্বামী-স্ত্রী মিলে পরামর্শ করে কাব্যের আঁকা-আঁকির জন্য যা যা করা দরকার সব করেন। প্রতিবন্ধী ছেলের প্রতিভা বিকাশের জন্য তারা ভূমিকা পালন করেন। দৃষ্টিভঙ্গিগত এ পার্থক্যই উদ্দীপকের বাবা-মা ও 'সুভা' গল্পের সুভার বাবা-মায়ের মধ্যে বৈসাদৃশ্য তৈরি করেছে।"
        },
        {
          "label": "ঘ",
          "question": "",
          "explanation": "'উপযুক্ত পরিবেশ ও পরিচর্যা পেলে কাব্যের মতো আলোচ্য গল্পের সুভাও সমাজের একজন হিসেবে নিজেকে বিকশিত করতে পারত।' মন্তব্যটি যথার্থ। গল্পের কেন্দ্রীয় চরিত্র সুভার মধ্য দিয়ে রবীন্দ্রনাথ ঠাকুর প্রতিবন্ধীদের মর্মবেদনার স্বরূপ তুলে ধরেছেন। বাষ্প্রতিবন্ধী সুভাকে নিয়ে সকলেই বিব্রত। তার ভবিষ্যতের কথা ভেবে সকলেই চিন্তিত। কিন্তু তার এগিয়ে চলার পথকে মসৃণ করতে কেউই এগিয়ে আসে না। উদ্দীপকের কাব্য বাষ্প্রতিবন্ধী হলেও তার মা-বাবা তাকে অবহেলা করেননি বরং তার আঁকা-আঁকির প্রতিভাকে বিকশিত করার জন্য সবরকম চেষ্টাই করেছেন। এরই ফলে কাব্য নামকরা চিত্রশিল্পী হিসেবে দেশে-বিদেশে পরিচিতি পেয়েছে। তার আঁকা ছবি বিভিন্ন দেশে প্রদর্শনী হচ্ছে এবং বিক্রি হচ্ছে বহুমূল্যে। 'সুভা' গল্পে বাষ্প্রতিবন্ধী সুভার মাধ্যমে বোঝানো হয়েছে- প্রতিবন্ধীরাও আমাদের সমাজেরই অংশ। সমাজ গঠনে তাদেরও রয়েছে গুরুত্বপূর্ণ ভূমিকা রাখার ক্ষমতা। তাদের মধ্যে যে সম্ভাবনা লুকিয়ে আছে তা উদ্‌ঘাটন করে সঠিক উপায়ে পরিচর্যা করলেই তারা সমাজের মূলধারায় নিজেদের প্রতিষ্ঠিত করতে পারবে। উদ্দীপকের কাব্যের বাবা-মা ঠিক কাজটিই করেছেন। এর ফলে তাদের একমাত্র সন্তান বাষ্প্রতিবন্ধী হলেও তার জীবন রঙিন হয়েছে সাফল্যের আলোয়। অন্যদিকে, স্বজনদের অবহেলা গল্পের সুভার জীবনকে হতাশায় ভরিয়ে দিয়েছে। তার কচি মনের স্বপ্নগুলো ডানা মেলার আগে অঙ্কুরেই সব চাপা পড়েছে। যদি কাব্যের মতো সুভাকেও সঠিক উপায়ে সমর্থন প্রদান করা যেত তবে নিঃসন্দেহে সেও মর্যাদাসম্পন্ন জীবনের অধিকারী হতে পারত।"
        }
      ]
    },
    {
      "number": "4",
      "uddipok": "অধ্যাপক ডক্টর মনজুর রশীদের গবেষণার বিষয় ছিল নাট্যসাহিত্য। নাটকের প্রতি তাঁর ভীষণ আগ্রহ; নাটক লেখেন, নাট্যরূপ দেন আবার মঞ্চায়নেরও ব্যবস্থা করেন। নিজ জেলা কুষ্টিয়ার বিভিন্ন লোককবির পালাগান ও কাহিনি সংগ্রহের কাজে হাত দেন। একবার পদ্মা-গড়াই নদীর তীরবর্তী এলাকার দুজন লোককবির লোকগাথা সংগ্রহ করে নাট্যরূপ দেন এবং নিজেই পরিচালনা ও নির্দেশনা দিয়ে সেগুলো দেশবিদেশে মঞ্চায়ন ও প্রচারের ব্যবস্থা করেন।",
      "tag": "RB 24",
      "sub_questions": [
        {
          "label": "ক",
          "question": "",
          "explanation": "পল্লিসাহিত্য সম্পদের মধ্যে পল্লিগানগুলো অমূল্য রত্নবিশেষ।"
        },
        {
          "label": "খ",
          "question": "",
          "explanation": "'আজ দুঃখ দৈন্যে প্রাণে সুখ নেই।'- উক্তিটি দ্বারা আমাদের পল্লিসাহিত্যের বর্তমান দুর্দশার কথা প্রকাশ করা হয়েছে। আমাদের উদাসীনতা ও পারিপার্শ্বিকতার দুরাচারে পল্লিসাহিত্য যে আজ বিপন্ন সেটাই বোঝানো হয়েছে। বাংলায় পল্লির প্রত্যেক পরতে পরতে সাহিত্য ছড়িয়ে রয়েছে। অথচ আমাদের সচেতন সাহিত্য-সমাজ পল্লির অমূল্য সেসব সাহিত্যের কদর না করে নব্য শহুরে সাহিত্যের প্রতি বেশি অনুরাগী হয়ে উঠেছে। যারা পল্লির এসব সাহিত্য তৈরি ও চর্চা করত তারাও আজ দুঃখ-দৈন্যে আক্রান্ত। এটাই লেখকের হতাশার কারণ।"
        },
        {
          "label": "গ",
          "question": "",
          "explanation": "উদ্দীপকের অধ্যাপক ডক্টর মনজুর রশীদের কাজের মাধ্যমে 'পল্লিসাহিত্য' প্রবন্ধের পল্লিসাহিত্যের নানা উপাদান সংগ্রহের দিকটি প্রতিফলিত হয়েছে। ড. মুহম্মদ শহীদুল্লাহ্ 'পল্লিসাহিত্য' রচনায় পল্লিসাহিত্যের সৌন্দর্যের স্বরূপ তুলে ধরেছেন। বর্তমানে সঠিক উদ্যোগের অভাবে সাহিত্যের এ অমূল্য রত্নসমূহ বিলুপ্ত হয়ে যাচ্ছে। পল্লিসাহিত্যকে রক্ষা করতে তাই এর বৈচিত্র্যপূর্ণ উপাদানসমূহের সংগ্রহ ও সংরক্ষণের কথা বলেছেন লেখক। প্রসঙ্গক্রমে তিনি ব্যক্তিপর্যায়ে ড. দীনেশচন্দ্র সেন ও সংগঠন পর্যায়ে Folklore Society-এর কাজের কথা উল্লেখ করেছেন। পল্লিসাহিত্য সংগ্রহে তাঁদের ভূমিকা অত্যন্ত গুরুত্বপূর্ণ। উদ্দীপকে বর্ণিত অধ্যাপক ডক্টর মনজুর রশীদ পল্লিসাহিত্য নিয়ে কাজ করেন। নিজ জেলা কুষ্টিয়ার বিভিন্ন লোককবির পালাগান ও কাহিনি সংগ্রহ করে সেগুলোকে নাট্যরূপ দান করেন। পদ্মা-গড়াই নদীর তীরবর্তী এলাকার দুজন লোককবির সৃষ্টিকর্ম সংগ্রহ করে তার নাট্যরূপ দেন এবং নিজেই পরিচালনা ও নির্দেশনা দিয়ে সেগুলো দেশবিদেশে মঞ্চায়ন ও প্রচারের ব্যবস্থা করেন। 'পল্লিসাহিত্য' প্রবন্ধে পল্লিসাহিত্য টিকিয়ে রাখতে এর উপাদানগুলো সংগ্রহ ও সংরক্ষণের যে তাগিদ দেওয়া হয়েছে, উদ্দীপকের অধ্যাপক ডক্টর মনজুর রশীদ সাহেবের কাজের মাধ্যমে আলোচ্য প্রবন্ধের সেই দিকটিই প্রতিফলিত হয়েছে।"
        },
        {
          "label": "ঘ",
          "question": "",
          "explanation": "পল্লিসাহিত্যকে সংগ্রহ করে বাঁচিয়ে রাখতে আলোচ্য রচনার লেখক ড. মুহম্মদ শহীদুল্লাহ্ যে স্বেচ্ছাসেবক দলের আকাঙ্ক্ষা প্রকাশ করেছেন, তার সার্থক প্রতিনিধি উদ্দীপকের অধ্যাপক ডক্টর মনজুর রশীদ। 'পল্লিসাহিত্য' রচনায় ড. মুহম্মদ শহীদুল্লাহ্ সাহিত্যের অন্যতম অনুষঙ্গ পল্লিসাহিত্যের নানাদিক তুলে ধরেছেন। আধুনিক সময়ের কর্মনাশা স্রোতে এ উপাদানগুলো কালের গর্ভে বিস্তৃত হয়ে যাচ্ছে। এ সাহিত্য বাঁচাতে লেখক তাই সচেতন মহলের তৎপরতা কামনা করেছেন। পল্লিসাহিত্য সংগ্রহ ও সংরক্ষণে তিনি স্বেচ্ছাসেবক দলের আকাঙ্ক্ষা প্রকাশ করেছেন। উদ্দীপকে আমরা দেখি, ডক্টর মনজুর রশীদ একজন পল্লিসাহিত্য প্রেমিক। বিভিন্ন লোককবির লেখা পালাগান, কাহিনি ইত্যাদি সংগ্রহ করে তিনি নাট্যরূপ দেন। নিজ জেলা কুষ্টিয়ার বিভিন্ন লোককবির পালাগান ও কাহিনি সংগ্রহের উদ্যোগ গ্রহণ করেন। একবার পদ্মা-গড়াই নদীর তীরবর্তী এলাকার দুজন লোককবির লোকগাথাকে নাটকে রূপদানের পর তা তিনি সংরক্ষণের উদ্দেশ্যে নিজেই পরিচালনা ও নির্দেশনা দিয়ে সেগুলো দেশবিদেশে মঞ্চায়ন ও প্রচারের ব্যবস্থা করেন। 'পল্লিসাহিত্য' প্রবন্ধের লেখক দেশের বিভিন্ন প্রান্তে ছড়িয়েছিটিয়ে থাকা লোককথা, লোকগান ছড়া, প্রবাদ ইত্যাদি উদ্ধারের তাগিদ দিয়েছেন। এই লক্ষ্যে তিনি সচেতন ব্যক্তিবর্গের স্বেচ্ছাসেবী কর্মকান্ডকে উৎসাহিত করেছেন। উদ্দীপকের অধ্যাপক সাহেব পল্লিসাহিত্য সংগ্রহ ও সংরক্ষণে আত্মনিয়োগ করে লেখকের সেই ডাকেই যেন সাড়া প্রদান করেছেন। তাই বলা যায়, তিনি যেন লেখকের দেশের আনাচেকানাচে ছড়িয়ে ছিটিয়ে থাকা পল্লিসাহিত্যের বিভিন্ন উপাদান সংরক্ষণের কাঙ্ক্ষিত স্বেচ্ছাসেবক দলের সার্থক প্রতিনিধি।"
        }
      ]
    },
    {
      "number": "5",
      "uddipok": "আরাফ আর আয়মান যেন একবৃন্তে দুটি কুসুম। এইচএসসি পাশের পর দুজনই ভর্তি হলো তাদের কাঙ্ক্ষিত ও স্বপ্নের বুয়েটে। এর মধ্যে আয়মান আমেরিকার বিভিন্ন বিশ্ববিদ্যালয়ের খোঁজখবর নেয়- কারণ, বুয়েট শেষ করে সে আমেরিকা পাড়ি জমাতে চায়। কিন্তু আরাফের এককথা পড়াশোনা শেষ করে সে দেশেই থাকবে। যা করবে দেশের জন্যই করবে- এভাবে সবাই দেশ ছেড়ে গেলে দেশই-বা কীভাবে সমৃদ্ধি অর্জন করবে? আজ আয়মান আমেরিকায় প্রতিষ্ঠিত। কিন্তু তার মন পড়ে থাকে দেশের বিস্তীর্ণ মাঠ, অবারিত ধানখেত, বন্ধুবান্ধব, ছুটোছুটি এসবের মধ্যে। আরাফের সাথে কথা বললেই সে তার ফেলে যাওয়া সবকিছু নিয়ে আবেগাপ্লুত হয়ে পড়ে।",
      "tag": "RB 24",
      "sub_questions": [
        {
          "label": "ক",
          "question": "",
          "explanation": "'কপোতাক্ষ নদ' কবিতার অষ্টকের মিলবিন্যাস হলো- কখকখ কখখক।"
        },
        {
          "label": "খ",
          "question": "",
          "explanation": "জন্মভূমির প্রতি গভীর মমত্ববোধের কারণে কপোতাক্ষ নদকে কবি 'দুগ্ধ-স্রোতোরূপী' বলে আখ্যায়িত করেছেন। প্রবাসে থাকাকালীন কবি জন্মভূমির প্রতি গভীর ভালোবাসা অনুভব করেছেন। শৈশব-কৈশোরের মধুর স্মৃতি কবির মনকে আচ্ছন্ন করেছিল। কবি বহু দেশ ঘুরে ঘুরে বহু নদনদী দেখেছেন কিন্তু নিজের দেশের মতো অনুভূতি কোথাও পাননি। কোনো জলেই তাঁর তৃষ্ণা নিবারণ হয়নি। শিশু যেমন মায়ের দুগ্ধ পান করেই তৃপ্তি পায় বা তৃষ্ণা মেটায় তেমনি কবি শুধু কপোতাক্ষের জলেই তাঁর তৃষ্ণা মেটাতে চান।"
        },
        {
          "label": "গ",
          "question": "",
          "explanation": "উদ্দীপকের শেষাংশে আয়মানের মাধ্যমে 'কপোতাক্ষ নদ' কবিতায় কবির মনোভাবের স্মৃতিকাতর দেশপ্রেমী মানসিকতার বিশেষ দিকটির ইঙ্গিত রয়েছে। 'কপোতাক্ষ নদ' কবিতায় কবির স্মৃতিকাতরতার আবরণে তাঁর অত্যুজ্জ্বল দেশপ্রেম প্রকাশিত হয়েছে। যখন তিনি ফ্রান্সে বসবাস করেন, তখন জন্মভূমির শৈশব-কৈশোরের বেদনা-বিধুর স্মৃতি তাঁর মনে জাগিয়েছে কাতরতা। দূরে বসেও তিনি কপোতাক্ষ নদের মায়া ভুলতে পারেননি। 'কত দেশে কত নদনদী কবি দেখেছেন, কিন্তু জন্মভূমির এই নদ যেন মায়ের স্নেহডোরে তাঁকে বেঁধেছিল। তাই কবির মনে সন্দেহ জাগে, আর এই নদের দেখা তিনি পাবেন কি না। উদ্দীপকের আয়মান উচ্চশিক্ষা গ্রহণ করে আমেরিকায় পাড়ি জমায়। কিন্তু তার মন পড়ে থাকে নিজ দেশের প্রকৃতি-পরিবেশের মাঝে। প্রবাসে গিয়ে বারবার তার দেশের বিস্তীর্ণ মাঠ, অবারিত ধানখেত, বন্ধুবান্ধব ও ছুটোছুটির কথা মনে পড়ে। 'কপোতাক্ষ নদ' কবিতাটিতেও জন্মভূমির প্রতি গভীর অনুরাগ প্রকাশ পেয়েছে। এখানে কবির স্মৃতিকাতরতার অন্তরালে সুগভীর দেশপ্রেম ফুটে উঠেছে। তাঁর এ অনুরাগের কারণ শৈশবে এ নদের তীরের প্রাকৃতিক পরিবেশেই তিনি বড়ো হয়েছেন। প্রবাসজীবনেও কবি এ নদের কথা ভুলতে পারেননি। তাই বলা যায়, স্মৃতিকাতর দেশপ্রেমী মানসিকতার দিকটি উদ্দীপকের আয়মান এবং 'কপোতাক্ষ নদ' কবিতার কবির মনোভাবে ফুটে উঠেছে।"
        },
        {
          "label": "ঘ",
          "question": "",
          "explanation": "উদ্দীপকের আরাফ ও আয়মান 'কপোতাক্ষ নদ' কবিতায় প্রতিফলিত প্রবল দেশপ্রেমের মূল চেতনাকেই ধারণ করে আছে। 'কপোতাক্ষ নদ' কবিতায় কবি মধুসূদন দত্ত তাঁর স্মৃতিকাতরতা ও দেশপ্রেমী মানসিকতাকেই প্রকাশ করেছেন। শৈশবে মধুসূদন দত্ত কপোতাক্ষ নদের তীরে প্রাকৃতিক পরিবেশে বড়ো হয়েছেন। তাই ফ্রান্সে বসবাসকালেও তিনি মাতৃভূমির বেদনা-বিধুর স্মৃতি ভুলতে পারেননি। দূরে বসেও তিনি যেন কপোতাক্ষ নদের কলকল ধ্বনি শুনতে পান। কপোতাক্ষ নদের কাছে তাঁর সবিনয় মিনতি-বন্ধু ভাবে তাকে তিনি স্নেহাদরে যেমন স্মরণ করেন, তেমনি কপোতাক্ষও যেন তাঁকে স্মরণ করে এবং বঙ্গবাসীদের কাছে কবির হৃদয়ের কাতরতার বাণী পৌছে দেয়। উদ্দীপকের আরাফ ও আয়মান দুজনই দেশপ্রেমে আবদ্ধ। এইচএসসি পাশের পর বুয়েটে ভর্তি হয়ে আয়মান আমেরিকার বিভিন্ন বিশ্ববিদ্যালয়ে খোঁজখবর নেয়। কিন্তু আরাফ দেশের জন্য কাজ করার প্রত্যয়ে স্বদেশ না ছাড়ার সিদ্ধান্ত নেয়। আয়মান আমেরিকায় প্রতিষ্ঠিত হলেও তার মন পড়ে থাকে নিজ দেশে। সেখানে গিয়ে সে এক মুহূর্তের জন্যও নিজ দেশের বিস্তীর্ণ মাঠ, অবারিত ধানখেত, বন্ধুবান্ধব, ছুটোছুটি ভুলতে পারেনি। আরাফের সাথে কথা বললে এসব নিয়ে সে আবেগাপ্লুত হয়ে পড়ে। এতে আরাফ ও আয়মান উভয়ের প্রবল দেশপ্রেমের চেতনা প্রস্ফুটিত হয়। 'কপোতাক্ষ নদ' কবিতার কবির মানসিকতায়ও স্মৃতিকাতরতার অন্তরালে প্রবল দেশপ্রেম লক্ষ করা যায়। কবিতায় মাতৃভূমির প্রিয় নদ কপোতাক্ষের প্রতি কবিহৃদয়ের অনুরাগ প্রকাশ পেয়েছে। প্রবাসী কবি শৈশবের চিরচেনা এই নদের সান্নিধ্য লাভের জন্য কাতর হয়েছেন। তাঁর সে কাতরতা এবং বিচ্ছেদ বেদনা কবিতাটির ছত্রে ছত্রে প্রকাশিত হয়েছে, যা কবির অকৃত্রিম দেশপ্রেমেরই বহিঃপ্রকাশ। একই অনুভূতির প্রকাশ আমরা উদ্দীপকেও লক্ষ করি। সেখানেও আরাফ ও আয়মান উভয়ে স্বদেশের প্রেমে গভীরভাবে আবদ্ধ। আরাফ স্বদেশের টানে বিদেশের উন্নত জীবন বেছে নেয়নি। অন্যদিকে আয়মান আমেরিকায় পাড়ি জমিয়েও স্বদেশের প্রকৃতি পরিবেশের মায়ায় আপ্লুত হয়। তাই বলা যায়, তারা 'কপোতাক্ষ নদ' কবিতায় প্রতিফলিত প্রবল দেশপ্রেমের মূল চেতনা ধারণ করে আছে।"
        }
      ]
    },
    {
      "number": "6",
      "uddipok": "ছেলের অসুস্থতার খবর পেয়ে বাড়িতে ছুটে আসেন পাগলপ্রায় ফারহানা, ব্যস্ত ও উদ্বিগ্ন অবস্থায় স্বামীকেও খবর পাঠান। ঘরে ফিরে দেখেন জ্বরে ছেলের গা পুড়ে যাচ্ছে। ঝাড়ফুঁকের জন্য তার শাশুড়ি গ্রামের ইদ্রিস মোল্লাকে নিয়ে এসেছেন। এসব বাদ দিয়ে ফারহানা ছেলেকে নিয়ে দ্রুত চিকিৎসকের শরণাপন্ন হন। ডেঙ্গু আশঙ্কা করে চিকিৎসক পরীক্ষানিরীক্ষা ও প্রয়োজনীয় ব্যবস্থাপত্র দিলেন। পরদিন পরীক্ষার রিপোর্টে ডেঙ্গু শনাক্ত হয় এবং ছেলের প্লাটিলেট দ্রুত কমতে থাকে। ফারহানা ছেলেকে হাসপাতালে ভর্তি করিয়ে নাওয়াখাওয়া ভুলে সারাক্ষণ ছেলের সেবা করে তাকে সারিয়ে তোলেন। এদিকে তার শাশুড়ি নাতির রোগমুক্তি কামনা করে মসজিদে দান করার মানত করেন।",
      "tag": "RB 24",
      "sub_questions": [
        {
          "label": "ক",
          "question": "",
          "explanation": "জসীমউদ্দীনের 'নক্সী-কাঁথার মাঠ' কাব্যটি বিদেশি ভাষায় অনূদিত হয়েছে।"
        },
        {
          "label": "খ",
          "question": "",
          "explanation": "'যে কথা ভাবিতে পরাণ শিহরে তাই ভাসে হিয়া কোণে'- কথাটি দ্বারা ভয়, আশঙ্কা বোঝানো হয়েছে। উক্ত চরণে অসুস্থ ছেলের পাশে বসে সন্তানের প্রতি মায়ের অকৃত্রিম ভালোবাসা ও মুমূর্ষু সন্তানকে ঘিরে মাতৃহৃদয়ের আকুতি প্রকাশ পেয়েছে। অন্ধকার রাতে অসুস্থ ছেলের পাশে বসে থাকেন মা। তখন কানা কুয়োর ডাক, বাদুরের পাখার ঝাপটানি শুনে মায়ের মনে বারবার সন্তানকে হারানোর ভয় আর শঙ্কা কাজ করে।"
        },
        {
          "label": "গ",
          "question": "",
          "explanation": "উদ্দীপকের শাশুড়ির মধ্যে 'পল্লিজননী' কবিতার পল্লিমায়ের ধর্মবিশ্বাসের দিকটির প্রতিফলন ঘটেছে। 'পল্লিজননী' কবিতায় এক অসহায় মা তাঁর রুগ্ম ছেলের শিয়রে বসে ছেলের আরোগ্য লাভের জন্য প্রার্থনা করছেন। সংসারের আর্থিক অসচ্ছলতার কারণে ছেলের এই মৃত্যুশয্যায় তার ওষুধ-পথ্যের ব্যবস্থা করতেও তিনি ব্যর্থ হচ্ছেন। তাই তিনি সৃষ্টিকর্তার কাছে কাতর স্বরে মিনতি জানাচ্ছেন তাঁর সন্তানকে সুস্থ করে দেওয়ার জন্য। সন্তানের সুস্থতা কামনায় এই মা নামাজের ঘরে মোমবাতি আর দরগায় দান-মানত করেন। এতে পল্লিমায়ের ধর্মবিশ্বাস ও ভক্তি-ভাব প্রকাশ পেয়েছে। উদ্দীপকের শাশুড়িও আলোচ্য কবিতার পল্লিমায়ের মানসিকতা ধারণ করেন। তিনি নাতির সুস্থতার জন্য ইদ্রিস মোল্লাকে ঝাড়ফুঁকের জন্য নিয়ে আসেন। তার রোগমুক্তি কামনায় মসজিদে দান-মানত করেন। অথচ নাতি ডেঙ্গুজ্বরে আক্রান্ত। তার চিকিৎসার প্রয়োজন হলেও তিনি মনে করেন ঝাড়ফুঁক ও মসজিদে মানত করলেই তার নাতি সুস্থ হয়ে উঠবে। এমন বিশ্বাস তাকে 'পল্লিজননী' কবিতার পল্লিমায়ের সাথে সাদৃশ্যপূর্ণ করেছে। কবিতার পল্লিমা তার ছেলের সুস্থতার জন্য দরগা ও মসজিদে মানত করেন। উদ্দীপকের শাশুড়ি ও আলোচ্য কবিতার পল্লিমা একই বিশ্বাসে বিশ্বাসী।"
        },
        {
          "label": "ঘ",
          "question": "",
          "explanation": "পরিস্থিতি ভিন্ন হলেও 'পল্লিজননী' কবিতার পল্লিজননী এবং উদ্দীপকের ফারহানা উভয়ের সন্তানের সুস্থতা কামনায় চিরায়ত মাতৃত্বের দিকটিকেই তুলে ধরে। 'পল্লিজননী' কবিতায় সন্তানের জন্য মায়ের যে হাহাকার ও কাতরতা তা স্পষ্টরূপে ফুটে উঠেছে। দারিদ্র্যের কারণে মা তাঁর রুগ্ম পুত্রকে প্রয়োজনীয় পথ্য দিতে পারেননি, তার আনন্দ আয়োজনের ব্যবস্থা করতে পারেননি। মায়ের মন পুত্রকে হারানোর আশঙ্কায় শঙ্কিত। অপত্যস্নেহের এক সুনিপুণ চিত্র প্রস্ফুটিত হয়েছে আলোচ্য কবিতায়। উদ্দীপকের ফারহানার অনুভূতিতে সন্তানের জন্য ব্যাকুলতা লক্ষণীয়। তিনি ডেঙ্গুজ্বরে আক্রান্ত ছেলেকে চিকিৎসাসেবা দিতে হাসপাতালে ভর্তি করিয়েছেন। ব্যস্ত ও উদ্বিগ্ন হয়ে স্বামীকে খবর পাঠিয়েছেন। নাওয়াখাওয়া ভুলে সারাক্ষণ ছেলের সেবা করে তাকে সুস্থ করে তুলেছেন। আলোচ্য কবিতায়ও মাতৃত্বের এই রীতিটি লক্ষ করা যায়। 'পল্লিজননী' কবিতার শিশুর মা এবং উদ্দীপকের ফারহানা উভয়ের সন্তান রোগশয্যায়। উদ্দীপকের ফারহানা তার ছেলেকে চিকিৎসাসেবা দিতে সক্ষম। ডেঙ্গুজ্বরে আক্রান্ত হলে তিনি চিকিৎসকের পরামর্শ নিতে পেরেছেন এবং পরামর্শ অনুযায়ী পরীক্ষানিরীক্ষা ও প্রয়োজনীয় ব্যবস্থাও গ্রহণ করার সুযোগ পেয়েছেন। কিন্তু কবিতায় পল্লিমা দারিদ্র্যের কারণে তাঁর সন্তানের কোনো আবদার পূরণ করতে পারেননি, এমনকি রোগশয্যায় যথাযথ চিকিৎসাসেবাও দিতে পারছেন না। এদিক থেকে উভয় মায়ের মধ্যে একটা পার্থক্য সূচিত হয়। তা সত্ত্বেও সন্তানের অসুস্থতায় উভয় ক্ষেত্রে মায়ের মনের যে শঙ্কিত অবস্থার চিত্র আমরা দেখি, তা চিরায়ত মাতৃমূর্তির বহিঃপ্রকাশ। সন্তানের জন্য প্রতিটি মায়ের দরদ ও ভালোবাসার অনুভূতি এক ও অভিন্ন। শহর হোক বা গ্রাম, সচ্ছল বা অসচ্ছল উভয় ক্ষেত্রেই সন্তানের সুস্থতাই মায়ের একমাত্র আরাধ্য বিষয়। দুজনের মনের ভাবনাতেই দেখতে পাই এক অনিবার্য অপত্যস্নেহ। এ স্নেহ শাশ্বত মায়েরই প্রতিচ্ছবি। তাই বলা যায়, প্রেক্ষাপট ভিন্ন হওয়া সত্ত্বেও মাতৃত্বের এ বিষয়টি উদ্দীপকের ফারহানা ও পল্লিজননীকে একসূত্রে গেঁথেছে।"
        }
      ]
    },
    {
      "number": "7",
      "uddipok": "মেডিকেলে পড়ার সুযোগ পায়নি বলে সুইটি নাওয়াখাওয়া সব বাদ দিয়েছে; যোগাযোগ বন্ধ করেছে বন্ধুবান্ধবের সাথেও। তার সেই এককথা 'আমাকে দিয়ে কিচ্ছু হবে না'- সে আর পড়াশোনাও করতে চায় না। মেয়ের কথা শুনে বাবা হাসেন- বলেন, 'মানবজীবনই হলো সংগ্রামের, মেডিকেলে পড়াই জীবনের সব নয়, তুমি তোমার মেধা যেকোনো কাজে লাগিয়ে সফল হতে পারো। কোনো সাধারণ বিষয়ে পড়শোনা করেও তুমি 'অসাধারণ' হয়ে উঠতে পারো। প্রতিটি দায়িত্বশীল ও সময়ানুবর্তী মানুষ পৃথিবীতে সফলতার স্বাক্ষর রেখেছেন। বাবার কথা মেনে সুইটি আজ একজন সফল বিসিএস কর্মকর্তা। অনেকের আদর্শ-অনুকরণীয়।",
      "tag": "RB 24",
      "sub_questions": [
        {
          "label": "ক",
          "question": "",
          "explanation": "'জীবন-সঙ্গীত' কবিতার আয়ুকে শৈবালের নীরের সাথে তুলনা করা হয়েছে।"
        },
        {
          "label": "খ",
          "question": "'সংসারে সংসারী সাজ'- কথাটি দ্বারা কী বোঝানো হয়েছে?",
          "explanation": "সংসারে সংসারী সাজ' কথাটি দ্বারা যথাযথ দায়িত্ব পালনের কথা বলা হয়েছে। মানুষের জীবনে কেবল সুখই থাকে না, সুখের পাশাপাশি দুঃখ থাকে। মিথ্যা সুখের আশায় জীবনে দুঃখ বাড়িয়ে কোনো লাভ নেই। অধিক সুখে গা ভাসিয়ে চলা বা অধিক দুঃখে কাতর হয়ে পড়া জীবনের উদ্দেশ্য নয়। দুঃখকে পাশ কাটিয়ে সমস্ত পরিস্থিতিতে কাজ করাই জীবনের আসল উদ্দেশ্য। সুতরাং সংসারের দায়িত্ব যথাযথভাবে পালনের মাধ্যমে জগতের উন্নতি সাধন করতে হবে।"
        },
        {
          "label": "গ",
          "question": "",
          "explanation": "সুইটির মেডিকেলে পড়ার সুযোগ না পাওয়ার মনোবেদনা 'জীবন- সঙ্গীত' কবিতার জীবনসংগ্রামে হতাশাগ্রস্ত মানসিকতার দিকটির সাথে সাদৃশ্যপূর্ণ। 'জীবন-সঙ্গীত' কবিতায় বলা হয়েছে, মানুষের জীবনে উত্থান-পতন, সফলতা ও ব্যর্থতা থাকবে। তবে ব্যর্থতার গ্লানি নিয়ে বসে থাকলে জীবনে কিছু করা সম্ভব নয়। এমনকি জীবন থেকে পালিয়ে যাওয়াটাও মানুষের স্বাভাবিক বৈশিষ্ট্য হতে পারে না। উদ্দীপকের সুইটি মেডিকেলে ভর্তি হতে না পেরে নাওয়াখাওয়া সব বাদ দিয়েছে। হতাশ হয়ে বন্ধুবান্ধবদের সাথে যোগাযোগ বন্ধ করে দিয়েছে। নিজের আত্মবিশ্বাস হারিয়ে ফেলেছে। সে মনে করে তাকে দিয়ে আর কিছুই হবে না। তাই সে পড়াশোনাও করতে চায় না। সে জীবনের দুঃসময় মোকাবিলা করার মতো ধৈর্য ও সাহস প্রদর্শন করতে পারেনি। তার মেডিকেলে ভর্তি হতে না পারার এ মর্মবেদনা 'জীবন-সঙ্গীত' কবিতার হতাশাগ্রস্ত মানুষদের মানসিকতাকে প্রতিফলিত করেছে। কবিতায় বলা হয়েছে, সংসারকে যুদ্ধক্ষেত্র হিসেবে বিবেচনা করে সাহসী বীরের মতো লড়াই করে যেতে হবে। কোনোক্রমেই ভয় কিংবা হতাশায় পিছিয়ে গেলে চলবে না। উদ্দীপকের সুইটি হতাশায় নিমজ্জিত না থেকে সফল বিসিএস কর্মকর্তা হওয়ায় তা কবিতার আলোচ্য ভাবের সাথে সাদৃশ্যপূর্ণ।"
        },
        {
          "label": "ঘ",
          "question": "",
          "explanation": "'সাধনা ও পরম ধৈর্য মানুষকে পৌঁছে দিতে পারে সফলতার উচ্চ শিখরে।'- উদ্দীপকের সুইটির সফলতা ও 'জীবন-সঙ্গীত' কবিতা অবলম্বনে মন্তব্যটি যথার্থ। 'জীবন-সঙ্গীত' কবিতায় কবি মানবজীবনের স্বরূপ এবং এর প্রকৃত উদ্দেশ্য। সম্পর্কে নিজস্ব দৃষ্টিভঙ্গির প্রকাশ ঘটিয়েছেন। তিনি মনে করেন, মানবজীবন নিছক কল্পনার জগৎ নয়। আর তাই জীবনের প্রাপ্তি-অপ্রাপ্তি নিয়ে বৃথা আক্ষেপ না করে কর্মগুণে একে সাফল্যমণ্ডিত করে তুলতে হবে। মানুষের জীবন যুদ্ধক্ষেত্রের মতো। তাই যাবতীয় বাধাবিঘ্নকে মোকাবিলা করতে হবে। হতাশ না হয়ে জয়ী হওয়ার জন্য প্রত্যয়ী হতে হবে। উদ্দীপকের সুইটি মেডিকেলে ভর্তি হওয়ার সুযোগ না পেয়ে হতাশ হয়ে পড়ে। সে নাওয়াখাওয়া বন্ধ করে দেয় এবং বন্ধুবান্ধবদের সাথেও যোগাযোগ বিচ্ছিন্ন করে। সে ভাবে, তাকে দিয়ে আর লেখাপড়া হবে না। কিন্তু তার বাবা তাকে জীবনের সার্থকতা বোঝাতে সক্ষম হন। প্রতিটি মানুষ দায়িত্বশীল ও সময়ানুবর্তী হলে যে সফল হতে পারে বিষয়টি তাকে বুঝিয়ে বলেন। বাবার কথা অনুযায়ী পরিশ্রম ও নিষ্ঠার মাধ্যমে সুইটি একজন বিসিএস কর্মকর্তা হিসেবে সফলতার স্বাক্ষর রাখে। 'জীবন-সঙ্গীত' কবিতায় মানুষের জীবনকে সাফল্যমণ্ডিত করে তোলার কথা বলা হয়েছে। হতাশা মানবজীবনের জন্য অভিশাপস্বরূপ। হতাশার কারণেই মানুষ বৈরাগ্য অবলম্বন করে। জীবন হয়ে ওঠে দুর্বিষহ। কিন্তু ধৈর্য রেখে কাজ করলে সাফল্য আসে। তাই সুইটি মেডিকেলে ভর্তি হতে না পারলেও বাবার পরামর্শে ধৈর্যের সাথে পড়াশোনা করে বিসিএস কর্মকর্তা হয়। তাই বলা যায়, সাধনা ও পরম ধৈর্য মানুষকে পৌঁছে দিতে পারে সফলতার উচ্চ শিখরে।"
        }
      ]
    },
    {
      "number": "8",
      "uddipok": "১৯৭১ সালের কথা। কিশোর আবিদ মাঠে খেলা করছিল। হঠাৎ দেখে তার গ্রামের টিপু মোল্লা বুট-হেলমেট পরা একদল লোককে অদ্ভুত ভাষায় কথা বলতে বলতে বীরদর্পে গ্রামের ভিতর নিয়ে যাচ্ছে। টিপু মোল্লা গ্রামেরই লোক, তাই আবিদ ভাবল গ্রামের ভালোর জন্যই সে এই মানুষগুলোকে নিয়ে এসেছে। কিছুক্ষণ পরই দেখল দাউ দাউ করে সারা গ্রাম জ্বলছে। দৌড়ে আবিদ বাড়ি ফিরল। ফিরে গিয়ে যে দৃশ্য সে দেখল তাতে, যেন সে শোকে পাথর হয়ে গেল। তার বাবা-মা, ভাই-বোন সবাইকে নির্মমভাবে পুড়িয়ে হত্যা করেছে টিপু মোল্লার সাথে আসা লোকেরা। সর্বস্ব হারিয়ে উদ্‌দ্বাস্তু হয়ে পড়ে আবিদ। প্রতিশোধ নেওয়া আর দেশকে শত্রুমুক্ত করার দৃঢ় প্রত্যয়ে গেরিলা যুদ্ধের প্রশিক্ষণ নিল সে। প্রথম অভিযানে পুড়িয়ে দিলো টিপু মোল্লার বাড়ি। তারপর গ্রেনেড দিয়ে উড়িয়ে দিলো ওই লোকগুলোর ক্যাম্প। দৃষ্টিজুড়ে তার সাফল্যের হাসি।",
      "tag": "RB 24",
      "sub_questions": [
        {
          "label": "ক",
          "question": "",
          "explanation": "গাঁয়ের লোকেরা বুধাকে 'কাকতাড়ুয়া' নাম দিয়েছিল।"
        },
        {
          "label": "খ",
          "question": "'মরণের কথা চিন্তা করলে যুদ্ধ করা যায় না।'-কুন্তি কেন এ কথা বলেছিল?",
          "explanation": "বুধাকে মানসিকভাবে উদ্দীপ্ত করার জন্যই কুন্তি উক্ত উক্তিটি করে।"
        },
        {
          "label": "গ",
          "question": "",
          "explanation": "উদ্দীপকের আবিদের উদ্‌দ্বাস্তু হওয়ার সাথে 'কাকতাড়ুয়া' উপন্যাসের বুধার কলেরায় স্বজন হারিয়ে ছন্নছাড়া জীবনবাস্তবতার বৈসাদৃশ্য রয়েছে। উপন্যাসে বুধা চোখের সামনে কলেরায় আক্রান্ত হয়ে পরিবারের সবাইকে মৃত্যুবরণ করতে দেখেছে। সবাইকে হারিয়ে সে নিঃস্ব হয়ে গেছে। ঔপন্যাসিকের ভাষায় পুরো বাড়িটা তার সামনে স্তব্ধ হয়ে গেছে। মাত্র এক রাতের ব্যবধানে বাবা-মা ও চার ভাই-বোনের সুখের। সংসার ধ্বংস হয়ে যায়। তার জীবন হয়ে পড়ে এলোমেলো ও ছন্নছাড়া। উদ্দীপকের আবিদও সর্বস্ব হারিয়ে উদ্‌দ্বাস্তু হয়ে পড়ে। ১৯৭১ সালে মুক্তিযুদ্ধের সময় গ্রামের টিপু মোল্লা একদল লোককে গ্রামে নিয়ে আসে। তারা গ্রামের সবকিছু দাউ দাউ করে জ্বালিয়ে দেয়। আবিদের বাড়িঘরে আগুন দিয়ে তার বাবা-মা, ভাই-বোন সবাইকে নির্মমভাবে পুড়িয়ে হত্যা করে। সে শোকে পাথর হয়ে যায় এবং সর্বস্ব হারিয়ে উদ্‌দ্বাস্তু হয়ে পড়ে। 'কাকতাড়ুয়া' উপন্যাসের বুধার জীবনবাস্তবতা আবিদ থেকে ভিন্ন। কলেরা মহামারির ভয়াল থাবায় বুধা চোখের সামনে তার বাবা-মা, ভাই-বোনকে মরতে দেখে। পরিবারের সকলকে হারিয়ে সে নিঃস্ব হয়ে পড়ে এবং ছন্নছাড়া জীবন বেছে নেয়। বুধার এই জীবনবাস্তবতার সাথে উদ্দীপকের আবিদের জীবনবাস্তবতার বৈষাদৃশ্য বিদ্যমান।"
        },
        {
          "label": "ঘ",
          "question": "",
          "explanation": "'কাকতাড়ুয়া' উপন্যাসের বুধা এবং উদ্দীপকের কিশোর উভয়ই দেশপ্রেমিক ও প্রতিবাদী কিশোর। কলেরার প্রকোপে পরিবারের সবাইকে হারানো সত্ত্বেও গ্রামের মানুষের 'কাকতাড়ুয়া' উপন্যাসে বুধার উপর অকথ্য হত্যা-নির্যাতন দেখে পাকিস্তানি সেনাদের প্রতি প্রতিশোধপরায়ণ হয়ে ওঠে। অবশেষে মুক্তিযোদ্ধা কমান্ডার শাহাবুদ্দিনের সহায়তায় সে প্রত্যক্ষ যুদ্ধে অংশ নেয় এবং হানাদারদের ক্যাম্পে কৌশলে মাইন পুঁতে রেখে আসে। উদ্দীপকে আবিদ নামের এক প্রতিবাদী কিশোরের প্রসঙ্গ উত্থাপিত হয়েছে। তাদের গ্রামে হঠাৎ করে টিপু মোল্লার সহায়তায় হানাদার বাহিনী আক্রমণ চালায়। তারা তছনছ করে দেয় গ্রামের সবকিছু। পাকিস্তানি হানাদার বাহিনী তার বাবা-মা, ভাই-বোন সহ পরিবারের সবাইকে নির্মমভাবে পুড়িয়ে হত্যা করে। এমন পরিস্থিতিতে হানাদারদের দেশ ছাড়া করার শপথ নেয় আবিদ। 'কাকতাড়ুয়া' উপন্যাসে গ্রামের এক অনাথ কিশোরকে কেন্দ্র করে পাকিস্তানি বাহিনীর অন্যায়-আগ্রাসনের বিরুদ্ধে প্রতিবাদী মনোভাবের প্রতিফলন ঘটেছে। এ উপন্যাসে বুধা একজন কিশোর মুক্তিযোদ্ধা। গ্রামের সহজ-সরল ও নিরাপরাধ মানুষের উপর পাকিস্তানি সেনাদের হত্যা- নির্যাতন দেখে সে প্রতিবাদী হয়ে ওঠে। তাদের হত্যার প্রতিশোধ নেওয়ার শপথ নেয় সে। অসীম সাহসিকতায় রাজাকার কমান্ডার আহাদ মুন্সির বাড়ি জ্বালিয়ে দেয় এবং পাকিস্তানি মিলিটারি ক্যাম্পে মাইন পুঁতে রাখে। একইভাবে, উদ্দীপকের আবিদও একজন প্রতিবাদী কিশোর। হানাদারদের আক্রমণে পরিবারের সকলকে হারানো এবং গ্রামের সবকিছু লন্ডভন্ড হওয়া দেখে সে দেশকে শত্রু মুক্ত করার দৃঢ় প্রত্যয়ে যুদ্ধের প্রশিক্ষণ নেয় এবং প্রথমেই রাজাকার টিপু মোল্লার বাড়ি আগুনে জ্বালিয়ে দেয়। তাই বলা যায়, প্রেক্ষাপট ভিন্ন হলেও উদ্দীপকের আবিদ এবং উপন্যাসের বুধা দেশপ্রেম ও প্রতিবাদ অভিন্ন চেতনার ধারক।"
        }
      ]
    },
    {
      "number": "9",
      "uddipok": "উদ্দীপক অংশ (i) শতশত মুখ হায় একাত্তর যশোর রোড যে কত কথা বলে এত মরামুখ আধমরা পায়ে পূর্ববাংলা কোলকাতা চলে। সময় চলেছে রাজপথ ধরে যশোর রোডেতে মানুষের মিছিল সেপ্টেম্বর হায় একাত্তর গোরুগাড়ি কাদা রাস্তা পিছিল লক্ষ মানুষ ভাত চেয়ে মরে, লক্ষ মানুষ শোকে ভেসে যায় ঘরহীন ভাসে শতশত লোক লক্ষ জননী পাগলপ্রায়। উদ্দীপক অংশ (ii) আমরা হারব না, হারব না তোমার মাটির একটি কণাও ছাড়ব না আমরা পাঁজর দিয়ে দুর্গঘাঁটি গড়তে জানি তোমার ভয় নেই মা আমরা প্রতিবাদ করতে জানি।",
      "tag": "RB 24",
      "sub_questions": [
        {
          "label": "ক",
          "question": "",
          "explanation": "বুধা দুঃখকে হিংস্র শকুন ভাবে।"
        },
        {
          "label": "খ",
          "question": "",
          "explanation": "চাচির ভর্ৎসনার কারণেই বুধা স্বাধীন ও আত্মপ্রত্যয়ী হয়ে ওঠার প্রয়াস পায়। এ কারণেই চাচির প্রতি বুধা কৃতজ্ঞ হয়ে ওঠে। এক রাত্রির ব্যবধানে বুধার পরিবারের সবাই কলেরায় মারা যায় শুধু বেঁচে যায় বুধা। এতিম বুধার ঠাঁই হয় চাচির কাছে। কিন্তু চাচার আট সন্তান নিয়েই চলতে অনেক কষ্ট হয়, তার উপর বুধার দায়িত্বও যেন একটা বোঝা। এ কথা চাচি বুধাকে বারবার মনে কারিয়ে দেয়। তখন থেকেই বুধা হয়ে ওঠে স্বাধীন, আত্মপ্রত্যয়ী। কারণ বুধার আর কোনো পিছুটান নেই, সে যেকোনো কিছু করতে পারে। এসব কথা ভেবেই বুধা চাচির প্রতি মনে মনে কৃতজ্ঞ হয়ে ওঠে।"
        },
        {
          "label": "গ",
          "question": "",
          "explanation": "উদ্দীপক অংশ (i)-এ 'কাকতাড়ুয়া' উপন্যাসে বর্ণিত মিলিটারির আক্রমণে মানুষের গ্রাম ছেড়ে চলে যাওয়ার দিকটির প্রতিফলন ঘটেছে। 'কাকতাড়ুয়া' উপন্যাসে মিলিটারিরা গুলি ছুড়তে ছুড়তে গ্রামে ঢোকে। তারা গ্রাম ও বাজার পুড়িয়ে ছারখার করে দেয়। উদ্ভূত পরিস্থিতিতে ভীত-সন্ত্রস্ত গাঁয়ের মানুষগুলো দলে দলে গ্রাম ছেড়ে চলে যেতে থাকে। উদ্দীপকের অংশ (i)-এ শত শত মানুষ জীবন বাঁচানোর আশায় যশোর রোড ধরে কলকাতার দিকে রওনা হয়। রাস্তার দুধারে বাস করে। খোলা আকাশের নিচে কাদামাটি জলে তাদের কষ্টের জীবন কাটে। অনেক লোক গাদাগাদি করে থাকতে হয়। এই মানুষের দল যেন 'কাকতাড়ুয়া' উপন্যাসের প্রাণের ভয়ে গ্রাম ছাড়তে থাকা মানুষদেরই প্রতিনিধি। নিজ ঘরবাড়ি, সহায়সম্বল ছেড়ে তারা যে যার মতো নিরাপদ গন্তব্যের উদ্দেশে ছুটে চলে। মুক্তিযুদ্ধের সময় প্রাণ বাঁচাতে মানুষ এভাবেই অন্যত্র আশ্রয় খোঁজে, যা উদ্দীপক এবং আলোচ্য উপন্যাসে ফুটে উঠেছে। সে বিবেচনায় উদ্দীপকের অংশ (i) 'কাকতাড়ুয়া' উপন্যাসের গ্রাম ছেড়ে যাওয়া মানুষদের প্রতিনিধিত্ব করে।"
        },
        {
          "label": "ঘ",
          "question": "",
          "explanation": "বাঙালির প্রতিবাদী মানসিকতার প্রতিধ্বনি উদ্দীপক অংশ (ii) যেন আলোচ্য উপন্যাসের আলি, মিঠু ও শাহাবুদ্দিনের দৃপ্ত উচ্চারণ। 'কাকতাড়ুয়া' উপন্যাসটি স্বদেশপ্রেমের এক উজ্জ্বল দৃষ্টান্ত। ১৯৭১ সালের ২৫শে মার্চ থেকে পাকিস্তানি হায়েনারা এ দেশের শান্তিপ্রিয় মানুষের উপর বর্বরতা চালায়। দেশমাতৃকার সম্মান রক্ষার্থে এ দেশের শান্তিপ্রিয় সাধারণ মানুষ একসময় প্রতিবাদী হয়ে ওঠে। তারা গ্রামগঞ্জে প্রতিরোধ গড়ে তোলে। দেশ মুক্তির দৃপ্ত শপথে শাহাবুদ্দিন, আলি, মিঠুর মতো মুক্তিযোদ্ধা তৈরি হয়। উদ্দীপকে দেশমাতার ছেলেরা দেশপ্রেমে উদ্বুদ্ধ হয়ে শত্রুর বিরুদ্ধে প্রতিবাদী রূপ ধারণের প্রতিজ্ঞা করেছেন। মাতৃভূমির সম্মান রক্ষায় তাঁরা বদ্ধপরিকর। তাঁরা হারবেন না দেশের এক ইঞ্চি মাটিও তাঁরা শত্রুকে ছেড়ে দেবেন না বলে প্রতিজ্ঞা করেছেন। দেশমাতৃকাকে অভয় দিয়ে তাঁরা নিজেদের প্রতিবাদী সত্তার জানান দিয়েছেন। 'কাকতাড়ুয়া' উপন্যাসেও আলি, মিঠু ও শাহাবুদ্দিনকে দেশাত্মবোধে জাগ্রত অতন্দ্র প্রহরীর ভূমিকায় দেখা যায়। আর্ট কলেজের ছাত্র শাহাবুদ্দিন মুক্তিযোদ্ধা কমান্ডার। তাঁর প্রেরণায় বুধা পাকিস্তানি মিলিটারি ক্যাম্প উড়িয়ে দেয়। পোড়া বাজারে কড়ই গাছের নিচে বাঁশের বেঞ্চ বানিয়ে চা বিক্রি করত আলি। সে বুধাকে বলে, দেশের শত্রুদের না তাড়িয়ে সে আর চায়ের দোকানে চা বানাবে না। আলি ও মিঠু মুক্তিবাহিনীতে যোগ দিতে যাওয়ার পূর্বে বুধাকে ভবিষ্যৎ লড়াইয়ের জন্য প্রস্তুত থাকার আহ্বান জানিয়ে যায়। দেশ মুক্তির লক্ষ্যেই তাদের এমন দৃপ্ত উচ্চারণ। উদ্দীপক অংশ (ii) আলি, মিঠু ও শাহাবুদ্দিনের এ দৃপ্ত উচ্চারণকেই প্রতিধ্বনিত করেছে।"
        }
      ]
    },
    {
      "number": "10",
      "uddipok": "কতইবা বয়স তখন বিথীর? আট বা দশ। স্কুলে যাওয়ার পথে ট্রাকের ধাক্কায় রিকশা থেকে মা ছিটকে পড়লেন। তারপর আর কিছু মনে নেই। এরপর নতুন মা-ই তার সব। বাবার এনে দেওয়া নতুন মা তার সব দুঃখ ভুলিয়ে দিয়েছেন। পরম যত্নে তাকে লালনপালন করে আগলে রেখেছেন। আজ বিথীর এসএসসি পরীক্ষা। দাদির কড়া নির্দেশ বাসায় কারো খাবারের পাতে যেন ডিম না থাকে। বিথীর পরীক্ষা ভালো হবে এই কামনা করে তেলপড়া, পানিপড়া এনেছেন- বলে রেখেছেন পরীক্ষা শেষে নাতনির বিয়ে দিবেন। কিন্তু বিথীর নতুন মায়ের ঘোর আপত্তি। তিনি স্পষ্ট জানিয়ে দিয়েছেন, 'মেয়ের আমার পড়াশোনা শেষ হবে; সমাজের একজন হয়ে উঠবে- তবেই বিয়ে।'",
      "tag": "RB 24",
      "sub_questions": [
        {
          "label": "ক",
          "question": "",
          "explanation": "বহিপীরের মতে কথ্য ভাষা হলো মাঠের ভাষা।"
        },
        {
          "label": "খ",
          "question": "",
          "explanation": "বিপদে পড়েও ভেঙে পড়েনি বলে খোদেজা তাহেরাকে 'শাবাশ মেয়ে' বলেছেন। বাবা ও সৎ-মা মিলে তাহেরাকে বুড়ো একটা পীরের সাথে বিয়ে দেয়। কিন্তু তাহেরা এ বিয়ে মেনে নিতে না পারায় তার চাচাতো ভাইকে সাথে নিয়ে বাড়ি থেকে যায়। তাহেরার মধ্যে তখন কোনো ভয় বা চিন্তা ছিল না যে, সে বাড়ি থেকে পালিয়ে কোথায় যাবে, কী খাবে। এসব কিছু না ভেবেই তাহেরা বাড়ি থেকে পালায় এবং বিপদে পড়েও সে ভেঙে পড়েনি দেখে খোদেজা তাহেরাকে বলে 'শাবাশ মেয়ে'।"
        },
        {
          "label": "গ",
          "question": "",
          "explanation": "উদ্দীপকের দাদির মধ্যে 'বহিপীর' নাটকের অজ্ঞতা ও ধর্মীয় কুসংস্কারাচ্ছন্নতার দিকটি লক্ষণীয়। 'বহিপীর' নাটকে আমরা দেখতে পাই বাঙালি মুসলমান সমাজ পীরভক্তির দরুন কুসংস্কারে আচ্ছন্ন। পীরকে সন্তুষ্ট করে তারা পুণ্যলাভ করতে চায়। পীরের জন্য তারা তাই সবকিছু বিলিয়ে দিতেও রাজি। তাহেরার পিতা এবং জমিদারগিন্নি খোদেজা এমন মানসিকতারই অধিকারী। উদ্দীপকের দাদির চিন্তায় আমরা ধর্মীয় কুসংস্কারাচ্ছন্ন মানসিকতার প্রকাশ দেখতে পাই। কারণ তিনি নাতনি বীথির পরীক্ষা ভালো হওয়ার আশায় তেলপড়া, পানিপড়া এনেছেন। এমনকি কুসংস্কারাচ্ছন্ন দাদি পরীক্ষার দিন কারো খাবারের পাতে যেন ডিম না থাকে এ ব্যাপারে কড়া নির্দেশ দিয়েছেন। তাছাড়া এসএসসি পরীক্ষা শেষ হলেই বিথীকে বিয়ে দিবেন বলেও ঘোষণা দিয়েছেন। তার এরূপ মানসিকতায় অজ্ঞতা ও কুসংস্কারাচ্ছন্নতার পরিচয় পাওয়া যায়। 'বহিপীর' নাটকে যে পীরপ্রথার কথা বলা হয়েছে তারও মূলে রয়েছে এই অন্ধবিশ্বাস আর কুসংস্কার। এই কুসংস্কারের কারণেই কিশোরী তাহেরাকে বৃদ্ধ পীরের সাথে জোর করে বিয়ে দেওয়া হয়েছিল। জমিদারপত্নী খোদেজাও বহিপীরের প্রতি ভক্তি-শ্রদ্ধা প্রকাশ করেছে একই মানসিকতার কারণে। নাটকের এই বিশেষ দিকটিই লক্ষ করা যায় উদ্দীপকের দাদির মানসিকতায়।"
        },
        {
          "label": "ঘ",
          "question": "'তাহেরার সৎ-মা বিথীর নতুন মায়ের ভূমিকায় থাকলে তাহেরাকে এমন পরিস্থিতির সম্মুখীন হতে হতো না।'- মন্তব্যের সপক্ষে যুক্তি দাও।",
          "explanation": "‘তাহেরার সৎ-মা বিথীর নতুন মায়ের ভূমিকায় থাকলে তাহেরাকে এমন পরিস্থিতির সম্মুখীন হতে হতো না’— এই মন্তব্যটি সঠিক, এবং এর সপক্ষে কিছু যুক্তি তুলে ধরা যায়। বিথী ও তাহেরা উভয়ের জীবনই কিছুটা একই ধরনের সামাজিক পরিস্থিতির মধ্যে পড়েছে। তবে, বিথীর নতুন মা যে কৃতজ্ঞতা, ভালোবাসা ও স্নেহ দিয়ে তাকে বড় করেছেন, সেটা প্রমাণ করে যে তার সামাজিক দায়িত্ববোধ ও মেয়ে শিক্ষার প্রতি অঙ্গীকার কতটা দৃঢ়। বিথীর নতুন মা যে মেয়ে হিসেবে শিক্ষা অর্জন এবং নিজেকে সমাজে প্রতিষ্ঠিত করার বিষয়ে দৃঢ় অবস্থান নিয়েছেন, তা অত্যন্ত গুরুত্বপূর্ণ। এই পদক্ষেপটি তার অন্যায়ের বিরুদ্ধে রুখে দাঁড়ানোর মানসিকতা ও তাহেরার মতো সঠিক সিদ্ধান্ত নেওয়ার সক্ষমতা পরিস্ফুটিত করে। তাহেরার সৎ-মা যদি বিথীর নতুন মায়ের ভূমিকায় থাকতেন, তাহলে তাহেরার পরিস্থিতি অন্যরকম হতে পারতো। তাহেরার জীবনে প্রথম দিকে তার নিজের মা নিজের ইচ্ছার বিরুদ্ধে তাকে বিয়ের জন্য প্রস্তুত করছিলেন , কিন্তু তার নতুন মা (যিনি সমাজের প্রচলিত আদর্শের বিরুদ্ধে দাঁড়িয়ে, তাহেরার ভবিষ্যৎ নিয়ে চিন্তা করেন) তার জীবনের গুরুত্বপূর্ণ সিদ্ধান্তে তার পাশে দাঁড়াতেন। তাহেরার নতুন মা তাকে নিজের স্বাধীনতা ও শিক্ষার দিকে মনোযোগ দিতে উদ্বুদ্ধ করতেন , যেমনটা বিথীর নতুন মা করেছেন। অতএব, তাহেরার সৎ-মা যদি বিথীর নতুন মায়ের ভূমিকা পালন করতেন, তবে তাহেরা তার স্বাধীনতা ও ভবিষ্যত নির্মাণে আরো সাহায্য পেতেন , এবং সমাজের অন্ধবিশ্বাস ও কঠোর বিধিনিষেধ থেকে মুক্তি পেয়ে আরো সফল হতে পারতেন।"
        }
      ]
    },
    {
      "number": "11",
      "uddipok": "ছোটো একটা কোম্পানির চাকরিজীবী কামাল সাহেব। তাঁর ছেলে বিশ্ববিদ্যালয়ে ও মেয়ে কলেজে পড়ে। তাদের নিয়ে কামাল সাহেবের অনেক স্বপ্ন। ইদানীং তিনি খুব দুশ্চিন্তায় থাকেন কারণ কোম্পানির অবস্থা ভালো না। একদিন অফিসে গিয়ে দেখেন ছাঁটাইয়ের খাতায় তাঁর নাম। মাথায় যেন তাঁর আকাশ ভেঙে পড়ে। ছেলের বিদেশে পড়ার স্বপ্ন, মেয়ের বিশ্ববিদ্যালয়ে পড়া এসব নিয়ে চরম মানসিক বিপর্যস্ততায় ডুবে যান। ক্রমান্বয়ে অসুস্থ হয়ে পড়েন। ছেলেমেয়ে এক সময় সব জানতে পারে। কামাল সাহেব অপরাধীর সুরে বলেন, 'তোমাদের জন্য কিছুই করতে পারলাম না।' বাবার এই অবস্থায় ছেলেমেয়ে তাঁর পাশে দাঁড়ায়। তাদের জমানো সামান্য টাকা দিয়ে তারা 'সুতোয় বোনা স্বপ্ন' নামে ফেইসবুক পেইজ চালু করে অনলাইনে বিভিন্ন হস্তশিল্প, তৈরি পোশাক বিক্রি করে। দুই ভাই-বোন এ বছর সেরা তরুণ উদ্যোক্তা পুরস্কার পেল।",
      "tag": "RB 24",
      "sub_questions": [
        {
          "label": "ক",
          "question": "",
          "explanation": "বহিপীরের মতে কৃতজ্ঞতার তেজ নেশার মতো।"
        },
        {
          "label": "খ",
          "question": "",
          "explanation": "জমিদারি থেকে সামান্য আয় হওয়ার কারণে হাতেম আলি তার জমিদারিকে ঢাকের ঢোল বলেছেন। হাতেম আলির রেশমপুরে জমিদারি আছে। একসময়ে সেই নামডাক ছিল জমিদারির তখন জমিদারি থেকে আয়ও হতো প্রচুর। কিন্তু সেই পরিস্থিতি আর নেই। বর্তমানে হাতেম আলির জমিদারি ঢাকের ঢোল বাজালে যেমন আওয়াজ হয় ঠিক তেমন, অর্থাৎ অন্তঃসারশূন্য, দেখতে বড়ো কিন্তু ভিতরে ফাঁকা। কোনো রকম আয় হয়, যা দিয়ে মানসম্মান রক্ষা করে পরিবারের ভরণপোষণ চলে। এজন্যই হাতেম আলি ব্যঙ্গ করে নিজের জমিদারিকে ঢাকের ঢোল বলেছেন।"
        },
        {
          "label": "গ",
          "question": "",
          "explanation": "উদ্দীপকের কামাল সাহেবের মাধ্যমে 'বহিপীর' নাটকের জমিদার হাতেম আলির নিঃস্ব হওয়ার দিকটিকে ইঙ্গিত করা হয়েছে। 'বহিপীর' নাটকে হাতেম আলি একজন ক্ষয়িষ্ণু জমিদার। খাজনা বাকি পড়ায় তাঁর জমিদারি নিলামে উঠেছে। জমিদারি রক্ষার জন্য অনেক চেষ্টা করেও টাকা জোগাড় করতে ব্যর্থ হন তিনি। এতদিনের জমিদারি হারানোর কথা ভেবে তার মন ভেঙে যায়। পূর্বপুরুষের জমিদারি হারানোর বেদনায় তাই তিনি কাতর। উদ্দীপকের কামাল সাহেব একটি ছোটো কোম্পানিতে চাকরি করতেন। উপার্জিত অর্থ দিয়ে ছেলে ও মেয়েকে লেখাপড়া করিয়ে যাচ্ছিলেন। লেন। কিন্তু হঠাৎ কোম্পানির অবস্থা ভালো না হওয়ায় তাকে চাকরি থেকে ছাঁটাই করা হয়। ছেলেকে বিদেশে পড়ানোর স্বপ্ন এবং মেয়ের বিশ্ববিদ্যালয়ের পড়ালেখা চালিয়ে যাওয়ার চিন্তায় ক্রমান্বয়ে অসুস্থ হয়ে পড়েন তিনি। 'বহিপীর' নাটকের হাতেম আলির পরিবারকেও এমন বিপর্যয়ের মুখোমুখি হতে দেখা যায়। হঠাৎ জমিদারি হারানোর চিন্তায় হাতেম আলিও মানসিকভাবে ভেঙে পড়েন এবং চিন্তাগ্রস্ত হয়ে পড়েন। উদ্দীপকের কামাল সাহেবের মাধ্যমে আলোচ্য নাটকের এ দিকটিরই ইঙ্গিত করা হয়েছে।"
        },
        {
          "label": "ঘ",
          "question": "",
          "explanation": "আধুনিক ও আত্মনির্ভরশীলতার চিন্তা-চেতনা ধারণের দিক থেকে উদ্দীপকের কামাল সাহেবের ছেলেমেয়ে 'বহিপীর' নাটকের হাশেমের প্রতিনিধি। সৈয়দ ওয়ালীউল্লাহ রচিত 'বহিপীর' নাটকের অন্যতম চরিত্র জমিদারপুত্র হাশেম আলি। তার মাঝে মানবিক মূল্যবোধ ও আধুনিক চিন্তা-চেতনার বহিঃপ্রকাশ লক্ষ করা যায়। জমিদারপুত্র হলেও শিক্ষাগত যোগ্যতা দিয়ে নিজের পায়ে দাঁড়াতে চায় সে। আপন বুদ্ধি ও বিবেচনাবোধ দিয়ে সমাজের প্রচলিত ত্রুটিপূর্ণ ধ্যান-ধারণার মোকাবিলা করতে চায়। উদ্দীপকে বর্ণিত কামাল সাহেবের ছেলে ও মেয়ে আধুনিক মানসিকতার অধিকারী। নিজের বাবা চাকরি হারিয়ে চিন্তিত হলেও তারা বিচলিত হয় না। বাবার দুরবস্থার সময়ে তারা পরিবারের হাল ধরে। তারা তাদের জমানো টাকাকে পুঁজি করে ফেইসবুক পেইজ খোলে এবং অনলাইনে বিভিন্ন হস্তশিল্প, তৈরি পোশাক বিক্রি করে। এভাবে দুই ভাই-বোন সেরা তরুণ উদ্যোক্তা পুরস্কার পায়। 'বহিপীর' নাটকের হাশেম ও উদ্দীপকের কামাল সাহেবের ছেলেমেয়েদের চরিত্র বিশ্লেষণে দেখা যায়, তারা শিক্ষিত ও আধুনিক জীবনযাত্রায় বিশ্বাসী। পরিবারের অর্থনৈতিক বিপর্যয়ে ভেঙে পড়ার পরিবর্তে শিক্ষাকে কাজে লাগিয়ে তারা স্বাবলম্বী হওয়ার পথ বেছে নেয়। পিতার আর্থিক দুরবস্থা দেখে একটি প্রেস চালু করার স্বপ্ন দেখে নাটকের হাশেম। উদ্দীপকের কামাল সাহেবের ছেলেমেয়েও শিক্ষিত ও সচেতন হওয়ায় বাবার চাকরি হারানোর প্রেক্ষিতে আত্মনির্ভরশীল হয়ে ওঠে। 'সুঁতোয় বোনা স্বপ্ন' নামে ফেইসবুকে পেইজের মাধ্যমে বিভিন্ন হস্তশিল্প, তৈরি পোশাক বিক্রি করে সফল উদ্যোক্তা হিসেবে আত্মপ্রকাশ করে। যেমনটি আধুনিক মানসিকতার অধিকারী নাটকের হাশেম চরিত্রেও ফুটে উঠেছে। তাই চিন্তা-চেতনার দিক থেকে কামাল সাহেবের ছেলেমেয়ে আলোচ্য নাটকের হাশেমের প্রতিনিধি।"
        }
      ]
    }
  ]
}