{
  "title": "দিনাজপুর বোর্ড ২০২২",
  "subtitle": "বাংলা ১ম পত্র (11)",
  "questions": [
    {
      "number": "1",
      "uddipok": "দৃশ্যপট-১ : সুজন বিশেষ চাহিদাসম্পন্ন বালক। সবাই তাকে অন্য চোখে দেখে প্রকাশ্যে নানা কথা বলে। মা তাকে সংসারের বোঝা মনে করেন। সুজন সর্বদা নিজেকে আড়াল করার চেষ্টা করে। সারাক্ষণ পুতুল বানিয়ে তার সাথে ভাববিনিময় করে সময় কাটায়। দৃশ্যপট-২: তমা জন্মান্ধ। পৃথিবীর সৌন্দর্য অনুভব করা ছাড়া তার দেখার কোনো সুযোগ নেই। মা-খাৰা, পাড়া-প্রতিবেশী ও বন্ধুরা তাকে সহযোগিতা করে। সেও সবার সাথে মিলেমিশে থাকার চেষ্টা করে। তথা বিবাহযোগ্য হলে গ্রামের শিক্ষিত ছেলে সুমন তাকে ধীর মর্যাদা দিয়ে ঘরে তুলে নেয়। ক.",
      "tag": "DIN.B 22",
      "sub_questions": [
        {
          "label": "ক",
          "question": "সুভার বাবার নাম কি?",
          "explanation": "সুভার বাবার নাম বাণীকণ্ঠ।"
        },
        {
          "label": "খ",
          "question": "সুভা পুষ্প শয্যার লুটিয়ে পড়ল কেন?",
          "explanation": "চিরচেনা প্রকৃতি, ছেড়ে কলকাতায় চলে যাওয়ার বেদনা প্রকৃতির সঙ্গে ভাগাভাগি করে নেওয়ার জন্য সুভা শষ্পশয্যায় লুটিয়ে পড়ল। সুভা বাকপ্রতিবন্ধী। সুভার অনুভূতি প্রকৃতভাবে অনুধাবন করতে পারে শুধু প্রকৃতি। এই জন্য এই প্রকৃতি সুভার মা, আপনজন। সুভার অমতে তার বাবা-মা কলকাতায় বিবাহ ঠিক করে। ফলে সুভাকে এই মাতৃরূপ প্রকৃতি ছেড়ে শহরে চলে যেতে হবে। এই কথা ভাবতে সুভার হৃদয় অশ্রুবাষ্পে ভরে ওঠে। তাই মনের বেদনা মাতৃস্বরূপ প্রকৃতিকে জানানোর জন্য সুভা শষ্পশয্যায় লুটিয়ে পড়ে ।"
        },
        {
          "label": "গ",
          "question": "দৃশ্যপট-১-এর সাথে 'সুভা' গল্পের সাদৃশ্যপূর্ণ দিকটি ব্যাখ্যা করো।",
          "explanation": "দৃশ্যপট-১-এর সঙ্গে 'সুভা' গল্পের প্রতিবন্ধিতার ও মানসিকভাবে হেয় প্রতিপন্ন হওয়ার দিকটি সাদৃশ্যপূর্ণ। সুভা বাকপ্রতিবন্ধী। এই জন্য সুভার মা তাকে গর্ভের কলঙ্ক মনে করতেন। সমাজ, আত্মীয়স্বজনরা তার সম্মুখে নানারকম কটূক্তি করত। ফলে সুভা নিজেকে খুব তুচ্ছ মনে করত। এই জন্য মানুষের প্রতি সুভার এক ধরনের ভীতি তৈরি হয়। সুভা মানুষের সংস্পর্শের বাইরে থাকতে ভালোবাসত। সে প্রাণী ও প্রকৃতির সঙ্গে সখ্য গড়ে তোলে । উদ্দীপকের সুজনও সুভার মতো বিশেষ চাহিদাসম্পন্ন মানুষ। সুজনও বাবা-মা, পরিবার ও সমাজের মানুষের নিকট থেকে বৈষম্যমূলক ব্যবহার পেয়ে বড়ো হয়েছে। সবাই তাকে কটূক্তি করত। মানুষের কটূক্তির ভয়ে সুজনও পুতুলের মতো জড় পদার্থের সঙ্গে সময় কাটাত। তাই বলা যায়, উদ্দীপকের সঙ্গে ‘সুভা' গল্পের পরিবার, সমাজ দ্বারা বিশেষ চাহিদাসম্পন্ন মানুষের মানসিকভাবে হেয় প্রতিপন্ন হওয়ার দিকটির সাদৃশ্য রয়েছে।'"
        },
        {
          "label": "ঘ",
          "question": "“দৃশ্যপট-২-এর তমার মতো সুভাও যদি অনুকূল পরিবেশ পেত তাহলে বিশেষ চাহিদাসম্পন্ন মানুষের জীবনের বিড়ম্বনা তৈরি হতো না।\"- মন্তব্যটি মূল্যায়ন করো।",
          "explanation": "দৃশ্যপট-২ এ 'তমার মতো সুভাও যদি পরিবার, সমাজ ও আত্মীয়স্বজনের নিকট থেকে অনুকূল পরিবেশ পেত তাহলে বিশেষ চাহিদাসম্পন্ন মানুষের জীবনে বিড়ম্বনা তৈরি হতো না।' মন্তব্যটি যথার্থ । 'সুভা' গল্পে সুভা বাক্প্রতিবন্ধী এক কিশোরী। সুভার এই প্রতিবন্ধিতার জন্য তার বাবা-মা, বিশেষ করে মা খুবই বিরক্ত। মা সুভাকে নিজের গর্ভের কলঙ্ক মনে করতেন। সুভার প্রতিবেশীরাও সুভার সামনে তাকে নিয়ে নানা দুশ্চিন্তা প্রকাশ করত। এর ফলে সমাজের মানুষও তাকে কটূক্তি করত। সুভার সমবয়সিরা তার সঙ্গে খেলা করত না। সবসময় বৈষম্যমূলক আচরণ করত। এই জন্য সুভার মনে হতো, সে যেন বিধাতার অভিশাপস্বরূপ এই পৃথিবীতে এসেছে। এই জন্য সুভা নিজেকে অন্যদের থেকে গুটিয়ে নিয়েছিল। উদ্দীপকে তমার পরিবেশ ও সমাজ ছিল সুভার থেকে ভিন্ন। তমাও বিশেষ চাহিদাসম্পন্ন শিশু। তমা অনুভূতির মাধ্যমে এই জগতের সৌন্দর্য অনুভব করে। তমার চারপাশের জগৎ ছিল সহযোগিতাপূর্ণ ও মানবিক। তমার বাবা-মা তমাকে বিশেষভাবে যত্ন করতেন। তমার সমাজের মানুষও তাকে বিশেষ চাহিদাসম্পন্ন মানুষ হওয়ায় সহযোগিতা করত। এই জন্য তমার পরিবেশ হয়েছিল স্বাভাবিক মানুষের মতোই । উদ্দীপকের তমার পরিবার ও সমাজ সহানুভূতি ও সহযোগিতার মনোভাব নিয়ে তমার পাশে দাঁড়ালেও 'সুভা' গল্পের সুভার ক্ষেত্রে তার ব্যতিক্রম দেখা যায়। সুভার প্রতিবন্ধিতার বিষয়টি সকলে স্বাভাবিকভাবে মেনে নেয়নি। তমার মতো সুভাও যদি সহযোগিতা ও সহমর্মিতা পেত তাহলে সুভার পরিণতিও তমার মতো হতো। তমাকে তার পরিবার, আত্মীয়স্বজন সহযোগিতা করেছিল বলে তাকে বিশেষ চাহিদাসম্পন্ন মানুষের জীবনের বিড়ম্বনা সহ্য করতে হয়নি। সুভাও যদি পরিবার থেকে, সমাজ থেকে সহযোগিতা পেত তাহলে আমি মনে করি সুভাকেও বিশেষ চাহিদাসম্পন্ন মানুষের জীবনের বিড়ম্বনা সহ্য করতে হতো না ।"
        }
      ]
    },
    {
      "number": "2",
      "uddipok": "করোনা মহামারিতে সমগ্র পৃথিবীর সাথে বাংলাদেশও আক্রান্ত হয়। বিপর্যয় ঘটে সর্বস্তরে। সেই সময়ে ডাক্তার, নার্স, স্বেচ্ছাসেবক, সাংবাদিক, পুলিশসহ বিভিন্ন সংস্থার লোকজন সম্মুখযোগ্যা হিসেবে জীবন বাজি রেখে বিপন্ন মানুষের সেবায় এগিয়ে আসেন। পক্ষান্তরে, কিছু স্বার্থাদ্বেষী ব্যক্তি এ সুযোগটি বিশেষভাবে কাজে লাগায় ।",
      "tag": "DIN.B 22",
      "sub_questions": [
        {
          "label": "ক",
          "question": "প্রবন্ধকার মুক্তির জন্য কয়টি উপায়ের কথা বলেছেন?",
          "explanation": "প্রবন্ধকার মুক্তির জন্য দুটি উপায়ের কথা বলেছেন ।"
        },
        {
          "label": "খ",
          "question": "\"অর্থ সাধনাই জীবন সাধনা নয়”- একথা বলার কারণ কী?",
          "explanation": "শুধু অর্থচিন্তাই যে জীবনের একমাত্র লক্ষ্য নয় সেটা বোঝাতেই লেখক উক্তিটি করেছেন । বর্তমানে সকলে শিক্ষাকে অর্থ উপার্জনের হাতিয়ার বলেই মনে করে। ফলে এই বিশেষ উদ্দেশ্য নিয়ে শিক্ষা গ্রহণ করে মানুষ মনুষ্যত্ব অর্জনে ব্যর্থ হলো। কিন্তু লেখক বিশ্বাস করেন— কেবল অর্থসাধনাই জীবনের একমাত্র সাধনা নয়। মানুষের জীবনে রয়েছে আরও মহত্ত্বর উদ্দেশ্য; আর তা হলো মনের মালিক হয়ে অনুভূতি ও কল্পনার রস আস্বাদনে উদ্বুদ্ধ হওয়া। এ দিকটি উপেক্ষিত হলে জীবনের অভীষ্ট লক্ষ্যে পৌঁছানো যাবে না ।"
        },
        {
          "label": "গ",
          "question": "উদ্দীপকের সম্মুখযোদ্ধাদের সাথে 'শিক্ষা ও মনুষ্যত্ব' প্রবন্ধের সাদৃশ্যপূর্ণ দিকটি ব্যাখ্যা করে।",
          "explanation": "উদ্দীপকের সম্মুখযোদ্ধাদের কাজ ‘শিক্ষা ও মনুষ্যত্ব' প্রবন্ধের মানবসত্তা বা মনুষ্যত্ব বিকাশের দিকটিকে তুলে ধরে। ‘শিক্ষা ও মনুষ্যত্ব' প্রবন্ধে লেখক মানবজীবনে দুটি দিকের কথা বলেছেন। এর একটি জীবসত্তা, আর অন্যটি মানবসত্তা বা মূল্যবোধ। মানুষের মাঝে এই মূল্যবোধ সৃষ্টিই শিক্ষার আসল কাজ। এটি শিক্ষার অপ্রয়োজনীয় তথা শ্রেষ্ঠ দিক। মনুষ্যত্ববোধ অর্জন করতে না পারলে শিক্ষা অর্থহীন । মনুষ্যত্বের অধিকারী মানুষ কখনো অসৎ হতে পারে না। অন্যের উপকারে সে সর্বদা এগিয়ে যায় । মানবসত্তার অধিকারী মানুষ অর্থের পিছনে অকারণে ছুটে বেড়ায় না । উদ্দীপকের সম্মুখযোদ্ধাদের জীবনে শিক্ষা সোনা ফলিয়েছে। তাঁরা জীবসত্তার শৃঙ্খলে বন্দি না থেকে মনুষ্যত্ববোধের পরিচয় দিয়েছেন। কোভিড-১৯ মহামারিতে অনেকেই যখন নিজেকে নিয়ে ব্যস্ত তখন সম্মুখযোদ্ধারা মনুষ্যত্বের আহ্বানে সাড়া দিয়েছেন। তাঁরা অসহায় মানুষদের পাশে দাঁড়িয়েছেন, রোগীর চিকিৎসায় ওষুধ-পথ্য নিয়ে এগিয়ে গিয়েছেন, মহামারিতে নিহত মানুষদের দাফন-সৎকার করেছেন। শিক্ষার মাধ্যমে মানবসত্তার ঘরে উঠতে পেরেছেন বলেই সম্মুখযোদ্ধারা এসব কাজ করতে পেরেছেন। এদিক বিচারে তাই বলা যায়, উদ্দীপকের সম্মুখযোদ্ধারা 'শিক্ষা ও মনুষ্যত্ব' প্রবন্ধের মানবসত্তার দিকটিকে তুলে ধরে।"
        },
        {
          "label": "ঘ",
          "question": "\"উদ্দীপকের স্বার্থন্বেষী ব্যক্তি শিক্ষার আসল উদ্দেশ্যটি উপলব্ধি করতে ব্যর্থ হয়েছে\"- তাটির যথার্থতা যাচাই করো।",
          "explanation": "শিক্ষার আসল উদ্দেশ্য মূল্যবোধ সৃষ্টি, যা উদ্দীপকের স্বার্থান্বেষী মানুষের মধ্যে দৃশ্যমান না হওয়ায় প্রশ্নোক্ত মন্তব্যটি যথার্থ হয়ে উঠেছে। \"শিক্ষা ও মনুষ্যত্ব' প্রবন্ধে শিক্ষার আসল উদ্দেশ্য সম্পর্কে বলা হয়েছে। প্রকৃত শিক্ষায় শিক্ষিত হয়ে উঠতে পারলে মনুষ্যত্বের বিকাশ ঘটে। এতে মানুষ জীবনকে উপভোগ করে মনুষ্যত্বের দাবি পূরণ করে। আর যার জীবনে শিক্ষা তার প্রকৃত উদ্দেশ্য অর্জনে সক্ষম হবে সে কখনো অসৎ পন্থা অবলম্বন করতে পারে না। উদ্দীপকের স্বার্থান্বেষী ব্যক্তির কথা বলা হয়েছে। মহামারির মধ্যেও মানুষের পাশে না দাঁড়িয়ে অর্থ আত্মসাতে নিয়োজিত। কোভিড-১৯ সংক্রমণে মানুষ যখন দিশাহারা তখন সম্মুখযোদ্ধারা মনুষ্যত্ববোধের পরিচয় দিলেও স্বার্থান্বেষী লোকগুলো তার বিপরীত কার্য করে। তারা জনগণের সেবার নামে আত্মস্বার্থ চরিতার্থে ব্যতিব্যস্ত হয়। “শিক্ষা ও মনুষ্যত্ব' প্রবন্ধে বলা হয়েছে, শিক্ষার আসল কাজ মূল্যবোধ সৃষ্টি। যারা শিক্ষার এই আসল উদ্দেশ্য অনুধাবন করতে পেরেছে তারা কখনো মানবিকতার দাবি থেকে সরে আসতে পারে না। কিন্তু উদ্দীপকের স্বার্থান্বেষী লোকদের দেখা যায় অর্থ আত্মসাতে নিয়োজিত হতে। প্রকৃত শিক্ষায় শিক্ষিত হলে তারা এ কাজ কখনোই করতে পারত না। এ পরিপ্রেক্ষিতে তাই বলা যায়, 'উদ্দীপকের স্বার্থান্বেষী ব্যক্তি শিক্ষার আসল উদ্দেশ্যটি উপলব্ধি করতে ব্যর্থ হয়েছে'— মন্তব্যটি যথার্থ।"
        }
      ]
    },
    {
      "number": "3",
      "uddipok": "তরুতলে বসি পান্থ শ্রান্তি করে দূর, ফল আস্বাদনে পায় আনন্দ প্রচুর। বিদায়ের কালে হাতে ডাল ভেঙে লয়, তরু তবু অকাতরে কিছু নাহি কয় ।",
      "tag": "DIN.B 22",
      "sub_questions": [
        {
          "label": "ক",
          "question": "বনফুলের প্রকৃত নাম কী?",
          "explanation": "বনফুলের প্রকৃত নাম বলাইচাঁদ মুখোপাধ্যায়।"
        },
        {
          "label": "খ",
          "question": "\"শিকড় অনেকদূর চলে গেছে'— একথা কেন বলা হয়েছে?",
          "explanation": "এখানে নিমগাছের শিকড়ের গভীরতা ও বিস্তৃতি দ্বারা প্রতীকীভাবে একজন নারীর সংসার জীবনের গভীর বন্ধন ও দায়বদ্ধতা বোঝানো হয়েছে। গল্পে নিমগাছটি বাড়ির পিছনে আবর্জনার স্তূপের মধ্যে দাঁড়িয়ে থাকে। একজন কবি তার সৌন্দর্যে মুগ্ধ হয়ে নিমগাছটির প্রশংসা করেন, যা নিমগাছের মধ্যে নতুন জীবনের আকাঙ্ক্ষা জাগায়। কিন্তু নিমগাছটি তার শিকড়ের গভীরতার কারণে স্থান ত্যাগ করতে পারে না। এভাবে, নিমগাছের শিকড়ের গভীরতা দ্বারা নারীর পারিপার্শ্বিক প্রতিবন্ধকতা ও সাংসারিক বন্ধনের প্রতীকী চিত্রায়ণ করা হয়েছে।"
        },
        {
          "label": "গ",
          "question": "উদ্দীপকের সাথে 'নিমগাছ' রচনার সাদৃশ্যপূর্ণ দিকটি ব্যাখ্যা করো।",
          "explanation": "উদ্দীপকের সাথে 'নিমগাছ' রচনার নিজেকে নীরবে বিলিয়ে দেওয়ার দিক থেকে সাদৃশ্য আছে। নিমগাছ যেমন উপকারী ঠিক তেমনি উপকারী গৃহলক্ষ্মী বউটি। নিমগাছের পাতা, ডাল, ছাল মানুষের রোগ নিরাময়ে অত্যন্ত কার্যকরী। কিন্তু এই গাছটি তেমনভাবে সেবা-যত্ন পায় না। নিমগাছটি নীরবে-নির্বিঘ্নে নিজেকে অন্যের উপকারে বিলিয়ে দেয়। বিন্দুমাত্র অভিযোগ, অনুযোগ নেই। গৃহলক্ষ্মী বউটিও নিমগাছের সার্থক প্রতিচ্ছবি। তিনিও নিভৃতে নিজেকে সংসারের সকলের জন্য বিলিয়ে দেন। কোনো চাওয়া-পাওয়া, বিন্দুমাত্র অভিযোগ নেই। উদ্দীপকে গৃহলক্ষ্মী বউয়ের মতো গাছেরও অন্যের উপকারে নিজেকে বিলিয়ে দেওয়ার দিকটি প্রকাশিত হয়েছে। ক্লান্ত পরিশ্রান্ত পথিক গাছের তলায় বসে ক্লান্তি দূর করে। গাছের থেকে সুমিষ্ট ফল আস্বাদন করে, তৃপ্তি মিটায়। যে গাছ থেকে ছায়া পায়, ফল পায় সেই গাছ থেকে আবার যাওয়ার সময় ডাল ভেঙে নিয়ে যায়। গাছ বিন্দুমাত্র রাগ, ক্ষোভ ও বিরক্তি প্রকাশ করে না। মানুষের কল্যাণে নিজেকে অকাতরে বিলিয়ে দেয়। তাই বলা যায়, উদ্দীপকের সাথে 'নিমগাছ' রচনার নিজেকে নীরবে বিলিয়ে দেওয়ার দিক থেকে সাদৃশ্য আছে।"
        },
        {
          "label": "ঘ",
          "question": "“উদ্দীপকটিতে 'নিমগাছ' রচনার সমগ্রভাব প্রকাশ পায়নি – মন্তব্যটি বিশ্লেষণ করো।",
          "explanation": "“উদ্দীপকটিতে 'নিমগাছ' রচনার সমগ্র ভাব প্রকাশ পায়নি' কেননা, উদ্দীপকে শুধু অন্যের কল্যাণে নিজেকে বিলিয়ে দেওয়ার দিকটি প্রকাশিত হয়েছে। 'নিমগাছ' গল্পে লেখক প্রতীকাশ্রয়ে সংক্ষিপ্ত অবয়বের মধ্যে বিপুল বক্তব্য উপস্থাপন করেছেন। নিমগাছের প্রতীকে একজন গৃহলক্ষ্মীর নিরলস আত্মত্যাগের কাহিনি ব্যক্ত করেছেন। নিমগাছের বর্ণনা, এর পাতা, বাকল, ছায়া ইত্যাদির বাহ্যিক উপকারিতা বর্ণনার মাধ্যমে পরিবারে গৃহলক্ষ্মীর ভূমিকা তুলে ধরেছেন। কবিরাজ যেমন তার চিকিৎসার কাজে, সাধারণ মানুষ প্রত্যহিক প্রয়োজনে নিমগাছকে অনবরত ব্যবহার করে থাকে তেমনি গৃহলক্ষ্মীকেও পরিবারের সকলে তাদের প্রয়োজনে ব্যবহার করে। মাঝে মাঝে গৃহলক্ষ্মীটি হতাশগ্রস্ত হয়ে জীবনের প্রতি নিরাসক্ত হন এবং সংসার থেকে চলে যেতে চান । উদ্দীপকের গাছের মধ্যে 'নিমগাছ' গল্পের আংশিকভাব প্রকাশিত হয়েছে, কেননা উদ্দীপকে শুধু নীরবে নিজেকে মানুষের কল্যাণে ব্যবহারের ব্যাপারটি সাদৃশ্যপূর্ণ। কিন্তু গল্পে যে অন্যান্য অনুষঙ্গ আছে উদ্দীপকে সেই বিষয়ের উল্লেখ নেই। উদ্দীপকে কবিরাজ ও কবির উল্লেখ নেই। প্রতীকাশ্রয়ী গৃহলক্ষ্মীটির ভালো লাগা, মন্দ লাগার বিষয়টিও উদ্দীপকে প্রাধান্য পায়নি। উদ্দীপক ও 'নিমগাছ' গল্প অবলম্বনে এ কথা স্পষ্ট বলা যায় যে, উদ্দীপকে 'নিমগাছ' গল্পের সমগ্র ভাব প্রকাশ পায়নি। কারণ উদ্দীপকে শুধু নীরবে- নিভৃতে মানুষের মঙ্গলে নিজেকে নিয়োজিত করার বিষয়টি উল্লেখ আছে। কিন্তু 'নিমগাছ' গল্পে নিমগাছের উপকারিতার দিকটি ছাড়াও নিমগাছের প্রতি সমাজ ও পরিবারের মানুষের অবজ্ঞা, অবহেলার বিষয়টি উল্লিখিত। নিমগাছের আগলে একটি গৃহবধূর নীরবে কাজ করে যাওয়ার বিষয়ও গল্পে উল্লিখিত, যা উদ্দীপকে অনুপস্থিত। তাই বলা যায়, উদ্দীপকটিতে 'নিমগাছ' রচনার সমগ্র ভাব প্রকাশ পায়নি।"
        }
      ]
    },
    {
      "number": "4",
      "uddipok": "যে মোরে দিয়েছে বিষে-ভরা বাণ, আমি দেই তারে বুকভরা গান; কাঁটা পেয়ে আরে ফুল করি দান সারাটি জনম-ভর,— আপন করিতে কাঁদিয়া বেড়াই যে মোরে করেছে পর।",
      "tag": "DIN.B 22",
      "sub_questions": [
        {
          "label": "ক",
          "question": "মহানবি (স.) কোথায় সত্য প্রচার করতে গিয়ে বিপদে পড়েছিলেন?",
          "explanation": "মহানবি (স.) তায়েফে সত্য প্রচার করতে গিয়ে বিপদে পড়েছিলেন ।"
        },
        {
          "label": "খ",
          "question": "'এদের জ্ঞান দাও প্রভু, এদের ক্ষমা করো – একথা কেন বলা হয়েছে?",
          "explanation": "'এদের জ্ঞান দাও প্রভু, এদের ক্ষমা করো'—এই উক্তিটি হযরত মুহাম্মদ (সা.)-এর মহানুভবতা ও ক্ষমাশীলতার প্রতিফলন। তিনি যখন তায়েফে ইসলামের দাওয়াত দিতে গিয়ে প্রস্তরাঘাতে আহত হন, তখনও তিনি আঘাতকারীদের জন্য আল্লাহর কাছে জ্ঞান ও ক্ষমা প্রার্থনা করেন। এটি তাঁর অসীম সহনশীলতা ও উদারতার উদাহরণ।"
        },
        {
          "label": "গ",
          "question": "উদ্দীপকের সাথে 'মানুষ মুহম্মদ (স.)' প্রবন্ধে মহানবি (স.)-এর চরিত্রের সাদৃশ্যপূর্ণ গুণটি ব্যাখ্যা করো।",
          "explanation": "উদ্দীপকে 'মানুষ মুহম্মদ (স.)' রচনায় উল্লিখিত মহানবি (স.)-এর মহানুভবতা ও ক্ষমাশীলতার দিকটি প্রতিফলিত হয়েছে। 'মানুষ মুহম্মদ (স.)' প্রবন্ধে মহানবি (স.)-এর মানবীয় গুণাবলির বর্ণনা করা হয়েছে। তিনি ছিলেন অত্যন্ত মানবদরদি । মানুষের দুঃখকষ্ট তিনি সহ্য করতে পারতেন না। প্রেম ও করুণায় তিনি ছিলেন অত্যন্ত মানবীয়। তিনি মক্কার পথে-প্রান্তরে শত্রুর অত্যাচারে বারবার জর্জরিত হয়েছিলেন, শত্রুর নিষ্ঠুর আঘাতে তাঁর পরনের বসন বহুবার রক্তে রঞ্জিত হয়েছিল। তিনি পৌত্তলিকের প্রস্তরাঘাতে আহত হয়েছিলেন ব্যঙ্গ-বিদ্রুপে বারবার উপহাসিত হয়েছিলেন কিন্তু তিনি ধৈর্যহারা হননি। মানুষকে অভিশাপ দেননি। সবাইকে অন্তর থেকে ক্ষমা করে দিয়েছেন, আবার তাদের জন্য ক্ষমা প্রার্থনা করেছেন। উদ্দীপকেও 'মানুষ মুহম্মদ (স.)' প্রবন্ধের মতো ক্ষমাশীলতার কথা ব্যক্ত হয়েছে। উদ্দীপকে কবিকে যে কাঁটা দিয়েছে তাকে কবি ফুল দান করেছেন। যে তাঁর বুকে আঘাত করেছে তার জন্যই কবি কেঁদে ফিরেছেন। আমাদের প্রিয় নবিও ঠিক তেমনি বারবার অত্যাচারিত হয়েছেন। শত্রুর কারণে তাঁর জীবন বিপন্ন হয়েছে বহুবার। অবর্ণনীয় নির্যাতনের পরও তিনি তায়েফবাসীদের ক্ষমা করে দিয়েছেন। তাঁর মতে, এরা অবুঝ, তাই এরা ভুল করেছে। মানুষের জন্য মুহম্মদ (স.)-এর এমনই দরদ ছিল। সার্বিক বিচারে তাই বলা যায় উদ্দীপকে আলোচ্য রচনায় প্রকাশিত হযরত মুহম্মদ (স.)-এর মহানুভবতা ও ক্ষমাশীলতার দিকটি ফুটে উঠেছে।"
        },
        {
          "label": "ঘ",
          "question": "“উদ্দীপকটি মহানবি (স.)-এর চরিত্রের খণ্ডিত দিক মাত্র” – মন্তব্যটি বিশ্লেষণ করো।",
          "explanation": "মহানবি (স.)-এর নানা গুণের মধ্যে উদ্দীপকে শুধু ক্ষমাশীলতার দিকটি ফুটে ওঠায় উদ্দীপকটি 'মানুষ মুহম্মদ (স.)' প্রবন্ধের সমগ্র ভাব ধারণ করে না। 'মানুষ মুহম্মদ (স.)' প্রবন্ধে মহানবি (স.)-এর বিচিত্র মানবীয় গুণাবলির কথা ব্যক্ত করা হয়েছে। মহানবি (স.) ছিলেন আবাল্য বিশ্বাসী, সত্যবাদী। সত্যে তিনি ছিলেন বজ্রের মতো কঠিন। তাঁর চরিত্রের অন্যতম বৈশিষ্ট্য হলো তিনি করুণায় ছিলেন কুসুমের মতো কোমল। তাঁর মধ্যে বংশগৌরব ও অহংকার বিন্দুমাত্র ছিল না। তাঁর চরিত্রে প্রেম, সাধুতা, সৌজন্যতা, ক্ষমা, তিতিক্ষা, সাহস, শৌর্য, অনুগ্রহ, আত্মবিশ্বাস, তীক্ষ্ণদৃষ্টি ও সমদর্শনের অপূর্ব সমন্বয় ঘটেছিল। উদ্দীপকে কবির ক্ষমাশীল মনোভাব ফুটে উঠেছে। কবির বুকে যে আঘাত করে গেছে কবি তার জন্যই কেঁদে বেড়ান। এছাড়া কবি বিষেভরা বাগের বিনিময়ে বুকভরা গান দেন। তিনি সারা জীবন ধরে কাঁটা পেয়ে ফুল দেওয়ার কথা বলেছেন। কবির এসব মনোভাব তাঁর ক্ষমাশীলতারই বহিঃপ্রকাশ ঘটিয়েছে। উদ্দীপকে হযরত মুহম্মদ (স.)-এর বহুগুণের মধ্যে শুধু ক্ষমাশীলতা প্রাধান্য পেয়েছে। ক্ষমাশীলতা ছাড়াও তাঁর চরিত্রে অনেক গুণাবলির সমাবেশ ঘটেছিল । কিন্তু উদ্দীপকটিতে সেই বিষয়গুলো আলোকপাত না করে শুধু ক্ষমাশীলতার গুণটি বিশেষভাবে সামনে আনা হয়েছে। মহানবি (স.)-এর সত্যবাদিতা, মহানুভবতা, ধৈর্যশীলতা ও বন্ধুবাৎসল্য গুণের কথা উদ্দীপকে বর্ণিত হয়নি। উদ্দীপকে শুধু ক্ষমাশীলতার গুণটি প্রতিফলিত হয়েছে। তাই বলা যায় যে, উদ্দীপকটি 'মানুষ মুহম্মদ (স.)' প্রবন্ধের সমগ্রভাব ধারণ করে না ।"
        }
      ]
    },
    {
      "number": "5",
      "uddipok": "বঙ্গবন্ধু শেখ মুজিবুর রহমান শোষিত, বঞ্চিত ও নিপীড়িত বাংলার মানুষের পক্ষে সারাজীবন সংগ্রাম করে পরাধীনতার শৃঙ্খল থেকে দেশকে স্বাধীন করেছেন বলেই তাঁকে বাঙালির জাতির পিতা বলা হয়। তাঁর আদর্শ আমাদের অনুপ্রেরণা ও ভবিষ্যতে চলার পাথেয়। তিনি আমাদের কাছে চিরস্মরণীয় হয়ে আছেন। মহাজ্ঞানী, মহাজনেরা এভাবেই তাঁদের কাজের মধ্য দিয়ে বেঁচে থাকেন।",
      "tag": "DIN.B 22",
      "sub_questions": [
        {
          "label": "ক",
          "question": "",
          "explanation": "'বৃত্রসংহার' হলো মহাকাব্য ।"
        },
        {
          "label": "খ",
          "question": "'এ জীবন নিশার স্বপন'- একথা বলার কারণ কী?",
          "explanation": "'এ জীবন নিশার স্বপন' বলতে কবি মানুষের জীবন যে নিছক অলীক স্বপ্ন নয় তা নির্দেশ করেছেন। এ জীবন, জগৎ-সংসার কোনো কিছুই চিরস্থায়ী নয়। অত্যন্ত স্বল্প সময়ের জন্য মানুষকে এ পৃথিবীতে বসবাস করতে হয়। তাই এ স্বল্প সময়ের জীবনকে অলীক, মিথ্যা না ভেবে মহাজ্ঞানী, মহাজনের আদর্শ পথ অনুসরণ করে তাকে সার্থক করে তুলতে হবে। অন্যায়-অবিচারের বিরুদ্ধে সংগ্রাম করে, দুঃখ-দারিদ্র্যকে জয় করে জীবনকে জয় করে নিতে হবে। মূলত মানুষের ভুল ধারণাকে অপসারণ করে জীবনের বাস্তবতাকে মেনে নেওয়ার দিকে সচেতন করার জন্য কবি আলোচ্য উক্তিটি করেছেন।"
        },
        {
          "label": "গ",
          "question": "উদ্দীপকের বঙ্গবন্ধুর স্মরণীয় হয়ে থাকার সাথে 'জীবন-সঙ্গীত' কবিতার সাদৃশ্যপূর্ণ দিকটি ব্যাখ্যা করো।",
          "explanation": "উদ্দীপকের বঙ্গবন্ধুর স্মরণীয় হয়ে থাকার সঙ্গে 'জীবন-সঙ্গীত' কবিতার মহৎ কাজের মাধ্যমে স্মরণীয় থাকার দিকটি সাদৃশ্যপূর্ণ। 'জীবন-সঙ্গীত' কবিতায় মানবজীবনের উদ্দেশ্য ও আদর্শ সম্পর্কে আলোচনা করা হয়েছে। মানবজীবন অনেক সাধনালব্ধ ধন। বহু তপস্যার ফলে আমরা এই জীবন অর্জুন করেছি। তাই মানবজীবনকে মহৎ কাজে, মহৎ উদ্দেশ্যে নিয়োজিত করতে হবে। ব্যক্তি ও পরিবারকে নিয়ে ব্যস্ত না থেকে সমাজ, দেশ ও জাতির কল্যাণে নিজেকে নিয়োজিত করতে হবে। এমন কাজে সর্বদা নিয়োজিত থাকতে হবে যাতে মানুষের ও জগতের কল্যাণ হয় । মানবজীবনকে মানুষ ও জগতের কল্যাণে নিয়োজিত করতে পারলেই জীবন হয়ে উঠবে স্মরণীয় ও বরণীয়। উদ্দীপকেও মহৎ কর্মের মাধ্যমে জীবনকে স্বস্মরণীয় ও বরণীয় করার কথা বলা হয়েছে। বঙ্গবন্ধু শেখ মুজিবুর রহমান তাঁর জীবনকে শোষিত, বঞ্চিত ও নিপীড়িত মানুষের সেবায় নিয়োজিত করেছিলেন। তিনি পরাধীনতার শৃঙ্খল থেকে বাঙালিকে মুক্ত করার জন্য লড়াই সংগ্রাম করেছিলেন। তাঁর এই অবদানের জন্য তিনি আজ বাঙালির কাছে চিরস্মরণীয়। তাই বলা যায়, উদ্দীপকের বঙ্গবন্ধুর স্মরণীয় হয়ে থাকার সঙ্গে 'জীবন-সঙ্গীত' কবিতার মহৎ কর্মের মাধ্যমে স্মরণীয় ও বরণীয় হওয়ার দিকটি সাদৃশ্যপূর্ণ।"
        },
        {
          "label": "ঘ",
          "question": "“উদ্দীপকটি 'জীবন-সঙ্গীত' কবিতার সমগ্র ভাব ধারণ করে না” – মন্তব্যটির যথার্থতা যাচাই করো ।",
          "explanation": "উদ্দীপকটি 'জীবন-সঙ্গীত' কবিতার সমগ্রভাব ধারণ করে না শুধু মহৎকর্মের মাধ্যমে কীর্তিমান হওয়ার দিকটি প্রতিফলিত হয়েছে। 'জীবন-সঙ্গীত ' কবিতায় কবি মানবজীবনের উদ্দেশ্য ও আদর্শের কথা ব্যক্ত করেছেন। মানবজীবন অত্যন্ত মূল্যবান । তাই এই জীবনকে তুচ্ছ কাজে নিয়োজিত করে জীবনের মহত্ত্বকে বিনষ্ট করা উচিত নয় বলে কৰি মনে করেন। সময়ের যথাযথ ব্যবহার করে, চেষ্টার মাধ্যমে জীবনে বরণীয় হওয়া যায় । তাই ব্যক্তিস্বার্থের ঊর্ধ্বে উঠে দেশ ও মানুষের কল্যাণে মানবজীবন উৎসর্গ করা জীবনের উদ্দেশ্য। উদ্দীপকে 'জীবন-সঙ্গীত' কবিতার খণ্ডিত অংশের দিকে প্রাধান্য দেওয়া হয়েছে। মানবজীবনে কীভাবে কীর্তিমান হওয়া যায়, কীভাবে স্মরণীয় ও বরণীয় হওয়া যায় সেই বিষয়টি বেশি করে প্রাধান্য দেওয়া হয়েছে। তাই মহৎকর্মের মাধ্যমে, মহাজ্ঞানীদের জীবনাদর্শ অনুসরণ করে স্মরণীয় ব্যক্তিদের পথে যাত্রার আহ্বান করা হয়েছে । কিন্তু কবিতার বিষয়বস্তু আরও ব্যাপক ও বিস্তৃত। উদ্দীপকে মানবজীবনকে মানুষের কল্যাণে নিয়োজিত করার কথা বলা হয়েছে। মানুষের কল্যাণে নিয়োজিত হয়ে মহৎকর্মের মাধ্যমে কীর্তিমান ও যশস্বী হওয়ার কথা বলা হয়েছে। কিন্তু 'জীবন-সঙ্গীত' কবিতায় মানবজীবনের জয়গান গাওয়া হয়েছে। কবিতায় জীবনের উদ্দেশ্য ও আদর্শ বর্ণিত হয়েছে। হীনমন্য, হতাশাবাদী মানুষকে জীবনকে তুচ্ছ না ভেবে জীবন উপভোগ করার কথা বলা হয়েছে। ব্যক্তিস্বার্থ ত্যাগের কথা, মহাজ্ঞানীদের অনুসরণ করার কথা বলা হয়েছে। কবিতায় ভবিষ্যৎকে অন্ধকারের সঙ্গে তুলনা করা হয়েছে। এজন্য বলা যায় যে, উদ্দীপকটিতে 'জীবন সঙ্গীত' কবিতার সমগ্রভাব ধারণ করে না ।"
        }
      ]
    },
    {
      "number": "6",
      "uddipok": "দৃশ্যপট-১ বাঁশ বাগানের মাথার ওপর চাঁদ উঠেছে ওই, এমন সময় মাগো আমার কাজলা দিদি কই? লেবুর তলে পুকুর পাড়ে, ঝিঁঝিঁ ডাকে ঝোঁপে-ঝাড়ে, ফুলের গন্ধে ঘুম আসে না – তাই তো জেগে রই; দৃশ্যপট-২ একদিন মাটির ভেতরে হবে ঘর রে মন আমার, কেন বান্ধ দালান ঘররে মন আমার..........",
      "tag": "DIN.B 22",
      "sub_questions": [
        {
          "label": "ক",
          "question": "'সেইদিন এই মাঠ' কবিতায় চালতা ফুল কীসের জলে ভিজবে?",
          "explanation": "‘সেইদিন এই মাঠ' কবিতায় চালতা ফুল শিশিরের জলে ভিজবে"
        },
        {
          "label": "খ",
          "question": "সোনার স্বপ্নের সাধ পৃথিবীতে কবে আর ঝরে!'— বলতে কী বোঝানো হয়েছে?",
          "explanation": "প্রকৃতির রহস্যময় সৌন্দর্যের মতো মানুষের স্বপ্ন-সাধের মৃত্যু নেই বলে আলোচ্য অংশে কবি স্বপ্নকে সোনার সাথে তুলনা করেছেন । কবি মনে করেন, বিচিত্র বিবর্তনের মাঝেও প্রকৃতি তার রূপ-রস-গন্ধ কখনোই হারিয়ে ফেলে না। সময়ের সাথে সাথে প্রকৃতি তার জীর্ণতাকে ঝেড়ে ফেলে নতুন করে নিজেকে সাজাবে। আর তা আশাবাদী মানুষের চিরকালীন স্বপ্ন-সাধকেও জিইয়ে রাখবে। বস্তুত, প্রকৃতির রহস্যময় সৌন্দর্যের যেমন মৃত্যু নেই, তেমনি মৃত্যু নেই মানুষের স্বপ্নেরও। প্রশ্নোত্ত চরণটির মাধ্যমে এ বিষয়টিই বোঝানো হয়েছে।"
        },
        {
          "label": "গ",
          "question": "দৃশ্যপট-১ এর সাথে ‘সেইদিন এই মাঠ' কবিতার সাদৃশ্যপূর্ণ দিকটি ব্যাখ্যা করো ।",
          "explanation": "দৃশ্যপট-১ এর সাথে 'সেইদিন এই মাঠ' কবিতার প্রকৃতির শাশ্বত ও চিরন্তন রূপের দিকটি সাদৃশ্যপূর্ণ । ‘সেইদিন এই মাঠ' কবিতায় কবি প্রকৃতির রহস্যময় সৌন্দর্যের বর্ণনা করেছেন। কবি মনে করেন প্রকৃতির ধ্বংস বা বিনাশ নেই। প্রকৃতি চিরন্তন ও অবিনশ্বর। জগতের বিচিত্র বিবর্তনের মধ্যেও প্রকৃতি তার রূপ-রস- গন্ধ কখনোই হারিয়ে ফেলবে না। মানুষ ও মানুষ নির্মিত সভ্যতা ক্ষয়িষ্ণু - ও ক্ষণস্থায়ী। কিন্তু প্রকৃতি চিরন্তন ও অবিনশ্বর যার ধ্বংস নেই। উদ্দীপকেও প্রকৃতির শাশ্বত রূপের বর্ণনা করা হয়েছে। বাঁশ বাগান, চাঁদ, লেবু তলা, পুকুরের পাড়, ঝিঁঝির ডাক ও ফুলের গন্ধে প্রকৃতিতে ম ম গন্ধ এই সবই প্রকৃতির অনুষঙ্গ। এই সকল উপাদান চিরন্তন ও শাশ্বত। এর কোনো বিনাশ বা ধ্বংস নেই। মৃত্যুতেও প্রকৃতির এই উপাদানগুলোর শেষ নেই'। এই উপাদানগুলো প্রকৃতির শত ব্যস্ততা ও বিবর্তনের মধ্যেও বেঁচে রবে চিরকাল। তাই বলা যায়, দৃশ্যপট-১ এর সাথে 'সেইদিন এই মাঠ' প্রকৃতির শাশ্বত ও চিরন্তন রূপের দিকের সাদৃশ্য আছে।"
        },
        {
          "label": "ঘ",
          "question": "দৃশ্যপট-২ এ ‘সেইদিন এই মাঠ' কবিতার মূলভাব প্রকাশ পেয়েছে কি? তোমার মতের সপক্ষে যুক্তি দাও।",
          "explanation": "দৃশ্যপট-২ সেইদিন এই মাঠ' কবিতার আংশিক মূলভাব প্রকাশ পেয়েছে, সম্পূর্ণ মূলভাব প্রকাশ পায়নি। ‘সেইদিন এই মাঠ' কবিতায় প্রকৃতির রহস্যময় রূপের পাশাপাশি বিচিত্র বিবর্তনের মাঝে প্রকৃতির শাশ্বত ও চিরন্তন রূপের বর্ণনা করা হয়েছে। পৃথিবীতে যতই বিবর্তন হোক না কেন প্রকৃতি সেই বিবর্তনের মাঝেও নিজের রূপ-রস-গন্ধ দিয়ে সুভাষিত করে পৃথিবীকে। এছাড়া কবিতায় মানুষের ক্ষয় ও মৃত্যুর কথা বলা হয়েছে। মানুষ ও মানবসৃষ্ট সভ্যতা ক্ষয়িষ্ণু। এই জন্য এশিরিয় ও ব্যাবিলনীয় সভ্যতা ধ্বংসস্তূপে পরিণত হয়েছে। উদ্দীপকে দ্বিতীয় দৃশ্যে শুধু মানুষের মৃত্যু চেতনার দিকটি প্রকাশিত হয়েছে। উদ্দীপকে মানুষের শেষ পরিণতির কথা বলা হয়েছে। এই মাটি আমাদের পরম স্থান সেই কথায় বলা হয়েছে। এর মাধ্যমে 'সেইদিন এই মাঠ' কবিতার মানুষ ও মানবসভ্যতার বিনাশের দিকটি ফুটে উঠেছে। কিন্তু অন্যান্য বিষয় যেমন প্রকৃতির চিরন্তন বহমানতা ফুটে ওঠেনি। উদ্দীপক ও 'সেইদিন এই মাঠ' কবিতার আলোকে বিশ্লেষণ করলে দেখা যায় যে, কবিতায় প্রকৃতির চিরন্তন ও শাশ্বত রূপের পাশাপাশি দৈনন্দিন জীবন, মানুষের বেঁচে থাকার স্বপ্ন, শিশির, চালতা ফুল ও খেয়ানৌকার বর্ণনা আছে। কিন্তু উদ্দীপকে দ্বিতীয় দৃশ্যে প্রকৃতি ও জনজীবনের এই সকল উপাদান সম্পূর্ণ অনুপস্থিত। তাই বলা যায় যে, উদ্দীপকের দৃশ্যপট-২ এ কবিতার আংশিক ভাব ফুটে উঠেছে, সম্পূর্ণ মূলভাব ফুটে ওঠেনি।"
        }
      ]
    },
    {
      "number": "7",
      "uddipok": "বাবুল নাইট গার্ডের চাকরি করে। রাত ৮টা থেকে সকাল ৮টা পর্যন্ত দীর্ঘ সময় ডিউটি। দোকানের মালামাল, রাস্তার নির্মাণ সামগ্রী, জানমালের নিরাপত্তা বিধান সহ নানা গুরুদায়িত্ব পালন করতে গিয়ে সারারাত তাকে জেগে থাকতে হয়। বিনিময়ে সে বেতন পায়, তা দিয়ে সংসার চালানো দায়। তার দুঃখের বোঝা যেন কখনোই শেষ হয় না ।",
      "tag": "DIN.B 22",
      "sub_questions": [
        {
          "label": "ক",
          "question": "‘রানার’ কবিতায় রানার সবচেয়ে বড় ভয় কিসে?",
          "explanation": "'রানার' কবিতায় রানারের সবচেয়ে বড়ো ভয় সূর্য ওঠার।"
        },
        {
          "label": "খ",
          "question": "‘জীবনের সব রাত্রিকে ওরা কেড়ে নিয়েছে অল্প দামে।’ এ চরণ দ্বারা কবি কি বুঝিয়েছেন?",
          "explanation": "\"জীবনের সব রাত্রিকে ওরা কিনেছে অল্প দামে\" বলতে রানারের জীবনের সব আশা-স্বপ্নকে সামান্য মূল্য বিক্রি করাকে বোঝানো হয়েছে। রানার বা ডাক বাহক মানুষের জীবনের সুখ-দুঃখের নানা সংবাদের বোঝা কাঁধে নিয়ে রাতের পথে শহরের দিকে ছুটে চলে। শুধু রাত নয়, দুর্গম পথে দুর্যোগপূর্ণ আবহাওয়ায় সে নিরন্তর ছুটে চলে।"
        },
        {
          "label": "গ",
          "question": "উদ্দীপকের বাবুলের সাথে ‘রানার’ কবিতার সাদৃশ্যপূর্ণ দিকটি ব্যাখ্যা করো ।",
          "explanation": "উদ্দীপকের বাবুলের সাথে 'রানার' কবিতার রানারের স্বল্প মূল্যে শ্রম দেওয়ার দিকটি সাদৃশ্যপূর্ণ। 'রানার' কবিতাটিতে শ্রমজীবী মানুষের জীবনযন্ত্রণার দুঃসহ বেদনার কথা তুলে ধরা হয়েছে। রানারের দায়িত্ব অত্যন্ত কঠিন। রানাররা এতটাই দায়িত্বশীল যেকোনো প্রতিকূলতা তাদের কাজের বাধা হয়ে ওঠে না। রাত হোক, দুর্গম পথ হোক, দুর্যোগপূর্ণ আবহাওয়া হোক নিরন্তর তারা মানুষের সেবায় কাজ করে চলে। দায়িত্বের বোঝার কারণে তাদের জীবন থেকে সুখ- দুঃখ, আনন্দ-বেদনা উধাও হয়ে যায়। রানারদের জীবনে ক্লান্তি নেই, অবকাশ নেই। এত পরিশ্রম করেও তারা তাদের পরিবারের জন্য সুখ আনতে পারে না। তারা অন্যের মুখে হাসি ফুটিয়ে নিজের অন্তরে ব্যথার কবর রচনা করে। উদ্দীপকের বাবুলও 'রানার' কবিতার রানারের প্রতিচ্ছবি। বাবুলও নিজের জীবনের সুখ-দুঃখ বিসর্জন দিয়ে অন্যদের সুখে রাখার জন্য কাজ করে যায়। নিজে না ঘুমিয়ে অন্যের জানমাল নিরাপদে রাখে। নিজে অভুক্ত থেকে অন্যের মুখে আহার তুলে দেয়। নিজের জীবন ঝুঁকিতে রেখে অন্যের জীবনের নিরাপত্তা দেয়। তাই বলা যায় উদ্দীপকের বাবুলের সাথে 'রানার' কবিতার রানারের সহজলভ্য শ্রমের দিক থেকে সাদৃশ্য রয়েছে।"
        },
        {
          "label": "ঘ",
          "question": "“উদ্দীপকটি ‘রানার’ কবিতার সমগ্র ভাব বহন করে না ।” - মন্তব্যটি বিশ্লেষণ করো ।",
          "explanation": "উদ্দীপকটি 'রানার' কবিতার আংশিক ভাব প্রকাশ করে, সমগ্রভাব না; কারণ উদ্দীপকে শুধু স্বল্পমূল্যে শ্রম দেওয়ার দিকটি ফুটে উঠেছে। 'রানার' কবিতায় কবি রানারদের জীবনের দুঃখ-বেদনার কাব্য বর্ণনা করেছেন। এই কবিতায় রানার দায়িত্ব পালনের এক মূর্ত প্রতীক। তিনি দিনরাত দায়িত্বের বোঝা নিয়ে ছুটে চলেন। বিন্দুমাত্র অবকাশের সময় নেই । রানারের দায়িত্বের জন্য পরিবার-পরিজন অনেক বঞ্চিত হয়। শারীরিক অসুস্থতা ও প্রতিকূলতা রানারের দায়িত্ব পালনে বাধা হতে পারে না। স্ত্রীর ভালোবাসা, সন্তানের স্নেহ তার দায়িত্বের পথে বাধা হয়ে দাঁড়াতে পারে না। প্রতিদিন রানার অনেকের সুখ-দুঃখের সংবাদ পৌঁছে দেয় কিন্তু তার দুঃখের খবর কেউ রাখে না। কর্তব্য পথে তাকে পাড়ি দিতে হয় অনেক দুর্গম পথ, বিসর্জন দিতে হয় ঘুম, সুখ ও স্বাচ্ছন্দ্য। তবুও রানারের জীবনে দুঃখ-দারিদ্র্য ঘোচে না। উদ্দীপকের বাবুলের জীবনও যেন রানারের জীবনের সাথে একসূত্রে গাঁথা। কিন্তু উদ্দীপকে রানার কবিতার সমগ্র ভাব ফুটিয়ে না তুলে শুধু বঞ্চিত ও শোষিত হওয়ার দিকটি ফুটিয়ে তুলা হয়েছে। 'রানার' কবিতায় রানারের দুর্গম পথ পাড়ি দেওয়ার কাহিনি যেমন আছে তেমনি প্রাকৃতিক বিপর্যয়ের সম্মুখে দুর্বার গতিতে সামনে এগিয়ে যাওয়ার কাহিনিও আছে। কিন্তু উদ্দীপকে এত বিশদ কাহিনি বর্ণিত না হয়ে শুধু স্বল্পমূল্যে শ্রম দেওয়ার বিষয় বর্ণিত হয়েছে। উদ্দীপক ও 'রানার' কবিতার আলোকে বলা যায় যে, বাবুল ও রানারের দায়িত্ব অনেক বড়ো ও বিস্তৃত। বাবুলের থেকে রানারের কর্তব্য নিষ্ঠা, আনন্দ-বেদনার গল্পগাথা, স্ত্রী ও সন্তানের না পাওয়ার বেদনা অনেক বেশি প্রকট। রানার অনেক জানা অজানা খবর বহন করলেও কখনো লোভের বশবর্তী হয়ে অন্যের জিনিস ভোগ করার বাসনা জাগেনি। উদ্দীপকের বাবুলের জীবনে শোষণ বঞ্চনার কথা উল্লেখ থাকলেও রানারের জীবণযন্ত্রণা বেশি করুণ ও প্রকট । তাই বলা যায়, উদ্দীপকটি 'রানার' কবিতার সমগ্রভাব বহন করতে পারেনি ।"
        }
      ]
    },
    {
      "number": "8",
      "uddipok": "স্বাধীনতা স্পর্শমণি সবাই ভালোবাসে, সুখের আলো জ্বলে বুকে দুঃখের ছায়া নাশে। স্বাধীনতা সোনার কাঠি, খোদার সুধা দান স্পর্শে তাহার নেচে ওঠে শূন্যদেহে প্রাণ। মনুষ্যত্বের বান ডেকে যায়, পশুর হৃদয় তলে বুক ফুলায়ে দাঁড়ায় ভীরু স্বাধীনতার বলে। দর্প করে পদানত উচ্চ করি শির, শক্তিহীনেও স্বাধীনতা আখ্যাদানে বীরে।",
      "tag": "DIN.B 22",
      "sub_questions": [
        {
          "label": "ক",
          "question": "বুধা কোথায় গান শুনে ও শেখে?",
          "explanation": "বুধা আখড়ায় গান শোনে ও শেখে ।"
        },
        {
          "label": "খ",
          "question": "ফজু মিয়া সন্ধ্যার আগে বাড়ি ফিরতে চান কেন?",
          "explanation": "রাতের অন্ধকারে পাকিস্তানি হানাদাররা পাখির মতো মানুষ মারে বলে ফজু মিয়া সন্ধ্যার আগে বাড়ি ফিরতে চায়। ‘কাকতাড়ুয়া' উপন্যাসের বর্ণনানুযায়ী সন্ধ্যার আগে বিকেলের মধ্যেই পাকিস্তানিদের আদেশে করা বাঙ্কারের কাজ ফজু মিয়াদের শেষ হয় বলে সবাই খুব খুশি। কারণ তারা সন্ধ্যার আগেই বাড়ি ফিরতে পারবে। দেশের মধ্যে যে অস্থির অবস্থা বিরাজ করছে এবং পাকিস্তানি সৈন্যরা রাতের অন্ধকারে যেভাবে বাঙালিদের ওপর ঝাঁপিয়ে পড়ে ও নির্বিচার মানুষ হত্যা করে সে কথা ভেবেই ফজু মিয়া সন্ধ্যার আগে বাড়ি ফিরতে চায়।"
        },
        {
          "label": "গ",
          "question": "উদ্দীপকের শেষ তিন পংক্তির সাথে 'কাকতাড়ুয়া' উপন্যাসের সাদৃশ্যপূর্ণ দিকটি ব্যাখ্যা করো।",
          "explanation": "উদ্দীপকের শেষ তিন পক্তির সাথে 'কাকতাড়ুয়া' উপন্যাসের ভীরু বাঙালির স্বাধীনতা অর্জনের জন্য সাহসী হয়ে ওঠার দিকটি সাদৃশ্যপূর্ণ। ‘কাকতাড়ুয়া' একটি মুক্তিযুদ্ধনির্ভর উপন্যাস। এই উপন্যাসে বাঙালির সাহসিকতা ও বীরত্বের কাহিনি বর্ণিত হয়েছে। স্বাধীনতা যেকোনো জাতির জন্য আশীর্বাদস্বরূপ। স্বাধীনতার আলো প্রত্যেক জাতির জন্য নতুন আলো সঞ্চার করে। সেই প্রত্যাশায় বুধা, শাহাবুদ্দিনদের মতো মুক্তিযোদ্ধারা জেগে উঠেছিল। সমস্ত ভীরুতাকে পেছনে ফেলে আত্মাকে বিসর্জন দিতে শপথ নিয়েছিল মুক্তিযুদ্ধের জন্য, স্বাধীনতার জন্য। স্বাধীনতা তাঁদের বুকে দিয়েছিল অপরিসীম শক্তি ও সাহস। উদ্দীপকেও স্বাধীনতার মহীয়সী শক্তির কথা বলা হয়েছে। স্বাধীনতার সংস্পর্শে ভীরু মানুষও হয়ে উঠেছিল সাহসী, শক্তিহীন মানুষও হয়ে উঠেছিল অপরিসীম শক্তির আধার। স্বাধীনতা এমন এক শক্তির নাম যা প্রাণহীন দেহে প্রাণ প্রতিষ্ঠা করেছিল। স্বাধীনতা নিষ্ঠুর মানুষের বুকে মনুষ্যত্বের বাম ডেকে এনেছিল। তাই বলা যায়, উদ্দীপকের শেষ তিনটি চরণে ভীরু বাঙালির স্বাধীনতা অর্জনের জন্য সাহসী হয়ে ওঠার দিকটি সাদৃশ্যপূর্ণ।"
        },
        {
          "label": "ঘ",
          "question": "\"উদ্দীপকটি 'কাকতাড়ুয়া উপন্যাসের মূল চেতনাকে স্পর্শ করেছে\"-মন্তব্যটি যাচাই করো।",
          "explanation": "“উদ্দীপকটি 'কাকতাড়ুয়া' উপন্যাসের মূল চেতনাকে স্পর্শ করেছে”– মন্ত্যবটি যথার্থ। 'কাকতাড়ুয়া' উপন্যাসটি মুক্তিযুদ্ধভিত্তিক উপন্যাস। মহান মুক্তিযুদ্ধ সর্বস্তরের মানুষের মনে এক প্রেরণা ও উচ্ছ্বাস জাগিয়েছিল সেই কথায় বর্ণনা করা হয়েছে এই উপন্যাসে। উপন্যাসের মূল বিষয়বস্তু হলো মুক্তিযুদ্ধের চেতনায় জাগ্রত হওয়া। বর্তমান প্রজন্মকে মুক্তিযুদ্ধের সময় ঘটে যাওয়া নির্মম ইতিহাস জানানো। মুক্তিযুদ্ধের চেতনায় এক আদর্শভিত্তিক দেশ গঠন করা। একটি জাতির জন্য স্বাধীনতা যে আশীর্বাদ সেই বিষয় উপস্থাপন করা ছিল ঔপন্যাসিকের মূল উদ্দেশ্য। উদ্দীপকেও স্বাধীনতার অপরিসীম শক্তির কথা তুলে ধরা হয়েছে। স্বাধীনতা মানুষের মনে এক প্রকার শক্তি ও সাহস সঞ্চার করে। স্বাধীনতা নতুন করে একটি জাতিকে বাঁচতে শেখায়, স্বপ্ন দেখায়। স্বাধীনতা শুষ্ক মরুর বুকেও প্রাণ সঞ্চার করতে পারে। একটি জাতির জন্য স্বাধীনতা যে প্রাণ প্রাচুর্যের উৎস সেই কথাই উদ্দীপকে ফুটিয়ে তোলা হয়েছে । উপরিউক্ত আলোচনার প্রেক্ষাপটে এ বিষয় স্পষ্ট যে, উদ্দীপক ও ‘কাকতাড়ুয়া' উপন্যাসের মূল চেতনা এক ও অভিন্ন। উদ্দীপক ও উপন্যাস উভয়স্থানে মুক্তিযুদ্ধের চেতনা এক মহান শক্তির উৎস বলে আখ্যায়িত হয়েছে। আমরা 'কাকতাড়ুয়া' উপন্যাসের কেন্দ্রীয় চরিত্র বুধার মধ্যে স্বাধীনতার জন্য যে ব্যাকুলতা দেখতে পাই, ঠিক তেমনি মুক্তিযোদ্ধাদের অন্যতম সংগঠক শাহাবুদ্দিনের মধ্যেও একই ব্যাকুলতা দেখতে পাই উদ্দীপকের মূল চেতনা যেন 'কাকতাড়ুয়া' উপন্যাসের মূল চেতনার প্রতিফলন মাত্র। তাই বলা যায়, উদ্দীপকটি 'কাকতাড়ুয়া ' উপন্যাসের মূ চেতনাকে স্পর্শ করেছে।"
        }
      ]
    },
    {
      "number": "9",
      "uddipok": "উদ্দীপক-১: সুনামির যত বিধ্বংসী আলোড়ন তুলে করোনা এসেছে পৃথিবীজুড়ে কোভিডে কাঁপছে আজ সারা পৃথিবী। ……………………………………….. কত আপন মানুষ এরই মধ্যে করোনার কালগ্রাসে চিরদিনের মতো বিদায় নিয়েছে। উদ্দীপক-২: স্বাধীনতা যুদ্ধ শুরু হলে সাংবাদিক আজিজ মুক্তিযুদ্ধে যাওয়ার জন্য গ্রামের জনসাধারণকে উদ্‌বুদ্ধ করেন। ভাষা আন্দোলনের কথা স্মরণ করিয়ে দিয়ে সাধারণ জনতাকে তিনি ঐক্যবদ্ধ করার চেষ্টা করেন। দেশ বিপদাপন্ন বলে সাধারণ পরিবারের সদস্যরা পরিবারকে জানিয়ে কিংবা না জানিয়ে মুক্তিযুদ্ধে অংশগ্রহণ করে। তিনি ছদ্মবেশে সমগ্র বিষয় পর্যবেক্ষণ করেন।",
      "tag": "RB 22,DIN.B 22",
      "sub_questions": [
        {
          "label": "ক",
          "question": "বুধাকে কে 'মানিক রতন' বলে ডাকে?",
          "explanation": "বুধাকে মানিকরতন বলে ডাকে হরিকাকু।"
        },
        {
          "label": "খ",
          "question": "শাহাবুদ্দিন বুধার ছবি আঁকবে কেন?",
          "explanation": "বুধার সাহসে মুগ্ধ হওয়ার কারণে শাহাবুদ্দিন দেশ স্বাধীন হলে বুধার ছবি আঁকবে। বুধা সাহসী ছেলে। কম বয়স হলেও সে স্বাধীনতাযুদ্ধে অংশ নেয়। স্বাধীনতাযুদ্ধে বুধা বীরত্বের স্বাক্ষর রাখে। কিশোর বুধার সাহসী কর্মকাণ্ড শাহাবুদ্দিনকে মুগ্ধ করে। তাই দেশ স্বাধীন হলে শাহাবুদ্দিন তার অনেকগুলো ছবি আঁকবে বলে মনস্থির করেন।"
        },
        {
          "label": "গ",
          "question": "উদ্দীপক-১ এর 'কাকতাড়ুয়া' উপন্যাসের যে দিকটি প্রতিফলিত হয়েছে তা ব্যাখ্যা করো।",
          "explanation": "উদ্দীপক-১ এ ‘কাকতাড়ুয়া' উপন্যাসের মহামারি কলেরায় বুধার পরিবারের সবাই মরে যাওয়ার দিকটি করোনার বিধ্বংসী ছোবলের মাধ্যমে প্রতিফলিত হয়েছে। 'কাকতাড়ুয়া' উপন্যাসে কলেরার প্রকোপে বুধা তার সকল আপনজনকে হারিয়ে অসহায় হয়ে পড়ে। এক কালরাতে তার চোখের সামনে একে একে ভাইবোন, মা-বাবা সকলে মৃত্যুর কোলে ঢলে পড়ে। মহামারি কলেরার করালগ্রাসে তার চোখের সামনে মোচড়াতে মোচড়াতে এক এক করে মারা যায় তার স্বজন। উদ্দীপকে করোনার ভয়াবহতা বর্ণিত হয়েছে। সুনামির মতো আলোড়ন তুলে বিশ্বব্যাপী ধ্বংসলীলা চালায় করোনা। গোটা বিশ্ব যেন এ-মহামারির ধাক্কায় কেঁপে উঠেছে। এর করালগ্রাসে কত মানুষ হারিয়েছে তার আপনজন; চিরদিনের জন্য বিদায় নিয়েছে বহু মানুষ। ' কোভিডের এমন মৃত্যুতাণ্ডব ‘কাকতাড়ুয়া' উপন্যাসের কলেরার বিধ্বংসী প্রভাবকেই যেন প্রতিফলিত করে। একসময় এই মহামারি যে কতটা ভয়ানক ছিল তা বুধার পরিবারের মাধ্যমে অনুমান করা যায়। এক ঘুটঘুটে অন্ধকার রাতে ওর চোখের সামনে মা-বাবা ছাড়াও কলেরায় মারা যায় ছোটো ভাইবোন বিনু তিনু, শিলু আর তালেব। উদ্দীপকের করোনার মতো কলেরায়ও অসংখ্য মানুষের আপনজন চিরবিদায় নিয়েছে এ পৃথিবী থেকে ।"
        },
        {
          "label": "ঘ",
          "question": "উদ্দীপক-২ এর বিষয়বস্তু থেকে 'কাকতাড়ুয়া' উপন্যাসের প্রেক্ষাপট আরও বিস্তৃত”- উক্তিটি মূল্যায়ন করো ।",
          "explanation": "উদ্দীপক-২ এর স্বাধীনতা যুদ্ধের বিষয়বস্তু থেকে 'কাকতাড়ুয়া' উপন্যাসের জীবনসংকট ও মুক্তিযুদ্ধে ভূমিকা রাখার প্রেক্ষাপট আরও বিস্তৃত। 'কাকতাড়ুয়া' উপন্যাসের প্রেক্ষাপট বুধার স্বজন হারানোর মধ্য দিয়ে শুরু হয়। এক রাতে কলেরায় পরিবারের সকলকে হারিয়ে যাযাবর জীবনে পদার্পণ করতে হয় তাকে। সেই জীবনে মুক্তিযুদ্ধকালীন পাকিস্তানি মিলিটারির বর্বরতা তাকে দেশমুক্তির প্রেরণা দেয় এবং মুক্তিযোদ্ধাদের সাথে সেও মুক্তিযুদ্ধে বালক হিসেবে অসামান্য ভূমিকা রাখে। উদ্দীপক-২ এ মুক্তিযুদ্ধে লোকদের সংগঠিত করা ও অংশগ্রহণের দিকটিই বিষয়বস্তুতে স্থান পেয়েছে। সাংবাদিক আজিজ মুক্তিযুদ্ধকালীন লোকদের সংগঠিত করে যুদ্ধে যাওয়ার জন্য উদ্বুদ্ধ করতেন। এজন্য ভাষা আন্দোলনের কথা সবাইকে স্মরণ করিয়ে ঐক্যবদ্ধ করার চেষ্টা চালাতেন। তার প্রচেষ্টায় অনেকেই পরিবারকে না জানিয়েই মুক্তিযুদ্ধে অংশগ্রহণ করেছিল। স্বাধীনতা যুদ্ধের বিষয়বস্তুর বাইরে উদ্দীপক-২ এ আর কোনো বিষয় আলোচিত হয়নি। 'কাকতাড়ুয়া' উপন্যাসের শুরুটা হয়েছে বুধার জীবনের অঘটন ও কষ্টের মধ্য দিয়ে। যেখানে ছোটো এ বালকটি এক ঘুটঘুটে অন্ধকার রাতে তার আপনজন সকলকে হারিয়ে অনিশ্চিত এক জীবনে পা বাড়ায়। সে ছাড়া মা- বাবা, ভাই-বোন সবাই কলেরায় একরাতে মৃত্যুর কোলে ঢলে পড়ে। চাচি অর্থ উপার্জন করার কথা বলায় সেখান থেকেও সে চলে যায়। এরপর মুক্তিযুদ্ধ শুরু হলে পাকিস্তানি মিলিটারির দেওয়া আগুনে পুড়ে যাওয়া বাজারের পোড়া ঘরে আশ্রয় নেয় বুধা। সেখান থেকেই মুক্তিযোদ্ধা শাহাবুদ্দিন, মিঠুদের সহযোগী হয়ে সে রাজাকার কমান্ডার আহাদ মুন্সির বাড়ি আগুনে জ্বালিয়ে দেয়। বাঙ্কার খোঁড়ার মাটি কাটার দলে যোগ দেয় এবং মাইন পুঁতে মিলিটারি ক্যাম্প উড়িয়ে দেয়। মুক্তিযুদ্ধের প্রেক্ষাপট উপন্যাসটিতে থাকলেও তা এর একমাত্র উপজীব্য নয়; বরং বুধার অনিশ্চিত জীবন ও অদম্য সাহসী ভূমিকাই উপন্যাসের মূল আলোচ্য বিষয়। উদ্দীপক- ২ এ উপন্যাসের এই বিস্তৃত প্রেক্ষাপট উঠে আসেনি।"
        }
      ]
    },
    {
      "number": "10",
      "uddipok": "মধুপুর গ্রামের ধনাঢ্য ব্যক্তি হিরু চৌধুরীর স্ত্রী মারা গেছেন প্রায় ১২ বছর আগে। তাঁর কোনো সন্তান না থাকায় তিনি দীর্ঘদিন নিঃসঙ্গতায় ভুগছেন। প্রতিবেশীরা একই গ্রামের এক কিশোরীর সাথে তাঁর বিয়ে দিতে চাইলে তিনি তাতে অসম্মতি জানান এবং বলেন যে, তাঁর কাছাকাছি বয়সের কোনো বিধবাকে বিয়ে করবেন, এতে বিধবার ভরণপোষণ ও তাঁর নিঃসঙ্গতা দূর হবে।",
      "tag": "DIN.B 22",
      "sub_questions": [
        {
          "label": "ক",
          "question": "বহিপীরের বাড়ি কোন জেলায় ?",
          "explanation": "বহিপীরের বাড়ি সুনামগঞ্জ জেলায়।"
        },
        {
          "label": "খ",
          "question": "হাতেম আলি শহরে গিয়েছিলেন কেন?",
          "explanation": "হাতেম আলি শহরে গিয়েছিলেন বাল্যবন্ধুর নিকট হতে টাকা ধার নেওয়ার জন্য। 'বহিপীর' নাটকের ক্ষয়িষ্ণু জমিদার চরিত্রের প্রতিনিধি চরিত্র হলেন হাতেম আলি। খাজনা বাকি পড়ার কারণে তাঁর জমিদারি সূর্যাস্ত আইনে নিলামে উঠেছিল। জমিদারি রক্ষার জন্য তিনি কোনো উপায় খুঁজে পাচ্ছিলেন না। কোনো উপায় না পেয়ে হাতেম আলি জমিদারি রক্ষার জন্য শহরের বন্ধুদের কাছ থেকে অর্থ সংগ্রহের উদ্দেশ্যে শহরে গিয়েছিলেন ।"
        },
        {
          "label": "গ",
          "question": "উদ্দীপকের হিরু চৌধুরীর সাথে 'বহিপীর' নাটকের বহিপীর চরিত্রের বৈসাদৃশ্যপূর্ণ দিকটি ব্যাখ্যা করো ।",
          "explanation": "উদ্দীপকের হিরু চৌধুরীর সাথে 'বহিপীর' নাটকের বহিপীরের সর্বগ্রাসী স্বার্থান্বেষী দৃষ্টিভঙ্গির দিক থেকে বৈসাদৃশ্য রয়েছে। 'বহিপীর' নাটকের কেন্দ্রীয় চরিত্র বহিপীর। তিনি অত্যন্ত ধূর্ত স্বভাবের মানুষ। তিনি মানুষের কুসংস্কার ও ধর্মবিশ্বাসকে পুঁজি করে ধর্মব্যবসায় করেন। তিনি অত্যন্ত স্বার্থবাদী। স্বার্থ ছাড়া একচুল পরিমাণও চলেন না। তিনি সর্বগ্রাসী মানুষ। তার এই স্বার্থের পথে কোনোরূপ বাধা তিনি মেনে নিতে নারাজ। ব্যক্তিস্বার্থ উদ্ধারের জন্য এমন হীনকর্ম নেই যা তিনি করতে পারেন না। এই জন্য তিনি তার থেকে বয়সে অনেক ছোটো কিশোরীকে বিয়ে করেন। তাকে নিজের করে পেতে মনুষ্যবর্জিত এমন' কোনো কাজ নেই যা তিনি করেননি। উদ্দীপকের হিরু চৌধুরী বহিপীর থেকে উন্নত চরিত্রের অধিকারী। তিনি দীর্ঘদিন ধরে নিঃসঙ্গতায় ভুগলেও বহিপীরের মতো কোনো নারীর অসহায়ত্নের সুযোগ নিতে চাননি । তিনি বিবাহ করে একজন বিধবা নারীর ভরণপোষণের দায়িত্ব নেওয়ার পাশাপাশি তাকে মর্যাদা দিতে চেয়েছিলেন। কিন্তু বহিপীর ছিল সুযোগসন্ধানী ও হীনম্মন্য। তাই বলা যায় সর্বগ্রাসী স্বার্থান্বেষী দৃষ্টিভঙ্গির দিক থেকে হিরু চৌধুরীর সাথে বহিপীরের বৈসাদৃশ্য ছিল।"
        },
        {
          "label": "ঘ",
          "question": "বহিপীর যদি হিরু চৌধুরীর মানসিকতা ধারণ করত তাহলে তাহেরাকে এত বিড়ম্বনায় পড়তে হতো না” – মন্তব্যটি বিচার করো।",
          "explanation": "'বহিপীর যদি হিরু চৌধুরীর মানসিকতা ধারণ করত তাহলে তাকে এত বিড়ম্বনায় পড়তে হতো না'—উক্তিটি যথার্থ। 'বহিপীর' নাটকে তৎকালীন সমাজব্যবস্থায় পীর প্রথার ভয়াবহ রূপ ফুটে উঠেছে। বাঙালি মুসলমান সমাজে পীর সম্প্রদায়ের সৃষ্টি হয় কুসংস্কার ও ধর্মীয় বইয়ের পাতা থেকে। মূলত ইসলাম ধর্মের সুফিবাদী সংস্কারকে পুঁজি করে সমাজে ছড়িয়ে পড়ে এই পীরপ্রথা। 'বহিপীর' নাটকে বহিপীর ছিলেন সর্বগ্রাসী, স্বার্থবাদী মানুষ। তিনি ব্যক্তিস্বার্থ ছাড়া আর কিছু বুঝতেন না। তিনি মানুষের সরলতার সুযোগ নিতেন। একবার এক মুরিদ তাঁর মাতৃহারা কন্যা তাহেরাকে বৃদ্ধ পীরের সাথে জোর করে বিয়ে দেন। কিন্তু তাহেরা সে বিয়ে মেনে নেয়নি। তাই সে বাড়ি থেকে পালিয়েছে। পালিয়ে শহরগামী এক বজরায় আশ্রয় নেই তাহেরা। বজরায় জমিদারপুত্র হাশেম আলি তাহেরার করুণ কাহিনি জেনে তার পক্ষ অবলম্বন করে। অনেক চড়াই-উতরাই পেরিয়ে তাহেরা ও হাশেম আলি বাধার জাল ছিন্ন করে নতুন জীবনের উদ্দেশ্যে পালিয়ে যায়। উদ্দীপকের হিরু চৌধুরী ছিলেন মানবিক ও নমনীয় চরিত্রের অধিকারী। তিনি ছিলেন সমাজসচেতন। তাই তিনি নিঃসঙ্গ থাকলেও অপরিণত কিশোরীকে বিবাহ করতে অস্বীকৃতি জানান। হিরু চৌধুরী বিবাহ বলতে আত্মার বন্ধন মনে করেন, সেখানে পারস্পরিক বোঝাপড়ার বিষয় থাকে। তাই সমবয়সি ও সমমনা মানুষের সাথে বিবাহ বন্ধনে আবদ্ধ হলে বন্ধন দৃঢ় হয়। উদ্দীপকের হিরু চৌধুরীর চেতনার ঠিক বিপরীত ছিলেন বহিপীর। বহিপীর সমাজবাস্তবতার চেয়ে বেশি প্রাধান্য দিতেন ধর্মীয় কুসংস্কার ও অন্ধবিশ্বাসকে। তার কাজ ছিল বছরান্তে মুরিদদের বাড়ি ভ্রমণ করা এবং তাদের নিকট থেকে সুবিধা ভোগ করা। এতে করে বহিপীরের কাছ থেকে মানুষ যন্ত্রণা ও প্রতারণার শিকার হয়েছে। অল্পবয়সি কিশোরীকে বিবাহ করে, তাকে আপন করে পেতে নানা কূটকৌশল অবলম্বন করেছেন তিনি। মানুষের জীবনে তিনি অনাবশ্যকভাবে প্রবেশ করে নানা জটিলতা সৃষ্টি করেছেন। বহিপীর যদি হিরু চৌধুরীর মতো মানবিক গুণসম্পন্ন হতেন। তাহলে তাহেরার মতো মেয়েকে এত যন্ত্রণা ও অপমান সহ্য করতে হতো না। তাহেরাকে দুর্বিষহ জীবন-যাপন করতে হতো না। তাদের পরিণতি হতো সাধারণ আর দশটি সন্তানের মতো। তাই বলা যায়, বহিপীর নাটকের বহিপীরের মানসিকতা হিরু চৌধুরীর মতো হলে তাহেরাকে এত বিড়ম্বনায় পড়তে হতো না ।"
        }
      ]
    },
    {
      "number": "11",
      "uddipok": "দৃশ্যপট-১: বলো কী তোমার ক্ষতি জীবনের অথৈ নদী পার হয় তোমাকে ধরে দুর্বল মানুষ যদি? দৃশ্যপট-২: নদীর এ কূল ভাঙে ওকূল গড়ে এইতো নদীর খেলা সকাল বেলার ধনীরে তুই ফকির সন্ধ্যা বেলা।",
      "tag": "RB 22,DIN.B 22,SB 22",
      "sub_questions": [
        {
          "label": "ক",
          "question": "কার গায়ে বদদোয়া লাগে না?",
          "explanation": "পীরের গায়ে বদদোয়া লাগে না ।"
        },
        {
          "label": "খ",
          "question": "'এমন মেয়েও কারো পেটে জন্মায়, জানতাম না'- উক্তিটি দ্বারা কী বোঝানো হয়েছে",
          "explanation": "বৃদ্ধ পীরকে স্বামী হিসেবে মেনে না নিয়ে তাহেরার বাড়ি থেকে পালিয়ে যাওয়ার ঘটনায় বিস্মিত খোদেজা প্রশ্নোক্ত কথাটি বলেছিল । নাটকে দেখা যায় বহিপীরের মুরিদ তাহেরার বাবা ও সৎমা তাহেরার বিয়ে ঠিক করে বৃদ্ধ বহিপীরের সঙ্গে। তাহেরা এ বিয়ে কিছুতেই মেনে নিতে পারেনি। বৃদ্ধ পীরের সঙ্গে সংসার না করার সিদ্ধান্ত নিয়ে তাহেরা তার ছোটো চাচাতো ভাইকে নিয়ে শহরের উদ্দেশ্যে বাড়ি ছেড়ে বেরিয়ে পড়ে। তাদের সঙ্গে কোনো টাকাপয়সাও ছিল না। জমিদার পত্নী খোদেজা তাকে বিপদগ্রস্ত অবস্থায় দেখে তাদের বজরায় তুলে নেয়। তাহেরার মুখে এ সময় কোনো ভয়ের চিহ্নও ছিল না। তাই খোদেজা বিস্ময়ে প্রশ্নোক্ত উক্তিটি করেছিল।"
        },
        {
          "label": "গ",
          "question": "দৃশ্যপট-১ এ 'বহিপীর' নাটকের যে দিকটি ফুটে উঠেছে তা ব্যাখ্যা করো ।",
          "explanation": "দৃশ্যপট-১ এ 'বহিপীর' নাটকের তাহেরার অসহায়ত্বের দিকটি প্রতিফলিত হয়েছে। 'বহিণীর' নাটকে তাহেরা একটি অসহায় নারী চরিত্র। পীরভক্ত বাবা ও সং মা তাঁর মতামত অগ্রাহ্য করে বৃদ্ধ বহিপীরের সাথে তাকে বিয়ে দেয়। নিরুপায় হয়ে সে বাড়ি থেকে পালিয়ে হাতেম আলির বজরায় আশ্রয় নেয়। কিন্তু সেখানেও কুসংস্কারাচ্ছন্ন জমিদার পত্নী খোদেজা তাকে পীরের গরে তুলে দিতে চায়। অন্যদিকে হাতেম আলিকে জমিদারি রক্ষার অর্থ দেওয়ার শর্তে তাহেরাকে ফেরত চায় সুচতুর বহিপীর। দৃশ্যপট-১ এ প্রতিফলিত হয়েছে অসহায়ের সহযোগিতার আকুতি। বিপদগ্রস্ত মানুষের পাশে থাকা সক্ষম প্রতিটি মানুষের কর্তব্য। সংকটে থাকা প্রতিটি মানুষ সবসময় তাকিয়ে থাকে কখন কেউ তাকে হাত বাড়িয়ে উদ্ধার করবে। তার দুঃখকে দূর করার জন্য কোনো দরদি প্রাণ এগিয়ে আসবে। মানুষ মানুষের জন্য, জীবন জীবনের জন্য এই চেতনা ধারণ করার নামই মানবিকতা। দুর্বল মানুষেরা যদি সবল মানুষের সহায়তা পেয়ে এগিয়ে যেতে পারে তাতে সবলের কোনো ক্ষতি নেই, বরং সেটাই হবে মানবতার পরিচয়। 'বহিপীর' নাটকে বিপদগ্রস্ত তাহেরা যেন দৃশ্যপট-- ১-এর উক্ত বক্তব্যেরই প্রতিফলন। তার জীবনের স্বাধীনতা যখন নস্যাৎ করার কূটকৌশল চলে তখন তার প্রয়োজন বলিষ্ঠ, কোনো সহযাত্রীর। যে তাকে বিপদ থেকে উদ্ধার করে সুন্দর স্বাধীন জীবনের নিশ্চয়তা দিবে। সে আশা নিয়েই সে হাতেম আলির বজরায় আশ্রয় নিয়েছিল।"
        },
        {
          "label": "ঘ",
          "question": "“দৃশ্যপট-২ ‘বহিপীর' নাটকের একটি খণ্ডচিত্র মাত্র” – উক্তিটির যথার্থতা মূল্যায়ন করে",
          "explanation": "দৃশ্যপট-২ এ আলোচ্য নাটকের মূল চিত্র তুলে না ধরে শুধু হাতেম আলির জমিদারি হারানোর বিষয়টি চিত্রায়িত করায় প্রশ্নোক্ত উক্তিটি যথার্থতা লাভ করেছে। ‘বহিপীর' নাটকে 'জমিদার হাতেম আলি সান্ধ্য আইনের কবলে পড়ে জমিদারি হারাতে বসেছেন। এ নিয়ে হাতেম আলির দুশ্চিন্তার শেষ নেই। নিয়তির জেরে জমিদারকে এখন অসহায়ের মতো দ্বারে দ্বারে ঘুরতে হচ্ছে সাহায্যের আশায়। আলোচ্য নাটকে এ ঘটনাটি একটি মূল বিষয় নয়। বহিপীরের ধর্মব্যবসায়ের ফলে তাহেরার জীবন সংকটই নাটকের মূল বিষয়বস্তু । দৃশ্যপট-২ এ মানুষের জীবনের উত্থান-পতনের চিত্রায়ণ করা হয়েছে। নদী যেমন এক কূল ভেঙে অপর কূল পলি পড়ে গড়ে ওঠে; মানুষের জীবনেও তেমনি জোয়ার-ভাঁটার খেলা চলতে থাকে। আজ যে লোক অঢেল সম্পদের মালিক আগামীকাল সে ফকির হয়ে অন্যের সাহায্যপ্রার্থী হতে পারে। যে আজ রাজার আসনে বসে ক্ষমতার শিখরে, কাল যে সে নিঃস্ব হবে না তার কোনো নিশ্চয়তা নেই। এজন্যই বলা হয়েছে সকাল বেলার যে ধনী সে সন্ধ্যাবেলার ফকির। এটাই জগতের নিয়ম। 'বহিপীর' নাটকে বহিপীর মানুষের ধর্মীয় বিশ্বাসকে অবলম্বন করে নিজের হীন স্বার্থ হাসিল করে। দেশের বিভিন্ন অঞ্চলে মুরিদানের বাড়ি বাড়ি ঘুরে সে অর্থসম্পদ সংগ্রহ করে। তাহেরার বাবা ও সৎ-মা তেমনি একটি পীরভক্ত পরিবার। পীরের প্রতি অতিভক্তি থেকে তারা মেয়ের মতামত অগ্রাহ্য করে বৃদ্ধ বহিপীরের সঙ্গে বিয়ে দেয়। জীবন সম্পর্কে সচেতন তাহেরা পালিয়ে হাতেম আলির বজরায় আশ্রয় নিলে সেখানেও বহিপীর ঘটনাক্রমে উপস্থিত হয়। হাতেম আলির জমিদারি রক্ষার দুর্বলতার সুযোগ নিয়ে তাহেরাকে অধিগত করার পন্থা অবলম্বন করে বহিপীর। কুসংস্কারাচ্ছন্ন জমিদার পত্নী খোদেজা তাহেরাকে স্বামীর কাছে ফিরিয়ে দিয়ে সওয়াবের অধিকারী হতে চায়। তবে শিক্ষিত হাশেমের সহযোগিতা ও হাতেম আলির নৈতিক বোধোদয়ে তাহেরার জীবন রক্ষা পায়। আলোচ্য নাটকের এ মূল ঘটনা দৃশ্যপট-২ এ চিত্রায়িত না হয়ে হাতেম আলির জমিদারি হারানোর উত্থান-পতনের খণ্ডচিত্রকে ধারণ করেছে মাত্র ।"
        }
      ]
    }
  ]
}