{
  "title": "কুমিল্লা ক্যাডেট কলেজ ২০২৪",
  "subtitle": "বাংলা ১ম পত্র (11)",
  "questions": [
    {
      "number": "1",
      "uddipok": "ভারতীয় নাগরিকদের অমানবিক নির্যাতনের দায়ে বিনয়-বাদল-দীনশে ১৯৩০ সালে কলকাতার রাইটার্স ভবনে সংগঠিত ইতিহাসখ্যাত অলিন্দ যুদ্ধে ব্রিটিশ জেল ইন্সপেক্টর কর্নেল সিম্পসনকে হত্যা করে। সিম্পসনকে খুন করবার পরপরই ব্রিটিশ পুলিশ তাদের ঘিরে ফেলে। প্রাণপণ যুদ্ধ চালাবার পর তাদের রিভলভারের বুলেট শেষ হয়ে আসে। তারা সিদ্ধান্ত নেয় ব্রিটিশ বাহিনীর হাতে ধরা দেবে না। তারচেয়ে আত্মহননের পথই উত্তম। বাদল পকেটে রক্ষিত পটাশিয়াম সায়ানাইড খেয়ে মৃত্যুকে আলিঙ্গন করল। বিনয় এবং দীনেশ তাদের রিভলভারের শেষ গুলি নিজের মাথায় বিদ্ধ করল । তারা জীবন দিয়ে বেদনার প্রশমন ঘটিয়েছে।",
      "tag": "CCC 24",
      "sub_questions": [
        {
          "label": "ক",
          "question": "কে রাজবাড়ি ছেড়ে যেতে রাজি হয়নি?",
          "explanation": "মহারাজার কুকুর বেঙ্গল টাইগার রাজবাড়ি ছেড়ে যেতে রাজি হয়নি।"
        },
        {
          "label": "খ",
          "question": "ম্যালেরিয়া অসুখটা লেখকের বেশ পছন্দ হলো কেন?",
          "explanation": "শিশুসুলভ মানসিকতার কারণে জ্বরের বিকারের মাঝেও আনন্দ লাভ করায় লেখকের কাছে ম্যালেরিয়া রোগটি পছন্দ হয়েছিল। ম্যালেরিয়া জ্বর হলে শরীরে প্রচণ্ড শীত অনুভূত হয়। এ সময় এক ধরনের আবেশ সৃষ্টি হয়। লেখকের কাছে বিষয়টি বেশ ভালো লাগত। তাছাড়া লেখকের ম্যালেরিয়া জ্বর যখন বাড়ত তখন সবকিছুই তার কাছে ছোটো বলে মনে হতো। এমনকি একসময় সব বস্তুর সামনে নিজেকে বড়ো মনে হতো। আর এই বিষয়টি লেখকের কাছে ছিল উপভোগ্য। এসব কারণেই ম্যালেরিয়া রোগটি লেখকের পছন্দ হয়েছিল।"
        },
        {
          "label": "গ",
          "question": "উদ্দীপক এবং 'নিয়তি' গল্পের ভাবগত অনৈক্য পর্যালোচনা করো ।",
          "explanation": "শেষ পরিণতির দিক থেকে উদ্দীপক এবং ‘নিয়তি' গল্পের ভাবগত অনৈক্য পরিলক্ষিত হয়। ‘নিয়তি' গল্পের লেখকের পিতা চাকরিসূত্রে জগদল নামক স্থানে বদলি হয়। এক জমিদার বাড়িতে লেখকের পরিবারের বসবাস করার বন্দোবস্ত হয় সেখানে জমিদারের একটি কুকুর ছিল, যার নাম ছিল বেঙ্গল টাইগার। সে বাড়িতে একদিন বেঙ্গল টাইগার লেখকের ছোটো ভাইকে কেউটে সাপের ছোবল থেকে রক্ষা করে। সাপটিকে মেরে ফেললেও কুকুরটিকে সাপ ছোবল দেয়। সেই বিষক্রিয়ায় কুকুরটির শরীর গলে যেতে থাকে। লেখকের পিতা তার কষ্ট নিবারণ করতে কুকুরটিকে গুলি করে হত্যা করেন । উদ্দীপকে বিনয়-বাদল-দীনেশ ভারতীয়দের নির্যাতনের দায়ে ব্রিটিশ জেল ইন্সপেক্টর কর্নেল সিম্পসনকে হত্যা করে। হত্যা করার সাথে সাথেই পুলিশ তাদের ঘিরে ফেলে। তারা পুলিশের হাতে ধরা দিতে চায় না। তাই বাদল পটাশিয়াম সায়ানাইড খেয়ে আঁর বিনয় ও দীনেশ নিজেদের গুলিবিদ্ধ করেআত্মহত্যা করে। উদ্দীপকের তরুণরা নিজেদের বেদনা প্রশমন করতে আত্মহত্যা করে। কিন্তু 'নিয়তি' গল্পের বেঙ্গল টাইগারের বেদনা প্রশমিত হয় যাঁর ছেলের জীবন বাঁচায় তাঁর করা গুলিতে। অর্থাৎ উদ্দীপকের তরুণরা স্বদেশের জন্য স্বেচ্ছায় জীবনদান করলেও ‘নিয়তি' গল্পের বেঙ্গল টাইগার অন্যের উপকার করতে গিয়ে জীবন হারায়। তাই বলা যায় যে, মৃত্যু শেষ পরিণতি হলেও উদ্দীপক এবং ‘নিয়তি' গল্পের ভাবগত অনৈক্য বিদ্যমান।"
        },
        {
          "label": "ঘ",
          "question": "“উদ্দীপকের নিয়তি গৌরবের; ‘নিয়তি' গল্পের নিয়তি বেদনার।”-এ বক্তব্যের পক্ষে তোমার যুক্তি উপস্থাপন করো ।",
          "explanation": "স্বদেশের জন্য প্রাণ দেওয়ায় উদ্দীপকের নিয়তি গৌরবের আর উপকার করার পর উপকৃত হওয়া ব্যক্তির গুলিতে মৃত্যুবরণ করায় ‘নিয়তি’ গল্পের নিয়তি বেদনার। ‘নিয়তি' গল্পের বেঙ্গল টাইগার মহারাজার পোষা কুকুর। মহারাজা দেশত্যাগ করলেও বেঙ্গল টাইগার জমিদার বাড়িতে থেকে যায়। লেখকের মা তাকে যত্ন করে খাবার দেন। একদিন লেখকের ছোটো ভাইকে সাপের কামড় থেকে বাঁচাতে কুকুরটি ঝাঁপিয়ে পড়ে। সাপের ছোবল খেয়ে সে বিষক্রিয়ায় আক্রান্ত হয়। তার শরীর গলে যেতে থাকে। সে খুব যন্ত্রণা পেতে থাকে। লেখকের পিতা তার যন্ত্রণা সহ্য করতে পারেন না। নিজের ছেলের জীবন বাঁচালেও বাধ্য হয়ে লেখকের বাবা কুকুরটিকে গুলি করে মেরে ফেলেন । উদ্দীপকের বিনয়-বাদল-দীনেশ দেশপ্রেমিক ভারতীয়। তারা ভারতীয় নাগরিকদের নির্যাতনের দায়ে কর্নেল সিম্পসনকে হত্যা করে। হত্যার পরপরই পুলিশ তাদের ঘিরে ফেলে। ব্রিটিশদের হাতে তারা ধরা দিতে চায় না বলে স্বেচ্ছায় প্রাণ দেয় । ‘নিয়তি' গল্পে বেঙ্গল টাইগার লেখকের ছোটো ভাইকে বাঁচায় প্রাণের মায়া ত্যাগ করে সাপের সাথে লড়াই করে। কিন্তু শেষ পর্যন্ত নিয়তির নির্মম পরিহাসে যাঁর সন্তানকে সে বাঁচায় তাঁর গুলিতেই সে মারা যায়।' অন্যদিকে, উদ্দীপকে স্বদেশের মানুষের প্রতি হওয়া নির্যাতনের প্রতিশোধ নেয় তিন তরুণ। পুলিশ তাদের ঘিরে ফেলে কিন্তু শত্রুর হাতে ধরা দেবে না বলে তারা স্বদেশের জন্য স্বেচ্ছায় প্রাণ বিসর্জন দেয়। তাই বলা যায় যে, পরিণতি বিবেচনায় প্রশ্নোক্ত মন্তব্যটি যথার্থ ।"
        }
      ]
    },
    {
      "number": "2",
      "uddipok": "সরকারি অফিসের পিওন এখলাস প্রচণ্ড কাজের ভিড়েও মৃদুহাস্যে সবার মন রক্ষা করে চলে। কারো ফাইল এনে দেয়, কারো নাশতা। কারো বাসায় অফিস আদেশ নিয়ে যায়। বাজার করে দেওয়া থেকে বাচ্চার ঔষধ এনে দেওয়া সবই করে। দু-একজনের অশোভন আচরণ তার বুকে আঘাতের মতো বিধে। যখন অশালীন ভাষায় মিথ্যো। অভিযোগ শোনে তখন মরে যেতে ইচ্ছে করে এখলাসের; ইচ্ছে করে চাকরিটা ছেড়ে দিতে; কিন্তু পারে না। সন্তান আর সংসারের দিকে তাকিয়ে নীরবে হজম করে যায়। আর উদাস মনে বলতে থাকে, আমি তো মানুষ না; পিওন",
      "tag": "CCC 24",
      "sub_questions": [
        {
          "label": "ক",
          "question": "নিমগাছের ফুলের বাহারে একঝাঁক নক্ষত্র নীল আকাশ থেকে কোথায় নেমে এসেছে?",
          "explanation": "নিমগাছের ফুলের বাহারে একঝাঁক নক্ষত্র নীল আকাশ থেকে নেমে এসেছে সবুজ সায়রে।"
        },
        {
          "label": "খ",
          "question": "'বাড়ির পিছনে অবর্জনার স্তূপের মধ্যেই দাঁড়িয়ে রইল সে।'— এ বাক্যের মর্মার্থ কী?",
          "explanation": "প্রশ্নোক্ত উক্তিটির মর্মার্থ হলো সংসারের জালে আবদ্ধ হয়ে লক্ষ্মীবউটির সংসারেই থেকে যাওয়া। 'নিমগাছ' একটি প্রতীকী গল্প। এ গল্পের নিমগাছের প্রতীকে কবি সংসারে নারীর অবস্থা তুলে ধরেছেন। নিমগাছ সাধারণত বাড়ির পিছনে অবর্জনার স্তূপে জন্মায়।। কেউ তার যত্ন করে না। কিন্তু নিমগাছ সবার প্রয়োজনে লাগে। যেমন করে একজন নারীরা সংসার জালে আবদ্ধ হয়ে থাকে । সবার প্রয়োজনে লাগলেও কেউ তার যত্ন করে না। সবাই অবহেলা করলেও সে তার ইচ্ছা অনুযায়ী কোথাও যেতে পারে না সংসার ছেড়ে । সংসারের বেড়াজালেই তাকে আবদ্ধ থাকতে হয়। তেমন করে নিমগাছ দাঁড়িয়ে থাকে বাড়ির পিছনের অবর্জনার স্তূপের মধ্যে ।"
        },
        {
          "label": "গ",
          "question": "উদ্দীপক এবং ‘নিমগাছ' গল্পের তুলনামূলক আলোচনা করো ।",
          "explanation": "উদ্দীপক ও 'নিমগাছ' গল্পে সেবার বিপরীতে অবহেলা ও অযত্ন পাওয়ার দিকটির মিল রয়েছে তবে ‘'নিমগাছ' গল্পের মূলভাবের বিস্তৃতি গভীর ও ব্যাপক । ‘নিমগাছ' গল্পের অবয়ব ছোটো হলেও এর বিষয়ের ব্যাপ্তি অনেক বেশি। এ গল্পে নিমগাছের প্রতীকে একজন গৃহবধূর সীমাহীন আত্মত্যাগের কাহিনি ব্যক্ত করেছেন লেখক। বস্তুত, গৃহবধূরা সংসারের প্রাণ। পরিবারের সবাই তাদের কাছ থেকে সেবা লাভ করে। কিন্তু কেউ তাদের সুখ-দুঃখের খেয়াল রাখে না। তাই মাঝে মাঝে সংসার ছেড়ে তাদের চলে যেতে ইচ্ছা করলে ও তারা যেতে পারে না। সংসারের মায়ায় আটকে থাকে । উদ্দীপকে একজন সরকারি অফিসের পিওনের নিষ্ঠার সাথে কাজ করার বিষয়টি প্রকাশ পেয়েছে। পিওন এখলাস অফিসের সকলের কাজ নিষ্ঠার সাথে করে। কিন্তু কখনো কখনো দু-একজন তার প্রতি বিরূপ আচরণ করে । তখন তার চাকরি ছেড়ে দিতে ইচ্ছা করে। কিন্তু সংসারের কথা চিন্তা করে ছাড়তে পারে না। উদ্দীপকের এই বিষয়টির সাথে আলোচ্য গল্পের গৃহবধূর কর্তব্য পালন ও অবহেলা পাওয়ার সাদৃশ্য রয়েছে। কিন্তু গল্পের প্রেক্ষাপট অনুযায়ী পিওন এখলাসের থেকে একজন গৃহবধূর কর্তব্য পালন ও সংসারে তার অবদান ও অবস্থান আরও অনেক গভীর ও ব্যাপক ।"
        },
        {
          "label": "ঘ",
          "question": "“নিমগাছ' এবং উদ্দীপকের শেষ পক্তি মহাকালের করুণ বাস্তবতার নিগূঢ় নির্যাস।”— ব্যাখ্যা করো।",
          "explanation": "‘নিমগাছ’ এবং উদ্দীপকের শেষ পঙক্তি মহাকালের করুণ বাস্তবতার নিগূঢ় নির্যাস কারণ উভয় জায়গায় প্রকাশ পেয়েছে সংসারের মায়াজালে আবদ্ধ হয়ে অবজ্ঞা ও অবহেলার শিকার হওয়া সত্ত্বেও নিষ্ঠার সাথে দায়িত্ব পালন করার কথা । ‘নিমগাছ' গল্পে লেখক নিমগাছের প্রতীকে আমাদের সমাজের গৃহবধূর জীবনচিত্র তুলে ধরেছেন। একজন গৃহবধূ সারাটা জীবন সংসারের জন্য নিজেকে উৎসর্গ করেন । অথচ সংসারে তার প্রতি কেউ যত্নশীল নয়। তার প্রতি সংসারের মানুষের অবজ্ঞা ও অবহেলা সীমাহীন। কিন্তু গৃহবধূটি শর্ত অবহেলার শিকার হয়েও স্বামী-সন্তান-সংসারের মায়া ত্যাগ করতে পারে না। আমৃত্যু সে সংসারের জন্য নিবেদিত থাকে। উদ্দীপকের এখলাস একজন সরকারি অফিসের পিওন। সবার সব কাজ সে নিষ্ঠার সাথে করে। তারপরও তার ভাগ্যে জোটে অবজ্ঞা, অবহেলা ও অশালীন ব্যবহার । দুঃখেকষ্টে তার চাকরি ছেড়ে দিতে ইচ্ছা করে। কিন্তু সন্তান আর সংসারের কথা চিন্তা করে সে তা করতে পারে না। একইভাবে ‘নিমগাছ' গল্পের গৃহবধূও সংসারের মায়ায় উপেক্ষা সত্ত্বেও চলে যেতে পারে না । ‘নিমগাছ' গল্পের গৃহবধূ ও উদ্দীপকের পিওন এখলাস নিষ্ঠার সাথে নিজ নিজ দায়িত্ব পালন করলেও এদের ভাগ্যে জোটে অবহেলা। কেউ তাদের আর দশ জনের মতো মানুষ মনে করে না। সংসারে কত অবদান থাকা সত্ত্বেও তারা যেন মূল্যহীন। তবুও তারা সংসার ত্যাগ করতে পারে না । সংসারের জন্য নীরবে সব সহ্য করে। মানুষ সংসারের মায়া ত্যাগ করতে পারে না। মহাকালের এই করুণ বাস্তবতার নিগূঢ় নির্যাস আলোচ্য গল্প ও উদ্দীপকের শেষ পত্তির মধ্য দিয়ে প্রকাশ পেয়েছে ।"
        }
      ]
    },
    {
      "number": "3",
      "uddipok": "বিন্দুতে সিন্ধু কবিতা হলে সিন্ধুকে বিন্দু বিন্দু করে ছড়িয়ে দেওয়া ছোটোগল্প । কবিতা অন্তর্মুখী উপন্যাস বহির্মুখী। অন্তরের ক্ষুদ্র ক্ষুদ্র তাড়না যেমন ছোটোগল্পের অনুষঙ্গ তেমনি পূর্ণাঙ্গ বিন্যাস উপন্যাসের অনুষঙ্গ। অন্তর্মুখী হলেও কবিতা বহির্বিশ্বকে অস্বীকার করতে পারে না। জীবনের দর্শন কবিতা হলে জীবনের প্রকাশ নাটক । কবিতা মানচিত্র হলে ছোটোগল্প তার মানচিত্র। কল্পনার আভিজাত্যের চেয়ে বাস্তবতার চিত্রই নাটকের উপজীব্য। কবিতা অন্তরের ভাবোচ্ছ্বাস হলে ছোটোগল্প তার দ্যোতনা, নাটক তার সামগ্রিক যোজনা, প্রবন্ধ যৌক্তিক ও তথ্যনির্ভর উপস্থাপনা। কবিতা-ছোটোগল্প- নাটক-প্রবন্ধ মূলত সৃজনশীল ও মননশীল মানুষের হৃদয়ের খোরাক।",
      "tag": "CCC 24",
      "sub_questions": [
        {
          "label": "ক",
          "question": "বিশ্বসাহিত্যে প্রাচীন সাহিত্যকর্ম কোনটি?",
          "explanation": "বিশ্বসাহিত্যে প্রাচীন সাহিত্যকর্ম হলো নাটক ।"
        },
        {
          "label": "খ",
          "question": "তন্ময় প্রবন্ধ বলতে কী বোঝায়?",
          "explanation": "কোনো বিষয়বস্তুকে উপজীব্য করে যেসব বস্তুনিষ্ঠ প্রবন্ধ লেখা হয় সেগুলোকে তন্ময় প্রবন্ধ বলে । বিষয়বস্তুর প্রাধান্য স্বীকার করে লেখা হয় তন্ময় প্রবন্ধ। এ ধরনের প্রবন্ধ সুনির্দিষ্ট সুচিন্তিত চৌহদ্দি বা সীমারেখার মধ্যে আদি, মধ্য ও অন্ত্য- সমন্বিত চিন্তা-প্রধান সৃষ্টি। এ জাতীয় রচনায় লেখকের পাণ্ডিত্য, বুদ্ধি ও জ্ঞানের পরিচয়ই প্রধান হয়ে ওঠে।"
        },
        {
          "label": "গ",
          "question": "উদ্দীপকের সঙ্গে ‘সাহিত্যের রূপ ও রীতি’ প্রবন্ধের অমিল দেখাও ।",
          "explanation": "সাহিত্যের যথাযথ পরিচয় প্রকাশের দিক থেকে উদ্দীপকের সঙ্গে ‘সাহিত্যের রূপ ও রীতি' প্রবন্ধের অমিল রয়েছে। 'সাহিত্যের রূপ ও রীতি' প্রবন্ধে সাহিত্যের বিভিন্ন শাখা সম্পর্কে সম্যক ধারণা তুলে ধরা হয়েছে। কবিতা, নাটক, ছোটোগল্প, উপন্যাস, প্রবন্ধ ইত্যাদির সংজ্ঞা নিরূপণের পাশাপাশি বৈশিষ্ট্য ও শাখা-প্রশাখা উদাহরণসহ তুলে ধরা হয়েছে। এ প্রবন্ধ পাঠের মাধ্যমে স্বল্প পরিসরে সাহিত্য জগৎ সম্পর্কে মোটামুটি পূর্ণাঙ্গ ধারণা লাভ করা সম্ভব । উদ্দীপকে বিভিন্ন ইঙ্গিত প্রকাশের মাধ্যমে সাহিত্যের নানারকম শাখা সম্পর্কে ধারণা দেওয়া হয়েছে। বিন্দুতে সিন্ধু কবিতা, সিন্ধুর বিন্দু বিন্দু ছড়িয়ে পড়া ছোটোগল্প, অন্তরের তাড়নার পূর্ণাঙ্গ প্রকাশ উপন্যাস, বাস্তবতার চিত্র হলো নাটক— এ রকম ইঙ্গিতে সাহিত্যের বিভিন্ন শাখার পরিচয় তুলে ধরা হয়েছে। অপরদিকে ‘সাহিত্যের রূপ ও রীতি' প্রবন্ধে অনেকটা খোলাখুলিভাবে উদাহরণসহ এসব উপাদানের সম্যক পরিচয় তুলে ধরা হয়েছে। উদ্দীপকের সাথে আলোচ্য রচনার অমিল এখানেই।"
        },
        {
          "label": "ঘ",
          "question": "“উদ্দীপকের সঙ্গে ‘সাহিত্যের রূপ ও রীতি' প্রবন্ধের অনৈক্য থাকলেও উদ্দেশ্য এবং আদর্শ মূলত একই 'স্রোতধারায় বহমান।”— এ মন্তব্যের যথার্থতা যাচাই করো ।",
          "explanation": "সংজ্ঞার্থ প্রকাশের রীতির ভিন্নতা বিচারে প্রশ্নোক্ত মন্তব্যটি যথার্থ। ‘সাহিত্যের রূপ ও রীতি' প্রবন্ধে সাহিত্যের উল্লেখযোগ্য বা প্রধান প্রধান শাখার সংজ্ঞা উদাহরণসহ আলোচনা করা হয়েছে। এ প্রবন্ধ পাঠের মাধ্যমে আমরা কবিতা, নাটক, ছোটোগল্প, উপন্যাস, প্রবন্ধ ইত্যাদির যথাযথ পরিচয় জানতে পারি। এসব সাহিত্য-উপাদানের শ্রেণিবিভাগ সম্পর্কেও সংক্ষিপ্ত পরিসরে আলোচ্য প্রবন্ধে আলোচনা করা হয়েছে। উদ্দীপকে ইঙ্গিত দিয়ে বিভিন্ন সাহিত্য-উপাদানের পরিচয় তুলে ধরা হয়েছে। কবিতাকে বিন্দুতে সিন্ধু, বিন্দু বিন্দু ছড়িয়ে থাকা সিন্ধু হলো ছোটোগল্প । জীবনের দর্শন কবিতা হলে নাটক হলো জীবনের বাস্তবতা । উপন্যাস হলো অন্তরের ক্ষুদ্র ক্ষুদ্র তাড়নার পূর্ণাঙ্গ বিকাশ। 'সাহিত্যের রূপ ও রীতি' প্রবন্ধে অবশ্য এমন ইঙ্গিতময় ভাষায় নয় বরং স্পষ্ট ভাষায় সাহিত্য উপাদানের পরিচয় তুলে ধরা হয়েছে । উদ্দীপকের ইঙ্গিতে সাহিত্যের বিভিন্ন শাখার বর্ণনার বিপরীতে আলোচ্য প্রবন্ধে সরাসরি উদাহরণসহ মোটামুটি পূর্ণাঙ্গ বিবরণে সাহিত্যের বিভিন্ন শাখার বর্ণনা এসেছে। তবে বৈপরীত্য সত্ত্বেও উভয় স্থানে সাহিত্য-সংজ্ঞার্থ নিরূপণের প্রচেষ্টার দিকটি সাদৃশ্যপূর্ণ। কবিতা-ছোটোগল্প-নাটক-প্রবন্ধ মূলত সৃজনশীল ও মননশীল মানুষদের হৃদয়ের খোরাক — এ মন্তব্য আলোচ্য প্রবন্ধেরও মূলকথা। তাই বলা যায় যে, উদ্দীপকের সঙ্গে ‘সাহিত্যের রূপ ও রীতি' প্রবন্ধের অনৈক্য থাকলেও উদ্দেশ্য এবং আদর্শ মূলত একই শ্রেণিধারায় বহমান ।"
        }
      ]
    },
    {
      "number": "4",
      "uddipok": "আপনজনদের প্রতিহিংসার শিকার হয়ে শিশুকালে দৃষ্টিহারানো মুন্নির অন্যান্য ইন্দ্রিয়গুলো অতিমাত্রায় সজাগ হয়ে ওঠে। সে কারো গায়ের গন্ধ, স্পর্শ এবং কণ্ঠস্বরের অভিজ্ঞতা পেলে তা কখনো ভোলে না। চমৎকার ভাষায় কথা বলা রপ্ত করে প্রতিবন্ধকতাকে জয় করে একটি প্রথিতযশা বিশ্ববিদ্যালয়ের বাংলা বিভাগ থেকে স্নাতক ও স্নাতকোত্তর সম্পন্ন করে। প্রথমে সরকারি একটি ছোটো পদে চাকরি নিয়ে ব্যাপক বিপাকে পড়ে। বদলোকের মতলবে পা দিয়ে একজনকে বিয়ে করে প্রতারিত হয়। কিন্তু আত্মশক্তির বলে বন্ধুদের সহযোগিতা নিয়ে সে এখন বাংলাদেশ সরকারের প্রথম প্রতিবন্ধী 'বিসিএস ক্যাডার। ইডেন মহিলা কলেজের বাংলা বিভাগের প্রভাষক ।",
      "tag": "CCC 24",
      "sub_questions": [
        {
          "label": "ক",
          "question": "মাছ ধরবার সময় কোন ধরনের সঙ্গী শ্রেষ্ঠ?",
          "explanation": "মাছ ধরবার সময় বাক্যহীন সঙ্গী শ্রেষ্ঠ ।"
        },
        {
          "label": "খ",
          "question": "অকর্মণ্য লোকের উপর আত্মীয়রা বিরক্ত হলেও তারা নিঃসম্পর্ক লোকদের প্রিয়পাত্র হয় কেন?",
          "explanation": "অকর্মণ্য লোকের উপর আত্মীয়রা বিরক্ত হলেও কর্মহীন হওয়ায় নিঃসম্পর্ক মানুষের নানা উপকারে আসে বলে তারা তাদের প্রিয়পাত্র হয়ে ওঠে । অকর্মণ্য লোকেরা সংসারে উন্নতির জন্য কোনো কাজ করে না বলে আত্মীয়রা তাদের উপর বিরক্ত থাকে । কিন্তু এই অকর্মণ্য লোকেরাই আবার নিঃসম্পর্ক মানুষের প্রিয়পাত্র হয়ে ওঠে। কারণ, বিশেষ কোনো কাজে আবদ্ধ না থাকায় তাদের হাতে অনেক সময় থাকে। ফলে কাজেকর্মে, আমোদে অবসরে একটি লোক কম পড়লেই তাদের সরকারি সম্পত্তির মতো সহজেই কাছে পাওয়া যায়। তাই আত্মীয়রা অপছন্দ করলেও নিঃসম্পর্ক মানুষের তারা কাছে প্রিয়পাত্র হয়ে ওঠে।"
        },
        {
          "label": "গ",
          "question": "সুভার সঙ্গে মুন্নি চরিত্রের মিল-অমিল দেখাও ।",
          "explanation": "উদ্দীপকের মুন্নির সঙ্গে শারীরিক প্রতিবন্ধকতার দিক থেকে 'সুভা' গল্পের সুভার মিল রয়েছে। তবে মুন্নির অদম্য ইচ্ছাশক্তি ও কাছের মানুষের সহযোগিতাপূর্ণ আচরণ লাভের দিক থেকে সুভার সাথে তার অমিল বিদ্যমান। 'সুভা' গল্পে বাক্‌প্রতিবন্ধী সুভা কাছের মানুষের অবজ্ঞা ও অসহযোগিতাপূর্ণ আচরণের শিকার হয়। এমনকি তার মাও তাকে গর্ভের ত্রুটিস্বরূপ মনে করেন। সকলের এমন অবহেলায় কিশোরী সুভা নিজেকে অন্যদের কাছ থেকে গুটিয়ে রাখে। সমাজে সবার সাথে স্বাভাবিকভাবে মিশতে না পারায় সে হীনম্মন্যতায় ভোগে । উদ্দীপকের মুন্নি একজন দৃষ্টিপ্রতিবন্ধী। অবশ্য তার অন্যান্য ইন্দ্রিয়গুলো অতিমাত্রায় সজাগ, সে সহজে কোনো কিছুর অভিজ্ঞতা ভোলে না। সে প্রতিবন্ধকতাকে জয় করতে চমৎকারভাবে কথা বলা রপ্ত করে। বাংলা বিভাগ থেকে স্নাতক ও স্নাতকোত্তর সম্পন্ন করে প্রথমে একটি ছোটো পদে সরকারি চাকরি নেয়। কিন্তু একজন বদলোককে বিয়ে করে প্রতারিত হয়। তবুও মুন্নি আত্মশক্তিতে বলীয়ান হয়ে এবং বন্ধুদের সহযোগিতায় বিসিএস ক্যাডার হিসেবে নিজেকে প্রতিষ্ঠিত করেছে। 'সুভা' গল্পের কিশোরী নির্বাক সুভার শারীরিক প্রতিবন্ধকতার সাথে উদ্দীপকের মুন্নির অবস্থার মিল রয়েছে। তবে সুভা উদ্দীপকের মুন্নির মতো অদম্য ইচ্ছাশক্তির অধিকারী ছিল না বরং সে নিজের অসহায়ত্ব নিয়ে হীনম্মন্যতায় ভোগে। পক্ষান্তরে, তার প্রতিবন্ধকতা জয়ের লক্ষ্যে চমৎকার বাচনভঙ্গি রপ্ত করে। নিজেকে উচ্চশিক্ষিত করে গড়ে তোলে। সে নিজেকে গুটিয়ে না রেখে আত্মপ্রত্যয়ী হিসেবে সমাজে প্রতিষ্ঠিত হয়ে ওঠে। আলোচ্য বিষয়গুলোতে মুন্নি ও সুভার মিল-অমিল খুঁজে পাওয়া যায় ।"
        },
        {
          "label": "ঘ",
          "question": "‘প্রতিবন্ধকতার ভিন্নতাই সুভা এবং মুন্নির জীবনের ব্যর্থতা ও সফলতার আখ্যান নির্মাণ করেছে।”— মন্তব্যের যথার্থতা যৌক্তিক মানদণ্ডে বিশ্লেষণ করো ।",
          "explanation": "'প্রতিবন্ধকতার ভিন্নতাই সুভা এবং মুন্নির জীবনের ব্যর্থতা ও সফলতার আখ্যান নির্মাণ করেছে।'—মন্তব্যটি যথার্থ নয় । ‘সুভা' গল্পের কেন্দ্রীয় চরিত্র বাক্প্রতিবন্ধী সুভা। তার ভাষাহীন জীবনের সীমাবদ্ধতা নিয়ে পরিবারের দুশ্চিন্তার অন্ত নেই। মা তাকে গর্ভের কলঙ্ক মনে করে। পাড়া-প্রতিবেশীরা সুভাকে মুখের উপর নিন্দা করে। সমবয়সিরা কেউ তার সাথে মিশে না। সকলের অবজ্ঞা-অনাদর সুভার মাঝে হীনম্মন্যতা তৈরি করে। নিজেকে সে সকলের থেকে আলাদা করে রাখে। নির্বাক সুভা নির্জনতাকে সঙ্গী করে নেয় । উদ্দীপকের দৃষ্টিপ্রতিবন্ধী মুন্নি নিজের প্রতিবন্ধকতা জয়ের উদ্দেশ্যে চমৎকার বাচনভঙ্গি রপ্ত করে। বাংলা বিভাগ থেকে স্নাতক ও স্নাতকোত্তর সম্পন্ন করে প্রথমে একটি ছোটো পদের সরকারি চাকরি নেয়। দুর্ভাগ্যক্রমে একটি বদলোককে বিয়ে করে প্রতারণার শিকার হয়। কিন্তু সে থেমে থাকেনি, আত্মশক্তি ও বন্ধুদের সহযোগিতায় বিসিএস ক্যাডার হিসেবে প্রতিষ্ঠিত হয় । সে ইডেন মহিলা কলেজের বাংলা বিভাগের প্রভাষক হিসেবে যোগদান করে। কিন্তু 'সুভা' গল্পের সুভা যেন নিয়তির ক্রীড়নক । ‘সুভা' গল্পের সুভার অসহায় অনুভূতির যে চিত্র তা শুধু তার প্রতিবন্ধকতার জন্য নয় বরং তার শরীরিক সীমাবদ্ধতার প্রতি সমাজের নিন্দনীয় আচরণ, অবজ্ঞা ও অসহযোগিতাই সুভার জীবনে ব্যর্থতা তৈরি করে। সকলের থেকে আলাদা হওয়ার যে যন্ত্রণা তাই তাকে হীনম্মন্যতায় ভুগতে বাধ্য করে । এছাড়াও নিজের প্রতিবন্ধকতাকে জয় করার আত্মপ্রত্যয়ী চেতনার অভাব সুভাকে ব্যর্থতার দিকে ঠেলে দিয়েছে। পক্ষান্তরে, মুন্নি চরিত্রের আত্মপ্রত্যয়ী মনোভাব, নিজের সীমাবদ্ধতা জয়ের জন্য অদম্য সাহস তার সফলতার মূল উৎস। তার অদম্য ইচ্ছাশক্তিকে আরও বাড়িয়ে দেয় তার প্রতি বন্ধুদের সহযোগিতাপূর্ণ আচরণ। সুতরাং উভয় প্রেক্ষাপট বিশ্লেষণ বলা যায়, প্রতিবন্ধকতার ভিন্নতা নয় বরং অদম্য আত্মপ্রত্যয়ী চেতনা ও সহযোগিতাপূর্ণ আচরণের ভিন্নতাই সুভার 'জীবনে ব্যর্থতা এবং মুন্নির জীবনে সফলতার আখ্যান নির্মাণ করে । তাই প্রশ্নোক্ত মন্তব্যটি যৌক্তিক নয় ।"
        }
      ]
    },
    {
      "number": "5",
      "uddipok": "সৃষ্টিকর্তা মহাপরিকল্পনাকারী। তিনি সর্বজ্ঞানের আধার। মানুষ কোনো কিছু সৃষ্টি করতে পারে না। বিধাতার সৃষ্টিকে নতুনরূপে বিন্যাস করতে পারে মাত্র। তিনি মানুষকে নিজস্ব পরিকল্পনার আলোকে বিভিন্ন স্থানে বিভিন্ন ভাষিক অঞ্চলে সৃষ্টি করেছেন। তাই কোনো ভাষাই তাঁর কাছে অজানা ও অপ্রিয় নয় । যারা বুদ্ধিমান ও শিক্ষিত তারা সৃষ্টিকর্তার এ ভেদরহস্য বুঝতে পারে। যারা পারে না তারা ভুল করে। যাকে যেখানে যে ভাষায় প্রেরণ করা হয়েছে তার সে অঞ্চল ও ভাষার প্রতি ভালোবাসা থাকাই উত্তম ।",
      "tag": "CCC 24",
      "sub_questions": [
        {
          "label": "ক",
          "question": "হিন্দুর অক্ষরে কারা হিংসা করে?",
          "explanation": "হিন্দুর অক্ষরে মারফত জ্ঞানহীনরা হিংসা করে।"
        },
        {
          "label": "খ",
          "question": "নিজ ভাষার প্রতি কবি কীভাবে অনুরাগ ব্যক্ত করেছেন?",
          "explanation": "নিজের ভাষার প্রতি কবি নির্দ্বিধায় অনুরাগ ব্যক্ত করেছেন । 'বঙ্গবাণী' কবিতায় কবি স্বদেশি ভাষার প্রতি তাঁর গভীর অনুরাগ ও বিশ্বাস অকপটে তুলে ধরেন। বিদেশি ভাষার প্রতি কবির বিদ্বেষ নেই, তবে মাতৃভাষাকে অবজ্ঞা করে অন্য ভাষায় সাহিত্যচর্চায় কবির তীব্র ক্ষোভ । স্বদেশি ভাষা বিদ্বেষীদের প্রতি তিনি কঠোর মনোভাব ব্যক্ত করেন । এদের জন্মপরিচয় নিয়েও কবি সন্দিহান। তাই এদের দেশত্যাগেরও পরামর্শ দিয়েছেন তিনি। মাতৃভাষায় কথা বলা ও সাহিত্যচর্চায় কবি নির্দ্বিধায় দৃঢ় অবস্থান নিয়েছেন ।"
        },
        {
          "label": "গ",
          "question": "'বঙ্গবাণী' কবিতার সঙ্গে উদ্দীপকের সাযুজ্য বিধান করো।",
          "explanation": "উদ্দীপকের মূলভাব মাতৃভাষাপ্রীতির যে ইঙ্গিত দেয়, সেই দিক থেকে বঙ্গবাণী' কবিতার সাথে সাদৃশ্য বিদ্যমান । 'বঙ্গবাণী' কবিতায় মাতৃভাষার প্রতি গভীর অনুরাগ প্রকাশ পেয়েছে। কবির কাছে মাতৃভাষার গুরুত্ব সব থেকে বেশি। কবির মতে, মাতৃভাষা জনসাধারণের ভাষা। মানুষ সহজেই মাতৃভাষায় ভাব বিনিময় করতে পারে। ফলে সাহিত্যও মাতৃভাষায় রচনা করা উচিত। কবি আরও বলেন মানুষ মাতৃভাষায় স্রষ্টাকে ডাকে আর স্রষ্টাও মানুষের বক্তব্য বুঝতে পারেন। ফলে মাতৃভাষাকে সব থেকে বেশি ভালোবাসা উচিত। উদ্দীপকের বর্ণনায় তুলে ধরা হয়েছে, সব ভাষাই সৃষ্টিকর্তার জানা এবং প্রিয়। যারা বুদ্ধিমান ও শিক্ষিত তারা ভিন্ন ভাষার ভেদরহস্য বুঝতে পারে। যারা এই ভেদররহস্য বোঝে না তারা ভুল করে। তাই যে যেখানে সৃষ্টি হয়েছে তার স্বদেশি ভাষা ও অঞ্চলের প্রতি ভালোবাসা থাকাই উত্তম। 'বঙ্গবাণী' কবিতায় কবি বলেছেন, স্রষ্টা সব ভাষা বোঝেন আর এ কারণেই কবি মনে করেন নিজ মাতৃভাষা' চর্চা বাদ দিয়ে অন্যের ভাষা নিয়ে অতিমাত্রায় চর্চা স্বদেশি ভাষার প্রতি অবজ্ঞা প্রকাশ করে; যা উচিত নয় । মাতৃভাষাকে সর্বাধিক গুরুত্ব দেওয়া উচিত এবং এ ভাষাতেই সাহিত্য রচনা করা উত্তম। এ বিষয়টির প্রতিফলন ঘটেছে উদ্দীপকে এবং ‘বঙ্গবাণী’ কবিতায় । উভয় ক্ষেত্রেই মাতৃভাষা ভাষাপ্রীতির উপলব্ধি বিদ্যমান ।"
        },
        {
          "label": "ঘ",
          "question": "“উদ্দীপকটি 'বঙ্গবাণী' কবিতার সারমর্ম।”— মন্তব্যটির সত্যতা প্রমাণ করো ।",
          "explanation": "মাতৃভাষার প্রতি মমত্ববোধের উপলব্ধি প্রকাশের সূত্রে উদ্দীপকটি 'বঙ্গবাণী' কবিতার সারমর্ম স্বরূপ। ‘বঙ্গবাণী' কবিতার মূলভাব মাতৃভাষার প্রতি ভালোবাসা ও গভীর অনুরাগ। ধর্মীয় ও সাংস্কৃতিক কারণে আরবি, ফারসি প্রভৃতি ভাষাকে মানুষ বহুল প্রাধান্য দিয়ে থাকে। কবিও এই সব ভাষার প্রতি শ্রদ্ধাশীল। তবে অন্য ভাষা বেশি প্রাধান্য দিতে গিয়ে মাতৃভাষাকে অবজ্ঞা করা মোটেও সমীচীন বলে মনে করেন না কবি। স্রষ্টা সব ভাষাই বোঝেন। কিন্তু যে ভাষা জনসাধারণের বোধগম্য নয়, সেই ভাষা চর্চা অনুচিত। তাই বঙ্গে জন্ম নিয়ে বঙ্গভাষাকে অবজ্ঞাকারীদের প্রতি কবির ক্ষোভ। কবি মাতৃভাষার প্রতি মমত্ববোধের অনুভূতি ব্যক্ত করেন'। উদ্দীপকে তুলে ধরা হয়েছে, সৃষ্টিকর্তা মানুষকে ভিন্ন ভাষাভাষী করে সৃষ্টি করেছেন। বিধাতার সৃষ্ট সব ভাষাই তাঁর জানা ও প্রিয়। বুদ্ধিমান মানুষ তাঁর ভেদরহস্য বুঝতে পারে, যারা পারে না তারা মূলত ভুল করছে। তাই নিজ নিজ অঞ্চল ও ভাষার প্রতি মানুষের ভালোবাসা থাকা উত্তম। যার মাধ্যমে মাতৃভাষার প্রতি মমত্ববোধের উপলব্ধি ফুটে উঠেছে। 'বঙ্গবাণী' কবিতায়ও মাতৃভাষার প্রতি এহেন মনোভাব ফুটে উঠেছে। ‘বঙ্গবাণী’ কবিতার মর্মবাণী মাতৃভাষার প্রতি ভালোবাসার বর্ণনা তুলে ধরে। ভিন্ন ভাষার প্রতি আমাদের শ্রদ্ধা থাকা আবশ্যক। তবে বিবেকবান ও দেশপ্রেমীরা মাতৃভাষা চর্চায় মনোনিবেশ করে। কারণ মাতৃভাষায় মনের গভীর ভাব প্রকাশের মতো প্রশান্তি আর কিছুই হতে পারে না। মানুষ যখন নিজ ভাষায় স্রষ্টাকে ডাকে, স্রষ্টা সবই বুঝতে পারেন। যে ভাষা স্বদেশিদের বোধগম্য নয় সেই ভাষায় সাহিত্য রচনা অর্থহীন। তাই মাতৃভাষা চর্চা ও ভাষার প্রতি অগাধ মমত্ববোধের উপলব্ধিই কবিতার মর্মবাণী। সুতরাং উপর্যুক্ত আলোচনার সাপেক্ষে বলা যায়, উদ্দীপকের বিষয়বস্তু, ‘বঙ্গবাণী' কবিতারই সারমর্ম ।"
        }
      ]
    },
    {
      "number": "6",
      "uddipok": "আগে চলো আগে চলো দুৰ্জ্জয় নব অভিযান-সেনা, আমাদের গতি-প্রবাহ কাহারো কোনো বাধা মানিবে না । বিশ্বাস আর ধৈর্য হউক আমাদের চির-সাথি, নিত্য জ্বলিবে আমাদের পথে সূর্য-চাঁদের বাতি । ভয় নাহি, নাহি ভয় । মিথ্যা হইবে ক্ষয়। সত্য লভিবে জয় । ভক্তে দেখায় রক্তচক্ষু যারা, তারা হবে লয় ! বলো, এ পৃথিবী মানুষের, ইহা কাহারো তপ্ত নয় ।",
      "tag": "CCC 24",
      "sub_questions": [
        {
          "label": "ক",
          "question": "ভণ্ড কীসের মিনারে চড়ে স্বার্থের জয় গায়?",
          "explanation": "স্রষ্টার উপসনালয়ের মিনারে চড়ে ভণ্ড স্বার্থের জয়গান গায়।"
        },
        {
          "label": "খ",
          "question": "ভুখারিকে ক্ষুধার ঠাকুর বলা হয়েছে কেন?",
          "explanation": "ভুখারিকে ক্ষুধার ঠাকুর বলার মধ্য দিয়ে ক্ষুধার্ত মানুষকে দেবতাজ্ঞান করা হয়েছে। সাতদিনের অভুক্ত পথিক খাবারের আশায় মন্দিরে যায়। তার বিশ্বাস ছিল ধর্মশালা হতে তাকে খালি হাতে ফিরতে হবে না। সে যখন পূজারিকে দুয়ার খুলতে বলে, নিদ্রামগ্ন পূজারি ডাক শুনে ভাবে স্বয়ং দেবতা বুঝি তাকে বর দিতে আসল । স্বার্থান্ধ পূজারি সেই আশায় দরজা খোলে, কিন্তু দেখতে পায় ভুখারি পথিককে। তাই ভজনালয়ে খাবারের আশায় দাঁড়িয়ে থাকা ভুখারিকে কবি ক্ষুধার্ত দেবতার সাথে তুলনা করেছেন।"
        },
        {
          "label": "গ",
          "question": "উদ্দীপকের সঙ্গে ‘মানুষ' কবিতার ঐক্য পর্যালোচনা করো ।",
          "explanation": "উদ্দীপকে একইসাথে প্রতিবাদী চেতনা ও ভণ্ড ধর্মরক্ষকদের বিরুদ্ধে দ্রোহের বাণী প্রকাশ পাওয়ার সূত্রে 'মানুষ' কবিতার সঙ্গে ঐক্য ঘোষণা করে। 'মানুষ' কবিতায় কবি সাম্যের জয়গান গেয়েছেন। কবির মতে, মানুষের চেয়ে বড়ো আর কিছুই হতে পারে না। সকল ভেদাভেদ মানুষ সৃষ্টি করেছে। তবে একশ্রেণির মানুষ ধর্মের ভক্তির নামে নিজ স্বার্থ চরিতার্থে বৈষম্য সৃষ্টি করে। ধর্মের নামে অধর্মকারীদের বিরুদ্ধে কবি চেঙ্গিস, গজনি মামুদ ও কালাপাহাড়কে আহ্বান জানান। যারা বৈষম্যের তালা ভেঙে পৃথিবীতে সাম্য প্রতিষ্ঠা করবেন । উদ্দীপকের কবিতাংশে কবি সত্য ও ন্যায় প্রতিষ্ঠার লক্ষ্যে এগিয়ে চলা দুর্জয় নব সেনাদের অভিযানের কথা বলেছেন। বিশ্বাস ও ধৈর্যের সাথে মিথ্যা ধ্বংস করে সত্য প্রতিষ্ঠায় যারা ভয়হীন। কবি মিথ্যা ভক্তির আড়ালে অন্যকে রক্তচক্ষু দেখানো ভণ্ডদের বিনাশ কামনা করেছেন। কবির মতে এই পৃথিবী সকল মানুষের নির্দিষ্ট কারো সিংহাসন নয়। মূলত উদ্দীপক ও আলোচ্য কবিতা উভয় জায়গায় মিথ্যা ও ভণ্ডামির বিরুদ্ধে সোচ্চার হওয়ার কথা বলা হয়েছে। বলা হয়েছে, যারা ধর্মের নামে ভণ্ডামি করে তাদের ধ্বংস করে দেওয়ার কথা। এ দিক দিয়েই উদ্দীপকের সঙ্গে আলোচ্য কবিতার ঐক্য বিদ্যমান ।"
        },
        {
          "label": "ঘ",
          "question": "“উদ্দীপক এবং ‘মানুষ' কবিতা বৈষম্যহীন সমাজব্যবস্থা প্রণয়নের দীপ্ত শপথ।” — এ মতের পক্ষে তোমার যুক্তি উপস্থাপন করো।",
          "explanation": "উদ্দীপক এবং 'মানুষ' কবিতায় সকল ভেদ-বৈষম্য অপসারণ করে পৃথিবীতে সাম্য প্রতিষ্ঠার বলিষ্ঠ শপথ গ্রহণের এক উজ্জ্বল দৃষ্টান্ত ফুটে উঠেছে। ‘মানুষ' কবিতায় কবি মানুষের শ্রেষ্ঠত্বের জয়গান করেছেন। তিনি ধর্ম- বর্ণ নির্বিশেষে সকলের কল্যাণ কামনা করেন। তিনি সাম্যের পৃথিবীর কামনা করেন, যেখানে মানবধর্মই প্রধান। তাই সম-অধিকার প্রচেষ্টার লক্ষ্যে ধর্মের মিথ্যে ভক্তি দেখানো স্বার্থান্বেষী শ্রেণির বিরুদ্ধে তিনি প্রতিবাদ জানান। ইতিহাসের ধ্বংসাত্মক ব্যক্তিত্বদের আহ্বান করেন একটি বৈষম্যহীন সমাজ প্রতিষ্ঠার লক্ষ্যে। উদ্দীপকের কবিতাংশে মিথ্যার বিরুদ্ধে নব সেনাদের অভিযানের কথা ফুটে উঠেছে। যারা বিশ্বাস ও ধৈর্যের সাথে সত্যের জয়ের লক্ষ্যে এগিয়ে চলছে। বাধাহীন অভিযানের মূল উদ্দেশ্য রক্তচক্ষু দেখানো ভণ্ডদের ধ্বংস করা। এই পৃথিবী সকল মানুষের কারো একার সিংহাসন হতে পারে না। কবির আকাঙ্ক্ষা নব-সেনারা এমন সাম্যের আওয়াজ তুলবে। 'মানুষ' কবিতায়ও একই রকম আহ্বান ধ্বনিত হয়েছে। 'মানুষ' কবিতায় কবি বৈষম্যহীন মানবিক সমাজ প্রতিষ্ঠায় দৃঢ় প্রত্যয়ী। ধর্মের নামে মানবতার অবমাননাকে তিনি নির্মূল করার আশা ব্যক্ত করেছেন। মানুষের সংকীর্ণতাকে পরিহার করে, আত্মস্বার্থের ঊর্ধ্বে উঠে মানুষের কল্যাণে নিজেকে নিয়োজিত করার প্রত্যাশা ব্যক্ত করেছেন। আলোচ্য উদ্দীপকের কবিতাংশের মূল বিষয়বস্তু তেমনি বৈষম্যহীন সমাজের প্রত্যাশা ব্যক্ত করে। উদ্দীপক ও 'মানুষ' কবিতায় এক দীপ্ত শপথ ফুটে উঠেছে যা বৈষম্যহীন, সাম্যের সমাজব্যবস্থা প্রণয়নের ক্ষেত্রে অপরিহার্য। সুতরাং বলা যায়, আলোচ্য মতামতটি যথার্থ।"
        }
      ]
    },
    {
      "number": "7",
      "uddipok": "হে আগামীর নকিব! তুমি দেখেছ তোমার বোনের বুকে বুলেটের দগদগে ক্ষত। গুলির মুখে বুক পেতে দেওয়া ভাইয়ের সাহসী মৃত্যু দেখেছ চোখ হারানো হাত হারানো পা হারানো সহপাঠীর বীরত্ব। হেলিকপ্টার থেকে ছোঁড়া গুলিতে ছিন্নভিন্ন হয়ে যাওয়া শিশুর টুকটুকে চেহারায় রক্তিম আভা। দেখেছ কারাগারে প্রক্ষিপ্ত সন্তানের প্রতি মায়ের সমর্থন; বাবার সীমাহীন ঔদার্য আর শিশুর রুষে ওঠা। যদি দেখে থাকো, যদি উপলব্ধি করো শতাব্দীর ক্রূরতম ভয়াবহতা; তবে জ্বলে ওঠো। তুমি জ্বলে উঠলেই জাগবে জাতি, জাগবে দেশ। মুক্ত আকাশে উড়বে মুক্তির পতাকা। মানুষ মানবিক অধিকার পেয়ে হবে উচ্ছ্বসিত। এটাই তোমার ঐতিহ্য ।",
      "tag": "CCC 24",
      "sub_questions": [
        {
          "label": "ক",
          "question": "তিতুমীরের পুরো নাম কী?",
          "explanation": "তিতুমীরের পুরো নাম—মীর নিসার আলী ওরফে তিতুমীর।"
        },
        {
          "label": "খ",
          "question": "চর্যাপদের অক্ষরগুলোর বৈশিষ্ট্য কী?",
          "explanation": "চর্যাপদের অক্ষরগুলোর বৈশিষ্ট্য প্রাচীনত্ব নির্দেশ করে । চর্যাপদ বাংলা সাহিত্যের প্রাচীনতম নিদর্শন। এর রচনা কাল আনুমানিক ৬৫০ খ্রিষ্টাব্দ । সুতরাং এর অক্ষরগুলোও প্রাচীন বাংলা অক্ষর। আলোচ্য কবিতায় কবি চর্যাপদের অক্ষরের কথা বলার মধ্য দিয়ে বলতে চেয়েছেন যে যখন চর্যাপদ রচিত হয় তখন তার পদচারণা ছিল এই বাংলায়। অর্থাৎ তিনি চর্যাপদের অক্ষরের মতোই প্রাচীন ।"
        },
        {
          "label": "গ",
          "question": "'আমার পরিচয়' কবিতার সঙ্গে উদ্দীপকের ঐতিহ্যগত সম্পর্ক নির্ণয় করো ।",
          "explanation": "‘আমার পরিচয়' কবিতার সঙ্গে উদ্দীপকের সংগ্রাম ও আত্মমর্যাদাবোধের ঐতিহ্যগত সম্পর্ক রয়েছে । ‘আমার পরিচয়' কবিতায় কবি নিজের বাঙালি পরিচয়কে সমুজ্জ্বল করতে গিয়ে ঐতিহাসিক নানা অনুষঙ্গের অবতারণা করেছেন । এছাড়া কবিতাটিতে বাঙালির সাহসী সংগ্রামী ইতিহাসকে তুলে ধরতে তিনি নানা ঐতিহাসিক ঘটনা ও ব্যক্তিত্বের প্রসঙ্গও উত্থাপন করেছেন। যার পিছনে রয়েছে বাঙালি জাতিসত্তার নির্যাতনের বিরুদ্ধে সংগ্রাম করে টিকে থাকার ইতিহাস উদ্দীপকে বাঙালির বিপ্লবী সত্তার স্বরূপ উন্মোচন করা হয়েছে। যেখানে বুলেটের সামনে ভাইয়ের বুক পেতে দেওয়ার সাহসী ঐতিহ্য বিদ্যমান । সহপাঠীরা চোখ হারিয়ে, পা হারিয়ে যে বীরত্ব দেখিয়েছে তা বাঙালির চিরায়ত সাহস ও ঐতিহ্যের বহিঃপ্রকাশ। এ জাতি যে প্রয়োজনে রুখে দাঁড়াতে পারে, অধিকার আদায়ে বাঙালি যে ঐতিহ্যবাহী এক অদম্য জাতি তা প্রকাশ পেয়েছে কারাগারে প্রক্ষিপ্ত সন্তানের প্রতি মায়ের সমর্থনে, শতাব্দীর ক্রূরতম নিষ্ঠুরতা সত্ত্বেও মুক্তির নেশায় জ্বলে ওঠার চেতনায়। ‘আমার পরিচয়' কবিতাটিতেও বাঙালির সংগ্রাম ও আত্মমর্যাদাবোধের ঐতিহ্যের পরিচয় ফুটে উঠেছে। বহু প্রাচীনকাল থেকেই বিভিন্ন দেশি- বিদেশি অপশক্তি এ অঞ্চলে আগ্রাসন চালিয়েছে। কিন্তু স্বাধীনচেতা এ' জাতি দীর্ঘকাল ধরে এ সব অন্যায়-আগ্রাসনের বিরুদ্ধে লড়ে এসেছে। আলোচ্য কবিতায় কবি আত্মপরিচয়ের সূত্র ধরে বাঙালির সেই সংগ্রামী ইতিহাসকেই উন্মোচন করেছেন। উদ্দীপকের সাথে আলোচ্য কবিতার এই সংগ্রামী ঐতিহ্যেরই সম্পর্ক রয়েছে।"
        },
        {
          "label": "ঘ",
          "question": "‘আত্মশক্তিতে বলীয়ান হতে হলে আত্মপরিচয়ের গৌরবে সমুজ্জ্বল হতে হয়।'- উদ্দীপক এবং ‘আমার পরিচয়' কবিতা আলোকে বিশ্লেষণ করো।",
          "explanation": "আত্মশক্তিতে বলীয়ান হতে হলে আত্মপরিচয়ের গৌরবে সমুজ্জল হতে হয়— উদ্দীপক এবং ‘আমার পরিচয়' কবিতায় বাঙালির এই আত্মপরিচয়ের বর্ণনাই প্রকাশ পেয়েছে। ‘আমার পরিচয়' কবিতাটিতে কবি তাঁর আত্মপরিচয় দিতে গিয়ে বাঙালির অদম্য সংগ্রামী ঐতিহ্যের পরিচয় তুলে ধরেছেন। কৈবর্তের সংগ্রামী গ্রাম, বারোভূঁইয়া, ভাষা আন্দোলন, মুক্তিযোদ্ধা তিতুমীর, সূর্যসেন, ক্ষুদিরাম প্রমুখ বাঙালি জাতির আত্মশক্তির পরিচয়ের ধারক, যা বাঙালিকে সংগ্রাম ওআত্মমর্যাদাবোধে ইতিহাসে সমুজ্জ্বল করে রেখেছেন। এ জাতি যে বীরত্বপূর্ণ ভূমিকার ধারাবাহিকতায় এ পর্যায়ে এসেছে কবিতাটিতে তারই পরিচয় প্রস্ফুটিত হয়েছে। উদ্দীপকেও বাঙালির আত্মশক্তিতে বলীয়ান হয়ে ওঠার অতুলনীয় দৃষ্টান্ত উপস্থাপিত হয়েছে। যেখানে মুক্তির আশায় বয়সের সীমাবদ্ধতা উপেক্ষিত হয়েছে। ছোট্ট শিশুটিও রুষে উঠেছে অধিকার আদায়ে। হেলিকপ্টার থেকে ছোঁড়া গুলি দমাতে পারেনি কাউকে। যেখানে কারাগারে প্রক্ষিপ্ত সন্তানের প্রতি মায়ের সমর্থন দেওয়ার মতো বিরাট মানসিক শক্তির প্রতিফলন ঘটেছে। চোখ হারিয়ে, পা হারিয়েও সহপাঠীরা যেখানে দমে যায়নি। আলোচ্য কবিতাটিতে কবি বাঙালির আত্মপরিচয়ের স্বরূপ উন্মোচন করতে গিয়ে সংগ্রামী ঐতিহ্য ও চরিত্রের সমাবেশ ঘটিয়েছেন। তিনি দেখিয়েছেন, কালের বিবর্তনে দীর্ঘ সংগ্রাম ও সাধনার মধ্য দিয়ে বাঙালি আজ মাথা উঁচু করে এক সমৃদ্ধ জাতিতে পরিণত হয়েছে। বাঙালি আত্মশক্তিতে বলীয়ান ছিল বলেই এভাবে আত্মদান করে নিজেদের মর্যাদাকে সমুন্নত রাখতে পেরেছে। উদ্দীপকেও সে আত্মশক্তিতে বলীয়ান শিশু, শিক্ষার্থী, মা-বাবার গৌরবোজ্জ্বল কথা উঠে এসেছে, যা বাঙালির আত্মপরিচয়ের গৌরব বহন করে। এ কারণে বলা যায় যে, প্রশ্নোক্ত মন্তব্যটি যথার্থ ।"
        }
      ]
    },
    {
      "number": "8",
      "uddipok": "কাঠমিস্ত্রি বাবার সন্তান হৃদয় চন্দ্র তরুয়া। পড়ে চট্টগ্রাম বিশ্ববিদ্যালয়ের ইতিহাস বিভাগে। সন্তানের লেখাপড়ার খরচ জোগানোর জন্য বিভিন্ন বাসায় কাজ করে। ছেলে মা-বাবাকে স্বপ্ন দেখায়। মাস্টার্স পাশ করে বড়ো চাকরি করলে তাদের আর দুঃখ থাকবে না। এক্ষেত্রে কোটাপ্রথা তার পথের কাঁটা হয়ে দাঁড়াতে পারে। তাই আন্দোলনে নেমে বৈষম্যের বিরুদ্ধে যখন স্লোগান তোলে তখন তার হৃদয় বরাবর গুলি করে খুনি মিঠু। মুহূর্তেই স্বপ্নের পথ পরিষ্কার করতে গিয়ে পথেই লুটিয়ে পড়ে হৃদয় । না খেয়ে যে মা-বাবা নিজেদের স্বপ্নকে মরতে দেননি সেই স্বপ্নকে এক গুলিতেই শেষ করে দেয় ঘাতকের নির্মম বুলেট।",
      "tag": "CCC 24",
      "sub_questions": [
        {
          "label": "ক",
          "question": "আলি কোন গাছের নিচে চা বিক্রি করতে শুরু করেছে?",
          "explanation": "আলি কড়ই গাছের নিচে চা বানিয়ে বিক্রি করতে শুরু করেছে।"
        },
        {
          "label": "খ",
          "question": "এক হতে না পারলে কী হবে?",
          "explanation": "এক হতে না পারলে বিদেশি, সৈনিকগুলো বুধা ও তার গ্রামের লোকদের মেরে ভূত বানিয়ে ফেলবে । 'কাকতাড়ুয়া' উপন্যাসে পাকিস্তানি মিলিটারিরা বুধাদের গ্রামে হত্যাযজ্ঞ চালায়। অনেকে গ্রাম ছেড়ে গেলেও আলি, মিঠু ও বুধা গ্রামে থেকে যায়। বিকালে চায়ের দোকানে বসে থাকার সময় আলি আর মিঠুকে বুধার একরকম মনে হয়। তার মনে হয়. শত্রুর বিরুদ্ধে এক হওয়ার এখনই সময়। কারণ এক হতে না পারলে এই পাকিস্তানি সৈন্যগুলো ওদের মেরে ভূত বানিয়ে ফেলবে।"
        },
        {
          "label": "গ",
          "question": "উদ্দীপকের সঙ্গে ‘কাকতাড়ুয়া' উপন্যাসের মিল দেখাও।",
          "explanation": "উদ্দীপকের সঙ্গে প্রতিবাদী চেতনার বহিঃপ্রকাশ ঘটার দিক থেকে 'কাকতাড়ুয়া' উপন্যাসের মিল রয়েছে। 'কাকতাড়ুয়া' উপন্যাসের মুখ্য চরিত্র বুধা এক অনাথ কিশোর। তবে সে ভীষণ সাহসী। দেশ ও দেশের মানুষের প্রতি তার ভালোবাসা অসীম। তাই তার গ্রামের সাধারণ মানুষদের উপর মিলিটারিদের চালানো নির্মম হত্যাকাণ্ড আর বর্বরতা দেখে সে প্রতিশোধ নেওয়ার কথা ভাবে। এ কারণে সে পাকিস্তানি হানাদার ও তাদের যারা সাহায্য করে তাদের বিরুদ্ধে লড়াইয়ে নামে । মুক্তিযোদ্ধাদের সাথে মিলে ধ্বংস করে দেয় শত্রুর বাঙ্কার । উদ্দীপকের হ্রদয় চন্দ্র তরুয়া একজন দরিদ্র পিতার সন্তান। তার স্বপ্ন পড়ালেখা শেষ করে একটি বড়ো চাকরি করবে। বাবা-মায়ের দুঃখদুর্দশা লাঘব করবে। কিন্তু কোটাপ্রথা তার স্বপ্ন পূরণের পথে অন্তরায় হয়ে দাঁড়াতে পারে। তাই এর বিরুদ্ধে আন্দোলন শুরু হলে প্রতিবাদী হৃদয় আন্দোলনে যোগ দেয়। আন্দোলনে ঘাতকের গুলিতে সে মৃত্যুবরণ করে। মূলত উদ্দীপক ও আলোচ্য উপন্যাস উভয় জায়গায় দুজন তরুণের অন্যায়ের বিরুদ্ধে প্রতিবাদী হয়ে ওঠার চেতনা প্রকাশ পায়। দৃঢ় সাহসিকতার সাথে তারা অন্যায়ের বিরুদ্ধে লড়াইয়ে অবতীর্ণ হয়। তাই বলা যায় যে, প্রতিবাদী চেতনার বহিঃপ্রকাশ ঘটার দিক থেকে উদ্দীপকের সাথে আলোচ্য উপন্যাসের মিল রয়েছে।"
        },
        {
          "label": "ঘ",
          "question": "'১৯৭১ এবং ২০২৪ একই সুতোয় গাঁথা।'— উদ্দীপক এবং'কাকতাড়ুয়া' উপন্যাসের আলোকে বিশ্লেষণ করো।",
          "explanation": "অধিকার আদায়ের জন্য সাধারণ মানুষের লড়াই এবং শাসকের নির্মমতার দিক দিয়ে ১৯৭১ এবং ২০২৪ একই সুতোয় গাঁথা । 'কাকতাড়ুয়া' উপন্যাসটি ১৯৭১ সালের মুক্তিযুদ্ধের প্রেক্ষাপটে রচিত। উপন্যাসের কাহিনি গড়ে উঠেছে বুধাকে কেন্দ্র করে। ভাগ্যের নির্মম পরিহাসে সে এক রাতে তার পরিবারের সবাইকে হারায়। গ্রামের সবাই তাকে তার মানবিক গুণাবলির জন্য ভালোবাসে। তাই তো পাকিস্তানি মিলিটারি যখন তার গ্রাম আক্রমণ করে নির্বিচারে গ্রামের মানুষকে হত্যা করে তখন সে হয়ে ওঠে প্রতিবাদী। গ্রামে থেকে সে একাই যুদ্ধ করে। মুক্তিযোদ্ধাদের সাথে মিলে গড়ে তোলে প্রতিরোধ। ধ্বংস করে দেয় শত্রুর বাঙ্কার । উদ্দীপকের প্রেক্ষাপট ২০২৪ এর কোটাবিরোধী আন্দোলন। হৃদয় চন্দ্ৰ তরুয়া একজন দরিদ্র পরিবারের সন্তান। সে স্বপ্ন দেখে পড়ালেখা শেষ করে চাকরি নিয়ে পরিবারের দুঃখ ঘোচাবে। কিন্তু চাকরি পাওয়ার পথে কাঁটা হয়ে দাঁড়াতে পারে কোটা। এজন্য কোটাবিরোধী আন্দোলন শুরু হলে সে আন্দোলনে অংশগ্রহণ করে। বৈষম্যের বিরুদ্ধে লড়াই করতে রাজপথে নেমে স্লোগান দেয়। কিন্তু তার স্বপ্ন শেষ হয়ে যায় ঘাতকের বুলেটে। ‘কাকতাড়ুয়া' উপন্যাসে পাকিস্তানি মিলিটারিরা নির্মম নির্যাতন ও হত্যাযজ্ঞ ঘটায়। বুধা ও অন্য মুক্তিযোদ্ধারা তাই স্বাধীনতা লাভের জন্য লড়াই করে পাকিস্তানি সৈন্য ও তাদের এদেশীয় দোসরদের বিরুদ্ধে । তাদের লক্ষ্য পাকিস্তানিদের অন্যায়-অত্যাচার নস্যাৎ করা । মূলত উদ্দীপক ও ‘কাকতাড়ুয়া' উপন্যাস উভয় জায়গায় অধিকার আদায়ের জন্য সাধারণ মানুষের লড়াই এবং শাসকের নির্মমতার প্রকাশ ঘটেছে। তাই বলা যায় যে, প্রশ্নোক্ত মন্তব্যটি যথার্থ ।"
        }
      ]
    },
    {
      "number": "9",
      "uddipok": "স্বাধীনতার অর্থ যদি হয়গো সুখের হাসি । আজকে কেন থমকে থাকে রাখাল ছেলের বাঁশি? স্বাধীনতা সূর্য আকাশ, মুক্ত হিরে পান্না। তবু কেন গুমরে ওঠে আমার মায়ের কান্না? স্বাধীনতা কই? স্বাধীনতা দুঃখীর ঘরে কষ্টে থাকে সই।",
      "tag": "CCC 24",
      "sub_questions": [
        {
          "label": "ক",
          "question": "মানুষ দুভাগ হয়ে গেলে তার মধ্য দিয়ে কী নামের নদী বইতে থাকে?",
          "explanation": "মানুষ দুভাগ হয়ে গেলে তাদের মধ্য দিয়ে যুদ্ধ নামের নদী বইতে থাকে ।"
        },
        {
          "label": "খ",
          "question": "বুধা কীভাবে বাঙ্কার খোঁড়ার দলে যোগ দেয়?",
          "explanation": "বুধা বাঙ্কার খোঁড়ার দলে যোগ দেওয়ার জন্য মাটি কাটার, দলের সামনে কান্নাকাটি জুড়ে দেয় । বুধা পাকিস্তানি হানাদার বাহিনীর ঘটানো হত্যাযজ্ঞের প্রতিশোধ নেওয়ার উদ্দেশ্যে পাকিস্তানি বাহিনীদের বাঙ্কারে মাইন পুঁতে রাখতে মাটি কাটার দলে যোগ দেয় । দলের ফজু মিয়া তাকে কাজে নিতে না চাইলে সে তার অসহায় জীবন, ক্ষুধা, স্বজন হারানোর বেদনা প্রকাশ করে ফুঁপিয়ে কাঁদতে শুরু করে । ফলে ফজু মিয়া তাকে সান্ত্বনা দিতে দলে নিয়ে নেয় ।"
        },
        {
          "label": "গ",
          "question": "উদ্দীপকের সঙ্গে ‘কাকতাড়ুয়া' উপন্যাসের বৈপরীত্য দেখাও।",
          "explanation": "‘কাকতাড়ুয়া’ উপন্যাসে ফুটে উঠেছে স্বাধীন দেশে মানুষের সুখী হওয়ার স্বপ্ন। পক্ষান্তরে উদ্দীপকে দেখা যায় স্বাধীন দেশে মানুষের স্বাধীনতার সুখ হতে বঞ্চিত হওয়ার বেদনাময় চিত্র। ‘কাকতাড়ুয়া' উপন্যাসে লেখক তুলে ধরেছেন এক সাহসী কিশোরের স্বাধীনতার উপলব্ধিতে দেশকে শত্রুমুক্ত করার দৃঢ় প্রত্যয়। পাকিস্তানিদের বর্বরতার দৃশ্য ও মানুষের বিপন্ন জীবন তাকে স্বাধীন বাংলার স্বপ্ন দেখায়। অনাথ বুধার মতোই রাজাকার কমান্ডারের বাড়ির কাজে মেয়ে ফুলকলি ও স্বাধীন দেশের স্বপ্নে বুক বাঁধে। বুধা মনে করে দেশ স্বাধীন হলে ফুলকলির আর কোনো দুঃখ থাকবে না। স্বপ্নে বিভোর বুধা দেখে সে ফুলকলিকে নিয়ে ফুল, পাখি ও প্রজাপতির স্পর্শে হেঁটে চলে । উদ্দীপকে ফুটে উঠেছে স্বাধীনতা অর্জনের পরও মানুষের অসহায় জীবনের করুণ সুর। স্বাধীনতার অর্থ সুখের হাসি হলেও স্বাধীন দেশে মাকে গুমরে কাঁদতে হয়। রাখাল ছেলের বাঁশির সুর থমকে থাকে। দুঃখীর জীবন থাকে দুঃখময় পক্ষান্তরে ‘কাকতাড়ুয়া' উপন্যাসের প্রেক্ষাপটে দেখা যায় বুধা স্বাধীনতার স্বপ্নে নতুন জীবন পাওয়ার আশ্বাসে বুক বাঁধে। স্বাধীনতার সুখ লাভে মুক্তিযোদ্ধারা দেশকে শত্রুমুক্ত করতে জীবন বিপন্ন করে। সুন্দরভাবে বেঁচে থাকার আনন্দের নাম স্বাধীনতা, যা উদ্দীপকে অনুপস্থিত। তাই বলা যায় যে, উদ্দীপকের সঙ্গে আলোচ্য উপন্যাসের বৈপরীত্য রয়েছে।"
        },
        {
          "label": "ঘ",
          "question": "“স্বাধীনতাকে অর্থবহ করে তোলার মধ্যেই উদ্দীপক এবং 'কাকতাড়ুয়া' উপন্যাসের শিল্প-সফলতা।”— ব্যাখ্যা করো ।",
          "explanation": "'কাকতাড়ুয়া' উপন্যাসে বুধাও অন্যান্য মুক্তিযোদ্ধাদের কর্মকাণ্ডের মধ্য দিয়ে স্বাধীনতার যে গুরুত্ব প্রকাশ পেয়েছে তা উদ্দীপকের লেখায় প্রকাশ পেয়েছে। ‘কাকতাড়ুয়া’ উপন্যাসের মূল উপজীব্য স্বাধীনতার আত্মপ্রত্যয়ী চেতনা শত্রুর ভয়াল গ্রাস হতে দেশকে রক্ষা ও নতুন জীবনের স্বপ্ন মানুষকে স্বাধীনতার দীপ্ত চেতনায় উজ্জীবিত করে । সবাই পরাধীনতার গ্লানি থেকে বেড়িয়ে মুক্তির আনন্দ উপভোগ করতে চায়। বিপন্ন অবস্থা কারোই কাম্য নয়। বুধা এবং মুক্তিযুদ্ধের পক্ষের গ্রামবাসী তাই দেশমুক্তির আশায় বুক বাঁধে। মুক্তির বোধ, শত্রুমুক্ত স্বাধীন দেশের স্বপ্নই তাদের দেশ স্বাধীন করার সাহস জোগায়। উদ্দীপকের চিত্রে স্বাধীনতার পরবর্তী সময়কে নির্দেশ করলেও ফুটিয়ে তোলে স্বাধীনতার প্রকৃত অর্থ কী হওয়া উচিত ছিল। স্বাধীন দেশে মানুষ সুখের হাসি হাসার কথা। কিন্তু আজও রাখাল ছেলের বাঁশির সুর থমকে আছে। স্বাধীন আকাশে সূর্যের বদলে মুক্ত-হিরে-পান্নার বদলে দুঃখিনী মায়ের গুমরে কাঁদার ধ্বনি ভেসে আসে। ‘কাকতাড়ুয়া' উপন্যাসে স্বাধীন দেশের চেতনায় কেন মানুষ বুক বাঁধে তার বর্ণনা পাওয়া যায়। স্বাধীনতার মূল উদ্দেশ্য মানুষের মুক্তি, স্বাধীনভাবে বলতে ও চলতে পারার ক্ষমতা, দুঃখের অবসান হওয়া। কেউ কারো জীবনে অযাচিত হস্তক্ষেপ না করা। তাই শুধু স্বাধীনতা অর্জন করাই একমাত্র লক্ষ্য নয় পাশাপাশি একে অর্থবহ করে তোলাও গুরুত্বপূর্ণ। উদ্দীপক ও আলোচ্য উপন্যাসে এ বিষয়টি ফুটে উঠেছে। তাই উভয় প্রেক্ষাপটের আলোচনার মাধ্যমে বলা যায়, স্বাধীনতাকে অর্থবহ করে তোলার মধ্যেই উদ্দীপক ও ‘কাকতাড়ুয়া’ উপন্যাসের শিল্প-সফলতা বিদ্যমান"
        }
      ]
    },
    {
      "number": "10",
      "uddipok": "ফারাহর রিকশাচালক বাবা তার মাকে ছেড়ে অন্যত্র বিয়ে করে। নয় বছর জীবিকার ব্যবস্থা করে। যখন ১৩ বছর বয়স হয় তখন ৩০ বছরের এক বয়সের সময় ফারাহর মা ইন্তেকাল করেন। এলাকার মধ্যে চাঁদা তুলে তার এ বিয়েতে মোটেও রাজি নয়। জগতে তার আপন বলে কেউ নেই। তাই ছেলের সঙ্গে তার বিয়ে ঠিক করে। ছেলেটি বখে যাওয়া বেকার। ফারাহ তাকে এ বিয়ে মেনে নিতে হয়। আকাশের দিকে নিরুপায় হয়ে তাকিয়ে থাকে সে। অভিভাবকহীন জীবন কত দুঃসহ সেটা ফারাহ বুঝতে পারে।",
      "tag": "CCC 24",
      "sub_questions": [
        {
          "label": "ক",
          "question": "দুনিয়াটা কেমন পরীক্ষাক্ষেত্র?",
          "explanation": "দুনিয়াটা কঠিন পরীক্ষাক্ষেত্র।"
        },
        {
          "label": "খ",
          "question": "সমস্ত ছাড়িয়া ফেলিয়া যেই দিকে দুই চোখ যায় সেদিকে বাহির হয়ে যেতে বহিপীরের ইচ্ছা জাগে কেন?",
          "explanation": "সমস্ত ছাড়িয়া ফেলিয়া যেই দিকে দুই চোখ যায় সেদিকে বাহির হয়ে যেতে বহিপীরের ইচ্ছা জাগে। কারণ তিনি খোদার ইবাদত করতে চাইলেও মুরিদদের জন্য তা করতে পারেন না । বহিপীর হাতেম আলিকে বলেন যে, তিনি সারা জীবন মুরিদান করেই জীবন কাটিয়ে দিয়েছেন । কারণ লোকেরা তার জন্য কেঁদেছে। ধনসম্পদ উজাড় করে দিয়েছে, মুরিদ হওয়ার জন্য এসেছে। মুরিদরা তাকে আষ্টেপৃষ্ঠে বেঁধে রেখেছে। তাকে এবাদত করার অবসর দেয়নি। তাই মাঝেমধ্যে তার সব ফেলে যেদিকে দুচোখ যায় চলে যেতে ইচ্ছা জাগে।"
        },
        {
          "label": "গ",
          "question": "তাহেরার সঙ্গে ফারাহ চরিত্রের সম্পর্ক নির্ণয় করো।",
          "explanation": "অসহায়ত্ব ও জীবন সংকটে তাহেরার সাথে ফারাহ চরিত্রের সম্পর্ক বিদ্যমান । ‘বহিপীর' নাটকের তাহেরা আপন মায়ের শূন্যতায় জীবন সংকটে পতিত হয়। বাবা ও সৎ-মা পুণ্য লাভের আশায় তাকে বৃদ্ধ বহিপীরের সাথে বিয়ে দেয়। ফলে তাকে বাড়ি থেকে পালিয়ে যেতে হয় এবং নতুন জীবনের জন্য লড়াই করতে হয় । উদ্দীপকের ফারাহও চরম অসহায়ত্বের মধ্যে পড়ে। মাকে রেখে তার রিকশাচালক বাবা অন্যত্র বিয়ে করে। নয় বছর বয়সে তার মাও মারা যায়। অল্পবয়সি ফারাহর জীবন অনিশ্চয়তার মধ্যে পড়ে যায়। মাকে হারানোর পর ফারাহর জীবন সংকট আরও প্রবল হয়। মাত্র ১৩ বছর বয়সে একটি বেকার ছেলের সাথে তাকে বিয়ে দেওয়া হয়। যে বিয়েতে তার মত ছিল না। কিন্তু নিরুপায় হয়ে এমন বিয়ে মেনে নিয়ে অসহায় ফারাহকে শেষ পর্যন্ত বাস্তবতার মুখোমুখি হতে হয়। ‘বহিপীর' নাটকের তাহেরার সাথে এদিক থেকে ফারাহ সম্পর্কিত। তাহেরাও আপন মায়ের শূন্যতায় বৃদ্ধ পিরের সাথে বিয়ের মুখোমুখি হয় এবং বাড়ি থেকে পালিয়ে কঠিন পরিস্থিতির সম্মুখীন হতে হয়।"
        },
        {
          "label": "ঘ",
          "question": "'ফারাহর জীবন নিশ্চিত তবে সংশয়পূর্ণ, তাহেরার জীবন অনিশ্চিত তবে প্রগতিশীল।'— আলোচনা করো।",
          "explanation": "ফারাহর জীবন এবং তাহেরার জীবন —এই উক্তির মধ্যে দুটি ভিন্ন চরিত্রের মধ্যে তুলনা করা হয়েছে, যেখানে ফারাহ একটি নির্দিষ্ট জীবনযাত্রার অভিজ্ঞতা নিয়ে এক ধরনের অভ্যস্ততার মধ্যে আছেন এবং তাহেরা একটি অনিশ্চিত, তবে প্রগতিশীল পথে চলছেন। উক্তিটি বিশ্লেষণ করা যাক: ফারাহ একটি কঠিন বাস্তবতার মধ্যে বড় হয়। তার বাবা রিকশাচালক ছিলেন, এবং মা একসময় অন্যত্র বিয়ে করে ফেলেন, যা তার জীবনের প্রাথমিক শূন্যতা সৃষ্টি করেছিল। তার বয়স যখন ১৩, তখন তার মা ইন্তেকাল করেন, ফলে ফারাহ আবারও অভিভাবকহীন হয়ে পড়েন। এমন পরিস্থিতি তাকে এক ধরনের অবিশ্বাস্য শূন্যতার মধ্যে ঠেলে দেয়, যেখানে তার জীবনে একটি নিরাপত্তাহীনতা প্রবল হয়ে উঠেছিল। এরপর যখন তার বিয়ে একটি বেকার, বখে যাওয়া ছেলের সঙ্গে ঠিক করা হয়, তখন সে কিছুই করতে পারে না এবং নিরুপায় হয়ে তা মেনে নেয়। এই জীবনযাত্রায় তার জীবনে তেমন কোনো বিকল্প পথ বা বিকাশের সুযোগ ছিল না, এবং তার জীবনটা একটি নির্দিষ্ট পথের দিকে পরিচালিত হচ্ছিল যা তাকে কোনো পরিবর্তনের সম্ভাবনা দেয়নি। আকাশের দিকে তাকানো তার মানসিক অবস্থার প্রতিফলন, যেখানে সে তার ভবিষ্যৎ সম্পর্কে সংশয়ে এবং হতাশায় ছিল। তাহেরার জীবন সুরক্ষিত, তবে এটি মোটেও অনিশ্চিত নয়, বরং এটি প্রগতিশীল। 'বহিপীর' নাটকে তাহেরা এক ধরনের নিজস্ব পথ অনুসরণ করেন যা তার জীবনের মানে ও স্বাধীনতা খোঁজে। তাহেরা যে পুরনো, রক্ষণশীল নিয়মের বিরুদ্ধে দাঁড়িয়ে ব্যক্তিগতভাবে নিজেকে প্রতিষ্ঠিত করতে চায়, সেটা প্রগতিশীলতার একটি নিদর্শন। তার জীবন একধরনের অনিশ্চিত, তবে এটাই তাকে নতুন দৃষ্টিকোণ থেকে জীবন দেখতে সাহায্য করেছে এবং জীবনের সংকীর্ণ বাঁধন থেকে মুক্তি পেতে উৎসাহিত করেছে। তাহেরা তার পরিচিত জীবনের বাইরে নতুন কোনো কিছু করতে চায়, এবং তার লক্ষ্য সমাজে নিজের স্বাধীনতা প্রতিষ্ঠা করা। সেই চেষ্টার মধ্যে একটা পরিপূর্ণতা আছে, যা তার জীবনকে অনিশ্চিত করে, তবে সেই অনিশ্চয়তার মধ্যেই রয়েছে সম্ভাবনার দিগন্ত। ফারাহর জীবন একদিকে নিশ্চিত, তবে সংকীর্ণ এবং যন্ত্রণাদায়ক, যেখানে তার নিজের কিছু করার বা পরিবর্তনের সুযোগ ছিল না। অপরদিকে, তাহেরার জীবন অনিশ্চিত, তবে সে প্রগতির পথে নিজের ইচ্ছার অনুযায়ী হাঁটতে চায়। ফারাহ মনে করে যে তার জীবন এক ধরনের চিরকালীন সমস্যার মধ্য দিয়ে চলতে থাকবে, যেহেতু সে জীবনযাত্রার কারণে তার স্বাধীনতা কেড়ে নেওয়া হয়েছে, আর তার কাছে কোনো বিকল্প ছিল না। তবে তাহেরা জানে যে তার পথটা অনিশ্চিত হতে পারে, কিন্তু সে নিজেকে খুঁজে পেতে এবং তার জীবনে সৃষ্টির সম্ভাবনা খুঁজে পেতে দৃঢ়প্রতিজ্ঞ। তাহেরার জীবনের পরিবর্তনশীলতা এবং প্রগতিশীলতা যেমন তাকে সমাজের রক্ষণশীল সীমাবদ্ধতা থেকে মুক্তি দেয়, তেমনি ফারাহর জীবন তার অভাবের কারণে আটকে থাকে এবং কোনো নতুন সুযোগ গ্রহণের সুযোগ পায় না। ফারাহ এবং তাহেরার জীবন দুটি ভিন্ন বাস্তবতার পরিচায়ক, যেখানে ফারাহ এক ধরনের সামাজিক শৃঙ্খলা ও পারিবারিক সংকটে আটকে থাকে, এবং তাহেরা এক অনিশ্চিত পথের দিকে এগিয়ে যায়, যেখানে তার সাফল্য ও সম্ভাবনা অজানা, তবে প্রচেষ্টা ও পরিবর্তনের সম্ভাবনা রয়েছে।"
        }
      ]
    },
    {
      "number": "11",
      "uddipok": "ব্যক্তিত্ববান পুরুষ স্থির। সহজে নিজেকে প্রকাশ করতে চায় না। হাজারো কষ্টকে হজম করে ফেলে। তাদের বুক ফাটলেও মুখ ফোটে যারা তারা বেদনার নিষ্কৃতি চায়। সফল হলে অতি উচ্ছ্বাসে ফেটে পড়ে না। ব্যথ হলেও অতি আবেগে ভেঙে যায় না। তারা জীবনকে চেনে আঘাতে আঘাতে বেদনায় বেদনায়। তারা জানে সত্য কঠিন তারপরও সত্যকেই ভালোবাসে। জীবনের নির্মম বাস্তবতাকে মেনে নিয়ে জীবন পরিচালনা করে ।",
      "tag": "CCC 24",
      "sub_questions": [
        {
          "label": "ক",
          "question": "খোদা কাকে যথেষ্ট অর্থ দিয়েছেন?",
          "explanation": "খোদা বহিপীরকে যথেষ্ট অর্থ দিয়েছেন।"
        },
        {
          "label": "খ",
          "question": "হাশেম আলি তাহেরাকে বাঁচানোর জন্য এত ব্যতিব্যস্ত কেন হয়েছিল?",
          "explanation": "হাশেম আলি অত্যন্ত যুক্তিবাদী, আধুনিক ও মানবিক অনুভূতিসম্পন্ন মানুষ হওয়ায় তাহেরার প্রকৃত সমস্যা উপলব্ধি করে তাকে বাঁচানোর জন্য ব্যতিব্যস্ত হয়েছিল। হাশেম আলির কাছে মানবীয় মূল্যবোধ ও ন্যায়বোধের গুরুত্ব সর্বাধিক। বজরায় সেই প্রথম তাহেরার সমস্যা অনুধাবন করে। সে তাহেরার অধিকার সচেতনতা ও চেতনা উপলব্ধি করে। এ কারণে সে তার প্রতি সহানুভূতিশীল হয়ে পড়ে। তাহেরার প্রতি করা সামাজিক অবিচারকে সে প্রশ্রয় দেয় না। ফলে পিরপ্রথার মতো ধর্মীয় কুসংস্কার ও সামাজিক ভাবে অবিচারের শিকার হওয়া তাহেরাকে বাঁচাতে হাশেম আলি ব্যতিব্যস্ত হয়েছিল ।"
        },
        {
          "label": "গ",
          "question": "উদ্দীপকটির সঙ্গে 'বহিপীর' নাটকের কোন কোন চরিত্রের সঙ্গে কী কী ভাবে মিল আছে ?",
          "explanation": "ধৈর্য ও বাস্তবতা উপলব্ধি করে জীবন পরিচালনার দিক থেকে উদ্দীপকটির সঙ্গে নাটকের জমিদার হাতেম আলি ও বহিপীরের মিল রয়েছে। 'বহিপীর' নাটকের জমিদার হাতেম আলি একজন ধীর স্থির ব্যক্তিত্ববান মানুষ। তিনি জমিদারি হারিয়ে ফেলবেন এই দুঃখে ভারাক্রান্ত হলেও স্ত্রী- পুত্রকে তা জানতে দেন না। বহিপীর তাহেরাকে টাকা ধার দেওয়ার বিনিময়ে ফেরত চাইলে এটা অন্যায় এ বাস্তবতাকে উপলব্ধি করেন। অন্যদিকে বহিপীর ও খুবই ধীর-স্থির, পরিস্থিতি অনুধাবন করে সিদ্ধান্ত গ্রহণে পারদর্শী এক চরিত্র। উদ্দীপকে ব্যক্তিত্ববান পুরুষের সম্পর্কে বলা হয়েছে- এমন স্বভাবের মানুষেরা সহজে নিজেকে প্রকাশ করে না। অনেক কষ্ট সহ্য করে তারা নিজেকে সংবরণ করতে জানে। ব্যর্থ হলে তারা ভেঙে পড়ে না এবং সফলতার আবেগে উচ্ছ্বাস প্রকাশ করে না। কঠিন সত্যকে ভালোবেসে বাস্তবতা মেনে জীবন চালায় তারা। উক্ত বৈশিষ্ট্য জমিদারি হারিয়ে উঠেছে। আবার ধর্ত বহিপীর তাহেরাকে পাওয়ার জন্য শান্তভাবে হাতেম আলির নিকৃষ্ট কাজের মাধ্যমে টাকা গ্রহণ না করার চরিত্রে ফুটে আলির টাকা ধার না নেওয়া এবং তাহেরার বজরা ছেড়ে পালিয়ে যাওয়ার পরিস্থিতি বুঝে পদক্ষেপ নেওয়ার বিষয়টিও প্রতীয়মান হয়।বিষয়টিও শেষপর্যন্ত বহিপীর বাস্তবতা স্বীকার করে মেনে নেয়। তাই বলা যায় যে উদ্দীপকে ব্যক্তিত্ববান পুরুষের যে চারিত্রিক বৈশিষ্ট্য প্রকাশ পেয়েছে তার সাথে আলোচ্য নাটকের বহিপীর ও হাতেমের মিল আছে ।"
        },
        {
          "label": "ঘ",
          "question": "উদ্দীপকটি হাতেম আলি চরিত্রের প্রামাণ্য চিত্র।'-এ বক্তব্যের আলোকে হাতেম আলি চরিত্র চিত্রণ করো।",
          "explanation": "উদ্দীপকের আলোকে ‘বহিপীর’ নাটকের হাতেম আলি চরিত্রকে একটি ব্যক্তিত্ববান, সহনশীল ও বাস্তবতানির্ভর চরিত্র হিসেবে চিত্রিত করা যায়। সে একজন স্থিরচেতা পুরুষ, যিনি নিজের অনুভূতি সহজে প্রকাশ করেন না। তাহেরার বাবা হিসেবে তিনি সমাজের কুসংস্কার ও চাপের মুখে থেকেও নিজের মেয়ের ভবিষ্যৎ নিয়ে দ্বিধাদ্বন্দ্বে ভোগেন। তিনি সবকিছু মেনে নেওয়ার মতো একজন, যে জীবনের আঘাতে আঘাতে কঠোর বাস্তবতা শিখেছেন। কিন্তু মেয়ের প্রতি তার ভালোবাসা ও ভেতরের দ্বন্দ্ব তাকে মানবিক করে তোলে। তিনি বেদনাকে লুকিয়ে রাখেন, অতি আবেগে ভাঙেন না, আবার উচ্ছ্বাসেও ভেসে যান না। জীবনের কঠিন সত্যকে মেনে নিয়েই নিজের মতো করে পথ খুঁজে নেওয়ার চেষ্টা করেন। এভাবেই হাতেম আলি এক বাস্তব, সংযত ও মানবিক পিতার প্রতীক হয়ে উঠেছেন।"
        }
      ]
    }
  ]
}