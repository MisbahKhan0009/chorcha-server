{
  "title": "সিলেট বোর্ড ২০২২",
  "subtitle": "বাংলা ১ম পত্র (11)",
  "questions": [
    {
      "number": "1",
      "uddipok": "ফুটেফুটে কিশোরী নীলা কথা বলতে পারে না। কিন্তু নানা অঙ্গভঙ্গির মাধ্যমে নিজের গ্রহণযোগ্যতা অর্জন করতে চায়। সবার মনের ভাষা সে বুঝতে পারে অন্তর্দৃষ্টি দিয়ে। লোকে তাকে ঠাট্টা করে। সে কষ্ট পায়। এতে তার মা বিরক্ত হয়। সে ঘরের দরজা বন্ধ করে বসে থাকে।",
      "tag": "SB 22",
      "sub_questions": [
        {
          "label": "ক",
          "question": "সুভার বাবার নাম কী?",
          "explanation": "সুভার বাবার নাম বাণীকণ্ঠ।"
        },
        {
          "label": "খ",
          "question": "সুভা কলকাতায় যেতে চায় না কেন?",
          "explanation": "পরিচিত পরিবেশের প্রতি প্রবল মায়া অনুভব করায় সুভা কলকাতায় যেতে চায় না। বাক্‌প্রতিবন্ধী সুভার মাঝে তার বাড়ির প্রতি রয়েছে গভীর মমত্ববোধ। বাড়ির চারপাশের প্রকৃতির সঙ্গে সে করে নিয়েছে মিতালি। বোবা হওয়ার কারণে তার তেমন কোনো বন্ধু নেই। গোয়ালের দুটি গাভি, ছাগল, বিড়ালশাবক আর মানবসমাজের অন্তর্ভুক্ত প্রতাপ তার নিত্য সহচর। এদেরকে ছেড়ে কলকাতার অনিশ্চয়তাভরা জীবনকে মেনে নিতে সায় দেয় না সুভার মন।"
        },
        {
          "label": "গ",
          "question": "উদ্দীপকের নীলার সাথে 'সুভা' গল্পের সুভার যে সাদৃশ্য রয়েছে তা বর্ণনা করো।",
          "explanation": "উদ্দীপকের নীলার সঙ্গে 'সুভা' গল্পে সুভার প্রতিবন্ধিতা ও লাঞ্ছনা সহ্য করার দিক থেকে সাদৃশ্য রয়েছে। সুভা বাষ্প্রতিবন্ধী এক কিশোরী। তার এই প্রতিবন্ধী অবস্থা সমাজের সকলে স্বাভাবিকভাবে গ্রহণ করেনি। বিশেষ করে তার মা তাকে গর্ভের কলঙ্ক মনে করতেন। প্রতিবেশীরা তার সম্মুখে কটু কথা বলত। সুভা কষ্ট পেয়ে নীরবে মানুষ থেকে দূরে প্রকৃতির মাঝে একটি আলাদা জগৎ সৃষ্টি করে নিয়েছিল। প্রতিবন্ধীদের প্রতি মানুষের এই নির্মম আচরণ অত্যন্ত বেদনার। এই বেদনা সুভার হৃদয়কে ছাপিয়ে পাঠকের হৃদয়েও রক্তক্ষরণ ঘটিয়েছিল। উদ্দীপকের নীলা যেন সুভার অন্য প্রতিচ্ছবি। নীলাও বাষ্প্রতিবন্ধী। নীলার মুখে ভাষা না থাকলেও মনের ভাব প্রকাশে তার সমস্যা হয় না। সে অঙ্গভঙ্গির মাধ্যমে ভাব প্রকাশ করতে পারে। কিন্তু তার প্রতিবন্ধিতার জন্য সমাজের লোক হাসিঠাট্টা করে। তাকে নিয়ে নানা কটূক্তি করে। স্বয়ং নীলার মা-ও তার প্রতি এই বিষয়ে বিরক্ত। এই জন্য নীলা মনের কষ্টে ঘরে দরজা বন্ধ করে থাকে। তাই বলা যায়, উদ্দীপকের নীলার সঙ্গে 'সুভা' গল্পের সুভার প্রতিবন্ধিতা ও লাঞ্ছনা ভোগের দিক থেকে সাদৃশ্য রয়েছে।"
        },
        {
          "label": "ঘ",
          "question": "\"শারীরিক প্রতিবন্ধিতা মানবিক অনুভূতির অন্তরায় নয়\"-উদ্দীপক ও 'সুভা' গল্পের আলোকে উক্তিটি মূল্যায়ন করো।",
          "explanation": "উদ্দীপক ও 'সুভা' গল্পের আলোকে বলা যায় যে, শারীরিক প্রতিবন্ধিতা মানবিক অনুভূতির অন্তরায় নয়- কেননা, অনুভূতি সদা সক্রিয়। 'সুভা' গল্পে সুভা বাক্‌প্রতিবন্ধী। সুভার শারীরিক প্রতিবন্ধিতা তার অনুভূতি প্রকাশে কোনো বাধা হয়ে দাঁড়াতে পারেনি। সুভা সৃষ্টি জগতের সকল কিছু দৃষ্টির মধ্য দিয়ে গ্রহণ করে। আমাদের সমাজের মানুষের ধারণা যে কথা বলতে পারে না তার হয়তো অনুভূতি শক্তিও নেই। কিন্তু এই ধারণা, সম্পূর্ণ ভ্রান্ত। যাদের মুখের ভাষা নেই তাদের অনুভূতি বেশি সক্রিয়। সুভার বড়ো বড়ো দুটি চোখ ও ওষ্ঠাধর মানবিক ভাবপ্রকাশের অন্যতম মাধ্যম। এই ভাবেই সে সৃষ্টি করেছিল তার আলাদা জগৎ যেখানে সকলেই তার ভাষা বুঝত। তাই প্রতিবন্ধিতা সুভার মানবিক অনুভূতি প্রকাশে বাধা হতে পারেনি। উদ্দীপকের নীলারও মুখের ভাষা ছিল না। তাই বলে তার মনের ভাব প্রকাশ থেমে থাকেনি। নীলা অঙ্গভঙ্গির মাধ্যমে তার মনের ভাব অন্যের কাছে প্রকাশ করেছে। যেহেতু নীলার মুখের ভাষা ছিল না সেহেতু তার অনুভূতি ছিল সক্রিয়। সেই সক্রিয় অনুভূতি দিয়ে নীলা সবার মনের ভাব বুঝতে পারত। নীলার অন্তর্দৃষ্টি ছিল খুবই সূক্ষ্ম। তাই নীলার প্রতিবন্ধিতাও তার অনুভূতি প্রকাশে বাধা হতে পারেনি। উদ্দীপক ও 'সুভা' গল্প আলোচনার পরিপ্রেক্ষিতে আমরা এটা অনুধাবন করতে পারি যে, শারীরিক প্রতিবন্ধিতা কখনো মানবিক অনুভূতির অন্তরায় হতে পারে না। প্রতিবন্ধীদের প্রতি সহানুভূতি ও সহযোগিতার মনোভাব থাকলে তারাও স্বাভাবিক মানুষের মতো জীবনযাপন করতে পারে, ভাব প্রকাশ করতে পারে। প্রতিবন্ধীদের অনুভূতি শক্তি সূক্ষ্ম। এই কারণে সুভা ও নীলা তাদের মানবিক অনুভূতি বিভিন্ন অঙ্গভঙ্গির মাধ্যমে প্রকাশ করত। আবার অন্যের মানবিক অনুভূতি তাদের সূক্ষ্ম অন্তর্দৃষ্টি দিয়ে বুঝতে পারত। তাই বলা যায়, শারীরিক প্রতিবন্ধিতা মানবিক অনুভূতির অন্তরায় নয়।"
        }
      ]
    },
    {
      "number": "2",
      "uddipok": "সাজেদা স্বামীর সংসারে এসে দেখল, এখানে তার অনেক দায়িত্ব। সংসারের প্রতিটি কাজেই তাকে প্রয়োজন। আস্তে আস্তে সে সংসারে গভীরভাবে আবদ্ধ হয়ে পড়ে। কিন্তু অন্যদের কাছে তার কাজের তেমন গুরুত্ব নেই। সংসারের কঠিন মায়াজাল থেকে তার আর বেরোবারও সুযোগ নেই।",
      "tag": "SB 22",
      "sub_questions": [
        {
          "label": "ক",
          "question": "নিমগাছ কোন রোগের মহৌষধ?",
          "explanation": "নিমগাছ চর্মরোগের মহৌষধ।"
        },
        {
          "label": "খ",
          "question": "বাড়ির পাশে 'নিমগাছ' গজালে বিজ্ঞরা খুশি হন কেন?",
          "explanation": "নিমের হাওয়া ভালো বলে বাড়ির পাশে নিমগাছ গজালে বিজ্ঞরা খুশি হন। বনফুল রচিত 'নিমগাছ' গল্পে নিমগাছকে খুব উপকারী বৃক্ষ হিসেবে তুলে ধরা হয়েছে। আমাদের প্রাত্যহিক জীবনে নিমগাছের ব্যবহার ব্যাপক। নিমগাছ তার পাতা, বাকল ও ছায়া দিয়ে মানুষকে নিরলসভাবে সেবা দিয়ে যায়। নিমগাছ পরিবেশের জন্যও অত্যন্ত উপকারী। নিমগাছের এসব উপকারিতা আছে বলেই বাড়ির পাশে গজালে বিজ্ঞরা খুশি হন।"
        },
        {
          "label": "গ",
          "question": "উদ্দীপকের সাথে 'নিমগাছ' গল্পের সাদৃশ্য বর্ণনা করো।",
          "explanation": "উদ্দীপকের সাথে 'নিমগাছ' গল্পের গৃহলক্ষ্মীর সংসারের জালে আবদ্ধ হওয়ার দিকটি সাদৃশ্যপূর্ণ। 'নিমগাছ' একটি প্রতীকী গল্প। এই গল্পে নিমগাছের অন্তরায়ে লেখক একটি একান্নবর্তী পরিবারের গৃহলক্ষ্মীর জীবনী বর্ণনা করেছেন। গৃহলক্ষ্মী দিনরাত পরিবারের জন্য কাজ করে। পরিবারের সকলেই তার নিকট থেকে সুযোগ- সুবিধা ভোগ করে। নিমগাছের প্রত্যেকটি উপাদান যেমন মানুষের জন্য উপকারী ঠিক তেমনি গৃহলক্ষ্মীও পরিবারের মানুষের জন্য উপকারী। গৃহলক্ষ্মীর নিকট থেকে সকলে সুবিধা ভোগ করলেও তার প্রতি কারো বিন্দুমাত্র সহানুভূতি ও ভালোবাসা নেই। কেউ তার যত্ন করে না। মাঝে মাঝে পরিবার ছেড়ে চলে যেতে ইচ্ছা করলেও সংসারের জালে আবদ্ধ হওয়ার কারণে যেতে পারে না। উদ্দীপকের সাজেদা ও 'নিমগাছ' গল্পের গৃহলক্ষ্মীটির প্রতিচ্ছবি। সাজেদা বিয়ের পর স্বামীর ঘরে এসে দেখে তার অনেক দায়িত্ব ও কর্তব্য। সংসারের প্রত্যেকটি মানুষের জন্য তাকে কাজ করতে হয়। সাজেদা অত্যন্ত নিষ্ঠার সাথে তার দায়িত্ব পালন করে। কিন্তু সংসারের কেউ তাকে বিশেষভাবে যত্ন করে না। সবাই তার নিকট থেকে সুবিধা গ্রহণ করে। এই জন্য মাঝে মাঝে সংসার থেকে বেরিয়ে পড়তে চায়; কিন্তু সংসারের কঠিন মায়াজালে আবদ্ধ হওয়ায় সেই সুযোগ আর নেই। তাই বলা যায়, উদ্দীপকের সাথে 'নিমগাছ' গল্পের গৃহলক্ষ্মীর সংসার জালে আবদ্ধ হওয়ার দিকটি সাদৃশ্যপূর্ণ।"
        },
        {
          "label": "ঘ",
          "question": "উদ্দীপকটি 'নিমগাছ' গল্পের সমগ্র ভাব ধারণ করেছে কি? তোমার উত্তরের সপক্ষে যুক্তি দেখাও।",
          "explanation": "\"উদ্দীপকটিতে 'নিমগাছ' রচনার সমগ্র ভাব প্রকাশ পায়নি' কেননা, উদ্দীপকে শুধু অন্যের কল্যাণে নিজেকে বিলিয়ে দেওয়ার দিকটি প্রকাশিত হয়েছে। 'নিমগাছ' গল্পে লেখক প্রতীকাশ্রয়ে সংক্ষিপ্ত অবয়বের মধ্যে বিপুল বক্তব্য উপস্থাপন করেছেন। নিমগাছের প্রতীকে একজন গৃহলক্ষ্মীর নিরলস আত্মত্যাগের কাহিনি ব্যক্ত করেছেন। নিমগাছের বর্ণনা, এর পাতা, বাকল, ছায়া ইত্যাদির বাহ্যিক উপকারিতা বর্ণনার মাধ্যমে পরিধারে গৃহলক্ষ্মীর ভূমিকা তুলে ধরেছেন। কবিরাজ যেমন তার চিকিৎসার কাজে, সাধারণ মানুষ প্রত্যহিক প্রয়োজনে নিমগাছকে অনবরত ব্যবহার করে থাকে তেমনি গৃহলক্ষ্মীকেও পরিবারের সকলে তাদের প্রয়োজনে ব্যবহার করে। মাঝে মাঝে গৃহলক্ষ্মীটি হতাশাগ্রস্ত হয়ে জীবনের প্রতি নিরাসক্ত হন এবং সংসার থেকে চলে যেতে চান। উদ্দীপকের গাছের মধ্যে 'নিমগাছ' গল্পের আংশিকভাব প্রকাশিত হয়েছে, কেননা উদ্দীপকে শুধু নীরবে নিজেকে মানুষের কল্যাণে ব্যবহারের ব্যাপারটি সাদৃশ্যপূর্ণ। কিন্তু গল্পে যে অন্যান্য অনুষঙ্গ আছে উদ্দীপকে সেই বিষয়ের উল্লেখ নেই। উদ্দীপকে কবিরাজ ও কবির উল্লেখ নেই। প্রতীকাশ্রয়ী গৃহলক্ষ্মীটির ভালো লাগা, মন্দ লাগার বিষয়টিও উদ্দীপকে প্রাধান্য পায়নি। উদ্দীপক ও 'নিমগাছ' গল্প অবলম্বনে এ কথা স্পষ্ট বলা যায় যে, উদ্দীপকে 'নিমগাছ' গল্পের সমগ্র ভাব প্রকাশ পায়নি। কারণ উদ্দীপকে শুধু নীরবে- নিভৃতে মানুষের মঙ্গলে নিজেকে নিয়োজিত করার বিষয়টি উল্লেখ আছে। কিন্তু 'নিমগাছ' গল্পে নিমগাছের উপকারিতার দিকটি ছাড়াও নিমগাছের প্রতি সমাজ ও পরিবারের মানুষের অবজ্ঞা, অবহেলার বিষয়টি উল্লিখিত। নিমগাছের আগালে একটি গৃহবধূর নীরবে কাজ করে যাওয়ার বিষয়ও গল্পে উল্লিখিত, যা উদ্দীপকে অনুপস্থিত। তাই বলা যায়, উদ্দীপকটিতে' নিমগাছ' গল্পের সমগ্র ভাব প্রকাশ পায়নি।"
        }
      ]
    },
    {
      "number": "3",
      "uddipok": "ইমন ও সাকিব দুজন বাল্য বন্ধু। তারা দুজনই শিক্ষিত। পেশাগত জীবনে ইমন একজন ব্যবসায়ী। ইমনের টাকা ও বাড়ি-গাড়ি কিছুরই অভাব নেই। এলাকার সবাই তাকে চেনে। আর সাকিব পেশা হিসেবে শিক্ষকতাকে বেছে নিয়েছে, পাশাপাশি সমাজসেবামূলক কাজও করে। গত বন্যায় সাকিবের গ্রামটি লন্ডভন্ড হয়ে যায়। এ সময় সাকিব তার ছাত্রদের নিয়ে ত্রাণসামগ্রী সংগ্রহ করে দুর্যোগে ক্ষতিগ্রস্তদের কাছে পৌছে দেয়। অথচ ইমন সাহায্যের বদলে অসহায় মানুষের অসহায়ত্বের সুযোগে স্বল্প মূল্যে বিঘা বিঘা জমি কিনে নেয়।",
      "tag": "SB 22",
      "sub_questions": [
        {
          "label": "ক",
          "question": "ফতুর কী?",
          "explanation": "ফতুর হলো নিঃস্ব বা সর্বস্বান্ত।"
        },
        {
          "label": "খ",
          "question": "মানব মুক্তির প্রয়োজন কেন?",
          "explanation": "মানবজীবনের উন্নয়নের মাধ্যমে মনুষ্যত্ববোধসম্পন্ন জাতি গড়ে তোলার জন্য মানবমুক্তির প্রয়োজন। 'শিক্ষা ও মনুষ্যত্ব' প্রবন্ধের প্রাবন্ধিকের মতে, শিক্ষার মাধ্যমে আমাদের মানবিক মূল্যবোধের জাগরণ ঘটানো প্রয়োজন। আর জীবসত্তার চাহিদা সঠিকভাবে পূরণ করতে না পারলে এটিও দুরূহ হয়ে পড়ে। তাই মানবমুক্তির জন্য প্রয়োজন প্রথমে মানুষকে অন্নবস্ত্রের চিন্তা থেকে মুক্তি দেওয়া এবং এরপর শিক্ষার মাধ্যমে মনুষ্যত্বের সঙ্গে পরিচয় করানো।"
        },
        {
          "label": "গ",
          "question": "উদ্দীপকে ইমনের মানসিকতায় 'শিক্ষা ও মনুষ্যত্ব' প্রবন্ধের যে দিকটি প্রকাশিত হয়েছে তা ব্যাখ্যা করো।",
          "explanation": "উদ্দীপকে ইমনের মানসিকতায় 'শিক্ষা ও মনুষ্যত্ব' প্রবন্ধের জীবসত্তার দিকটি প্রকাশ পেয়েছে। 'শিক্ষা ও মনুষ্যত্ব' প্রবন্ধে প্রাবন্ধিক মানুষের জীবনকে দুই তলা ঘরের সাথে তুলনা করেছেন। জীবসত্তা হলো সেই ঘরের নিচ তলা। জীবসত্তায় বিশ্বাসী মানুষ মৌলিক চাহিদা তথা অন্ন ও বস্ত্রের চিন্তার শৃঙ্খলে বন্দি। এদের কাছে ব্যক্তিস্বার্থ ও অর্থ উপার্জন ছাড়া জীবনের কোনো উদ্দেশ্য নেই। জীবসত্তা যাদের মধ্যে বেশি সক্রিয় তারা অর্থসাধনাকেই জীবনসাধনা মনে করে। তাদের কাছে মানবিক ব্যাপার সম্পূর্ণই উপেক্ষিত। এই সকল মানুষ জাগতিক সুখ-সমৃদ্ধির জন্য মনুষ্যত্ববিবর্জিত কাজ করতেও কুণ্ঠিত হয় না। উদ্দীপকের ইমনের মানসিকতায় জীবসত্তার বৈশিষ্ট্য বিদ্যমান। ইমনের কাছে মানবতা, পরোপকারিতা উপেক্ষিত। ইমনের জীবনের একমাত্র উদ্দেশ্য অর্থ উপার্জন করা ও সম্পদের মালিক হওয়া। এই উদ্দেশ্য অর্জনের জন্য সে মনুষ্যত্ব, মূল্যবোধ, সহানুভূতি ও বিবেকবর্জিত হয়েছে। মানুষের দুঃখকষ্ট তাকে বিন্দুমাত্র ব্যথা দেয় না। তাইতো ভয়াবহ বন্যায় মানুষকে সাহায্য না করে তাদের অসহায়তার সুযোগ নিয়ে অল্প দামে তাদের জমি কিনে সম্পদের মালিক হয়েছে। ইমনের চারিত্রিক বৈশিষ্ট্য বিশ্লেষণ করে বলা যায় যে, ইমনের মানসিকতায় 'শিক্ষা ও মনুষ্যত্ব' প্রবন্ধের জীবসত্তার দিকটি প্রকাশ পেয়েছে।"
        },
        {
          "label": "ঘ",
          "question": "\"উদ্দীপকে সাকিবের মধ্যে শিক্ষার অপ্রয়োজনীয় দিকটি প্রকাশ পেয়েছে\"- 'শিক্ষা ও মনুষ্যত্ব' প্রবন্ধের আলোকে মন্তব্যটি বিশ্লেষণ করো।",
          "explanation": "উদ্দীপকে সাকিবের মধ্যে শিক্ষার অপ্রয়োজনীয় দিক তথা মনুষ্যত্বের দিকটি প্রকাশ পেয়েছে। 'শিক্ষা ও মনুষ্যত্ব' প্রবন্ধে শিক্ষার দুটি দিকের কথা উল্লেখ করা হয়েছে। শিক্ষার দুটি দিকের মধ্যে অপ্রয়োজনীয় দিকটি সবচেয়ে শ্রেষ্ঠ। শিক্ষা যাদের মধ্যে মনুষ্যত্বের আলো জ্বালাতে পারে তারা জীবনকে উপলব্ধি করতে শেখে। মনুষ্যত্বের আলোয় আলোকিত মানুষ জানে কীভাবে মানবজীবনে সোনা ফলানো যায়। অর্থসাধনা যে জীবনসাধনা নয় এই কথা মনুষ্যত্বলোকের সন্ধান না পাওয়া গেলে উপলব্ধি করা যায় না। মনুষ্যত্বের শিক্ষায় শিক্ষিত মানুষই বোঝে যে, অন্নবস্ত্রের প্রাচুর্যের চেয়েও মুক্তি বড়ো। তাই তারা ক্ষুদ্র ব্যক্তিস্বার্থে নিয়োজিত না থেকে মানুষের কল্যাণে কাজ করে, দেশের কল্যাণে কাজ করে। উদ্দীপকের সাকিব উচ্চশিক্ষিত হয়ে সমাজ ও জাতির সেবার মানসিকতা নিয়ে শিক্ষকতাকে পেশা হিসেবে গ্রহণ করে। শিক্ষকতার মাধ্যমে মানুষকে মনুষ্যত্বের শিক্ষায় শিক্ষিত করার সুযোগ আছে। সাকিব নিজেও অন্যের বিপদের সময় সামর্থ্যমতো সাহায্য করে। সাকিব সমাজের মানুষকে অর্থ চিন্তার নিগড়ে বন্দি না থেকে মানবকল্যাণে কাজ করা পরামর্শ দেয়। ফলে তার মনুষ্যত্বের শিক্ষায় শিক্ষিত হয়ে সমাজকে আলোকিত করার কাজে অংশ নিতে পারে। 'শিক্ষা ও মনুষ্যত্ব' প্রবন্ধে মানবসত্তার জাগরণের কথা বলা হয়েছে।- প্রাবন্ধিক মনে করেন, শিক্ষার আসল উদ্দেশ্য মানুষকে মনুষ্যত্বের শিক্ষায় শিক্ষিত করে তোলা। মানুষ যত মনুষ্যত্বের শিক্ষায় শিক্ষিত হবে সমাজ তত মানবিক হবে। মনুষ্যত্ব বিকাশের এই দিকটিকেই প্রাবন্ধিক অপ্রয়োজনীয় দিক বলেছেন। প্রাবন্ধিক মনে করেন, শিক্ষার শ্রেষ্ঠ দিক এই অপ্রয়োজনীয় দিকের মধ্যে নিহিত।"
        }
      ]
    },
    {
      "number": "4",
      "uddipok": "গতকাল সন্ধ্যায় মিলিটারি এসে স্কুলে ক্যাম্প করেছে। মিলিটারির ভয়ে গ্রাম ছেড়ে দলে দলে লোক পালাচ্ছে। তাজির তার চাচাকে খুঁজতে বাজারের পাশ দিয়ে হাঁটতে থাকে। ঠিক সে সময়ে মিলিটারিদের একজন তাজিরের দিকে গুলি ছোঁড়ে। তাজিরের রক্তাক্ত শরীরটি মাটিতে লুটিয়ে পড়ে।",
      "tag": "SB 22",
      "sub_questions": [
        {
          "label": "ক",
          "question": "'গাজুরিয়া মাইর' কী?",
          "explanation": "'গাজুরিয়া মাইর' হলো গজারি কাঠের মতো শক্ত ও ভারী কাঠের লাঠি দিয়ে মার দেওয়া।"
        },
        {
          "label": "খ",
          "question": "'জামী স্কুলে যাচ্ছে না'-কেন?",
          "explanation": "দেশজুড়ে যুদ্ধাবস্থা বিরাজ করছে বলে স্কুল খুললেও. জামী স্কুলে যাচ্ছে না। 'একাত্তরের দিনগুলি' শীর্ষক দিনপঞ্জির লেখিকা শহিদ জননী জাহানারা ইমামের ছোটো ছেলে জামী দশম শ্রেণির ছাত্র। ১৯৭১ সালের যে সময়ে দেশজুড়ে পাকিস্তানি হানাদার বাহিনীর ধ্বংসলীলা চলছে সেসময় সরকার জোর করে এদেশের স্কুল-কলেজ খোলা রাখার ব্যবস্থা করেছে। দেশের এ অরাজক অবস্থায় যখন মানুষেরা নিরাপত্তাহীনতায় রয়েছে তখন কোনো ছাত্রেরই বই-খাতা নিয়ে স্কুলে যাওয়া বুদ্ধিমানের কাজ নয়। তাছাড়া লেখিকার স্বামী, রুমী, জামী ও লেখিকা আগে থেকেই আলাপ করে ঠিক করে রেখেছিলেন স্কুল খুললেও জামীর স্কুলে যাওয়া হবে না। এ কারণেই জামী স্কুলে যাচ্ছে না।"
        },
        {
          "label": "গ",
          "question": "উদ্দীপকে 'একাত্তরের দিনগুলি'র যে দিকটি ফুটে উঠেছে তা ব্যাখ্যা করো।",
          "explanation": "উদ্দীপকে 'একাত্তরের দিনগুলি' রচনার বাঙালিদের উপর পাকিস্তানিদের অত্যাচার ও নির্যাতনের দিকটি ফুটে উঠেছে। 'একাত্তরের দিনগুলি' মুক্তিযুদ্ধভিত্তিক রচনা। এই রচনায় লেখক মুক্তিযুদ্ধকালীন বাঙালিদের উপর পাকিস্তানের অত্যাচার ও নির্যাতনের বিভীষিকাময় বর্ণনা তুলে ধরেছেন। পাকিস্তানিরা বাঙালিদের পাখির মতো গুলি করে মারত, বাড়িঘর জ্বালিয়ে দিত। মানুষ পাকিস্তানিদের অত্যাচার ও নির্যাতনের ভয়ে শহর ছেড়ে গ্রামে আশ্রয় নিত। আবার কেউ কেউ পাকিস্তানিদের অত্যাচারের ভয়ে ভিটামাটি ছেড়ে দেশান্তরী হতো। উদ্দীপকেও পাকিস্তানিদের নির্মম নির্যাতনের চিত্র ফুটে উঠেছে। যুদ্ধের সময় পাকিস্তানিরা বাঙালিদের নির্যাতনের জন্য শহরের স্কুল-কলেজ ও বিশ্ববিদ্যালয়ে ক্যাম্প করেছিল। তারা বাঙালিদের ধরে এনে এই ক্যাম্পে নির্যাতন করত। তারা নির্বিচারে মানুষকে পাখির মতো গুলি করে মারত। তাই বলা যায়, উদ্দীপকে 'একাত্তরের দিনগুলি' রচনায় বাঙালিদের ওপর পাকিস্তানিদের নিমর্ম অত্যাচার ও নির্যাতনের দিকটি ফুটে উঠেছে।"
        },
        {
          "label": "ঘ",
          "question": "\"উদ্দীপকটি 'একাত্তরের দিনগুলি' রচনার মূলভাব প্রকাশে যথেষ্ট নয়\"- উক্তিটির যথার্থতা বিচার করো।",
          "explanation": "\"উদ্দীপকটি 'একাত্তরের দিনগুলি' রচনার মূলভাব প্রকাশে যথেস্ট নয়।\"- কেননা, উদ্দীপকে শুধু পাকিস্তানিদের নির্মম নির্যাতনের কথাই উল্লেখ আছে। 'একাত্তরের দিনগুলি' একটি মুক্তিযুদ্ধভিত্তিক স্মৃতিচারণামূলক রচনা। এই রচনায় গভীর বেদনার সঙ্গে তিনি তাঁর হৃদয়ে রক্তক্ষরণের কথা ব্যক্ত করেছেন। পাকিস্তানিদের অতর্কিত হামলায় বাঙালির জনজীবন বিপর্যস্ত। শহরের মানুষ গ্রামে আশ্রয় নিয়েছিল আর কিছু মানুষ দেশান্তরী হয়েছিল। অনেক মা তার সন্তানকে, বোন তার ভাইকে, স্ত্রী তার স্বামীকে হারিয়েছিল। বীর মুক্তিযোদ্ধারা পাকিস্তানিদের বিরুদ্ধে সাহসের সঙ্গে লড়াই করে স্বাধীনতা অর্জন করেছিল। উদ্দীপকেও বাঙালিদের উপর পাকিস্তানিদের অত্যাচার ও নির্যাতনের চিত্র ফুটে উঠেছে। স্কুলে স্কুলে পাকিস্তানিদের ক্যাম্প করে বাঙালিদের উপর অত্যাচার করার চিত্র ফুটে উঠেছে। মানুষকে নির্বিচারে গুলি করে মারছে। মানুষ ভয়ে গ্রামে আশ্রয় নিচ্ছে। উদ্দীপক ও 'একাত্তরের দিনগুলি' রচনার আলোকে বলা যায় যে, উদ্দীপকটি মূল রচনার মূলভাবকে সম্পূর্ণরূপে ফুটিয়ে তুলতে পারেনি। 'একাত্তরের দিনগুলি' রচনায় পাকিস্তানিদের অত্যাচারের কাহিনির পাশাপাশি বাঙালির ঘুরে দাঁড়ানোর কাহিনি বর্ণিত হয়েছে। বাঙালি জাতীয়তাবাদের কথা ও বাঙালির আত্মমর্যাদার কথা বলা হয়েছে। দেশপ্রেমের উজ্জ্বল নিদর্শন ফুটে উঠেছে রুমী, হাসান ইমাম, আলী যাকের, আলমগীর কবির ও রথীন্দ্রনাথ রায়ের মতো চরিত্রগুলোর মধ্যে। উদ্দীপকে এই বিষয়গুলো আলোচনা না করে শুধু বাঙালিদের উপর পাকিস্তানিদের নির্মম নির্যাতনের কথা ফুটিয়ে তোলা হয়েছে। এই জন্য বলা যায়, উদ্দীপকটি 'একাত্তরের দিনগুলি' রচনার মূলভাব প্রকাশে যথেষ্ট নয়।"
        }
      ]
    },
    {
      "number": "5",
      "uddipok": "৮ম শ্রেণি পাশ করে মাসুদ শহরে লেখাপড়া করতে গ্রাম ছাড়ে। লেখাপড়া শেষে সেখানেই চাকরি করে কর্মজীবন শুরু করে। দীর্ঘ ৪০ বছর পর গ্রামে ফিরলে অনেক লোকে তাকে দেখতে আসে। বাল্যবন্ধু করিমকে দেখে সে জোরে ডাক দেয়, \"ওরে করিম এদিকে আয়, তোরে দেখে পরাণডা জুড়াই।\" এ কথা শুনে তার চাচা বলেন, \"এখনো গ্রাম্য ভাষা তোর মনে আছে?” মাসুদ বলে, \"চাচা এই ভাষাতো আমার রক্ত-মাংসে মিশে আছে।”",
      "tag": "SB 22",
      "sub_questions": [
        {
          "label": "ক",
          "question": "স্রষ্টা কোন ভাষা বুঝতে পারেন?",
          "explanation": "স্রষ্টা সব ভাষা বুঝতে পারেন।"
        },
        {
          "label": "খ",
          "question": "“দেশী ভাষা উপদেশ মনে হিত অতি\" বলতে কী বোঝানো হয়েছে?",
          "explanation": "শুধু মাতৃভাষাতে কথা বলেই মনের সাধ মেটানো সম্ভব, মনের গূঢ়ভাব সম্পূর্ণরূপে ব্যক্ত করা সম্ভব- প্রশ্নোক্ত চরণটিতে এ কথাই প্রকাশিত হয়েছে। বাংলাদেশ আমাদের মাতৃভূমি। বংশানুক্রমে এদেশে আমাদের বসতি। তাই মাতৃভাষা বাংলায় বর্ণিত বক্তব্য আমাদের মনকে স্পর্শ করে। বাংলাতে আমাদের ভাবের প্রবাহ গতিশীল বলে এ ভাষাতে বয়োজ্যেষ্ঠগণ আমাদের হিতোপদেশ দেন। আমরা স্বপ্ন সাজাই, কাব্য লিখি- এ ভাষার অমিয় সুধা নিয়ে সফল জীবন গড়ি। আলোচ্য চরণটি দ্বারা মাতৃভাষার সঙ্গে আমাদের নিবিড় সম্পর্কের এ বিষয়টিকেই বোঝানো হয়েছে।"
        },
        {
          "label": "গ",
          "question": "'বঙ্গবাণী' কবিতায় উদ্দীপকের যে ভাবটি ফুটে উঠেছে তা ব্যাখ্যা করো।",
          "explanation": "'বঙ্গবাণী' কবিতায় উদ্দীপকের মাতৃভাষার প্রতি গভীর ভালোবাসার দিকটি ফুটে উঠেছে। 'বঙ্গবাণী' কবিতায় কবি মাতৃভাষার প্রতি গভীর ভালোবাসা ব্যক্ত করেছেন। তিনি এই কবিতায় মাতৃভাষার প্রতি গভীর উপলব্ধি ও বিশ্বাসের কথা ব্যক্ত করেছেন। কবির কাছে মাতৃভাষার মতো শ্রদ্ধার ও সম্মানের আর কিছু হতে পারে না। তিনি মনে করেন, মাতৃভাষা হলো শিক্ষা ও ভাব প্রকাশের সবচেয়ে উৎকৃষ্ট মাধ্যম। মাতৃভাষা আমাদের বংশপরম্পরায় অর্জিত সম্পদ। এই ভাষার মধ্যেই বাঙালির কল্যাণ ও মঙ্গল নিহিত। তাই মাতৃভাষার অমর্যাদা বা অসম্মান তিনি কোনোভাবেই মেনে নিতে পারেন না। কারণ তিনি মনে করেন মাতৃভাষার থেকে হিতকর আর কোনো ভাষা হতে পারে না। উদ্দীপকেও মাতৃভাষার প্রতি গভীর সম্মান ও মর্যাদা প্রকাশ করা হয়েছে। উদ্দীপকের মাসুদ দীর্ঘদিন গ্রাম ছেড়ে শহরে উচ্চশিক্ষার জন্য গিয়েছিলেন। কিন্তু তিনি গ্রামের ভাষাকে ছাড়েননি। কারণ জন্মস্থানের ভাষা জননীর মতো প্রিয়। এই ভাষার সাথে মিশে আছে মায়া-মমতা ও স্নেহ। মাতৃভাষা মানুষের রক্তে-মাংসে মিশে থাকে। তাই বলা যায়, 'বঙ্গবাণী' কবিতায় উদ্দীপকের মাতৃভাষার প্রতি শ্রদ্ধা ও ভালোবাসার দিকটি ফুটে উঠেছে।"
        },
        {
          "label": "ঘ",
          "question": "“উদ্দীপকের চেয়ে 'বঙ্গবাণী' কবিতার ভাবার্থ, অধিকতর ব্যাপক\"- উক্তিটি মূল্যায়ন করো।",
          "explanation": "'উদ্দীপকের চেয়ে 'বঙ্গবাণী' কবিতার ভাবার্থ অধিকতর ব্যাপক ও বিস্তৃত- কেননা বঙ্গবাণী কবিতায় মাতৃভাষার প্রতি ভালোবাসা প্রকাশের পাশাপাশি মাতৃভাষায় বিদ্বেষকারীদের প্রতি তীব্র ঘৃণাও প্রকাশিত হয়েছে। 'বঙ্গবাণী' কবিতায় মাতৃভাষার প্রতি প্রবল ভালোবাসা ও মর্যাদা প্রকাশিত হয়েছে। কবি এই কবিতায় মাতৃভাষার প্রতি সাহসী ও বলিষ্ঠ বাণী উচ্চারণ করেছেন। কবির মতে, মাতৃভাষার মতো প্রিয় আর কোনো ভাষা হতে পারে না। কবির অন্য কোনো ভাষার প্রতি দুর্বলতা বা পক্ষপাতিত্ব নেই। তিনি অন্য ভাষার প্রতি বিদ্বেষও পোষণ করেন না। তিনি সব ভাষার প্রতি সম্মান বা মর্যাদা পোষণ করেন কিন্তু মাতৃভাষাকে সবার উপরে মর্যাদা ও সম্মান দেন। এই জন্য তিনি মাতৃভাষায় অবজ্ঞাকারীদের এই দেশ ত্যাগ করতে বলেছেন। উদ্দীপকে মাতৃভাষার প্রতি প্রবল ভালোবাসা প্রকাশ করা হয়েছে। মাতৃভাষাকে রক্তের বন্ধন বলে আখ্যায়িত করা হয়েছে। একমাত্র মাতৃভাষায় কবির প্রাণ জুড়ায় সে কথাও উদ্দীপকে বর্ণিত আছে। কিন্তু মাতৃভাষার প্রতি বিদ্বেষকারীদের ব্যাপারে কোনো কথা নেই। উদ্দীপকে শুধু মাতৃভাষার প্রতি আবেগ প্রকাশ করা হয়েছে। উদ্দীপক ও 'বঙ্গবাণী' কবিতা আলোচনার প্রেক্ষিতে বলা যায় যে, বঙ্গবাণী কবিতার ভাবার্থ উদ্দীপক থেকে ব্যাপক ও বিস্তৃত। 'বঙ্গবাণী' কবিতায় মাতৃভাষার প্রতি গভীর ভালোবাসা প্রকাশ করার পাশাপাশি মাতৃভাষায় বিদ্বেষকারীদের প্রতি তীব্র ক্ষোভ ও বিদ্বেষ করা হয়েছে। এই কবিতায় যারা মাতৃভাষায় শিক্ষা অর্জন করতে অনাগ্রহ প্রকাশ করে তাদের দেশ ছেড়ে চলে যেতে বলেন। কবি মাতৃভাষায় বিদ্বেষকারীদের কঠিন ভাষায় তিরস্কার করেছেন। তিনি তাদের জন্ম পরিচয় নিয়ে প্রশ্ন তুলেছেন। কিন্তু উদ্দীপকে এইসব বিষয় উপেক্ষা করে শুধু মাতৃভাষার প্রতি আবেগ ও ভালোবাসা প্রকাশ করা হয়েছে। তাই বলা যায়, উদ্দীপকের চেয়ে 'বঙ্গবাণী' কবিতার ভাবার্থ অধিকতর ব্যাপক।"
        }
      ]
    },
    {
      "number": "6",
      "uddipok": "সজলপুর গ্রামের মসজিদে একদিন দোয়া মাহফিল ছিল। মাহফিল শেষে সবার মাঝে খাবারের প্যাকেট বিতরণ করা হয়। বিতরণের পরও কিছু প্যাকেট থেকে যায়। এমন সময় একজন ভিক্ষুক, এসে বলল, বাবা আজ সারাদিন কিছু খাইনি। আমাকে কিছু খেতে দিন। তার কথায় মৌলবি সাহেবের দয়া হলো। তিনি তাকে পেট ভরে খেতে দিলেন।",
      "tag": "SB 22",
      "sub_questions": [
        {
          "label": "ক",
          "question": "'আজারি' শব্দের অর্থ কী?",
          "explanation": "'আজারি' শব্দের অর্থ রুগ্ন/ব্যথিত।"
        },
        {
          "label": "খ",
          "question": "“ভেঙে ফেল ঐ ভজনালয়ের যত তালা দেওয়া দ্বার\" বুঝিয়ে লেখো।",
          "explanation": "মোল্লা-পুরুতের মতো ভন্ড ধর্মব্যবসায়ীরা ভজনালয়গুলো দখল করে নিজেদের স্বার্থসিদ্ধি করছে বলে কবি ভজনালয়ের সব তালা দেওয়া দ্বার ভেঙে ফেলতে বলেছেন। 'মানুষ' কবিতায় দেখা যায়, জীর্ণ-শীর্ণ ক্ষুধার্ত এক পথিক মন্দিরে পূজারির কাছে খাবার ভিক্ষা চায়। কিন্তু তাকে খাবার না দিয়ে পূজারি মন্দিরের দরজা বন্ধ করে দেয়। আবার, সাত দিন ধরে অভুক্ত এক মুসাফির মসজিদের মোল্লার কাছে খাবার চাইলে নামাজ না পড়ার অজুহাতে মোল্লা তাকে মসজিদ থেকে বিতাড়িত করে। ধর্মের রক্ষক হয়েও ধর্মীয় অনুশাসন না মেনে তারা উভয়েই অসহায় নিরন্ন মানুষকে খাবার না দিয়ে তাড়িয়ে দেয়। ধর্মশালাগুলোতে এ ধরনের অমানবিক কর্মকাণ্ডের জন্য কবি ভজনালয়ের সব, তালা দেওয়া দ্বার ভেঙে ফেলতে বলেছেন। অর্থাৎ ধর্মব্যবসায়ীদের মূলোৎপাটন করতে বলেছেন।"
        },
        {
          "label": "গ",
          "question": "উদ্দীপকের মৌলবি সাহেবের সাথে 'মানুষ' কবিতায় মোল্লার অমিল কোথায়? ব্যাখ্যা করো।",
          "explanation": "নিম্নের অনুরূপ : মানবিক আচরণের দিক থেকে উদ্দীপকের মৌলবি সাহেবের সাথে 'মানুষ' কবিতার মোল্লা সাহেবের অমিল রয়েছে। 'মানুষ' কবিতায় ধর্মকে ব্যবহার করে যারা নিজের স্বার্থ হাসিল করে কবি তাদের মুখোশ উন্মোচন করেছেন। এক্ষেত্রে মন্দিরের পুরোহিত ও মসজিদের মোল্লার মধ্যে কোনো তফাত নেই। কবিতায় মোল্লা সাহেবের কাছে এক ক্ষুধার্ত মুসাফির খাবার চাইলে মোল্লা সাহেব রেগে যায়। তাকে খাবার তো দেয়-ই না বরং নানাভাবে ভর্ৎসনা করে ফিরিয়ে দেয়। উদ্দীপকের বিষয়বস্তুতে আমরা ক্ষুধার্ত মানুষের প্রতি মৌলবি সাহেবের মানবিক আচরণ প্রত্যক্ষ করি। মিলাদ মাহফিলের বেঁচে যাওয়া বিরিয়ানির প্যাকেটে তার কোনো লোভ নেই। বরং ক্ষুধার্ত ফকিরকে খেতে দিয়েই তিনি তৃপ্তি লাভ করেন, যা আমরা আলোচ্য কবিতায় দেখতে পাই না। সুতরাং বলা যায়, মানবিক আচরণের দিক থেকে উদ্দীপকের মৌলবি সাহেবের সাথে 'মানুষ' কবিতার মোল্লা সাহেবের অমিল রয়েছে।"
        },
        {
          "label": "ঘ",
          "question": "\"'মানুষ' কবিতার মোল্লা সাহেব নয়, উদ্দীপকের মৌলবি সাহেবই মানবতার মূর্ত প্রতীক\"- বিশ্লেষণ করো।",
          "explanation": "\"মানুষ' কবিতার মোল্লা সাহেব নয়, উদ্দীপকের মৌলবি সাহেবই মানবতার মূর্ত প্রতীক।\"- উক্তিটি যথার্থ। 'মানুষ' কবিতায় কবি মন্দিরের পুরোহিত ও মসজিদের মোল্লার হৃদয়হীনতার পরিচয় তুলে ধরেছেন। মন্দিরের পুরোহিত ও মসজিদের মোল্লাদের কাজ হলো মানবতার সেবা করা। মানুষের কল্যাণে নিজের স্বার্থ ত্যাগ করে এগিয়ে আসা। কিন্তু মানুষ কবিতায় আমরা বিপরীত চিত্র দেখতে পাই। মন্দিরের পুরোহিত ক্ষুধার্ত ভিক্ষুককে খাবার না দিয়ে তাড়িয়ে দিয়েছিল। মসজিদের মোল্লাতো আরও তিরস্কার করে, কটাক্ষ করে ভিক্ষুককে খাবার না দিয়ে তাড়িয়ে দিয়েছিল। যা মানবতার পরিপন্থি ছিল। উদ্দীপকের মৌলবি সাহেব ছিলেন পরোপকারী, ও মানবতাবাদী। তিনি ব্যক্তিস্বার্থের ঊর্ধ্বে উঠে মানুষের সেবায় নিজেকে নিয়োজিত করেছিলেন। এই জন্য তিনি মসজিদের অতিরিক্ত খাবার মানুষের নিজের ভোগ বিলাসিতায় ব্যবহার না করে ক্ষুধার্ত অসহায় মানুষের মাঝে বিলিয়ে দিতেন। এই কাজের মাধ্যমে উদ্দীপকের মৌলবি সাহেবের মানবতার পরিচয় পাওয়া যায়। 'মানুষ' কবিতা ও উদ্দীপকের আলোকে বলা যায় যে, উদ্দীপকের মৌলবি সাহেবই মানবতার মূর্ত প্রতীক। উদ্দীপকের মৌলবি সাহেব মানুষের সেবাকেই পরম ধর্ম মনে করতেন। তিনি নিরন্ন, ক্ষুধার্ত ও ভিক্ষুকদের সেবার মাঝে ধর্মের মূলসুর খুঁজে পেতেন। এই জন্য তিনি স্বার্থ ও ভোগবাদী মানসিকতা পরিহার করে মানুষের সেবায় আত্মনিয়োগ করেছিলেন। কিন্তু 'মানুষ' কবিতার মোল্লা নিজ স্বার্থকেই বড়ো করে দেখেছেন। তাই বলা যায়, 'মানুষ' কবিতার মোল্লা সাহেব নয়, উদ্দীপকের মৌলবি সাহেবই মানবতার মূর্ত প্রতীক।"
        }
      ]
    },
    {
      "number": "7",
      "uddipok": "শাহেদ একজন হকার। প্রতিদিন সকাল হলেই সে খবরের কাগজ নিয়ে দ্বারে দ্বারে যায়। এটাকে সে অনেক বড়ো দায়িত্ব মনে করে। সে ঝড়-বৃষ্টি উপেক্ষা করেও দায়িত্ব পালন করে। এতে তার কোনো ক্লান্তি নেই। সল্প পারিশ্রমিকেও তার অসন্তুষ্টি নেই। সে মনে করে, টাকার চেয়ে দায়িত্ব বড়ো।",
      "tag": "SB 22",
      "sub_questions": [
        {
          "label": "ক",
          "question": "কত বছর বয়সে সুকান্ত ভট্টাচার্য মারা যান?",
          "explanation": "একুশ বছর বয়সে সুকান্ত ভট্টাচার্য মারা যান।"
        },
        {
          "label": "খ",
          "question": "রানার প্রতিদিন কেন ছুটে চলে?",
          "explanation": "রানার গ্রাহকদের কাছে ব্যক্তিগত ও প্রয়োজনীয় চিঠি পৌঁছে দিতে ছুটে চলে। রানারকে সঠিক সময়ে গন্তব্যে চিঠি পৌঁছে দিতে হয়। সে তার দায়িত্বের প্রতি সচেতন বলে রাতের অন্ধকারে নিদ্রাহীন ছুটে চলে সব ভয়কে তুচ্ছ করে। আবার নতুন খবর আনতেও তাকে ছুটে চলতে হয়।"
        },
        {
          "label": "গ",
          "question": "উদ্দীপকে 'রানার' কবিতার যে দিকটি ফুটে উঠেছে তা ব্যাখ্যা করো।",
          "explanation": "উদ্দীপকে 'রানার' কবিতার রানারের দায়িত্বশীলতা এবং স্বল্প মূল্যে শ্রম দেওয়ার দিকটি ফুটে উঠেছে। 'রানার' কবিতাটিতে শ্রমজীবী মানুষের জীবনযন্ত্রণার দুঃসহ বেদনার কথা তুলে ধরা হয়েছে। রানারের দায়িত্ব অত্যন্ত কঠিন। রানাররা এতটাই দায়িত্বশীল যে কোনো প্রতিকূলতা তাদের কাজের বাধা হয়ে ওঠে না। রাত হোক, দুর্গম পথ হোক, দুর্যোগপূর্ণ আবহাওয়া হোক নিরন্তর তারা মানুষের সেবাই কাজ করে চলে। দায়িত্বের বোঝার কারণে তাদের জীবন থেকে সুখ-দুঃখ, আনন্দ বেদনা উধাও হয়ে যায়। রানারদের জীবনে ক্লান্তি নেই, অবকাশ নেই। এত পরিশ্রম করেও তারা তাদের পরিবারের জন্য সুখ আনতে পারে না। তারা অন্যের মুখে হাসি ফুটায় নিজের অন্তরে ব্যথার কবর রচনা করে। উদ্দীপকের শাহেদও 'রানার' কবিতার রানারের প্রতিচ্ছবি। শাহেদও নিজের জীবনের সুখ-দুঃখ বিসর্জন দিয়ে অন্যের কাছে সংবাদ পৌঁছে দেওয়ার জন্য দ্বারে দ্বারে ঘোরে। নিজে না ঘুমিয়ে, অভুক্ত থেকে অন্যের অন্তরকে আলোকিত করার জন্য নির্দিষ্ট সময় সংবাদ পৌঁছে দেয়। শাহেদের কর্তব্য ও দায়িত্ব পালনে ঝড়-বৃষ্টি ও শত প্রতিকূলতা কোনো বাধা হয়ে দাঁড়াতে পারে না। তাই বলা যায়, উদ্দীপকের সাথে 'রানার' কবিতার রানারের দায়িত্বশীল আচরণ ও সহজলভ্য শ্রমের দিক থেকে সাদৃশ্য রয়েছে।"
        },
        {
          "label": "ঘ",
          "question": "\"উদ্দীপকটি 'রানার' কবিতার মূলভাবের আংশিক রূপ\"-উক্তিটি মূল্যায়ন করো।",
          "explanation": "\"উদ্দীপকটি 'রানার' কবিতার আংশিকভাব প্রকাশ করে সমগ্রভাব না\" কারণ উদ্দীপকে শুধু দায়িত্ব পালন ও স্বল্পমূল্যে শ্রমদানের দিকটি ফুটে উঠেছে। 'রানার' কবিতায় কবি রানারদের জীবনের দুঃখ-বেদনার কাব্য বর্ণনা করেছেন। এই কবিতায় রানার দায়িত্ব পালনের এক মূর্ত প্রতীক। তিনি দিনরাত দায়িত্বের বোঝা নিয়ে ছুটে চলেন। বিন্দুমাত্র অবকাশের সময় নেই। রানারের দায়িত্বের জন্য পরিবার-পরিজন অনেক বঞ্চিত হয়। শারীরিক অসুস্থতা ও প্রতিকূলতা রানারের দায়িত্ব পালনে বাধা হতে পারে না। স্ত্রীর ভালোবাসা, সন্তানের স্নেহ কখনো তার দায়িত্বের পথে বাধা হয়ে দাঁড়াতে পারে না। প্রতিদিন রানার অনেকের সুখ-দুঃখের সংবাদ পৌঁছে দেয় কিন্তু তার দুঃখের খবর কেউ রাখে না। রানারদের কর্তব্যের পথে তাকে পাড়ি দিতে হয় অনেক দুর্গম পথ, বিসর্জন দিতে হয় ঘুম, সুখ ও স্বাচ্ছন্দ্য। তবুও রানারের জীবনের দুঃখ-দারিদ্র্য ঘোচে না। উদ্দীপকের শাহেদের জীবনও যেন রানারের জীবনের সাথে একসূত্রে গাঁথা। কিন্তু উদ্দীপকে 'রানার' কবিতার সমগ্র ভাব ফুটিয়ে না তুলে শুধু কর্তব্যবোধের, দিকটি ফুটিয়ে তোলা হয়েছে। 'রানার' কবিতায় রানারের দুর্গম পথ পাড়ি দেওয়া কাহিনি যেমন আছে তেমনি প্রাকৃতিক বিপর্যয়ের সম্মুখে দুর্বার গতিতে সামনে এগিয়ে যাওয়ার কাহিনিও আছে। কিন্তু উদ্দীপকে এত বিশদ কাহিনি বর্ণিত না হয়ে শুধু পেশাগত দায়িত্ব পালন এবং অল্প বেতনের বিষয়টি উঠে এসেছে। উদ্দীপক ও 'রানার' কবিতার আলোকে বলা যায় যে, শাহেদ ও রানারের দায়িত্ব অনেক বড়ো ও বিস্তৃত। শাহেদের থেকে রানারের কর্তব্য নিষ্ঠা, আনন্দ-বেদনার গল্পগাথা, স্ত্রী ও সন্তানের না পাওয়ার বেদনা অনেক বেশি প্রকট। রানার অনেক জানা-অজানা খবর বহন করলেও কখনো লোভের বশবর্তী হয়ে অন্যের জিনিস ভোগ করার বাসনা জাগেনি। উদ্দীপকে শাহেদের জীবনেও শোষণ-বঞ্চনার কথা উল্লেখ থাকলেও রানারের জীবণযন্ত্রণা বেশি করুণ ও প্রকট। তাই বলা যায়, উদ্দীপকটি 'রানার' কবিতার সমগ্রভাব বহন করতে পারেনি শুধু মূলভাবের আংশিক রূপ প্রস্ফুটিত হয়েছে।"
        }
      ]
    },
    {
      "number": "8",
      "uddipok": "মেহের আলি পশ্চিম পাকিস্তানিদের অন্যতম দোসর। সাধারণ মানুষদের পরে এলে নির্যাতন-নিপীড়ন চালাত এবং অনেককে হত্যা করত। তাই মানুষ তাকে ঘৃণার চোখে দেখত। অপর পক্ষে সাজিদ সাহেব দেশের স্বার্থে স্বাধীনতা সংগ্রামী চেতনা নিয়ে সাধারণ মানুষকে উৎসাহ-উদ্দীপনা ও অনুপ্রেরণা জুগিয়ে মুক্তিযুদ্ধে অংশগ্রহণের জন্য উদ্‌বুদ্ধ করতেন।",
      "tag": "SB 22",
      "sub_questions": [
        {
          "label": "ক",
          "question": "বুধা কার বাড়িতে আগুন ধরিয়েছিল?",
          "explanation": "বুধা আহাদ মুন্সির বাড়িতে আগুন ধরিয়েছিল।"
        },
        {
          "label": "খ",
          "question": "বুধাকে গ্রামের লোক বিভিন্ন নামে ডাকত কেন?",
          "explanation": "বুধার অনেক গুণের কারণে বুধাকে গ্রামের লোক বিভিন্ন নামে ডাকত। 'কাকতাড়ুয়া' উপন্যাসে বুধা অনেক গুণের অধিকারী ছিল। গ্রামের মানুষের বিভিন্ন কাজে বুধা সাহায্য করত। তাই সবার কাছে সে প্রিয় হয়ে উঠেছিল। এজন্য একেক জন নিজেদের মতো করে বুধার নাম দিয়েছিল। গাঁয়ের লোকেরা বুধাকে কাকতাড়ুয়া বলে ডাকত। এছাড়া নোলক বুয়া ছন্নছাড়া, হরিকাকু মানিকরতন, জয়নাল চাচা সোনাবাবা, হাশেম মিয়া খোকনবাবু, গোবর কুড়ানি বুড়ি গোবর রাজা ইত্যাদি নামে ডাকত। মূলত সকলের প্রিয়পাত্র . এবং আস্থার মানুষ হয়ে ওঠায় বুধাকে গ্রামের লোক বিভিন্ন নামে ডাকত।"
        },
        {
          "label": "গ",
          "question": "উদ্দীপকের মেহের আলির সাথে 'কাকতাড়ুয়া' উপন্যাসের যে চারিত্রিক মিল খুঁজে পাওয়া যায় তা ব্যাখ্যা করো।",
          "explanation": "উদ্দীপকের মেহের আলির সাথে 'কাকতাড়ুয়া' উপন্যাসের শান্তি কমিটির চেয়ারম্যান আহাদ মুন্সির চারিত্রিক মিল খুঁজে পাওয়া যায়। 'কাকতাড়ুয়া' একটি মুক্তিযুদ্ধভিত্তিক উপন্যাস। এই উপন্যাসে পাকিস্তানিদের নির্মম, অত্যাচার, নিপীড়ন ও নির্যাতনের কাহিনি তুলে ধরা হয়েছে। মুক্তিযুদ্ধের সময় পাকিস্তানিদের পাশাপাশি বাংলাদেশে জন্মগ্রহণকারী কিছু রাজাকারের নির্যাতনের কথা তুলে ধরা হয়েছে যারা নিজের দেশের মানুষের ওপর পৈশাচিক অত্যাচার ও নির্যাতন চালিয়েছিল। সেই নরপিশাচদের প্রতিনিধি চরিত্র শান্তি কমিটির চেয়ারম্যান আহাদ মুন্সি। আহাদ মুন্সি মুক্তিযুদ্ধের সময় পাকিস্তানিদের মুক্তিযোদ্ধাদের বাড়ি চিনিয়ে দিত। মুক্তিযোদ্ধাদের বাড়িঘর লুট করতে সাহায্য করত। পাকিস্তানিদের ক্যাম্পে বাঙালি মা-বোনেদের ধরে নিয়ে গিয়ে অত্যাচার করত। উদ্দীপকের মেহের আলি ছিল পাকিস্তানিদের সমর্থক। মেহের আলি মুক্তিযুদ্ধের সময় রাজাকারের ভূমিকা পালন করেছিল। সে বাংলাদেশে জন্মেও বাঙালিদের বিরুদ্ধাচারণ করেছিল। বাঙালিদের ঘরবাড়ি চিনিয়ে দিয়ে পাকিস্তানিদের দ্বারা নির্যাতন চালাত। এভাবে অনেক বাঙালিকে সে হত্যা করতে সাহায্য করেছিল। এই জন্য মেহের আলি সকলের দৃষ্টিতে ঘৃণিত। তাই বলা যায়, উদ্দীপকের মেহের আলির সাথে 'কাকতাড়ুয়া' গল্পের আহাদ মুন্সির চরিত্রটি সাদৃশ্যপূর্ণ।"
        },
        {
          "label": "ঘ",
          "question": "\"উদ্দীপকের সাজিদ সাহেব ও উপন্যাসের শাহাবুদ্দীন এর লক্ষ্য-উদ্দেশ্য এক ও অভিন্ন\"- মন্তব্যটি মূল্যায়ন করো।",
          "explanation": "'উদ্দীপকের সাজিদ সাহেব ও উপন্যাসের শাহাবুদ্দিনের লক্ষ্য-উদ্দেশ্য এক ও অভিন্ন।' মন্তব্যটি যথার্থ-কারণ উভয়ই স্বাধীনতার জন্য মুক্তিযুদ্ধ করেছিলেন। 'কাকতাড়ুয়া' একটি মুক্তিযুদ্ধ আশ্রয়ী উপন্যাস। এই উপন্যাসে পাকিস্তানিদের অত্যাচার ও নির্যাতনের বিরুদ্ধে বাঙালিদের বিদ্রোহ ও প্রতিশোধ গ্রহণের কথা তুলে ধরেছেন। উপন্যাসে মুক্তিযোদ্ধাদের নেতা শাহাবুদ্দিন ছিলেন অত্যন্ত সাহসী, সাংগঠনিক মুক্তিযোদ্ধা। শাহাবুদ্দিনের লক্ষ্য ও উদ্দেশ্য এই উপন্যাসে বাঙালির লক্ষ্য ও উদ্দেশ্যে পরিণত হয়েছিল। শাহাবুদ্দিন বাঙালিদেরকে মুক্তিযুদ্ধের চেতনায় উজ্জীবিত করেছিলেন। গ্রামে গ্রামে ঘুরে সাধারণ মানুষকে মুক্তিযুদ্ধে অংশগ্রহণের জন্য অনুপ্রাণিত করেছিলেন। তিনি বাঙালিদেরকে অত্যাচারীদের বিরুদ্ধে রুখে দাঁড়াতে, প্রতিশোধ নিতে উদ্বুদ্ধ করেছিলেন। তিনি একটি স্বাধীন ও সার্বভৌম বাংলাদেশ গড়ার প্রত্যয়ে লড়াই, সংগ্রাম করেছিলেন। উদ্দীপকের সাজিদ সাহেব শাহাবুদ্দিনের প্রতিচ্ছবি। সাজিদ সাহেব ও মুক্তিযুদ্ধ শুরু হলে মুক্তিযুদ্ধে অংশগ্রহণ করেছিলেন। তিনিও বিভিন্ন স্থানে ঘুরে দেশের সাধারণ মানুষকে মুক্তিযুদ্ধের প্রয়োজনীয়তা সম্পর্কে সচেতন করেছিলেন। সাজিদ সাহেব, বাংলাদেশের সাধারণ মানুষকে মুক্তিযুদ্ধে অংশগ্রহণের জন্য উৎসাহ-উদ্দীপনা ও অনুপ্রেরণা জুগিয়েছিলেন। উদ্দীপক ও 'কাকতাড়ুয়া' উপন্যাসের আলোকে বলা যায় যে, স্বাধীনতা প্রত্যেকটি জাতির জন্য অমূল্য সম্পদ। স্বাধীনতার এই মূল্য উপলব্ধি করতে পেরেছিলেন শাহাবুদ্দিন ও উদ্দীপকের সাজিদ সাহেব । এই জন্য তারা দেশের সাধারণ মানুষকে মুক্তিযুদ্ধে অংশগ্রহণের জন্য এবং পাকিস্তানিদের বিরুদ্ধে প্রতিশোধ নেওয়ার জন্য উৎসাহ-উদ্দীপনা ও অনুপ্রেরণা জুগিয়েছিলেন। এই জন্য বলা যায়, 'উদ্দীপকের সাজিদ সাহেব ও উপন্যাসের শাহাবুদ্দিনের লক্ষ্য-উদ্দেশ্য এক ও অভিন্ন।'"
        }
      ]
    },
    {
      "number": "9",
      "uddipok": "অংশ-০১: বিদেশি সেনারা কামানে-বুলেটে বিদ্ধ নারী-শিশু আর যুবক জোয়ান-বৃদ্ধ শত্রু সেনারা হত্যার অভিযানে মুক্তি বাহিনী প্রতিরোধ উত্থানে। অংশ-০২: সুনামির মতো বিধ্বংসী আলোড়ন তুলে করোনা এসেছে পৃথিবী জুড়ে কোভিডে কাঁপছে আজ সারা পৃথিবী …………………………… কত আপন মানুষ এরই মধ্যে করোনার কাল গ্রাসে চিরদিনের মতো বিদায় নিয়েছে।",
      "tag": "SB 22",
      "sub_questions": [
        {
          "label": "ক",
          "question": "শাহবুদ্দিনের নৌকা কোন দিকে যায়?",
          "explanation": "শাহাবুদ্দিনের নৌকা ক্যাম্পের উলটো দিকে যায়।"
        },
        {
          "label": "খ",
          "question": "\"কী আশ্চর্য, কোনো কোনো দৃশ্য কখনো মুছে যায় না\" দ্বারা কী বোঝানো হয়েছে?",
          "explanation": "বুধার স্মৃতিকাতরতার বিষয়টি বোঝাতে প্রশ্নোক্ত উক্তিটি করা হয়েছে। 'কাকতাড়ুয়া' উপন্যাসে বুধা মনে মনে প্রতিজ্ঞা করে সে আবার পাকিস্তানি হানাদার বাহিনীর ক্যাম্পে ফিরে আসবে। এই ফিরে আসার কথা মনে করে তার ভেতরে যে সুখের সঞ্চার হয় তাকে তুলনা করেছে সে পুঁটি মাছের রূপালি ঝিলিক তুলে সাঁতরানোর সঙ্গে। অনেকদিন আগে জেলেদের নৌকায় মাছ ধরতে গিয়ে জালভরা রূপালি পুঁটি মাছ দেখেও তার এমন সুখানুভূতি হয়েছিল। সেই স্মৃতির সঙ্গে মিলিটারি ক্যাম্পে ফিরে আসার প্রতিজ্ঞা একিভূত করে বুধা বলেছে 'কী- আশ্চর্য, কোনো কোনো দৃশ্য কখনো মুছে যায় না'।"
        },
        {
          "label": "গ",
          "question": "অংশ-০২-এর সাথে 'কাকতাড়ুয়া' উপন্যাসের সাদৃশ্যপূর্ণ দিকটি ব্যাখ্যা করো।",
          "explanation": "অংশ-০২-এর সাথে 'কাকতাড়ুয়া' উপন্যাসের বুধার পরিবারের মানুষের কলেরা মহামারিতে মৃত্যুর দিকটি সাদৃশ্যপূর্ণ। 'কাকতাড়ুয়া' উপন্যাসে বুধা নামক এক কিশোরের দেশপ্রেম, সাহসিকতা বর্ণনার পাশাপাশি বুধার জীবনের বেদনার কথা তুলে ধরা হয়েছে। বুধা গ্রামের সহজসরল, সাধারণ ছেলে। সে গ্রামের সকলের কাছে অত্যন্ত প্রিয়। এই জগতে তার আপন বলে কেউ নেই। তৎকালীন সমাজে কলেরা মহামারি আকার ধারণ করেছিল। এক রাতে কলেরায় আক্রান্ত হয়ে বুধার বাবা-মা, ভাই-বোন সবাই মারা যায়। ভাগ্যক্রমে শুধু বেঁচে থাকে বুধা। মহামারি কলেরায় আক্রান্ত হয়ে পরিবারের স্বজনদের হারিয়ে বুধা হয়ে পড়ে কঠিন ও শক্ত। অধিক শোকে বুধার অন্তর জগৎ কঠিন পাথরের মতো হয়ে যায়। অংশ-০২ এ সুনামি ও করোনার মতো মহামারিতে মানুষের বিপর্যয়ের কথা উল্লেখ করা হয়েছে। সুনামির আঘাতে উপকূলের অনেক মানুষ মারা গিয়েছিল। অনেক মানুষ তাদের প্রিয়জনকে হারিয়েছিল। করোনা মহামারিতেও পৃথিবীর মানুষ বিপর্যস্ত হয়ে পড়েছিল। দেশে দেশে কত মানুষ তাদের প্রিয়জন, পরম আত্মীয়কে হারিয়ে হয়েছে সর্বহারা। সন্তান হারিয়েছে তার পিতাকে, কত মাতা হারিয়েছে তার সন্তানকে। তাই বলা যায়, অংশ-০২ এ 'কাকতাড়ুয়া' উপন্যাসে মহামারিতে বুধার বাবা- মা, ভাই-বোনের মৃত্যুর দিকটি প্রতিফলিত হয়েছে।"
        },
        {
          "label": "ঘ",
          "question": "অংশ-০১-এ 'কাকতাড়ুয়া' উপন্যাসের প্রকাশ পেয়েছে কি? তোমার মতের সপক্ষে যুক্তি দেখাও।",
          "explanation": "'অংশ-০১ এ 'কাকতাড়ুয়া' উপন্যাসের মূলভাব প্রকাশ পেয়েছে বলে আমি মনে করি, কারণ অংশ-০১ এ বিদেশিদের নির্যাতনের চিত্রের পাশাপাশি বাঙালিদের প্রতিরোধের চিত্র ফুটে উঠেছে। 'কাকতাড়ুয়া' উপন্যাসটি একটি মুক্তিযুদ্ধভিত্তিক উপন্যাস। এই উপন্যাসে বাঙালিদের ওপর পাকিস্তানিদের নিমর্ম অত্যাচার, নির্যাতনের কথা তুলে ধরা হয়েছে। পাকিস্তানিরা নির্বিচারে বাঙালিদের ওপর অত্যাচার করেছিল, মানুষ মেরেছিল, ঘরবাড়ি পুড়িয়ে দিয়েছিল। পাকিস্তানিদের অত্যাচারের বিরুদ্ধে বাঙালি সূর্য সন্তানেরা রুখে দাঁড়িয়েছিল এবং প্রতিশোধ গ্রহণের জন্য সংগ্রাম করেছিল। অংশ-০১ এ বিদেশি সেনাদের অত্যাচার ও নির্যাতনের চিত্র ফুটে উঠেছে। বিদেশি সেনারা আমাদের দেশের সাধারণ মানুষদের বুকে নির্বিচার গুলি চালিয়েছিল। এদেশের সাধারণ মানুষের পাশাপাশি নারী-শিশু ও যুবকদের হত্যা করেছিল। বিদেশিদের এই নির্মম নির্যাতনের বিরুদ্ধে মুক্তিবাহিনী প্রতিরোধ গড়ে তুলেছিল। প্রতিশোধ গ্রহণের জন্য সাধারণ মানুষকে বিদেশিদের বিরুদ্ধে সংগ্রামের জন্য ঐক্যবদ্ধ করেছিল। অংশ-০১ ও 'কাকতাড়ুয়া' উপন্যাসের আলোকে তাই বলা যায় যে, অংশ- ০১ অংশে উপন্যাসের মূলভাব প্রকাশ পেয়েছে। উভয় স্থানে বিদেশিদের নির্মম অত্যাচার ও নির্যাতন বর্ণনার পাশাপাশি বিদেশিদের অত্যাচারের বিরুদ্ধে বিদ্রোহ, সংগ্রামের চিত্র লক্ষ করা যায়। অত্যাচারীদের বিরুদ্ধে প্রতিশোধস্পৃহা তীব্রভাবে উদ্দীপক ও 'কাকতাড়ুয়া' উপন্যাসে লক্ষ করা যায়। তাই বলা যায়, উদ্দীপকের অংশ-০১ এ 'কাকতাড়ুয়া' উপন্যাসের মূলভাব প্রকাশ পেয়েছে।"
        }
      ]
    },
    {
      "number": "10",
      "uddipok": "রোহনপুরের পীর সাহেবের খ্যাতির অন্ত নেই। বহুদূর থেকে লোক এসে তার কাছে ভীড় জমায় তদবিরের আশায়। হঠাৎ পীর সাহেবের স্ত্রীর বিয়োগ ঘটলে তারই অত্যন্ত কাছের মুরিদ নিজের মেয়েকে বিয়ে দেবার জন্য অনুরোধ জানায়। একথা শুনে পীর সাহেব তার মুরিদকে বলেন, \"তোমার কন্যা আমারই কন্যাতুল্য। তাকে বিয়ের কথা ভাবতেও পারি না।”",
      "tag": "SB 22",
      "sub_questions": [
        {
          "label": "ক",
          "question": "সূর্যাস্ত আইন প্রণীত হয় কত সালে?",
          "explanation": "সূর্যাস্ত আইন প্রণীত হয় ১৭৯৩ সালে।"
        },
        {
          "label": "খ",
          "question": "বহিপীরের বুদ্ধিমত্তা ও বাস্তবজ্ঞান কীভাবে প্রকাশ পায়?",
          "explanation": "বহিপীরের বুদ্ধিমত্তা এবং বাস্তবজ্ঞানের প্রকাশ পায় তাহেরাকে পাওয়ার জন্য তাঁর কৌশলী ভূমিকা এবং তাহেরার পালিয়ে যাওয়ার বিষয়টি মেনে নেওয়ার মাধ্যমে। 'বহিপীর' নাটকে বহিপীর তাঁর মুরিদের কন্যা তাহেরাকে বিয়ে করেন। কিন্তু তাহেরা এই বিয়ে মেনে না নিয়ে পালিয়ে গেলে বহিপীর তাকে পাওয়ার জন্য বিভিন্ন কৌশল করেও ব্যর্থ হন। তাহেরাও নিজের সিদ্ধান্তে অনড় থেকে এক পর্যায়ে জমিদার পুত্র হাশেমের হাত ধরে অজানার উদ্দেশে পাড়ি জমায়। বহিপীর শেষ পর্যন্ত তাহেরার সিদ্ধান্ত মেনে নেন। এসব কর্মকাণ্ডের মাধ্যমেই বহিপীরের বুদ্ধিমত্তা ও বাস্তবজ্ঞানের প্রকাশ পায়।"
        },
        {
          "label": "গ",
          "question": "উদ্দীপকের সাথে 'বহিপীর' নাটকের যে ঘটনার সাদৃশ্য লক্ষ করা যায় তা ব্যাখ্যা করো।",
          "explanation": "উদ্দীপকের সাথে 'বহিপীর' নাটকের পীরের সাথে মুরিদের কন্যার বিয়ে দেওয়ার বাসনার সাথে সাদৃশ্য লক্ষ করা যায়। 'বহিপীর' নাটকের কাহিনি গড়ে উঠেছে তৎকালীন সমাজে বিদ্যমান পীর প্রথাকে কেন্দ্র করে। সেসময়ে বাংলাদেশের প্রত্যন্ত অঞ্চলে জেঁকে বসা পীর প্রথা, কুসংস্কার ও অন্ধবিশ্বাসের চিত্র ফুটে উঠেছে এই নাটকে। এই নাটকে আমরা দেখতে পাই পীর সাহেবকে ধনী-গরিব সবাই অসম্ভব ভয় পায় ও মান্য করে। গ্রামের সাধারণ মানুষ পীরকে পেলে হিতাহিত জ্ঞান হারিয়ে ফেলে। তার সেবা, শুশ্রুষা করার জন্য পাগল হয়ে যায়। ধনসম্পদ থেকে শুরু করে নিজ কন্যাকে পর্যন্ত তারা পীরের হাতে সমর্পণ করে। উদ্দীপকে বর্ণিত রোহনপুরের সমাজচিত্র ও 'বহিপীর' নাটকে বর্ণিত সমাজচিত্র একই সূত্রে গাঁথা। রোহনপুর সমাজের মানুষও পীরকে অনেক ভক্তি-শ্রদ্ধা করে। পীরের প্রতি সকলের অন্ধবিশ্বাস। সেই বিশ্বাস থেকে দূর-দূরান্ত থেকে পীর সাহেবের কাছে মানুষ ছুটে আসে, ভিড় জমায় তদবিরের আশায়। গ্রামের সাধারণ মানুষ তাদের টাকাপয়সা সর্বস্ব দিয়ে পীর সাহেবকে আপ্যায়ন করে। এমনকি কখনো কখনো নিজের মেয়েকে পীর সাহেবের সঙ্গে বিয়ে দিতেও দ্বিধাবোধ করে না। উদ্দীপকের মুরিদের মধ্যেও একই বৈশিষ্ট্য দেখতে পাওয়া যায়। তাই বলা যায়, উদ্দীপকের সঙ্গে 'বহিপীর' নাটক বর্ণিত পীরের সাথে মুরিদের কন্যার বিয়ে দেওয়ার বাসনার দিকটির সাদৃশ্য লক্ষ করা যায়।"
        },
        {
          "label": "ঘ",
          "question": "\"উদ্দীপকের পীর সাহেবের মানসিকতা আর 'বহিপীর' নাটকের পীর সাহেবের মানসিকতা ভিন্ন ধারায় প্রবাহিত\"-মূল্যায়ন করো।",
          "explanation": "\"উদ্দীপকের পীর সাহেবের মানসিকতা আর 'বহিপীর' নাটকের পীর সাহেবের মানসিকতা ভিন্ন ধারায় প্রবাহিত”- উক্তিটি যথার্থ। 'বহিপীর' নাটকের কাহিনি গড়ে উঠেছে সমকালীন পীর প্রথাকে কেন্দ্র করে। বহিপীর ছিলেন অত্যন্ত ধূর্ত, বাস্তবজ্ঞানসম্পন্ন এবং সর্বগ্রাসী মানুষ। তিনি অশিক্ষিত সাধারণ মানুষের কুসংস্কার ও ধর্মবিশ্বাসকে পুঁজি করে তাঁর ধর্মব্যবসায় পরিচলনা করেন। তিনি সারা বছর মুরিদদের বাড়ি ঘুরে বেড়ান। তাদের কাছ থেকে অর্থসম্পদ সংগ্রহ করেন। তিনি মুরিদের অল্পবয়সি কন্যাকে বিয়ে করতেও কুণ্ঠিত হননা। কিশোরী স্ত্রী পালিয়ে গেলে তাকে উদ্ধারের জন্য নানা কূটকৌশল অবলম্বন করে তাকে আপন করে পেতে চান। উদ্দীপকের পীর সাহেবের মানসিকতা ছিল উদার, মহানুভব। তিনি ছিলেন অত্যন্ত সৎ ও নিষ্ঠাবান। উদ্দীপকের পীর সাহেবের সাথে মুরিদ তার মেয়ে বিয়ে দিতে চাইলে তিনি তা মেনে নেননি। তিনি স্পষ্টরূপে জানিয়ে দেন যে, মুরিদের অল্পবয়স্ক কন্যা তার কন্যার সমতুল্য। মুরিদের দুর্বলতার সুযোগ তিনি গ্রহণ করতে চাননি। উদ্দীপক ও 'বহিপীর' নাটকে বর্ণিত পীর সাহেবদের জীবন পর্যবেক্ষণ করে বোঝা যায় যে, তাদের উভয়ের মানসিকতা ভিন্ন। 'বহিপীর' নাটকের পীর সাহেব ধূর্ত ও বাস্তবজ্ঞানসম্পন্ন। তিনি সর্বগ্রাসী চেতনার অধিকারী। তার কাছে নীতি, নৈতিকতা ও আদর্শ বলে কিছু নেই। তার স্বার্থের জন্য এমন কোনো হীন কাজ নেই যা তিনি করতে পারেন না। কিন্তু উদ্দীপকের পীর সাহেবের মানসিকতা অত্যন্ত উদার। তিনি আদর্শ ধারণ করে চলেন। এই জন্য বলা যায়, “উদ্দীপকের পীর সাহেবের মানসিকতা আর 'বহিপীর' নাটকের পীর সাহেবের মানসিকতা ভিন্ন ধারায় প্রবাহিত।"
        }
      ]
    },
    {
      "number": "11",
      "uddipok": "দৃশ্যপট-১: বলো কী তোমার ক্ষতি জীবনের অথৈ নদী পার হয় তোমাকে ধরে দুর্বল মানুষ যদি? দৃশ্যপট-২: নদীর এ কূল ভাঙে ওকূল গড়ে এইতো নদীর খেলা সকাল বেলার ধনীরে তুই ফকির সন্ধ্যা বেলা।",
      "tag": "RB 22,DIN.B 22,SB 22",
      "sub_questions": [
        {
          "label": "ক",
          "question": "কার গায়ে বদদোয়া লাগে না?",
          "explanation": "পীরের গায়ে বদদোয়া লাগে না ।"
        },
        {
          "label": "খ",
          "question": "'এমন মেয়েও কারো পেটে জন্মায়, জানতাম না'- উক্তিটি দ্বারা কী বোঝানো হয়েছে",
          "explanation": "বৃদ্ধ পীরকে স্বামী হিসেবে মেনে না নিয়ে তাহেরার বাড়ি থেকে পালিয়ে যাওয়ার ঘটনায় বিস্মিত খোদেজা প্রশ্নোক্ত কথাটি বলেছিল । নাটকে দেখা যায় বহিপীরের মুরিদ তাহেরার বাবা ও সৎমা তাহেরার বিয়ে ঠিক করে বৃদ্ধ বহিপীরের সঙ্গে। তাহেরা এ বিয়ে কিছুতেই মেনে নিতে পারেনি। বৃদ্ধ পীরের সঙ্গে সংসার না করার সিদ্ধান্ত নিয়ে তাহেরা তার ছোটো চাচাতো ভাইকে নিয়ে শহরের উদ্দেশ্যে বাড়ি ছেড়ে বেরিয়ে পড়ে। তাদের সঙ্গে কোনো টাকাপয়সাও ছিল না। জমিদার পত্নী খোদেজা তাকে বিপদগ্রস্ত অবস্থায় দেখে তাদের বজরায় তুলে নেয়। তাহেরার মুখে এ সময় কোনো ভয়ের চিহ্নও ছিল না। তাই খোদেজা বিস্ময়ে প্রশ্নোক্ত উক্তিটি করেছিল।"
        },
        {
          "label": "গ",
          "question": "দৃশ্যপট-১ এ 'বহিপীর' নাটকের যে দিকটি ফুটে উঠেছে তা ব্যাখ্যা করো ।",
          "explanation": "দৃশ্যপট-১ এ 'বহিপীর' নাটকের তাহেরার অসহায়ত্বের দিকটি প্রতিফলিত হয়েছে। 'বহিণীর' নাটকে তাহেরা একটি অসহায় নারী চরিত্র। পীরভক্ত বাবা ও সং মা তাঁর মতামত অগ্রাহ্য করে বৃদ্ধ বহিপীরের সাথে তাকে বিয়ে দেয়। নিরুপায় হয়ে সে বাড়ি থেকে পালিয়ে হাতেম আলির বজরায় আশ্রয় নেয়। কিন্তু সেখানেও কুসংস্কারাচ্ছন্ন জমিদার পত্নী খোদেজা তাকে পীরের গরে তুলে দিতে চায়। অন্যদিকে হাতেম আলিকে জমিদারি রক্ষার অর্থ দেওয়ার শর্তে তাহেরাকে ফেরত চায় সুচতুর বহিপীর। দৃশ্যপট-১ এ প্রতিফলিত হয়েছে অসহায়ের সহযোগিতার আকুতি। বিপদগ্রস্ত মানুষের পাশে থাকা সক্ষম প্রতিটি মানুষের কর্তব্য। সংকটে থাকা প্রতিটি মানুষ সবসময় তাকিয়ে থাকে কখন কেউ তাকে হাত বাড়িয়ে উদ্ধার করবে। তার দুঃখকে দূর করার জন্য কোনো দরদি প্রাণ এগিয়ে আসবে। মানুষ মানুষের জন্য, জীবন জীবনের জন্য এই চেতনা ধারণ করার নামই মানবিকতা। দুর্বল মানুষেরা যদি সবল মানুষের সহায়তা পেয়ে এগিয়ে যেতে পারে তাতে সবলের কোনো ক্ষতি নেই, বরং সেটাই হবে মানবতার পরিচয়। 'বহিপীর' নাটকে বিপদগ্রস্ত তাহেরা যেন দৃশ্যপট-- ১-এর উক্ত বক্তব্যেরই প্রতিফলন। তার জীবনের স্বাধীনতা যখন নস্যাৎ করার কূটকৌশল চলে তখন তার প্রয়োজন বলিষ্ঠ, কোনো সহযাত্রীর। যে তাকে বিপদ থেকে উদ্ধার করে সুন্দর স্বাধীন জীবনের নিশ্চয়তা দিবে। সে আশা নিয়েই সে হাতেম আলির বজরায় আশ্রয় নিয়েছিল।"
        },
        {
          "label": "ঘ",
          "question": "“দৃশ্যপট-২ ‘বহিপীর' নাটকের একটি খণ্ডচিত্র মাত্র” – উক্তিটির যথার্থতা মূল্যায়ন করে",
          "explanation": "দৃশ্যপট-২ এ আলোচ্য নাটকের মূল চিত্র তুলে না ধরে শুধু হাতেম আলির জমিদারি হারানোর বিষয়টি চিত্রায়িত করায় প্রশ্নোক্ত উক্তিটি যথার্থতা লাভ করেছে। ‘বহিপীর' নাটকে 'জমিদার হাতেম আলি সান্ধ্য আইনের কবলে পড়ে জমিদারি হারাতে বসেছেন। এ নিয়ে হাতেম আলির দুশ্চিন্তার শেষ নেই। নিয়তির জেরে জমিদারকে এখন অসহায়ের মতো দ্বারে দ্বারে ঘুরতে হচ্ছে সাহায্যের আশায়। আলোচ্য নাটকে এ ঘটনাটি একটি মূল বিষয় নয়। বহিপীরের ধর্মব্যবসায়ের ফলে তাহেরার জীবন সংকটই নাটকের মূল বিষয়বস্তু । দৃশ্যপট-২ এ মানুষের জীবনের উত্থান-পতনের চিত্রায়ণ করা হয়েছে। নদী যেমন এক কূল ভেঙে অপর কূল পলি পড়ে গড়ে ওঠে; মানুষের জীবনেও তেমনি জোয়ার-ভাঁটার খেলা চলতে থাকে। আজ যে লোক অঢেল সম্পদের মালিক আগামীকাল সে ফকির হয়ে অন্যের সাহায্যপ্রার্থী হতে পারে। যে আজ রাজার আসনে বসে ক্ষমতার শিখরে, কাল যে সে নিঃস্ব হবে না তার কোনো নিশ্চয়তা নেই। এজন্যই বলা হয়েছে সকাল বেলার যে ধনী সে সন্ধ্যাবেলার ফকির। এটাই জগতের নিয়ম। 'বহিপীর' নাটকে বহিপীর মানুষের ধর্মীয় বিশ্বাসকে অবলম্বন করে নিজের হীন স্বার্থ হাসিল করে। দেশের বিভিন্ন অঞ্চলে মুরিদানের বাড়ি বাড়ি ঘুরে সে অর্থসম্পদ সংগ্রহ করে। তাহেরার বাবা ও সৎ-মা তেমনি একটি পীরভক্ত পরিবার। পীরের প্রতি অতিভক্তি থেকে তারা মেয়ের মতামত অগ্রাহ্য করে বৃদ্ধ বহিপীরের সঙ্গে বিয়ে দেয়। জীবন সম্পর্কে সচেতন তাহেরা পালিয়ে হাতেম আলির বজরায় আশ্রয় নিলে সেখানেও বহিপীর ঘটনাক্রমে উপস্থিত হয়। হাতেম আলির জমিদারি রক্ষার দুর্বলতার সুযোগ নিয়ে তাহেরাকে অধিগত করার পন্থা অবলম্বন করে বহিপীর। কুসংস্কারাচ্ছন্ন জমিদার পত্নী খোদেজা তাহেরাকে স্বামীর কাছে ফিরিয়ে দিয়ে সওয়াবের অধিকারী হতে চায়। তবে শিক্ষিত হাশেমের সহযোগিতা ও হাতেম আলির নৈতিক বোধোদয়ে তাহেরার জীবন রক্ষা পায়। আলোচ্য নাটকের এ মূল ঘটনা দৃশ্যপট-২ এ চিত্রায়িত না হয়ে হাতেম আলির জমিদারি হারানোর উত্থান-পতনের খণ্ডচিত্রকে ধারণ করেছে মাত্র ।"
        }
      ]
    }
  ]
}