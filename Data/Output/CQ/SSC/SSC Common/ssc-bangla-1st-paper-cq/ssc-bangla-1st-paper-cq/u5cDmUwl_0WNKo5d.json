{
  "title": "চট্টগ্রাম বোর্ড ২০২০",
  "subtitle": "বাংলা ১ম পত্র (11)",
  "questions": [
    {
      "number": "1",
      "uddipok": "বাবা-মা যারা রেলা তার চাচা আমজাদ সাহেবের কাছে থাকে। রেজার একটি হাত ও একটি পা নেই। তবু সে থেমে থাকে না। ক্লাসে ভালো ফলাফল করায় শিক্ষকগণ তাকে স্নেহ করেন। সহপাঠীরা তাকে সহযোগিতা করে। তবে কেউ কেউ তাকে নিয়ে তামাশা করে। ফলে অনেক সময় মন খারাপ হয়। চাচা তাকে বলে, \"মন খারাপ করো না, এসএসসি পরীক্ষায় ভালো ফলাফল করে তুমি সবাইকে দেখিয়ে দাও যে তুমিও পারো।\"",
      "tag": "CTG.B 20",
      "sub_questions": [
        {
          "label": "ক",
          "question": "সুভার মা সুভার প্রতি বিরক্ত ছিলেন কেন?",
          "explanation": "সুভাকে নিজের গর্ভের কলঙ্ক মনে করে সুভার মা তার প্রতি বিরক্ত ছিলেন।"
        },
        {
          "label": "খ",
          "question": "সুভা মনে মনে বিধাতার কাছে অলৌকিক ক্ষমতা প্রার্থনা করত কেন? ব্যাখ্যা করো।",
          "explanation": "প্রতাপকে অভিভূত করার জন্য সুভা মনে মনে বিধাতার কাছে অলৌকিক ক্ষমতা প্রার্থনা করত। সুভা মনে মনে প্রতাপকে ভালোবাসত। তাই প্রতাপ যখন নদীর তীরে বসে মাছ ধরত, তখন সুভা তার পাশে বসে ভাবত সে যদি প্রতাপের কোনো কাজে বা সাহায্যে আসতে পারত। কিন্তু তার কিছুই করার ছিল না। তাই সে বিধাতার কাছে অলৌকিক ক্ষমতা প্রার্থনা করত- যেন হঠাৎ মন্ত্রবলে সে এমন একটা আশ্চর্য কান্ড ঘটিয়ে দিতে পারে, যা দেখে প্রতাপ অভিভূত হয়। বস্তুত প্রতাপের মন জয় করার জন্যই সুভা অলৌকিক ক্ষমতা প্রার্থনা করত।"
        },
        {
          "label": "গ",
          "question": "উদ্দীপকের রেজার সাথে 'সুভা' গল্পের সুভার সাদৃশ্য ব্যাখ্যা করো।",
          "explanation": "উদ্দীপকের রেজা এবং 'সুভা' গল্পের সুভা দুজনই বিশেষ চাহিদাসম্পন্ন মানুষ, যা তাদের মধ্যে সাদৃশ্য তৈরি করেছে। রবীন্দ্রনাথ ঠাকুর রচিত 'সুভা' গল্পের কেন্দ্রীয় চরিত্র সুভা বাষ্প্রতিবন্ধী। কথা বলতে না পারলেও তার অনুভূতিশক্তি প্রখর। কিন্তু প্রতিবন্ধিত্বের কারণে প্রকাশ করতে পারে না। আপনজনদের অবজ্ঞা ও অবহেলার কারণে প্রকৃতির সঙ্গে মিতালি পাতিয়ে সুভা নিজের মাঝে ভিন্ন একটা জগৎ গড়ে তোলে। নিজেকে পরিবারের বোঝা মনে করে সবার কাছ থেকে আড়াল করে রাখার চেষ্টা করে সে। উদ্দীপকের পিতৃ-মাতৃহীন রেজা একজন শারীরিক প্রতিবন্ধী। চাচার কাছে প্রতিপালিত হয় সে। একটা হাত, একটা পা না থাকলেও তার আত্মবিশ্বাস প্রবল। এই আত্মবিশ্বাসের কারণেই সে ক্লাসে ভালো ফল করে। শিক্ষকগণও তাকে স্নেহ করেন। এক্ষেত্রে শারীরিক প্রতিবন্ধকতা কোনোরূপ বাধার সৃষ্টি করতে পারেনি। 'সুভা' গল্পেও বাষ্প্রতিবন্ধী সুভার মনোজগতের পরিচয় তুলে ধরা হয়েছে। মূলত শারীরিক প্রতিবন্ধিতার বিষয়টিই উদ্দীপকের রেজা ও 'সুভা' গল্পের সুভার মাঝে সাদৃশ্য নির্মাণ করেছে।"
        },
        {
          "label": "ঘ",
          "question": "সুভার বাবা-মায়ের মানসিকতা যদি রেজার চাচার মতো হতো তবে সুভার পরিণতির অন্য রকম হতে পারত- উক্তিটি বিশ্লেষণ করো।",
          "explanation": "সুভার বাবা-মায়ের মানসিকতা যদি রেজার চাচার মতো সহানুভূতিপ্রবণ হতো তবে সুভাকে করুণ পরিণতির মুখোমুখি হতে হতো না। রবীন্দ্রনাথ ঠাকুর রচিত 'সুভা' গল্পের নামচরিত্র সুভা বাষ্প্রতিবন্ধী। কথা বলতে পারে না বলে বাবা-মা ও স্বজনরা তার ভবিষ্যৎ নিয়ে দুশ্চিন্তাগ্রস্ত হয়ে পড়েন। মা তাকে গর্ভের কলঙ্ক মনে করেন। কিন্তু সুভা ছিল আর দশজন মানুষের মতোই অনুভূতিপ্রবণ। প্রকৃতির মাঝে সে মুক্তির আনন্দ খুঁজে নেয়। বাবা ছাড়া তার এ কষ্ট কেউ বুঝতে পারে না। গল্পের পরিণতিতে কন্যাদায়গ্রস্ত বাবা-মা লোকনিন্দার ভয়ে গ্রাম ছেড়ে শহরে পাড়ি জমানোর সিদ্ধান্ত নেয়। উদ্দীপকের রেজা জন্মের পর থেকেই চাচার কাছে মানুষ। শারীরিক প্রতিবন্ধকতা সত্ত্বেও সে ক্লাসে ভালো ফল করে। ক্লাসের শিক্ষকবৃন্দ ও - সহপাঠীরা তাকে সহযোগিতা করে। কেউ কেউ তাকে নিয়ে তামাশা করলে - তার মন খারাপ হয়। কিন্তু চাচার অদম্য অনুপ্রেরণা এবং নিজের আত্মবিশ্বাসের কারণে সে সামনে এগিয়ে যেতে প্রত্যয়ী হয়। এক্ষেত্রে রেজার চাচার সমর্থন অনেক বড়ো ভূমিকা রাখে।"
        }
      ]
    },
    {
      "number": "2",
      "uddipok": "জরিনা ৭০ বছরের বৃদ্ধা। অসুস্থতার কারণে সবাই তাকে সংসারের বোঝা মনে করে। অথচ ১৯ বছর বয়সে বিবাহ হওয়ার পর থেকে সংসারের বেড়াজালে সে বাধা ছিল। অবজ্ঞার কথা ভেবে সংসার ছেড়ে চলে যেতে ইচ্ছে হয়। কিন্তু স্বামী-সন্তান, আত্মীয়স্বজনের মায়া ত্যাগ করতে পারে না।",
      "tag": "CTG.B 20",
      "sub_questions": [
        {
          "label": "ক",
          "question": "নিমের কচি পাতাগুলো অনেকে খায় কেন?",
          "explanation": "বনফুল রচিত 'নিমগাছ' গল্পে বর্ণিত যকৃতের জন্য বেশ উপকারী বলেই নিমের কচি পাতাগুলো অনেকে খায়।"
        },
        {
          "label": "খ",
          "question": "কবিরাজরা নিমগাছের প্রশংসায় পঞ্চমুখ কেন? ব্যাখ্যা করো।",
          "explanation": "কবিরাজদের চিকিৎসার কাজে নিমগাছ নানাভাবে ব্যবহৃত হয় বলে তারা এ গাছের প্রশংসায় পঞ্চমুখ থাকেন। বনফুল রচিত 'নিমগাছ' গল্পে বর্ণিত নিমগাছের রয়েছে ভেষজগুণ। যারা গাছগাছালির মাধ্যমে চিকিৎসা করেন তাদের কাছে এ গাছের আলাদা কদর রয়েছে। বিশেষত কবিরাজরা এ গাছের বিভিন্ন অংশ দিয়ে নানা রোগের চিকিৎসা করেন। তাই তারা এর প্রশংসায় পঞ্চমুখ।"
        },
        {
          "label": "গ",
          "question": "উদ্দীপকের সাথে 'নিমগাছ' গল্পের সাদৃশ্য ব্যাখ্যা করো।",
          "explanation": "সংসার জালে আবদ্ধ থাকার পরিপ্রেক্ষিতে 'নিমগাছ' গল্পের লক্ষ্মীবউয়ের সাথে উদ্দীপকের বৃদ্ধা জরিনার সাদৃশ্য রয়েছে। বনফুল রচিত 'নিমগাছ' গল্পে নিমগাছকে রূপক হিসেবে ব্যবহার করে মূলত বাড়ির গৃহকর্ম-নিপুণা লক্ষ্মীবউয়ের জীবনবাস্তবতা উন্মোচিত হয়েছে। নিমগাছ যেমন নানা কাজে ব্যবহৃত হয়, একটি সংসারে ব্লউকে তেমনি সংসারের নানা কাজ করতে হয়। অন্যদিকে নিমগাছের দিকে যেমন কেউ তাকায় না, তেমনি বউটির খেয়ালও কেউ রাখে না। তবুও নিমগাছের যেমন, শিকড় মাটির গভীরে চলে গেছে, তেমনি লক্ষ্মীবউটাও সংসারজালে আবদ্ধ হয়ে পড়ে। উদ্দীপকের বৃদ্ধা জরিনা সেই ১৯ বছর বয়স থেকেই সংসারের মায়াজালে আবদ্ধ। পরিবারের সকল সদস্যের দেখাশোনার দায়িত্ব সে প্রতিদিন পালন করলেও জীবনসায়াহ্নে এসে সে আজ সংসারের বোঝা হয়ে গেছে। অসুস্থতার সময় কাউকে পাশে পায় না সে। অবজ্ঞার কথা ভেবে সংসার ছেড়ে পালানোর কথা ভাবলেও স্বামী-সন্তানের প্রতি মায়ার বাঁধন তাকে যেতে দেয় না। আলোচ্য গল্পের লক্ষ্মীবউটিও যেমন সংসার জালে আবদ্ধ হয়ে কোথাও যেতে পারে না, তেমনি সংসার ও স্বামী-সন্তানের জালে আবদ্ধ হয়ে বৃদ্ধা জরিনাও কোথাও যেতে পারে না। এ প্রেক্ষিতে জরিনা ও লক্ষ্মীবউয়ের জীবনবাস্তবতা যেন একই সূত্রে গাঁথা।"
        },
        {
          "label": "ঘ",
          "question": "উদ্দীপকটি 'নিমগাছ' গল্পের সম্পূর্ণ ভাব ধারণ করে কি? তোমার উত্তরের স্বপক্ষে যুক্তি দাও।",
          "explanation": "উদ্দীপকটি 'নিমগাছ' গল্পের লক্ষ্মী বউয়ের মতো সংসারধর্মে আবদ্ধ থাকার দিকটি তুলে ধরলেও সমগ্র ভাবকে ধারণ করতে পারেনি। নিমগাছের প্রতীকী রূপের আড়ালে একটি বিশেষ ভাব প্রকাশিত হয়েছে বনফুল রচিত 'নিমগাছ' গল্পে। নিমগাছের উপকারী দিকের উল্লেখ করার মাধ্যমে সংসারের লক্ষ্মী বউয়ের তুলনা করা হয়েছে, যে অকাতরে সকলের সেবা করে। দায়িত্ব নিয়ে সেবা করে গেলেও কেউ লক্ষ্মী বউয়ের দিকে খেয়াল রাখে না। সবাই শুধু নিজেদের প্রয়োজনে লক্ষ্মী বউকে ব্যবহারই করে। কিন্তু একদিন নতুন ধরনের একটি লোক লক্ষ্মী বউয়ের প্রশংসা করলে তার সাথে লক্ষ্মী বউয়ের চলে যেতে ইচ্ছে হয়। কিন্তু সংসারের বেড়াজাল তাকে কোথাও যেতে দেয় না। উদ্দীপকের বৃদ্ধা জরিনা চরিত্রটির মাধ্যমে প্রকাশিত হয়েছে সংসারচক্রে আবদ্ধ জীবনের দিক। বিয়ের পর থেকে স্বামীর সংসারজালে জীবন অতিবাহিত করে সে আজ বয়সের ভারে ন্যুজ। বয়সের কারণে অসুস্থতাও নিত্যসঙ্গী। কিন্তু এতদিন সংসারে খেটে গেলেও সংসার এখন তাকে বোঝা মনে করে। রাগে-দুঃখে অন্যত্র যেতে চাওয়ার ইচ্ছা পোষণ করলেও সংসারের মায়া তাকে আবদ্ধ করে রাখে। উদ্দীপকের জরিনা 'নিমগাছ' গল্পের লক্ষ্মীবউয়ের মতো সংসার চক্রে আবদ্ধ। কিন্তু গল্পের নিমগাছের প্রতীকে মানবজীবনের যে সত্য প্রকাশিত হয়েছে, তার পরিধি অনেক বেশি বিস্তৃত। জীবনযাত্রার এই চিরন্তন সত্য উদ্দীপকে প্রকাশ পেলেও তা নিতান্তই সামান্য। চিরন্তন সত্য নিমগাছ প্রতীকে তুলে ধরে তার মূলে কুঠারঘাত করতে চেয়েছেন লেখক, যা উদ্দীপকে প্রকাশ পায়নি। তাছাড়া নিমগাছের পরোপকারের দৃশ্য যেভাবে চিত্রিত হয়েছে, তার কোনো প্রতিফলন উদ্দীপকে নেই বিধায় নির্দ্বিধায় বলতে পারি, উদ্দীপকটি 'নিমগাছ' গল্পের সম্পূর্ণভাব ধারণ করেনি।"
        }
      ]
    },
    {
      "number": "3",
      "uddipok": "বিএ পাশ করার পর আজিজ সাহেব একটি প্রতিষ্ঠিত কোম্পানিতে উচ্চপদে চাকরি নেন। অবৈধ রোজগারে অল্পসময়ে তিনি বাড়ি-গাড়ির মালিক হয়ে যান। অর্থসম্পদের মালিক হওয়াই তার একমাত্র লক্ষ্য। অপরদিকে, জাহিদ সাহেবের স্ত্রী সুযোগ বুঝে টাকাপয়সা কামিয়ে নেওয়ার পরামর্শ দিলে তিনি বলেন, \"অর্থসম্পদ মানুষকে সুখ দিতে পারে না; বরং ধ্বংস ডেকে আনে।\"",
      "tag": "CTG.B 20",
      "sub_questions": [
        {
          "label": "ক",
          "question": "শিক্ষার আসল কাজ কী?",
          "explanation": "শিক্ষার আসল কাজ হলো মানুষকে মনুষ্যত্বলোকের সঙ্গে পরিচয় করে দেওয়া।"
        },
        {
          "label": "খ",
          "question": "'অর্থচিন্তার নিগড়ে সকলে বন্দি'- বলতে লেখক কী বোঝাতে চেয়েছেন?",
          "explanation": "জীবনধারণের জন্য অর্থের অনিবার্যতাকে সর্বোচ্চ গুরুত্ব দেওয়ার ফলে মানুষ অর্থচিন্তার নিগড়ে বন্দি হয়েছে বলে প্রাবন্ধিক এ মন্তব্য করেছেন। প্রাবন্ধিকের পর্যবেক্ষণ অনুসারে জীবন পরিচালনার ক্ষেত্রে আমরা যে প্রাতিষ্ঠানিক শিক্ষা পেয়েছি, তা সম্পূর্ণ সঠিক নয়। ভুল এ শিক্ষা গ্রহণ করার ফলে আমাদের জীবনের নিচের তলা তথা জীবসত্তা এতটাই বিশৃঙ্খল হয়ে পড়েছে যে, আমরা তা থেকে চোখ ফেরাতে পারছি না। ফলে অর্থসাধনা আমাদের জীবনসাধনাতে রূপান্তরিত হয়েছে। এ কারণে এর গণ্ডিতে আমরা বন্দি হয়ে গেছি।"
        },
        {
          "label": "গ",
          "question": "উদ্দীপকের জাহিদ সাহেব তার স্ত্রীর প্রস্তাবে রাজি না হওয়ার কারণ 'শিক্ষা ও মনুষ্যত্ব' প্রবন্ধের আলোকে ব্যাখ্যা করো।",
          "explanation": "'শিক্ষা ও মনুষ্যত্ব' প্রবন্ধে বর্ণিত মনুষ্যত্ববোধের প্রভাবে উদ্দীপকের জাহিদ সাহেব তার স্ত্রীর প্রস্তাবে রাজি হননি। 'শিক্ষা ও মনুষ্যত্ব' প্রবন্ধে প্রাবন্ধিক মানুষের অন্নবস্ত্রের জন্য চিন্তা করাকে অহেতুক মনে করেননি বরং তিনি প্রত্যাশা করেছেন মানুষের মন যেন শুধু অন্নবস্ত্রের চিন্তাতেই আবদ্ধ না থাকে। কারণ অন্নবস্ত্রের প্রয়োজন ছাড়াও মানুষ হিসেবে নিজের চিন্তা, বুদ্ধি ও বিবেকের আত্মপ্রকাশ ঘটানো একান্ত জরুরি। তাই লেখক মানুষের মনুষ্যত্ব উন্নয়নে সুশিক্ষার গুরুত্ব তুলে ধরেছেন। উদ্দীপকের জাহিদ সাহেব 'শিক্ষা ও মনুষ্যত্ব' প্রবন্ধের লেখকের মানসিকতাকে 'ধারণ করে আছেন। শুধু অন্নবস্ত্রের চিন্তায় তাঁর চেতনা আচ্ছন্ন নয়। অর্থসম্পদের প্রাচুর্যকে তিনি ধ্বংসের কারণ বলে মনে করেন। তাই তাঁর স্ত্রী তাঁকে উপরি আয়ের কথা বললেও তিনি রাজি হন না। কেননা, তাঁর কাছে মনুষ্যত্ববোধই সবচেয়ে বড়ো সম্পদ বলে প্রতীয়মান হয়েছে। এমন মানসিকতা 'শিক্ষা ও মনুষ্যত্ব' প্রবন্ধের লেখকের মানসিকতার প্রতিফলন।"
        },
        {
          "label": "ঘ",
          "question": "\"উদ্দীপকের আজিজ সাহেবের মানসিকতার পরিবর্তনই 'শিক্ষা ও মনুষ্যত্ব' প্রবন্ধের মূল উদ্দেশ্য\"-'উক্তিটি বিশ্লেষণ করো।",
          "explanation": "উদ্দীপকের আজিজ সাহেবের কেবল অন্নবস্ত্রের সাধনাকে প্রাধান্য দেওয়ার মানসিকতার পরিবর্তনই 'শিক্ষা ও মনুষ্যত্ব' প্রবন্ধের মূল উদ্দেশ্য। 'শিক্ষা ও মনুষ্যত্ব' প্রবন্ধে শিক্ষার দুটি দিকের কথা বলা হয়েছে। যার মধ্যে অপ্রয়োজনের দিককেই শ্রেষ্ঠ দিক বলা হয়েছে। কারণ শিক্ষার এ দিকটিই মানুষকে মনুষ্যত্বলোকের দিকে পরিচালিত করে। মনুষ্যত্বই মানুষের প্রকৃত উন্নতির ধারক। কারণ, মনুষ্যত্বহীন হয়ে মানুষ জীবনধারণ করলেও প্রকৃত সাফল্য পায় না। উদ্দীপকের আজিজ সাহেব তার জীবনে শিক্ষার প্রয়োজনীয় দিককেই বেশি গুরুত্ব গিয়েছেন। অন্নবস্ত্রের সমস্যা সমাধানের পাশাপাশি বিলাসী জীবনে মত্ত হয়ে শিক্ষার অপ্রয়োজনীয় দিককে গুরুত্বহীন মনে করেছেন। ফলে তিনি মনুষ্যত্ববোধ বিবর্জিত হয়ে পড়েন। অর্থসম্পদকেই তিনি সুখের উৎস বলে মনে করেন। উদ্দীপকের আজিজ সাহেবের মানসিকতার পরিবর্তনে 'শিক্ষা ও মনুষ্যত্ব' প্রবন্ধের শিক্ষা সহায়ক ভূমিকা পালন করবে। আজিজ সাহেবকে এ কথা মনে রাখতে হবে যে, শিক্ষার অপ্রয়োজনীয় দিক হলো শ্রেষ্ঠ দিক। তাই কেবল অর্থচিন্তার দিকে নিজেকে কেবল ধাবিত না করে মনুষ্যত্বের বিকাশ ঘটানো উচিত। কেননা, মানবসত্তার বিকাশ ঘটলে অন্নবস্ত্রের সমাধান হয়। তাছাড়া অর্থসম্পদ মানুষকে কখনো সুখ দিতে পারে না। প্রাবন্ধিক তাই আলোচ্য প্রবন্ধে মনুষ্যত্ববোধকেই শ্রেষ্ঠ দিক বলে মনে করেছেন। এ দিকটিই প্রবন্ধে উপজীব্য হয়ে উঠেছে বিধায় বলতে পারি, \"উদ্দীপকের আজিজ সাহেবের মানসিকতার পরিবর্তনই 'শিক্ষা ও মনুষ্যত্ব' প্রবন্ধের মূল উদ্দেশ্য।\"- উক্তিটি যথার্থ।"
        }
      ]
    },
    {
      "number": "4",
      "uddipok": "দৃশ্যকল্প-১: বিদেশি সেনার কামানে-বুলেটে বিদ্ধ নারী শিশু আর যুবক-জোয়ান বৃদ্ধ শত্রু সেনারা হত্যার অভিযানে-\" দৃশ্যকল্প-২: \"স্বদেশের তরুণ হাতে নিত্য বেজেছে অবিরাম। মেশিনগান, মর্টার গ্রেনেড।\"",
      "tag": "CTG.B 20",
      "sub_questions": [
        {
          "label": "ক",
          "question": "স্বাধীন বাংলা বেতারে আবু মোহাম্মদ আলী কার ছদ্ম নাম ছিল?",
          "explanation": "জাহানারা ইমাম রচিত 'একাত্তরের দিনগুলি' দিনলিপিতে স্বাধীন বাংলা বেতারের আবু মোহাম্মদ আলী ছিল আলী যাকেরের ছদ্মনাম।"
        },
        {
          "label": "খ",
          "question": "'এইভাবে দ্বিধা-দ্বন্দ্বে কেটেছে দু'দিন দু'রাত।'- কেন এ দ্বিধা-দ্বন্দ্ব? বুঝিয়ে লেখো।",
          "explanation": "'একাত্তরের দিনগুলি' দিনলিপি অনুসারে, সন্তানের জীবন বাঁচানোর জন্য অত্যাচারী সরকারের কাছে প্রাণভিক্ষা চেয়ে মার্সি পিটিশন (আবেদন) করা না করা নিয়ে লেখক দ্বিধাদ্বন্দ্বে ভুগছিলেন। লেখক জাহানারা ইমামের বড়ো ছেলে মুক্তিযোদ্ধা রুমী পাকিস্তানি বাহিনীর হাতে বন্দি হয়। রুমীর প্রাণ বাঁচানোর একমাত্র উপায় ছিল প্রাণভিক্ষা চেয়ে সরকারের কাছে আবেদন করা। কিন্তু যে সামরিক জান্তার বিরুদ্ধে রুমী মুক্তিযুদ্ধে যোগ দিয়েছে, সেই সরকারের কাছে মার্সি পিটিশন করা মানে রুমীর আদর্শকে অপমান করা। একদিকে ছেলের জীবন, অন্যদিকে তাঁর আদর্শ- এ দুইয়ের দ্বিধাদ্বন্দ্বে জাহানার ইমামের দুদিন দুরাত কেটেছে।"
        },
        {
          "label": "গ",
          "question": "দৃশ্যকল্প-১ এ 'একাত্তরের দিনগুলি' রচনার কোন দিকটি ফুটে উঠেছে? ব্যাখ্যা করো।",
          "explanation": "'একাত্তরের দিনগুলি' রচনায় নিরীহ বাঙালির উপর পাকিস্তানি হানাদার, বাহিনীর নির্মম অত্যাচারের দিকটিই দৃশ্যকল্প-১-এ ফুটে উঠেছে। 'একাত্তরের দিনগুলি' রচনাটি প্রকৃতপক্ষে লেখিকার দিনলিপি। এই দিনলিপির মধ্য দিয়ে এদেশবাসীর উপর পাকিস্তানি হানাদার বাহিনীর নৃশংস হত্যাকাণ্ড প্রত্যক্ষ করি। সে সময় ঢাকা বিশ্ববিদ্যালয়ে হলগুলোতে নারকীয় হত্যাযজ্ঞ চালায় পাকিস্তানি সেনাবাহিনী। সারা দেশজুড়ে তারা ব্যাপক হত্যাযজ্ঞ শুরু করে। পশ্চিম পাকিস্তানি হানাদার বাহিনীর অতর্কিত হামলায় প্রথমেই ঢাকার নগরজীবন বিশৃঙ্খল হয়ে পড়ে। যুদ্ধ শুরুর কিছুদিন পরেই আশেপাশের নদীতে মানুষের লাশ ভাসতে থাকে। হত্যা-লুণ্ঠন-অগ্নিসংযোগ ছিল নিত্যদিনের ঘটনা। উদ্দীপকেও পাকিস্তানি হানাদার বাহিনীর নিপীড়নের চিত্র ফুটে উঠেছে। তারা কামান ও বুলেটের আঘাতে বাঙালিদের হত্যা করে। নারী-শিশু- যুবক-বৃদ্ধ সবাই তাদের বর্বরতার শিকার হয়। 'একাত্তরের দিনগুলি' রচনাতেও পাকিস্তানি বাহিনীদের অত্যাচারের বর্ণনা লেখিকা তুলে ধরেছেন। তাদের নির্মম হত্যাযজ্ঞ থেকে কেউই রক্ষা পায়নি। পাকিস্তানি হানাদারদের নির্মমতার স্বরূপ উন্মোচনের দিক থেকে 'একাত্তরের দিনগুলি' ও দৃশ্যকল্প-১-এর সাদৃশ্য রয়েছে।"
        },
        {
          "label": "ঘ",
          "question": "দৃশ্যকল্প-২ 'একাত্তরের দিনগুলি' রচনার মূল চেতনাকে ধারণ করে কি? যৌক্তিক মতামত দাও।",
          "explanation": "বিষয়বস্তুর ব্যাপকতার দিক থেকে দৃশ্যকল্প-২-এ 'একাত্তরের দিনগুলি' রচনার মূল চেতনা সম্পূর্ণরূপে ফুটে ওঠেনি। 'একাত্তরের দিনগুলি' রচনাটি জাহানারা ইমামের দিনলিপি। এই দিনলিপির মধ্য দিয়ে এদেশবাসীর উপর পাকিস্তানি বাহিনীর নৃশংস অত্যাচার-নির্যাতনের দৃশ্য প্রত্যক্ষ করি। সে সময় ঢাকা বিশ্ববিদ্যালয়ের হলগুলোতে পাকিস্তানি সেনাদের নারকীয় হত্যাযজ্ঞের বর্ণনা উঠে এসেছে আলোচ্য রচনায়। লেখিকার সন্তান রুমী একসময় যুদ্ধে যোগ দেয়। স্বামী-সন্তান হারানোর বেদনা, সেই সঙ্গে নতুন দেশের অভ্যুদয়ের চিত্র পাই আলোচ্য রচনায়। দৃশ্যকল্প-২-এ পাকিস্তানি হানাদার বাহিনীর বিরুদ্ধে সম্মিলিত প্রতিরোধের চিত্রটি ফুটে উঠেছে। দেশকে শত্রুমুক্ত করার বাসনায় এদেশের তরুণ সমাজ সেদিন হাতে তুলে নিয়েছিল মেশিনগান, মর্টার, গ্রেনেড। অন্যায়ের সঙ্গে আপস না করে তারা জীবন বাজি রেখে যুদ্ধে ঝাঁপিয়ে পড়েছিল। তাদের এই অকুতোভয় মানসিকতাই স্বাধীন দেশ উপহার দিয়েছিল। 'একাত্তরের দিনগুলি' রচনায় দেশকে শত্রুমুক্ত করতে লেখিকার ছেলে বুমী যুদ্ধে ঝাঁপিয়ে পড়েছিল। এখানে বাঙালির প্রতিরোধের একটি চিত্র দেখি আমরা, যা উদ্দীপকের দৃশ্যকল্প-২ এর মূল ভাবার্থ। কিন্তু আলোচ্য রচনার মূল চেতনা আরও গভীর। শহিদ জননী জাহানারা ইমাম মুক্তিযুদ্ধে তাঁর সন্তান রুমীকে হারিয়েছেন। এই রচনায় গভীর বেদনার সঙ্গে আভাসে-ইঙ্গিতে তিনি তাঁর হৃদয়ে রক্তক্ষরণের কথা ব্যক্ত করেছেন। তারই আবহে পাকিস্তানি বাহিনীর অত্যাচার, দেশবাসীর যুদ্ধে অংশগ্রহণ, স্বাধীন দেশের নানা বিষয় প্রেক্ষাপট হিসেবে এসেছে। তাছাড়া প্রাণপ্রিয় সন্তানকে বাঁচানোর জন্য হানাদার বাহিনীর কাছে ক্ষমা প্রার্থনা না করে লেখিকা যে আত্মমর্যাদার পরিচয় দিয়েছেন তা তুলনারহিত। কিন্তু সবকিছু ছাপিয়ে উঠে এসেছে সন্তান হারানোর শোকে মাতৃহৃদয়ে রক্তক্ষরণের দিকটি, যা উদ্দীপকে প্রকাশ পায়নি। তাই বলতে পারি, দৃশ্যকল্প-২ 'একাত্তরের দিনগুলি' রচনার মূল চেতনাকে ধারণ করে না।"
        }
      ]
    },
    {
      "number": "5",
      "uddipok": "মুকুল সাহেব তার একমাত্র ছেলেকে ইংলিশ মিডিয়াম স্কুলে পড়ান। তিনি বলেন, আমার ছেলে বাংলা বলতেই পারে না। অপরদিকে রাজু সাহেব বলেন, 'আমার ছেলেকে প্রথমেই বাংলা শেখাব, তারপর অন্যান্য; কেননা, মাতৃভাষা ও এর ব্যবহার ছাড়া কোনো জাতি প্রকৃত মর্যাদা ও উন্নতি লাভ করতে পারে না।",
      "tag": "CTG.B 20",
      "sub_questions": [
        {
          "label": "ক",
          "question": "'বঙ্গবাণী' কবিতাটি কবির কোন কাব্যগ্রন্থ থেকে নেওয়া হয়েছে?",
          "explanation": "'বঙ্গবাণী' কবিতাটি কবি আবদুল হাকিমের 'নূরনামা' কাব্যগ্রন্থ থেকে নেওয়া হয়েছে।"
        },
        {
          "label": "খ",
          "question": "\"সে সব কাহার জন্ম নির্ণয় ন জানি\" বলতে কী বোঝানো হয়েছে?",
          "explanation": "বাংলাদেশে জন্মগ্রহণ করেও যারা বাংলা ভাষাকে অবজ্ঞা করে তাদের জন্মপরিচয় নিয়ে কবি সন্দিহান। কবি আবদুল হাকিমের সমসাময়িক সময়ে, অর্থাৎ সতেরো শতকে একশ্রেণির লোক নিজের দেশ, ভাষা ও সংস্কৃতি সম্পর্কে বিভ্রান্ত ছিল। তারা বাংলাকে 'হিন্দুর অক্ষর' মনে করে ঘৃণা করত এবং আরবি-ফারসি ভাষায় কথা বলতে স্বাচ্ছন্দ্যবোধ করত। এসব মানুষকে শিকড়হীন পরগাছার সাথে তুলনা করা যায়। তাই কবি তাদের মতো বাংলা ভাষা বিদ্বেষীদের প্রতি কটাক্ষ করে তাদের বোধোদয় ঘটাতে তাদের জন্ম সম্পর্কে প্রশ্ন তুলেছেন।"
        },
        {
          "label": "গ",
          "question": "উদ্দীপকের মুকুল সাহেব 'বঙ্গবাণী' কবিতার কোন দিকটির প্রতিনিধিত্ব করে? ব্যাখ্যা করো।",
          "explanation": "উদ্দীপকের মুকুল সাহেব 'বঙ্গবাণী' কবিতায় বর্ণিত অন্য ভাষার প্রতি অনুরাগের কারণে মাতৃভাষার প্রতি অবজ্ঞা করার দিকটির প্রতিনিধিত্ব করেন। 'বঙ্গবাণী' কবিতায় কবি আবদুল হাকিম তাঁর গভীর উপলব্ধি ও বিশ্বাসের কথা নির্দ্বিধায় ব্যক্ত করেছেন। বিদেশি ভাষার প্রতি কোনো বিদ্বেষ নেই তাঁর। কিন্তু যারা বাংলাদেশে জন্মগ্রহণ করার পরও বাংলা ভাষাকে অবজ্ঞা 'করে, কবি তাদের প্রতি তীব্র ক্ষোভ প্রকাশ করেছেন। তাদের জন্মপরিচয় নিয়ে তিনি সন্দেহ প্রকাশ করেছেন। তাদের এই অকৃতজ্ঞ মনোভাব কবিকে ব্যথিত করে। উদ্দীপকের মুকুল, সাহেব তার একমাত্র সন্তানকে ইংলিশ মিডিয়াম স্কুলে পড়ান। বাংলা ভাষায় শিক্ষা অর্জন তার কাছে নিতান্তই গুরুত্বহীন বলে প্রতীয়মান হয়। তাই তিনি গর্ব করে তার পুত্রের ইংরেজি ভাষায় শিক্ষার্জনের বিষয়টি বলেন। মুকুল সাহেবের মানসিকতায় বাংলা ভাষার প্রতি অবজ্ঞার দিকটি ফুটে উঠেছে। নিজ মাতৃভাষার প্রতি তার কোনো অনুরাগ নেই। এরূপ মানসিকতার মাধ্যমে উদ্দীপকের মুকুল সাহেব এবং কবিতার অকৃতজ্ঞ মানুষের আচরণে ভাষার প্রতি অবজ্ঞাপূর্ণ মনোভাব ফুটে উঠেছে। এদিক থেকে উদ্দীপকের মুকুল সাহেব 'বঙ্গবাণী' কবিতায় মাতৃভাষার প্রতি যাদের মমত্ববোধ নেই তাদের প্রতিনিধিত্ব করেন।"
        },
        {
          "label": "ঘ",
          "question": "উদ্দীপকের রাজু সাহেবের উক্তিটি 'বঙ্গবাণী' কবিতার কবির মনোভাবের ধারক।- উক্তিটির যথার্থতা মূল্যায়ন করো।",
          "explanation": "নিজ ভাষার প্রতি অনুরাগ এবং মাতৃভাষা বিরোধীর প্রতি শ্লেষ প্রকাশের সূত্রে উদ্দীপকের রাজু সাহেবের বক্তব্য 'বঙ্গবাণী' কবিতার কবির মনোভাবের ধারক। আবদুল হাকিম রচিত 'বঙ্গবাণী' কবিতার মূলভাব মাতৃভাষাপ্রীতি। বাংলা ভাষার সঙ্গে কবিহৃদয়ের রয়েছে নিবিড় যোগাযোগ। কবি তাঁর পুরো কবিতাজুড়েই মাতৃভাষার প্রতি গভীর ভালোবাসা ব্যক্ত করেছেন। অন্য ভাষার প্রতি কবির কোনো বিদ্বেষ নেই। কিন্তু মাতৃভাষার প্রতি অবজ্ঞাকারীদের প্রতি কবি তীব্র শ্লেষ প্রকাশ করেছেন। কেননা, মাতৃভাষার চেয়ে বড়ো কিছু হতে পারে না। উদ্দীপকে রাজু সাহেবের বক্তব্যে মাতৃভাষার প্রতি তীব্র অনুরাগ প্রকাশ পেয়েছে। যেকোনো জাতির কাছে তার মাতৃভাষা খুবই তাৎপর্য বহন করে। মাতৃভাষা ব্যতীত সফলতা অর্জিত হয় না। তাই রাজু সাহেব তার ছেলেকে মাতৃভাষায় শিক্ষাদানের ব্যাপারে আগ্রহী। কেননা, তিনি মনে করেন, নিজ ভাষাকে অবজ্ঞা করে অন্য ভাষায় আগ্রহী হলেই সাফল্য অর্জিত হয় না। 'বঙ্গবাণী' কবিতায় কবি মাতৃভাষার প্রতি অনুরাগ প্রকাশের পাশাপাশি মাতৃভাষা অবজ্ঞাকারীদের প্রতি তীব্র ক্ষোভের বহিঃপ্রকাশ ঘটিয়েছেন। তিনি মনে করেন, মাতৃভাষা বাংলার সাথে আমাদের প্রাণের সম্পর্ক বিদ্যমান। সুখ-দুঃখ, আনন্দ-বেদনার বিচিত্র অনুভূতি প্রকাশে এ ভাষাই আমাদের একমাত্র অবলম্বন। তাই মাতৃভাষার প্রতি আমাদের শ্রদ্ধাশীল হওয়া কর্তব্য। তবুও যারা মাতৃভাষাকে অবজ্ঞা করে বিদেশি ভাষার অনুকরণ করতে চায়, এমন হীন লোকদের এদেশ ছেড়ে চলে যাওয়াই সংগত। উদ্দীপকের রাজু সাহেবের মধ্যেও একই চেতনা পরিলক্ষিত হয়েছে। অতএব, এ কথা যথার্থ যে, উদ্দীপকের রাজু সাহেবের উক্তিটি 'বঙ্গবাণী' কবিতার কবির মনোভাবের ধারক।"
        }
      ]
    },
    {
      "number": "6",
      "uddipok": "হাশরের দিন খোদা বলিবেন, 'হে আদম সন্তান, আমি চেয়েছিনু ক্ষুধায় অন্ন, তুমি কর নাই দান।' মানুষ রলিবে, 'তুমি জগতের প্রভু, আমরা তোমারে কেমনে খাওয়াব, সে কাজ কি হয় প্রভু?' বলিবেন খোদা, 'কুসিত বান্দা গিয়েছিল তব স্বারে মোর কাছে ফিরে পেতে তাহা যদি খাওয়াইতে তারে।'",
      "tag": "CTG.B 20,MC 24",
      "sub_questions": [
        {
          "label": "ক",
          "question": "'মানুষ' কবিতায় কবি কালাপাহাড়কে আহ্বান জানিয়েছেন কেন?",
          "explanation": "যারা পবিত্র উপাসনালয়ের দরজা বন্ধ করে, তাদের ধ্বংসের জন্য 'মানুষ' কবিতায় কবি কালাপাহাড়কে আহ্বান জানিয়েছেন।"
        },
        {
          "label": "খ",
          "question": "'তৰ মসজিদ-মন্দিরে প্রভু নাই মানুষের দাবি।'- চরণটিতে কী বোঝানো হয়েছে?",
          "explanation": "এক শ্রেণির স্বার্থান্বেষী মোল্লা ও পুরোহিতের কারণে অসহায় মানুষ অধিকারবঞ্চিত হয় বলে কবি প্রতিবাদ ও অভিমান বোঝাতে আলোচ্য চরণটির অবতারণা করেছেন। সৃষ্টিকর্তার কাছে সৃষ্টির সকল মানুষের মর্যাদা সমান। কিন্তু মসজিদের মোল্লা ও মন্দিরের পুরোহিত নিজেদের স্বার্থ রক্ষার নিমিত্তে সে বিষয়টিকে আগ্রাহ্য করে চলে। তারা অসহায়, অভুক্ত মুসাফিরকে সাহায্য না করে মসজিদ ও মন্দিরে তালা দেয়। তখন অসহায়ের পক্ষ হয়ে অভিমান ও প্রতিবাদস্বরূপ কবি মসজিদ ও মন্দিরে প্রভু নাই বলেছেন।"
        },
        {
          "label": "গ",
          "question": "উদ্দীপকের 'আদম সন্তান' 'মানুষ' কবিতার কোন চরিত্রের সাথে সাদৃশ্যপূর্ণ? ব্যাখ্যা করো।",
          "explanation": "নিম্নের অনুরুপঃ উদ্দীপকের আদম সন্তান 'মানুষ' কবিতায় উল্লিখিত পূজারি ও মোল্লা সাহেব চরিত্রদ্বয়ের সাথে সাদৃশ্যপূর্ণ। 'মানুষ' কবিতায় কবি মানুষের নির্মমতাকে তুলে ধরেছেন। জীর্ণ-শীর্ণ পথিক খাবার ভিক্ষা চেয়ে পূজারির দ্বারা মন্দির থেকে প্রত্যাখ্যাত হয়। মোল্লা সাহেব লোভে পড়ে মসজিদের শিরনি উপলক্ষ্যে বেঁচে যাওয়া গোশত-রুটি বাঁচাতে তিরস্কার করে তাকে বের করে দেয়। তাদের দুর্ব্যবহারের দরুন অভুক্ত অবস্থায় ভুখারিকে রাস্তায় নামতে হয়। উদ্দীপকে হাশরের দিনে সৃষ্টিকর্তার নিকট মানুষের কৃতকর্মের জবাবদিহির একটা চিত্র ফুটে উঠেছে। খোদা মানুষের কাছে অন্ন প্রার্থনা করলেও মানুষ তাঁকে ফিরিয়ে দিয়েছে। আদম সন্তানকে এখানে হিংস্রতার নিদর্শন হিসেবে তুলে ধরা হয়েছে। হাশরের দিনের সেই মনুষ্যত্বহীন আদম সন্তান পৃথিবীর বুকে ধর্মের মুখোশধারী মোল্লা-পুরোহিতবর্গ। যারা নিজেদের স্বার্থ রক্ষার্থে গরিব-অসহায় মানুষের প্রতি বর্বর আচরণ করে। নির্দয় আচরণের দিক থেকে উদ্দীপকের আদম সন্তান 'মানুষ' কবিতার মোল্লা-পুরোহিতের প্রতিনিধি।"
        },
        {
          "label": "ঘ",
          "question": "উদ্দীপকটি 'মানুষ' কবিতার মূলভাবের ধারক।\"- বিশ্লেষণ করো।",
          "explanation": "মানবতার জয়গান ধ্বনিত হওয়ার দিক থেকে উদ্দীপকটি 'মানুষ' কবিতার মূলভাবের ধারক। 'মানুষ' কবিতায় কবির মানবতাবাদী উদার মানসিকতার পরিচয় ফুটে। উঠেছে। কবি বলতে চেয়েছেন, মানুষের বিপদে-আপদে পাশে না দাঁড়িয়ে অবজ্ঞা ও অবহেলা করা কোনো ধার্মিক মানুষের কাজ হতে পারে না। কারণ সকল ধর্মগ্রন্থেই মানুষের স্থান দেওয়া হয়েছে সবকিছুর ঊর্ধ্বে। কবির সাম্যবাদী মানসিকতাই আলোচ্য কবিতার মর্মার্থ। উদ্দীপকে হাশরের দিনের প্রেক্ষাপট ফুটে উঠেছে। সেদিন মানুষকে তার কৃতকর্মের হিসাব দিতে হবে। আর যারা রুগ্ম ব্যক্তির পরিচর্যা করেনি, তাদের ব্যাপারে কঠোর সিদ্ধান্ত নেওয়া হবে। কারণ সৃষ্টির সেবা মানেই স্রষ্টার আরাধনা করা। কেননা, সৃষ্টির অন্তরেই স্রষ্টা বিরাজমান। মানুষকে বিপদে সাহায্য করার অর্থ স্রষ্টাকে সাহায্য করা। কিন্তু মানুষকে অবহেলা করলে হাশরের দিনে স্রষ্টার কঠোর শাস্তির মুখোমুখি হতে হবে। অর্থাৎ, মানুষই শ্রেষ্ঠ, তার উপরে কোনো কিছু থাকতে পারে না। উদ্দীপকে যে মানবিক ও ধর্মীয় বোধ ফুটে উঠেছে তা 'মানুষ' কবিতায়ও খুঁজে পাওয়া যায়। মানুষের জয়গান ধ্বনিত হয়েছে উভয়ক্ষেত্রে। 'মানুষ' কবিতায় বলা হয়েছে, মানুষের চেয়ে বড়ো কিছু নেই। হাশরের ময়দানে মানুষের প্রতি মানুষের ব্যবহারের উপরই সৃষ্টিকর্তা বিচারকার্য পরিচালনা করবেন। সেখানেও মানুষকে প্রাধান্য দেওয়া হবে সবকিছুর ঊর্ধ্বে। কেননা, সৃষ্টির সেবা মানে স্রষ্টার আরাধনা করা। উদ্দীপকে প্রতিফলিত সাম্যচেতনা এবং মানবতাবাদী দৃষ্টিভঙ্গি 'মানুষ' কবিতার কবির মানসিকতারই অনুরূপ। অতএব, উদ্দীপকটি 'মানুষ' কবিতার মূলভাবের ধারক।"
        }
      ]
    },
    {
      "number": "7",
      "uddipok": "বশিরের মা অসুস্থ বশিরকে শহরের নামি হাসপাতালে চিকিৎসা করাচ্ছেন। উন্নত চিকিৎসা সেবা পেয়েও নানা আশঙ্কায় তার মন অস্থির। সে নফল নামাজ আদায় করে ছেলের জন্য দোয়া করে, মাজারে মানত করে।",
      "tag": "CTG.B 20",
      "sub_questions": [
        {
          "label": "ক",
          "question": "কোথা থেকে পঁচা পাতার ঘ্রাণ আসছে?",
          "explanation": "এঁদো ডোবা থেকে পচা পাতার ঘ্রাণ আসছে।"
        },
        {
          "label": "খ",
          "question": "মা নামাজের ঘরে মোমবাতি আর দরগায় দান মানেন কেন? বুঝিয়ে লেখো।",
          "explanation": "অসুস্থ পুত্রের সুস্থতা কামনা করে মা নামাজের ঘর অর্থাৎ মসজিদে মোমবাতি আর দরগায় দান মানেন। অসহায় মা রুগ্ধ পুত্রের শিয়রে বসে রাত জাগেন। সন্তানের যন্ত্রণা তাঁকে বেদনার্ত করে। সন্তানের সুস্থতা কামনায় মা তাই নামাজের ঘরে মোমবাতি আর দরগায় দান মানত করেন।"
        },
        {
          "label": "গ",
          "question": "উদ্দীপকের বশিরের মায়ের সাথে 'পল্লিজননী' 'কবিতার শিশুটির মায়ের বৈসাদৃশ্য ব্যাখ্যা করো।",
          "explanation": "অর্থনৈতিক দিক থেকে উদ্দীপকের ডলিদের অবস্থার সঙ্গে 'পল্লিজননী' কবিতার রুগ্‌ণ ছেলেটির পরিবারের বৈসাদৃশ্য লক্ষ করা যায়। কবি জসীমউদ্দীনের 'পল্লিজননী' কবিতায় সন্তানের প্রতি মায়ের অপত্যস্নেহের অনুভূতি এবং তার অসহায়ত্বের কথা তুলে ধরা হয়েছে। • রুগ্ম পুত্রের শিয়রে রাত জেগে বসে আছেন এক মা। দারিদ্র্যের কারণে তিনি ছেলেটিকে প্রয়োজনীয় খাদ্য ও আনন্দের উপকরণ দিতে পারেননি। তাছাড়া তার জন্য একটি সুস্থ পরিবেশও নিশ্চিত করা যায়নি। চারদিকে মশার অত্যাচার, বেড়ার ফাঁক গলিয়ে আসে শীতের ঠান্ডা হাওয়া। সামর্থ্যের অভাবে মা তাকে ওষুধ-পথ্য কিছুই দিতে পারছেন না। ধীরে ধীরে মৃত্যুর মুখে যাচ্ছে তার ছেলে। তবুও সৃষ্টিকর্তার কাছে তিনি সন্তানের সুস্থতা লাভে প্রার্থনা করেছেন। উদ্দীপকের ইসমাইল সাহেব একজন ধনাঢ্য ব্যবসায়ী। অর্থের কোনো অভাব নেই তাঁর। দেশ-বিদেশে সন্তানের চিকিৎসা করিয়েছেন। সন্তানের রোগমুক্তির আশায় প্রচুর দানখয়রাত করেছেন। কিন্তু তিনিও সন্তানকে কিছুতেই সুস্থ করতে পারছেন না। সৃষ্টিকর্তার কাছে প্রার্থনা করেছেন সন্তানের সুস্থতা কামনায়। আলোচ্য কবিতার পল্লিজননী। এবং উদ্দীপকের ইসমাইল সাহেব উভয়েই সন্তানের প্রতি অপত্যস্নেহে জারিত। তারা সন্তানের সুস্থতার জন্য চেষ্টা করেছেন। তবে আর্থিক অবস্থার কারণে দুই স্থানে দুই ধরনের পরিস্থিতি সৃষ্টি হয়েছে। পল্লিজননী বুগ্ম সন্তানকে ভালো চিকিৎসা, ভালো পথ্য কোনোটিই দিতে পারেননি।"
        },
        {
          "label": "ঘ",
          "question": "",
          "explanation": "নিম্নের অনুরুপঃ অসুস্থ সন্তানের কল্যাণ কামনায় দান ও প্রার্থনার প্রেক্ষাপটে উদ্দীপকের ইসমাইল সাহেবের অনুভূতির মাঝে 'পল্লীজননী' কবিতার মায়ের অপত্যস্নেহের দিকটিই প্রকাশিত হয়েছে। 'পল্লিজননী' কবিতায় রুগ্ম সন্তানের শিয়রে বসে মা তার আরোগ্য কামনা করছেন রাতদিন। পুত্রের স্বাস্থ্যের অবস্থা একেবারেই নাজুক, কিন্তু মা তাকে ঠিক সুস্থ করে তুলবেন- কবিতায় এমন প্রত্যাশাই লক্ষ করা যায়। সন্তানকে সুস্থ করে দেওয়ার জন্য মা দরগায় মানত করেছেন। যদিও চারদিকের নানা অমঙ্গল চিহ্ন মাকে শঙ্কিত করে তুলছে তবুও তিনি বিশ্বাস করেন সন্তান তাঁর একদিন সুস্থ হয়ে উঠবে। সন্তানের প্রতি মায়ের এমন অনুভূতিই এখানে চিরন্তন হয়ে উঠেছে। উদ্দীপকের ইসমাইল' সাহেব যথেষ্ট বিত্তশালী হওয়ার পরও ছেলে আবিরকে সুস্থ করতে পারছেন না। দেশে-বিদেশে মেয়ের চিকিৎসা করিয়েছেন। প্রচুর দানখয়রাত করেছেন। মহান সৃষ্টিকর্তার কাছে মেয়ের জন্য প্রার্থনা করেছেন। এসবই সন্তানের প্রতি পিতার অপত্যস্নেহের বহিঃপ্রকাশ। আলোচ্য কবিতাতেও এমনটি দেখা যায়। 'পল্লিজননী' কবিতায় উল্লিখিত মা তাঁর অসুস্থ সন্তানের জন্য চিন্তিত। কবিতায় সন্তানের জন্য তাঁর যে আকুলতা প্রকাশ পেয়েছে, সেই একই অনুভূতির বহিঃপ্রকাশ ঘটেছে উদ্দীপকের ইসমাইল সাহেবের মধ্যে। তাঁরা দুজনেই সন্তানের সুস্থতা কামনায় সাধ্যমতো দানখয়রাত ও প্রার্থনা করেছেন। আর্থিক দিক দিয়ে তাদের মধ্যে পার্থক্য থাকলেও সন্তানের প্রতি স্নেহের দিক দিয়ে তারা এক অভিন্ন সত্তার অধিকারী। আর এ দিক বিবেচনায় প্রশ্নোক্ত উক্তিটিকে যথার্থ বলা যায়।"
        }
      ]
    },
    {
      "number": "8",
      "uddipok": "তুমি আসবে বলে, হে স্বাধীনতা, শহরের বুকে জলপাই রঙের ট্যাঙ্ক এলো দানবের মতো চিৎকার করতে করতে তুমি আসবে বলে, হে স্বাধীনতা, ছাত্রাবাস, বস্তি উজাড় হলো। রিকয়েললেস রাইফেল আর মেশিনগান খই ফোটাল যত্রতত্র।",
      "tag": "CTG.B 20",
      "sub_questions": [
        {
          "label": "ক",
          "question": "বাঙ্কারের তদারকি করছিল কে?",
          "explanation": "বাঙ্কারের তদারকি করছিল আহাদ মুন্সির ছেলে মতিউর।"
        },
        {
          "label": "খ",
          "question": "ফুলকলি বুধার দিকে কৃতজ্ঞতার দৃষ্টিতে তাকায় কেন? বুঝিয়ে লেখো।",
          "explanation": "বুধা ফুলকলির উপকার করার কারণে সে বুধার দিকে কৃতজ্ঞতার দৃষ্টিতে তাকায়। ফুলকলি রাজাকার কমান্ডারের বাড়িতে কাজ করত। বাড়িতে আগুন লাগলে রাজাকার কমান্ডার ফুলকলিকে মারধর করে বাড়ি থেকে বের করে দেয়। তখন বুধা ফুলকলির পাশে দাঁড়ায়। সে ফুলকলিকে মারধরের ক্ষত 'সারানোর জন্য ঔষধ দেয়। আতাফুপুর বাড়িতে যাওয়ার জন্য তাকে সঙ্গে করে নিয়ে যায়। বুধার এরূপ সহানুভূতিশীল আচরণে মুগ্ধ হয়ে ফুলকলি বুধার দিকে কৃতজ্ঞতার দৃষ্টিতে তাকায়।"
        },
        {
          "label": "গ",
          "question": "উদ্দীপকে 'কাকতাড়ুয়া' উপন্যাসের কোন দিকটি প্রতিফলিত হয়েছে? ব্যাখ্যা করো।",
          "explanation": "উদ্দীপকে 'কাকতাড়ুয়া' উপন্যাসে বর্ণিত মিলিটারিদের ধ্বংসযজ্ঞের বিষয়টি প্রতিফলিত হয়েছে। 'কাকতাড়ুয়া' উপন্যাসে আমরা পাকিস্তানি মিলিটারিদের নৃশংস কার্যকলাপ লক্ষ করি। তারা জিপে করে বুধার গ্রামে এসে বাজার পুড়িয়ে দিয়েছে। নির্বিচারে মানুষকে গুলি করে হত্যা করেছে। তাদের তাণ্ডবে সাধারণ মানুষ নিরাপদ আশ্রয়ের সন্ধানে গ্রাম ছেড়ে চলে গিয়েছে। মিলিটারিদের এমন ঘৃণ্য কর্মকাণ্ডের দিকটিই 'কাকতাড়ুয়া' উপন্যাসে ফুটে উঠেছে। উদ্দীপকেও আমরা মিলিটারিদের এমন নৃশংস কর্মকান্ডের চিত্র দেখতে পাই। তারা শহরের বুকে জলপাই রঙের ট্যাঙ্ক নিয়ে ঝাঁপিয়ে পড়ে। ছাত্রাবাস, বস্তি তাদের তান্ডবে উজাড় হয়। দানবের মতো তারা শহরের অলিতে-গলিতে চালায় নিষ্ঠুর ধ্বংসযজ্ঞ। সুতরাং উদ্দীপকে 'কাকতাড়ুয়া' উপন্যাসের মিলিটারিদের ধ্বংসযজ্ঞের দিকটিই প্রতিফলিত হয়েছে।"
        },
        {
          "label": "ঘ",
          "question": "উদ্দীপকটি 'কাকতাড়ুয়া' উপন্যাসের আংশিক প্রতিনিধিত্ব করে। - উক্তিটি মূল্যায়ন করো।",
          "explanation": "উদ্দীপকে কেবল পাকিস্তানি সেনাদের নিষ্ঠুর কর্মকাণ্ডের দিকটিই প্রকাশ পেয়েছে, যা 'কাকতাড়ুয়া' উপন্যাসের সকল দিকের প্রতিফলন নয়। 'কাকতাড়ুয়া' উপন্যাসে আমরা যেমন পাকিস্তানি মিলিটারিদের নিষ্ঠুরতা দেখি তেমনি দেখি বুধার মতো একজন সাহসী কিশোরকে। শুধু বড়োরা নন, একজন কিশোরও যে মুক্তিযুদ্ধে সাহসিকতার সাথে অংশগ্রহণ করতে পারে উপন্যাসটিতে রয়েছে সেই কাহিনি। এ যেন গ্রামের অবহেলিত প্রান্তিক এক কিশোরের স্বাধীনতা সংগ্রামের গল্প। মুক্তিযোদ্ধা শাহাবুদ্দিন, আলি, মিঠু আমাদের বাঙালির বীরত্বগাথার কথা স্মরণ করিয়ে দেয়। রাজাকার কমান্ডার আহাদ মুন্সি ও তার বড়ো ছেলে মতিউর, কুদ্দুস এরা মনে করিয়ে দেয় এদেশে বসবাস করেও যারা দেশের বিরুদ্ধে চক্রান্ত করেছিল তাদের কথা। এভাবে যুদ্ধকালীন সার্বিক পরিস্থিতিই উঠে এসেছে উপন্যাসটিতে। উদ্দীপকে কেবল পাকিস্তানি সেনাদের 'ধ্বংসযজ্ঞের কথা বলা হয়েছে। যেখানে জলপাই রঙের ট্যাঙ্ক শহরের বুকে তান্ডবলীলা চালায়। তাদের গুলিতে উজাড় হয় ছাত্রাবাস, বস্তি। পাকিস্তানি সেনাদের ধ্বংসলীলার উপস্থাপনই 'কাকতাড়ুয়া' উপন্যাসের একমাত্র দিক নয়। উপর্যুক্ত আলোচনার প্রেক্ষাপটে এটা স্পষ্ট যে উদ্দীপকে 'কাকতাড়ুয়া' উপন্যাসের সকল দিকের প্রতিফলন ঘটেনি। উদ্দীপকে কেবল পাকিস্তানি সেনাদের নৃশংসতাই প্রকাশ পেয়েছে। কিন্তু উপন্যাসে কেবল এই দিকটিই নয়, যুদ্ধকালীন পরিবেশের সার্বিক চিত্র উঠে এসেছে। সেখানে পাকিস্তানি হানাদার বাহিনীর কর্মকাণ্ড, রাজাকারদের ভূমিকার পাশাপাশি রয়েছে মুক্তিযোদ্ধাদের সাহসী ভূমিকার চিত্র। সাধারণ এক কিশোরের স্বাধীনতা সংগ্রামের গল্প উপন্যাসটিকে অন্য মাত্রায় উন্নীত করেছে। তাই বলা যায়, 'উদ্দীপকটিতে 'কাকতাড়ুয়া' উপন্যাসের সকল দিকের প্রতিফলন ঘটেনি।"
        }
      ]
    },
    {
      "number": "9",
      "uddipok": "বীর মুক্তিযোদ্ধা আব্দুল হাই মুক্তিযুদ্ধের স্মৃতিচারণ করতে যেয়ে বললেন, 'পাকসেনারা নিরস্ত্র বাঙালির ওপর ঝাঁপিয়ে পড়লে শুরু হয় যুদ্ধ। লোকজন দলে দলে পালাতে থাকে। আমি ভাবলাম সবাই পালালে দেশ স্বাধীন হবে কীভাবে? অস্ত্র হাতে ঝাঁপিয়ে পরলাম মুক্তিযুদ্ধে।\"",
      "tag": "CTG.B 20",
      "sub_questions": [
        {
          "label": "ক",
          "question": "'মেশিনগান বল, আমার নাম মেশিনগান'- বুধা কাকে একথা বলেছে?",
          "explanation": "'মেশিনগান বল, আমার নাম মেশিনগান'- বুধা এ কথা কুদ্দুসকে বলেছে।"
        },
        {
          "label": "খ",
          "question": "'একটি ভয়াবহ কুটিল রাত'- বলতে কী বুঝানো হয়েছে? ব্যাখ্যা করো।",
          "explanation": "'একটি ভয়াবহ কুটিল রাত বলতে' কলেরা আক্রান্ত হয়ে বুধার পরিবারের নিশ্চিহ্ন হওয়ার রাতকে বোঝানো হয়েছে। কলেরায় আক্রান্ত হয়ে বুধার চোখের সামনে শরীর মোচড়াতে মোচড়াতে তার বাবা মারা গেছে। তার একপাশে মৃত অবস্থায় পড়ে থাকে তার মা। ছোটো তিনু মায়ের বুকে থেকেই মৃত্যুর কোলে ঢলে পড়ে। মাটিতে গড়াগড়ি দিয়ে মৃত্যুবরণ করে শিলু ও তালেব। রাত পোহাবার আগেই শুর পিঠাপিঠি বোন বিনুও মৃত্যুর কোলে ঢলে পড়ে। এ কারণে ওই রাতকে ভয়াবহ কুটিল রাত বলা হয়েছে।"
        },
        {
          "label": "গ",
          "question": "উদ্দীপকটিতে 'কাকতাড়ুয়া' উপন্যাসের কোন দিকটি ফুটে ওঠেছে? ব্যাখ্যা করো।",
          "explanation": "উদ্দীপকের বীর মুক্তিযোদ্ধা আব্দুল হাইয়ের বক্তব্যে 'কাকতাড়ুয়া' উপন্যাসে বিধৃত পাকিস্তানি বাহিনীর আগ্রাসনের বিরুদ্ধে বুধার প্রতিরোধের দিকটি উঠে এসেছে। মুক্তিযুদ্ধের প্রাক্কালে পাকিস্তানি হানাদার বাহিনীর নৃশংসতার ভয়ে এদেশের সাধারণ মানুষ তাদের ঘরবাড়ি ছেড়ে পালাতে শুরু করে। বৃধাদের গ্রামেও পাকিস্তানি বাহিনী তাণ্ডব চালালে লোকজন পালাতে বাধ্য হয়। বুধাকেও গ্রামের লোকজন পালাতে বলে। কিন্তু বুধা পালিয়ে না গিয়ে অসীম সাহসিকতার সাথে মুক্তিযুদ্ধে অংশগ্রহণ করে এবং পাকিস্তানি বাহিনীর বাঙ্কার উড়িয়ে দিতে সক্ষম হয়। উদ্দীপকের মুক্তিযোদ্ধা আব্দুল হাই একজন বীর সৈনিক। পাকিস্তানি সেনাদের তাণ্ডবে এলাকার লোকজন পালিয়ে গেলেও তিনি পালাননি। তিনি মনে করেন, সবাই যদি পালিয়ে যায়, তাহলে এদেশ পরাধীন-ই রয়ে যাবে। তাই তিনি পালিয়ে না গিয়ে দেশের স্বাধীনতার মন্ত্রে দীক্ষিত হন। অস্ত্র হাতে ঝাঁপিয়ে পড়েন যুদ্ধে। মুক্তিযোদ্ধা আব্দুল হাইয়ের এমন দৃষ্টিভঙ্গি আলোচ্য উপন্যাসের বুধার কথাকে মনে করিয়ে দেয়। মুক্তিযুদ্ধে পাকিস্তানি বাহিনীর নৃশংসতার এবং তারই পরিপ্রেক্ষিতে উপন্যাসে বুধা এবং উদ্দীপকের আব্দুল হাইয়ের মনোভাব উদ্দীপক এবং উপন্যাসকে একই সূত্রে গ্রথিত করে।"
        },
        {
          "label": "ঘ",
          "question": "উদ্দীপকের বীর মুক্তিযোদ্ধা ও 'কাকতাড়ুয়া' উপন্যাসের বুধা'র মনোভাব' এক অভিন্ন।- মন্তব্যটির যথার্থতা নিরূপণ করো।",
          "explanation": "প্রবল সাহসিকতা ও মুক্তিযুদ্ধে অংশগ্রহণের দিক দিয়ে উদ্দীপকের বীর মুক্তিযোদ্ধা ও 'কাকতাড়ুয়া' উপন্যাসের বুধার মনোভাব এক ও অভিন্ন। 'কাকতাড়ুয়া' উপন্যাসে বুধা আত্মনির্ভরশীল একটি চরিত্র। আত্মসিদ্ধান্তের ক্ষেত্রে কেউ তাকে কোনোভাবে টলাতে পারেনি। পাকিস্তানি মিলিটারির অত্যাচার দেখে তার মনে প্রতিশোধের আগুন জ্বলে ওঠে। তাই সবাই গ্রাম ছেড়ে পালালেও বুধা গ্রামেই রয়ে গেছে। প্রতিশোধ গ্রহণের জন্য সে মুক্তিযুদ্ধে অংশগ্রহণ করে পাকিস্তানি বাহিনীর বাঙ্কার উড়িয়ে দিয়েছে। উদ্দীপকের আব্দুল হাইয়ের মধ্যে বুধার বৈশিষ্ট্য প্রতিভাত হয়েছে। পাকিস্তানি বাহিনীর হাতে মৃত্যুর ভয়ে যখন তার গ্রামের লোকজন পালিয়ে যায়, তখন তিনি দেশকে শত্রুমুক্ত করার মহান সিদ্ধান্তে উপনীত হন। ঝাঁপিয়ে পড়েন মুক্তিযুদ্ধে। দেশের প্রতি অপরিসীম ভালোবাসা-ই আব্দুল হাইকে যুদ্ধে অবতীর্ণ হওয়ার সাহস জুগিয়েছে। উদ্দীপকের বীর মুক্তিযোদ্ধা ও 'কাকতাড়ুয়া' উপন্যাসের বুধার মনোভাবের মধ্যে প্রগাঢ় দেশপ্রেম' লক্ষণীয়। দেশের প্রতি মমত্ববোধই শত্রুর বিরুদ্ধে তাদের ঝাঁপিয়ে পড়তে আহ্বান করেছে। দেশের সংকটময় অবস্থায় দেশকে শত্রুমুক্ত করতে বদ্ধপরিকর ছিলেন উভয়ই। তাই জীবনের ঝুঁকি নিয়ে মুক্তিযুদ্ধে অংশগ্রহণ করে ছিনিয়ে আনে স্বাধীনতা। উপর্যুক্ত বিবেচনায় এ কথা সন্দেহাতীত যে, উদ্দীপকের বীর মুক্তিযোদ্ধা ও 'কাকতাড়ুয়া' উপন্যাসের বুধার মনোভাব এক ও অভিন্ন।"
        }
      ]
    },
    {
      "number": "10",
      "uddipok": "বাস দুর্ঘটনায় আহত রেবেকা হাসপাতালে ভর্তি অবস্থায় জ্ঞান ফিরলে জানা যায় যে, সে বাড়ি থেকে সৎ মায়ের অত্যাচার সহ্য না করতে পেরে পালিয়ে এসেছে। কিন্তু বিধি বাম। প্রথমে সে বাড়ি ফিরে যেতে অস্বীকৃতি জানালেও উপস্থিত সকলে তার আহত অবস্থার কথা স্মরণ করালে নিরুপায় হয়ে বাড়িতে ফিরে যেতে রাজি হয়।",
      "tag": "CTG.B 20",
      "sub_questions": [
        {
          "label": "ক",
          "question": "হাতেম আলির জমিদারি কোথায় ছিল?",
          "explanation": "হাতেম আলির জমিদারি ছিল রেশমপুরে।"
        },
        {
          "label": "খ",
          "question": "\"একটা স্বপ্ন ভেঙ্গে গেলে আরেকটা স্বপ্ন গড়তে পারব\"- কথাটি দ্বারা কী বোঝানো হয়েছে?",
          "explanation": "ছাপাখানা তৈরির স্বপ্ন ভেঙে যাওয়ার আশঙ্কা থাকলেও হাশেম আলি নিজের ওপর আস্থাশীল এটি বোঝাতেই আলোচ্য উক্তিটি করা হয়েছে। হাশেম আলির স্বপ্ন ছিল একটি ছাপাখানা প্রতিষ্ঠা করা। কিন্তু সূর্যাস্ত আইনে বাবার জমিদারি নিলামে উঠলে সেটি আর সম্ভব হবে না। তাই সে নিজের যোগ্যতার ওপর আস্থা রাখতে গিয়ে বলেছে- 'একটা স্বপ্ন ভেঙে গেলে আরেকটা স্বপ্ন গড়তে পারব।' মূলত বাস্তবতাকে মেনে নিতেই হাশেম আলি নিজের যোগ্যতার ওপর আস্থা রেখে প্রশ্নোক্ত কথাটি বলেছে।"
        },
        {
          "label": "গ",
          "question": "উদ্দীপকের রেবেকার সাথে 'বহিপীর' নাটকের তাহেরার বৈসাদৃশ্য তুলে ধরো।",
          "explanation": "প্রতিবাদী মানসিকতার দিক থেকে উদ্দীপকের রেবেকার সাথে 'বহিপীর' নাটকের তাহেরার বৈসাদৃশ্য রয়েছে। 'বহিপীর' নাটকের অন্যতম প্রধান চরিত্র তাহেরা। বাবা আর সৎমায়ের সিদ্ধান্তে মাতৃহীন তাহেরার বিয়ে ঠিক হয় বৃদ্ধ এক পীরের সঙ্গে। তাহেরার অমত সত্ত্বেও তারা জোর করে তাহেরাকে বিয়ে দিতে চায়। এমন অবস্থায় অনাকাঙ্ক্ষিত বিয়ে ঠেকাতে তাহেরা পালাতে বাধ্য হয়। উদ্দীপকের রেবেকা সৎমায়ের অত্যাচারের শিকার। অত্যাচার সহ্য করতে না পেরে সে পালিয়ে এসে বাস দুর্ঘটনার শিকার হয়। যে বাড়ি থেকে সে অত্যাচারের ভয়ে পালিয়ে আসে সবার জোরাজুরিতে সে আবার ঐ বাড়িতে ফিরে যেতে রাজি হয়। কিন্তু নাটকের তাহেরা উদ্দেশ্যহীন যাত্রা সত্ত্বেও কোনো ভয় তাকে পরাস্ত করতে পারেনি। এমনকি পীরকেও সে গ্রাহ্য করেনি। শেষ পর্যন্ত সে তার সিদ্ধান্তে অটল থেকেছে তার প্রতিবাদী মানসিকতা দিয়ে। এ দিকটি উদ্দীপকের রেবেকা ও বহিপীর নাটকের তাহেরার মাঝে বৈসাদৃশ্য নির্মাণ করেছে।"
        },
        {
          "label": "ঘ",
          "question": "উদ্দীপকটি 'বহিপীর' নাটকের সম্পূর্ণ প্রতিচ্ছবি নয়। উক্তিটি মূল্যায়ন করো।",
          "explanation": "উদ্দীপকটি এবং 'বহিপীর' নাটকের মধ্যে কিছুটা সাদৃশ্য থাকলেও, তা পুরোপুরি নাটকের মূল ভাবনার প্রতিচ্ছবি নয়। উদ্দীপকে রেবেকার যাত্রা একটি পারিবারিক সম্পর্কের জটিলতা এবং তার সৎ-মায়ের অত্যাচারের কারণে পালিয়ে আসার ঘটনা ফুটে উঠেছে। তবে, শেষ পর্যন্ত তার আহত অবস্থার কথা মনে করিয়ে দিয়ে তাকে বাড়ি ফিরে যেতে রাজি করানো হয়। এখানে রেবেকার ব্যক্তিগত দুর্দশা ও তাকে ফিরে যেতে বাধ্য করার চাপ প্রকাশ পাচ্ছে। এটা মূলত মানুষের পারিবারিক সীমাবদ্ধতা, আত্মবিশ্বাসের অভাব, এবং আত্মসম্মান রক্ষার সংগ্রামের বিষয়। এখন, 'বহিপীর' নাটকের প্রতিচ্ছবি অনুসন্ধানে দেখা যায় যে, তাহেরা নিজে এক শক্তিশালী, স্বাধীনচেতা চরিত্র। তিনি বাইরের প্রথা ও সামাজিক বিধি-নিষেধের বিরুদ্ধে দাঁড়িয়ে, নিজের পক্ষে সিদ্ধান্ত নিয়ে সমাজের স্বীকৃতি গ্রহণ করতে সংগ্রাম করেন। তাহেরা কোনো ধরনের বাহ্যিক চাপ বা বাহ্যিক শক্তির বিরুদ্ধে নিজের বিশ্বাস রক্ষা করে। তাহেরার মতো রেবেকা নিজের অভ্যন্তরীণ সংগ্রাম চালাতে পারেননি, এবং শেষ পর্যন্ত, তার ব্যক্তিগত দুর্বলতার কারণে পরিবারে ফিরে যেতে বাধ্য হয়েছেন। তিনি নিজের জীবন এবং পছন্দে পরিবর্তন আনতে পারেননি, যা 'বহিপীর' নাটকের তাহেরার চরিত্রের সঙ্গে সরাসরি মিল খায় না। তাহেরা শক্তির প্রতীক হিসেবে নিজের মতামত প্রকাশ করতে এবং পরিস্থিতির পরিবর্তন করতে সক্ষম হন। তাহেরার মতো রেবেকার চরিত্র সম্পূর্ণভাবে স্বাধীনতার ধারণা বা আত্মবিশ্বাসের প্রতীক হিসেবে প্রতিফলিত হয় না। সুতরাং, উক্তিতে বলা \"বহিপীর' নাটকের সম্পূর্ণ প্রতিচ্ছবি নয়\" উক্তিটি যথার্থ, কারণ রেবেকার চরিত্রের মধ্যে তাহেরার মতো সংগ্রামী এবং আত্মবিশ্বাসী মনোভাবের অভাব রয়েছে।"
        }
      ]
    },
    {
      "number": "11",
      "uddipok": "মনি উঠোন ঝাড়ু দিতে গিয়ে দাঁতে খিল লেগে যায়। লোকজন স্থানীয় ওঝাকে ডেকে আনে। ওঝা বলেন যে, ভূতে ধরেছে। এমতাবস্থায় মনির কলেজ পড়ুয়া চাচাতো ভাই ইমরান সকলের বাধা উপেক্ষা করে তাকে হাসপাতালে নিয়ে যায় এবং আস্তে আস্তে মনি সুস্থ হয়ে ওঠে। ডাক্তার বলেন, \"ওর শরীর বেশ দুর্বল, ভালো খাওয়া-দাওযা করতে হবে।\"",
      "tag": "CTG.B 20",
      "sub_questions": [
        {
          "label": "ক",
          "question": "হাশেমের চোখে কান্না এলো কার কথা ভেবে?",
          "explanation": "হাশেমের চোখে কান্না এলো তার বাবার কথা ভেবে।"
        },
        {
          "label": "খ",
          "question": "হকিকুল্লাহ্ পুলিশ ডাকতে গিয়েও ফিরে এসেছিল কেন?",
          "explanation": "পরিস্থিতি বিবেচনা করে বহিপীরের বিপদের আশঙ্কায় হকিকুল্লাহ্ পুলিশ ডাকতে গেল না। বহিপীর তাহেরার অমত থাকা সত্ত্বেও তাকে বিয়ে করেন। উদ্ভুত পরিস্থিতি থেকে বাঁচতে বিয়ের রাতেই তাহেরা পালিয়ে যায়। পরবর্তী সময়ে পীর সহেব হাতেম আলির বজরায় তাহেরার উপস্থিতি টের পান। এসময় তাহেরাকে তিনি সাথে নিয়ে যেতে চাইলে সে রাজি না হওয়ায় তিনি হকিকুল্লাহকে পুলিশ ডাকতে বলেন। কিন্তু তাহেরার অমতে বিয়ে করায় বহিপীরের বিপদ হতে পারে ভেবে হকিকুল্লাহ্ পুলিশ ডাকতে গিয়েও ফিরে আসে।"
        },
        {
          "label": "গ",
          "question": "উদ্দীপকের ইমরানের সাথে 'বহিপীর' নাটকের যে চরিত্রের সাদৃশ্য রযেছে তা ব্যাখ্যা করো।",
          "explanation": "উদ্দীপকের আনাফ ও 'বহিপীর' নাটকের হাশেম উভয়েই আধুনিক চিন্তাধারার অধিকারী- এখানেই তাদের সাদৃশ্য বিদ্যমান। 'বহিপীর' নাটকে তাহেরা বাবার সিদ্ধান্তের বিরোধিতা করে বাড়ি থেকে পালিয়ে জমিদার হাতেম আলির বজরায় আশ্রয় নেয়। সেখানেই তার সঙ্গে পরিচয় হয় জমিদারপুত্র হাশেম আলির। তাহেরার 'সমস্ত ঘটনা শোনার পর হাশেম যুক্তি দিয়ে ঘটনাটিকে বিচার করে তাহেরার পাশে দাঁড়ায়। উদ্দীপকে দিঘির ঘাটে জল আনতে গিয়ে মূর্ছা যায় লিলি। সবাই বিশ্বাস করে তাকে জিন ও ভূতে আসর করেছে। কিন্তু বিষয়টি অযৌক্তিক বলে বিরোধিতা করে লিলির বিশ্ববিদ্যালয়ে পড়ুয়া ভাই আনাফ। তারপর নিকটতম। স্বাস্থ্যকেন্দ্রে নিয়ে যেতেই সুস্থ হয়ে ওঠে লিলির। লিলির অসুস্থতার মূলে যে তার শারীরিক দুর্বলতাই দায়ী ছিল তা অনুধাবন করেই অযৌক্তিক কোনো বিচারকে প্রশ্রয় দেয়নি আনাফ। তার এ মানসিকতা দেখে বলা যায়, 'বহিপীর' নাটকের হাশেমের মতো সেও আধুনিক চিন্তাধারার অধিকারী- এখানেই তাদের সাদৃশ্য।"
        },
        {
          "label": "ঘ",
          "question": "\"উদ্দীপকে ফুটে ওঠা বিষয় থেকে পরিত্রাণ-ই 'বহিপীর' নাটকের প্রধান লক্ষ্য।\"- উক্তিটি মূল্যায়ন করো।",
          "explanation": "উদ্দীপকে যে সমাজব্যবস্থাকে দেখানো হয়েছে 'বহিপীর' নাটকেও সে রকম সমাজব্যবস্থাই বর্তমান, যা থেকে উত্তরণের দিকই হলো নাটকের শিক্ষণীয় দিক। একজন সমাজসচেতন শিল্পী হিসেবে সৈয়দ ওয়ালীউল্লাহ তাঁর 'বহিপীর' নাটকে সমাজের অসংগতির দিক তুলে ধরেছেন। তাহেরাকে জোর করে বিয়ে দেওয়ার অর্থই হলো- সে সমাজে নারীর স্বাধীনতা খর্ব করা হতো। আর পীরের আধিপত্যে বোঝা যায় কিছু মুষ্টিমেয় মানুষের হাতে সমাজের রীতিপদ্ধতি কুক্ষিগত ছিল। অবশ্য হাশেম আলির প্রতিবাদী কণ্ঠস্বরের মধ্য দিয়ে লেখক সেই প্রচলিত ধারার বিরুদ্ধে সোচ্চার হয়েছেন। উদ্দীপকে মনিকে, নাটকের তাহেরার মতোই সামাজিক কুসংস্কার এবং গোঁড়ামির শিকার হতে হয়েছিল। কিন্তু তার চাচাতো ভাই ইমরান এর বিরোধিতা করে এবং মনিকে উদ্ধার করে। কারণ, সে ছিল আধুনিক জীবনধারার অধিকারী। তাই সমাজের প্রচলিত ধারণাকে ভেঙে মনিকে সে হাসপাতালে কাছে নিয়ে যায়। অবশেষে ডাক্তারের চিকিৎসায় সে সুস্থ হয়ে ওঠে। 'বহিপীর' নাটকে নাট্যকার সামাজিক কুসংস্কার এবং ধর্মীয় গোঁড়ামির বিপরীতে শিক্ষিত ও উদারমনা হাশেম আলিকে উপস্থাপন করেছেন। আলোচ্য উদ্দীপকে ইমরানও আধুনিক মানসিকতার অধিকারী। যে সমাজে তাহেরা ও মনি বাস করেছে তা মোটেও তাদের জন্য নিরাপদ ছিল না। কিন্তু সেখান থেকে ইমরান ও হাশেম আলির মতো শিক্ষিত ও আধুনিক মানুষের স্পর্শে তারা পরিত্রাণ পেয়েছে। অর্থাৎ উদ্দীপকে ইমরান যে ভূমিকা পালন করেছে, নাটকে হাশেম আলিও সেই একই ভূমিকা পালন করেছে- এটিই মূলত নাটকের শিক্ষণীয় দিক হিসেবে পরিগণিত হয়েছে।"
        }
      ]
    }
  ]
}