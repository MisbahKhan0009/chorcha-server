{
  "title": "কুমিল্লা বোর্ড ২০২২",
  "subtitle": "বাংলা ১ম পত্র (11)",
  "questions": [
    {
      "number": "1",
      "uddipok": "সালেহা বেগমের একমাত্র সন্তান রহিম ভীষণ চঞ্চল। সারক্ষণ ঘুরে বেড়ানোই তার কাজ। সে কখনো নদীর তীরে, কখনো বনে-বাদাড়ে ঘুড়ে বেড়ায়। কোন বাগানে বরই পেকেছে, কাঁঠাল পেকেছে, কোন গাছের আম মিষ্টি—এসব খবর রহিমের চেয়ে কেউ ভালো জানে না। তার মা সালেহা বেগম অন্যের বাড়িতে কাজ করে সংসার চালায়। শত কষ্ট করেও পঙ্গু স্বামী ও সন্তানদের মুখে দু'বেলা দুমুঠো খাবার জোটাতে হিমশিম খেতে হয় তাকে, যা নিয়ে সে সব সময়ে উদ্‌বিগ ও ব্যস্ত থাকে।",
      "tag": "CB 22",
      "sub_questions": [
        {
          "label": "ক",
          "question": "গরাদ কী?",
          "explanation": "গরাদ হলো জানালার শিক ।"
        },
        {
          "label": "খ",
          "question": "হাবা একটা কোথাকার যদি এতটুকু বুদ্ধি থাকে।'—কথাটি বুঝিয়ে লেখো।",
          "explanation": "আম খেয়ে দাঁত টক হয়ে গিয়েছে মায়ের সামনে অপু সত্যি বলে ফেলায় দুর্গা অপুর পিঠে কিল দিয়ে বলেছিল— হাবা একটা কোথাকার, যদি এতটুকু বুদ্ধি থাকে। দুর্গা পটলিদের বাগানে পড়ে থাকা আম কুড়িয়ে এনে তেল আর নুন দিয়ে মাখিয়ে নিজে ও ছোটো ভাই অপু মিলে মজা করে খায়। মার বকুনির ভয়ে ব্যাপারটা যেন ফাঁস না হয় এ ব্যাপারে ভাইকে বারবার সতর্ক করে দেয় দুর্গা। পরে মায়ের দেওয়া চালভাজা খেতে গিয়ে অপু মায়ের সামনে বলে ফেলে, 'উঃ চিবানো যায় না। আম খেয়ে দাঁত টকে—'। এ কথা শুনে মা দুর্গাকে বকা দেন। এতে দুর্গা ক্ষিপ্ত হয়ে অপুর উদ্দেশে প্রশ্নোক্ত উক্তিটি করেছে।"
        },
        {
          "label": "গ",
          "question": "উদ্দীপকে রহিমের আচরণে 'আম-আঁটির ভেঁপু' গল্পের যে দিকটির ছায়াপাত ঘটেছে তা ব্যাখ্যা করো। .",
          "explanation": "উদ্দীপকের রহিমের আচরণে 'আম-আঁটির ভেঁপু' গল্পের অপু ও দুর্গার চিরায়ত শৈশবের দিকটির ছায়াপাত ঘটেছে। 'আম-আঁটির ভেঁপু' গল্পটি গ্রামীণ জীবনের প্রকৃতিঘনিষ্ঠ দুই ভাই-বোনের আনন্দিত জীবনের আখ্যান নিয়ে রচিত হয়েছে। অপু ও দুর্গা যেন প্রকৃতির কোলে লালিত সন্তান। তারা দরিদ্র পরিবারের সন্তান হলেও সংসারের দারিদ্র্য তাদের আনন্দ প্রকাশে বাধা হয়ে দাঁড়াতে পারেনি। সারা দিন বনবাদাড়ে ঘুরে গ্রামীণ ফলফলাদি খাওয়ার আনন্দ এবং বিচিত্র বিষয় নিয়ে তাদের বিস্ময় ও কৌতূহল, বোকামির কারণে অপুকে শাসন করা প্রভৃতি যেন আমাদের চিরায়ত শৈশবকেই স্মরণ করিয়ে দেয়। আলোচ্য উদ্দীপকের রহিমের মাঝেও মানুষের চিরায়ত শৈশবের দিকটিই লক্ষ করা যায়। এখানেও চঞ্চল প্রকৃতির রহিম সারা দিন গ্রামে ঘুরে বেড়ায়। কোন গাছের বরই, কাঁঠাল, আম পেকেছে তার খবর তার কাছেই পাওয়া যায়। তাদের সংসারের শত অভাব থাকলেও তার মধ্যে সেসবের রেখাপাত ঘটে না। তার দিন যায় আনন্দে। যেমনটি আমরা দেখি আলোচ্য গল্পের অপু ও দুর্গার মধ্যে। আর এদিকগুলো যেন আমাদের শৈশবস্মৃতিকে স্মরণ করিয়ে দেয়। সুতরাং এ কথা দ্বিধাহীনভাবেই বলা যায়, উদ্দীপকের রহিমের আচরণে 'আম-আঁটির ভেঁপু গল্পের অপু ও দুর্গার চিরায়ত শৈশবের দিকটির ছায়াপাত ঘটেছে।"
        },
        {
          "label": "ঘ",
          "question": "“উদ্দীপকের সালেহা বেগম ও 'আমি-আঁটির ভেঁপু' গল্পের সর্বজয়ার উদ্‌বিগ্নতার স্বরূপ একই।”— বিশ্লেষণ করো।",
          "explanation": "সংসারের প্রতি দায়িত্বশীলতা, দারিদ্র্য এবং পারিপার্শ্বিক অবস্থা বিবেচনায় উদ্দীপকের সালেহা বেগমের উদবিগ্নতা যেন আলোচ্য গল্পের সর্বজয়ার উদবিগ্নতার অনুরূপ। 'আম-আঁটির ভেঁপু' গল্পে সর্বজয়া পল্লিমায়ের শাশ্বত চরিত্র হয়ে উঠেছে। এখানে সর্বজয়া গ্রামের একজন দরিদ্র ব্রাহ্মণের স্ত্রী। অভাবের কারণে নানা জনের কাছে ধার দেনা করে সংসার চালাতে হয় তাকে। পাওনা টাকা ঠিকমতো পরিশোধ করতে না পারায় পাওনাদাররা তাকে কথা শোনায়। সংসারের সব কাজ করে সন্তানদের ভালো রাখতে চায় সে। ভেঙে না পড়ে শক্ত হাতে সংসারের হাল তাকেই ধরতে হয়। উদ্দীপকে সালেহা বেগমের জীবনসংগ্রামের চিত্র ফুটে উঠেছে। এখানে আমরা এমন একজন স্ত্রী ও মাকে দেখতে পাই যিনি পঙ্গু স্বামীর কারণে সংসারের হাল ধরেছেন। তিনি অন্যের বাড়িতে কাজ করে সংসার চালান। শত কষ্ট করার পরেও তাকে হিমশিম খেতে হয় স্বামী-সন্তানের মুখে খাবার তুলে দিতে। তার এমন অসহায় অবস্থার চিত্র আমরা লক্ষ করি 'আম-আঁটির ভেঁপু\" গল্পের সর্বজয়ার মধ্যে। 'আম-আঁটির ভেঁপু' গল্পের সর্বজয়া এবং উদ্দীপকের সালেহা বেগমের মধ্যে শাশ্বত মাতৃহৃদয়ের বৈশিষ্ট্য ফুটে উঠেছে। সর্বজয়া যেমন শত অভাবের মধ্যেও তার সন্তানের মুখে খাবার তুলে দিতে চেয়েছে, সন্তানের পোশাক কিনে দিতে পারে না বলে অসহায় বোধ করেছে, তেমনি আলোচ্য উদ্দীপকের সালেহা বেগমও স্বামী-সন্তানের কথা ভেবে সংসারের হাল ধরেছে। তাকে অন্যের বাড়িতে কাজ নিতে হয়েছে। তাদের দুজনের জীবনকেই দুর্বিষহ করে তুলেছে সীমাহীন অভাব। অর্থাৎ সংসারের প্রতি দায়িত্ব, দারিদ্র্য এবং পারিপার্শ্বিক অবস্থার ধরন তাদের এক বিন্দুতে দাঁড় করিয়েছে। সে বিবেচনায়, উদ্দীপকের সালেহা বেগম ও ‘আম-আঁটির ভেঁপু' গল্পের সর্বজয়ার উদ্‌বিগ্নতার স্বরূপ একই ।"
        }
      ]
    },
    {
      "number": "2",
      "uddipok": "মসজিদের ইমাম সাহেব রাস্তার পাশে ধূমপানরত একদল মুসলিম যুবককে ধূমপান না করে ভালোভাবে পড়ালেখা করার ও মসজিদে গিয়ে পাঁচ ওয়াক্ত নামাজ পড়ার উপদেশ দেন। এতে ক্ষিপ্ত হয়ে ওই যুবকরা বিভিন্নভাবে ইমাম সাহেবকে অপমান করার চেষ্টা করে চলে যায়। কিন্তু তাদের আচরণে রাগ না করে ইমাম সাহেব তাদের হেদায়েতের জন্য আল্লাহর কাছে দোয়া করেন। এতে বিস্মিত হন ইমাম সাহেবের সাথে থাকা মুরব্বি লোকটি। তিনি তাদের বিরুদ্ধে এলাকার চেয়ারম্যানের কাছে নালিশ করার কথা বললেও ইমাম সাহেব তা করতে চাননি। পরদিন ভোরবেলা মসজিদে যাওয়ার পথে ওই যুবকদের দ্বারা আক্রান্ত হন ইমাম সাহেব। এলাকার লোকজন তাকে উদ্ধার করে হাসপাতালে ভর্তি করেন।",
      "tag": "CB 22",
      "sub_questions": [
        {
          "label": "ক",
          "question": "কার শিথিল অঙ্গ মাটিতে লুটাইল?",
          "explanation": "হযরত ওমর (রা.)-এর শিথিল অঙ্গ মাটিতে লুটিয়ে পড়ল।"
        },
        {
          "label": "খ",
          "question": "'আমি রাজা নই, সম্রাট নই, মানুষের প্রভু নই।'",
          "explanation": "হযরত মুহম্মদ (স.) নিজেকে একজন সাধারণ মানুষ এবং আল্লাহর দাস মনে করতেন । মক্কা বিজয়ের পর হযরত সাফা পর্বতের পাশে বসে তাঁর সাহাবিদের শিক্ষা দিচ্ছিলেন। এমন সময় একজন লোক তাঁর কাছে এসে ভয়ে কাঁপতে লাগল। হযরত তাকে অভয় দিয়ে বললেন, ভয়ের কিছুই নেই। আমি একজন সাধারণ মানুষ। আমি রাজা-বাদশা নই, আমি মানুষের প্রভুও নই।' এ বাক্যে 'তিনি নিজেকে একজন সাধারণ মানুষ হিসেবে পরিচয় দিয়ে মানুষ হিসেবে নিজের মহানুভবতার পরিচয় দিয়েছেন।"
        },
        {
          "label": "গ",
          "question": "উদ্দীপকের যুবকদের আচরণ মানুষ মুহম্মদ (স.)' প্রবন্ধের যে দিকটির ইঙ্গিত বহন করে তা ব্যাখ্যা করো।",
          "explanation": "তায়েফে সত্য প্রচার করতে গেলে মহানবি (স.)-এর উপর যে নির্মম, অমানুষিক অত্যাচার করা হয়েছিল উদ্দীপকের যুবকদের আচরণ সেই দিকটির ইঙ্গিত বহন করে। ‘মানুষ মুহম্মদ (স.)' প্রবন্ধে হযরত মুহম্মদ (স.)-এর মানবিক গুণাবলি বিশ্লেষণ করা হয়েছে। তিনি ছিলেন মানুষের নবি। তাই মানুষের পক্ষে যা আচরণীয় তিনি তারই আদর্শ প্রতিষ্ঠা করে গেছেন। তায়েফে সত্য প্রচার করতে গিয়ে তাঁকে কঠিন পরীক্ষার সম্মুখীন হতে হয়েছিল। পথ চলতে গিয়ে তিনি শত্রুর পাথরের আঘাতে অবসন্ন হয়ে পড়েছিলেন। তখন তারাই আবার তাঁকে তুলে দ্বিগুণ তেজে পাথর বর্ষণ করেছিল। উদ্দীপকে সমাজের কিছু উচ্ছৃঙ্খল যুবককে মসজিদের ইমামকে অপমান অপদস্থ করতে দেখা যায়। তারা রাস্তার পাশে ধূমপান করছিল দেখে ইমাম সাহেব তাদের এসব গুনাহের কাজ করতে নিষেধ করেন এবং মসজিদে গিয়ে নামাজ পড়তে বলেন। আর এ কারণে তারা তাঁকে অপমান করে। এমনকি পরের দিন মসজিদে যাওয়ার পথে তারা ইমাম সাহেবকে মারধর করে হাসপাতালে পাঠায়। যেমনটি আমরা লক্ষ করি আলোচ্য প্রবন্ধের তায়েফবাসীদের আচরণেও। যারা সত্যের বাণী উপলব্ধি না করে মহানবি (স.) কে নির্মমভাবে অত্যাচার করেছে।"
        },
        {
          "label": "ঘ",
          "question": "“উদ্দীপকের ইমাম সাহেব যেন মুহাম্মদ (স.) এর আদর্শেরই অনুসারী” – মানুষ মুহম্মদ (স.)' প্রবন্ধের আলোকে বিশ্লেষণ করো।",
          "explanation": "উদ্দীপকের ইমাম সাহেবের চরিত্রে ক্ষমা ও ত্যাগের মহিমা প্রতিফলিত হওয়ায় তিনি মুহম্মদ (স.)-এর আদর্শের অনুসারী হয়ে উঠেছেন। 'মানুষ মুহম্মদ (স.)' প্রবন্ধে ক্ষমাশীল, উদার, দূরদর্শী, মহানুভবতাসহ অসংখ্য গুণের অধিকারী একজন মানুষ হিসেবে হযরত মুহম্মদ (স.) কে তুলে ধরা হয়েছে। ধনসম্পদ, নেতৃত্বের মোহ, ক্ষমতা সব ইহজাগতিক বিষয়ে তিনি ছিলেন নির্লোভ । তায়েফে সত্য প্রচার করতে গিয়ে সীমাহীন অত্যাচারের শিকার হলেও তার মুখ দিয়ে অভিশাপ উচ্চারিত হয়নি। এমনকি মক্কা বিজয়ের পর অত্যাচারীদের প্রতি ঘোষণা করেন ক্ষমা। ক্ষমা ও মহানুভবতায় তাঁর জীবন হয়ে উঠেছিল বিশ্বের সকল মানুষের জন্য অনুকরণীয়। উদ্দীপকের ইমাম সাহেবের মাঝে ফুটে উঠেছে ক্ষমাশীলতার দিকটি। তাঁকে অপমানকারী যুবকদের শাস্তি দিতে পারলেও তিনি তা না করে তাদের ক্ষমা করে দেন, যা তাঁকে অনুপম ব্যক্তিত্বের অধিকারীরূপে আমাদের সামনে উপস্থাপন করে। তিনি কেবল ক্ষমাশীলই নন বরং তিনি মহৎপ্রাণ ব্যক্তিও। তা না হলে তিনি সহজেই তাঁদের বিচারের সম্মুখীন করতে পারতেন। যেমনটি আমরা লক্ষ করি আলোচ্য প্রবন্ধের হযরত মুহম্মদ (স.)-এর জীবনাদর্শে। 'মানুষ মুহম্মদ (স.)' প্রবন্ধে হযরত মুহম্মদ (স.)-এর নানা চারিত্রিক গুণাবলির সমাবেশ তুলে ধরা হয়েছে। তিনি ছিলেন মহামানব। সাধারণ মানুষের অনুকরণীয়। আদর্শ হিসেবে তিনি তাঁর জীবন রূপায়িত করে তুলেছিলেন। তাঁর ত্যাগ, সাধনা, কল্যাণচিন্তা ছিল বিশ্বের সকল মানুষের জন্য অনুসরণীয়। তাঁর জীবনের অজস্র গুণের মধ্যে অন্যতম ছিল ক্ষমাশীলতা। তাঁর এই ক্ষমাশীলতার পরিচয়ই আমরা পাই আলোচ্য .উদ্দীপকের ইমাম সাহেবের মাঝেও। কেননা, তিনি মনেপ্রাণে হযরত মুহম্মদ (স.)-এর জীবনাদর্শের অনুসারী না হলে সুযোগ থাকার পরেও যুবকদের ক্ষমা করে দিতেন না। তাদের হিদায়েতের জন্য আল্লাহর কাছে প্রার্থনা করতেন না। সুতরাং বলা যায়, চারিত্রিক গুণের কারণেই তিনি মুহম্মদ (স.)-এর আদর্শের অনুসারী হয়ে উঠেছেন।"
        }
      ]
    },
    {
      "number": "3",
      "uddipok": "আরাফাত ও সিফাত দুই বন্ধু। দুজনই এম, এ পাশ করে চাকরিতে প্রবেশ করেছে। আরাফাত নিষ্ঠার সাথে চাকরি করে, সুন্দরভাবে দিন কাটাচ্ছে। অপরদিকে সিফাত অর্থচিন্তায় বিভোর। তাই সে অর্থ উপার্জনের জন্য অসদুপায় অবলম্বন করে। একদিন ঘুষ গ্রহণকালে সে কর্তৃপক্ষের হাতে ধরা পড়ে। ফলে তার জীবনে নেমে আসে বিপর্যয়।",
      "tag": "CB 22",
      "sub_questions": [
        {
          "label": "ক",
          "question": "'শিক্ষা ও মনুষ্যত্ব' প্রবন্ধটি লেখকের কোন প্রবন্ধের অংশবিশেষ?",
          "explanation": "'শিক্ষা ও মনুষ্যত্ব' প্রবন্ধটি লেখকের 'সংস্কৃতি কথা' গ্রন্থের 'মনুষ্যত্ব' শীর্ষক প্রবন্ধের অংশবিশেষ।"
        },
        {
          "label": "খ",
          "question": "মানব উন্নয়নে' নিচের দিকে ঠেলা বলতে মোতাহের হোসেন চৌধুরী কী বোঝাতে চেয়েছেন?",
          "explanation": "মানব উন্নয়নে 'নিচের থেকে ঠেলা' বলতে প্রাবন্ধিক সুশৃঙ্খল সমাজব্যবস্থার প্রতি ইঙ্গিত করেছেন। প্রাবন্ধিক মনে করেন, ভারী কোনো জিনিসকে ওঠাতে যেমন উপর থেকে টানার পাশাপাশি নিচ থেকেও ঠেলতে হয়, তেমনই মানবজীবনের উন্নয়নের জন্যও দুটি উপায় অবলম্বন করতে হয়। এর একটি হলো শিক্ষা, যেটিকে প্রাবন্ধিক উপর থেকে টানার সঙ্গে তুলনা করেছেন, অপরটি হলো সুশৃঙ্খল সমাজব্যবস্থা। আলোচ্য প্রবন্ধে প্রাবন্ধিক নিচে থেকে ঠেলা অর্থাৎ মানব উন্নয়নের অনুকূল পরিবেশ হিসেবে সুশৃঙ্খল সমাজব্যবস্থাকে নির্দেশ করেছেন।"
        },
        {
          "label": "গ",
          "question": "উদ্দীপকের আরাফাত 'শিক্ষা ও মনুষ্যত্ব' প্রবন্ধে বর্ণিত শিক্ষার যে দিককে ধারণ করে তা ব্যাখ্যা করো।",
          "explanation": "উদ্দীপকের আরাফাত \"শিক্ষা ও মনুষ্যত্ব' প্রবন্ধে বর্ণিত শিক্ষার অপ্রয়োজনীয় দিক তথা শ্রেষ্ঠ দিকটিকে ধারণ করে। 'শিক্ষা ও মনুষ্যত্ব' প্রবন্ধে শিক্ষার আসল কাজ যে মূল্যবোধ সৃষ্টি সে বিষয়টিই লেখক আমাদের বোঝাতে চেয়েছেন। মানুষের মধ্যে এই মূল্যবোধ সৃষ্টিকেই তিনি শিক্ষার অপ্রয়োজনীয় দিক বলে ঘোষণা করেছেন। আর তাঁর মতে, এটিই শিক্ষার শ্রেষ্ঠ দিক। কেননা, তিনি মনে করেন, এদিকটি মানুষকে শেখায় কীভাবে মনোমালিক হয়ে জীবনকে উপভোগ করতে হয়। আলোচ্য উদ্দীপকের আরাফাত এমএ পাশ করে চাকরিতে প্রবেশ করেছে। সে নিষ্ঠার সঙ্গে তার কাজ করে সুন্দরভাবে দিন কাটাচ্ছে। তার জীবনে শিক্ষা নিছক সার্টিফিকেট অর্জন নয় বরং শিক্ষাকে সে তার মনুষ্যত্ব বিকাশের অন্যতম উপাদান করে নিয়েছে। আর তার এমন মানসিকতা আলোচ্য প্রবন্ধেরই মূলকথা। এখানে লেখক শিক্ষাকে কেবল সার্টিফিকেটের পণ্ডিতে আবদ্ধ না রেখে তা মনুষ্যত্ব অর্জনের উপায় হিসেবে তুলে ধরতে চেয়েছেন। সুতরাং, এ কথা সহজেই প্রমাণ হয় যে, উদ্দীপকের আরাফাত তার চারিত্রিক গুণের মধ্য দিয়ে 'শিক্ষা ও মনুষ্যত্ব' প্রবন্ধে বর্ণিত শিক্ষার অপ্রয়োজনীয় দিক তথা শ্রেষ্ঠ দিকটিকেই ধারণ করে আছে।"
        },
        {
          "label": "ঘ",
          "question": "উদ্দীপকের সিফাত 'শিক্ষা ও মনুষ্যত্ব' প্রবন্ধ লেখকের কাঙ্ক্ষিত ব্যক্তিত্ব হয়ে উঠতে পেরেছে কি? যৌক্তিক মতামত দাও।",
          "explanation": "অর্থসাধনাকেই জীবনসাধনা মনে করায় উদ্দীপকের সিফাত 'শিক্ষা ও মনুষ্যত্ব' প্রবন্ধ লেখকের কাঙ্ক্ষিত ব্যক্তিত্ব হয়ে উঠতে পারেনি। 'শিক্ষা ও মনুষ্যত্ব' প্রবন্ধে লেখক শিক্ষার দুটি কাজের কথা বলেছেন। তাঁর মতে, শিক্ষার একটি কাজ হলো— মানুষের জীবসত্তাকে পরিতৃপ্ত করা এবং অন্যটি হলো মানুষের মধ্যে মনুষ্যত্ববোধ জাগ্রত করা। মূলত শিক্ষার প্রধান কাজ মানুষের মূল্যবোধ সৃষ্টি। তিনি মনে করেন, যে সকল মানুষ সবসময় অন্নবস্ত্রের সাধনায় ব্যস্ত থাকে সে কখনো প্রকৃত মানুষ হতে পারে না। যতক্ষণ না মানুষ প্রাণিত্বের বাধন থেকে মুক্তি পায় ততক্ষণ মনুষ্যত্বের আহ্বান তার মর্মে গিয়ে পৌঁছাতে পারে না। উদ্দীপকের সিফাত এমএ পাশ করে চাকরিতে ঢুকলেও তার মধ্যে আমরা মনুষ্যত্বের অভাব লক্ষ করি। সে সবসময় অর্থচিন্তায় বিভোর থাকে। এমনকি অর্থ উপার্জনের জন্য অসদুপায় অবলম্বন করতেও পিছপা হয় না। ফলে অন্ন দিনের মধ্যেই তাকে কর্তৃপক্ষের হাতে ধরা পড়তে হয়। ফলে তার জীবনে নেমে আসে বিপর্যয়। যে দিকটির কথা 'শিক্ষা ও মনুষ্যত্ব' প্রবন্ধে লেখক স্পষ্টভাবেই উল্লেখ করেছেন। উদ্দীপকের সিফাতের মধ্যে জীবসত্তার দিকটিই মুখ্য হয়ে উঠেছে। তার মধ্যে শিক্ষার প্রধান দিক মানবসত্তার দিকটি অনুপস্থিত। সে কেবল ক্ষৎপিপাসার ব্যাপারকেই প্রাধান্য দিয়েছে, যা একজন শিক্ষিত ব্যক্তির কাছে আশা করা যায় না। আলোচ্য প্রবন্ধের লেখক মানুষের বড়ো পরিচয় হিসেবে মনুষ্যত্বকে তুলে ধরেছেন। তিনি মনে করেন, অর্থচিন্তা থেকে নিজেকে মুক্ত রাখতে না পারলে কখনোই মনুষ্যত্বের স্বাদ পাওয়া যায় না। আর এ দিকটি সিফাতের মধ্যে অনুপস্থিত থাকায় তাকে একসময় করুণ পরিণতির শিকার হতে হয়েছে। আর এ কারণেই উদ্দীপকের সিফাত 'শিক্ষা ও মনুষ্যত্ব' প্রবন্ধের লেখকের কাঙ্ক্ষিত ব্যক্তিত্ব হয়ে উঠতে পারেনি।"
        }
      ]
    },
    {
      "number": "4",
      "uddipok": "বিধবা সালমা বেগম মাহিমদের বিদ্যালয়ের একজন সামান্য আয়া। সামান্য বেতনভোগী আয়া হলেও সালমা অত্যন্ত সৎ ও কর্মনিষ্ঠ। তার ব্যবহার এতোটাই ভালো যে মাহিমরা সবাই তাকে খুব পছন্দ করে। টিফিনের ফাঁকে তারা সালমার সাথে বসে গল্প করে। সালমাকে সবাই সালমাদি বলে ডাকে। সালমারও এই ভেরে ভালো লাগে যে বিদ্যালয়ের ছেলেরা কেউ তাকে আয়া ভাবে না। সালমার শুধু মনে হয় এমন করে সবাই যদি তাকে ভালোবাসত তাহলে কী ভালোই না হতো।",
      "tag": "CB 22",
      "sub_questions": [
        {
          "label": "ক",
          "question": "'অনাড়ম্বর' শব্দের অর্থ কী?",
          "explanation": "'অনাড়ম্বর' শব্দের অর্থ- জাঁকজমকহীন।"
        },
        {
          "label": "খ",
          "question": "মমতাদি ছেলেটিকে 'বামুনদি' বলতে নিষেধ করেছে কেন?",
          "explanation": "নিজের আত্মসম্মানটুকু বজায় রাখার জন্য মমতাদি গল্পকথকরে 'বামুনদি' বলে ডাকতে নিষেধ করেছে। মমতাদি অনেকটা বাধ্য হয়েই গৃহকর্মীর কাজটি গ্রহণ করে। কিন্তু একদিন গল্পকথক মমতাদিকে বামুনদি বলে ডাকলে বিচলিত হয়ে ওঠে মমতাদি। যেন তাকে গালি দেওয়া হয়েছে। বস্তুত আত্মসম্মান বজায় রাখতেই গল্পকথককে মমতাদি নিষেধ করলেন তিনি যেন তাকে বামুনদি বলে না ডাকে।"
        },
        {
          "label": "গ",
          "question": "উদ্দীপকের মাহিমদের সাথে 'মমতাদি' গল্পের সাদৃশ্যপূর্ণ চরিত্রের বৈশিষ্ট্য ব্যাখ্যা করো।",
          "explanation": "উদ্দীপকের মাহিমদের সাথে 'মমতাদি' গল্পের গল্পকথকদের পরিবারের সদস্যদের সাদৃশ্য রয়েছে। 'মমতাদি' গল্পে আমরা দেখতে পাই, অভাবের কারণে সম্মানিত ঘরের মেয়ে হয়েও মমতাদিকে অন্যের বাড়িতে কাজ নিতে হয়েছে। কাজের লোক হলেও তার গৃহকর্ত্রী ও পরিবারের অন্য সদস্যরা তাকে ছোটো করে দেখে না। সবাই তাকে সে পরিবারের সদস্যের মতোই মনে করে। প্রথম দিকে সংকোচ থাকলেও সবার এমন আচরণের কারণে তিনিও যত্নসহকারে সব কাজ করেন। তার বরের চাকরি হলেও তিনি কাজ ছাড়তে চান না। উদ্দীপকে মাহিমরাও 'মমতাদি' গল্পের কথকদের পরিবারের সদস্যদের মতোই স্কুলের আয়া হলেও সালমা বেগমকে সম্মান করে। সালমা সামান্য আয়া হলেও সে অত্যন্ত সৎ ও কর্মনিষ্ঠ। তার ব্যবহারে সবাই একরকম মুগ্ধ। এ কারণেই সবাই তাকে ভালোবাসে, সুযোগ পেলে তার সাথে কথা বলে। সম্মান করে তাকে সালমাদি বলে ডাকে। আর এ দিকটিই সালমাদিকে আলোচ্য গল্পের মমতাদির সঙ্গে সাদৃশ্যপূর্ণ করে তুলেছে। আর সেই সঙ্গে মাহিমদের সঙ্গে সাদৃশ্যপূর্ণ করেছে গল্পকথকের পরিবারের সদস্যদের। কেননা, তারাও কাজের লোক বলে মমতাদিকে তুচ্ছ-তাচ্ছিলা করেনি। তারা তাকে প্রাপ্য সম্মানটুকু দিয়েছে।"
        },
        {
          "label": "ঘ",
          "question": "“পেশাগত দিকে ভিন্নতা থাকলেও উদ্দীপকের সালমা ও মমতাদি' গল্পের মমতাদি অভিন্ন পরিস্থিতির মুখোমুখি হয়েছে” – বিশ্লেষণ করো।",
          "explanation": "পেশাগত ভিন্নতা থাকলেও আত্মমর্যাদাবোধ ও সামাজিক অবস্থানের নিরিখে উদ্দীপকের সালমা ও 'মমতাদি' গল্পের মমতাদি অভিন্ন পরিস্থিতির মুখোমুখি হয়েছে। 'মমতাদি' গল্পে গৃহকর্মে নিয়োজিত মানুষের প্রতি মানবিক আচরণের দিকটি প্রাধান্য পেয়েছে। এ গল্পের প্রধান চরিত্র মমতাদি। তিনি ভদ্র ঘরের মেয়ে হলেও অভাবের কারণে অন্যের বাড়িতে গৃহপরিচারিকার কাজ নেন। কিন্তু ছোটো কাজ হলেও তার মধ্যে আত্মসম্মানবোধ ছিল প্রবল। তিনি কোনোরকম ফাঁকি না দিয়ে তার সব কাজ দায়িত্ব নিয়ে সম্পাদন করতেন। আর এ কারণে গৃহকর্ত্রী তার প্রতি ছিলেন সহানুভূতিশীল। তারা তাকে পরিবারের সদস্যের মতোই মনে করতেন। উদ্দীপকে আমরা দেখতে পাই, সালমা বেগমকে যিনি একটি স্কুলের আয়া। কিন্তু আয়া হলেও তার মধ্যে ছিল প্রবল আত্মসম্মানবোধ। সামান্য বেতনভোগী আয়া হলেও তিনি ছিলেন অত্যন্ত সৎ ও কর্মনিষ্ঠ। তার ব্যবহারও ছিল খুব ভালো। আর এ কারণে স্কুলের সব তাকে খুব ভালোবাসে। তাকে কেউ আয়া মনে করে না। তাকে সবাই সম্মান করে সালমাদি বলে ডাকে। আর এ দিকটি আমরা আলোচ্য গল্পের মমতাদির মাঝেও দেখতে পাই। উদ্দীপকের সালমা বেগমের মাঝে আমরা আলোচ্য গল্পের মমতাদির চারিত্রিক বৈশিষ্ট্য লক্ষ করি। মমতাদি সামান্য ঝিয়ের কাজ করলেও তার মধ্যে যেমন আত্মসম্মানবোধ ছিল প্রবল, তেমনটি সালমা বেগমের মাঝেও দেখতে পাওয়া যায়। ছোটো কাজ করলেও কর্মনিষ্ঠা ও সততা থেকে তিনি দূরে সরে যাননি, যেমনটি আমরা মমতাদির মধ্যেও পাই। আর এসব কারণেই পেশাগত ভিন্নতা থাকলেও আত্মমর্যাদাবোধ ও সামাজিক অবস্থানের নিরিখে উদ্দীপকের সালমা বেগম ও 'মমতাদি' গল্পের মমতাদি অভিন্ন পরিস্থিতির মুখোমুখি হয়েছে।"
        }
      ]
    },
    {
      "number": "5",
      "uddipok": "মিজান সাহেব যে গ্রামে বড়ো হয়েছেন তার পাশে ছোটো একটি নদী ছিল। নদীটির নাম ভৈরব। শৈশবের অনেক স্মৃতি জড়িয়ে আছে এ নদীটির সাথে। কত বছর কেটে গেল নদীটিকে চোখের দেখাও দেখতে পাননি তিনি। কিন্তু শহরে জীবনের কর্মব্যস্ততার মধ্যেও তার শৈশবের সেই নদীটির স্মৃতি ম্লান হয়ে যায়নি। অবসরে কল্পনায় সে নদীর ছবি আঁকেন তিনি।",
      "tag": "CB 22",
      "sub_questions": [
        {
          "label": "ক",
          "question": "'বিরলে' অর্থ কী?",
          "explanation": "'বিরলে' শব্দের অর্থ- একান্ত নিরিবিলিতে।"
        },
        {
          "label": "খ",
          "question": "'বারিরূপ কর' বলতে কী বোঝানো হয়েছে?",
          "explanation": "কপোতাক্ষ নদ নিজেকে প্রজা মনে করে রাজারূপী সাগরকে কর হিসেবে নিজের জল প্রদান করে। 'কপোতাক্ষ নদ' কবিতায় মাইকেল মধুসূদন দত্ত সাগরকে দেখেছেন রাজারূপে। প্রজামাত্রই রাজাকে কর বা খাজনা দিয়ে থাকে। প্রজারূপী কপোতাক্ষের জল কর বা খাজনা হিসেবে সাগরে প্রতিনিয়ত প্রবাহিত হয়। প্রশ্নের কথাটি দ্বারা এটাই বোঝানো হয়েছে।"
        },
        {
          "label": "গ",
          "question": "উদ্দীপকের মিজান সাহেবের অনুভূতিতে ‘কপোতাক্ষ নদ' কবিতার যে বিশেষ দিকের প্রতিফলন ঘটেছে তা ব্যাখ্যা করো।",
          "explanation": "উদ্দীপকের মিজান সাহেবের অনুভূতিতে 'কপোতাক্ষ নদ' কবিতার কবির প্রবাসজীবনে দেশপ্রেমের অনুভূতি প্রকাশ পেয়েছে। আলোচ্য কবিতায় স্মৃতিকাতরতার আবরণে কবির প্রগাঢ় দেশপ্রেম প্রকাশিত হয়েছে। কবি দীর্ঘ প্রবাসজীবনের জাঁকজমকপূর্ণ পরিবেশে থেকেও তাঁর চিরপরিচিত শৈশবের স্মৃতিবিজড়িত কপোতাক্ষ নদের কথা ভুলতে পারেন না। আর এ নদের প্রতি গভীর কাতরতা প্রকাশের মাধ্যমে মূলত তাঁর দেশের প্রতি গভীর ভালোবাসা প্রকাশিত হয়েছে। উদ্দীপকের বক্তব্যে মিজান সাহেবের মাঝে নগরজীবনের শত কর্মব্যস্ততা মধ্যেও জন্মভূমির প্রতি স্মৃতিকাতরতা ও গভীর স্বদেশপ্রেম পরিলক্ষিত হয়েছে। মিজান সাহেব যে গ্রামে বড়ো হয়েছেন তার পাশ দিয়ে প্রবাহিত হতো ভৈরব নামের একটি নদী। বহু বছর শহরে থাকার ফলে তিনি নদীটিকে দেখতে পাননি। কিন্তু শত ব্যস্ততার মধ্যে থাকলেও তার মন থেকে সে নদীর স্মৃতি মুছে যায়নি। তিনি অবসর পেলেই মনে মনে সে নদীর ছবি আঁকেন। হারিয়ে যান কল্পনার জগতে। আলোচ্য কবিতার কবির মাঝেও আমরা এদিকটি লক্ষ করি। আর এ দিকটি গভীর স্বদেশপ্রেম ছাড়া আর কিছুই নয়। সুতরাং, উদ্দীপকের মিজান সাহেবের . অনুভূতিতে যে চেতনা ফুটে উঠেছে তা 'কপোতাক্ষ নদ' কবিতার কবির, দেশপ্রেমের অনুভূতির অনুরূপ ।"
        },
        {
          "label": "ঘ",
          "question": "উদ্দীপকের মিজান সাহেব ও 'কপোতাক্ষ নদ' কবিতার কবির উপলব্ধি একই ধারায় উৎসারিত” – মন্তব্যটি বিশ্লেষণ করো।",
          "explanation": "উদ্দীপকের মিজান সাহেবের স্মৃতিকাতরতার অনুভূতির আড়ালে জন্মভূমিপ্রীতির ভাবটি প্রতিফলিত হয়েছে, যা 'কপোতাক্ষ নদ' কবিতার কবির উপলব্ধির অনুরূপ। আলোচ্য কবিতায় কবির স্মৃতিকাতরতার অন্তরালে অত্যুজ্জ্বল দেশপ্রেম প্রকাশিত হয়েছে। শৈশবের স্মৃতিবিজড়িত কপোতাক্ষ নদ কবিমনে যে গভীর প্রভাব ফেলেছে, তারই স্মৃতি কবিকে আকুল করে তুলেছে। প্রবাসজীবনে কবির এমন আকুলতা তাঁর অকৃত্রিম দেশপ্রেম ছাড়া আর কিছু নয়। আর এ কারণেই তিনি ভ্রান্তির ছলে এ নদের কলকল ধ্বনি শুনতে পান। উদ্দীপকের মিজান সাহেব নগরজীবনে শত ব্যস্ততার মাঝেও শৈশবের গ্রামের নদীর তীরে কাটানো দিনগুলোর স্মৃতিতে কাতর। তার এই চেতনার মূলে রয়েছে গভীর দেশপ্রেমের চেতনা। উন্নত জীবনযাপনের কারণে তাকে শহরে থাকতে হলেও তিনি তার গ্রামের ছোটো নদী ভৈরবকে ভুলতে পারেননি। যেমনটি আমরা দেখতে পাই আলোচ্য কবিতার কবির চেতনাতেও । ‘কপোতাক্ষ নদ' কবিতায় কবি তাঁর শৈশবের স্মৃতিবিজড়িত কপোতাক্ষ নদের প্রতি গভীর ভালোবাসার প্রকাশ ঘটিয়েছেন। এখানে তিনি তুলে ধরেছেন নদের সঙ্গে তাঁর আত্মিক সম্পর্কের কথা। এ নদের ধারেই কেটেছে তাঁর দুরন্ত শৈশব। প্রবাসজীবনে তিনি অনেক নদ দেখেছেন কিন্তু এ নদের মতো কোনো নদই তাঁর স্নেহের তৃষ্ণা মেটাতে পারেনি। তাঁর এমন অনুভূতি মূলত দেশপ্রেম। একইভাবে আলোচ্য উদ্দীপকের মিজান সাহেবের মাঝেও গ্রামের নদীকে নিয়ে যে উদ্দীপনা লক্ষ করা যায় তা তাঁর গভীর দেশপ্রেমেরই নামান্তর। সুতরাং এ কথা প্রমাণিত হয় যে, উদ্দীপকের মিজান সাহেবের অনুভূতি ও 'কপোতাক্ষ নদ' কবিতার কবির উপলব্ধি একই ধারায় উৎসারিত।"
        }
      ]
    },
    {
      "number": "6",
      "uddipok": "তায়েন উদ্দিন ফকিরের মেলায় যাওয়ার জন্য বায়না ধরে সুজন। সে তার মায়ের কাছে টাকা চায় মেলায় যাওয়ার জন্য। মা নিজের কাছে থাকা শেষ পাঁচটি টাকা সন্তানকে দিলেও সুজন তাতে সন্তুষ্ট হয় না। সে বলে পাঁচ টাকায় কি কিছু কেনা যায়। তখন মা তাকে জড়িয়ে ধরে কাঁপতে থাকে। সুজন মন খারাপ করে থাকলে তাকে গালে তুলে ভাত খেতে দেয়। গল্প বলে ঘুম পাড়ায়।",
      "tag": "CB 22",
      "sub_questions": [
        {
          "label": "ক",
          "question": "ছেলে কোথায়",
          "explanation": "ছেলে ঢ্যাঁপের মোয়া বেঁধে সাত-নরি সিকায় ভরে রাখতে বলেছিল।"
        },
        {
          "label": "খ",
          "question": "'ফোঁটায় ফোঁটায় পাতা-চোয়া জল ঝরিয়ে তাহার মনে' বুঝিয়ে লেখো।",
          "explanation": "প্রশ্নোক্ত চরণটিতে ঝরা পাতার সঙ্গে শিশিরের জল চুইয়ে পড়ার এক অতি সাধারণ চিত্রকল্প ফুটে উঠেছে। 'পল্লিজননী' কবিতায় কবি রূগণ ছেলের মৃত্যুর আশঙ্কায় রাত জাগা মায়ের মনোজাগতিক অবস্থার সাথে রাতের নিস্তব্ধ প্রকৃতিকে একসূত্রে গেঁথেছেন। এরই অংশ হিসেবে তিনি রাত্রিকালীন গ্রামীণ প্রকৃতির থমথমে ও রহস্যময় রূপটিকে উন্মোচন করেছেন। আলোচ্য চরণটিতে ফুটে ওঠা ঝরা পাতার গা বেয়ে চুইয়ে পড়া শিশিরের জলের প্রসঙ্গটিও তেমনি পল্লিমায়ের সন্তান হারানোর আশঙ্কারই ইঙ্গিতবাহী।"
        },
        {
          "label": "গ",
          "question": "উদ্দীপকের প্রথম অগ্রণ 'পল্লিজননী' কবিতায় যে দিকটি প্রকাশ পেয়েছে তা ব্যাখ্যা করো।",
          "explanation": "উদ্দীপকের প্রথম অংশে 'পল্লিজননী' কবিতার পল্লিজননীর সংসারের অভাব-অনটনের দিকটি ফুটে উঠেছে। 'পল্লিজননী' কবিতায় একজন দরিদ্র মায়ের কথা উঠে এসেছে। যিনি খুব কষ্টে তাঁর একমাত্র সন্তান নিয়ে বসবাস করছেন। কিন্তু তাঁর ছেলে অসুস্থ হলে তিনি উদবিগ্ন হয়ে ওঠেন। কেননা, সন্তানের সুচিকিৎসা করার মতো তাঁর সামর্থ্য নেই। অসুস্থ সন্তানের পাশে বসে তাই তিনি ভাবতে থাকেন অভাবের কারণে সন্তানের অনেক চাহিদাই তিনি পূরণ করতে পারেননি। উদ্দীপকের প্রথম অংশে সুজনের পরিবারের দুঃখদুর্দশার বিষয়টি ফুটে উঠেছে, যেখানে সুজন মেলায় যাওয়ার জন্য বায়না ধরলে তার মায়ের কাছে থাকা শেষ পাঁচটি টাকা তাকে দিয়ে দেওয়া হয়। কিন্তু অবুঝ সুজন সন্তুষ্ট হতে পারে না পাঁচ টাকা পেয়ে। এই টাকায় কিছুই কেনা যাবে না বলে সে ক্ষোভ প্রকাশ করে। অসহায় মা ছেলের চাহিদা পূরণ করতে না পারার ব্যর্থতায় কান্নায় ভেঙে পড়েন। দুঃখিনী মায়ের এমন দুরবস্থা 'পল্লিজননী' কবিতার অভাবী দুঃখিনী মাকেই যেন নির্দেশ করে। সেখানেও দুঃখিনী মা টাকার অভাবে সন্তানকে ভালো চিকিৎসা করাতে পারেন না। ছেলের অনেক আবদার শুনেও মা তা এড়িয়ে যান। 'পল্লিজননী' কবিতার এ অভাবক্লিষ্ট দিকটিই উদ্দীপকের প্রথম অংশে প্রতিফলিত হয়েছে।"
        },
        {
          "label": "ঘ",
          "question": "উদ্দীপকের শেষ অংশে প্রকাশিত বক্তব্যই 'পল্লিজননী' কবিতার মূল প্রতিপাদ্য\"- মন্তব্যটির যৌক্তিতা বিচার করো।",
          "explanation": "উদ্দীপকের শেষ অংশে প্রকাশিত হয়েছে অপত্যস্নেহের অনিবার্য আকর্ষণ, যা ‘পল্লিজননী' কবিতার মূল প্রতিপাদ্য। ‘পল্লিজননী' কবিতায় কবি জসীমউদ্দীন দরিদ্র এক পল্লিমায়ের অসহায়ত্বের চিত্র অঙ্কন করেছেন নিপুণ দক্ষতায়। এ মায়ের সন্তান কঠিন রোগে আক্রান্ত হয়ে শয্যাশায়ী। ছেলের ওষুধ-পথ্য জোটানোর সামর্থ্য তার নেই। নানা সময়ে ছেলের আবদার মেটাতে না পারার আক্ষেপ তার মনকে ক্ষতবিক্ষত করে। সন্তান হারানোর আশঙ্কায় বারবার কেঁপে ওঠে তার মন। উদ্দীপকে একজন অভাবী মায়ের কথা উঠে এসেছে। যিনি তাঁর সন্তান নিয়ে কোনোমতে দিন কাটান। একদিন তাঁর ছেলে সুজন তায়েন উদ্দিন ফকিরের মেলায় যাওয়ার জন্য বায়না ধরে। কিন্তু মায়ের কাছে থাকা শেষ পাঁচটি টাকা তাকে দিলেও সে সন্তুষ্ট হয় না। কারণ মাত্র পাঁচ টাকা দিয়ে তেমন কিছু কেনা যায় না। এতে অভিমানী ছেলের রাগ ভাঙাতে মা রাতে গালে তুলে ভাত খেতে দেন। আলোচ্য কবিতার পল্লিজননীর মাঝেও পুত্রের জন্য এমন ব্যাকুলতা ও স্নেহের স্বরূপ লক্ষ করা যায়। সন্তান মায়ের পরম আরাধ্য। সন্তানের বিভিন্ন রকম চাওয়াপাওয়া মেটানোর জন্য মায়ের মন আকুল হয়। সন্তানকে সর্বাবস্থায় সুস্থ ও খুশি রাখতে মায়েরা সর্বদাই সচেষ্ট থাকেন। উদ্দীপক ও 'পল্লিজননী' কবিতা উভয় ক্ষেত্রেই এ বিষয়টি লক্ষণীয়। উভয় মা-ই সন্তানের খুশির কথা ভেবে উদবিগ্ন হয়েছেন। সন্তানের বায়না মেটানোর জন্য নিজেদের সামর্থ্যের সবটুকু দিয়ে চেষ্টা করেছেন। এটিই একজন মায়ের চিরন্তন রূপ। সন্তানের মঙ্গলই তাঁর একান্ত প্রত্যাশা। অপত্যস্নেহের প্রকাশে উদ্দীপকের মা ও কবিতার পল্লিজননী তাই শাশ্বত মায়ের প্রতিরূপ হয়ে উঠেছেন। এ বিবেচনায়, প্রশ্নোক্ত মন্তব্যটি যথাযথ।"
        }
      ]
    },
    {
      "number": "7",
      "uddipok": "(i) এই পৃথিবী যেমন আছে তেমনি ঠিক রবে সুন্দর এই পৃথিবী ছেড়ে একদিন চলে যেতে হবে। (ii) সংসার সাগর মাঝে দুঃখ তরঙ্গের খেলা আশা তার একমাত্র ভেলা।",
      "tag": "CB 22",
      "sub_questions": [
        {
          "label": "ক",
          "question": "",
          "explanation": "নৌকাগুলো চরের খুব কাছে এসে লেগেছে।"
        },
        {
          "label": "খ",
          "question": "'বেবিলন ছাই হয়ে গেছে'— বলতে কী বোঝানো হয়েছে?",
          "explanation": "'বেবিলন ছাই হয়ে গেছে'— বলতে জীবনানন্দ দাশের 'সেইদিন এই মাঠ' কবিতায় মানবসভ্যতার ধ্বংসশীলতার বিষয়টি বোঝানো হয়েছে, যেখানে প্রাচীন ও শক্তিশালী বেবিলন ও এসিরিয়ার মতো সভ্যতারও কালের হাতে বিলীন হয়ে যাওয়ার বিষয়টি তুলে ধরা হয়েছে।"
        },
        {
          "label": "গ",
          "question": "উদ্দীপক- (ii)-এ 'সেইদিন এই মাঠ' কবিতার যে দিকটির প্রতিফলন ঘটেছে তা ব্যাখ্যা করো।",
          "explanation": "‘সেইদিন এই মাঠ' কবিতার সভ্যতার নশ্বরতার মাঝেও মানুষের সোনার স্বপ্ন দেখার সাধের দিকটির প্রতিফলন ঘটেছে উদ্দীপক (ii) এ। ‘সেইদিন এই মাঠ' কবিতার কবি জীবনানন্দ দাশ প্রকৃতির কবি। প্রকৃতির রহস্যময় সৌন্দর্য তাঁর কবিতার মৌলিক প্রেরণা হিসেবে উঠে এসেছে। তিনি জানেন মানবসভ্যতার বিচিত্র বিবর্তনের মধ্যেও প্রকৃতি তার রূপ-রস-গন্ধ হারিয়ে ফেলবে না। এমনকি তিনি যখন থাকবেন না তখনো প্রকৃতি তার অফুরন্ত ঐশ্বর্য নিয়ে মানুষের সুন্দর স্বপ্ন-সাধ ও কল্পনাকে তৃপ্ত করে যাবে। উদ্দীপক (ii)-এর কবিতাংশে কবি একটি স্বতন্ত্র জীবনদর্শন তুলে ধরেছেন। তাঁর দৃষ্টিতে, জগৎসংসার একটি আপেক্ষিক বিষয়, যেখানে মানুষকে প্রতিনিয়তই দুঃখকষ্ট ভোগ করতে হয়। এক্ষেত্রে কেবল আশাবাদই আমাদের যাতনাময় এই জীবনধারা থেকে মুক্তি দিতে পারে। অন্যদিকে, আলোচ্য ‘সেইদিন এই মাঠ' কবিতায় কবি নশ্বর জীবন ও মানবসৃষ্ট সভ্যতার বিপরীতে প্রকৃতির নিত্যতার কথা বলেছেন। পাশাপাশি কবিতাটিতে তিনি মানুষের স্বপ্ন নিয়েও আশাবাদী। কবির মতে, আবহমান প্রকৃতির মতো মানুষের স্বপ্নও চিরন্তন। আলোচ্য উদ্দীপকে মানুষের এই স্বপ্নসাধই আশাবাদ হয়ে ধরা দিয়েছে। উদ্দীপক-(ii)-এ আলোচ্য কবিতার এ দিকটিরই প্রতিফলন ঘটেছে।"
        },
        {
          "label": "ঘ",
          "question": "“উদ্দীপক-(i)-এ 'সেইদিন এই মাঠ' কবিতার মূল বক্তব্যই যেন ফুটে উঠেছে\"- মূল্যায়ন করো।",
          "explanation": "উদ্দীপক (i)-এর মূলভাব হিসেবে উঠে এসেছে প্রকৃতির অবিনশ্বরতা ও মানুষের মরণশীলতার কথা, যা 'সেইদিন এই মাঠ' কবিতার মূলভাবের সাথে সম্পূর্ণভাবে সংগতিপূর্ণ । 'সেইদিন এই মাঠ' কবিতায় বিচিত্র বিবর্তনের মধ্যেও পৃথিবীর স্বাভাবিক প্রবহমানতার কথা বলা হয়েছে, যেখানে মানবজীবন নশ্বর। মরণশীল মানুষ মৃত্যুর কোলে ঢলে পড়ে; কিন্তু প্রকৃতি তার স্বাভাবিক ছন্দেই গতিশীল থাকে। সময়ের আবর্তনে মানবসৃষ্ট সভ্যতার মৃত্যু হলেও প্রকৃতির এই শাশ্বত সৌন্দর্যের কোনো মৃত্যু নেই। উদ্দীপকের মূলভাবেও রয়েছে প্রকৃতির, চিরকালীন প্রবহমানতার স্বরূপ। পাশাপাশি কবি এখানে তার নিজের মৃত্যুর কথাও বলেছেন। তিনি মনে করেন, একই নিয়মে সব মানুষই একদিন কালের অতলে অন্তলীন হবে। কিন্তু তাতে প্রকৃতির নিজস্ব নিয়মের কোনো ব্যত্যয় ঘটবে না। সেদিনও প্রকৃতি তার নিজ সৌন্দর্য নিয়ে, চাঞ্চল্য নিয়ে নবরূপে সজ্জিত হবে। উদ্দীপকে পৃথিবী নিজ নিয়মে বহমান থাকার কথা ও কবির মৃত্যু চেতনার মধ্য দিয়ে আলোচ্য কবিতার মূলবক্তব্যের প্রতিই ইঙ্গিত করা হয়েছে। আলোচ্য কবিতার কবি জানেন মানবসভ্যতা ধ্বংস হলেও পৃথিবীর কোনোকিছুই স্তব্ধ হবে না, পরিবর্তন হবে না প্রকৃতির চিরকালের ব্যস্ততারও। শুধু তিনি চলে যাবেন। অর্থাৎ মানুষ মৃত্যুর কোলে ঢলে পড়বে। কিন্তু তাতেই সব শেষ হবে না। প্রকৃতি তার আপন নিয়ম ও সৌন্দর্য নিয়ে বহমান থাকবে। আর তা স্বাভাবিকভাবেই মানুষের কল্পনা ও সাধকে পূর্ণ করবে। অর্থাৎ উদ্দীপক ও আলোচ্য কবিতার মূলভাবে কবিদ্বয় মানুষের নশ্বর জীবনের বিপরীতে শাশ্বত প্রকৃতির নিত্যতার স্বরূপটি উন্মোচন করেছেন। এদিক বিবেচনায় উদ্দীপকের (i) নং কবিতাংশে 'সেইদিন এই মাঠ' কবিতার মূলবক্তব্যই ফুটে উঠেছে।"
        }
      ]
    },
    {
      "number": "8",
      "uddipok": "ঐতিহাসিক ৭ই মার্চের ভাষণ শুনে গর্জে ওঠে কলেজপড়ুয়া ছাত্র পলাশ। ঝাঁপিয়ে পড়ে মুক্তিযুদ্ধে। তার নেতৃত্বে একের পর এক গেরিলা আক্রমণে অতিষ্ঠ পাকসেনারা। পলাশের গ্রামে পাকসেনারা বাড়িঘর জ্বালিয়ে দেয়। আর যাকে যেখানে পায় সেখানেই নিমর্মভাবে হত্যা করে। সে জানতে পারে পাকসেনারা তার বাবা-মাকে মেরে ফেলেছে। কিন্তু সে আপসহীন। তার একটাই প্রতিজ্ঞা-এদেশের মাটি থেকে ওদের তাড়াতেই হবে ।",
      "tag": "CB 22",
      "sub_questions": [
        {
          "label": "ক",
          "question": "বুধা কার কাছে গণকবর সম্পর্কে জানতে চাইল?",
          "explanation": "বুধা হাবিব ভাইয়ের কাছে গণকবর সম্পর্কে জানতে চাইল।"
        },
        {
          "label": "খ",
          "question": "'যুদ্ধের সময় কত জ্বালা যে সইতে হয়'—কথাটি বুঝিয়ে লেখো।",
          "explanation": "প্রশ্নোক্ত মন্তব্যটির মাধ্যমে যুদ্ধকালীন বাস্তবতায় নানামুখী পীড়ন ও ত্যাগ স্বীকারের বিষয়টিকে বোঝানো হয়েছে। 'কাকতাড়ুয়া' উপন্যাসটি রচিত হয়েছে বাংলাদেশের মুক্তিযুদ্ধের প্রেক্ষাপটে। এ সময় দেশের স্বাধীনতাকামী সর্বসাধারণকে সীমাহীন কষ্ট ও ত্যাগ স্বীকার করতে হয়। শত্রুবাহিনী ও তাদের দোসরদের দ্বারা দেশবাসীকে নানাভাবে নাজেহাল হতে হয়। সহায়-সম্পদ হারানোরসহ ক্ষেত্রবিশেষে অত্যাচারিত হয়ে জীবন পর্যন্ত দিতে হয়। যুদ্ধকালীন সেই যাতনা ও দুর্ভোগকে বোঝাতেই প্রশ্নোক্ত মন্তব্যটির অবতারণা করা হয়েছে।"
        },
        {
          "label": "গ",
          "question": "উদ্দীপকে বর্ণিত পাক সেনাদের কাহিনি— 'কাকতাড়ুয়া' উপন্যাসের যে বিশেষ দিকটি ইঙ্গিত করে তা ব্যাখ্যা করো।",
          "explanation": "উদ্দীপকে বর্ণিত পাকিস্তানি সেনাদের কাহিনি 'কাকতাড়ুয়া' উপন্যাসের পাকিস্তানি মিলিটারির অত্যাচার-নির্যাতনের দিকটি ইঙ্গিত করে। 'কাকতাড়ুয়া' উপন্যাসে বর্ণিত হয়েছে কীভাবে হঠাৎ একদিন পাকিস্তানি -মিলিটারি বুধার গ্রামে অনুপ্রবেশ করে মানুষের বাড়িঘর, দোকানপাট সব জ্বালিয়ে দেয়। গুলি করে মানুষ মারে, অমানবিক অত্যাচার করে। এই উপন্যাসে প্রকাশ পেয়েছে পাকিস্তানিদের পাশবিক আচরণ ও নির্বিচারে বাঙালি নিধনের চিত্র। উদ্দীপকে দেখা যায় পলাশের গ্রামে এসে পাকিস্তানি সেনারা সাধারণ মানুষের বাড়িঘর জ্বালিয়ে দেয়। যাকে যেখানে পায় সেখানেই নির্মমভাবে হত্যা করে। এমনকি পলাশের মা-বাবাও পাকিস্তানি সেনাদের হাত থেকে রক্ষা পায়নি। তাদেরকেও ওরা হত্যা করেছে। আলোচ্য উপন্যাসেও পাকিস্তানিদের এমন আচরণ করতে দেখা যায়। সুতরাং, উদ্দীপকে বর্ণিত পাকিস্তানি সেনাদের কাহিনি 'কাকতাড়ুয়া' উপন্যাসের পাকিস্তানি হানাদার বাহিনীর পাশবিক আচরণের দিকটি ইঙ্গিত করে।"
        },
        {
          "label": "ঘ",
          "question": "“উদ্দীপকের পলাশের মনোভাবই যেন 'কাকতাড়ুয়া' উপন্যাসের লেখকের জীবন ভাবনা” – মন্তব্যটির যৌক্তিকতা বিচার করো।",
          "explanation": "\"উদ্দীপকের পলাশের মনোভাবই যেন 'কাকতাড়ুয়া' উপন্যাসের লেখকের জীবন ভাবনা।”— উক্তিটি যুক্তিসংগত। 'কাকতাড়ুয়া' উপন্যাসের বুধা নামক এক এতিম বালকের মধ্যে যুদ্ধ করার এবং তাতে জয়ী হওয়ার মনোভাব দেখা যায়। জয়ী হওয়ার আগে কোনো বাধাতেই থামা যাবে না এমন মনোভাব দেখা যায় বুধার মধ্যে। উপন্যাসের শুরুতে তাকে পাগল মনে হলেও দেশের প্রয়োজনে তাকে গুরুত্বপূর্ণ ভূমিকায় অবতীর্ণ হতে দেখি আমরা। উদ্দীপকে কলেজপড়ুয়া এক ছাত্র পলাশের কথা উঠে এসেছে। পলাশ বঙ্গবন্ধুর ঐতিহাসিক ভাষণ শুনে মুক্তিযুদ্ধে ঝাঁপিয়ে পড়ে। একের পর এক গেরিলা আক্রমণে পাকিস্তানিদের অতিষ্ঠ করে তোলে। পাকিস্তানিরাও একের পর এক গ্রাম জ্বালিয়ে দেয়। পলাশের পরিবারকেও তারা হত্যা করে। কিন্তু পলাশ তার লক্ষ্যে অবিচল থাকে। আলোচ্য উপন্যাসের বুধার মধ্যেও আমরা এমন চেতনাই লক্ষ করি। 'কাকতাড়ুয়া' উপন্যাসে বুধা গ্রামের এক কিশোর যে পাকিস্তানিদের নানা অত্যাচার দেখে যুদ্ধ করার জন্য ব্যাকুল হয়ে ওঠে। রাজাকারের বাড়িতে আগুন দেওয়া, পাকিস্তানিদের ক্যাম্পে মাইন পুঁতে রাখার মতো সাহসী কাজ করে। রাজাকার ও পাকিস্তানিদের অত্যাচারের ভয়েও সে পিছিয়ে যায় না। উদ্দীপকের পলাশও পাকিস্তানিদের বিরুদ্ধে লড়াইয়ে দৃঢ়প্রতিজ্ঞ। গ্রামের মানুষের ওপর অত্যাচার এবং স্বজন হারানোর খবর শুনেও সে আপসহীন থেকেছে। ‘কাকতাড়ুয়া' উপন্যাসের পটভূমিতে পাকিস্তানি হানাদার ও তাদের এদেশীয় দোসরদের অন্যায়-অত্যাচার চিত্রিত হয়েছে। পাশাপাশি তুলে ধরা হয়েছে এমন হীনমনোবৃত্তির বিরুদ্ধে প্রতিরোধের কথা। উদ্দীপকের কলেজপড়ুয়া ছাত্র পলাশ যেন সবকিছুর বিনিময়ে হলেও পাকিস্তানিদের সাথে আপস করবে না। সুতরাং, উদ্দীপকের পলাশের মনোভাবই ‘কাকতাড়ুয়া' উপন্যাসের লেখকের জীবন ভাবনা, মন্তব্যটি যথার্থ ।"
        }
      ]
    },
    {
      "number": "9",
      "uddipok": "আকস্মিক সড়ক দুর্ঘটনায় হেমায়েতের মা-বাবা ও ছোটো ভাই মারা যায়। সে একাকী জীবনে হয়ে পড়ে অসহায়। জীবনকে টেনে নিয়ে যাওয়া তার পক্ষে কষ্টকর হয়। তবে জীবন চলে জীবনের নিয়মে। পরবর্তীতে ঘূর্ণিঝড় আফানের সময় যুবক হেমায়েত দেখল নদীভাঙনে তার এলাকাবাসী সহায়-সম্বলহীন হয়ে পড়েছে। বাঁধ ভাঙা জোয়ার গ্রামের সবকিছু ভাসিয়ে নিয়ে যাচ্ছে। তখন দেশ রক্ষায় ব্রতী হয় সে। সকলকে নিয়ে বাঁধ মেরামতে ঝাঁপিয়ে পড়ে। কিন্তু একদিন পানির তীব্র স্রোতে সেও হারিয়ে যায়।",
      "tag": "CB 22",
      "sub_questions": [
        {
          "label": "ক",
          "question": "বুধাকে 'কাকতাড়ুয়া' নাম দিয়েছে কারা?",
          "explanation": "বুধাকে কাকতাড়ুয়া নাম দিয়েছে গাঁয়ের লোক।"
        },
        {
          "label": "খ",
          "question": "'আমরা তিনজন নই একজন' – উক্তিটি ব্যাখ্যা করো।",
          "explanation": "'আমরা তিনজন নই, একজন' উক্তিটি সেলিনা হোসেনের 'কাকতাড়ুয়া' উপন্যাস থেকে নেওয়া হয়েছে। এ উক্তির মাধ্যমে মুক্তিযুদ্ধকালীন সময়ে মানুষের মধ্যে উদ্ভূত ঐক্যবোধ ও চেতনাগত সংহতির প্রতিফলন ঘটেছে। উপন্যাসে দেখা যায়, পাকিস্তানি বাহিনীর অত্যাচারে গ্রামের মানুষ ভীতসন্ত্রস্ত হলেও, ধীরে ধীরে তারা হানাদারদের বিরুদ্ধে প্রতিবাদী হয়ে ওঠে। বুধা যখন আলি ও মিঠুর সঙ্গে কথা বলে, তখন তাদের চিন্তা-চেতনায় একই ভাবধারা প্রকাশ পায়। এই চেতনাগত ঐক্যবদ্ধতার দিকটি বোঝানোর জন্যই বুধাকে বলা হয়েছে, 'আমরা তিনজন নই, একজন'।"
        },
        {
          "label": "গ",
          "question": "উদ্দীপকের ১ম অংশে 'কাকতাড়ুয়া' উপন্যাসে বর্ণিত যে ঘটনাটি ছায়াপাত ঘটেছে তা বর্ণনা করো।",
          "explanation": "উদ্দীপকের প্রথম অংশে “কাকতাড়ুয়া' উপন্যাসে বর্ণিত বুধার পরিবার- পরিজন হারানোর ছায়াপাত ঘটেছে। 'কাকতাড়ুয়া' উপন্যাসের প্রধান চরিত্র বুধা। সে তার চোখের সামনে কলেরায় তার পরিবারের সবাইকে একসঙ্গে মারা যেতে দেখেছে। ভয়ানক সে রাতে ভাগ্যক্রমে বেঁচে যায় বুধা। পরিবারের সকল প্রিয় মানুষকে হারিয়ে অসহায় ও নিঃস্ব হয়ে পথে পথে ঘুরে বেড়ায়, কাকতাড়ুয়া সেঁজে দাঁড়িয়ে থাকে। উদ্দীপকের হেমায়েত আকস্মিক সড়ক দুর্ঘটনায় মা-বাবা ও ছোটো ভাইকে হারায়। এমন দুর্ঘটনায় সে হয়ে পড়ে অসহায়। কাছের মানুষদের হারিয়ে জীবনকে টেনে নিয়ে যাওয়া তার পক্ষে কঠিন হয়ে পড়ে। তার কাছে জীবন হয়ে পড়ে অর্থহীন। আর এ দিকটি 'কাকতাড়ুয়া' উপন্যাসের বুধার পরিবার হারানোর দিকটিকে ইঙ্গিত করে। সেও এক রাতের ব্যবধানে তার পরিবারের সবাইকে হারিয়ে নিঃস্ব হয়। তাই বলা যায়, উদ্দীপকের প্রথম অংশে 'কাকতাড়ুয়া' উপন্যাসের কলেরা মহামারিতে বুধার পরিবার হারানোর ছায়াপাত ঘটেছে।"
        },
        {
          "label": "ঘ",
          "question": "“উদ্দীপকের ১ম অংশ নয় বরং ২য় অংশে প্রতিফলিত মনোভাবই বুধাকে আদরণীয় করেছে” - 'কাকতাড়ুয়া' উপন্যাসের আলোকে বিশ্লেষণ করো।",
          "explanation": "উদ্দীপকের ২য় অংশে হেমায়েতের মধ্যে দেশের মানুষের জন্য আত্মোৎসর্গের বিষয়টি প্রতিফলিত হয়েছে, যা 'কাকতাড়ুয়া' উপন্যাসের বুধা চরিত্রকে করেছে আদরণীয়। 'কাকতাড়ুয়া' উপন্যাসের প্রধান চরিত্র বুধা কলেরা মহামারিতে পরিবারের সবাইকে হারিয়ে অপ্রকৃতিস্থ হয়ে পড়ে। কাছের কেউ বেঁচে না থাকায় গ্রামের সবাই হয়ে ওঠে তার আত্মীয়। দেশে হঠাৎ যুদ্ধ লাগলে তার মধ্যে জাগ্রত হয় মুক্তির বোধ। পাকিস্তানি বাহিনির নির্মম আচরণ তাকে ব্যথিত করে। সে তাদের বিরুদ্ধে যুদ্ধ ঘোষণা করে। উপন্যাসের পাগল এ কিশোর যুদ্ধ শুরু হলে দেশের জন্য তাৎপর্যপূর্ণ ভূমিকায় অবতীর্ণ হয়। আর তার এমন বিবর্তনই এই উপন্যাসের অন্যতম আকর্ষণ। উদ্দীপকের ২য় অংশে হেমায়েত চরিত্রের পরিবর্তন লক্ষ করা যায়। নিঃস্ব হেমায়েত জীবনকে অর্থহীন মনে করে দিন গুনছিল। কিন্তু সেই হেমায়েতই দেশের প্রয়োজনে নিজেকে বিলিয়ে দিয়েছে। দেশে যখন ঘূর্ণিঝড় আম্ফান আঘাত হেনেছে, তখন সে লক্ষ করেছে নদী ভাঙনে তার এলাকাবাসী সম্বলহীন হয়ে পড়ছে। প্রাণের মায়া ত্যাগ করে সে ঝাঁপিয়ে পড়ে বাঁধ রক্ষা করতে। একসময় সে তলিয়ে যায় পানির স্রোতে। তার এমন আত্মোৎসর্গের দিকটি আলোচ্য উপন্যাসের বুধার মধ্যেও দেখা যায়।"
        }
      ]
    },
    {
      "number": "10",
      "uddipok": "কামাল বিয়ে করেছে প্রায় পাঁচ বছর কিন্তু এখানো নিঃসন্তান। এর জন্য তার মা এক ফকির বাবার সাথে দেখা করেন। কিন্তু কামাল এসব বিশ্বাস করে না। সে তার মাকে ফকির দরবেশের কাছে যেতে নিষেধ করে। তার মা তাকে বলে, এমন কথা বলতে নেই বাবা, ফকির বাবার বদ-দোয়া লাগবে। এরা হলেন আল্লাহর ওলি। সকল অসম্ভবকে সম্ভব করার ক্ষমতা ওদের আছে। ফকির বাবার দোয়ায় তোমার ঘরে নিশ্চয়ই সন্তান আসতে পারে।",
      "tag": "CB 22",
      "sub_questions": [
        {
          "label": "ক",
          "question": "'বহিপীর' নাটকের কেন্দ্রীয় চরিত্রের নাম কী?",
          "explanation": "'বহিপীর' নাটকের কেন্দ্রীয় চরিত্রের নাম বহিপীর।"
        },
        {
          "label": "খ",
          "question": "“খোদার বাণী বহন করার উপযুক্ততা তাহার নাই”— উক্তিটির প্রাসঙ্গিকতা ব্যাখ্যা করো।",
          "explanation": "‘খোদার বাণী বহন করার উপযুক্ততা তাহার নাই'— উক্তিটির মাধ্যমে কথ্য ভাষা প্রসঙ্গে পীর সাহেবের মনোভাব প্রকাশিত হয়েছে। পীর সাহেব সবসময় পুস্তকের ভাষায় কথা বলেন। তাঁর দৃষ্টিতে এই ভাষা যেমন সবার বোধগম্য, তেমনই এর ভাবগাম্ভীর্য রয়েছে, যা কথ্য ভাষায় নেই । তাছাড়া কথ্য ভাষা মাঠ-ঘাটের ভাষা। তাই এ ভাষা খোদার বাণী বহন করার জন্য উপযুক্ত নয় বলে মনে করেন তিনি। সাধু ভাষার ব্যবহার এবং কথ্য ভাষা বর্জন প্রসঙ্গে বলতে গিয়েই পীর সাহেব এমন উক্তি করেন ।"
        },
        {
          "label": "গ",
          "question": "উদ্দীপকের কামালের মা 'বহিপীর' নাটকের যে বিষয়টি ধারণ করেছে তা ব্যাখ্যা করো।",
          "explanation": "উদ্দীপকে বর্ণিত আলী সাহেবের মা 'বহিপীর' নাটকের হাশেম আলির মায়ের চরিত্রের সঙ্গে সাদৃশ্যপূর্ণ। 'বহিপীর' নাটকে তৎকালীন সমাজে ধনী-গরিব নির্বিশেষে পীর প্রথাকে বিশ্বাস করার চিত্রটি ফুটে উঠেছে। পীরকে খুশি করার জন্য তার মুরিদরা সর্বস্ব বিসর্জন দিতেও প্রস্তুত ছিল। হাশেম আলির মা পীর প্রথায় বিশ্বাসী একজন বাঙালি নারী চরিত্র। পীরের প্রতি তার অপরিসীম বিশ্বাস। এই জন্য তিনি সর্বদা চেষ্টা করতেন যেন হাশেমের উপর পীরের কোন বদদোয়া না লাগে। আবার নাটকের নায়িকা তাহেরাকে বোঝানো চেষ্টা করতেন যে, পীররা কোনো সাধারণ মানুষ না, তাদের স্ত্রী হওয়া স্বাভাবিক ব্যাপার নয়। তাই পীরকে স্বীকার করে সুখে সংসার করার পরামর্শ দিতেন। উদ্দীপকের আলী সাহেবের মা পীর প্রথায় বিশ্বাসী নারী চরিত্রের প্রতিনিধি । তৎকালীন সমাজের বাঙালি নারীরা মূলত এমনই ছিল। তারা সকলেই পীরকে আল্লাহ তায়ালার বান্দা বলে বিশ্বাস করতেন। তাদের ঐশ্বরিক ক্ষমতা আছে বলেও বিশ্বাস করতেন। পীররা ঐশ্বরিক ক্ষমতার বলে অনেক অসাধ্য সাধন করতে পারেন বলে ও তারা বিশ্বাস করতেন। এই জন্য আলী সাহেবের মা ডাক্তারের থেকে পীরের উপর বেশি বিশ্বাসী। তাই বলা যায়, হাশেমের মায়ের সঙ্গে উদ্দীপকে বর্ণিত আলী সাহেবের মার সাদৃশ্য বিদ্যমান ।"
        },
        {
          "label": "ঘ",
          "question": "উদ্দীপকের কামাল 'বহিপীর' নাটকের হাশেম আলির প্রতিচ্ছবি হয়ে ওঠেনি”- উক্তিটি বিশ্লেষণ করো।",
          "explanation": "\"পরিস্থিতি ভিন্ন হলেও উদ্দীপকের আলী সাহেব ও 'বহিপীর' নাটকের হাশেম একই চেতনায় উজ্জীবিত।”— উক্তিটি যথার্থ। 'বহিপীর' নাটকে তৎকালীন সমাজে বিদ্যমান পীর প্রথার ভয়াবহ চিত্র তুলে ধরা হয়েছে। পীর প্রথা তখনকার সমাজে আগাছার মতো বিস্তার লাভ করেছিল। ধনী-গরিব সকলেই পীর প্রথার কবলে আচ্ছন্ন ছিল। নাটকের জমিদার হাতেম আলি। তার একমাত্র সন্তান হাশেম আধুনিক শিক্ষায় শিক্ষিত। এজন্য হাশেম আলি পীর প্রথায় বিশ্বাসী না। হাশেমদের বজরায় আশ্রয় নেওয়া তাহেরা পীর প্রথার শিকার। হাশেম তাই বাবা-মার আজন্মলব্ধ বিশ্বাসের বাইরে গিয়ে পীর প্রথার বিরুদ্ধে দাঁড়িয়েছেন। তাহেরার অসহায় পরিস্থিতি দেখে সে পীরপ্রথার বিরুদ্ধে এবং তাহেরার পক্ষে অবস্থান করেছে। উদ্দীপকের আলী সাহেবও আধুনিক ভাবধারায় বিশ্বাসী বলে পীর প্রথায় বিশ্বাস করেন না। আলী সাহেবের মা চিরাচরিত বাঙালি মায়ের প্রতিচ্ছবি তার মা পীরকে আল্লাহ তায়ালার বান্দা বলে বিশ্বাস করেন। এজন্য তিনি পানিপড়ার মাধ্যমে অসুখ থেকে মুক্তি পাওয়ার প্রত্যাশা করেন। কিন্তু আধুনিক চেতনার ধারক আলী সাহেব মার বিশ্বাসকে উপেক্ষা করে ডাক্তারের স্মরণাপন্ন হন । উদ্দীপক ও ‘বহিপীর' নাটকের আলী সাহেব ও হাশেম আলি দু'জনই আধুনিক শিক্ষায় শিক্ষিত। তারা সমাজে জেঁকে বসা পীর প্রথায় বিশ্বাস করেন না। উভয়ই চান সমাজ থেকে এই ধরনের কুসংস্কার ও কুপ্রথা বিলুপ্ত হোক। তারা নতুন এক জীবনধারায় বিশ্বাসী, যেখানে ধর্ম ব্যবসায়ী, কুসংস্কার ও পীর প্রথা থাকবে না। তাই বলা যায়, “পরিস্থিতি ভিন্ন হলেও উদ্দীপকের আলী সাহেব ও 'বহিপীর' নাটকের হাশেম একই চেতনায় উজ্জীবিত।'— উক্তিটি যথার্থ।"
        }
      ]
    },
    {
      "number": "11",
      "uddipok": "পিতার দরিদ্রতার সুযোগ নিয়ে পার্শ্ববর্তী গ্রামের প্রভাবশালী শরীফ মিয়া রহিমাকে বিয়ের প্রস্তাব দেয়, বাবা এ বিয়েতে রাজি হলেও রহিমা রাজি হয়নি। সে নিজের পায়ে দাঁড়িয়ে বাবাকে সহযোগিতা করতে চেয়েছে। রহিমাকে রাজি করতে না পেরে শরীফ মিয়া শেষ মুহূর্তে পিছু হটতে বাধ্য হয়।",
      "tag": "CB 22",
      "sub_questions": [
        {
          "label": "ক",
          "question": "“বহিপীর” নাটকটি কে রচনা করেছেন?",
          "explanation": "'বহিপীর' নাটকটি সৈয়দ ওয়ালীউল্লাহ্ রচনা করেছেন।"
        },
        {
          "label": "খ",
          "question": "তার চেহারা যেন হিংস্র জন্তুর মতো দপ করে জ্বলে ওঠে – কথাটি দ্বারা কী বোঝানো হয়েছে?",
          "explanation": "পীর সাহেবের বিবি তাহেরা সব কথাতেই অসম্মতি জ্ঞাপন করলে তার চোখটা হিংস্র জন্তুর মতো দপ করে জ্বলে ওঠে। পীর সাহেব যখন বজরায় তার স্ত্রী তাহেরার উপস্থিতির কথা জানতে পারেন তখন স্ত্রীকে ফিরে যেতে বলেন। কিন্তু তাহেরা পীর সাহেবের সাথে ফিরে যেতে রাজি হয় না এবং সে বলে যে জোর করে নিতে চাইলে সে আত্মহত্যা করবে। এমন কথায় পীর সাহেব চেহারায় শান্ত ভাব বজায় রাখলেও হাশেমের মনে হয় যে পীর সাহেবের চোখটা যেন হিংস্র জন্তুর মতো দপ করে জ্বলে ওঠে।"
        },
        {
          "label": "গ",
          "question": "উদ্দীপকের শরীফ মিয়ার শেষ মুহূর্তের চেতনার সাথে 'বহিপীর' নাটকের সাদৃশ্য ব্যাখ্যা করো।",
          "explanation": "উদ্দীপকের শরীফ মিয়ার শেষ মুহূর্তের চেতনার সাথে 'বহিপীর' নাটকের বহিপীর চরিত্রের বাস্তবজ্ঞানের সাদৃশ্য লক্ষ করা যায়। ‘বহিপীর' নাটকের কেন্দ্রীয় চরিত্রের নাম বহিপীর। তিনি অত্যন্ত ধূর্ত প্রকৃতির মানুষ। অশিক্ষিত মানুষের কুসংস্কারাচ্ছন্নতা ও ধর্মীয় বিশ্বাসকে কাজে লাগিয়ে তিনি তার ধর্মব্যবসায় পরিচালনা করেন। কিন্তু নাটকের শেষে হাশেমের সঙ্গে তাহোর পালিয়ে যাওয়াকে মেনে নেওয়ার মাধ্যমে তার বুদ্ধিমত্তা ও বাস্তবজ্ঞানের পরিচয় ফুটে ওঠে। উদ্দীপকের শরীফ মিয়ার মাঝেও আমরা বাস্তবজ্ঞানের বিষয়টি লক্ষ করি। গ্রামের দরিদ্র পিতার অসহায়ত্বের সুযোগ নিয়ে তার মেয়েকে বিয়ে করতে চায় শরীফ মিয়া। মেয়ের বাবা উজ্জ্বল ভবিষ্যতের কথা চিন্তা করে বিয়েতে রাজি হয়। কিন্তু রহিমা এ অসম বিয়েতে কোনোমতেই রাজি হয় না। রহিমাকে রাজি করাতে না পেরে শরীফ মিয়া পিছু হটে। যেমনটি আমরা লক্ষ করি আলোচ্য নাটকের বহিপীর চরিত্রে। অর্থাৎ দুজনই বাস্তবজ্ঞানের কারণে বাস্তবতাকে মেনে নিয়ে লক্ষ্য থেকে সরে গিয়ে বুদ্ধিমত্তার পরিচয় দিয়েছে । কেননা, দুজনই চেতনাগত দিক থেকে ছিল অভিন্ন ।"
        },
        {
          "label": "ঘ",
          "question": "উদ্দীপকের রহিমা 'বহিপীর' নাটকের তাহেরার মতোই অগ্রগামী”— মন্তব্যটির সত্যতা যাচাই করো ।",
          "explanation": "জীবন সম্পর্কে সচেতনতা ও উপলব্ধিতে উদ্দীপকের রহিমাকে 'বহিপীর' নাটকের তাহেরার মতোই অগ্রগামী বলা যায়। 'বহিপীর' নাটকের অন্যতম অর্থবহ চরিত্র তাহেরা। সে অন্যায়ের বিরুদ্ধে আপসহীন, নির্ভীক এবং অধিকারসচেতন। সে অন্যায় বিয়ে মেনে নেয়না। জীবনের প্রতিটি পদক্ষেপে সচেতন থেকে সে সিদ্ধান্ত নেয় এবং কাঙ্ক্ষিত লক্ষ্যে উপনীত হয়। আলোচ্য নাটকের তাহেরার মধ্যে আমরা এমন বৈশিষ্ট্যই লক্ষ করি । উদ্দীপকের রহিমা তার জীবন সম্পর্কে বেশ সচেতন ছিল। পিতার দরিদ্রতার সুযোগ নিয়ে পার্শ্ববর্তী গ্রামের প্রভাবশালী শরীফ মিয়া তাকে বিয়ে করতে চায়। তার বাবা তাকে অভাব-অনটনের কারণে বিয়ে দেওয়ার কথা ভাবলেও সে রাজি হয় না। সে নিজের পায়ে দাঁড়িয়ে বাবাকে সহযোগিতা করতে চায় এবং এক সময় সে তার বাবাকে বোঝাতে সক্ষমও হয়। তার জীবনসচেতনতার ফলেই এমনটা সম্ভব হয়েছে। আলোচ্য নাটকের তাহেরার মাঝেও আমরা এ গুণটি দেখতে পাই । 'বহিপীর' নাটকের তাহেরাও রহিমার মতো জীবনসচেতন। তার বাবা ও সৎ-মা তাকে জোর করে বহিপীরের সঙ্গে বিয়ে দেয়। বহিপীরের সঙ্গে তাহেরার বয়সের ব্যবধান অনেক। তা সত্ত্বেও নিজের অমতে তাকে বিয়ে দিলে সে' প্রতিবাদ করে। বাড়ি থেকে পালিয়ে নিজেকে রক্ষা করে। বহিপীর নানাভাবে তাহেরাকে বশ করতে চাইলেও তাহেরা অধিকার রক্ষায় দৃঢ় থাকে। সে যুক্তি দিয়ে নিজের অধিকারের বিষয়টি তুলে ধরে। অন্যদিকে, আলোচ্য উদ্দীপকের রহিমাও জীবনসচেতন মেয়ে হওয়ায় তাহেরর মতো তার সমস্যাকে শক্তহাতে মোকাবিলা করতে পেরেছে। সুতরাং বলা যায়, জীবন সম্পর্কে সচেতনতা ও উপলব্ধিতে উদ্দীপকের রহিমা 'বহিপীর' নাটকের তাহেরার মতোই অগ্রগামী— উক্তিটি যথার্থ।"
        }
      ]
    }
  ]
}