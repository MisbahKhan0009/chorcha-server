{
  "title": "ঢাকা বোর্ড ২০২৪",
  "subtitle": "প্রবন্ধ রচনা (যে কোনো একটি )(1)",
  "questions": [
    {
      "number": "1",
      "uddipok": "মানবকল্যাণে বিজ্ঞান",
      "tag": "MB 22,RB 22,DIN.B 22,CTG.B 22,SB 22,JB 22,BB 22,DB 20,MB 20,RB 20,CTG.B 20,CB 20,DIN.B 20,SB 20,JB 20,BB 20",
      "sub_questions": [
        {
          "label": "",
          "question": "",
          "explanation": "ভূমিকা – বিজ্ঞান আধুনিক সভ্যতার আশীর্বাদ।  অন্ধকার জীবন থেকে মানুষকে আলোর পথে নিয়ে এসেছে বিজ্ঞান ও প্রযুক্তি সেবা। প্রাচীন থেকে আধুনিক ধারার জীবন যাপনে মানুষকে দিনের-পর-দিন নতুনত্ব উপহার দিয়ে চলেছে বিজ্ঞান। প্রতিদিনের জীবনে বিজ্ঞানের আবিষ্কার কোন না কোন ভাবে মানুষকে সহায়তা করছে ফলে মানুষের জীবন  সহজ থেকে সহজতর হচ্ছে। বিজ্ঞান শব্দের আভিধানিক অর্থ ‘বিশেষ জ্ঞান’। পার্থিব জগতের কল্যাণের জন্য বিশেষ জ্ঞান সৃষ্টি করায় বিজ্ঞানের অন্যতম লক্ষ্য। বিজ্ঞানের আবিষ্কার মানুষকে ক্রমবিবর্তনের মধ্য দিয়ে পৌঁছে দিয়েছে আধুনিক সভ্যতার চরম শিখরে।সারা পৃথিবীতে আজ বিজ্ঞানের জয়ধ্বনি। বিজ্ঞান ও প্রযুক্তি ব্যতীত মানুষ এক মুহূর্ত বাঁচতে পারবে না। বিজ্ঞানের ছোঁয়া  যে দেশে পড়েনি সে দেশ কোনভাবেই উন্নতি লাভ করতে পারেনি। মানুষের জীবনে বিজ্ঞানের ছোঁয়া কতটা লেগেছে তা প্রতিদিনকার জীবনকে দেখলেই আমরা অনুভব করতে পারি।মানব কল্যাণে বিজ্ঞান ও প্রযুক্তি প্রতিনিয়ত অবদান রেখে  চলেছে।\nবিজ্ঞানের আবিষ্কার- বিজ্ঞানের বিচিত্র আবিষ্কার মানুষের জীবনে সুফল বয়ে এনেছে। মানুষের জীবনে পরিপূর্ণতা এনে দিয়েছে বিজ্ঞান। গুহাবাসী মানুষ আলোকিত জীবনের প্রথম ধাপে আবিষ্কার করেছিল  আগুন। বিজ্ঞানের  পদযাত্রা শুরু হয়েছিল আগুন জ্বালানোর মধ্য দিয়ে।এরপর মানুষের জীবনে যে আবিষ্কারটি গতি এনে দিয়েছে তা হল চাকা আবিষ্কার। পণ্য পরিবহন ও এক স্থান থেকে অন্য স্থানে যেতে মানুষকে চাকা সহায়ক ভূমিকা পালন করেছে। এরপর থেকে মানুষকে আর থেমে থাকতে হয়নি আগুনে পুড়িয়ে  তৈরি হয়েছে নতুন নতুন যন্ত্রপাতি। এক স্থান থেকে অন্য স্থানে মানুষ  পৌঁছে গেছে চাকায়  চালিত বাহনের মাধ্যমে। সমাজের যত পরিবর্তন হয়েছে মানুষের জ্ঞান বিজ্ঞানের  জিজ্ঞাসা ততই বেড়েছে। আকাশ, জল, স্থল  সম্পর্কে মানুষের কৌতূহল বৃদ্ধি পেয়েছে ফলে আবিষ্কারের নেশা  মানুষকে তাড়িত করে।\nবিংশ শতাব্দীর বিজ্ঞান- বিজ্ঞানের জয়যাত্রা প্রাচীনকাল থেকে শুরু হলেও বিংশ শতাব্দীতে এসে সমৃদ্ধি লাভ করেছে। বিজ্ঞানের আবিষ্কার মানুষের জীবনকে যেমন সহজ করেছে তেমনি প্রকৃতিকে নিয়ন্ত্রণ করার কিছুটা সক্ষমতা তৈরি করেছে। বিজ্ঞানের বহুমুখী আবিষ্কার প্রাত্যহিক জীবনকে সহজ করে দিয়েছে। বিজ্ঞানের বিভিন্ন আবিষ্কার মানুষ তার প্রয়োজন মত ব্যবহার করছে। বিজ্ঞানের জয়যাত্রা একবিংশ শতাব্দীতে অব্যাহত থাকবে এবং পৃথিবীকে  নিয়ে যাবে সমৃদ্ধির চরম শিখরে। বিজ্ঞানের বহুমুখী আবিষ্কার পৃথিবীকে দেখাবে নতুন দিগন্ত।বিংশ শতাব্দীতে আমরা উপলব্ধি করতে পারছি বিজ্ঞানের আবিষ্কার ছাড়া সমৃদ্ধি অর্জন কোনভাবেই সম্ভব না।\nপ্রযুক্তি আবিষ্কারে আত্মত্যাগ- প্রকৃতি জগতের বিচিত্র বিষয়ের প্রতি ক্ষুদ্রাতিক্ষুদ্র আগ্রহ এবং পরীক্ষা-নিরীক্ষার মধ্য দিয়ে নতুন নতুন কিছু আবিষ্কার করা বিজ্ঞানীদের মূল কাজ। বিভিন্ন রকম আবিষ্কার থেকে আমরা যে সুফল ভোগ করছি এর পেছনে প্রযুক্তি আবিষ্কারকদের রয়েছে নিরলস শ্রম, মেধা, অধ্যবসায়  ও সাধনা। নতুন নতুন জ্ঞান সমাজে পরিবেশন করা খুব সহজ কাজ ছিল না। নিজের আবিষ্কার সমাজে প্রতিষ্ঠা করতে গিয়ে প্রাণ দিতে হয়েছে ব্রনো, ও ল্যাভয়িসকে। এছাড়া সক্রেটিস, গ্যালিলিও, আর্কিমিডিস, নিউটন, স্যার জগদীশচন্দ্র বসু  প্রভৃতি বিজ্ঞানী তাদের জীবনের বড় অংশ ব্যয় করেছেন গবেষণার কাজে। প্রযুক্তি আবিষ্কার এর পেছনের এই মহান মানুষগুলোর নিরলস পরিশ্রমের বিনিময়ে আধুনিক সভ্যতা বিচিত্র সুবিধা ভোগ করছে। প্রযুক্তি আবিষ্কারের প্রত্যক্ষ এই মানুষগুলোর প্রতি আমাদের সবসময় শ্রদ্ধাশীল থাকতে হবে।\nদৈনন্দিন জীবনে বিজ্ঞান – প্রতিদিনকার জীবনে এমন কোনো মুহূর্ত নেই যে মুহূর্তে আমরা বিজ্ঞানের আশীর্বাদ গ্রহণ করছি না। সকাল থেকে শুরু করে সন্ধ্যা পর্যন্ত বিভিন্ন ভাবে বিজ্ঞান আমাদের পাশে থাকে। সকালে ঘুম থেকে ওঠার সময় যে ঘড়িটা দেখি সেটি থেকে শুরু করে অফিস-আদালতের কাজ শেষ করে এসি বা ফ্যানের বাতাসে নিদ্রায় যাওয়া পর্যন্ত ছন্দময় জীবন এনে দিয়েছে বিজ্ঞান । যাতায়াত, তথ্য প্রযুক্তির ব্যবহার, মানুষের সঙ্গে যোগাযোগ স্থাপন, ব্যবসা-বাণিজ্যের প্রসার, কৃষি, চিকিৎসা, শিক্ষা ও প্রকৌশলীসহ নানামুখী কাজে বিজ্ঞান আমাদের পাশে রয়েছে। মানুষের প্রতিটি কর্মকাণ্ডের সঙ্গে বিজ্ঞান জড়িত। সমাজের প্রতিটি স্তরে বিজ্ঞান এর ছোঁয়া লেগেছে ফলে  জীবনে এসেছে পরিবর্তন। মানব জীবন এবং বিজ্ঞানকে আজ কোনভাবেই আলাদা করা যাবে না। প্রাত্যহিক জীবনে বিজ্ঞান আমাদের প্রতিনিয়ত সুফল এনে দিচ্ছে।\nবেকারত্ব মোচনে বিজ্ঞান – উন্নয়নশীল ও অনুন্নত দেশে বেকারত্ব অভিশাপ। আর্থিক সচ্ছলতা না থাকলে সমাজে অরাজকতা সৃষ্টির সম্ভাবনা থাকে। বিজ্ঞানের আবিষ্কার আজ বেকারত্ব  দূরীকরণ উল্লেখযোগ্য ভূমিকা রাখছে। হাতে-কলমে প্রযুক্তি সেবা সম্পর্কে জ্ঞান লাভ করে  তরুণ সমাজ অর্থ উপার্জন করছে। রেডিও ,টেলিভিশন, বৈদ্যুতিক পাখা, কম্পিউটার, মোবাইল উৎপাদন প্রতিষ্ঠানে যেমন শ্রম শক্তির প্রয়োজন হচ্ছে তেমনি ভাবে পরবর্তীতে মেরামতের জন্য আরেকটি শ্রমশক্তির প্রয়োজন দেখা দিচ্ছে ।ইলেকট্রনিক বিভিন্ন যন্ত্রাংশ উৎপাদন এবং মেরামতের জন্য আধুনিক শিক্ষা ব্যবস্থার মধ্যে কর্মমুখী শিক্ষার সুযোগ করে দিয়ে বেকারত্ব দূর করা সম্ভব হচ্ছে। ফ্রিল্যান্সিংয়ের মাধ্যমে অর্থ আয় করে বাংলাদেশের তরুণ সমাজ দেশের আর্থিক খাতে বিরাট ভূমিকা পালন করছে। বড় বড় শিল্প-কলকারখানায় উৎপাদন বৃদ্ধির জন্য বেশি বেশি শ্রমিক লাগছে। মোবাইলে রিচার্জ বা  মোবাইল এর মাধ্যমে ব্যাংকিং কার্যক্রম সম্পন্ন করে অর্থ উপার্জন করছে এবং তা দিয়ে একটি শ্রেণী তাদের জীবন জীবিকা বেশ ভালোভাবে নির্বাহ করছে। সর্বোপরি বিজ্ঞান বেকারত্ব দূর করার কাজে উল্লেখযোগ্য ভূমিকা পালন করছে।\nশিক্ষা ক্ষেত্রে বিজ্ঞানের অবদান- শিক্ষা বিকাশের ক্ষেত্রে সবচেয়ে উল্লেখযোগ্য ভূমিকা রেখেছে বিজ্ঞানের নতুন আবিষ্কার।বিশেষ করে কাগজ-কলমের আবিষ্কার, মুদ্রণ শিল্পের অগ্রগতি, টাইপরাইটার আবিষ্কার যা শিক্ষার প্রসার ও বিকাশে সহায়তা করছে ।আধুনিক সময়ে কম্পিউটার আবিষ্কার হওয়ার পর শিক্ষাক্ষেত্রে উন্নতি আরো বৃদ্ধি পেয়েছে। পাওয়ার পয়েন্ট প্রেজেন্টেশনের মাধ্যমে খুব সহজভাবে   পাঠ্যবইয়ের বিষয়সমূহ উপস্থাপন  করলে শিক্ষার্থীদের বুঝতে সুবিধা  হায়। শিক্ষক ও শিক্ষার্থীদের যোগাযোগের মাধ্যম হিসেবে ইমেইল বা সামাজিক যোগাযোগ মাধ্যম বেশ কার্যকরী। শিক্ষার আলো পৌঁছে দিতে বিজ্ঞান সর্বোচ্চ চেষ্টা করছে। দেশ-বিদেশের বিশ্ববিদ্যালয়গুলোতে উচ্চতর শিক্ষা লাভের জন্য গবেষণা পত্র জমা দেওয়া বা ভর্তি পরীক্ষা  এখন অনলাইনের মাধ্যমে সম্পন্ন হচ্ছে। পৃথিবীর বিভিন্ন দেশের উন্নত শিক্ষা প্রতিষ্ঠান সম্পর্কে ধারণা নেওয়া এবং বিচিত্র জ্ঞান আহরণের জন্য ইন্টারনেট প্রযুক্তির অধিক কার্যকর। পৃথিবীর যেকোন ভাষার উল্লেখযোগ্য গ্রন্থ আমরা সহজেই পড়তে পারি ইন্টারনেটের কল্যাণে। পৃথিবীর কোন জ্ঞান নির্দিষ্ট সমাজ বা দেশের গন্ডির মধ্যে সীমাবদ্ধ থাকছে না, জ্ঞান হয়ে উঠেছে সমগ্র পৃথিবীর। বিজ্ঞানের নানা আবিষ্কার শিক্ষাক্ষেত্রকে  উন্নতির দিকে নিয়ে যাচ্ছে।\nচিকিৎসা ক্ষেত্রে বিজ্ঞান- জনস্বাস্থ্যের কল্যাণে উল্লেখযোগ্য ভূমিকা রেখেছে বিজ্ঞান। চিকিৎসা ক্ষেত্রে বিজ্ঞানের অবদান আমরা তখনই বুঝতে পারে যখন আমি বা আমার পরিবারের কেউ অসুস্থ হয়। এক্সে, আল্ট্রাসনোগ্রাম, ইসিজি, সিটি স্ক্যান প্রভৃতি আবিষ্কার রোগ নির্ণয় করার ক্ষেত্রে যথাযথ ভূমিকা পালন করছে। অত্যাধুনিক আবিষ্কার জটিল রোগের  সহজ সমাধান এনেছে। বৃক্ক,  অস্থিমজ্জা, যকৃত এর মত শরীরের গুরুত্বপূর্ণ অঙ্গ প্রতিস্থাপনের মাধ্যমে মানুষ নতুন করে জীবন ফিরে পাচ্ছে। হৃদ রোগীদের জন্য রক্তের প্রবাহ ঠিক রাখতে রক্তনালীর মাঝে  রিং ব্যবহার করা হচ্ছে অথবা লেজার রশ্মির মাধ্যমে রক্তনালীর অভ্যন্তরের চর্বি সরিয়ে দিচ্ছে। ক্যান্সারে আক্রান্ত রোগীদের চিকিৎসা নিশ্চিত করার লক্ষ্যে কেমোথেরাপির বিশেষ ভূমিকা পালন করছে। মূত্রথলি ও পিত্তকোষের পাথর অপসারণের জন্য লেজার রশ্মি ব্যবহার বর্তমান সময়ে বেশ বৃদ্ধি পেয়েছে। লেজারের মাধ্যমে শরীরের  অতি স্পর্শকাতর স্থানের সুচিকিৎসা নিশ্চিত করা যাচ্ছে। বিজ্ঞানের আবিষ্কার ব্যতীত আজকের দিনের আধুনিক চিকিৎসা কোনভাবেই কল্পনা করা সম্ভব নয়। কম্পিউটার প্রযুক্তি চিকিৎসাবিজ্ঞানে অভূতপূর্ব পরিবর্তন  এনে দিয়েছে।\nঅর্থনীতিতে বিজ্ঞানের অবদান- অর্থনৈতিক ভিত্তি ব্যতীত আধুনিক পৃথিবীতে কোন দেশ উন্নতি করতে পারবে না। অর্থনৈতিক প্রবাহ যে দেশে যত বেশি গতিশীল থাকে সেই দেশের জীবনযাত্রার মান তত বেশি উন্নতি লাভ করবে। অর্থনৈতিক উন্নয়নের ক্ষেত্রে বিজ্ঞানের অবদান বিশেষভাবে গুরুত্ব বহন করে। শিল্প কলকারখানা, ব্যাংকিং ব্যবস্থা, আধুনিক মানের যন্ত্রপাতি আবিষ্কার সহ আর্থিক খাতের সকল প্রতিষ্ঠানে বিজ্ঞানের  ছোঁয়া লেগেছে। বিজ্ঞানের সুফল হিসেবে মানুষের কর্মসংস্থানের সৃষ্টি হয়েছে যেমন তেমনি ভাবে আর্থিক প্রবাহ বৃদ্ধি পেয়েছে সর্বোপরি একটি দেশের মোট দেশজ উৎপাদন বা জিডিপিতে বিশেষ প্রভাব সৃষ্টি করছে।মানুষের মাথাপিছু আয় যত বেশি বৃদ্ধি পাবে তত বেশি সে দেশের সম্মান বহির্বিশ্বে বৃদ্ধি পাবে। অর্থনৈতিকভাবে সচ্ছলতা সৃষ্টি করা বিজ্ঞানের কাজ হয়ে দাঁড়িয়েছে। নতুন নতুন আবিষ্কার অর্থনৈতিক প্রবাহে আর্থিক উৎসের নতুন নতুন পথ সংযুক্ত করছে।\nযোগাযোগ ও পরিবহন ব্যবস্থায় বিজ্ঞান- যে দেশের পরিবহন ও যোগাযোগ ব্যবস্থা যত নিরাপদ ও সহজ সেই দেশ তত দ্রুত উন্নতি করতে পারবে। বর্তমান পৃথিবীর  সমৃদ্ধি বহুলাংশে নির্ভর করে সে দেশের পরিবহন ও যোগাযোগ ব্যবস্থার ওপর।চাকা আবিষ্কারের মধ্য দিয়ে পরিবহন ও যোগাযোগ ব্যবস্থা পরিবর্তনের যে ধারা শুরু হয়েছিল তা বর্তমানে ব্যাপকতা লাভ করেছে। বুলেট ট্রেন, এরোপ্লেন, রকেট সহ বহু ধরনের দ্রুতগামী বাহন আবিষ্কৃত হয়েছে। নৌপথে পণ্য ও মানুষ পরিবহনের জন্য উন্নত মানের জাহাজ, লঞ্চ, স্টিমার ,স্পিড বোর্ড আবিষ্কৃত হয়েছে। পৃথিবীর এক প্রান্ত থেকে অন্য প্রান্তে মানুষের সঙ্গে যোগাযোগ স্থাপনের জন্য মোবাইল, টেলিফোন ব্যবহার করা হচ্ছে। প্রাতিষ্ঠানিক তথ্য বিনিময়ের জন্য ইমেইল সবচেয়ে জনপ্রিয় মাধ্যম।গভীর সমুদ্র পথ পাড়ি দিতে পারে এমন বৃহদায়তনের উচ্চ প্রযুক্তি সম্পন্ন মালবাহী জাহাজ পৃথিবীর এক প্রান্ত থেকে অন্য প্রান্ত পর্যন্ত চলে যাচ্ছে।  যোগাযোগ ও পরিবহন ব্যবস্থায় বিজ্ঞানের অবদান অনস্বীকার্য।\nঝুঁকিপূর্ণ কাজে বিজ্ঞান- মানুষ যেখানে পৌঁছাতে পারে না সেখানে মানুষের তৈরি প্রযুক্তি পৌঁছে যেতে পারে সহজেই। বিজ্ঞানের অভূতপূর্ব আবিষ্কার রোবট। মহাশূন্যের রহস্য আবিষ্কারের জন্য রোবট সবচেয়ে কার্যকরী মাধ্যম। দুর্গম পাহাড়-পর্বত, গভীর খনি, সমুদ্রের অতল গহীনে সহজে পৌঁছে যাচ্ছে রোবট। মানুষকে  চাঁদে নিয়ে  গেছে রকেট  আবার মঙ্গলে  পানির অস্তিত্ব খুঁজে পেতে বিজ্ঞান নিরলস পরিশ্রম করে যাচ্ছে।মহাশূন্যের বিচিত্র অজানা তথ্য জানতে মানুষ বিজ্ঞানের শরণাপন্ন হচ্ছে।আকাশপথে ড্রোনের মাধ্যমে গোয়েন্দা তথ্য যেমন সংগ্রহ করা হচ্ছে তেমনি ভাবে মানুষের কাছে বার্তাও পাঠানো হচ্ছে এই প্রযুক্তির মাধ্যমে। যেখানে মানুষের জীবনের ঝুঁকি রয়েছে সেখানে এগিয়ে যাচ্ছে বিজ্ঞানের আবিষ্কৃত বিভিন্ন প্রযুক্তি।মানবকল্যাণে বিজ্ঞান সব সময় অবদান রেখে চলেছে।\nবাণিজ্য বিকাশে বিজ্ঞানের অবদান- সাম্প্রতিক বিশ্বে বাণিজ্য বিকাশে সবথেকে কার্যকরী ভূমিকা পালন করছে বিজ্ঞান। এক দেশ থেকে অন্য দেশে  কাঁচামাল সরবরাহ করা যেমন সহজ হচ্ছে তেমনি ভাবে পৃথিবীর যেকোন প্রান্তে উৎপাদিত পণ্য পৌঁছে দেয়া যাচ্ছে। সমগ্র পৃথিবীটাই এখন একটি বাজারে পরিণত হয়েছে এবং এর একমাত্র কারণ বিজ্ঞানের বিস্ময়কর আবিষ্কার সমূহ। পৃথিবীর কোন অঞ্চলে কোন পণ্যের চাহিদা রয়েছে তা যেমন আমরা মুহূর্তের মধ্যে ইন্টারনেট সংযোগের মাধ্যমে জানতে পারি ঠিক তেমনি ভাবে  একটি পণ্য উৎপাদন করতে কত খরচ পড়বে তাও আমরা সহজে হিসাব করে ফেলতে পারি।বাণিজ্য বিকাশের আজকের যে সফলতার পেছনে বিজ্ঞানের  বড় অবদান রয়েছে।\nকৃষিক্ষেত্রে বিজ্ঞান- মানুষের খাদ্য নিরাপত্তার জন্য বিজ্ঞানীরা নতুন নতুন জাতের  বীজ উৎপাদন করছে। এখন আর মাঠে আমরা লাঙ্গল গরু খুব একটা দেখি না আমরা দেখি  পাওয়ার টিলার, ট্রাক্টর, ধান মাড়াই যন্ত্র। কৃষি কাজ সহজ করার জন্য আবিষ্কৃত হয়েছে বীজ রোপণ, ফসল আহরণ করার যন্ত্র। পানির জন্য প্রকৃতির ওপর নির্ভরতা কমিয়ে গভীর নলকূপ স্থাপন করে পানি উত্তোলন করা হচ্ছে।  পূর্বে যে জমিতে বছরে একটি মাত্র  সফল উৎপাদন হতো সেই জমিতে উন্নত জাতের বীজ ব্যবহার করার কারণে বছরে তিনটি ফসল উৎপাদিত হচ্ছে।  বিভিন্ন জাতের বিলুপ্তপ্রায় দেশি মাছ পুকুরে চাষ করার উপযোগী করার মাধ্যমে দেশে মাছের চাহিদা পূরণ হচ্ছে। মাটি পরীক্ষার যন্ত্র ব্যবহার করে জমিতে প্রয়োজনীয় সার ব্যবহার করা হচ্ছে।প্রাকৃতিক  সারের সঙ্গে ব্যবহৃত হচ্ছে রাসায়নিক সার।গবেষণার মাধ্যমে কৃষিক্ষেত্রে উন্নত জাতের বীজ, সার, চাষ পদ্ধতি, আবিষ্কৃত  হয়েছে  যা মূলত কৃষি বিপ্লবের ভিত্তি রচনা করেছে। মানব কল্যাণের জন্য বিজ্ঞান যেসব আবিষ্কার মানুষের জীবনকে বদলে দিয়েছে তারমধ্যে উল্লেখযোগ্য হল কৃষি সম্পর্কিত আবিষ্কার।\nজীবনমান উন্নয়নে বিজ্ঞানের ব্যবহার- মানুষের অর্থনৈতিক প্রবাহ যদি যথাযথ থাকে তাহলে জীবন মানের উন্নয়ন ঘটে। অর্থনৈতিক প্রবাহ ঠিক রাখার ক্ষেত্রে বিজ্ঞানের নতুন নতুন আবিষ্কারের অবদান অনস্বীকার্য। জীবনমান উন্নয়নের ক্ষেত্রে বিজ্ঞানের আবিষ্কার অভূতপূর্ব ভাবে কাজে লাগছে। আজ আমরা রেডিও টেলিভিশনের মাধ্যমে ঘরে বসেই বিনোদন লাভ করতে পারছি আবার প্রয়োজন মত অন্যের সঙ্গে যোগাযোগ স্থাপনের জন্য টেলিফোন, মোবাইল ব্যবহার করছি। বাণিজ্য ব্যবস্থা ঠিক রাখার জন্য বিশেষ অ্যাপ ব্যবহার করা হচ্ছে। সার্বিকভাবে আমাদের জীবন মান উন্নয়নে প্রত্যক্ষভাবে বিজ্ঞান প্রভাব ফেলছে।\nআবহাওয়ার পূর্বাভাস জানতে বিজ্ঞান – প্রকৃতির বিপক্ষে গিয়ে আমরা যতই অবস্থান নিচ্ছে ততই প্রকৃতি নিজের শক্তি-সামর্থ্য জানান দিতে ঝড়, বন্যা, জলোচ্ছ্বাস সহ বিভিন্ন রকম প্রাকৃতিক দুর্যোগ সৃষ্টি করছে। মানুষ  তার বুদ্ধি বিবেক ব্যবহার করে আবহাওয়ার পূর্বাভাস জানার জন্য প্রযুক্তি সহায়তা নিচ্ছে। বাতাসের গতিবেগ নির্ণয়, বাতাসে জলীয় বাস্পের পরিমাণ নির্ণয়,ঘূর্ণিঝড়ের পূর্বাভাস, জলোচ্ছ্বাসের সম্ভাবনা সহ বিভিন্ন রকম দুর্যোগপূর্ণ আবহাওয়ার আগাম সংবাদ আমরা বিজ্ঞানের কল্যাণে  পাচ্ছি ।বাংলাদেশের উপকূলীয় এলাকায় বসবাসরত মানুষের প্রকৃতির সঙ্গে যুদ্ধ করে বেঁচে থাকতে হয় তাই অতি বর্ষণের ফলে সৃষ্ট বন্যা, অথবা নিম্নচাপের ফলে সৃষ্টি হওয়া ঘূর্ণিঝড় থেকে রক্ষা পাওয়ার জন্য বিজ্ঞান আমাদের সহায়তা করছে। উপগ্রহের মাধ্যমে আমরা আবহাওয়ার পূর্বাভাস জানতে পারি।\nশিল্প ক্ষেত্রে বিজ্ঞান- অষ্টাদশ শতাব্দীতে ইউরোপে শিল্প বিপ্লব ঘটেছিল মূলত বিজ্ঞানের নতুন নতুন আবিষ্কারের ফলে। ছোট শিল্প বা কুটির শিল্প একটি পণ্য উৎপাদন করতে যে সময় ও অর্থ ব্যয় করে বৃহৎ শিল্প তার থেকে কম মূল্যে পণ্য উৎপাদন করতে সক্ষম হচ্ছে। শিল্পক্ষেত্রে যে পরিবর্তন তার পেছনে রয়েছে বিজ্ঞানের আশীর্বাদ। অনলাইন ভিত্তিক বিভিন্ন ওয়েবসাইটে উৎপাদিত পণ্যের বিজ্ঞাপন প্রদানের মাধ্যমে ক্রেতা সংগ্রহ করা সহজ হয়েছে। আধুনিক সময়ে শিল্পের প্রসারে বিজ্ঞানের বিস্ময় আবিষ্কার বহুমুখী। উৎপাদন থেকে শুরু করে ক্রেতা পর্যন্ত আধুনিক প্রযুক্তির সহায়তা নেয়া হচ্ছে। ইন্টারনেট ব্যবহার করে পণ্যের বিজ্ঞাপন দেওয়া যেমন সহজ তেমনি ভাবে পণ্যের চাহিদা যাচাই করারও সুযোগ তৈরি হয়েছে। বিভিন্ন পণ্য উৎপাদনের জন্য যে কাঁচামাল ব্যবহার করা হয় তার বৃহৎ অংশ পাওয়া যায় খনিতে আর  খনির অনুসন্ধান কাজ করতে ব্যবহার করা হচ্ছে আধুনিক বিজ্ঞানের বিভিন্ন আবিষ্কার।\nসভ্যতা বিকাশে বিজ্ঞানের অবদান- মানব সভ্যতা বিকাশের ক্ষেত্রে উল্লেখযোগ্য অবদান রেখেছে বিজ্ঞান। বিজ্ঞান ছাড়া কখনোই আমরা আজকের এই আধুনিক বিশ্বে উপস্থিত হতে পারতাম না। জ্ঞান বিজ্ঞানের বিকাশ, যোগাযোগ ব্যবস্থার অভূতপূর্ব পরিবর্তন, মানুষের চিন্তা চেতনার বিশালতা, সভ্য জীবনে পদার্পণ এ সকল কিছুর পেছনে রয়েছে বিজ্ঞান। সর্বোপরি সভ্যতা বিকাশের ক্ষেত্রে বিজ্ঞান  সব থেকে বেশি অবদান রেখেছে। সূর্যোদয় থেকে সূর্যাস্ত পর্যন্ত সকল কাজেই প্রত্যক্ষ এবং পরোক্ষভাবে বিজ্ঞানের উপর আমাদের নির্ভর করতে হচ্ছে।\nবিজ্ঞানের ক্ষতিকর দিক – বিজ্ঞানের সাফল্যের দিক যেমন রয়েছে তেমনি তার একটি অন্ধকার দিকও রয়েছে যা আমরা অস্বীকার করতে পারি না।পৃথিবীতে আজ বড় বড় যুদ্ধে ব্যবহার করা হচ্ছে ভারি ভারি অস্ত্র যেমন বোমারু বিমান, পারমানবিক বোমা, ডিনামাইট, এটম বোমা, ট্যাংক, কামান সহ বিভিন্ন গোলাবারুদ যা আধুনিক বিজ্ঞানের আবিষ্কার। প্রথম ও দ্বিতীয় বিশ্বযুদ্ধ, ইসরাইল-ফিলিস্তিন যুদ্ধ, আফগানিস্তান, সিরিয়ার যুদ্ধ যার মধ্য দিয়ে মানব সভ্যতা দেখলো বিজ্ঞানের ভয়াবহ রূপ।হিরোশিমা ও নাগাসাকির মানুষ আজও যুদ্ধের ভয়াবহতা বহন করে যাচ্ছে।\nউপসংহার- বিজ্ঞানের কিছু আবিষ্কার মানুষের জন্য ক্ষতির কারণ হলেও বৃহত্তর অর্থে বিজ্ঞান মানুষকে দেখিয়েছে শান্তি এবং সমৃদ্ধির পথ। বিজ্ঞানকে যদি আমরা শুভ কাজে ব্যবহার করতে পারি তাহলে বিজ্ঞান হবে আমাদের কাছে শতভাগ আশীর্বাদ আর যদি খারাপ কাজে ব্যবহার করি তাহলে আমাদের জন্য হবে অভিশাপ। বর্তমান সময়ে বিজ্ঞান ছাড়া আমরা কোন ভাবে সমৃদ্ধির পথে এগোতে পারি না। সর্বোপরি বিজ্ঞানের বিচিত্র আবিষ্কার মানুষের জীবনে  কল্যাণ বয়ে নিয়ে এসেছে।"
        }
      ]
    },
    {
      "number": "1",
      "uddipok": "(ক) মনে করো, তুমি সাদি/সাদিয়া। সড়ক দুর্ঘটনা প্রতিকারের দাবি জানিয়ে পত্রিকায় প্রকাশের উপযোগী একটি চিঠি লেখো।\nঅথবা,\n(খ) মনে করো, তুমি নিখিল/নীলিমা। এসএসসি পরীক্ষার প্রস্তুতির কথা জানিয়ে তোমার মায়ের নিকট একখানা চিঠি লেখো।",
      "tag": "DB 24",
      "sub_questions": [
        {
          "label": "",
          "question": "",
          "explanation": "(ক)\n২৪ মার্চ ২০২৫\nসম্পাদক\nপ্রথম আলো\nপ্রগতি ইনসিওরেন্স ভবন,\n২০-২১ কারওয়ানবাজার, ঢাকা-১২১৫\nবিষয়: সংযুক্ত পত্রটি পত্রিকায় প্রকাশের জন্য আবেদন।\nজনাব\nআপনার বহুল প্রচারিত দৈনিক 'প্রথম আলো' পত্রিকায় নিম্নলিখিত পত্রটি চিঠিপত্র বিভাগে প্রকাশ করে বাধিত করবেন।\nনিবেদক\nস্বাগত\nনালিতাবাড়ী, শেরপুর\nসড়ক দুর্ঘটনার প্রতিকার চাই\nসড়ক দুর্ঘটনা আজকাল আমাদের দেশে নৈমিত্তিক ব্যাপার হয়ে দাঁড়িয়েছে। প্রতিদিন খবরের কাগজ খুললেই চোখে পড়ে সড়ক দুর্ঘটনার মতো ভয়াবহ খবর। অথচ আমরা একটু সতর্ক হলেই দুর্ঘটনার মতো অস্বাভাবিক মৃত্যুকে এড়াতে পারি। সাধারণত আমাদের দেশে দুর্ঘটনাগুলো নিয়মিত কয়েকটি কারণে হয়ে থাকে। একশ্রেণির অসৎ মালিক লোভের মোহে ত্রুটিপূর্ণ যানবাহন রাস্তায় নামিয়ে টাকা আয়ের চেষ্টা চালাচ্ছে। অনভিজ্ঞ ড্রাইভারদের হাতে চাবি তুলে দিচ্ছে। ড্রাইভারদের প্রতিযোগিতামূলক মনমানসিকতা এবং অনেক সময় অতিরিক্ত আয়ের লোভে ধারণক্ষমতার চেয়ে বেশি যাত্রী বহনও দুর্ঘটনার কারণ হয়ে দাঁড়ায়। এছাড়া জনসাধারণের রাস্তা পারাপারে অসতর্কতা ও অজ্ঞতাও দুর্ঘটনার আর একটি কারণ। আমরা যদি এ বিষয়গুলোর দিকে একটু নজর দিই তাহলে অনেকাংশে দুর্ঘটনা রোধ করা সম্ভব। দুর্ঘটনা রোধকল্পে কিছু প্রয়োজনীয় ব্যবস্থা নিলে দুর্ঘটনা আরও কমে যাবে। যেমন উপযুক্ত প্রশিক্ষণের মাধ্যমে ড্রাইভিং লাইসেন্স প্রদান, রাস্তাঘাট সংস্কার, সেগুলো প্রশস্তকরণ ও নতুন নতুন ফুট-ওভারব্রিজ তৈরি করা, অতিরিক্ত যাত্রী পরিবহণ রোধকরণ, ট্রাফিক সিগন্যাল ব্যবস্থার উন্নয়ন।পরিবহণের সাথে সংশ্লিষ্ট ব্যক্তিবর্গ পরিবহণ আইন অমান্য করলে আন্দোলনের ভয়ে তটস্থ না হয়ে তাদের বিরুদ্ধে শাস্তিমূলক ব্যবস্থা নিতে হবে। দুর্ঘটনা রোধকল্পে মিডিয়ায় প্রচার অভিযান চালিয়ে আমরা সবার মধ্যে এরকম মানসিকতা গড়ে তুলতে পারি যে, দুর্ঘটনা আসলে দৈব কোনো ঘটনা নয়। একটু সতর্ক থাকলেই তা রোধ করা সম্ভব।\nমোটকথা, পথচারী থেকে শুরু করে যাত্রী, ড্রাইভার, গাড়ির মালিক সবাই সচেতন থাকলে সড়ক দুর্ঘটনা অনেকাংশে রোধ করা 'সম্ভব হবে।\nনিবেদক\nস্বাগত\nনালিতাবাড়ী, শেরপুর\n(খ)\n২২ ডিসেম্বর ২০২৪\nকুমিল্লা\nস্কুল ছাত্রাবাস\nশ্রদ্ধেয় মা/বাবা\nপত্রের শুরুতে আমার সালাম নেবেন। আশা করি বাড়ির সবাইকে নিয়ে কুশলেই আছেন। আমি আল্লাহর রহমতে ভালো আছি। আপনি গত চিঠিতে আমার আসন্ন এসএসসি পরীক্ষার প্রস্তুতি সম্পর্কে জানতে চেয়েছেন। আমি আমার চিঠিতে সে বিষয়েই আপনাকে অবহিত করব।\nকিছুদিন পরই আমার এসএসসি পরীক্ষা। যেহেতু আমি বাইরে থেকে লেখাপড়া করি সেহেতু আমাকে নিয়ে আপনাদের চিন্তা করাটা স্বাভাবিক। তবে আমার জন্য দোয়া করেন মা আমি কথা দিচ্ছি; আমি আপনাকে কখনোই নিরাশ করব না। বিগত পরীক্ষার মতো এবারের পরীক্ষায়ও আমি কৃতিত্বের সাথে পাশ করব। কারণ ইতোমধ্যেই আমার সব বিষয়ের সিলেবাস অনুযায়ী পড়া শেষ হয়ে গেছে। এখন শুধু রিভিশন দিচ্ছি। আর উচ্চতর গণিত, পদার্থবিজ্ঞান ও ইংরেজি নিয়ে আমার যে দুর্বলতা আছে তা আমি বিদ্যালয়ের শিক্ষকদের কাছে গিয়ে বুঝে নিচ্ছি। শিক্ষকরাও আমাকে আন্তরিকভাবে সাহায্য করছেন। আইসিটি নতুন বিষয় হওয়ায় এই বিষয়ের প্রতি আমি বেশি গুরুত্ব দিচ্ছি। আমাদের বিদ্যালয়ের শিক্ষকরাও' প্রতিটি বিষয়ের পরীক্ষার জন্য কিছু গুরুত্বপূর্ণ প্রশ্ন বাছাই করে দিয়ে আমাদের বোঝা কমানোর চেষ্টা করছেন। তবে আমি পাঠ্য সব বিষয়ই পড়ছি, কেননা আমার লক্ষ্য সবচেয়ে ভালো ফল অর্জন করা। আমাদের বিদ্যালয়ের যে কজন জিপিএ-৫ পাবে আমি তাদের মধ্যে একজন হতে চাই। এ প্রসঙ্গে আপনি যে বলেন, 'অধ্যবসায়ের ফলে জীবনে সফলতা লাভ হয়'- এ উপদেশটি আমি কার্যকর বলে মনে করি। আর এরূপ নিরলস চেষ্টায় আমার কোনো ত্রুটি নেই বলে আমি মনে করি। আপনারা আমার জন্য দোয়া করবেন।\nইতি\nআপনার স্নেহের\nরাতুল\n*[এখানে প্রেরক ও প্রাপকের ঠিকানা-সংবলিত খাম আঁকতে হবে।]"
        }
      ]
    },
    {
      "number": "2",
      "uddipok": "সারাংশ লেখো:\n(ক) আজকের দুনিয়াটা আশ্চর্যভাবে অর্থের বা বিত্তের ওপর নির্ভরশীল। লাভ ও লোভের দুর্নিবার গতি কেবল আগে যাবার নেশায় লক্ষহীন প্রচণ্ড বেগে শুধুই আরও বিনাশের পথে এগিয়ে চলেছে। মানুষ যদি এ মূঢ়তাকে জয় না করতে পারে, তবে মনুষ্যত্ব কথাটাই হয়তো লোপ পেয়ে যাবে। মানুষের জীবন আজ এমন একপর্যায়ে এসে পৌঁছেছে, সেখান থেকে আর হয়তো নামবার উপায় নেই, এবার উঠবার সিঁড়ি না খুঁজলেই নয়।\nঅথবা,\nসারমর্ম লেখো:\n(খ) কোথায় স্বর্গ? কোথায় নরক? কে বলে তা বহুদূর?\nমানুষেরই মাঝে স্বর্গ-নরক, মানুষেতে সুরাসুর!\nরিপুর তাড়নে যখনি মোদের বিবেক পায় গো লয়,\nআত্মগ্লানির নরক-অনলে তখনি পুড়িতে হয়।\nপ্রীতি ও প্রেমের পুণ্য বাঁধনে যবে মিলি পরস্পরে,\nস্বর্গ আসিয়া দাঁড়ায় তখন আমাদেরি কুঁড়ে ঘরে।",
      "tag": "DB 24,MB 24,RB 24,DIN.B 24,CTG.B 24,BB 24,FCC 24,RCC 24,SCC 24,BCC 24,RUMC 24,ISCM 24,ACC 24,VNSC 24,SJSC 24,GLHSR 24,CTG.CS 24,MB 23,DIN.B 23,CB 23,DB 20,MB 20,RB 20,CTG.B 20,SB 20",
      "sub_questions": [
        {
          "label": "",
          "question": "",
          "explanation": "(ক)\nবর্তমান পৃথিবীতে অর্থবিত্তের প্রভাব ব্যাপক। মানুষ অর্থের মােহে ঘুরপাক খাচ্ছে অন্ধের মতাে। বিবেক ও মনুষ্যত্ব বিসর্জন দিয়ে লিপ্ত হচ্ছে আত্মবিনাশে। মনুষ্যত্বকে বাঁচাতে হলে সর্বনাশা অর্থমােহ থেকে মুক্তির পথ অন্বেষণ করা একান্ত জরুরি।\n…………………………………………………………………………..\n(খ)\nভাব-সম্প্রসারণ : রাত ও দিনের মতাে মানুষের জীবনে সুখ-দুঃখ পালাক্রমে আসে। দুঃখের আতিশয্য থেকেই বােঝা যায় সুখ অতি নিকটে। তাই দুঃখ এলে হতাশ হতে নেই। রাতের কালাে আর দিনের আলাে পাশাপাশি বিরাজমান। কিন্তু এ দুটো এক সঙ্গে আসে না। এরা পালাক্রমে এসে হাজির হয়।মানুষ রাতের কালাে তথা অন্ধকার পছন্দ করে না; দিনের আলােই তার কাম্য। কিন্তু মানুষের ভালাে লাগুক আর না লাগুক জগতের শাশ্বত নিয়মে রাত আসবেই। তার এ আগমন কেউ থামাতে পারবে না। তেমনি সুখ আর দুঃখও পাশাপাশি বিরাজমান থেকে পর পর পালাক্রমে আসে। মানুষ সুখ ভালােবাসে, দুঃখকে ভয় পায়। দুঃখের দহন-জ্বালায় জীবনের প্রতি বীতশ্রদ্ধ হয়ে পড়ে। কিন্তু দুঃখ চিরস্থায়ী নয়। দুঃখ যতই তীব্র হােক না কেন এর অবসান আছেই। জীবন শুধু দুঃখকে নিয়ে নয় । দুঃখের অতি নিকটে সুখের অবস্থান। মানুষের বাঞ্ছিত সুখ কাক্ষিত স্পর্শ দিতে মুখিয়ে থাকে। দুঃখের অবসান হওয়া মাত্রই তার দেখা পাওয়া যায়। সুখের আগমনে মানুষের জীবনে পরম স্বস্তি অনুভূত হয়। রাতের অন্ধকার ও দিনের আলাের সাথে মানবজীবনের সুখ-দুঃখের যথেষ্ট সাদৃশ্য রয়েছে। অন্ধকার পেরুলেই যেমন আলাে পাওয়া যায়, তেমন দুঃখ অতিক্রম করলেই পাওয়া যায় সুখ। তাই অন্ধকার পেরিয়ে আমাদের প্রত্যাশিত আলাে এবং দুঃখ পেরিয়ে সুখ পাওয়ার চেষ্টায় থাকতে হবে। কখনাে অন্ধকাররূপী দুঃখ দেখে হতাশ হওয়া চলবে না। কারণ দুঃখের পরে আবার দুঃখ আসে। জগতের শাশ্বত নিয়মে দুঃখের পর সুখের আগমন অনিবার্য। নিরবচ্ছিন্ন সুখ কিংবা দুঃখ মানুষের জীবনে স্থায়ী হতে পারে না। তাই জীবনে নেমে আসা ক্ষণিক দুঃখের কালাে অধ্যায় সাহস ও সংগ্রামের সাথে মােকাবিলা করে সুখের অপেক্ষায় থাকা শ্রেয়। মানবজীবনে সুখ ও দুঃখ এক বৃন্তের দুটি ফুল সদৃশ। একটি থাকায় আমরা অপরটির স্বরূপ বুঝতে পারি। কাজেই দুঃখ যতই অনভিপ্রেত হােক না কেন এর ক্ষণিক অবস্থানের কারণে হতাশ হওয়া যাবে না। দুঃখ অতিক্রম করেই সুখের স্পর্শ পেতে হবে।"
        }
      ]
    },
    {
      "number": "3",
      "uddipok": "যেকোনো একটির ভাব-সম্প্রসারণ করো :\n(ক) পরিশ্রম সৌভাগ্যের প্রসূতি।\nঅথবা,\n(খ) গ্রন্থগত বিদ্যা পর হস্তে ধন\nনহে বিদ্যা, নহে ধন, হলে প্রয়োজন।",
      "tag": "DB 24,MB 24,CTG.B 24,JB 24,RCC 24,CCC 24,DIN.B 22,CTG.B 22",
      "sub_questions": [
        {
          "label": "",
          "question": "",
          "explanation": "(ক)\nমূলভাব : পরিশ্রম মানবসমাজের সৌভাগ্য ও উন্নতির শ্রেষ্ঠ উপায় । পৃথিবীর সব কাজই পরিশ্রম সাপেক্ষ। যথােপযুক্ত শ্রমের দ্বারাই মানবজীবনের সৌভাগ্যের সূচনা হয়। কাজেই ব্যক্তি ও জাতীয় জীবনের সর্বত্র পরিশ্রমই উন্নতির মূল চাবিকাঠি।\nভাবসম্প্রসারণ : মানুষ সাধারণত বিশ্বাস করে, তার সুখ সমৃদ্ধি ও উন্নতি ভাগ্যের ওপর নির্ভর করে। অনেকে ভাগ্যকে দোষারােপ করে মনের দুঃখে হাল ছেড়ে দেয়। তারা মনে করে ভাগ্য সুপ্রসন্ন হলে ছেড়া কাথাও রাজার বিছানায় রূপান্তরিত হয়। কিন্তু এ ধারণার পেছনে অলসতা, অন্ধ ধর্মবিশ্বাস, কর্মবিমুখ মনােভাব ও ভাগ্যের ওপর নির্ভরশীলতা কাজ করে। এ পৃথিবীতে কোনােকিছুই বিনা পরিশ্রমে লাভ করা যায় না। সংসারজীবনে টিকে থাকতে হলে, জীবনকে সার্থক করতে হলে, দশের কল্যাণ করতে হলে। মানুষকে নিরলস পরিশ্রম করতে হবে। পরিশ্রমের মাধ্যমে বিদ্যাবুদ্ধি, মানসম্মান, ধনসম্পদ সবকিছু অর্জন করা যায়। যে জাতি যত বেশি পরিশ্রমী সে জাতি তত বেশি উন্নত। পরিশ্রম ব্যক্তিকে দেয় প্রতিষ্ঠা আর জাতিকে দেয় আত্মমর্যাদা। পক্ষান্তরে, শ্রমবিমুখ ব্যক্তি বা জাতি কখনাে স্বগৌরবে মাথা তুলে দাঁড়াতে পারে না। পৃথিবীর যেসব মহান ব্যক্তি স্মরণীয় ও বরণীয় হয়ে আছেন, তাঁরা সকলেই পরিশ্রম ও সাধনার দ্বারাই সাফল্য ও সৌভাগ্য লাভ করেছেন। বিশ্বকবি রবীন্দ্রনাথ ঠাকুর, কাজী নজরুল ইসলাম, ঈশ্বরচন্দ্র বিদ্যাসাগর, আইনস্টাইন, নিউটন, বিভিন্ন ধর্মের ধর্মপ্রবর্তকরা, রাজনীতিবিদ সকলেই কঠোর পরিশ্রমের মাধ্যমেই স্ব-স্ব ক্ষেত্রে প্রতিষ্ঠা লাভ করে সৌভাগ্যের অধিকারী হয়েছেন। যে জাতি যত বেশি পরিশ্রমী সে জাতি তত দ্রুতগতিতে উন্নতির পথে এগিয়ে যায়। পৃথিবীর সকল উন্নত রাষ্ট্রের মূলে রয়েছে পরিশ্রমী জাতির অবদান। অপরদিকে, ব্যক্তিজীবনে ও ছাত্রজীবনে পরিশ্রম না করলে সৌভাগ্যের সূচনা হয় না, সাফল্য লাভ করা যায় না। মেধাবী ছাত্র পরিশ্রম ও সাধনা না করলে কাঙ্ক্ষিত ফলাফল লাভ করতে ব্যর্থ হবে। সৃষ্টিকর্তার সর্বশ্রেষ্ঠ জীব মানুষ তার বুদ্ধি, মেধা ও পরিশ্রমের মাধ্যমেই পৃথিবীর অভূতপূর্ব পরিবর্তন সাধন করে চলেছে মানবকল্যাণের জন্যে।\nআজকের সভ্যতা মানুষের যুগ যুগ ধরে পরিশ্রমের সম্মিলিত যােগফল। আগামী প্রজন্মের জন্যে সুন্দর বাসযােগ্য পৃথিবী তৈরি করতে আমাদের নিরলস পরিশ্রম করতে হবে। নিজের উন্নতির জন্যে, সমগ্র পৃথিবীর মানব জাতির কল্যাণের জন্যে আমাদের উচিত অলসতা পরিহার করে, কর্মবিমুখ মনােভাব ত্যাগ করে যথাযথ পরিশ্রম করা । তবেই প্রসন্ন হবে সৌভাগ্য ।\n(খ)\nমূলভাব : গ্রন্থগত বিদ্যা আত্মস্থ না করে জ্ঞানী ভাবা আর পরের হাতে ধন রেখে সে ধন নিজের বলে জাহির করা অর্থহীন। কারণ সে জ্ঞান বা ধন প্রয়ােজনে কোনাে কাজে আসে না।\nসম্প্রসারিত ভাব : মানবজীবনে বিদ্যা ও ধন উভয়েরই প্রয়ােজন রয়েছে। বিদ্যা ও ধন সাধনালব্ধ ফল। কিন্তু বিদ্যা গ্রন্থাশ্রয়ী এবং ধন পরিশ্রমলব্ধ, প্রয়ােজনের তাগিদে সীমাবদ্ধ। বিদ্যার প্রয়ােজন জ্ঞানচক্ষু ফুটানাের জন্য, আর জ্ঞানের বাহনহচ্ছে পুস্তক। এ পুস্তক থেকে শিক্ষার মাধ্যমেই ব্যক্তি হতে পারে আত্মনির্ভরশীল, সহ্যমী ও আদর্শবান। বিদ্যাকে গ্রন্থের মধ্যে সীমাবদ্ধ বলে মনে না করে বিদ্যানুশীলনের মাধ্যমে আমাদের আত্মমুক্তির পথ খুঁজতে হবে। বিদ্যা অর্জন করে শুধু বিশ্বজোড়া খ্যাতি লাভ কিংবা পন্ডিত হিসেবে পরিচিতি লাভের মধ্যে বিদ্বানের কোনাে সার্থকতা নেই। বরং অর্জিত বিদ্যারমাধ্যমে জীবনকে সুন্দর ও গতিশীল করার পাশাপাশি সমাজ ও দেশকে উন্নত করার কাজে ব্যবহার করলেই বিদ্যা স্বমহিমায় উদ্ভাসিত হয়। তদ্রুপ অর্জিত ধন নিজের কাছে না রেখে অন্যের কাছে রেখে সে ধনের মালিকানা নিজের বলে জাহির করা যায় না। কারণ, নিজের কোনাে জরুরি প্রয়ােজনের সময় সে ধন নাও পাওয়া যেতে পারে। তাই সার্থক ও সুন্দর জীবনেরজন্য বিদ্যাকে বুদ্ধির মাধ্যমে আত্মস্থ করে বাস্তবে প্রয়ােগ করা এবং অর্জিত সম্পদ অহেতুক গচ্ছিত না রেখে প্রয়ােজনেব্যবহার করার মধ্য দিয়েই অর্জিত বিদ্যা বা ধন প্রকৃত সার্থকতা লাভ করে। সুতরাং গ্রন্থগত বিদ্যা আর পরের হাতের ধনেরকোনাে মূল্য নেই।\nমন্তব্য : জ্ঞানার্জন ছাড়া যেমন মনুষ্যত্বের বিকাশ সম্ভব নয়; তেমনি অন্যের হাতে কুক্ষিগত সম্পদ নিজের উপকারে আসে না।"
        }
      ]
    },
    {
      "number": "4",
      "uddipok": "(ক) মনে করো, তুমি আবিদ/আবিদা। পটুয়াখালী সরকারি বালিকা উচ্চ বিদ্যালয়ের নবীনবরণ অনুষ্ঠান সম্পর্কে সংবাদ প্রতিবেদন রচনা করো।\nঅথবা,\n(খ) মনে করো, তুমি সুজন/শাহিনা। জাতীয় দৈনিক পত্রিকার কুয়াকাটা প্রতিনিধি। সবুজসৈকত বেষ্টনী গড়ে তোলার লক্ষ্যে বৃক্ষরোপণ উৎসবের বর্ণনা দিয়ে একটি প্রতিবেদন তৈরি করো।",
      "tag": "DB 24",
      "sub_questions": [
        {
          "label": "",
          "question": "",
          "explanation": "(ক)\nআলোকদিয়া উচ্চ বিদ্যালয়ের নবীনবরণ ও বিদায় সংবর্ধনা অনুষ্ঠান।\nশামা। আলোকদিয়া। ১২ জানুয়ারি ২০২৫। গত ১০ জানুয়ারি, বুধবার, আলোকদিয়া উচ্চ বিদ্যালয়ে বিপুল উৎসাহ-উদ্দীপনার মধ্য দিয়ে নবীনবরণ ও বিদায়-সংবর্ধনা অনুষ্ঠানের আয়োজন করা হয়। এ উপলক্ষ্যে বিদ্যালয়ের শিক্ষক-শিক্ষার্থী, কর্মচারী এবং কিছু সংখ্যক অতিথি অনুষ্ঠানে উপস্থিত ছিলেন। অনুষ্ঠানটি তত্ত্বাবধান করেন বিদ্যালয়ের প্রধান শিক্ষকের নেতৃত্বে শিক্ষকমণ্ডলী ও একদল শিক্ষার্থী। এই আয়োজন উপলক্ষ্যে পুরো বিদ্যালয় রঙিন কাগজ, বেলুন ও ফুল দিয়ে সাজানো হয়।\nপুরো আয়োজনটি তিনটি পর্বে বিভক্ত ছিল। প্রথম পর্বে নবীনবরণ এবং দ্বিতীয় পর্বে বিদায়-সংবর্ধনা এবং তৃতীয় পর্বে মনোজ্ঞ সাংস্কৃতিক অনুষ্ঠান, যা সকলের জন্য উন্মুক্ত ছিল।\nনবীনবরণ পর্বটির আয়োজন করা হয় বিদ্যালয়ের অডিটোরিয়ামে। এই উপলক্ষ্যে বর্ণিল সাজে সাজিয়ে তোলা হয় অডিটোরিয়ামটি। মঞ্চে শিক্ষকদের আসন গ্রহণের মধ্য দিয়ে অনুষ্ঠানটি শুরু হয়। অনুষ্ঠানটির সঞ্চালনের দায়িত্ব পালন করেন বাংলা বিভাগের শিক্ষিকা। তাঁর নির্দেশে বরণডালা নিয়ে সারিবদ্ধ হয়ে দাঁড়িয়ে ফুলের পাপড়ি ছিটিয়ে নবীনদের বরণ করা হয়। এরপর প্রত্যেকের হাতে তুলে দেওয়া হয় একটি করে লাল গোলাপ। দ্বিতীয় পর্বে আসন্ন এসএসসি পরীক্ষার্থীদের বিদায়-সংবর্ধনা ও শুভকামনা জানানো হয় ফুল ও বই উপহার দিয়ে। নবীনবরণ ও বিদায়-সংবর্ধনা শেষ হলে এ পর্যায়ে উপস্থিত শিক্ষক ও শিক্ষিকাবৃন্দ নবীন ও বিদায়ী শিক্ষার্থীদের উদ্দেশে মূল্যবান বক্তব্য, প্রদান করেন। অনুষ্ঠান উপলক্ষ্যে প্রধান শিক্ষক তাঁর বক্তৃতায় বিদায়ি শিক্ষার্থীদের আসন্ন এসএসসি পরীক্ষার সাফল্য কামনা করেন এবং তাদের উজ্জ্বল ভবিষ্যতের প্রত্যাশা করেন। আর নবীন শিক্ষার্থীরা যেন বিদ্যালয়ের নিয়মকানুন মেনে চলে, মন দিয়ে পড়ালেখা করে, নিয়মিত শ্রেণিকক্ষে উপস্থিত থাকে আর ভালো ফলাফল করে নিজেদের ও বিদ্যালয়ের নাম উজ্জ্বল করে এই আহ্বান জানান।\nআয়োজনের তৃতীয় পর্বে শুরু হয় মনোজ্ঞ সাংস্কৃতিক অনুষ্ঠান। বিদ্যালয় প্রাঙ্গণে এই অনুষ্ঠানের আয়োজন করা হয়। বিদ্যালয়ের শিক্ষার্থীদের প্রাণবন্ত অংশগ্রহণে অনুষ্ঠানটি হয়ে উঠে অত্যন্ত উপভোগ্য।\nসাংস্কৃতিক অনুষ্ঠানের পরিচালনা করেন ইংরেজি বিভাগের শিক্ষক। অনুষ্ঠানের উপস্থাপনা করেন বিদ্যালয়ের দুই শিক্ষার্থী। রবীন্দ্রনাথ ঠাকুরের 'হৈমন্তী' ছোটোগল্পের আলোকে একটি নাটিকা উপস্থাপনের মধ্য দিয়ে বর্ণিল এই আয়োজনের পরিসমাপ্তি টানা হয়।\n(খ)\nবৃক্ষরোপণ সপ্তাহ ২০২৪ উদ্‌যাপন\nনিজস্ব প্রতিবেদক ॥ দিনাজপুর। ৬ জুন ২০২৪। 'বৃক্ষপ্রাণে প্রকৃতি প্রতিবেশ, আগামী প্রজন্মের টেকসই বাংলাদেশ।'- এই প্রতিপাদ্যকে সামনে রেখে মাননীয় প্রধানমন্ত্রীর উদ্বোধনের মধ্য দিয়ে ৫ জুন থেকে দিনাজপুর জেলায় শুরু হলো জাতীয় বৃক্ষরোপণ সপ্তাহ-২০২৪। সপ্তাহব্যাপী 'এই কর্মসূচি শেষ হবে ১১ জুন। বর্তমানে বাংলাদেশের বনভূমির পরিমাণ মোট ভূভাগের মাত্র ১৭ শতাংশ, যা খুবই কম। বর্তমানে দেশের ২২ দশমিক ৫০ শতাংশ এলাকায় বনভূমি রয়েছে এবং বর্তমান সরকার ২০৩০ সালের মধ্যে দেশের এই বনভূমি এলাকা ২৫ শতাংশ উন্নীত করার লক্ষ্যে নানা কর্মসূচি বাস্তবায়ন করছে। যশোর জেলায় বনভূমি রয়েছে প্রায় ১১ শতাংশ।\nজাতীয় বৃক্ষরোপণ সপ্তাহ-২০২৪ উপলক্ষ্যে পরিবেশ ও বন অধিদপ্তর-এর সহযোগিতার মাধ্যমে দিনাজপুর জেলার স্থানীয় প্রশাসন জনসচেতনতামূলক বিভিন্ন পদক্ষেপ গ্রহণ করেছে। স্থানীয় দৈনিকগুলোতে বিশেষ ক্রোড়পত্র বের করার উদ্যোগ নিয়েছে। এর অংশ হিসেবে দিনাজপুর জেলার গুরুত্বপূর্ণ স্থান, স্থাপনা ও সড়কগুলোতে ব্যানার ও ফেস্টুন লাগানো হয়েছে।\nজীববৈচিত্র্যসমৃদ্ধ টেকসই পরিবেশ ও প্রতিবেশ সংরক্ষণ, জলবায়ু পরিবর্তনের কারণে সৃষ্ট প্রাকৃতিক দুর্যোগ মোকাবিলা, কর্মসংস্থান সৃষ্টি ও আর্থসামাজিক উন্নয়নে বৃক্ষ বিশেষ ভূমিকা পালন করে থাকে।\nপৃথিবীতে বৃক্ষ মানুষের পরম বন্ধু। অক্সিজেনের মূল আধার এই বৃক্ষ অথচ মানুষ নির্বিচার প্রতিনিয়ত বৃক্ষনিধন করে চলছে। যার দরুন মানুষ ও অন্যান্য প্রাণীর জীবনধারণের অন্যতম উপাদান অক্সিজেনের সরবরাহ ক্রমশ হ্রাস পাচ্ছে। অথচ জীবন-জীবিকার স্বার্থে মানবজীবনে বৃক্ষের প্রয়োজনীয়তা অনস্বীকার্য। পরিবেশ, আবহাওয়া ও জলবায়ুর ভারসাম্য বজায় রাখতে বৃক্ষের অবদান অপরিসীম। গাছপালা অধিক বৃষ্টিপাতে সাহায্য করে, নদীর ভাঙন থেকে মানুষ ও ভূভাগকে রক্ষা করে, ঝড়- ঝঞ্ঝা ও অন্যান্য প্রাকৃতিক দুর্যোগ থেকে আমাদের আবাসস্থলকে রক্ষা করে। তাই পরিকল্পিত উপায়ে বৃক্ষরোপণে সকলের এগিয়ে আসা উচিত। সামাজিকভাবে এ কর্মকাণ্ডে সবাইকে অংশগ্রহণ করতে হবে। বাঁধ, সড়ক, রেললাইন, খালের পাড়, পুকুর পাড়, খাস পতিত জমি অর্থাৎ যেখানেই খালি জায়গা থাকবে সেখানেই গাছ লাগানোর জন্য জনগণকে উৎসাহিত করতে হবে। জনগণের স্বতঃস্ফূর্ত অংশগ্রহণের জন্য অর্থনৈতিক প্রণোদনা অর্থাৎ অতিরিক্ত আয়ের উৎস প্রদান করার উদ্যোগ গ্রহণ করা হয়েছে বন সংরক্ষক কার্যালয়ের পক্ষ থেকে। গাছ নির্বাচনের ক্ষেত্রে লক্ষ রাখতে হবে যেন গ্রামবাসী এবং বনায়নের সাথে সংশ্লিষ্ট ব্যক্তিরা তা থেকে খাদ্য, ফল ও জ্বালানি সংগ্রহ করতে পারে সহজেই। প্রয়োজনে সরকারি ঋণ, ভর্তুকি, অনুদান এবং বিনামূল্যে বীজ ও চারা সরবরাহের ব্যবস্থা করতে হবে। বিভিন্ন অনুষ্ঠানের মাধ্যমে জনগণকে এবং কোমলমতি শিক্ষার্থীদের বৃক্ষরোপণের উপকারিতা সম্বন্ধে অবহিত করতে উদ্যোগ গ্রহণ করা হয়েছে জাতীয় বৃক্ষরোপণ- ২০২৪-এ উপলক্ষ্যে দিনাজপুর জেলায় থানা বনায়ন ও নার্সারি উন্নয়ন প্রকল্প হাতে নেওয়া হয়েছে। এ প্রকল্পের আওতায় দুই হাজার ব্যক্তিকে বিভিন্ন মেয়াদে প্রশিক্ষণ দেওয়া এবং জনসাধারণের মধ্যে পাঁচ লক্ষ চারা বিতরণ করার সিদ্ধান্ত গ্রহণ করা হয়েছে।\nজেলায় কর্মরত বিভিন্ন এনজিওগুলো যাতে এগিয়ে আসে সেই ব্যাপারে উদ্যোগ গ্রহণ করা হয়েছে। সর্বোপরি, সুপরিকল্পিতভাবে সরকারি ও বেসরকারি সহায়তার আওতায় বৃক্ষরোপণ কর্মসূচি ও বনায়নের মাধ্যমে দিনাজপুর জেলার বায়োডাইভারসিটি সংরক্ষণের জন্য মাঠ পর্যায়ের কার্যক্রমে আরও গতিশীলতা আসবে বলে আশা করা যাচ্ছে।"
        }
      ]
    }
  ]
}