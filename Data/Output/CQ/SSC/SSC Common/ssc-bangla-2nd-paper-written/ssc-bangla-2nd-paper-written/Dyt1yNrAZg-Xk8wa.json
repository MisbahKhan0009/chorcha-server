{
  "title": "আইডিয়াল স্কুল অ্যান্ড কলেজ, মতিঝিল ২০২৪",
  "subtitle": "প্রবন্ধ রচনা (যেকোনো একটি বিষয়ে)(2)",
  "questions": [
    {
      "number": "1",
      "uddipok": "মানবকল্যাণে বিজ্ঞান",
      "tag": "MB 22,RB 22,DIN.B 22,CTG.B 22,SB 22,JB 22,BB 22,DB 20,MB 20,RB 20,CTG.B 20,CB 20,DIN.B 20,SB 20,JB 20,BB 20",
      "sub_questions": [
        {
          "label": "",
          "question": "",
          "explanation": "ভূমিকা – বিজ্ঞান আধুনিক সভ্যতার আশীর্বাদ।  অন্ধকার জীবন থেকে মানুষকে আলোর পথে নিয়ে এসেছে বিজ্ঞান ও প্রযুক্তি সেবা। প্রাচীন থেকে আধুনিক ধারার জীবন যাপনে মানুষকে দিনের-পর-দিন নতুনত্ব উপহার দিয়ে চলেছে বিজ্ঞান। প্রতিদিনের জীবনে বিজ্ঞানের আবিষ্কার কোন না কোন ভাবে মানুষকে সহায়তা করছে ফলে মানুষের জীবন  সহজ থেকে সহজতর হচ্ছে। বিজ্ঞান শব্দের আভিধানিক অর্থ ‘বিশেষ জ্ঞান’। পার্থিব জগতের কল্যাণের জন্য বিশেষ জ্ঞান সৃষ্টি করায় বিজ্ঞানের অন্যতম লক্ষ্য। বিজ্ঞানের আবিষ্কার মানুষকে ক্রমবিবর্তনের মধ্য দিয়ে পৌঁছে দিয়েছে আধুনিক সভ্যতার চরম শিখরে।সারা পৃথিবীতে আজ বিজ্ঞানের জয়ধ্বনি। বিজ্ঞান ও প্রযুক্তি ব্যতীত মানুষ এক মুহূর্ত বাঁচতে পারবে না। বিজ্ঞানের ছোঁয়া  যে দেশে পড়েনি সে দেশ কোনভাবেই উন্নতি লাভ করতে পারেনি। মানুষের জীবনে বিজ্ঞানের ছোঁয়া কতটা লেগেছে তা প্রতিদিনকার জীবনকে দেখলেই আমরা অনুভব করতে পারি।মানব কল্যাণে বিজ্ঞান ও প্রযুক্তি প্রতিনিয়ত অবদান রেখে  চলেছে।\nবিজ্ঞানের আবিষ্কার- বিজ্ঞানের বিচিত্র আবিষ্কার মানুষের জীবনে সুফল বয়ে এনেছে। মানুষের জীবনে পরিপূর্ণতা এনে দিয়েছে বিজ্ঞান। গুহাবাসী মানুষ আলোকিত জীবনের প্রথম ধাপে আবিষ্কার করেছিল  আগুন। বিজ্ঞানের  পদযাত্রা শুরু হয়েছিল আগুন জ্বালানোর মধ্য দিয়ে।এরপর মানুষের জীবনে যে আবিষ্কারটি গতি এনে দিয়েছে তা হল চাকা আবিষ্কার। পণ্য পরিবহন ও এক স্থান থেকে অন্য স্থানে যেতে মানুষকে চাকা সহায়ক ভূমিকা পালন করেছে। এরপর থেকে মানুষকে আর থেমে থাকতে হয়নি আগুনে পুড়িয়ে  তৈরি হয়েছে নতুন নতুন যন্ত্রপাতি। এক স্থান থেকে অন্য স্থানে মানুষ  পৌঁছে গেছে চাকায়  চালিত বাহনের মাধ্যমে। সমাজের যত পরিবর্তন হয়েছে মানুষের জ্ঞান বিজ্ঞানের  জিজ্ঞাসা ততই বেড়েছে। আকাশ, জল, স্থল  সম্পর্কে মানুষের কৌতূহল বৃদ্ধি পেয়েছে ফলে আবিষ্কারের নেশা  মানুষকে তাড়িত করে।\nবিংশ শতাব্দীর বিজ্ঞান- বিজ্ঞানের জয়যাত্রা প্রাচীনকাল থেকে শুরু হলেও বিংশ শতাব্দীতে এসে সমৃদ্ধি লাভ করেছে। বিজ্ঞানের আবিষ্কার মানুষের জীবনকে যেমন সহজ করেছে তেমনি প্রকৃতিকে নিয়ন্ত্রণ করার কিছুটা সক্ষমতা তৈরি করেছে। বিজ্ঞানের বহুমুখী আবিষ্কার প্রাত্যহিক জীবনকে সহজ করে দিয়েছে। বিজ্ঞানের বিভিন্ন আবিষ্কার মানুষ তার প্রয়োজন মত ব্যবহার করছে। বিজ্ঞানের জয়যাত্রা একবিংশ শতাব্দীতে অব্যাহত থাকবে এবং পৃথিবীকে  নিয়ে যাবে সমৃদ্ধির চরম শিখরে। বিজ্ঞানের বহুমুখী আবিষ্কার পৃথিবীকে দেখাবে নতুন দিগন্ত।বিংশ শতাব্দীতে আমরা উপলব্ধি করতে পারছি বিজ্ঞানের আবিষ্কার ছাড়া সমৃদ্ধি অর্জন কোনভাবেই সম্ভব না।\nপ্রযুক্তি আবিষ্কারে আত্মত্যাগ- প্রকৃতি জগতের বিচিত্র বিষয়ের প্রতি ক্ষুদ্রাতিক্ষুদ্র আগ্রহ এবং পরীক্ষা-নিরীক্ষার মধ্য দিয়ে নতুন নতুন কিছু আবিষ্কার করা বিজ্ঞানীদের মূল কাজ। বিভিন্ন রকম আবিষ্কার থেকে আমরা যে সুফল ভোগ করছি এর পেছনে প্রযুক্তি আবিষ্কারকদের রয়েছে নিরলস শ্রম, মেধা, অধ্যবসায়  ও সাধনা। নতুন নতুন জ্ঞান সমাজে পরিবেশন করা খুব সহজ কাজ ছিল না। নিজের আবিষ্কার সমাজে প্রতিষ্ঠা করতে গিয়ে প্রাণ দিতে হয়েছে ব্রনো, ও ল্যাভয়িসকে। এছাড়া সক্রেটিস, গ্যালিলিও, আর্কিমিডিস, নিউটন, স্যার জগদীশচন্দ্র বসু  প্রভৃতি বিজ্ঞানী তাদের জীবনের বড় অংশ ব্যয় করেছেন গবেষণার কাজে। প্রযুক্তি আবিষ্কার এর পেছনের এই মহান মানুষগুলোর নিরলস পরিশ্রমের বিনিময়ে আধুনিক সভ্যতা বিচিত্র সুবিধা ভোগ করছে। প্রযুক্তি আবিষ্কারের প্রত্যক্ষ এই মানুষগুলোর প্রতি আমাদের সবসময় শ্রদ্ধাশীল থাকতে হবে।\nদৈনন্দিন জীবনে বিজ্ঞান – প্রতিদিনকার জীবনে এমন কোনো মুহূর্ত নেই যে মুহূর্তে আমরা বিজ্ঞানের আশীর্বাদ গ্রহণ করছি না। সকাল থেকে শুরু করে সন্ধ্যা পর্যন্ত বিভিন্ন ভাবে বিজ্ঞান আমাদের পাশে থাকে। সকালে ঘুম থেকে ওঠার সময় যে ঘড়িটা দেখি সেটি থেকে শুরু করে অফিস-আদালতের কাজ শেষ করে এসি বা ফ্যানের বাতাসে নিদ্রায় যাওয়া পর্যন্ত ছন্দময় জীবন এনে দিয়েছে বিজ্ঞান । যাতায়াত, তথ্য প্রযুক্তির ব্যবহার, মানুষের সঙ্গে যোগাযোগ স্থাপন, ব্যবসা-বাণিজ্যের প্রসার, কৃষি, চিকিৎসা, শিক্ষা ও প্রকৌশলীসহ নানামুখী কাজে বিজ্ঞান আমাদের পাশে রয়েছে। মানুষের প্রতিটি কর্মকাণ্ডের সঙ্গে বিজ্ঞান জড়িত। সমাজের প্রতিটি স্তরে বিজ্ঞান এর ছোঁয়া লেগেছে ফলে  জীবনে এসেছে পরিবর্তন। মানব জীবন এবং বিজ্ঞানকে আজ কোনভাবেই আলাদা করা যাবে না। প্রাত্যহিক জীবনে বিজ্ঞান আমাদের প্রতিনিয়ত সুফল এনে দিচ্ছে।\nবেকারত্ব মোচনে বিজ্ঞান – উন্নয়নশীল ও অনুন্নত দেশে বেকারত্ব অভিশাপ। আর্থিক সচ্ছলতা না থাকলে সমাজে অরাজকতা সৃষ্টির সম্ভাবনা থাকে। বিজ্ঞানের আবিষ্কার আজ বেকারত্ব  দূরীকরণ উল্লেখযোগ্য ভূমিকা রাখছে। হাতে-কলমে প্রযুক্তি সেবা সম্পর্কে জ্ঞান লাভ করে  তরুণ সমাজ অর্থ উপার্জন করছে। রেডিও ,টেলিভিশন, বৈদ্যুতিক পাখা, কম্পিউটার, মোবাইল উৎপাদন প্রতিষ্ঠানে যেমন শ্রম শক্তির প্রয়োজন হচ্ছে তেমনি ভাবে পরবর্তীতে মেরামতের জন্য আরেকটি শ্রমশক্তির প্রয়োজন দেখা দিচ্ছে ।ইলেকট্রনিক বিভিন্ন যন্ত্রাংশ উৎপাদন এবং মেরামতের জন্য আধুনিক শিক্ষা ব্যবস্থার মধ্যে কর্মমুখী শিক্ষার সুযোগ করে দিয়ে বেকারত্ব দূর করা সম্ভব হচ্ছে। ফ্রিল্যান্সিংয়ের মাধ্যমে অর্থ আয় করে বাংলাদেশের তরুণ সমাজ দেশের আর্থিক খাতে বিরাট ভূমিকা পালন করছে। বড় বড় শিল্প-কলকারখানায় উৎপাদন বৃদ্ধির জন্য বেশি বেশি শ্রমিক লাগছে। মোবাইলে রিচার্জ বা  মোবাইল এর মাধ্যমে ব্যাংকিং কার্যক্রম সম্পন্ন করে অর্থ উপার্জন করছে এবং তা দিয়ে একটি শ্রেণী তাদের জীবন জীবিকা বেশ ভালোভাবে নির্বাহ করছে। সর্বোপরি বিজ্ঞান বেকারত্ব দূর করার কাজে উল্লেখযোগ্য ভূমিকা পালন করছে।\nশিক্ষা ক্ষেত্রে বিজ্ঞানের অবদান- শিক্ষা বিকাশের ক্ষেত্রে সবচেয়ে উল্লেখযোগ্য ভূমিকা রেখেছে বিজ্ঞানের নতুন আবিষ্কার।বিশেষ করে কাগজ-কলমের আবিষ্কার, মুদ্রণ শিল্পের অগ্রগতি, টাইপরাইটার আবিষ্কার যা শিক্ষার প্রসার ও বিকাশে সহায়তা করছে ।আধুনিক সময়ে কম্পিউটার আবিষ্কার হওয়ার পর শিক্ষাক্ষেত্রে উন্নতি আরো বৃদ্ধি পেয়েছে। পাওয়ার পয়েন্ট প্রেজেন্টেশনের মাধ্যমে খুব সহজভাবে   পাঠ্যবইয়ের বিষয়সমূহ উপস্থাপন  করলে শিক্ষার্থীদের বুঝতে সুবিধা  হায়। শিক্ষক ও শিক্ষার্থীদের যোগাযোগের মাধ্যম হিসেবে ইমেইল বা সামাজিক যোগাযোগ মাধ্যম বেশ কার্যকরী। শিক্ষার আলো পৌঁছে দিতে বিজ্ঞান সর্বোচ্চ চেষ্টা করছে। দেশ-বিদেশের বিশ্ববিদ্যালয়গুলোতে উচ্চতর শিক্ষা লাভের জন্য গবেষণা পত্র জমা দেওয়া বা ভর্তি পরীক্ষা  এখন অনলাইনের মাধ্যমে সম্পন্ন হচ্ছে। পৃথিবীর বিভিন্ন দেশের উন্নত শিক্ষা প্রতিষ্ঠান সম্পর্কে ধারণা নেওয়া এবং বিচিত্র জ্ঞান আহরণের জন্য ইন্টারনেট প্রযুক্তির অধিক কার্যকর। পৃথিবীর যেকোন ভাষার উল্লেখযোগ্য গ্রন্থ আমরা সহজেই পড়তে পারি ইন্টারনেটের কল্যাণে। পৃথিবীর কোন জ্ঞান নির্দিষ্ট সমাজ বা দেশের গন্ডির মধ্যে সীমাবদ্ধ থাকছে না, জ্ঞান হয়ে উঠেছে সমগ্র পৃথিবীর। বিজ্ঞানের নানা আবিষ্কার শিক্ষাক্ষেত্রকে  উন্নতির দিকে নিয়ে যাচ্ছে।\nচিকিৎসা ক্ষেত্রে বিজ্ঞান- জনস্বাস্থ্যের কল্যাণে উল্লেখযোগ্য ভূমিকা রেখেছে বিজ্ঞান। চিকিৎসা ক্ষেত্রে বিজ্ঞানের অবদান আমরা তখনই বুঝতে পারে যখন আমি বা আমার পরিবারের কেউ অসুস্থ হয়। এক্সে, আল্ট্রাসনোগ্রাম, ইসিজি, সিটি স্ক্যান প্রভৃতি আবিষ্কার রোগ নির্ণয় করার ক্ষেত্রে যথাযথ ভূমিকা পালন করছে। অত্যাধুনিক আবিষ্কার জটিল রোগের  সহজ সমাধান এনেছে। বৃক্ক,  অস্থিমজ্জা, যকৃত এর মত শরীরের গুরুত্বপূর্ণ অঙ্গ প্রতিস্থাপনের মাধ্যমে মানুষ নতুন করে জীবন ফিরে পাচ্ছে। হৃদ রোগীদের জন্য রক্তের প্রবাহ ঠিক রাখতে রক্তনালীর মাঝে  রিং ব্যবহার করা হচ্ছে অথবা লেজার রশ্মির মাধ্যমে রক্তনালীর অভ্যন্তরের চর্বি সরিয়ে দিচ্ছে। ক্যান্সারে আক্রান্ত রোগীদের চিকিৎসা নিশ্চিত করার লক্ষ্যে কেমোথেরাপির বিশেষ ভূমিকা পালন করছে। মূত্রথলি ও পিত্তকোষের পাথর অপসারণের জন্য লেজার রশ্মি ব্যবহার বর্তমান সময়ে বেশ বৃদ্ধি পেয়েছে। লেজারের মাধ্যমে শরীরের  অতি স্পর্শকাতর স্থানের সুচিকিৎসা নিশ্চিত করা যাচ্ছে। বিজ্ঞানের আবিষ্কার ব্যতীত আজকের দিনের আধুনিক চিকিৎসা কোনভাবেই কল্পনা করা সম্ভব নয়। কম্পিউটার প্রযুক্তি চিকিৎসাবিজ্ঞানে অভূতপূর্ব পরিবর্তন  এনে দিয়েছে।\nঅর্থনীতিতে বিজ্ঞানের অবদান- অর্থনৈতিক ভিত্তি ব্যতীত আধুনিক পৃথিবীতে কোন দেশ উন্নতি করতে পারবে না। অর্থনৈতিক প্রবাহ যে দেশে যত বেশি গতিশীল থাকে সেই দেশের জীবনযাত্রার মান তত বেশি উন্নতি লাভ করবে। অর্থনৈতিক উন্নয়নের ক্ষেত্রে বিজ্ঞানের অবদান বিশেষভাবে গুরুত্ব বহন করে। শিল্প কলকারখানা, ব্যাংকিং ব্যবস্থা, আধুনিক মানের যন্ত্রপাতি আবিষ্কার সহ আর্থিক খাতের সকল প্রতিষ্ঠানে বিজ্ঞানের  ছোঁয়া লেগেছে। বিজ্ঞানের সুফল হিসেবে মানুষের কর্মসংস্থানের সৃষ্টি হয়েছে যেমন তেমনি ভাবে আর্থিক প্রবাহ বৃদ্ধি পেয়েছে সর্বোপরি একটি দেশের মোট দেশজ উৎপাদন বা জিডিপিতে বিশেষ প্রভাব সৃষ্টি করছে।মানুষের মাথাপিছু আয় যত বেশি বৃদ্ধি পাবে তত বেশি সে দেশের সম্মান বহির্বিশ্বে বৃদ্ধি পাবে। অর্থনৈতিকভাবে সচ্ছলতা সৃষ্টি করা বিজ্ঞানের কাজ হয়ে দাঁড়িয়েছে। নতুন নতুন আবিষ্কার অর্থনৈতিক প্রবাহে আর্থিক উৎসের নতুন নতুন পথ সংযুক্ত করছে।\nযোগাযোগ ও পরিবহন ব্যবস্থায় বিজ্ঞান- যে দেশের পরিবহন ও যোগাযোগ ব্যবস্থা যত নিরাপদ ও সহজ সেই দেশ তত দ্রুত উন্নতি করতে পারবে। বর্তমান পৃথিবীর  সমৃদ্ধি বহুলাংশে নির্ভর করে সে দেশের পরিবহন ও যোগাযোগ ব্যবস্থার ওপর।চাকা আবিষ্কারের মধ্য দিয়ে পরিবহন ও যোগাযোগ ব্যবস্থা পরিবর্তনের যে ধারা শুরু হয়েছিল তা বর্তমানে ব্যাপকতা লাভ করেছে। বুলেট ট্রেন, এরোপ্লেন, রকেট সহ বহু ধরনের দ্রুতগামী বাহন আবিষ্কৃত হয়েছে। নৌপথে পণ্য ও মানুষ পরিবহনের জন্য উন্নত মানের জাহাজ, লঞ্চ, স্টিমার ,স্পিড বোর্ড আবিষ্কৃত হয়েছে। পৃথিবীর এক প্রান্ত থেকে অন্য প্রান্তে মানুষের সঙ্গে যোগাযোগ স্থাপনের জন্য মোবাইল, টেলিফোন ব্যবহার করা হচ্ছে। প্রাতিষ্ঠানিক তথ্য বিনিময়ের জন্য ইমেইল সবচেয়ে জনপ্রিয় মাধ্যম।গভীর সমুদ্র পথ পাড়ি দিতে পারে এমন বৃহদায়তনের উচ্চ প্রযুক্তি সম্পন্ন মালবাহী জাহাজ পৃথিবীর এক প্রান্ত থেকে অন্য প্রান্ত পর্যন্ত চলে যাচ্ছে।  যোগাযোগ ও পরিবহন ব্যবস্থায় বিজ্ঞানের অবদান অনস্বীকার্য।\nঝুঁকিপূর্ণ কাজে বিজ্ঞান- মানুষ যেখানে পৌঁছাতে পারে না সেখানে মানুষের তৈরি প্রযুক্তি পৌঁছে যেতে পারে সহজেই। বিজ্ঞানের অভূতপূর্ব আবিষ্কার রোবট। মহাশূন্যের রহস্য আবিষ্কারের জন্য রোবট সবচেয়ে কার্যকরী মাধ্যম। দুর্গম পাহাড়-পর্বত, গভীর খনি, সমুদ্রের অতল গহীনে সহজে পৌঁছে যাচ্ছে রোবট। মানুষকে  চাঁদে নিয়ে  গেছে রকেট  আবার মঙ্গলে  পানির অস্তিত্ব খুঁজে পেতে বিজ্ঞান নিরলস পরিশ্রম করে যাচ্ছে।মহাশূন্যের বিচিত্র অজানা তথ্য জানতে মানুষ বিজ্ঞানের শরণাপন্ন হচ্ছে।আকাশপথে ড্রোনের মাধ্যমে গোয়েন্দা তথ্য যেমন সংগ্রহ করা হচ্ছে তেমনি ভাবে মানুষের কাছে বার্তাও পাঠানো হচ্ছে এই প্রযুক্তির মাধ্যমে। যেখানে মানুষের জীবনের ঝুঁকি রয়েছে সেখানে এগিয়ে যাচ্ছে বিজ্ঞানের আবিষ্কৃত বিভিন্ন প্রযুক্তি।মানবকল্যাণে বিজ্ঞান সব সময় অবদান রেখে চলেছে।\nবাণিজ্য বিকাশে বিজ্ঞানের অবদান- সাম্প্রতিক বিশ্বে বাণিজ্য বিকাশে সবথেকে কার্যকরী ভূমিকা পালন করছে বিজ্ঞান। এক দেশ থেকে অন্য দেশে  কাঁচামাল সরবরাহ করা যেমন সহজ হচ্ছে তেমনি ভাবে পৃথিবীর যেকোন প্রান্তে উৎপাদিত পণ্য পৌঁছে দেয়া যাচ্ছে। সমগ্র পৃথিবীটাই এখন একটি বাজারে পরিণত হয়েছে এবং এর একমাত্র কারণ বিজ্ঞানের বিস্ময়কর আবিষ্কার সমূহ। পৃথিবীর কোন অঞ্চলে কোন পণ্যের চাহিদা রয়েছে তা যেমন আমরা মুহূর্তের মধ্যে ইন্টারনেট সংযোগের মাধ্যমে জানতে পারি ঠিক তেমনি ভাবে  একটি পণ্য উৎপাদন করতে কত খরচ পড়বে তাও আমরা সহজে হিসাব করে ফেলতে পারি।বাণিজ্য বিকাশের আজকের যে সফলতার পেছনে বিজ্ঞানের  বড় অবদান রয়েছে।\nকৃষিক্ষেত্রে বিজ্ঞান- মানুষের খাদ্য নিরাপত্তার জন্য বিজ্ঞানীরা নতুন নতুন জাতের  বীজ উৎপাদন করছে। এখন আর মাঠে আমরা লাঙ্গল গরু খুব একটা দেখি না আমরা দেখি  পাওয়ার টিলার, ট্রাক্টর, ধান মাড়াই যন্ত্র। কৃষি কাজ সহজ করার জন্য আবিষ্কৃত হয়েছে বীজ রোপণ, ফসল আহরণ করার যন্ত্র। পানির জন্য প্রকৃতির ওপর নির্ভরতা কমিয়ে গভীর নলকূপ স্থাপন করে পানি উত্তোলন করা হচ্ছে।  পূর্বে যে জমিতে বছরে একটি মাত্র  সফল উৎপাদন হতো সেই জমিতে উন্নত জাতের বীজ ব্যবহার করার কারণে বছরে তিনটি ফসল উৎপাদিত হচ্ছে।  বিভিন্ন জাতের বিলুপ্তপ্রায় দেশি মাছ পুকুরে চাষ করার উপযোগী করার মাধ্যমে দেশে মাছের চাহিদা পূরণ হচ্ছে। মাটি পরীক্ষার যন্ত্র ব্যবহার করে জমিতে প্রয়োজনীয় সার ব্যবহার করা হচ্ছে।প্রাকৃতিক  সারের সঙ্গে ব্যবহৃত হচ্ছে রাসায়নিক সার।গবেষণার মাধ্যমে কৃষিক্ষেত্রে উন্নত জাতের বীজ, সার, চাষ পদ্ধতি, আবিষ্কৃত  হয়েছে  যা মূলত কৃষি বিপ্লবের ভিত্তি রচনা করেছে। মানব কল্যাণের জন্য বিজ্ঞান যেসব আবিষ্কার মানুষের জীবনকে বদলে দিয়েছে তারমধ্যে উল্লেখযোগ্য হল কৃষি সম্পর্কিত আবিষ্কার।\nজীবনমান উন্নয়নে বিজ্ঞানের ব্যবহার- মানুষের অর্থনৈতিক প্রবাহ যদি যথাযথ থাকে তাহলে জীবন মানের উন্নয়ন ঘটে। অর্থনৈতিক প্রবাহ ঠিক রাখার ক্ষেত্রে বিজ্ঞানের নতুন নতুন আবিষ্কারের অবদান অনস্বীকার্য। জীবনমান উন্নয়নের ক্ষেত্রে বিজ্ঞানের আবিষ্কার অভূতপূর্ব ভাবে কাজে লাগছে। আজ আমরা রেডিও টেলিভিশনের মাধ্যমে ঘরে বসেই বিনোদন লাভ করতে পারছি আবার প্রয়োজন মত অন্যের সঙ্গে যোগাযোগ স্থাপনের জন্য টেলিফোন, মোবাইল ব্যবহার করছি। বাণিজ্য ব্যবস্থা ঠিক রাখার জন্য বিশেষ অ্যাপ ব্যবহার করা হচ্ছে। সার্বিকভাবে আমাদের জীবন মান উন্নয়নে প্রত্যক্ষভাবে বিজ্ঞান প্রভাব ফেলছে।\nআবহাওয়ার পূর্বাভাস জানতে বিজ্ঞান – প্রকৃতির বিপক্ষে গিয়ে আমরা যতই অবস্থান নিচ্ছে ততই প্রকৃতি নিজের শক্তি-সামর্থ্য জানান দিতে ঝড়, বন্যা, জলোচ্ছ্বাস সহ বিভিন্ন রকম প্রাকৃতিক দুর্যোগ সৃষ্টি করছে। মানুষ  তার বুদ্ধি বিবেক ব্যবহার করে আবহাওয়ার পূর্বাভাস জানার জন্য প্রযুক্তি সহায়তা নিচ্ছে। বাতাসের গতিবেগ নির্ণয়, বাতাসে জলীয় বাস্পের পরিমাণ নির্ণয়,ঘূর্ণিঝড়ের পূর্বাভাস, জলোচ্ছ্বাসের সম্ভাবনা সহ বিভিন্ন রকম দুর্যোগপূর্ণ আবহাওয়ার আগাম সংবাদ আমরা বিজ্ঞানের কল্যাণে  পাচ্ছি ।বাংলাদেশের উপকূলীয় এলাকায় বসবাসরত মানুষের প্রকৃতির সঙ্গে যুদ্ধ করে বেঁচে থাকতে হয় তাই অতি বর্ষণের ফলে সৃষ্ট বন্যা, অথবা নিম্নচাপের ফলে সৃষ্টি হওয়া ঘূর্ণিঝড় থেকে রক্ষা পাওয়ার জন্য বিজ্ঞান আমাদের সহায়তা করছে। উপগ্রহের মাধ্যমে আমরা আবহাওয়ার পূর্বাভাস জানতে পারি।\nশিল্প ক্ষেত্রে বিজ্ঞান- অষ্টাদশ শতাব্দীতে ইউরোপে শিল্প বিপ্লব ঘটেছিল মূলত বিজ্ঞানের নতুন নতুন আবিষ্কারের ফলে। ছোট শিল্প বা কুটির শিল্প একটি পণ্য উৎপাদন করতে যে সময় ও অর্থ ব্যয় করে বৃহৎ শিল্প তার থেকে কম মূল্যে পণ্য উৎপাদন করতে সক্ষম হচ্ছে। শিল্পক্ষেত্রে যে পরিবর্তন তার পেছনে রয়েছে বিজ্ঞানের আশীর্বাদ। অনলাইন ভিত্তিক বিভিন্ন ওয়েবসাইটে উৎপাদিত পণ্যের বিজ্ঞাপন প্রদানের মাধ্যমে ক্রেতা সংগ্রহ করা সহজ হয়েছে। আধুনিক সময়ে শিল্পের প্রসারে বিজ্ঞানের বিস্ময় আবিষ্কার বহুমুখী। উৎপাদন থেকে শুরু করে ক্রেতা পর্যন্ত আধুনিক প্রযুক্তির সহায়তা নেয়া হচ্ছে। ইন্টারনেট ব্যবহার করে পণ্যের বিজ্ঞাপন দেওয়া যেমন সহজ তেমনি ভাবে পণ্যের চাহিদা যাচাই করারও সুযোগ তৈরি হয়েছে। বিভিন্ন পণ্য উৎপাদনের জন্য যে কাঁচামাল ব্যবহার করা হয় তার বৃহৎ অংশ পাওয়া যায় খনিতে আর  খনির অনুসন্ধান কাজ করতে ব্যবহার করা হচ্ছে আধুনিক বিজ্ঞানের বিভিন্ন আবিষ্কার।\nসভ্যতা বিকাশে বিজ্ঞানের অবদান- মানব সভ্যতা বিকাশের ক্ষেত্রে উল্লেখযোগ্য অবদান রেখেছে বিজ্ঞান। বিজ্ঞান ছাড়া কখনোই আমরা আজকের এই আধুনিক বিশ্বে উপস্থিত হতে পারতাম না। জ্ঞান বিজ্ঞানের বিকাশ, যোগাযোগ ব্যবস্থার অভূতপূর্ব পরিবর্তন, মানুষের চিন্তা চেতনার বিশালতা, সভ্য জীবনে পদার্পণ এ সকল কিছুর পেছনে রয়েছে বিজ্ঞান। সর্বোপরি সভ্যতা বিকাশের ক্ষেত্রে বিজ্ঞান  সব থেকে বেশি অবদান রেখেছে। সূর্যোদয় থেকে সূর্যাস্ত পর্যন্ত সকল কাজেই প্রত্যক্ষ এবং পরোক্ষভাবে বিজ্ঞানের উপর আমাদের নির্ভর করতে হচ্ছে।\nবিজ্ঞানের ক্ষতিকর দিক – বিজ্ঞানের সাফল্যের দিক যেমন রয়েছে তেমনি তার একটি অন্ধকার দিকও রয়েছে যা আমরা অস্বীকার করতে পারি না।পৃথিবীতে আজ বড় বড় যুদ্ধে ব্যবহার করা হচ্ছে ভারি ভারি অস্ত্র যেমন বোমারু বিমান, পারমানবিক বোমা, ডিনামাইট, এটম বোমা, ট্যাংক, কামান সহ বিভিন্ন গোলাবারুদ যা আধুনিক বিজ্ঞানের আবিষ্কার। প্রথম ও দ্বিতীয় বিশ্বযুদ্ধ, ইসরাইল-ফিলিস্তিন যুদ্ধ, আফগানিস্তান, সিরিয়ার যুদ্ধ যার মধ্য দিয়ে মানব সভ্যতা দেখলো বিজ্ঞানের ভয়াবহ রূপ।হিরোশিমা ও নাগাসাকির মানুষ আজও যুদ্ধের ভয়াবহতা বহন করে যাচ্ছে।\nউপসংহার- বিজ্ঞানের কিছু আবিষ্কার মানুষের জন্য ক্ষতির কারণ হলেও বৃহত্তর অর্থে বিজ্ঞান মানুষকে দেখিয়েছে শান্তি এবং সমৃদ্ধির পথ। বিজ্ঞানকে যদি আমরা শুভ কাজে ব্যবহার করতে পারি তাহলে বিজ্ঞান হবে আমাদের কাছে শতভাগ আশীর্বাদ আর যদি খারাপ কাজে ব্যবহার করি তাহলে আমাদের জন্য হবে অভিশাপ। বর্তমান সময়ে বিজ্ঞান ছাড়া আমরা কোন ভাবে সমৃদ্ধির পথে এগোতে পারি না। সর্বোপরি বিজ্ঞানের বিচিত্র আবিষ্কার মানুষের জীবনে  কল্যাণ বয়ে নিয়ে এসেছে।"
        }
      ]
    },
    {
      "number": "2",
      "uddipok": "জগদীশ চন্দ্র বসু",
      "tag": "ISCM 24",
      "sub_questions": [
        {
          "label": "",
          "question": "",
          "explanation": "ভূমিকা : বাঙালি বিজ্ঞানীদের মধ্যে স্যার জগদীশচন্দ্র বসু অন্যতম। তাঁর বিজ্ঞানমনস্কতা ও সাধনা দ্বারা শুধু বাঙালি জাতিকে বিশ্বে পরিচিতই করেননি, আবিষ্কার করেছেন গাছের প্রাণ, বেতার তরঙ্গ, ক্রেস্কোগ্রাফ, রিজোনাস্ট রেকর্ডার।\nজন্ম : বিজ্ঞানী জগদীশচন্দ্র বসু ৩০ নভেম্বর, ১৮৫৮ সালে ময়মনসিংহে জন্মগ্রহণ করেন। পিতা ভগবানচন্দ্র বসু ডেপুটি ম্যাজিস্ট্রেট ছিলেন।\nশিক্ষা : জগদীশচন্দ্র বসুর পড়াশোনার হাতেখড়ি হয়েছিল বাড়িতেই। তারপর প্রাথমিক স্কুলে। ময়মনসিংহ জিলা স্কুলে শিক্ষার ধাপ পার হলে তিনি ভর্তি হন কলকাতায়। ১৮৭৮ সালে এফ.এ. এবং ১৮৮০ সালে বিজ্ঞান শাখায় বি.এ. পাস করে বিলেতে ডাক্তারি পড়তে যান।\nগবেষণা : শৈশব থেকেই পড়ালেখার পাশাপাশি গাছগাছালি পর্যবেক্ষণ করতেন। এঁড়ে গাছপালা ভেঙে গেলে নানা প্রশ্ন তাঁর হৃদয়ে জমা হতো। এ গাছগুলোও কি হ্যথা পায়? এর উত্তর খোঁজার জন্যই শুরু হয় গবেষণা। গাছের যে প্রাণ আছে বিজ্ঞানের আলোকে তিনিই তা প্রমাণ করেন। এরপর সে গবেষণা ছড়িয়ে পড়ে নানান বিষয়ে।\nআবিষ্কার : বিজ্ঞানী জগদীশচন্দ্র বসু অনেক বিষয় আবিষ্কার করেছেন। তাঁর আবিষ্কারের মধ্যে গাছ বেড়ে ওঠা মাপার যা ক্রেস্কোগ্রাফ এবং গাছের দেহের উত্তেজনার বেগ মাপার সমতল স্বরলিপি যন্ত্র বা রিজোনাস্ট রেকর্ডার অন্যতম। এ ছাড়া তিনি অতিক্ষুদ্র বেতার তরঙ্গ এবং মাইক্রোওয়েভ আবিষ্কার করে খ্যাতিমান হয়েছেন।\nরচনা : বিজ্ঞানী জগদীশচন্দ্র বসু শিশু-কিশোরদের জন্য গ্রন্থ লিখেছেন। তাঁর লেখা 'নিরুদ্দেশের কাহিনী' বাংলা ভাষায় লেখা প্রথম বৈজ্ঞানিক কল্পকাহিনি। এটির পরে ‘পলাতক তুফান' নামে জগদীশচন্দ্রের 'অব্যক্ত' নামক বইয়ে ছাপা হয়, তাঁর লেখা 'অদৃশ্য আলোক' আমাদেরকে আজও আনন্দ দেয়। তা ছাড়া বিজ্ঞানের অনেক কঠিন বিষয়গুলো সহজ ও সাবলীলভাবে তিনি বাংলায় প্রকাশ করেছেন।\nউপসংহার : বিজ্ঞানী জগদীশচন্দ্র বসুর প্রতিটি আবিষ্কার বিজ্ঞান জগতে একেকটি বিস্ময়কর সৃষ্টি। তাঁর কর্মের মাধ্যমে শুধু বাঙালির মধ্যে নয়, সারা বিশ্বে তিনি বেঁচে থাকবেন।"
        }
      ]
    },
    {
      "number": "1",
      "uddipok": "(ক) মনে করো, তুমি প্রত্যয় / প্রত্যাশা। তোমার বন্ধু/বান্ধবীর নাম প্রত্যূষ প্রজ্ঞা। ঐতিহাসিক স্থান ভ্রমণের অভিজ্ঞতা জানিয়ে তোমার বন্ধু/বান্ধবীকে একটি পত্র লেখো ।\nঅথবা,\n(খ) মনে করো, তুমি জাহিদ। তুমি ফেনী জেলার অধিবাসী । বন্যায় ক্ষতিগ্রস্ত এলাকাবাসীর জন্য সাহায্য চেয়ে জেলা প্রশাসকের বরাবর একটি আবেদনপত্র লেখো ।",
      "tag": "ISCM 24",
      "sub_questions": [
        {
          "label": "",
          "question": "",
          "explanation": "(ক)\nপ্রিয় প্রত্যূষ/প্রজ্ঞা,\nস্নেহ ও ভালোবাসা জানো। আশা করি ভালো আছো। তোমার লেখার অপেক্ষায় থাকলেও বুঝতে পারি, তোমার ব্যস্ত সময় যাচ্ছে। আজ তোমাকে আমার সাম্প্রতিক এক ঐতিহাসিক স্থান ভ্রমণের অভিজ্ঞতা জানাতে লিখছি।\nসেদিন আমরা বন্ধুদের সঙ্গে সিদ্ধান্ত নিলাম, ষাট গম্বুজ মসজিদ ঘুরে দেখব। প্রাচীন স্থাপনাটি বাগেরহাটে অবস্থিত। এটি সুলতানীয় আমলের এক অনন্য নিদর্শন। মসজিদের প্রতিটি ইটে ইতিহাসের ছাপ যেন গভীরভাবে খোদাই করা। এর ছাদে ৭৭টি ছোট গম্বুজ আর কেন্দ্রে ১টি বড় গম্বুজ মিলে পুরো স্থাপনাটিকে ভীষণ আকর্ষণীয় করে তুলেছে।\nআমরা স্থাপনাটির প্রতিটি কোণ ঘুরে দেখেছি এবং গাইডের কাছ থেকে মসজিদের ইতিহাস জেনেছি। শুনে জানতে পারি, খান জাহান আলী এটি নির্মাণ করেছিলেন, যা তখনকার দিনের স্থাপত্যশিল্পের এক অসাধারণ নিদর্শন। মসজিদের আশেপাশের পরিবেশও খুব মনোরম। সবুজ মাঠের মাঝখানে দাঁড়িয়ে থাকা মসজিদটি সত্যি অপূর্ব।\nএই ভ্রমণের মাধ্যমে শুধু ইতিহাস জানার সুযোগ নয়, প্রকৃতির সান্নিধ্যেও আসা গেছে। সময় পেলে তুমিও একবার এই স্থানটি ঘুরে দেখবে।\nতোমার উত্তরের অপেক্ষায় রইলাম। নতুন কিছু জানার বা দেখার মতো কিছু ঘটলে জানিও। ভালো থেকো।\nইতি, তোমার বন্ধু প্রত্যয়/প্রত্যাশা\n…………………………………………………………………………..\n(খ)\nবরাবর\nজেলা প্রশাসক\nফেনী জেলা বাংলাদেশ।\nবিষয়ঃ বন্যায় ক্ষতিগ্রস্ত এলাকাবাসীর জন্য সাহায্যের আবেদন।\nজনাব,\nআমার বিনীত শ্রদ্ধা সহকারে জানাচ্ছি যে, আমি জাহিদ আহমেদ, ফেনী জেলার ছাগলনাইয়া উপজেলার দৌলতপুর গ্রামের একজন বাসিন্দা। সম্প্রতি আমাদের এই এলাকায় ব্যাপক বন্যা দেখা দিয়েছে। এই ভয়াবহ প্রাকৃতিক দুর্যোগের ফলে এলাকার অসংখ্য মানুষ ঘরবাড়ি হারিয়েছে এবং খাদ্য, বিশুদ্ধ পানি ও চিকিৎসার তীব্র সংকটে পড়েছে। বিদ্যালয়, সড়কসহ অন্যান্য অবকাঠামো বন্যার পানিতে নষ্ট হয়ে গেছে। বিশেষত, দিনমজুর ও খেটেখাওয়া মানুষেরা এই পরিস্থিতিতে সবচেয়ে বেশি বিপদে পড়েছেন।\nএই পরিস্থিতিতে এলাকাবাসীকে রক্ষা করার জন্য জরুরি ভিত্তিতে ত্রাণ ও পুনর্বাসন কার্যক্রম পরিচালনার প্রয়োজন। খাদ্যসামগ্রী, বিশুদ্ধ পানীয় জল, আশ্রয়ের ব্যবস্থা এবং মেডিকেল ক্যাম্প স্থাপন এই মুহূর্তে অত্যন্ত জরুরি। পাশাপাশি ক্ষতিগ্রস্ত সড়ক ও শিক্ষা প্রতিষ্ঠানগুলো দ্রুত মেরামতের উদ্যোগ গ্রহণ করা প্রয়োজন।\nআমরা এলাকাবাসীর পক্ষ থেকে আপনার প্রতি অনুরোধ জানাচ্ছি, জরুরি ত্রাণ কার্যক্রম পরিচালনা এবং পুনর্বাসনের ব্যবস্থা গ্রহণ করে এই দুঃসময়ে আমাদের পাশে দাঁড়ান।\nআপনার সদয় দৃষ্টি এবং কার্যকর পদক্ষেপে আমাদের দুর্দশা দূর হবে এবং আমরা নতুন উদ্যমে স্বাভাবিক জীবনে ফিরতে পারবো।\nঅন্তিম ধন্যবাদ জানিয়ে, আপনার আন্তরিকভাবে, জাহিদ আহমেদ গ্রামঃ দৌলতপুর পোস্টঃ দৌলতপুর উপজেলাঃ ছাগলনাইয়া জেলাঃ ফেনী মোবাইলঃ ০১৭১২৩৪৫৬৭৮"
        }
      ]
    },
    {
      "number": "2",
      "uddipok": "সারাংশ লেখো:\n(ক) আজকের দুনিয়াটা আশ্চর্যভাবে অর্থের বা বিত্তের ওপর নির্ভরশীল। লাভ ও লোভের দুর্নিবার গতি কেবল আগে যাবার নেশায় লক্ষহীন প্রচণ্ড বেগে শুধুই আরও বিনাশের পথে এগিয়ে চলেছে। মানুষ যদি এ মূঢ়তাকে জয় না করতে পারে, তবে মনুষ্যত্ব কথাটাই হয়তো লোপ পেয়ে যাবে। মানুষের জীবন আজ এমন একপর্যায়ে এসে পৌঁছেছে, সেখান থেকে আর হয়তো নামবার উপায় নেই, এবার উঠবার সিঁড়ি না খুঁজলেই নয়।\nঅথবা,\nসারমর্ম লেখো:\n(খ) কোথায় স্বর্গ? কোথায় নরক? কে বলে তা বহুদূর?\nমানুষেরই মাঝে স্বর্গ-নরক, মানুষেতে সুরাসুর!\nরিপুর তাড়নে যখনি মোদের বিবেক পায় গো লয়,\nআত্মগ্লানির নরক-অনলে তখনি পুড়িতে হয়।\nপ্রীতি ও প্রেমের পুণ্য বাঁধনে যবে মিলি পরস্পরে,\nস্বর্গ আসিয়া দাঁড়ায় তখন আমাদেরি কুঁড়ে ঘরে।",
      "tag": "DB 24,MB 24,RB 24,DIN.B 24,CTG.B 24,BB 24,FCC 24,RCC 24,SCC 24,BCC 24,RUMC 24,ISCM 24,ACC 24,VNSC 24,SJSC 24,GLHSR 24,CTG.CS 24,MB 23,DIN.B 23,CB 23,DB 20,MB 20,RB 20,CTG.B 20,SB 20",
      "sub_questions": [
        {
          "label": "",
          "question": "",
          "explanation": "(ক)\nবর্তমান পৃথিবীতে অর্থবিত্তের প্রভাব ব্যাপক। মানুষ অর্থের মােহে ঘুরপাক খাচ্ছে অন্ধের মতাে। বিবেক ও মনুষ্যত্ব বিসর্জন দিয়ে লিপ্ত হচ্ছে আত্মবিনাশে। মনুষ্যত্বকে বাঁচাতে হলে সর্বনাশা অর্থমােহ থেকে মুক্তির পথ অন্বেষণ করা একান্ত জরুরি।\n…………………………………………………………………………..\n(খ)\nভাব-সম্প্রসারণ : রাত ও দিনের মতাে মানুষের জীবনে সুখ-দুঃখ পালাক্রমে আসে। দুঃখের আতিশয্য থেকেই বােঝা যায় সুখ অতি নিকটে। তাই দুঃখ এলে হতাশ হতে নেই। রাতের কালাে আর দিনের আলাে পাশাপাশি বিরাজমান। কিন্তু এ দুটো এক সঙ্গে আসে না। এরা পালাক্রমে এসে হাজির হয়।মানুষ রাতের কালাে তথা অন্ধকার পছন্দ করে না; দিনের আলােই তার কাম্য। কিন্তু মানুষের ভালাে লাগুক আর না লাগুক জগতের শাশ্বত নিয়মে রাত আসবেই। তার এ আগমন কেউ থামাতে পারবে না। তেমনি সুখ আর দুঃখও পাশাপাশি বিরাজমান থেকে পর পর পালাক্রমে আসে। মানুষ সুখ ভালােবাসে, দুঃখকে ভয় পায়। দুঃখের দহন-জ্বালায় জীবনের প্রতি বীতশ্রদ্ধ হয়ে পড়ে। কিন্তু দুঃখ চিরস্থায়ী নয়। দুঃখ যতই তীব্র হােক না কেন এর অবসান আছেই। জীবন শুধু দুঃখকে নিয়ে নয় । দুঃখের অতি নিকটে সুখের অবস্থান। মানুষের বাঞ্ছিত সুখ কাক্ষিত স্পর্শ দিতে মুখিয়ে থাকে। দুঃখের অবসান হওয়া মাত্রই তার দেখা পাওয়া যায়। সুখের আগমনে মানুষের জীবনে পরম স্বস্তি অনুভূত হয়। রাতের অন্ধকার ও দিনের আলাের সাথে মানবজীবনের সুখ-দুঃখের যথেষ্ট সাদৃশ্য রয়েছে। অন্ধকার পেরুলেই যেমন আলাে পাওয়া যায়, তেমন দুঃখ অতিক্রম করলেই পাওয়া যায় সুখ। তাই অন্ধকার পেরিয়ে আমাদের প্রত্যাশিত আলাে এবং দুঃখ পেরিয়ে সুখ পাওয়ার চেষ্টায় থাকতে হবে। কখনাে অন্ধকাররূপী দুঃখ দেখে হতাশ হওয়া চলবে না। কারণ দুঃখের পরে আবার দুঃখ আসে। জগতের শাশ্বত নিয়মে দুঃখের পর সুখের আগমন অনিবার্য। নিরবচ্ছিন্ন সুখ কিংবা দুঃখ মানুষের জীবনে স্থায়ী হতে পারে না। তাই জীবনে নেমে আসা ক্ষণিক দুঃখের কালাে অধ্যায় সাহস ও সংগ্রামের সাথে মােকাবিলা করে সুখের অপেক্ষায় থাকা শ্রেয়। মানবজীবনে সুখ ও দুঃখ এক বৃন্তের দুটি ফুল সদৃশ। একটি থাকায় আমরা অপরটির স্বরূপ বুঝতে পারি। কাজেই দুঃখ যতই অনভিপ্রেত হােক না কেন এর ক্ষণিক অবস্থানের কারণে হতাশ হওয়া যাবে না। দুঃখ অতিক্রম করেই সুখের স্পর্শ পেতে হবে।"
        }
      ]
    },
    {
      "number": "3",
      "uddipok": "যেকোনো একটির ভাব-সম্প্রসারণ করো:\n(ক) বই কিনে কেউ দেউলিয়া হয় না।\n(খ) অন্যায় যে করে আর অন্যায় যে সহে তব ঘৃণা যেন তারে তৃণসম দহে।",
      "tag": "DB 23,MB 23,CTG.B 23,DIN.B 23,SB 23,JB 23,DB 22,RB 22,SB 22,JB 22,RB 20,CTG.B 20,SB 20",
      "sub_questions": [
        {
          "label": "",
          "question": "",
          "explanation": "(ক)\nভাব-সম্প্রসারণ: জ্ঞানের আলোয় আলোকিত হওয়ার জন্য সৃজনশীল বই পাঠের কোনো বিকল্প নেই। সৃজনশীল বইগুলো জ্ঞানের অফুরন্ত ভান্ডার। সামান্য অর্থ দিয়ে বই কিনে সেখান থেকে যে জ্ঞান অর্জিত হয় তার সঠিক মূল্য বাণিজ্যিক ব্যাখ্যা দিয়ে নিরূপণ করা যায় না।\nস্রোতঃস্বিনী নদীর মতো বইয়ের জ্ঞানও যুগ থেকে যুগান্তরে অবিশ্রান্ত গতিতে প্রবাহিত হয়। তবে এক্ষেত্রে পুস্তকটিকে অবশ্যই সৃজনশীল হতে হবে। সৃজনশীল ও নিরীক্ষাধর্মী বই পাঠে জ্ঞানের প্রভাব স্বমহিমায় উদ্ভাসিত হয়। প্রকৃতপক্ষে, ধরিত্রীর শ্রেষ্ঠ ব্যক্তিদের মজ্জাগত চেতনা ও সৃষ্টির অন্যতম অবলম্বন হলো এই বই। সুদূর অতীতের জানা-অজানা বিষয়গুলো বর্তমান প্রজন্মের কাছে যত্ন ও আবেশ দিয়ে প্রকাশ করে এ বই। তবে যান্ত্রিকতার এ যুগে অনেক সময় এ সত্য আমরা উপলব্ধি করতে পারি না। খেয়ালের বশবর্তী হয়ে আমরা সকলেই কমবেশি অর্থ অপচয় করি। গ্রামীণ ও নাগরিক জীবনে কোনো ব্যক্তিই পর্যাপ্ত বই কিনে অর্থ ব্যয় করতে চায় না। বই কেনাকে তারা বাহুল্য ব্যয় হিসেবে বিবেচনা করে। অথচ এমন লোকের অভাব হবে না যারা নির্দ্বিধায় যাত্রাপালা, নাটক ও খেলা দেখে অর্থ অপচয় করছেন না। শুধু বই ক্রয়েই তাদের অনাগ্রহ। অনেক সচেতন ব্যক্তি আবার বইয়ের চড়া দামের কারণে বই ক্রয় থেকে বিরত থাকেন। এক্ষেত্রে তারা আর্থিক অসচ্ছলতার কারণটিকে মুখ্য বিষয় বলে বিবেচনা করেন। প্রকৃত অর্থে জ্ঞান অর্জনে বিমুখতা ও বই পড়ায় অনাগ্রহ এসব চেতনার মূল কারণ। এ সত্য অস্বীকার করার উপায় নেই - যে, বই পাঠের মাধ্যমে চিত্তের যে সুখ অর্জিত হয় তা অতুলনীয়।\nবইয়ের দাম কোনো বিষয় নয়। বই পড়ার আকাঙ্ক্ষা ও ইচ্ছাটাই মূল বিষয়। পৃথিবীতে বই কিনে কেউ দেউলিয়া হয়েছে এমন দৃষ্টান্ত খুঁজে পাওয়া কঠিন। কারণ বই পাঠে যে জ্ঞান অর্জিত হয় সে তুলনায় বইয়ের দাম নগণ্যই বটে।\n(খ)\nভাব-সম্প্রসারণ: অন্যায়কারী এবং অন্যায়কে নতশিরে সহ্যকারী উভয়েই সমান অপরাধী। এ সমাজে কেউ নিজে অন্যায় না করলেই তার কর্তব্য শেষ হয়ে যায় না। প্রাণপণ চেষ্টা দ্বারা অন্যায়কে প্রতিহত করাই সকলের দায়িত্ব ও কর্তব্য।\nপ্রত্যেক মানুষেরই অন্তরে ন্যায়বোধের অস্তিত্ব বিদ্যমান। তার বিবেকের শুভ্র বেদিতে ন্যায়ের আসন পাতা। জগতের সব কাজেই তার বিবেক থেকে আসে অমোঘ নির্দেশ। মানুষকে সেই নির্দেশ পালন করতে হয়। কিন্তু ভীতি ও দুর্বলতার কারণে অনেক সময় মানুষ ন্যায়ের সেই অমোঘ নির্দেশ পালনে পশ্চাৎপদ হয়, সেই পবিত্র দায়িত্ব পালনে কুণ্ঠিত হয়। তাই মুষ্টিমেয় মানুষের অপরাধের প্রতি সংখ্যাগরিষ্ঠ মানুষের রয়েছে অন্যায়কে মানিয়ে চলার মানসিকতা। এ মানসিকতায় কতখানি ক্ষমাশীলতা আর কতখানি ভীরুতা, কতখানি সহনশক্তি আর কতখানি পলায়নপরতা বিদ্যমান তা পরিমাপ করা দুঃসাধ্য। বস্তুত, মানুষ শুধু তিতিক্ষা ও করুণাবশতই অন্যায়কারীকে ক্ষমা করে না; তার এ মানসিকতার পিছনে রয়েছে এক আত্ম পলায়নি মনোভাব। নিজেকে অপরাধীর সংশ্রব থেকে দূরে সরিয়ে রাখাকেই সে নিরাপদ বলে মনে করে। ন্যায়ের নির্দেশ পালনে এ অক্ষমতার অর্থ অন্যায়কে প্রশ্রয় দান। তেমনই অন্যায়কে ক্ষমা করা বা উপেক্ষা করাও অন্যায়কে প্রশ্রয় দেওয়া। এর ফলে অন্যায়কারীরা আরও অন্যায় করার সাহস পায় এবং তাতে পৃথিবী থেকে ন্যায়বোধ ধীরে ধীরে লোপ পায়। কাজেই অন্যায়কারী এবং যে অন্যায় সহ্য করে, তারা উভয়েই দোষী, উভয়েই শাস্তির যোগ্য। অন্যায় আচরণে কেউ কেউ নীরব উদাসীন দর্শকের ভূমিকা পালন করে থাকে। তাতে প্রশ্রয় পেয়ে অন্যায়কারী হয়ে উঠে দুর্বিনীত ও শক্তিশালী। কিন্তু ন্যায়ের রক্ষাকারী বিধাতা বেশিদিন তা সহ্য করেন না। তাঁর রুদ্রতেজে একদিন না একদিন অন্যায়কারী এবং অন্যায়ের প্রশ্রয়দাতা উভয়কে ভোগ করতে হয় কঠিন শাস্তি।\nসৃষ্টিকর্তা অন্যায়কারীকে যেমন ঘৃণা করেন, তেমনই অন্যায় সহ্যকারীকেও ঘৃণা করেন। তাই আমাদের অন্যায় কাজের বিরুদ্ধে প্রতিরোধ গড়ে তুলতে হবে"
        }
      ]
    },
    {
      "number": "4",
      "uddipok": "(ক) মনে করো, তুমি মুবিন। দৈনিক যুগান্তর পত্রিকার স্টাফ রিপোর্টার। তোমার এলাকার সড়কের দুরবস্থার কথা জানিয়ে একটি সংবাদ প্রতিবেদন প্রণয়ন করো ।\nঅথবা,\n(খ) মনে করো, তুমি কাজল /কমলা। দৈনিক ইত্তেফাক পত্রিকার প্রতিনিধি। নিত্য প্রয়োজনীয় দ্রব্যের দাম বৃদ্ধির কারণ ও প্রতিকার সম্পর্কে একটি সংবাদ প্রতিবেদন তৈরি করো।",
      "tag": "ISCM 24",
      "sub_questions": [
        {
          "label": "",
          "question": "",
          "explanation": "(ক)\nসড়কের বেহাল দশায় জনদুর্ভোগ চরমে\nমুবিন, স্টাফ রিপোর্টার, দৈনিক যুগান্তর [৭ জানুয়ারি ২০২৫]\nগাজীপুরের টঙ্গী থেকে চান্দনা চৌরাস্তা পর্যন্ত প্রায় ১০ কিলোমিটার দীর্ঘ সড়কের ভাঙাচোরা অবস্থা সাধারণ মানুষের জীবনকে দুর্বিষহ করে তুলেছে। প্রতিদিন এই সড়ক দিয়ে লক্ষাধিক যাত্রী চলাচল করেন, তবে রাস্তাজুড়ে থাকা বড় বড় গর্ত ও খানাখন্দ যান চলাচলে বিঘ্ন ঘটাচ্ছে।\nএ অঞ্চলের সড়কটির অবস্থা গত তিন বছর ধরে ধীরে ধীরে আরও খারাপ হয়েছে। বারবার সংস্কারের কথা বলা হলেও সড়কের দুঃসহ অবস্থার কোনো পরিবর্তন হয়নি। সামান্য বৃষ্টি হলেই সড়কটি কর্দমাক্ত হয়ে যায় এবং গর্তগুলো পানিতে ভরে ওঠে। ফলে যানজট, দুর্ঘটনা এবং সাধারণ মানুষের চরম দুর্ভোগ এখন নিত্যনৈমিত্তিক ঘটনা।\nস্থানীয় ব্যবসায়ী মো. শাহীন বলেন, \"প্রতিদিন এই সড়কে আটকে থেকে আমাদের ব্যবসার ক্ষতি হচ্ছে। বিশেষ করে ট্রাক নিয়ে চলাচল করা খুবই কষ্টকর। ঘণ্টার পর ঘণ্টা দাঁড়িয়ে থাকতে হয়।\"\nশিক্ষার্থী শামীমা সুলতানা জানান, \"পড়াশোনার জন্য প্রতিদিন এই সড়ক ব্যবহার করতে হয়। কিন্তু গর্ত এড়িয়ে চলতে গিয়ে অনেক সময় স্কুলে দেরি হয়ে যায়।\"\nটঙ্গী সরকারি হাসপাতালের এক কর্মকর্তা জানান, \"অ্যাম্বুলেন্স চালানো বড় চ্যালেঞ্জ হয়ে দাঁড়িয়েছে। সড়কের কারণে রোগী দ্রুত হাসপাতালে নিয়ে আসতে পারি না। এতে অনেক জরুরি ক্ষেত্রে রোগীদের অবস্থা আরও খারাপ হয়।\"\nসংশ্লিষ্ট ব্যক্তিরা জানান, এরই মধ্যে সংস্কারের জন্য সড়ক ও জনপথ (সওজ) বিভাগ প্রস্তাবনা পাঠিয়েছে। সওজের গাজীপুর অঞ্চলের নির্বাহী প্রকৌশলী ইমরান হোসেন বলেন, \"সড়কটি মেরামতের কাজ শুরু করার জন্য প্রায় ৫০ কোটি টাকার একটি বাজেট প্রস্তাব পাঠানো হয়েছে। অনুমোদন পাওয়া মাত্রই কাজ শুরু হবে।\"\nতবে এলাকাবাসীর অভিযোগ, দীর্ঘদিন ধরে কর্তৃপক্ষ কেবল প্রতিশ্রুতি দিচ্ছে, কিন্তু কার্যকর কোনো উদ্যোগ নিচ্ছে না।\nস্থানীয়রা অবিলম্বে সড়কটির সংস্কার কার্যক্রম শুরু করার দাবি জানিয়েছেন। তারা মনে করেন, দেরি করলে বেহাল অবস্থার কারণে যানবাহন চলাচল পুরোপুরি অচল হয়ে যাবে, যা স্থানীয় অর্থনীতি ও সাধারণ মানুষের জীবনযাত্রায় মারাত্মক প্রভাব ফেলবে।\n…………………………………………………………………………..\n(খ)\nনিত্য প্রয়োজনীয় দ্রব্যের দাম বৃদ্ধি: কারণ ও প্রতিকার\nপ্রতিবেদক: কাজল / কমলা প্রতিবেদনকারী: দৈনিক ইত্তেফাক\nবর্তমান সময়ে নিত্য প্রয়োজনীয় দ্রব্যের দাম বাড়ছে আশঙ্কাজনক হারে, যা সাধারণ মানুষের জীবনে বড় ধরনের প্রভাব ফেলছে। চাল, ডাল, তেল, পেঁয়াজ, ডিম এবং সবজির মতো পণ্যের দাম বৃদ্ধি নিম্ন-মধ্যবিত্ত এবং শ্রমজীবী মানুষের জন্য বোঝা হয়ে দাঁড়িয়েছে। বাজার পরিস্থিতি পর্যালোচনা করে এর কারণ ও প্রতিকার সম্পর্কে বিশেষজ্ঞদের অভিমত এবং সাধারণ মানুষের মতামত তুলে ধরা হলো।\nমূল কারণসমূহ\n১. আন্তর্জাতিক পরিস্থিতি: বৈশ্বিক অর্থনীতির টানাপোড়েন, ডলারের দাম বৃদ্ধি এবং আমদানি-নির্ভর পণ্যে আন্তর্জাতিক বাজারের চাপ স্থানীয় বাজারেও প্রভাব ফেলেছে।\n২. পরিবহন খরচ বৃদ্ধি: জ্বালানি তেলের মূল্যবৃদ্ধির ফলে পরিবহন খরচ বেড়েছে, যা সরাসরি পণ্যের মূল্যবৃদ্ধিতে প্রভাব ফেলেছে।\nসরবরাহ ঘাটতি: মৌসুমি কারণে বা প্রাকৃতিক দুর্যোগের জন্য কোনো কোনো সময় কৃষি পণ্যের উৎপাদন কম হওয়া এবং মজুদদারদের কারণে বাজারে কৃত্রিম সংকট তৈরি হচ্ছে।\n৪. মজুদদারি ও কালোবাজারি: অসাধু ব্যবসায়ীরা অধিক মুনাফার জন্য পণ্য মজুদ করে দাম বৃদ্ধি করছে।\n৫. প্রশাসনিক দুর্বলতা: বাজার তদারকির অভাব এবং যথাযথ নিয়ন্ত্রণের অভাবে দাম নিয়ন্ত্রণ করা সম্ভব হচ্ছে না।\nপ্রতিকার ও সুপারিশ\n১. কার্যকর বাজার তদারকি: বাজারে নিয়মিত অভিযান চালিয়ে মজুদদারি বন্ধ করতে হবে এবং পণ্যের সরবরাহ সঠিকভাবে নিশ্চিত করতে হবে।\n২. স্থানীয় উৎপাদন বৃদ্ধি: কৃষি এবং শিল্প খাতে উৎপাদন বাড়ানোর জন্য কৃষকদের প্রণোদনা এবং সহায়তা দিতে হবে।\n৩. প্রশাসনিক কঠোরতা: কালোবাজারি রোধে কঠোর আইন প্রণয়ন এবং এর যথাযথ বাস্তবায়ন নিশ্চিত করতে হবে।\n৪. পণ্যের বিকল্প ব্যবস্থা: আমদানি নির্ভরতা কমাতে স্থানীয় উৎপাদিত পণ্যের ব্যবহার বাড়ানো এবং বহুমুখী পণ্য উৎপাদনের সুযোগ তৈরি করতে হবে।\n৫. বিশেষ সহায়তা: নিম্ন আয়ের মানুষদের জন্য নিত্য প্রয়োজনীয় দ্রব্যের রেশনিং ব্যবস্থা চালু করা যেতে পারে।\nজনমতের প্রতিফলন\nএকজন ভুক্তভোগী স্কুলশিক্ষক রফিকুল ইসলাম বলেন, \"প্রতিদিনের বাজার খরচ সামলাতে হিমশিম খাচ্ছি। বেতন বাড়েনি, কিন্তু জিনিসপত্রের দাম আকাশচুম্বী।\" অপরদিকে এক বাজার ব্যবসায়ী জানান, \"আমরা পাইকারি বাজার থেকে চড়া দামে পণ্য কিনতে বাধ্য হচ্ছি। আমাদের হাতেও কোনো বিকল্প নেই।\"\nউপসংহার\nনিত্যপ্রয়োজনীয় দ্রব্যের দাম বৃদ্ধির প্রভাব থেকে সাধারণ মানুষকে রক্ষা করতে হলে দ্রুত কার্যকর পদক্ষেপ নিতে হবে। সরকারের বাজার মনিটরিং এবং উৎপাদন বৃদ্ধির উদ্যোগই এই সংকট মোকাবিলার একমাত্র উপায়। জনসাধারণের জীবনযাত্রার মান উন্নয়নের জন্য এ বিষয়ে সর্বাত্মক প্রচেষ্টা জরুরি।\nপ্রতিবেদক: কাজল / কমলা পত্রিকা: দৈনিক ইত্তেফাক"
        }
      ]
    }
  ]
}