{
  "title": "রাজশাহী বোর্ড ২০২০",
  "subtitle": "প্রবন্ধ রচনা (যেকোনো ১টি)(2)",
  "questions": [
    {
      "number": "1",
      "uddipok": "মানবকল্যাণে বিজ্ঞান",
      "tag": "MB 22,RB 22,DIN.B 22,CTG.B 22,SB 22,JB 22,BB 22,DB 20,MB 20,RB 20,CTG.B 20,CB 20,DIN.B 20,SB 20,JB 20,BB 20",
      "sub_questions": [
        {
          "label": "",
          "question": "",
          "explanation": "ভূমিকা – বিজ্ঞান আধুনিক সভ্যতার আশীর্বাদ।  অন্ধকার জীবন থেকে মানুষকে আলোর পথে নিয়ে এসেছে বিজ্ঞান ও প্রযুক্তি সেবা। প্রাচীন থেকে আধুনিক ধারার জীবন যাপনে মানুষকে দিনের-পর-দিন নতুনত্ব উপহার দিয়ে চলেছে বিজ্ঞান। প্রতিদিনের জীবনে বিজ্ঞানের আবিষ্কার কোন না কোন ভাবে মানুষকে সহায়তা করছে ফলে মানুষের জীবন  সহজ থেকে সহজতর হচ্ছে। বিজ্ঞান শব্দের আভিধানিক অর্থ ‘বিশেষ জ্ঞান’। পার্থিব জগতের কল্যাণের জন্য বিশেষ জ্ঞান সৃষ্টি করায় বিজ্ঞানের অন্যতম লক্ষ্য। বিজ্ঞানের আবিষ্কার মানুষকে ক্রমবিবর্তনের মধ্য দিয়ে পৌঁছে দিয়েছে আধুনিক সভ্যতার চরম শিখরে।সারা পৃথিবীতে আজ বিজ্ঞানের জয়ধ্বনি। বিজ্ঞান ও প্রযুক্তি ব্যতীত মানুষ এক মুহূর্ত বাঁচতে পারবে না। বিজ্ঞানের ছোঁয়া  যে দেশে পড়েনি সে দেশ কোনভাবেই উন্নতি লাভ করতে পারেনি। মানুষের জীবনে বিজ্ঞানের ছোঁয়া কতটা লেগেছে তা প্রতিদিনকার জীবনকে দেখলেই আমরা অনুভব করতে পারি।মানব কল্যাণে বিজ্ঞান ও প্রযুক্তি প্রতিনিয়ত অবদান রেখে  চলেছে।\nবিজ্ঞানের আবিষ্কার- বিজ্ঞানের বিচিত্র আবিষ্কার মানুষের জীবনে সুফল বয়ে এনেছে। মানুষের জীবনে পরিপূর্ণতা এনে দিয়েছে বিজ্ঞান। গুহাবাসী মানুষ আলোকিত জীবনের প্রথম ধাপে আবিষ্কার করেছিল  আগুন। বিজ্ঞানের  পদযাত্রা শুরু হয়েছিল আগুন জ্বালানোর মধ্য দিয়ে।এরপর মানুষের জীবনে যে আবিষ্কারটি গতি এনে দিয়েছে তা হল চাকা আবিষ্কার। পণ্য পরিবহন ও এক স্থান থেকে অন্য স্থানে যেতে মানুষকে চাকা সহায়ক ভূমিকা পালন করেছে। এরপর থেকে মানুষকে আর থেমে থাকতে হয়নি আগুনে পুড়িয়ে  তৈরি হয়েছে নতুন নতুন যন্ত্রপাতি। এক স্থান থেকে অন্য স্থানে মানুষ  পৌঁছে গেছে চাকায়  চালিত বাহনের মাধ্যমে। সমাজের যত পরিবর্তন হয়েছে মানুষের জ্ঞান বিজ্ঞানের  জিজ্ঞাসা ততই বেড়েছে। আকাশ, জল, স্থল  সম্পর্কে মানুষের কৌতূহল বৃদ্ধি পেয়েছে ফলে আবিষ্কারের নেশা  মানুষকে তাড়িত করে।\nবিংশ শতাব্দীর বিজ্ঞান- বিজ্ঞানের জয়যাত্রা প্রাচীনকাল থেকে শুরু হলেও বিংশ শতাব্দীতে এসে সমৃদ্ধি লাভ করেছে। বিজ্ঞানের আবিষ্কার মানুষের জীবনকে যেমন সহজ করেছে তেমনি প্রকৃতিকে নিয়ন্ত্রণ করার কিছুটা সক্ষমতা তৈরি করেছে। বিজ্ঞানের বহুমুখী আবিষ্কার প্রাত্যহিক জীবনকে সহজ করে দিয়েছে। বিজ্ঞানের বিভিন্ন আবিষ্কার মানুষ তার প্রয়োজন মত ব্যবহার করছে। বিজ্ঞানের জয়যাত্রা একবিংশ শতাব্দীতে অব্যাহত থাকবে এবং পৃথিবীকে  নিয়ে যাবে সমৃদ্ধির চরম শিখরে। বিজ্ঞানের বহুমুখী আবিষ্কার পৃথিবীকে দেখাবে নতুন দিগন্ত।বিংশ শতাব্দীতে আমরা উপলব্ধি করতে পারছি বিজ্ঞানের আবিষ্কার ছাড়া সমৃদ্ধি অর্জন কোনভাবেই সম্ভব না।\nপ্রযুক্তি আবিষ্কারে আত্মত্যাগ- প্রকৃতি জগতের বিচিত্র বিষয়ের প্রতি ক্ষুদ্রাতিক্ষুদ্র আগ্রহ এবং পরীক্ষা-নিরীক্ষার মধ্য দিয়ে নতুন নতুন কিছু আবিষ্কার করা বিজ্ঞানীদের মূল কাজ। বিভিন্ন রকম আবিষ্কার থেকে আমরা যে সুফল ভোগ করছি এর পেছনে প্রযুক্তি আবিষ্কারকদের রয়েছে নিরলস শ্রম, মেধা, অধ্যবসায়  ও সাধনা। নতুন নতুন জ্ঞান সমাজে পরিবেশন করা খুব সহজ কাজ ছিল না। নিজের আবিষ্কার সমাজে প্রতিষ্ঠা করতে গিয়ে প্রাণ দিতে হয়েছে ব্রনো, ও ল্যাভয়িসকে। এছাড়া সক্রেটিস, গ্যালিলিও, আর্কিমিডিস, নিউটন, স্যার জগদীশচন্দ্র বসু  প্রভৃতি বিজ্ঞানী তাদের জীবনের বড় অংশ ব্যয় করেছেন গবেষণার কাজে। প্রযুক্তি আবিষ্কার এর পেছনের এই মহান মানুষগুলোর নিরলস পরিশ্রমের বিনিময়ে আধুনিক সভ্যতা বিচিত্র সুবিধা ভোগ করছে। প্রযুক্তি আবিষ্কারের প্রত্যক্ষ এই মানুষগুলোর প্রতি আমাদের সবসময় শ্রদ্ধাশীল থাকতে হবে।\nদৈনন্দিন জীবনে বিজ্ঞান – প্রতিদিনকার জীবনে এমন কোনো মুহূর্ত নেই যে মুহূর্তে আমরা বিজ্ঞানের আশীর্বাদ গ্রহণ করছি না। সকাল থেকে শুরু করে সন্ধ্যা পর্যন্ত বিভিন্ন ভাবে বিজ্ঞান আমাদের পাশে থাকে। সকালে ঘুম থেকে ওঠার সময় যে ঘড়িটা দেখি সেটি থেকে শুরু করে অফিস-আদালতের কাজ শেষ করে এসি বা ফ্যানের বাতাসে নিদ্রায় যাওয়া পর্যন্ত ছন্দময় জীবন এনে দিয়েছে বিজ্ঞান । যাতায়াত, তথ্য প্রযুক্তির ব্যবহার, মানুষের সঙ্গে যোগাযোগ স্থাপন, ব্যবসা-বাণিজ্যের প্রসার, কৃষি, চিকিৎসা, শিক্ষা ও প্রকৌশলীসহ নানামুখী কাজে বিজ্ঞান আমাদের পাশে রয়েছে। মানুষের প্রতিটি কর্মকাণ্ডের সঙ্গে বিজ্ঞান জড়িত। সমাজের প্রতিটি স্তরে বিজ্ঞান এর ছোঁয়া লেগেছে ফলে  জীবনে এসেছে পরিবর্তন। মানব জীবন এবং বিজ্ঞানকে আজ কোনভাবেই আলাদা করা যাবে না। প্রাত্যহিক জীবনে বিজ্ঞান আমাদের প্রতিনিয়ত সুফল এনে দিচ্ছে।\nবেকারত্ব মোচনে বিজ্ঞান – উন্নয়নশীল ও অনুন্নত দেশে বেকারত্ব অভিশাপ। আর্থিক সচ্ছলতা না থাকলে সমাজে অরাজকতা সৃষ্টির সম্ভাবনা থাকে। বিজ্ঞানের আবিষ্কার আজ বেকারত্ব  দূরীকরণ উল্লেখযোগ্য ভূমিকা রাখছে। হাতে-কলমে প্রযুক্তি সেবা সম্পর্কে জ্ঞান লাভ করে  তরুণ সমাজ অর্থ উপার্জন করছে। রেডিও ,টেলিভিশন, বৈদ্যুতিক পাখা, কম্পিউটার, মোবাইল উৎপাদন প্রতিষ্ঠানে যেমন শ্রম শক্তির প্রয়োজন হচ্ছে তেমনি ভাবে পরবর্তীতে মেরামতের জন্য আরেকটি শ্রমশক্তির প্রয়োজন দেখা দিচ্ছে ।ইলেকট্রনিক বিভিন্ন যন্ত্রাংশ উৎপাদন এবং মেরামতের জন্য আধুনিক শিক্ষা ব্যবস্থার মধ্যে কর্মমুখী শিক্ষার সুযোগ করে দিয়ে বেকারত্ব দূর করা সম্ভব হচ্ছে। ফ্রিল্যান্সিংয়ের মাধ্যমে অর্থ আয় করে বাংলাদেশের তরুণ সমাজ দেশের আর্থিক খাতে বিরাট ভূমিকা পালন করছে। বড় বড় শিল্প-কলকারখানায় উৎপাদন বৃদ্ধির জন্য বেশি বেশি শ্রমিক লাগছে। মোবাইলে রিচার্জ বা  মোবাইল এর মাধ্যমে ব্যাংকিং কার্যক্রম সম্পন্ন করে অর্থ উপার্জন করছে এবং তা দিয়ে একটি শ্রেণী তাদের জীবন জীবিকা বেশ ভালোভাবে নির্বাহ করছে। সর্বোপরি বিজ্ঞান বেকারত্ব দূর করার কাজে উল্লেখযোগ্য ভূমিকা পালন করছে।\nশিক্ষা ক্ষেত্রে বিজ্ঞানের অবদান- শিক্ষা বিকাশের ক্ষেত্রে সবচেয়ে উল্লেখযোগ্য ভূমিকা রেখেছে বিজ্ঞানের নতুন আবিষ্কার।বিশেষ করে কাগজ-কলমের আবিষ্কার, মুদ্রণ শিল্পের অগ্রগতি, টাইপরাইটার আবিষ্কার যা শিক্ষার প্রসার ও বিকাশে সহায়তা করছে ।আধুনিক সময়ে কম্পিউটার আবিষ্কার হওয়ার পর শিক্ষাক্ষেত্রে উন্নতি আরো বৃদ্ধি পেয়েছে। পাওয়ার পয়েন্ট প্রেজেন্টেশনের মাধ্যমে খুব সহজভাবে   পাঠ্যবইয়ের বিষয়সমূহ উপস্থাপন  করলে শিক্ষার্থীদের বুঝতে সুবিধা  হায়। শিক্ষক ও শিক্ষার্থীদের যোগাযোগের মাধ্যম হিসেবে ইমেইল বা সামাজিক যোগাযোগ মাধ্যম বেশ কার্যকরী। শিক্ষার আলো পৌঁছে দিতে বিজ্ঞান সর্বোচ্চ চেষ্টা করছে। দেশ-বিদেশের বিশ্ববিদ্যালয়গুলোতে উচ্চতর শিক্ষা লাভের জন্য গবেষণা পত্র জমা দেওয়া বা ভর্তি পরীক্ষা  এখন অনলাইনের মাধ্যমে সম্পন্ন হচ্ছে। পৃথিবীর বিভিন্ন দেশের উন্নত শিক্ষা প্রতিষ্ঠান সম্পর্কে ধারণা নেওয়া এবং বিচিত্র জ্ঞান আহরণের জন্য ইন্টারনেট প্রযুক্তির অধিক কার্যকর। পৃথিবীর যেকোন ভাষার উল্লেখযোগ্য গ্রন্থ আমরা সহজেই পড়তে পারি ইন্টারনেটের কল্যাণে। পৃথিবীর কোন জ্ঞান নির্দিষ্ট সমাজ বা দেশের গন্ডির মধ্যে সীমাবদ্ধ থাকছে না, জ্ঞান হয়ে উঠেছে সমগ্র পৃথিবীর। বিজ্ঞানের নানা আবিষ্কার শিক্ষাক্ষেত্রকে  উন্নতির দিকে নিয়ে যাচ্ছে।\nচিকিৎসা ক্ষেত্রে বিজ্ঞান- জনস্বাস্থ্যের কল্যাণে উল্লেখযোগ্য ভূমিকা রেখেছে বিজ্ঞান। চিকিৎসা ক্ষেত্রে বিজ্ঞানের অবদান আমরা তখনই বুঝতে পারে যখন আমি বা আমার পরিবারের কেউ অসুস্থ হয়। এক্সে, আল্ট্রাসনোগ্রাম, ইসিজি, সিটি স্ক্যান প্রভৃতি আবিষ্কার রোগ নির্ণয় করার ক্ষেত্রে যথাযথ ভূমিকা পালন করছে। অত্যাধুনিক আবিষ্কার জটিল রোগের  সহজ সমাধান এনেছে। বৃক্ক,  অস্থিমজ্জা, যকৃত এর মত শরীরের গুরুত্বপূর্ণ অঙ্গ প্রতিস্থাপনের মাধ্যমে মানুষ নতুন করে জীবন ফিরে পাচ্ছে। হৃদ রোগীদের জন্য রক্তের প্রবাহ ঠিক রাখতে রক্তনালীর মাঝে  রিং ব্যবহার করা হচ্ছে অথবা লেজার রশ্মির মাধ্যমে রক্তনালীর অভ্যন্তরের চর্বি সরিয়ে দিচ্ছে। ক্যান্সারে আক্রান্ত রোগীদের চিকিৎসা নিশ্চিত করার লক্ষ্যে কেমোথেরাপির বিশেষ ভূমিকা পালন করছে। মূত্রথলি ও পিত্তকোষের পাথর অপসারণের জন্য লেজার রশ্মি ব্যবহার বর্তমান সময়ে বেশ বৃদ্ধি পেয়েছে। লেজারের মাধ্যমে শরীরের  অতি স্পর্শকাতর স্থানের সুচিকিৎসা নিশ্চিত করা যাচ্ছে। বিজ্ঞানের আবিষ্কার ব্যতীত আজকের দিনের আধুনিক চিকিৎসা কোনভাবেই কল্পনা করা সম্ভব নয়। কম্পিউটার প্রযুক্তি চিকিৎসাবিজ্ঞানে অভূতপূর্ব পরিবর্তন  এনে দিয়েছে।\nঅর্থনীতিতে বিজ্ঞানের অবদান- অর্থনৈতিক ভিত্তি ব্যতীত আধুনিক পৃথিবীতে কোন দেশ উন্নতি করতে পারবে না। অর্থনৈতিক প্রবাহ যে দেশে যত বেশি গতিশীল থাকে সেই দেশের জীবনযাত্রার মান তত বেশি উন্নতি লাভ করবে। অর্থনৈতিক উন্নয়নের ক্ষেত্রে বিজ্ঞানের অবদান বিশেষভাবে গুরুত্ব বহন করে। শিল্প কলকারখানা, ব্যাংকিং ব্যবস্থা, আধুনিক মানের যন্ত্রপাতি আবিষ্কার সহ আর্থিক খাতের সকল প্রতিষ্ঠানে বিজ্ঞানের  ছোঁয়া লেগেছে। বিজ্ঞানের সুফল হিসেবে মানুষের কর্মসংস্থানের সৃষ্টি হয়েছে যেমন তেমনি ভাবে আর্থিক প্রবাহ বৃদ্ধি পেয়েছে সর্বোপরি একটি দেশের মোট দেশজ উৎপাদন বা জিডিপিতে বিশেষ প্রভাব সৃষ্টি করছে।মানুষের মাথাপিছু আয় যত বেশি বৃদ্ধি পাবে তত বেশি সে দেশের সম্মান বহির্বিশ্বে বৃদ্ধি পাবে। অর্থনৈতিকভাবে সচ্ছলতা সৃষ্টি করা বিজ্ঞানের কাজ হয়ে দাঁড়িয়েছে। নতুন নতুন আবিষ্কার অর্থনৈতিক প্রবাহে আর্থিক উৎসের নতুন নতুন পথ সংযুক্ত করছে।\nযোগাযোগ ও পরিবহন ব্যবস্থায় বিজ্ঞান- যে দেশের পরিবহন ও যোগাযোগ ব্যবস্থা যত নিরাপদ ও সহজ সেই দেশ তত দ্রুত উন্নতি করতে পারবে। বর্তমান পৃথিবীর  সমৃদ্ধি বহুলাংশে নির্ভর করে সে দেশের পরিবহন ও যোগাযোগ ব্যবস্থার ওপর।চাকা আবিষ্কারের মধ্য দিয়ে পরিবহন ও যোগাযোগ ব্যবস্থা পরিবর্তনের যে ধারা শুরু হয়েছিল তা বর্তমানে ব্যাপকতা লাভ করেছে। বুলেট ট্রেন, এরোপ্লেন, রকেট সহ বহু ধরনের দ্রুতগামী বাহন আবিষ্কৃত হয়েছে। নৌপথে পণ্য ও মানুষ পরিবহনের জন্য উন্নত মানের জাহাজ, লঞ্চ, স্টিমার ,স্পিড বোর্ড আবিষ্কৃত হয়েছে। পৃথিবীর এক প্রান্ত থেকে অন্য প্রান্তে মানুষের সঙ্গে যোগাযোগ স্থাপনের জন্য মোবাইল, টেলিফোন ব্যবহার করা হচ্ছে। প্রাতিষ্ঠানিক তথ্য বিনিময়ের জন্য ইমেইল সবচেয়ে জনপ্রিয় মাধ্যম।গভীর সমুদ্র পথ পাড়ি দিতে পারে এমন বৃহদায়তনের উচ্চ প্রযুক্তি সম্পন্ন মালবাহী জাহাজ পৃথিবীর এক প্রান্ত থেকে অন্য প্রান্ত পর্যন্ত চলে যাচ্ছে।  যোগাযোগ ও পরিবহন ব্যবস্থায় বিজ্ঞানের অবদান অনস্বীকার্য।\nঝুঁকিপূর্ণ কাজে বিজ্ঞান- মানুষ যেখানে পৌঁছাতে পারে না সেখানে মানুষের তৈরি প্রযুক্তি পৌঁছে যেতে পারে সহজেই। বিজ্ঞানের অভূতপূর্ব আবিষ্কার রোবট। মহাশূন্যের রহস্য আবিষ্কারের জন্য রোবট সবচেয়ে কার্যকরী মাধ্যম। দুর্গম পাহাড়-পর্বত, গভীর খনি, সমুদ্রের অতল গহীনে সহজে পৌঁছে যাচ্ছে রোবট। মানুষকে  চাঁদে নিয়ে  গেছে রকেট  আবার মঙ্গলে  পানির অস্তিত্ব খুঁজে পেতে বিজ্ঞান নিরলস পরিশ্রম করে যাচ্ছে।মহাশূন্যের বিচিত্র অজানা তথ্য জানতে মানুষ বিজ্ঞানের শরণাপন্ন হচ্ছে।আকাশপথে ড্রোনের মাধ্যমে গোয়েন্দা তথ্য যেমন সংগ্রহ করা হচ্ছে তেমনি ভাবে মানুষের কাছে বার্তাও পাঠানো হচ্ছে এই প্রযুক্তির মাধ্যমে। যেখানে মানুষের জীবনের ঝুঁকি রয়েছে সেখানে এগিয়ে যাচ্ছে বিজ্ঞানের আবিষ্কৃত বিভিন্ন প্রযুক্তি।মানবকল্যাণে বিজ্ঞান সব সময় অবদান রেখে চলেছে।\nবাণিজ্য বিকাশে বিজ্ঞানের অবদান- সাম্প্রতিক বিশ্বে বাণিজ্য বিকাশে সবথেকে কার্যকরী ভূমিকা পালন করছে বিজ্ঞান। এক দেশ থেকে অন্য দেশে  কাঁচামাল সরবরাহ করা যেমন সহজ হচ্ছে তেমনি ভাবে পৃথিবীর যেকোন প্রান্তে উৎপাদিত পণ্য পৌঁছে দেয়া যাচ্ছে। সমগ্র পৃথিবীটাই এখন একটি বাজারে পরিণত হয়েছে এবং এর একমাত্র কারণ বিজ্ঞানের বিস্ময়কর আবিষ্কার সমূহ। পৃথিবীর কোন অঞ্চলে কোন পণ্যের চাহিদা রয়েছে তা যেমন আমরা মুহূর্তের মধ্যে ইন্টারনেট সংযোগের মাধ্যমে জানতে পারি ঠিক তেমনি ভাবে  একটি পণ্য উৎপাদন করতে কত খরচ পড়বে তাও আমরা সহজে হিসাব করে ফেলতে পারি।বাণিজ্য বিকাশের আজকের যে সফলতার পেছনে বিজ্ঞানের  বড় অবদান রয়েছে।\nকৃষিক্ষেত্রে বিজ্ঞান- মানুষের খাদ্য নিরাপত্তার জন্য বিজ্ঞানীরা নতুন নতুন জাতের  বীজ উৎপাদন করছে। এখন আর মাঠে আমরা লাঙ্গল গরু খুব একটা দেখি না আমরা দেখি  পাওয়ার টিলার, ট্রাক্টর, ধান মাড়াই যন্ত্র। কৃষি কাজ সহজ করার জন্য আবিষ্কৃত হয়েছে বীজ রোপণ, ফসল আহরণ করার যন্ত্র। পানির জন্য প্রকৃতির ওপর নির্ভরতা কমিয়ে গভীর নলকূপ স্থাপন করে পানি উত্তোলন করা হচ্ছে।  পূর্বে যে জমিতে বছরে একটি মাত্র  সফল উৎপাদন হতো সেই জমিতে উন্নত জাতের বীজ ব্যবহার করার কারণে বছরে তিনটি ফসল উৎপাদিত হচ্ছে।  বিভিন্ন জাতের বিলুপ্তপ্রায় দেশি মাছ পুকুরে চাষ করার উপযোগী করার মাধ্যমে দেশে মাছের চাহিদা পূরণ হচ্ছে। মাটি পরীক্ষার যন্ত্র ব্যবহার করে জমিতে প্রয়োজনীয় সার ব্যবহার করা হচ্ছে।প্রাকৃতিক  সারের সঙ্গে ব্যবহৃত হচ্ছে রাসায়নিক সার।গবেষণার মাধ্যমে কৃষিক্ষেত্রে উন্নত জাতের বীজ, সার, চাষ পদ্ধতি, আবিষ্কৃত  হয়েছে  যা মূলত কৃষি বিপ্লবের ভিত্তি রচনা করেছে। মানব কল্যাণের জন্য বিজ্ঞান যেসব আবিষ্কার মানুষের জীবনকে বদলে দিয়েছে তারমধ্যে উল্লেখযোগ্য হল কৃষি সম্পর্কিত আবিষ্কার।\nজীবনমান উন্নয়নে বিজ্ঞানের ব্যবহার- মানুষের অর্থনৈতিক প্রবাহ যদি যথাযথ থাকে তাহলে জীবন মানের উন্নয়ন ঘটে। অর্থনৈতিক প্রবাহ ঠিক রাখার ক্ষেত্রে বিজ্ঞানের নতুন নতুন আবিষ্কারের অবদান অনস্বীকার্য। জীবনমান উন্নয়নের ক্ষেত্রে বিজ্ঞানের আবিষ্কার অভূতপূর্ব ভাবে কাজে লাগছে। আজ আমরা রেডিও টেলিভিশনের মাধ্যমে ঘরে বসেই বিনোদন লাভ করতে পারছি আবার প্রয়োজন মত অন্যের সঙ্গে যোগাযোগ স্থাপনের জন্য টেলিফোন, মোবাইল ব্যবহার করছি। বাণিজ্য ব্যবস্থা ঠিক রাখার জন্য বিশেষ অ্যাপ ব্যবহার করা হচ্ছে। সার্বিকভাবে আমাদের জীবন মান উন্নয়নে প্রত্যক্ষভাবে বিজ্ঞান প্রভাব ফেলছে।\nআবহাওয়ার পূর্বাভাস জানতে বিজ্ঞান – প্রকৃতির বিপক্ষে গিয়ে আমরা যতই অবস্থান নিচ্ছে ততই প্রকৃতি নিজের শক্তি-সামর্থ্য জানান দিতে ঝড়, বন্যা, জলোচ্ছ্বাস সহ বিভিন্ন রকম প্রাকৃতিক দুর্যোগ সৃষ্টি করছে। মানুষ  তার বুদ্ধি বিবেক ব্যবহার করে আবহাওয়ার পূর্বাভাস জানার জন্য প্রযুক্তি সহায়তা নিচ্ছে। বাতাসের গতিবেগ নির্ণয়, বাতাসে জলীয় বাস্পের পরিমাণ নির্ণয়,ঘূর্ণিঝড়ের পূর্বাভাস, জলোচ্ছ্বাসের সম্ভাবনা সহ বিভিন্ন রকম দুর্যোগপূর্ণ আবহাওয়ার আগাম সংবাদ আমরা বিজ্ঞানের কল্যাণে  পাচ্ছি ।বাংলাদেশের উপকূলীয় এলাকায় বসবাসরত মানুষের প্রকৃতির সঙ্গে যুদ্ধ করে বেঁচে থাকতে হয় তাই অতি বর্ষণের ফলে সৃষ্ট বন্যা, অথবা নিম্নচাপের ফলে সৃষ্টি হওয়া ঘূর্ণিঝড় থেকে রক্ষা পাওয়ার জন্য বিজ্ঞান আমাদের সহায়তা করছে। উপগ্রহের মাধ্যমে আমরা আবহাওয়ার পূর্বাভাস জানতে পারি।\nশিল্প ক্ষেত্রে বিজ্ঞান- অষ্টাদশ শতাব্দীতে ইউরোপে শিল্প বিপ্লব ঘটেছিল মূলত বিজ্ঞানের নতুন নতুন আবিষ্কারের ফলে। ছোট শিল্প বা কুটির শিল্প একটি পণ্য উৎপাদন করতে যে সময় ও অর্থ ব্যয় করে বৃহৎ শিল্প তার থেকে কম মূল্যে পণ্য উৎপাদন করতে সক্ষম হচ্ছে। শিল্পক্ষেত্রে যে পরিবর্তন তার পেছনে রয়েছে বিজ্ঞানের আশীর্বাদ। অনলাইন ভিত্তিক বিভিন্ন ওয়েবসাইটে উৎপাদিত পণ্যের বিজ্ঞাপন প্রদানের মাধ্যমে ক্রেতা সংগ্রহ করা সহজ হয়েছে। আধুনিক সময়ে শিল্পের প্রসারে বিজ্ঞানের বিস্ময় আবিষ্কার বহুমুখী। উৎপাদন থেকে শুরু করে ক্রেতা পর্যন্ত আধুনিক প্রযুক্তির সহায়তা নেয়া হচ্ছে। ইন্টারনেট ব্যবহার করে পণ্যের বিজ্ঞাপন দেওয়া যেমন সহজ তেমনি ভাবে পণ্যের চাহিদা যাচাই করারও সুযোগ তৈরি হয়েছে। বিভিন্ন পণ্য উৎপাদনের জন্য যে কাঁচামাল ব্যবহার করা হয় তার বৃহৎ অংশ পাওয়া যায় খনিতে আর  খনির অনুসন্ধান কাজ করতে ব্যবহার করা হচ্ছে আধুনিক বিজ্ঞানের বিভিন্ন আবিষ্কার।\nসভ্যতা বিকাশে বিজ্ঞানের অবদান- মানব সভ্যতা বিকাশের ক্ষেত্রে উল্লেখযোগ্য অবদান রেখেছে বিজ্ঞান। বিজ্ঞান ছাড়া কখনোই আমরা আজকের এই আধুনিক বিশ্বে উপস্থিত হতে পারতাম না। জ্ঞান বিজ্ঞানের বিকাশ, যোগাযোগ ব্যবস্থার অভূতপূর্ব পরিবর্তন, মানুষের চিন্তা চেতনার বিশালতা, সভ্য জীবনে পদার্পণ এ সকল কিছুর পেছনে রয়েছে বিজ্ঞান। সর্বোপরি সভ্যতা বিকাশের ক্ষেত্রে বিজ্ঞান  সব থেকে বেশি অবদান রেখেছে। সূর্যোদয় থেকে সূর্যাস্ত পর্যন্ত সকল কাজেই প্রত্যক্ষ এবং পরোক্ষভাবে বিজ্ঞানের উপর আমাদের নির্ভর করতে হচ্ছে।\nবিজ্ঞানের ক্ষতিকর দিক – বিজ্ঞানের সাফল্যের দিক যেমন রয়েছে তেমনি তার একটি অন্ধকার দিকও রয়েছে যা আমরা অস্বীকার করতে পারি না।পৃথিবীতে আজ বড় বড় যুদ্ধে ব্যবহার করা হচ্ছে ভারি ভারি অস্ত্র যেমন বোমারু বিমান, পারমানবিক বোমা, ডিনামাইট, এটম বোমা, ট্যাংক, কামান সহ বিভিন্ন গোলাবারুদ যা আধুনিক বিজ্ঞানের আবিষ্কার। প্রথম ও দ্বিতীয় বিশ্বযুদ্ধ, ইসরাইল-ফিলিস্তিন যুদ্ধ, আফগানিস্তান, সিরিয়ার যুদ্ধ যার মধ্য দিয়ে মানব সভ্যতা দেখলো বিজ্ঞানের ভয়াবহ রূপ।হিরোশিমা ও নাগাসাকির মানুষ আজও যুদ্ধের ভয়াবহতা বহন করে যাচ্ছে।\nউপসংহার- বিজ্ঞানের কিছু আবিষ্কার মানুষের জন্য ক্ষতির কারণ হলেও বৃহত্তর অর্থে বিজ্ঞান মানুষকে দেখিয়েছে শান্তি এবং সমৃদ্ধির পথ। বিজ্ঞানকে যদি আমরা শুভ কাজে ব্যবহার করতে পারি তাহলে বিজ্ঞান হবে আমাদের কাছে শতভাগ আশীর্বাদ আর যদি খারাপ কাজে ব্যবহার করি তাহলে আমাদের জন্য হবে অভিশাপ। বর্তমান সময়ে বিজ্ঞান ছাড়া আমরা কোন ভাবে সমৃদ্ধির পথে এগোতে পারি না। সর্বোপরি বিজ্ঞানের বিচিত্র আবিষ্কার মানুষের জীবনে  কল্যাণ বয়ে নিয়ে এসেছে।"
        }
      ]
    },
    {
      "number": "2",
      "uddipok": "জাতি গঠনে নারীসমাজের ভূমিকা",
      "tag": "RB 20",
      "sub_questions": [
        {
          "label": "",
          "question": "",
          "explanation": "জাতি গঠনে নারীসমাজের ভূমিকা\nভূমিকা: কোনো দেশ বা জাতির সামগ্রিক উন্নতি ও কল্যাণের জন্য শুধু\nপুরুষ নয়, সমাজের অর্ধশক্তি নারীকেও পুরুষের পাশাপাশি সমানতালে কাজ করতে হবে। তাই একটি দেশের উন্নয়নে নারীর অবদানকে কোনোক্রমেই অস্বীকার করা যায় না। সমাজের উন্নয়নের সব দায়িত্ব পুরুষের কাঁধে চাপিয়ে নারীরা গৃহকোণে বন্দি থাকবে, এটা আধুনিক যুগে • কল্পনা করা যায় না। কোনো বিশেষ জাতি বলতে যে জনসমাজ বোঝায়, সেখানে নারী-পুরুষ উভয়ের সমান অংশগ্রহণ বিদ্যমান। 'প্রাচীনকাল থেকেই সভ্যতা গড়ে ওঠার পিছনে পুরুষকে সব কাজে সহায়তা, প্রেরণা জুগিয়েছে নারী। অনেকে নারীকে ও নারী শিক্ষাকে অবহেলার চোখে দেখে। তারা মনে করে নারীরা দেশের কোনো কাজে লাগে না- তাদের এ ধারণা ভুল। কেননা, নারীরা সংসার ছাড়াও দেশের কাজে পুরুষের সমান দক্ষতায় যেকোনো কর্মকাণ্ড সম্পাদন করতে সক্ষম। দেশ ও জাতির সামগ্রিক উন্নতি ও সমৃদ্ধির জন্য নর ও নারী উভয়ের অবদান অনস্বীকার্য। তাই তো কাজী নজরুল ইসলাম বলেন-\n'বিশ্বে যা-কিছু মহান সৃষ্টি চির-কল্যাণকর\nঅর্ধেক তার করিয়াছে নারী, অর্ধেক তার নর।''\nবর্তমানে নারীর অবস্থা: অতীতে নারীকে অমর্যাদা ও অবহেলার চোখে\nদেখা হলেও বর্তমানে নারীরা সমাজে বহুলাংশে তাদের মর্যাদা প্রতিষ্ঠা করেছে। জ্ঞানবিজ্ঞানে, দর্শনে, শিক্ষাদীক্ষায় নারীরা পুরুষের পাশাপাশি সমান যোগ্যতায় নিজেদের প্রতিষ্ঠিত করেছে। আজ বিশ্বের অনেক দেশেই নারীরা নেতৃত্ব দিচ্ছে।\nতাই কবি বলেন-\n'সে-যুগ হয়েছে বাসি যে যুগে পুরুষ দাস ছিল নাকো-নারীরা আছিল দাসী।'\nনতুন যুগের নব নব কাজে নারীর জয়গান ঘোষিত হচ্ছে আজ। এখন আর নারী পুরুষের গলগ্রহ নয়। বর্তমানকালে নারীসমাজের ভূমিকা সুদূরপ্রসারী। ঘরে-বাইরে সর্বক্ষেত্রে নারীরা তাদের কাজে দক্ষতা প্রমাণ করেছে।\nউন্নত দেশে নারী: উন্নত দেশসমূহে নারীর অবস্থান অনেক সূদৃঢ়। কেননা,\nউন্নত দেশের নারীরা আমাদের দেশের তুলনায় শিক্ষাদীক্ষা, ইতিহাস-দর্শন ও রাজনীতি চর্চায় অনেক এগিয়ে। সেসব দেশে কেউ নারী-পুরুষে কোনো বিভেদ কল্পনা করে না। দেশের উন্নয়নে সব কাজে তারা স্বতঃস্ফূর্তভাবে অংশগ্রহণ করতে পারছে। সব ক্ষেত্রে তারা পারদর্শীও। সমাজের দিক থেকে তারা কোনো বাধার সম্মুখীন হচ্ছে না। তারা আজ পুরুষের মুখাপেক্ষী নয় বরং অনেক ক্ষেত্রে তারা পুরুষকে অতিক্রম করে গেছে।\nনারীসমাজের গুরুত্ব: যেখানে দেশের অর্ধেক অংশই নারী, সেখানে নারীকে বাদ দিয়ে দেশের সামগ্রিক উন্নতির কথা কল্পনাও করা যায় না। একটি জাতি গঠনে নারীর অনেক অবদান রয়েছে। তাই নারীসমাজকে শিক্ষিত করে তুলে তাকে কর্মের সুযোগ সৃষ্টি করে দিতে হবে এবং জাতি গঠনে তাদের ভূমিকা ও প্রয়োজনীয়তার কথা স্বীকার করে নিতে হবে। বর্তমান বিশ্বে সেসব দেশই উন্নত, যেসব দেশে পুরুষের পাশাপাশি নারীরাও সব কাজে সমানভাবে এগিয়ে এসে দেশের উন্নয়নে নিজ দায়িত্ব পালন করতে পারছে। ব্রিটেন, জার্মানি, শ্রীলংকা, ভারত, বার্মা ও বাংলাদেশসহ বিশ্বের বিভিন্ন দেশে সরকারপ্রধান ও রাষ্ট্রপ্রধানের 'আসন অলংকৃত করছে নারী নেতৃত্ব।\nজাতি গঠনে নারীর ভূমিকা ও কর্তব্য : নারীসমাজের হাতে যেমন পরিবারের চাবি থাকে, তেমনই জাতীয় জীবন গঠনের মূল চাবিকাঠি হিসেবে নারীকে আখ্যায়িত করলে ভুল হবে 'না। সচেতন নারীই সমাজকে সুযোগ্য সন্তান উপহার দিয়ে থাকে। শুধু সংসারেই নয়, বিভিন্ন কলকারখানায়, অফিস-আদালতে, ব্যাবসাবাণিজ্যে প্রায় সবক্ষেত্রেই পুরুষের পাশে নারী অসামান্য ভূমিকা পালন করে চলেছে। নারীরা তাদের যোগ্যতা প্রমাণ করেছে সর্বক্ষেত্রে।\nশিশু পালনে নারীর ভূমিকা : নারী মায়ের জাতি। পুরুষের পাশাপাশি সব\nকাজে সমান অংশীদারী হয়েও মাতৃস্নেহে শিশুকে প্রতিপালন করার অধিকার তারা প্রাকৃতিক নিয়মেই পেয়েছে। তাই কবিদের ভাষায় নারী হচ্ছে 'প্রকৃতি'। প্রকৃতির মাঝে সব জীব-যেমন লালিতপালিত হয়, তেমনই শিশুর চরিত্র গঠনে মায়ের শিক্ষাই প্রধান। আগামী দিনের নাগরিক গঠনের গুরুদায়িত্ব পালন করে নারী। একজন মা হিসেবে সার্থকভাবে শিশুকে মানুষ করতে পারলে জাতির উন্নতির পথ সুগম হয়। মায়ের শিক্ষাদানের ধরনই সন্তানের ভবিষ্যৎ কর্মতৎপর জীবনের সোপান।'\nপরিবারের প্রতি নারীর কর্তব্য: নারীই তার সংসারকে আগলে রাখে। সংসারের ভালোমন্দ দেখাশোনার ভার নারীর উপরই অর্পিত হয়। স্বামীকে ভালো কাজে উৎসাহ দেওয়া ও বিভিন্ন কাজে তাকে সহায়তা করা নারীর কর্তব্য। জাতির উন্নয়ন মানে সমাজের সব ক্ষেত্রে উন্নয়ন। তাই পরিবারের উন্নয়নেও নারীর যথেষ্ট ভূমিকা রয়েছে।\nশিক্ষাক্ষেত্রে নারীর প্রভাব: জাতির বৃহত্তর স্বার্থে নারীসমাজকে শিক্ষিত হতে হবে- এ সচেতনতাবোধ নারীদের মধ্যেই জাগ্রত হয়েছে। নারীকে সভ্যতার আলোকবর্তিকা দেখাতে বাঙালি নারী বেগম রোকেয়া প্রতিষ্ঠা করেছেন বালিকা বিদ্যালয়। সব কুসংস্কার ও পশ্চাৎপদতার বেড়াজাল ভেঙে নারীকে জেগে ওঠার আহ্বান জানিয়েছেন তিনি। নারীদের অধিকার প্রতিষ্ঠার জন্য সদা সোচ্চার ছিলেন কবি বেগম সুফিয়া কামাল। শতসহস্র কুসংস্কারের বাঁধ ভেঙে চিকিৎসাসেবায় অবদান রাখলেন অধ্যাপক ডা. জোহরা বেগম কাজী। বিশ্বজুড়েই শিক্ষাক্ষেত্রে নারীর প্রভাব ও সফলতা মানবসভ্যতাকে এগিয়ে নিয়ে যাচ্ছে। শিক্ষাক্ষেত্রে নারীর প্রভাব সম্বন্দ্বে বলতে গিয়ে নেপোলিয়ন বলেন- 'আমাকে একটি শিক্ষিত মা দাও, আমি তোমাদের একটি শিক্ষিত জাতি উপহার দেবো।'\nগৃহস্থালি কাজে নারীর ভূমিকা: গৃহস্থালি কাজে নারীর শ্রমদান অতুলনীয়। স্বামী, পুত্র, কন্যাসহ পরিবারের অন্য সদস্যদের জন্য রান্নাঘর থেকে সার্বিক পরিচর্যায় একজন গৃহিণীকে ১২ ঘণ্টারও অধিক সময় দিতে হয়। অফিসে ৮ ঘণ্টা শ্রম ব্যয় করার পরিবর্তে গৃহস্থালি কাজে অধিকতর সময় ও শ্রমদান করে নারী। সে হিসাবে গৃহস্থালি কাজে নারীর শ্রমের মূল্য পুরুষের আয়ের চাইতে কম নয়।\nকর্মক্ষেত্রে নারী : শিক্ষিত নারীরা দেশের সেবায় বিভিন্ন কর্মে নিয়োজিত রয়েছে। প্রাচীনকালে নারীরা পুরুষের উপর নির্ভরশীল ছিল। কিন্তু এখন নারীরা বিভিন্ন পেশায় নিয়োজিত হয়ে স্বনির্ভর। নারীরা আজ ডাক্তার, ইঞ্জিনিয়ার, শিক্ষক, পুলিশ, আনসার, ব্যবসায়ী, বিমানচালক, সেনাবাহিনীর সদস্য এমনকি রাষ্ট্রপরিচালনায়ও অসামান্য অবদান রাখছে, যা জাতির জন্য খুবই আশাব্যঞ্জক।\nনারী ও পুরুষের সম-অবস্থান: বর্তমান যুগে নারী ও পুরুষের সম-অবস্থান প্রায় নিশ্চিত হয়েছে। জাতির উন্নয়নে নারী-পুরুষ যৌথ উদ্যোগে কাজ করছে। প্রাচীনকাল থেকেই নারী-পুরুষকে সব কাজে প্রেরণা দিয়ে আসছে, সহযোগিতা করে আসছে। বর্তমানে নারীরা দেশের উন্নয়নে প্রত্যক্ষ ভূমিকা পালন করছে। শিক্ষাক্ষেত্রে, শিল্পসাহিত্য, সংস্কৃতিচর্চায়, বিজ্ঞান গবেষণায়, রাজনীতিতে, মহাকাশ অভিযানে, খেলাধুলায় এমনকি সমুদ্রের তলদেশ পরিভ্রমণে পর্বতশৃঙ্গে আরোহণে নারীরা পুরুষের সঙ্গী হচ্ছে।\nউপসংহার: পরিবার থেকে শুরু করে রাষ্ট্র পরিচালনা পর্যন্ত দেশের সামগ্রিক কর্মকাণ্ডেই নিহিত একটি জাতির বা দেশের উন্নয়ন। নারীরা পরিবার থেকেই সেই উন্নয়নের কাজে বিশেষ ভূমিকা রেখে চলেছে। জাতীয় জীবনের সর্বক্ষেত্রে আজ নারীরা কাজ করছে। সমাজকে সুশৃঙ্খল করে রাখতে, সমাজে উদার মানসিকতা সৃষ্টিতে নারীসমাজের ভূমিকা তাৎপর্যপূর্ণ।"
        }
      ]
    },
    {
      "number": "1",
      "uddipok": "যেকোনো একটি বিষয়ে অনুচ্ছেদ লেখো:\n(ক) বিজয় দিবস\n(খ) সত্যবাদিতা",
      "tag": "RB 20,CTG.B 20,SB 20",
      "sub_questions": [
        {
          "label": "",
          "question": "",
          "explanation": "(ক) বিজয় দিবস\nবিজয় দিবস বাঙালির জাতীয় জীবনে সবচেয়ে গৌরবোজ্জ্বল দিন। দীর্ঘ নয় মাসের রক্তক্ষয়ী মুক্তিযুদ্ধের মধ্য দিয়ে বহু বছরের পরাধীনতার. শৃঙ্খল ভেঙে ১৯৭১ সালের ১৬ই ডিসেম্বর স্বাধীন রাষ্ট্র হিসেবে বিশ্বের মানচিত্রে আত্মপ্রকাশ ঘটে বাংলাদেশ নামক একটি দেশ। এদিন শত্রুদের বিদায়ঘণ্টা বেজে যায়, হাসি ফোটে সংগ্রামী বাঙালির মুখে। স্বাধীনতার জন্য বাঙালির অনেক ত্যাগ স্বীকার করতে হয়েছে। দেশ বিভাগের পর (১৯৪৭) নামে স্বাধীন রাষ্ট্র হলেও বাঙালিরা সবসময় পশ্চিম পাকিস্তানি শাসকগোষ্ঠীর দ্বারা নিপীড়িত ও নিষ্পেষিত হয়েছে। অধিকারবঞ্চিত বাঙালি শোষণ-বঞ্চনার বিরুদ্ধে রুখে দাঁড়িয়েছে বারবার। সেই সংগ্রামের ধারাবাহিকতায় আসে ১৯৭১ সালের মুক্তিযুদ্ধ। পাকিস্তানি হানাদাররা হত্যা-ধর্ষণ-লুটপাটের মাধ্যমে বাঙালিকে চিরতরে স্তব্ধ করে দিতে চেয়েছিল। কিন্তু মুক্তিবাহিনী বীর বিক্রমে তাদের বর্বর অত্যাচার রুখে দেয়। একে একে শত্রুমুক্ত হতে থাকে দেশের বিভিন্ন অঞ্চল। অবশেষে ১৯৭১ সালের ১৬ই ডিসেম্বর পাকিস্তান সেনাবাহিনী আত্মসমর্পণ করতে বাধ্য হয়; আমরা লাভ করি চূড়ান্ত বিজয়। ১৬ই ডিসেম্বরে তাই আমরা বিজয়ের উচ্ছ্বাসে মেতে উঠি। এটি আমাদের অন্যতম জাতীয় দিবস। সমগ্র জাতির আবেগের সঙ্গে দিনটির রয়েছে ঘনিষ্ঠ সম্পর্ক। জাতীয়ভাবে দিবসটি উদ্যাপনের জন্য নানা কর্মসূচি নেওয়া হয়। শহর-গ্রাম-বন্দর ভরে যায় লাল-সবুজের পতাকায়, মুখর হয় মুক্তির চেতনার অমর সব গানে। শোষণমুক্ত একটি সুন্দর সমাজ গঠনে বিজয় দিবস আমাদের প্রেরণা জোগায়। ২০২১ সালে ১৬ই ডিসেম্বর জাঁকজমকপূর্ণভাবে বাংলাদেশে বিজয়ের ৫০ বছর উদ্যাপন করা হয়।\n(খ) সত্যবাদিতা\nমানুষের জীবনে 'সত্য' উৎকৃষ্ট আদর্শের প্রতীক। এ যেন এক পরশপাথর, সত্যের স্পর্শে মানুষ খাঁটি সোনা হয়ে ওঠে। সত্যপথের অনুসারী সত্যপথ থেকে বিচ্যুত না হওয়ার ক্ষেত্রে দৃঢ়প্রতিজ্ঞ থাকায় পাপ-পঙ্কিলতা তাকে স্পর্শ করতে পারে না। সত্যবাদিতা মানব চরিত্রের উজ্জ্বল অলংকার। সত্যের চর্চা মানবজীবনকে সফলতার স্বর্ণসোপানে সহজেই পৌঁছে দিতে পারে। সত্যপথের দিশা খুঁজে পেলে কারো জীবনে আর পাপের স্থান থাকে না। বাস্তবজীবনে সত্যবাদিতার মতো গুণ আর নেই। এই গুণের মাধ্যমে সমাজের সকল দুরাচার ও অন্যায় রোধ করা সম্ভব। সমাজের নিম্ন স্তর থেকে উচ্চ স্তর পর্যন্ত সকলে যদি সত্যের অনুসারী হয়ে চলে তবে সকল অসংগতি দূর করা সম্ভব। সুখ-শান্তি আর সুন্দর জীবনের স্বাদ পেতে হলে জীবনকে সত্যের সাথে সম্পৃক্ত করতে হবে। সত্যবাদী ব্যক্তিকে সবাই বিশ্বাস করে। যিনি সত্যবাদী তিনি অন্যদের আদর্শ হিসেবেও পরিগণিত হন। পক্ষান্তরে, মিথ্যাবাদীকে কেউ পছন্দ করে না, বিশ্বাস করে না এমনকি তাকে কেউ সম্মান করে না। একজন মিথ্যাবাদীকে সবাই এড়িয়ে চলতে চায়। মিথ্যার ফলে সমাজে সৃষ্টি হয় নানা ধরনের সংঘাত ও জটিলতা। মিথ্যা মানুষকে ধ্বংসের পথে নিয়ে যায় আর সত্য মানুষকে সম্মানের শিখরে নিয়ে যায়। সত্য খুবই কঠিন। মানুষের উচিত সেই কঠিনকেই আরাধ্য করা। কেননা, সত্য এমন এক সঞ্জীবনী শক্তি যার দ্বারা বঞ্চিত হওয়ার আশঙ্কা নেই। জীবনে পরিপূর্ণ সার্থকতার জন্য প্রত্যেকেরই জীবনে সত্যবাদিতার প্রতিফলন ঘটানো প্রয়োজন।"
        }
      ]
    },
    {
      "number": "2",
      "uddipok": "(ক) মনে করো, তুমি আনিছ। তোমার বন্ধু রিয়াদ ঢাকায় থাকে। পরীক্ষার পর অবসর দিনগুলো কীভাবে কাটাবে তা জানিয়ে তোমার বন্ধুকে একখানা পত্র লেখো।\nঅথবা,\n(খ) মনে করো, তুমি দিনাজপুর জেলার বাউল পাড়া গ্রামের সবুজ। তোমার এলাকার বিদ্যুৎ বিভ্রাটের আশু প্রতিকার চেয়ে কোনো দৈনিক পত্রিকায় প্রকাশের জন্য একটি পত্র রচনা করো।",
      "tag": "RB 20",
      "sub_questions": [
        {
          "label": "",
          "question": "",
          "explanation": "(ক)\n১৮ জানুয়ারি ২০২৫\nবরিশাল\nপ্রিয় সোহান\nতোমাকে আন্তরিক শুভেচ্ছা আর ভালোবাসা জানাই। দীর্ঘদিন তোমার সঙ্গে যোগাযোগ রক্ষা করা হয়নি বলে দুঃখিত। আশা করি ভালো • আছ। কয়েক দিন আগে লেখা চিঠিতে তুমি জানতে চেয়েছ এসএসসি পরীক্ষার পর অবসর দিনগুলো আমি কীভাবে কাটাব।\nএসএসসি পরীক্ষার পরবর্তী তিন মাস একটানা অবকাশ। এ সময়টা অযথা নষ্ট করার ইচ্ছা আমার নেই। তাই এ সময়টা যথাযথভাবে ব্যয় করার জন্য ইতোমধ্যেই একটি পরিকল্পনা করেছি। আমাদের গ্রামবাংলার শতকরা প্রায় ৬০ ভাগ মানুষ নিরক্ষর। তাদের প্রায় সবাই চাষাবাদের আধুনিক পদ্ধতি সম্পর্কে অনভিজ্ঞ। ফলে তাদের পক্ষে অধিক ফসল ফলানো সম্ভব হয় না এবং অর্থনৈতিক উন্নয়নের মধ্য দিয়ে তাদের সার্বিক অবস্থার পরিবর্তনও করতে পারছে না। আমি সিদ্ধান্ত নিয়েছি পরীক্ষা পরবর্তী অবসর সময় অযথা অপচয় না করে গ্রামের গরিব নিরক্ষর কৃষকদের আধুনিক চাষ সম্পর্কে সম্যক জ্ঞানদান করব। গ্রামের বিদ্যালয় অঙ্গনে নৈশবিদ্যালয় খুলে সমবয়সি বন্ধুদের নিয়ে এ পরিকল্পনা বাস্তবায়ন করার চেষ্টা চালাব। এ ব্যাপারে আমাদের সহায়তা করবেন ময়মনসিংহ কৃষি বিশ্ববিদ্যালয়ের একজন নবীন শিক্ষক ও বিভিন্ন বিভাগের চার জন ছাত্র। আমার এ পরিকল্পনার প্রতি বাবা, বড়ো ভাই এবং গ্রামের হিতাকাঙ্ক্ষী বয়োজ্যেষ্ঠরা অকুণ্ঠ সমর্থন জ্ঞাপন করেছেন। আশা করি দেশের কৃষি উৎপাদন বৃদ্ধির এ পদক্ষেপে আমরা অবশ্যই সাফল্য লাভ করব। এতে অবকাশ জীবনের অনাবিল আনন্দ গঠনমূলক কাজের ব্যস্ততায় মুখরিত ও অর্থবহ হয়ে উঠবে।\nআমার অবসরের দিন যাপনের পরিকল্পনা সম্পর্কে তোমার মতামত জানালে খুশি হব। তোমার আব্বা-আম্মাকে আমার সালাম এবং ছোটোদের স্নেহাশিস দিয়ো। তোমার সুন্দর ও বিকশিত জীবন আমার কাম্য।\nইতি\nতোমার প্রীতিমুগ্ধ\nমামুন\n*এখানে প্রেরক ও প্রাপকের ঠিকানা-সংবলিত খাম আঁকতে হবে।\n(খ)\n১১ ডিসেম্বর ২০২৪\nসম্পাদক\nদৈনিক জনকণ্ঠ\nজনকণ্ঠ ভবন, ২৪/এ, রাশেদ খান মেনন রোড\nনিউ ইস্কাটন রোড, ঢাকা\nবিষয়: সংযুক্ত পত্রটি পত্রিকায় প্রকাশের জন্য আবেদন।\nজনাব\nআপনার সম্পাদিত জনপ্রিয় সংবাদপত্র 'দৈনিক জনকণ্ঠ'-এর চিঠিপত্র বিভাগে নিম্নোক্ত চিঠিটি প্রকাশ করলে কৃতার্থ হব।\nনিবেদক\nসবুজ হালদার\nদিনাজপুর\nবিদ্যুৎ বিভ্রাটের প্রতিকার চাই\nদিনাজপুর জেলার একটি বর্ধিষ্ণু ও জনবহুল গ্রাম বাউল পাড়া। এ গ্রামে • প্রায় আট হাজার লোকের বাস। পাঁচ বছর পূর্বে গ্রামটি বিদ্যুতায়িত হয়। কিন্তু পরিতাপের বিষয় এই যে, বিদ্যুতায়নের পর থেকে এ পর্যন্ত বিদ্যুৎ বিভ্রাট এ এলাকার নিত্যনৈমিত্তিক ব্যাপার হয়ে দাঁড়িয়েছে। প্রতিদিনই ১০/১২ বার বিদ্যুৎ যাওয়া-আসা করে। মাঝে মাঝে সারা দিন বিদ্যুৎ থাকে না। ফলে এলাকার উৎপাদনমুখী কলকারখানা অচল হয়ে পড়ছে। গরমে এবং মশার উপদ্রবে জনজীবন দুর্বিষহ হয়ে উঠেছে। ছাত্রছাত্রীদের লেখাপড়ায় ব্যাঘাত ঘটছে। ইতিপূর্বে এ ব্যাপারে স্থানীয় অভিযোগ কেন্দ্রে কয়েকবার আবেদন করেও কোনো ফল হয়নি।\nএমতাবস্থায় নিয়মিত বিদ্যুৎ সরবরাহের ব্যাপারে ঊর্ধ্বতন কর্তৃপক্ষের সুদৃষ্টি কামনা করছি।\nবাউলপাড়া গ্রামবাসীর পক্ষে\nসবুজ হালদার\nদিনাজপুর"
        }
      ]
    },
    {
      "number": "3",
      "uddipok": "সারাংশ লেখো:\n(ক) আজকের দুনিয়াটা আশ্চর্যভাবে অর্থের বা বিত্তের ওপর নির্ভরশীল। লাভ ও লোভের দুর্নিবার গতি কেবল আগে যাবার নেশায় লক্ষহীন প্রচণ্ড বেগে শুধুই আরও বিনাশের পথে এগিয়ে চলেছে। মানুষ যদি এ মূঢ়তাকে জয় না করতে পারে, তবে মনুষ্যত্ব কথাটাই হয়তো লোপ পেয়ে যাবে। মানুষের জীবন আজ এমন একপর্যায়ে এসে পৌঁছেছে, সেখান থেকে আর হয়তো নামবার উপায় নেই, এবার উঠবার সিঁড়ি না খুঁজলেই নয়।\nঅথবা,\nসারমর্ম লেখো:\n(খ) কোথায় স্বর্গ? কোথায় নরক? কে বলে তা বহুদূর?\nমানুষেরই মাঝে স্বর্গ-নরক, মানুষেতে সুরাসুর!\nরিপুর তাড়নে যখনি মোদের বিবেক পায় গো লয়,\nআত্মগ্লানির নরক-অনলে তখনি পুড়িতে হয়।\nপ্রীতি ও প্রেমের পুণ্য বাঁধনে যবে মিলি পরস্পরে,\nস্বর্গ আসিয়া দাঁড়ায় তখন আমাদেরি কুঁড়ে ঘরে।",
      "tag": "DB 24,MB 24,RB 24,DIN.B 24,CTG.B 24,BB 24,FCC 24,RCC 24,SCC 24,BCC 24,RUMC 24,ISCM 24,ACC 24,VNSC 24,SJSC 24,GLHSR 24,CTG.CS 24,MB 23,DIN.B 23,CB 23,DB 20,MB 20,RB 20,CTG.B 20,SB 20",
      "sub_questions": [
        {
          "label": "",
          "question": "",
          "explanation": "(ক)\nবর্তমান পৃথিবীতে অর্থবিত্তের প্রভাব ব্যাপক। মানুষ অর্থের মােহে ঘুরপাক খাচ্ছে অন্ধের মতাে। বিবেক ও মনুষ্যত্ব বিসর্জন দিয়ে লিপ্ত হচ্ছে আত্মবিনাশে। মনুষ্যত্বকে বাঁচাতে হলে সর্বনাশা অর্থমােহ থেকে মুক্তির পথ অন্বেষণ করা একান্ত জরুরি।\n…………………………………………………………………………..\n(খ)\nভাব-সম্প্রসারণ : রাত ও দিনের মতাে মানুষের জীবনে সুখ-দুঃখ পালাক্রমে আসে। দুঃখের আতিশয্য থেকেই বােঝা যায় সুখ অতি নিকটে। তাই দুঃখ এলে হতাশ হতে নেই। রাতের কালাে আর দিনের আলাে পাশাপাশি বিরাজমান। কিন্তু এ দুটো এক সঙ্গে আসে না। এরা পালাক্রমে এসে হাজির হয়।মানুষ রাতের কালাে তথা অন্ধকার পছন্দ করে না; দিনের আলােই তার কাম্য। কিন্তু মানুষের ভালাে লাগুক আর না লাগুক জগতের শাশ্বত নিয়মে রাত আসবেই। তার এ আগমন কেউ থামাতে পারবে না। তেমনি সুখ আর দুঃখও পাশাপাশি বিরাজমান থেকে পর পর পালাক্রমে আসে। মানুষ সুখ ভালােবাসে, দুঃখকে ভয় পায়। দুঃখের দহন-জ্বালায় জীবনের প্রতি বীতশ্রদ্ধ হয়ে পড়ে। কিন্তু দুঃখ চিরস্থায়ী নয়। দুঃখ যতই তীব্র হােক না কেন এর অবসান আছেই। জীবন শুধু দুঃখকে নিয়ে নয় । দুঃখের অতি নিকটে সুখের অবস্থান। মানুষের বাঞ্ছিত সুখ কাক্ষিত স্পর্শ দিতে মুখিয়ে থাকে। দুঃখের অবসান হওয়া মাত্রই তার দেখা পাওয়া যায়। সুখের আগমনে মানুষের জীবনে পরম স্বস্তি অনুভূত হয়। রাতের অন্ধকার ও দিনের আলাের সাথে মানবজীবনের সুখ-দুঃখের যথেষ্ট সাদৃশ্য রয়েছে। অন্ধকার পেরুলেই যেমন আলাে পাওয়া যায়, তেমন দুঃখ অতিক্রম করলেই পাওয়া যায় সুখ। তাই অন্ধকার পেরিয়ে আমাদের প্রত্যাশিত আলাে এবং দুঃখ পেরিয়ে সুখ পাওয়ার চেষ্টায় থাকতে হবে। কখনাে অন্ধকাররূপী দুঃখ দেখে হতাশ হওয়া চলবে না। কারণ দুঃখের পরে আবার দুঃখ আসে। জগতের শাশ্বত নিয়মে দুঃখের পর সুখের আগমন অনিবার্য। নিরবচ্ছিন্ন সুখ কিংবা দুঃখ মানুষের জীবনে স্থায়ী হতে পারে না। তাই জীবনে নেমে আসা ক্ষণিক দুঃখের কালাে অধ্যায় সাহস ও সংগ্রামের সাথে মােকাবিলা করে সুখের অপেক্ষায় থাকা শ্রেয়। মানবজীবনে সুখ ও দুঃখ এক বৃন্তের দুটি ফুল সদৃশ। একটি থাকায় আমরা অপরটির স্বরূপ বুঝতে পারি। কাজেই দুঃখ যতই অনভিপ্রেত হােক না কেন এর ক্ষণিক অবস্থানের কারণে হতাশ হওয়া যাবে না। দুঃখ অতিক্রম করেই সুখের স্পর্শ পেতে হবে।"
        }
      ]
    },
    {
      "number": "4",
      "uddipok": "যেকোনো একটির ভাব-সম্প্রসারণ করো:\n(ক) বই কিনে কেউ দেউলিয়া হয় না।\n(খ) অন্যায় যে করে আর অন্যায় যে সহে তব ঘৃণা যেন তারে তৃণসম দহে।",
      "tag": "DB 23,MB 23,CTG.B 23,DIN.B 23,SB 23,JB 23,DB 22,RB 22,SB 22,JB 22,RB 20,CTG.B 20,SB 20",
      "sub_questions": [
        {
          "label": "",
          "question": "",
          "explanation": "(ক)\nভাব-সম্প্রসারণ: জ্ঞানের আলোয় আলোকিত হওয়ার জন্য সৃজনশীল বই পাঠের কোনো বিকল্প নেই। সৃজনশীল বইগুলো জ্ঞানের অফুরন্ত ভান্ডার। সামান্য অর্থ দিয়ে বই কিনে সেখান থেকে যে জ্ঞান অর্জিত হয় তার সঠিক মূল্য বাণিজ্যিক ব্যাখ্যা দিয়ে নিরূপণ করা যায় না।\nস্রোতঃস্বিনী নদীর মতো বইয়ের জ্ঞানও যুগ থেকে যুগান্তরে অবিশ্রান্ত গতিতে প্রবাহিত হয়। তবে এক্ষেত্রে পুস্তকটিকে অবশ্যই সৃজনশীল হতে হবে। সৃজনশীল ও নিরীক্ষাধর্মী বই পাঠে জ্ঞানের প্রভাব স্বমহিমায় উদ্ভাসিত হয়। প্রকৃতপক্ষে, ধরিত্রীর শ্রেষ্ঠ ব্যক্তিদের মজ্জাগত চেতনা ও সৃষ্টির অন্যতম অবলম্বন হলো এই বই। সুদূর অতীতের জানা-অজানা বিষয়গুলো বর্তমান প্রজন্মের কাছে যত্ন ও আবেশ দিয়ে প্রকাশ করে এ বই। তবে যান্ত্রিকতার এ যুগে অনেক সময় এ সত্য আমরা উপলব্ধি করতে পারি না। খেয়ালের বশবর্তী হয়ে আমরা সকলেই কমবেশি অর্থ অপচয় করি। গ্রামীণ ও নাগরিক জীবনে কোনো ব্যক্তিই পর্যাপ্ত বই কিনে অর্থ ব্যয় করতে চায় না। বই কেনাকে তারা বাহুল্য ব্যয় হিসেবে বিবেচনা করে। অথচ এমন লোকের অভাব হবে না যারা নির্দ্বিধায় যাত্রাপালা, নাটক ও খেলা দেখে অর্থ অপচয় করছেন না। শুধু বই ক্রয়েই তাদের অনাগ্রহ। অনেক সচেতন ব্যক্তি আবার বইয়ের চড়া দামের কারণে বই ক্রয় থেকে বিরত থাকেন। এক্ষেত্রে তারা আর্থিক অসচ্ছলতার কারণটিকে মুখ্য বিষয় বলে বিবেচনা করেন। প্রকৃত অর্থে জ্ঞান অর্জনে বিমুখতা ও বই পড়ায় অনাগ্রহ এসব চেতনার মূল কারণ। এ সত্য অস্বীকার করার উপায় নেই - যে, বই পাঠের মাধ্যমে চিত্তের যে সুখ অর্জিত হয় তা অতুলনীয়।\nবইয়ের দাম কোনো বিষয় নয়। বই পড়ার আকাঙ্ক্ষা ও ইচ্ছাটাই মূল বিষয়। পৃথিবীতে বই কিনে কেউ দেউলিয়া হয়েছে এমন দৃষ্টান্ত খুঁজে পাওয়া কঠিন। কারণ বই পাঠে যে জ্ঞান অর্জিত হয় সে তুলনায় বইয়ের দাম নগণ্যই বটে।\n(খ)\nভাব-সম্প্রসারণ: অন্যায়কারী এবং অন্যায়কে নতশিরে সহ্যকারী উভয়েই সমান অপরাধী। এ সমাজে কেউ নিজে অন্যায় না করলেই তার কর্তব্য শেষ হয়ে যায় না। প্রাণপণ চেষ্টা দ্বারা অন্যায়কে প্রতিহত করাই সকলের দায়িত্ব ও কর্তব্য।\nপ্রত্যেক মানুষেরই অন্তরে ন্যায়বোধের অস্তিত্ব বিদ্যমান। তার বিবেকের শুভ্র বেদিতে ন্যায়ের আসন পাতা। জগতের সব কাজেই তার বিবেক থেকে আসে অমোঘ নির্দেশ। মানুষকে সেই নির্দেশ পালন করতে হয়। কিন্তু ভীতি ও দুর্বলতার কারণে অনেক সময় মানুষ ন্যায়ের সেই অমোঘ নির্দেশ পালনে পশ্চাৎপদ হয়, সেই পবিত্র দায়িত্ব পালনে কুণ্ঠিত হয়। তাই মুষ্টিমেয় মানুষের অপরাধের প্রতি সংখ্যাগরিষ্ঠ মানুষের রয়েছে অন্যায়কে মানিয়ে চলার মানসিকতা। এ মানসিকতায় কতখানি ক্ষমাশীলতা আর কতখানি ভীরুতা, কতখানি সহনশক্তি আর কতখানি পলায়নপরতা বিদ্যমান তা পরিমাপ করা দুঃসাধ্য। বস্তুত, মানুষ শুধু তিতিক্ষা ও করুণাবশতই অন্যায়কারীকে ক্ষমা করে না; তার এ মানসিকতার পিছনে রয়েছে এক আত্ম পলায়নি মনোভাব। নিজেকে অপরাধীর সংশ্রব থেকে দূরে সরিয়ে রাখাকেই সে নিরাপদ বলে মনে করে। ন্যায়ের নির্দেশ পালনে এ অক্ষমতার অর্থ অন্যায়কে প্রশ্রয় দান। তেমনই অন্যায়কে ক্ষমা করা বা উপেক্ষা করাও অন্যায়কে প্রশ্রয় দেওয়া। এর ফলে অন্যায়কারীরা আরও অন্যায় করার সাহস পায় এবং তাতে পৃথিবী থেকে ন্যায়বোধ ধীরে ধীরে লোপ পায়। কাজেই অন্যায়কারী এবং যে অন্যায় সহ্য করে, তারা উভয়েই দোষী, উভয়েই শাস্তির যোগ্য। অন্যায় আচরণে কেউ কেউ নীরব উদাসীন দর্শকের ভূমিকা পালন করে থাকে। তাতে প্রশ্রয় পেয়ে অন্যায়কারী হয়ে উঠে দুর্বিনীত ও শক্তিশালী। কিন্তু ন্যায়ের রক্ষাকারী বিধাতা বেশিদিন তা সহ্য করেন না। তাঁর রুদ্রতেজে একদিন না একদিন অন্যায়কারী এবং অন্যায়ের প্রশ্রয়দাতা উভয়কে ভোগ করতে হয় কঠিন শাস্তি।\nসৃষ্টিকর্তা অন্যায়কারীকে যেমন ঘৃণা করেন, তেমনই অন্যায় সহ্যকারীকেও ঘৃণা করেন। তাই আমাদের অন্যায় কাজের বিরুদ্ধে প্রতিরোধ গড়ে তুলতে হবে"
        }
      ]
    },
    {
      "number": "5",
      "uddipok": "(ক) মনে করো, তুমি তামিম। দিনাজপুর জিলা স্কুলের দশম শ্রেণির ছাত্র। তোমার বিদ্যালয়ে অনুষ্ঠিত বার্ষিক ক্রীড়া প্রতিযোগিতার বিবরণ দিয়ে একটি প্রতিবেদন তৈরি করো।\nঅথবা,\n(খ) মনে করো, তুমি বকুল। 'দৈনিক সমকাল' পত্রিকার স্টাফ রিপোর্টার। দ্রব্যমূল্য বৃদ্ধির উপর একটি প্রতিবেদন তৈরি করো।",
      "tag": "RB 20",
      "sub_questions": [
        {
          "label": "",
          "question": "",
          "explanation": "(ক)\n৩ ফেব্রুয়ারি ২০২৫\nপ্রধান শিক্ষক\nদিনাজপুর জিলা স্কুল\nবিষয়: বিদ্যালয়ের বার্ষিক ক্রীড়ানুষ্ঠান সম্পর্কিত প্রতিবেদন।\nসূত্র: দি. জি. স্কু. বাক্রী/২০২৫/২৭ (০৭)\nজনাব\nআমি আপনার আদেশানুসারে দিনাজপুর জিলা স্কুলে সম্প্রতি অনুষ্ঠিত বার্ষিক ক্রীড়ানুষ্ঠান সম্পর্কে একটি সংক্ষিপ্ত প্রতিবেদন উপস্থাপন করছি।\nদিনাজপুর জিলা স্কুলে বার্ষিক ক্রীড়ানুষ্ঠান অনুষ্ঠিত\n১. ১ ফেব্রুয়ারি ২০২৫ দিনাজপুর জিলা স্কুলে বার্ষিক ক্রীড়ানুষ্ঠান সম্পন্ন হয়েছে। অন্যান্য বছরের মতো এবারও এই নিয়মিত ক্রীড়া প্রতিযোগিতা আয়োজনের দায়িত্ব ছিল বার্ষিক ক্রীড়া উদ্যাপন কমিটির উপর। কমিটির সদস্যদের একান্ত প্রচেষ্টায় সুন্দরভাবে ক্রীড়ানুষ্ঠানটি পরিচালিত হয়েছে।\n২. এবারের প্রতিযোগিতার বিষয় ছিল খুবই বৈচিত্র্যপূর্ণ। পঁচিশটিরও বেশি বিষয়ে শিক্ষার্থীরা অংশগ্রহণ করে। বিষয়গুলোর মধ্যে উল্লেখযোগ্য- বিভিন্ন রকমের দৌড়, লাফ, লৌহগোলক নিক্ষেপ, বশী নিক্ষেপ, চাকতি নিক্ষেপ, দ্রুত হাঁটা, সাইকেল দৌড় ইত্যাদি। ছাত্র ও ছাত্রীদের জন্য পৃথক পৃথক বিষয় নির্ধারিত ছিল। 'যেমন খুশি তেমন সাজো' এবং আমন্ত্রিত মহিলাদের জন্য 'বালিশ খেলা' অনুষ্ঠানটি হয়েছিল বিশেষ উপভোগ্য। পুরুষ অতিথিদের জন্য ছিল হাঁড়িভাঙা। বিদ্যালয়ের শিক্ষক-শিক্ষিকা ও অন্য কর্মচারীদের জন্যও ছিল প্রতিযোগিতার ব্যবস্থা।\n৩. ক্রীড়া প্রতিযোগিতায় প্রথম, দ্বিতীয় ও তৃতীয় স্থান অধিকারীদের পুরস্কৃত করা হয়। প্রতিযোগিতায় ছেলেদের মধ্যে শ্রেষ্ঠ প্রতিযোগীর গৌরব লাভ করেছিল দশম শ্রেণির ছাত্র মাহফুজ হাসান এবং মেয়েদের মধ্যে শ্রেষ্ঠ হয়েছিল নবম শ্রেণির নীতি পাল।\n৪. বার্ষিক ক্রীড়া প্রতিযোগিতার উদ্বোধন হয়েছিল সকাল নয়টায়। উদ্বোধন করেছিলেন গণপ্রজাতন্ত্রী বাংলাদেশ সরকারের মাননীয় যুব, ক্রীড়া ও সংস্কৃতি প্রতিমন্ত্রী। সারা দিন প্রতিযোগিতা চলার পর বিকেল পাঁচটায় বিজয়ীদের মধ্যে পুরস্কার বিতরণ করেন মাননীয় যুব, ক্রীড়া ও সংস্কৃতি প্রতিমন্ত্রী। অনুষ্ঠানে অভিভাবক ও স্থানীয় বিশিষ্ট ব্যক্তিদের আমন্ত্রণ জানানো হয়েছিল। বিপুলসংখ্যক আমন্ত্রিত অতিথি দিনব্যাপী এ অনুষ্ঠান উপভোগ করেন।\n৫.বিদ্যালয়ের অনেক শিক্ষার্থী এ প্রতিযোগিতায় অংশগ্রহণ করেছিল। বিদ্যালয়ের ক্রীড়া শিক্ষকের নির্দেশনায় শিক্ষার্থীরা ক্রীড়ানুশীলনের প্রতি দারুণভাবে আগ্রহী হয়ে উঠেছিল। তবে ক্রীড়াচর্চায় উৎকর্ষের কিছু অভাব পরিলক্ষিত হয়েছে। বিদ্যালয়ে নিয়মিত খেলাধুলা চর্চার সুযোগ থাকলে শিক্ষার্থীরা আরও বেশি উৎকর্ষ দেখাতে সক্ষম হতো। লেখাপড়ার পাশাপাশি খেলাধুলারও যে প্রয়োজনীয়তা আছে, সে সম্পর্কে কর্তৃপক্ষের সচেতন হওয়া আবশ্যক।\n৬. এবারের ক্রীড়া প্রতিযোগিতা অত্যন্ত উৎসাহ-উদ্দীপনার সঙ্গে উদ্যাপিত হয়েছে। বিদ্যালয়ের বিশাল মাঠ সুন্দরভাবে সাজানো হয়েছিল সুন্দরভাবে। প্রতিযোগীদের কুচকাওয়াজ, তোপধ্বনি, পায়রা ওড়ানো ইত্যাদি আনুষ্ঠানিকতা সম্পাদিত হয়েছে। খেলাধুলার পাশাপাশি বিভিন্ন বিনোদনমূলক অনুষ্ঠান দর্শকদের মনে আনন্দ দিয়েছে। শিক্ষার্থীরা যে শৃঙ্খলার পরিচয় দিয়েছে, তা আজকের দিনে বিরল। প্রধান অতিথির ভাষণ শিক্ষার্থীদের মনে বহুদিন প্রেরণার উৎস হয়ে থাকবে।\n৭. বার্ষিক ক্রীড়ানুষ্ঠানটি বিদ্যালয়ের গৌরবজনক ইতিহাসে নতুন মাত্রা সংযোজন করতে সক্ষম হয়েছে।\nপ্রতিবেদকের নাম ও ঠিকানা : তামিম হাসান দশম শ্রেণি, মানবিক বিভাগ দিনাজপুর জিলা স্কুল\nপ্রতিবেদনের শিরোনাম : দিনাজপুর জিলা স্কুলে বার্ষিক ক্রীড়ানুষ্ঠান অনুষ্ঠিত\nপ্রতিবেদন তৈরির সময় : সকাল ১০টা\nতারিখ\n৩ ফেব্রুয়ারি ২০২৫\n* [এখানে প্রতিষ্ঠান ও প্রতিবেদকের ঠিকানা-সংবলিত খাম আঁকতে হবে।\n(খ)\nদ্রব্যমূল্যের ঊর্ধ্বগতি: জনজীবন বিপর্যন্ত\nস্টাফ রিপোর্টার ॥ ১২ ডিসেম্বর ২০২৪ । সম্প্রতি জনজীবনে দ্রব্যমূল্যের সীমাহীন উর্ধ্বগতি আমাদের চরমভাবে ভাবিয়ে তুলছে। এ অস্বাভাবিক ও আকস্মিক মূল্যবৃদ্ধির ফলে জনসাধারণের ক্রয়ক্ষমতা হ্রাস পেয়েছে। ফলে সমাজে নেমে এসেছে অপ্রত্যাশিত দুর্ভোগ। এর নেপথ্যের কারণ অনুসন্ধান করবেন অর্থনীতিবিদগণ। অভিজ্ঞ মহলের মতে, এ আকস্মিক মূল্যবৃদ্ধির কারণ একাধিক। প্রথমত, এমন নৈরাজ্য এ দেশে চিরন্তন যে, মুনাফালোভী মজুতদাররা প্রায়ই অধিক মুনাফা অর্জনের মানসিকতায় দ্রব্যের দাম বাড়িয়ে দেয়। দ্বিতীয়ত, সরকারি কর্মচারীদের মহার্ঘভাতা বৃদ্ধি। দেশের একটি ক্ষুদ্রতম অংশ এরূপ ভাতা পেলেও অসুবিধার দায়ভার বহন করে সমাজের বৃহত্তম অংশ। লক্ষণীয় ব্যাপার এই যে, সরকার কর্তৃক মহার্ঘভাতা ঘোষণার পরক্ষণেই অজ্ঞাত কারণে বাজারে দ্রব্যের মূল্য বৃদ্ধি পেতে থাকে। সরকারি কর্মচারীগণ যে হারে মহার্ঘভাতা পেয়েছে, দ্রব্যের মূল্য বৃদ্ধি পেয়েছে তার চেয়ে অনেক বেশি। ফলত, সরকারি কর্মচারীরাও সমস্যামুক্ত হতে পারেনি। তাই অবিলম্বে এ অনাকাঙ্ক্ষিত দ্রব্যমূল্য বৃদ্ধিকে জাতীয় সমস্যা হিসেবে চিহ্নিত করে এর প্রতিরোধকল্পে যথাযোগ্য ব্যবস্থা গ্রহণ একান্ত আবশ্যক।\nমূল্যবৃদ্ধি এ দেশে নতুন নয়, তবে বর্তমানে এটি একটি অনিবার্য সমস্যা হয়ে দাঁড়িয়েছে। পৃথিবীর কোনো দেশেই দ্রব্যমূল্য বৃদ্ধিজনিত এমন নাজুক পরিস্থিতি সৃষ্টির ঘটনা বিরল। অন্য দেশে এমনটি ঘটলে বিক্ষোভ দানা বাঁধে, সরকারকে জবাবদিহি করতে হয় জনগণের কাছে। কিন্তু এ দেশের সরলপ্রাণ মানুষ এরূপ কোনো ঘটনা নিয়ে বেশি • মাতামাতি পছন্দ করে না। অবস্থাদৃষ্টে মনে হয়, এ জাতীয় সমস্যা তারা এ দেশে স্বতঃসিদ্ধ বলে ধরে নিয়েছে এবং জনগণ এটাও মনে করে যে, এ বিষয়ে তাদের কোনো দায় নেই। এ রকম পরিস্থিতিতে সাধারণ মানুষের নাভিশ্বাস হলেও দুর্নীতিবাজ কর্মচারী ও মুনাফাখোর ব্যবসায়ীদের পোয়াবারো। এছাড়াও আন্তর্জাতিক বাজারে আমাদের টাকার অবমূল্যায়ন হচ্ছে বারবার। আমাদের উৎপাদিত পণ্য বিশ্ববাজারে প্রতিযোগিতায় টিকতে পারছে না। এসব ঘটনায় কেউ কেউ রাজনৈতিক-অর্থনৈতিক ফায়দা লুটে নিচ্ছে। দেশের বৃহত্তর জনগোষ্ঠীকে এমন অমানবিক সমস্যাপীড়িত করে যারা নিজেদের সুখ-সম্পদ আহরণের চেষ্টায় মন্ড, তারা দেশের শত্রু, জনগণের শত্রু। এসব অসৎ ও দুর্নীতিবাজ লোকদের উৎখাত এখন সময়ের দাবি। এ বিষয়ে। সরকারি-বেসরকারি অভিজ্ঞ মহলের মনোযোগ দেওয়া খুবই জরুরি বলে মনে করে সাধারণ জনগণ।"
        }
      ]
    }
  ]
}