{
  "title": "হলি ক্রস উচ্চ বালিকা বিদ্যালয়, ঢাকা ২০২৪",
  "subtitle": "প্রবন্ধ রচনা(যেকোনো ১টি)(3)",
  "questions": [
    {
      "number": "1",
      "uddipok": "বাংলাদেশের প্রাকৃতিক দুর্যোগ",
      "tag": "DB 23,DIN.B 23,CB 23,SB 23,DIN.B 20",
      "sub_questions": [
        {
          "label": "",
          "question": "",
          "explanation": "ভূমিকা\nপ্রাকৃতিক দুর্যোগ হলো এক ধরনের  দুর্ঘটনা বা বিপর্যয়, যা স্বাভাবিকভাবে প্রকৃতির নিয়মে ঘটে থাকে এবং তার পিছনে মানুষের সরাসরি কোনো ভূমিকা থাকে না। ভৌগোলিক গতভাবে  বাংলাদেশ প্রাকৃতিক দুর্যোগপূর্ণ অবস্থায় অবস্থিত। যার কারনে সারা বছর  বাংলাদেশে নানা ধরনের প্রাকৃতিক দুর্যোগ এই দেশের মানুষের নিত্যসঙ্গী। প্রতি বছর এবং বলা চলে সারা বছর এখানে বিভিন্ন ধরনের প্রাকৃতিক দুর্যোগ দেখা দেয়। যেমন- বন্যা, খরা, ঘূর্ণিঝড়, জলোচ্ছ্বাস, নদী ভাঙন, ভূমিধস, ভূমিকম্প ইত্যাদি।\nপ্রাকৃতিক দুর্যোগ কাকে বলে\nপ্রাকৃতিক দুর্যোগ হলো এমন একটি প্রাকৃতিক ঘটনা যাতে মানুষের জীবনহানি, আঘাত বা অন্যান্য স্বাস্থ্যঝুঁকির প্রভাব, সম্পত্তির ক্ষতি, জীবিকা ও পরিষেবার ক্ষতি, সামাজিক ও অর্থনৈতিক ব্যাঘাত, বা পরিবেশগত ক্ষতির কারণ হতে পারে। ভূমিকম্প, ভূমিধস, আগ্নেয়গিরির অগ্ন্যুৎপাত, বন্যা, হারিকেন, টর্নেডো, তুষার ঝড়, সুনামি, ঘূর্ণিঝড়, দাবানল এবং মহামারীর মতো বিভিন্ন ঘটনা হল প্রাকৃতিক বিপদ বা দুর্যোগ যার কারনে হাজার হাজার মানুষ হতাহত হয় এবং কোটি কোটি টাকার আবাসস্থল ও সম্পত্তি ধ্বংস করে।\nবাংলাদেশে প্রাকৃতিক দুর্যোগের কারণ\nবাংলাদেশে প্রাকৃতিক দুর্যোগের অনেক কারণ রয়েছে।  তার মধ্যে কিছু কারণ হলো:\nভূতাত্ত্বিক অবস্থান:\nবাংলাদেশ একটি ভূমিকম্প প্রবণ এলাকা।আমাদের দেশ  হিমালয়ের পাদদেশে অবস্থিত হওয়ার কারনে  এখানে ভূমিকম্পের ঝুঁকি বেশি।\nআবহাওয়ার অবস্থা:\nবাংলাদেশ একটি উষ্ণ এবং আর্দ্র দেশ। যার কারনে ঘূর্ণিঝড়, বন্যা এবং দাবানলের মতো আবহাওয়ার চরম অবস্থার ঝুঁকিতে রয়েছে।\nজলবায়ু পরিবর্তন:\nজলবায়ু পরিবর্তনের কারনে  বাংলাদেশের প্রাকৃতিক দুর্যোগের ঝুঁকি বাড়ছে। উষ্ণতা বৃদ্ধির ফলে বন্যা, ঘূর্ণিঝড় এবং দাবানলের মতো দুর্যোগের তীব্রতা এবং স্থায়িত্ব বাড়ছে।\nবাংলাদেশ একটি নদীমাতৃক দেশ। প্রতি বছর বর্ষাকালে অতিরিক্ত বৃষ্টিপাতের ফলে বন্যা হয়।\nএছাড়াও বাংলাদেশে প্রাকৃতিক দুর্যোগের ঝুঁকি বাড়াতে মানুষের বিভিন্ন কার্যকলাপ অবদান রাখছে। এর মধ্যে রয়েছে,\nবন উজাড়:\nবন হলো প্রাকৃতিক দুর্যোগের বিরুদ্ধে প্রতিরক্ষার একটি গুরুত্বপূর্ণ হাতিয়ার। বন বৃষ্টিপাত কমাতে, মাটির ক্ষয় রোধ করতে এবং বাতাসের গতি কমাতে সাহায্য করে। বন উজাড়ের ফলে এই সুরক্ষা ব্যবস্থাগুলি দুর্বল হয়ে যাচ্ছে, যার ফলে বন্যা, ভূমিধস এবং অন্যান্য প্রাকৃতিক দুর্যোগের ঝুঁকি বেড়ে যাচ্ছে।\nনদীর তীর ভরাট\n: নদীর তীর ভরাট করার ফলে নদীর গতিপথ পরিবর্তিত হয়। মানুষ প্রতিনিয়ত নদী ভরাট করছে যার জন্য বন্যার ঝুঁকি বাড়ছে এবং নদীর তীরে বসবাসকারী মানুষের জীবনের ঝুঁকি আরো বাড়ছে।\nঅপরিকল্পিত নগরায়ন:\nঅপরিকল্পিত নগরায়নের ফলে নগর এলাকায় জলাবদ্ধতা, ভূমিধস এবং অন্যান্য প্রাকৃতিক দুর্যোগের ঝুঁকি বাড়ছে।\nবাংলাদেশে প্রাকৃতিক দূর্যোগের ভয়াবহতা\nবাংলাদেশে প্রাকৃতিক দুর্যোগের ভয়াবহতা অত্যন্ত ব্যাপক। প্রতি বছর, প্রাকৃতিক দুর্যোগে হাজার হাজার মানুষ মারা যায় এবং বিপুল পরিমাণ সম্পত্তি ক্ষতিগ্রস্ত হয়। পৃথিবীতে যত দূর্যোগপূর্ন দেশ রয়েছে তারমধ্যে বাংলাদেশ অন্যতম। বাংলাদেশে যে প্রাকৃতিক দুর্যোগ দেখা যায় তার রূপ ভয়ংকর। বাংলাদেশে প্রাকৃতিক দুর্যোগ গুলোর মধ্যে রয়েছে বন্য,  খর,  জলোচ্ছ্বাস, ভূমিকম্প, টর্নেডো এবং নদীভাঙ্গন ইত্যাদি।\nবাংলাদেশে সবচেয়ে বেশি ক্ষতি হয় বন্যা, জলোচ্ছ্বাস ও খরায়। একটি গবেষণার মাধ্যমে দেখা গেছে যে, বাংলাদেশে মোট ১০০ বছরে অন্তত ৫৮ টি বড় বড় ঘূর্ণিঝড় হয়েছে, ৫০ বছর হয়েছে ৫৩ টি বন্যা যার মধ্যে ছয়টি মহাপ্লাবন, ১৩৫ বছর সংঘটিত হয়েছে প্রায় ২৯ টির বেশি বড় বড় ভূমিকম্প। বাংলাদেশের ১৯৮০ সাল থেকে ১৯৯৭ সাল পর্যন্ত ছোট বড় সব প্রাকৃতিক দুর্যোগের সংখ্যা দাঁড়িয়েছে মোড ১৬৭ টি এবং এর মধ্যে ১৫ টি অত্যন্ত ভয়াবহ।\nছোট বড় সব প্রাকৃতিক দুর্যোগ মিলে প্রানহানিক সংখ্যা প্রায় ছয় থেকে আট লক্ষ এবং ৩০  হাজার কোটি টাকার সম্পত্তির ক্ষয়ক্ষতি হয়েছে। বিগত দশক গুলোর  মধ্যে ১৯৫২, ১৯৫৪, ১৯৬৪, ১৯৭৪, ১৯৮৭, ১৯৮৮ এবং ১৯৯৬ সালের বন্যা ছিল অনেক  ভয়াবহ। একইভাবে বিগত বছর গুলোর  মধ্যে ১৯৮২, ১৯৮৯ এবং ১৯৯৪ সালের খরায় দেশের উত্তরাঞ্চলের প্রচুর ক্ষয়ক্ষতি হয়।\nকালবৈশাখী\nকালবৈশাখী ঝড় হলো একটি প্রবল বায়ুপ্রবাহ যা বাংলাদেশের গ্রীষ্মকালে (এপ্রিল-মে) সাধারণত দেখা যায়। এটি উত্তর-পশ্চিম থেকে প্রবাহিত হয় বলে ইংরেজিতে একে নরওয়েস্টার বলা হয়। কালবৈশাখী ঝড়ের গতিবেগ ঘণ্টায় ৬০ থেকে ১০০ কিলোমিটার পর্যন্ত হতে পারে। এ ঝড়ের সাথে বৃষ্টি, বজ্রপাত ও শিলাবৃষ্টি হতে পারে।\nকালবৈশাখী ঝড় বিভিন্ন  কারনে হয়ে থাকে। যেমন: কালবৈশাখী ঝড়ের মূল কারণ হলো বায়ুমণ্ডলের অস্থিতিশীলতা। বাংলাদেশের গ্রীষ্মকালে, ভূপৃষ্ঠের তাপমাত্রা ৪০ ডিগ্রি সেলসিয়াস পর্যন্ত উঠতে পারে। এই উচ্চ তাপমাত্রার ফলে ভূপৃষ্ঠের বাতাস গরম হয়ে ওঠে এবং উপরে উঠে যায়। এই গরম বাতাসের জায়গায় শীতল বাতাস প্রবেশ করে। এই শীতল বাতাস উপরে উঠে গরম হয়ে ওঠে এবং আবার উপরে উঠে যায়। এই প্রক্রিয়াটি চলতে থাকে এবং বায়ুমণ্ডল অস্থিতিশীল হয়ে ওঠে। এই অস্থিতিশীল বায়ুমণ্ডলে কালবৈশাখী ঝড়ের সৃষ্টি হয়। কালবৈশাখী ঝড়ের প্রভাব অত্যন্ত ক্ষতিকর। এ ঝড়ের কারণে ঘরবাড়ি, গাছপালা, বিদ্যুতের খুঁটি, টেলিফোন লাইন ইত্যাদি ক্ষতিগ্রস্ত হয়,ফসল নষ্ট হয় পারে,মানুষ আহত বা মারা যেতে পারে।\nটর্নেডো\nবাংলাদেশে টর্নেডো ঝড় তেমন দেখা যায়না।  তবে, ইতিহাসে কয়েকটি উল্লেখযোগ্য টর্নেডো ঝড়ের ঘটনা ঘটেছে এবং মাঝে মাঝেই বিভিন্ন এলাকায় আঘাত হানে। ১৯৮৮ সালের ২৭ মে, একটি মাঝারি আকারের টর্নেডো ঝড় বাংলাদেশের রাজশাহী বিভাগের বিভিন্ন জেলায় আঘাত হানে। এই ঝড়ের ফলে শতাধিক বাড়িঘর ক্ষতিগ্রস্ত হয় এবং প্রায় ২০ জন আহত হয়। এরপরে ১৯৯৬ এবং ২০২০ সালে বাংলাদেশে টর্নেডো ঝড় দেখা দিয়েছিল। মাত্র কয়েক সেকেন্ডের ঝড়ে বাড়ি ঘর লণ্ডভণ্ড করে দিতে পারে টর্নেডো।\nগ্রীষ্মকালে যখন  ভূপৃষ্ঠের তাপমাত্রা ৪০ ডিগ্রি সেলসিয়াস পর্যন্ত উঠতে পারে। এই উচ্চ তাপমাত্রার ফলে ভূপৃষ্ঠের বাতাস গরম হয়ে ওঠে এবং উপরে উঠে যায়। এই গরম বাতাসের জায়গায় শীতল বাতাস প্রবেশ করে। এই শীতল বাতাস উপরে উঠে গরম হয়ে ওঠে এবং আবার উপরে উঠে যায়। এই প্রক্রিয়াটি চলতে থাকে এবং বায়ুমণ্ডল অস্থিতিশীল হয়ে ওঠে। এই অস্থিতিশীল বায়ুমণ্ডলে টর্নেডো ঝড়ের সৃষ্টি হয়।\nলবণাক্ততা\nলবণাক্ততার কারণে বাংলাদেশের উপকূলীয় এলাকায় বসবাসকারী মানুষ বিশেষভাবে ক্ষতিগ্রস্ত হয়। এদের মধ্যে কৃষক, জেলে, শ্রমিক এবং অন্যান্য পেশাজীবীরা রয়েছে। লবণাক্ততার কারণে এসব মানুষের জীবিকা নির্বাহ, খাদ্য নিরাপত্তা এবং স্বাস্থ্য সমস্যার মুখোমুখি হতে হয়।\nলবণাক্ততা মাটির উর্বরতা হ্রাস করে। ফলে ফসল ফলানো কঠিন হয়ে পড়ে। এতে করে কৃষকদের জীবিকা নির্বাহে ব্যাঘাত ঘটে। বাংলাদেশে লবনাক্ততা সমস্যা বেড়ে যাওয়ার কারনে লবণাক্ত পানি পান করে  মানুষের স্বাস্থ্য সমস্যা দেখা দিচ্ছে।  এতে করে ডায়রিয়া, কলেরা, কিডনি রোগ বেড়ে যাচ্ছে। এছাড়াও লবণাক্ততা ফসলের ফলন কমিয়ে দেয়। ফলে খাদ্য নিরাপত্তা হুমকির মুখে পড়ে।\nবাংলাদেশের দক্ষিনাঞ্চলে লবনাক্ততা সমস্যা অনেক বেশি দেখা দেয়। যার কারনে নদী এবং সমূদ্রের আশেপাশের জমি গুলোরে ফসল চাষ করা যায়না।\nশিলাবৃষ্টি\nবাংলাদেশে প্রতি বছর শিলাবৃষ্টির ঘটনা ঘটে। এই ঘটনায় ব্যাপক ক্ষয়ক্ষতি হয়। শিলাবৃষ্টি হলো এক ধরনের বজ্রঝড় যা বৃষ্টিপাত হিসাবে বরফ তৈরি করে। শিলাবৃষ্টির মূল কারণ হলো বায়ুমণ্ডলের অস্থিতিশীলতা। বজ্রঝড়ের সময়, বায়ুমণ্ডলে প্রচুর পরিমাণে ঠান্ডা বাতাস এবং উষ্ণ বাতাস মিশ্রিত হয়। এই মিশ্রণের ফলে বায়ুমণ্ডলে অস্থিতিশীলতা তৈরি হয়। এই অস্থিতিশীল বায়ুমণ্ডলে শিলাবৃষ্টির সৃষ্টি হয়। বাংলাদেশে শিলাবৃষ্টি সাধারণত বৈশাখ এবং জ্যৈষ্ঠ মাসে হয়। বাংলাদেশে শিলাবৃষ্টির প্রাদুর্ভাব বেশি দেখা যায় উত্তরাঞ্চলে, বিশেষ করে রংপুর, দিনাজপুর, ঠাকুরগাঁও, পঞ্চগড় এবং লালমনিরহাট জেলায়। এছাড়াও, রাজশাহী, বগুড়া, গাইবান্ধা এবং সিরাজগঞ্জ জেলায়ও শিলাবৃষ্টির ঘটনা ঘটে। বাংলাদেশে প্রতি বছর শিলাবৃষ্টি দেখা যায়৷ যার ফলে জমির ফষল নষ্ট হয় এবং গাছপালা ভেঙ্গে যায়।\nঅতিবৃষ্টি\nবাংলাদেশ একটি উপকূলীয় দেশ। এই কারণে, এ দেশটি মৌসুমী বায়ুর প্রভাবে প্রভাবিত হয়। মৌসুমী বায়ু হলো একটি উষ্ণ এবং আর্দ্র বাতাস যা ভারত মহাসাগর থেকে বাংলাদেশে প্রবেশ করে। মৌসুমী বায়ুর প্রভাবে বাংলাদেশে জুন থেকে সেপ্টেম্বর মাস পর্যন্ত বর্ষাকাল হয়। এই সময় প্রচুর পরিমাণে বৃষ্টিপাত হয়। এই বৃষ্টিকেই অতিবৃষ্টি বলা হয়। বাংলাদেশে অতিবৃষ্টি সাধারণত জুন থেকে সেপ্টেম্বর মাস পর্যন্ত হয়। এই সময় মৌসুমী বায়ু বাংলাদেশে প্রবেশ করে এবং প্রচুর পরিমাণে বৃষ্টিপাত হয়। অতিবৃষ্টির কারনে মানুষের ঘরবাড়ি, ফসল, রাস্তাঘাট সব নষ্ট হয়ে যায়। অতিবৃষ্টির কারনে সৃষ্ট বন্যায় মানুষের ঘর বাড়ি, ফসল, গরু ছাগল সব কিছু ভেসে যায়। প্রতি বছর বাংলাদেশের নিম্নাঞ্চল গুলো অতিবৃষ্টির কারনে সবচেয়ে বেশি ক্ষতিগ্রস্ত হয়।\nবন্যা\nবন্যা হলো এমন একটি প্রাকৃতিক দুর্যোগ যাতে নদী, খাল, বা অন্য কোনো জলাশয়ের পানি বেড়ে স্বাভাবিক সীমা ছাড়িয়ে প্লাবিত হয়। বন্যা ফসল, সম্পত্তি এবং জনজীবনে ব্যাপক ক্ষয়ক্ষতি করতে পারে। বন্যার প্রধান কারণ হলো অতিবৃষ্টি। অতিবৃষ্টির কারণে নদীর পানি বেড়ে প্লাবিত হয়। এছাড়াও, নদীর তলদেশের মাটি ক্ষয় হলেও বন্যা হতে পারে। এই ক্ষয়ের ফলে নদীর ধারণ ক্ষমতা কমে যায় এবং অতিরিক্ত পানি প্লাবিত হয়।  বাংলাদেশের সবচেয়ে ভয়ংকর বন্যা হয়েছিল ১৯৫২, ১৯৫৪, ১৯৬৮, ১৯৭৪, ১৯৮৭, ১৯৮৮ ১৯৯৮, ২০০৩ ও ২০০৪ সালে। বর্তমানে বন্যাকে দেশের অর্থনৈতিক প্রবৃদ্ধি ও উন্নয়নের প্রধান অন্তরায় হিসেবে দায়ী করা হয়েছে। বন্যা বিপুল ক্ষতি সাধন করে  মানুষের। বন্যার কারনে মানুষের ফসলি জমি ডুবে নষ্ট হয়ে যায়। ফলে কৃষকেরা ফসল ঘরে তুলতে পারেনা। যার কারনে দেশে খাবার সংকট পরে। বন্যার কারনে পানিবাহিত বিভিন্ন রোগ বেড়ে যায়। মানুষ গরু ছাগল সব কিছু বন্যার পানিতে ভেসে যায়।\nঘূর্ণিঝড় ও জলোচ্ছাস\nবাংলাদেশ একটি ঘূর্ণিঝড় ও জলোচ্ছ্বাস প্রবণ দেশ। বাংলাদেশে প্রতি বছর ঘূর্ণিঝড় ও জলোচ্ছাস হয়। সাইক্লোন বা ঘূর্ণিঝড় হল একটি নিম্নচাপ কেন্দ্রের চারপাশে ঘূর্ণায়মান প্রচণ্ড বাতাসের একটি শক্তিশালী ঝড়। এই ঝড়গুলি সাধারণত ক্রান্তীয় অঞ্চলে সৃষ্টি হয়, যেখানে সমুদ্রের জলের তাপমাত্রা ২৬.৫ ডিগ্রি সেলসিয়াসের বেশি থাকে। সাইক্লোন এর ঘূর্ণন উত্তর গোলার্ধে ঘড়ির কাঁটার বিপরীত দিকে এবং দক্ষিণ গোলার্ধে ঘড়ির কাঁটার দিকে হয়। ঘূর্ণিঝড় কেন্দ্রে বাতাসের গতিবেগ ঘণ্টায় ১১৯ কিলোমিটারের বেশি হলে তাকে ঘূর্ণিঝড় বলা হয়।\nঘূর্ণিঝড়ের কেন্দ্র বা চোখে যখন বাতাসের চাপ খুব কম থাকে তখন  কেন্দ্রের কাছাকাছি অঞ্চলে সমুদ্রের পানি ফুলে ওঠে। একেই জলোচ্ছ্বাস বলে। সাধারনত যখন  দ্বীপাঞ্চল বা উপকূল দিয়ে ঘূর্ণিঝড় বয়ে যায় তখন ওই  সময় ঝড়ের ঢেউ ও জোয়ার এসে প্লাবন ঘটায়। তারপর ঝড়ের চক্ষু যদি সে স্থান দিয়ে অতিক্রম করে তখন  ঝড়ের ঢেউ, ঝড়ের জোয়ার ও জলোচ্ছ্বাস এই তিনটি একত্রিত হতে  ঐ স্থানের বিরাট অংশ ডুবে যায়। অনেকের ধারনা অমাবস্যা বা পূর্ণিমার ভরা কটালের সময় যদি জলোচ্ছ্বাস হয়, তবে তার ফল বেশি ভয়ংকর হয়।\nখড়া\nখড়া হলো এমন একটি প্রাকৃতিক দুর্যোগ যাতে কোন অঞ্চলে স্বাভাবিকের চেয়ে অনেক কম বৃষ্টিপাত হয়। খরার ফলে জলসম্পদের তীব্র ঘাটতি দেখা দেয়, যা ফসল, সম্পত্তি এবং জনজীবনে ব্যাপক ক্ষয়ক্ষতি করতে পারে। খড়া বিভিন্ন কারনে হয়ে থাকে। বাংলাদেশ একটি খড়াপ্রবণ দেশ। বাংলাদেশের উত্তর-পশ্চিমাঞ্চল, দক্ষিণাঞ্চল এবং উপকূলীয় এলাকাগুলো অনেক বেশি খড়াপ্রবণ। খড়া সাধারণত বর্ষা মৌসুমের আগে দেখা দেয়৷ খড়ার কারনে ফসলি জমি গুলোতে কোনো পানি থাকেনা৷ যার ফলে কৃষকরা ফসল উৎপাদন করতে পারেনা। মাঠ ঘাট ফেটে চৌচিড় হয়ে যায় খড়ার কারনে। খড়া থেকে বাচার জন্য কৃষকেরা সেচের মাধ্যমে ফসলে পানি দেয়।\nনদী ভাঙ্গন\nনদীভাঙ্গন হলো এমন একটি প্রাকৃতিক দুর্যোগ যাতে নদীর পাড় ভেঙে নদীর পানি নিচের দিকে প্রবাহিত হয়। নদীভাঙ্গনের ফলে বিস্তীর্ণ এলাকা প্লাবিত হয় এবং ফসল, সম্পত্তি এবং জনজীবনে ব্যাপক ক্ষয়ক্ষতি হয়। নদীভাঙ্গনের প্রধান কারণ হলো নদীর তীরবর্তী এলাকার মাটির ক্ষয়।  বাংলাদেশ একটি নদীভাঙ্গনপ্রবণ দেশ। বাংলাদেশে প্রতি বছর নদীভাঙ্গন হয়। নদীভাঙ্গনের কারনে প্রতিবছর বাংলাদেশের নদী এলাকার হাজার হাজার মানুষের ঘর বাড়ি নদীর গর্ভে চলে যায়। ফসলি জমি নদীতে চলে যায়। বাংলাদেশে নদীভাঙ্গন নিয়ন্ত্রণের জন্য সরকারের বিভিন্ন পদক্ষেপ রয়েছে। যেমন:\nনদীর তীরবর্তী এলাকায় গাছপালা রোপণ করা।\nনদীর তীর কে শক্তিশালী করার জন্য বাঁধ, বেড়িবাঁধ ইত্যাদি নির্মাণ করা।\nনদীর গতিবিধি পরিবর্তন রোধ করার জন্য ব্যবস্থা নেওয়া।\nজনসাধারণকে নদী ভাঙ্গন সম্পর্কে সচেতনতা বৃদ্ধি করা।\nভূমিধ্বস ও ভূমিক্ষয়\nভূমিধ্বস হলো এমন একটি প্রাকৃতিক দুর্যোগ যাতে পাহাড়-পর্বতের গা থেকে মাটির ঢালু অংশ ভেঙে নিচে নেমে আসে। ভূমিধ্বসের ফলে বিস্তীর্ণ এলাকা ক্ষতিগ্রস্ত হয়। ভূমিধ্বসের প্রধান কারণ হলো মাটির অস্থিতিশীলতা। ভারী বৃষ্টিপাতের ফলে মাটি নরম হয়ে যায় এবং ভূমিধ্বসের ঝুঁকি বাড়ে। ভূমিকম্পের ফলে মাটির গঠন পরিবর্তিত হয় এবং ভূমিধ্বসের ঝুঁকি বাড়ে। এছাড়াও গাছপালা কেটে ফেলা, ভূমিতে অতিরিক্ত চাপ প্রয়োগ করা ইত্যাদি মানবসৃষ্ট কারণেও ভূমিধ্বস হতে পারে।\nভূমিক্ষয় হলো এমন একটি প্রক্রিয়া যাতে মাটির উপরের অংশ ধীরে ধীরে অপসারিত হয়। ভূমিক্ষয়ের ফলে মাটির উর্বরতা হ্রাস পায় এবং ফসলের ক্ষতি হয়। ভূমিক্ষয়ের প্রধান কারণ হলো মাটির উপরের অংশে গাছপালা না থাকা। গাছপালা মাটিকে ধরে রাখতে সাহায্য করে। গাছপালা না থাকলে মাটি সহজেই নষ্ট হয়ে যায়।\nভূমিকম্প\nভূমিকম্প হলো এমন একটি প্রাকৃতিক দুর্যোগ যাতে ভূ-পৃষ্ঠে কম্পন হয়। এই কম্পনটি পৃথিবীর ভূত্বকের নিচে থাকা টেকটনিক প্লেটগুলো নড়াচড়ার কারণে হয়। বাংলাদেশ একটি ভূমিকম্প প্রবণ দেশ। কারণ, বাংলাদেশ ভারতীয়, ইউরেশীয় এবং মিয়ানমার টেকটনিক প্লেটের সংযোগস্থলে অবস্থিত। এই প্লেটগুলোর নড়াচড়ার ফলে বাংলাদেশে মাঝেমাঝেই ভূমিকম্প অনুভূত হয়। ভূমিকম্পের মাত্রা নির্ণয় করা হয় রিখটার স্কেলে। রিখটার স্কেলে ভূমিকম্পের মাত্রা ০ থেকে ৯ পর্যন্ত হয়। ০ মাত্রার ভূমিকম্প অনুভূত হয় না। ৯ মাত্রার ভূমিকম্প সবচেয়ে ভয়াবহ। বাংলাদেশে সাধারণত ৪ থেকে ৬ মাত্রার ভূমিকম্প অনুভূত হয়। এই মাত্রার ভূমিকম্পে ক্ষয়ক্ষতি কম হয়। তবে ৭ বা তার বেশি মাত্রার ভূমিকম্প হলে ব্যাপক ক্ষয়ক্ষতি হতে পারে।\nআর্সেনিক\nবাংলাদেশে আর্সেনিক সমস্যা একটি গুরুতর জনস্বাস্থ্য সমস্যা। বাংলাদেশে ভূগর্ভস্থ পানিতে আর্সেনিকের উপস্থিতি বিশ্বের মধ্যে সর্বোচ্চ। ২০২৩ সালের হিসাবে, বাংলাদেশের ৪৭টি জেলার ২৩৩টি উপজেলার ২,০০০ ইউনিয়নের ৩১,৪৯৭টি গ্রাম আর্সেনিক দূষণের শিকার। এসব এলাকায় ৫% নলকূপের পানিতে আর্সেনিক পাওয়া যায়। বাংলাদেশে আর্সেনিক দূষণের কারণ হলো ভূগর্ভস্থ পানিতে আর্সেনিকের উপস্থিতি। আর্সেনিক একটি বিষাক্ত উপাদান। এটি মানবদেহে বিভিন্ন রোগের কারণ হতে পারে। যার মধ্যে রয়েছে: ত্বকের রোগ, যেমন ত্বকের কালো দাগ, ফোসকা, ঘা ইত্যাদি। বাংলাদেশের উত্তর-পশ্চিম, দক্ষিণ-পশ্চিম এবং দক্ষিণ-পূর্বাঞ্চলে আর্সেনিক বেশি। এসব এলাকায় মাটিতে আর্সেনিকের উপস্থিতি বেশি। ভূগর্ভস্থ পানি মাটিতে দিয়ে প্রবাহিত হওয়ার ফলে এই এলাকার ভূগর্ভস্থ পানিতে আর্সেনিকের উপস্থিতি বেড়ে যায়।\nবাংলাদেশের ঘূর্ণিঝড় প্রবন এলাকা\nবাংলাদেশের দক্ষিণ-পশ্চিম উপকূলীয় অঞ্চল ঘূর্ণিঝড় প্রবণ এলাকা। এই এলাকায় প্রতি বছর ঘূর্ণিঝড় আঘাত হানে। বাংলাদেশে ঘূর্ণিঝড় প্রবন এলাকাগুলো হলো:\nক. চট্টগ্রাম বিভাগ:\nচট্টগ্রাম, কক্সবাজার, নোয়াখালী\nখ. বরিশাল বিভাগ:\nবরিশাল, পটুয়াখালী, ঝালকাঠি, ভোলা। এই এলাকাগুলোতে ঘূর্ণিঝড়ের কারণে জলোচ্ছ্বাস, ঝড়ো হাওয়া, ভারী বৃষ্টিপাত ইত্যাদি প্রাকৃতিক দুর্যোগ দেখা দেয়। এই দুর্যোগের কারণে ব্যাপক ক্ষয়ক্ষতি হয়।\nবাংলাদেশ সরকার ঘূর্ণিঝড়ের ঝুঁকি মোকাবেলায় বিভিন্ন পদক্ষেপ গ্রহণ করেছে। এর মধ্যে রয়েছে:\nঘূর্ণিঝড় পূর্বাভাস ও সতর্কতা ব্যবস্থাপনা: আবহাওয়া অধিদপ্তর ঘূর্ণিঝড়ের পূর্বাভাস ও সতর্কতা জারি করে।\nঘূর্ণিঝড় আশ্রয় কেন্দ্র নির্মাণ: ঘূর্ণিঝড়ের সময় আশ্রয় নেওয়ার জন্য ঘূর্ণিঝড় আশ্রয় কেন্দ্র নির্মাণ করা হয়েছে।\nঘূর্ণিঝড়ে ক্ষতিগ্রস্তদের পুনর্বাসন: ঘূর্ণিঝড়ে ক্ষতিগ্রস্তদের পুনর্বাসনের জন্য সরকারের বিভিন্ন প্রকল্প গ্রহণ করেছে।\nপ্রাকৃতিক দূর্যোগের কারনে ক্ষয় ক্ষতি\nপ্রাকৃতিক দুর্যোগের কারণে ক্ষয়ক্ষতি বিভিন্ন ধরনের হতে পারে। এর মধ্যে রয়েছে:\nমানুষের প্রাণহানি:\nপ্রাকৃতিক দুর্যোগের কারণে মানুষের প্রাণহানি হতে পারে। যেমন, ঘূর্ণিঝড়ের কারণে জলোচ্ছ্বাসে মানুষ ভেসে যায় ভূমিকম্পের কারণে ভবন ধসে পড়ে মানুষ মারা যায়, বন্যায় মানুষ পানিতে ডুবে মারা যায়।\nসম্পত্তির ক্ষতি:\nপ্রাকৃতিক দুর্যোগের কারণে সম্পত্তির ক্ষতি হতে পারে। যেমন, ঘূর্ণিঝড়ের কারণে ঘরবাড়ি, রাস্তাঘাট, বিদ্যুৎ সরবরাহ, যোগাযোগ ব্যবস্থা ইত্যাদি ক্ষতিগ্রস্ত হতে পারে, ভূমিকম্পের কারণে ভবন ধসে পড়ে সম্পত্তি ক্ষতিগ্রস্ত হতে পারে, বন্যায় ফসল নষ্ট হয়ে সম্পত্তি ক্ষতিগ্রস্ত হতে পারে।\nপরিবেশের ক্ষতি:\nপ্রাকৃতিক দুর্যোগের কারণে পরিবেশের ক্ষতি হতে পারে। যেমন, বন্যায় নদীর তীরবর্তী এলাকায় পরিবেশের ক্ষতি হতে পারে, ভূমিকম্পের কারণে মাটির উর্বরতা হ্রাস পেতে পারে, আগ্নেয়গিরির অগ্ন্যুৎপাতের কারণে বায়ু দূষিত হতে পারে।\nসামাজিক ক্ষতি:\nপ্রাকৃতিক দুর্যোগের কারণে সামাজিক ক্ষতি হতে পারে। যেমন, ঘূর্ণিঝড়ের কারণে আশ্রয়হীন মানুষের সংখ্যা বৃদ্ধি পেতে পারে, ভূমিকম্পের কারণে বিচ্ছিন্ন জনগোষ্ঠীর সংখ্যা বৃদ্ধি পেতে পারে, বন্যায় খাদ্য সংকট দেখা দিতে পারে।\nদূর্যোগ মোকেবেলায় করনীয়\nপ্রাকৃতিক দুর্যোগ সম্পর্কে জনসচেতনতা বৃদ্ধি করা:\nপ্রাকৃতিক দুর্যোগ সম্পর্কে জনগণের মধ্যে সচেতনতা বৃদ্ধি করা জরুরি। এজন্য সরকার, বেসরকারি সংস্থা ও গণমাধ্যমের মাধ্যমে বিভিন্ন প্রচারণামূলক কার্যক্রম পরিচালনা করা যেতে পারে।\nপ্রাকৃতিক দুর্যোগের পূর্বাভাস ও সতর্কতা ব্যবস্থাপনা জোরদার করা:\nপ্রাকৃতিক দুর্যোগের পূর্বাভাস ও সতর্কতা ব্যবস্থাপনা জোরদার করা দরকার। এজন্য আবহাওয়া সংস্থার কার্যক্রমকে আরও উন্নত করা এবং জনগণকে দ্রুত সতর্ক করার ব্যবস্থা গ্রহণ করা জরুরি।\nপ্রাকৃতিক দুর্যোগের ঝুঁকিপূর্ণ এলাকা চিহ্নিতকরণ ও ব্যবস্থাপনা করা: প্রাকৃতিক দুর্যোগের ঝুঁকিপূর্ণ এলাকা চিহ্নিত করে সেসব এলাকায় বিশেষ ব্যবস্থা গ্রহণ করা দরকার। যেমন, ঝুঁকিপূর্ণ এলাকায় বসবাসরত মানুষের মধ্যে সচেতনতা বৃদ্ধি করা, আশ্রয়কেন্দ্র নির্মাণ করা, ঝুঁকিপূর্ণ ভবনগুলো সংস্কার করা ইত্যাদি।\nপ্রাকৃতিক দুর্যোগের পূর্বাভাস ও সতর্কতা নির্দেশনা অনুসরণ করা:\nপ্রাকৃতিক দুর্যোগের পূর্বাভাস ও সতর্কতা নির্দেশনা অনুসরণ করা জরুরি। যেমন, ঘূর্ণিঝড়ের পূর্বাভাস পেলে নিরাপদ স্থানে আশ্রয় নেওয়া, বন্যা হলে উঁচু স্থানে আশ্রয় নেওয়া ইত্যাদি।\nদুর্যোগে ক্ষতিগ্রস্তদের সাহায্য করা:\nদুর্যোগে ক্ষতিগ্রস্তদের সাহায্য করা জরুরি। যেমন, খাদ্য, ওষুধ, জল, বিদ্যুৎ, যোগাযোগ ব্যবস্থা ইত্যাদি সরবরাহ করা।\nপ্রাকৃতিক দুর্যোগ প্রতিকার\nদুর্যোগের প্রভাব হ্রাস করার জন্য ব্যবস্থা গ্রহণ করা জরুরি। যেমন, বনায়ন বৃদ্ধি করা, নদীর তীরবর্তী এলাকায় বাঁধ নির্মাণ করা, ঝুঁকিপূর্ণ ভবনগুলো ভেঙে ফেলা ইত্যাদি।\nঘূর্ণিঝড়ের পূর্বাভাস ও সতর্কতা ব্যবস্থাপনা জোরদার করলে অনেকাংশেই ক্ষয় ক্ষতির পরিমান কমানো সম্ভব। তাই ঘূর্ণিঝড়ের ঝুঁকিপূর্ণ এলাকায় বসবাসরত মানুষের মধ্যে সচেতনতা বৃদ্ধি করতে হবে  এবং আশ্রয়কেন্দ্র নির্মাণ করতে হবে।\nবন্যা প্রতিরোধ করার জন্য নদীর তীরবর্তী এলাকায় বাঁধ নির্মাণ করতে হবে। নদীর আশেপাশের তীরে বেশি করে গাছ লাগাতে হবে।\nভূমিকম্প প্রতিরোধ করার জন্য ভূমিকম্পের ঝুঁকিপূর্ণ এলাকায় বসবাসরত মানুষের মধ্যে সচেতনতা বৃদ্ধি করতে হবে  এবং ভবন নির্মাণে প্রয়োজনীয় ব্যবস্থা গ্রহণ করতে হবে৷\nঅগ্ন্যুৎপাত প্রতিরোধ করার জন্য  অগ্ন্যুৎপাতের ঝুঁকিপূর্ণ এলাকায় বসবাসরত মানুষের মধ্যে সচেতনতা বৃদ্ধি করা এবং প্রয়োজনীয় ব্যবস্থা গ্রহণ করা।\nপ্রাকৃতিক দূর্যোগ মোকাবেলায় জনসাধারণের কর্তব্য:\nপ্রাকৃতিক দুর্যোগ মোকাবেলা করার জন্য সাধারন মানুষকে  পূর্বাভাস ও সতর্কতা নির্দেশনা অনুসরণ করতে হবে৷ যেমন, ঘূর্ণিঝড়ের পূর্বাভাস পেলে নিরাপদ স্থানে আশ্রয় নিতে হবে, বন্যা হলে উঁচু স্থানে আশ্রয় নিতে হবে  ইত্যাদি।\nযাদের সামর্থ্য আছে তারা প্রাকৃতিক দুর্যোগে ক্ষতিগ্রস্তদের সাহায্য করতে পারে।  গরীব, অসহায় ও বয়স্কদের মাঝে খাদ্য, ওষুধ, জল, বিদ্যুৎ, যোগাযোগ ব্যবস্থা ইত্যাদি সরবরাহ করতে হবে।\nপ্রাকৃতিক দুর্যোগের প্রভাব হ্রাস করার জন্য সবাই মিলে ব্যবস্থা গ্রহন করতে হবে৷ যেমন সবাইকে  বনায়ন বৃদ্ধি করার জন্য উৎসাহ প্রদান করা, নদীর তীরবর্তী এলাকায় বাঁধ নির্মাণ করা, ঝুঁকিপূর্ণ ভবনগুলো ভেঙে ফেলা ইত্যাদি কাজে উৎসাহ প্রদান করতে হবে৷\nপরিবেশের সুরক্ষায় ভূমিকা পালন করে প্রাকৃতিক দুর্যোগের ঝুঁকি কমানো সম্ভব। তাই  বেশি বেশি গাছ লাগানো, জলাধার সংরক্ষণ করা, পানির অপচয় রোধ করা ইত্যাদি ব্যাপারে পদক্ষেপ গ্রহণ করতে হবে।\nসবাই মিলে সরকারের দুর্যোগ ব্যবস্থাপনা কর্মসূচিতে অংশগ্রহণ করতে হবে।  সরকারের দুর্যোগ ব্যবস্থাপনা কর্মসূচিতে অংশগ্রহণ করে সাধারণ মানুষ প্রাকৃতিক দুর্যোগ মোকাবেলায় সহায়তা করতে পারে।\nদুর্যোগ মোকাবিলায় প্রশিক্ষণ গ্রহণ করলে  সাধারণ মানুষ নিজেদের এবং অন্যের জীবন রক্ষা করতে পারে। তাই নিজে,  পরিবারের সদস্যদের এবং প্রতিবেশীদের প্রশিক্ষন গ্রহন করতে সাহায্য করতে হবে৷\nউপসংহার\nপ্রাকৃতিক দুর্যোগ বাংলাদেশের সমস্যা গুলোর মধ্যে  অন্যতম প্রধান সমস্যা। বিভিন্ন  কারণে বাংলাদেশ প্রাকৃতিক দুর্যোগের দেশে পরিণত হয়েছে। প্রাকৃতিক দুর্যোগের কারনে বাংলাদেশ অগ্রগতির ধারা থেকে পিছিয়ে যাচ্ছে। প্রাকৃতিক দুর্যোগের জন্য  প্রতি বছরই এ দেশের জনগণের জান-মাল, সহায়-সম্পত্তি, প্রকৃতি ও পরিবেশের বিপুল ক্ষতি সাধিত হচ্ছে। প্রাকৃতিক দুর্যোগকে কখনো বন্ধ  সম্ভব নয়। তবুও পৃথিবীর অন্যান্য উন্নত দেশের মতো আমাদের দেশের সরকার এবং সাধারন মানুষ যদি পরিকল্পিত দুর্যোগ ব্যবস্থাপনা কাঠামো গড়ে তোলার চেষ্টা করি তাহলে এর  দ্বারা ক্ষয়ক্ষতির পরিমাণ অনেকাংশে কমিয়ে আনা সম্ভব।"
        }
      ]
    },
    {
      "number": "2",
      "uddipok": "মানবকল্যাণে বিজ্ঞান",
      "tag": "MB 22,RB 22,DIN.B 22,CTG.B 22,SB 22,JB 22,BB 22,DB 20,MB 20,RB 20,CTG.B 20,CB 20,DIN.B 20,SB 20,JB 20,BB 20",
      "sub_questions": [
        {
          "label": "",
          "question": "",
          "explanation": "ভূমিকা – বিজ্ঞান আধুনিক সভ্যতার আশীর্বাদ।  অন্ধকার জীবন থেকে মানুষকে আলোর পথে নিয়ে এসেছে বিজ্ঞান ও প্রযুক্তি সেবা। প্রাচীন থেকে আধুনিক ধারার জীবন যাপনে মানুষকে দিনের-পর-দিন নতুনত্ব উপহার দিয়ে চলেছে বিজ্ঞান। প্রতিদিনের জীবনে বিজ্ঞানের আবিষ্কার কোন না কোন ভাবে মানুষকে সহায়তা করছে ফলে মানুষের জীবন  সহজ থেকে সহজতর হচ্ছে। বিজ্ঞান শব্দের আভিধানিক অর্থ ‘বিশেষ জ্ঞান’। পার্থিব জগতের কল্যাণের জন্য বিশেষ জ্ঞান সৃষ্টি করায় বিজ্ঞানের অন্যতম লক্ষ্য। বিজ্ঞানের আবিষ্কার মানুষকে ক্রমবিবর্তনের মধ্য দিয়ে পৌঁছে দিয়েছে আধুনিক সভ্যতার চরম শিখরে।সারা পৃথিবীতে আজ বিজ্ঞানের জয়ধ্বনি। বিজ্ঞান ও প্রযুক্তি ব্যতীত মানুষ এক মুহূর্ত বাঁচতে পারবে না। বিজ্ঞানের ছোঁয়া  যে দেশে পড়েনি সে দেশ কোনভাবেই উন্নতি লাভ করতে পারেনি। মানুষের জীবনে বিজ্ঞানের ছোঁয়া কতটা লেগেছে তা প্রতিদিনকার জীবনকে দেখলেই আমরা অনুভব করতে পারি।মানব কল্যাণে বিজ্ঞান ও প্রযুক্তি প্রতিনিয়ত অবদান রেখে  চলেছে।\nবিজ্ঞানের আবিষ্কার- বিজ্ঞানের বিচিত্র আবিষ্কার মানুষের জীবনে সুফল বয়ে এনেছে। মানুষের জীবনে পরিপূর্ণতা এনে দিয়েছে বিজ্ঞান। গুহাবাসী মানুষ আলোকিত জীবনের প্রথম ধাপে আবিষ্কার করেছিল  আগুন। বিজ্ঞানের  পদযাত্রা শুরু হয়েছিল আগুন জ্বালানোর মধ্য দিয়ে।এরপর মানুষের জীবনে যে আবিষ্কারটি গতি এনে দিয়েছে তা হল চাকা আবিষ্কার। পণ্য পরিবহন ও এক স্থান থেকে অন্য স্থানে যেতে মানুষকে চাকা সহায়ক ভূমিকা পালন করেছে। এরপর থেকে মানুষকে আর থেমে থাকতে হয়নি আগুনে পুড়িয়ে  তৈরি হয়েছে নতুন নতুন যন্ত্রপাতি। এক স্থান থেকে অন্য স্থানে মানুষ  পৌঁছে গেছে চাকায়  চালিত বাহনের মাধ্যমে। সমাজের যত পরিবর্তন হয়েছে মানুষের জ্ঞান বিজ্ঞানের  জিজ্ঞাসা ততই বেড়েছে। আকাশ, জল, স্থল  সম্পর্কে মানুষের কৌতূহল বৃদ্ধি পেয়েছে ফলে আবিষ্কারের নেশা  মানুষকে তাড়িত করে।\nবিংশ শতাব্দীর বিজ্ঞান- বিজ্ঞানের জয়যাত্রা প্রাচীনকাল থেকে শুরু হলেও বিংশ শতাব্দীতে এসে সমৃদ্ধি লাভ করেছে। বিজ্ঞানের আবিষ্কার মানুষের জীবনকে যেমন সহজ করেছে তেমনি প্রকৃতিকে নিয়ন্ত্রণ করার কিছুটা সক্ষমতা তৈরি করেছে। বিজ্ঞানের বহুমুখী আবিষ্কার প্রাত্যহিক জীবনকে সহজ করে দিয়েছে। বিজ্ঞানের বিভিন্ন আবিষ্কার মানুষ তার প্রয়োজন মত ব্যবহার করছে। বিজ্ঞানের জয়যাত্রা একবিংশ শতাব্দীতে অব্যাহত থাকবে এবং পৃথিবীকে  নিয়ে যাবে সমৃদ্ধির চরম শিখরে। বিজ্ঞানের বহুমুখী আবিষ্কার পৃথিবীকে দেখাবে নতুন দিগন্ত।বিংশ শতাব্দীতে আমরা উপলব্ধি করতে পারছি বিজ্ঞানের আবিষ্কার ছাড়া সমৃদ্ধি অর্জন কোনভাবেই সম্ভব না।\nপ্রযুক্তি আবিষ্কারে আত্মত্যাগ- প্রকৃতি জগতের বিচিত্র বিষয়ের প্রতি ক্ষুদ্রাতিক্ষুদ্র আগ্রহ এবং পরীক্ষা-নিরীক্ষার মধ্য দিয়ে নতুন নতুন কিছু আবিষ্কার করা বিজ্ঞানীদের মূল কাজ। বিভিন্ন রকম আবিষ্কার থেকে আমরা যে সুফল ভোগ করছি এর পেছনে প্রযুক্তি আবিষ্কারকদের রয়েছে নিরলস শ্রম, মেধা, অধ্যবসায়  ও সাধনা। নতুন নতুন জ্ঞান সমাজে পরিবেশন করা খুব সহজ কাজ ছিল না। নিজের আবিষ্কার সমাজে প্রতিষ্ঠা করতে গিয়ে প্রাণ দিতে হয়েছে ব্রনো, ও ল্যাভয়িসকে। এছাড়া সক্রেটিস, গ্যালিলিও, আর্কিমিডিস, নিউটন, স্যার জগদীশচন্দ্র বসু  প্রভৃতি বিজ্ঞানী তাদের জীবনের বড় অংশ ব্যয় করেছেন গবেষণার কাজে। প্রযুক্তি আবিষ্কার এর পেছনের এই মহান মানুষগুলোর নিরলস পরিশ্রমের বিনিময়ে আধুনিক সভ্যতা বিচিত্র সুবিধা ভোগ করছে। প্রযুক্তি আবিষ্কারের প্রত্যক্ষ এই মানুষগুলোর প্রতি আমাদের সবসময় শ্রদ্ধাশীল থাকতে হবে।\nদৈনন্দিন জীবনে বিজ্ঞান – প্রতিদিনকার জীবনে এমন কোনো মুহূর্ত নেই যে মুহূর্তে আমরা বিজ্ঞানের আশীর্বাদ গ্রহণ করছি না। সকাল থেকে শুরু করে সন্ধ্যা পর্যন্ত বিভিন্ন ভাবে বিজ্ঞান আমাদের পাশে থাকে। সকালে ঘুম থেকে ওঠার সময় যে ঘড়িটা দেখি সেটি থেকে শুরু করে অফিস-আদালতের কাজ শেষ করে এসি বা ফ্যানের বাতাসে নিদ্রায় যাওয়া পর্যন্ত ছন্দময় জীবন এনে দিয়েছে বিজ্ঞান । যাতায়াত, তথ্য প্রযুক্তির ব্যবহার, মানুষের সঙ্গে যোগাযোগ স্থাপন, ব্যবসা-বাণিজ্যের প্রসার, কৃষি, চিকিৎসা, শিক্ষা ও প্রকৌশলীসহ নানামুখী কাজে বিজ্ঞান আমাদের পাশে রয়েছে। মানুষের প্রতিটি কর্মকাণ্ডের সঙ্গে বিজ্ঞান জড়িত। সমাজের প্রতিটি স্তরে বিজ্ঞান এর ছোঁয়া লেগেছে ফলে  জীবনে এসেছে পরিবর্তন। মানব জীবন এবং বিজ্ঞানকে আজ কোনভাবেই আলাদা করা যাবে না। প্রাত্যহিক জীবনে বিজ্ঞান আমাদের প্রতিনিয়ত সুফল এনে দিচ্ছে।\nবেকারত্ব মোচনে বিজ্ঞান – উন্নয়নশীল ও অনুন্নত দেশে বেকারত্ব অভিশাপ। আর্থিক সচ্ছলতা না থাকলে সমাজে অরাজকতা সৃষ্টির সম্ভাবনা থাকে। বিজ্ঞানের আবিষ্কার আজ বেকারত্ব  দূরীকরণ উল্লেখযোগ্য ভূমিকা রাখছে। হাতে-কলমে প্রযুক্তি সেবা সম্পর্কে জ্ঞান লাভ করে  তরুণ সমাজ অর্থ উপার্জন করছে। রেডিও ,টেলিভিশন, বৈদ্যুতিক পাখা, কম্পিউটার, মোবাইল উৎপাদন প্রতিষ্ঠানে যেমন শ্রম শক্তির প্রয়োজন হচ্ছে তেমনি ভাবে পরবর্তীতে মেরামতের জন্য আরেকটি শ্রমশক্তির প্রয়োজন দেখা দিচ্ছে ।ইলেকট্রনিক বিভিন্ন যন্ত্রাংশ উৎপাদন এবং মেরামতের জন্য আধুনিক শিক্ষা ব্যবস্থার মধ্যে কর্মমুখী শিক্ষার সুযোগ করে দিয়ে বেকারত্ব দূর করা সম্ভব হচ্ছে। ফ্রিল্যান্সিংয়ের মাধ্যমে অর্থ আয় করে বাংলাদেশের তরুণ সমাজ দেশের আর্থিক খাতে বিরাট ভূমিকা পালন করছে। বড় বড় শিল্প-কলকারখানায় উৎপাদন বৃদ্ধির জন্য বেশি বেশি শ্রমিক লাগছে। মোবাইলে রিচার্জ বা  মোবাইল এর মাধ্যমে ব্যাংকিং কার্যক্রম সম্পন্ন করে অর্থ উপার্জন করছে এবং তা দিয়ে একটি শ্রেণী তাদের জীবন জীবিকা বেশ ভালোভাবে নির্বাহ করছে। সর্বোপরি বিজ্ঞান বেকারত্ব দূর করার কাজে উল্লেখযোগ্য ভূমিকা পালন করছে।\nশিক্ষা ক্ষেত্রে বিজ্ঞানের অবদান- শিক্ষা বিকাশের ক্ষেত্রে সবচেয়ে উল্লেখযোগ্য ভূমিকা রেখেছে বিজ্ঞানের নতুন আবিষ্কার।বিশেষ করে কাগজ-কলমের আবিষ্কার, মুদ্রণ শিল্পের অগ্রগতি, টাইপরাইটার আবিষ্কার যা শিক্ষার প্রসার ও বিকাশে সহায়তা করছে ।আধুনিক সময়ে কম্পিউটার আবিষ্কার হওয়ার পর শিক্ষাক্ষেত্রে উন্নতি আরো বৃদ্ধি পেয়েছে। পাওয়ার পয়েন্ট প্রেজেন্টেশনের মাধ্যমে খুব সহজভাবে   পাঠ্যবইয়ের বিষয়সমূহ উপস্থাপন  করলে শিক্ষার্থীদের বুঝতে সুবিধা  হায়। শিক্ষক ও শিক্ষার্থীদের যোগাযোগের মাধ্যম হিসেবে ইমেইল বা সামাজিক যোগাযোগ মাধ্যম বেশ কার্যকরী। শিক্ষার আলো পৌঁছে দিতে বিজ্ঞান সর্বোচ্চ চেষ্টা করছে। দেশ-বিদেশের বিশ্ববিদ্যালয়গুলোতে উচ্চতর শিক্ষা লাভের জন্য গবেষণা পত্র জমা দেওয়া বা ভর্তি পরীক্ষা  এখন অনলাইনের মাধ্যমে সম্পন্ন হচ্ছে। পৃথিবীর বিভিন্ন দেশের উন্নত শিক্ষা প্রতিষ্ঠান সম্পর্কে ধারণা নেওয়া এবং বিচিত্র জ্ঞান আহরণের জন্য ইন্টারনেট প্রযুক্তির অধিক কার্যকর। পৃথিবীর যেকোন ভাষার উল্লেখযোগ্য গ্রন্থ আমরা সহজেই পড়তে পারি ইন্টারনেটের কল্যাণে। পৃথিবীর কোন জ্ঞান নির্দিষ্ট সমাজ বা দেশের গন্ডির মধ্যে সীমাবদ্ধ থাকছে না, জ্ঞান হয়ে উঠেছে সমগ্র পৃথিবীর। বিজ্ঞানের নানা আবিষ্কার শিক্ষাক্ষেত্রকে  উন্নতির দিকে নিয়ে যাচ্ছে।\nচিকিৎসা ক্ষেত্রে বিজ্ঞান- জনস্বাস্থ্যের কল্যাণে উল্লেখযোগ্য ভূমিকা রেখেছে বিজ্ঞান। চিকিৎসা ক্ষেত্রে বিজ্ঞানের অবদান আমরা তখনই বুঝতে পারে যখন আমি বা আমার পরিবারের কেউ অসুস্থ হয়। এক্সে, আল্ট্রাসনোগ্রাম, ইসিজি, সিটি স্ক্যান প্রভৃতি আবিষ্কার রোগ নির্ণয় করার ক্ষেত্রে যথাযথ ভূমিকা পালন করছে। অত্যাধুনিক আবিষ্কার জটিল রোগের  সহজ সমাধান এনেছে। বৃক্ক,  অস্থিমজ্জা, যকৃত এর মত শরীরের গুরুত্বপূর্ণ অঙ্গ প্রতিস্থাপনের মাধ্যমে মানুষ নতুন করে জীবন ফিরে পাচ্ছে। হৃদ রোগীদের জন্য রক্তের প্রবাহ ঠিক রাখতে রক্তনালীর মাঝে  রিং ব্যবহার করা হচ্ছে অথবা লেজার রশ্মির মাধ্যমে রক্তনালীর অভ্যন্তরের চর্বি সরিয়ে দিচ্ছে। ক্যান্সারে আক্রান্ত রোগীদের চিকিৎসা নিশ্চিত করার লক্ষ্যে কেমোথেরাপির বিশেষ ভূমিকা পালন করছে। মূত্রথলি ও পিত্তকোষের পাথর অপসারণের জন্য লেজার রশ্মি ব্যবহার বর্তমান সময়ে বেশ বৃদ্ধি পেয়েছে। লেজারের মাধ্যমে শরীরের  অতি স্পর্শকাতর স্থানের সুচিকিৎসা নিশ্চিত করা যাচ্ছে। বিজ্ঞানের আবিষ্কার ব্যতীত আজকের দিনের আধুনিক চিকিৎসা কোনভাবেই কল্পনা করা সম্ভব নয়। কম্পিউটার প্রযুক্তি চিকিৎসাবিজ্ঞানে অভূতপূর্ব পরিবর্তন  এনে দিয়েছে।\nঅর্থনীতিতে বিজ্ঞানের অবদান- অর্থনৈতিক ভিত্তি ব্যতীত আধুনিক পৃথিবীতে কোন দেশ উন্নতি করতে পারবে না। অর্থনৈতিক প্রবাহ যে দেশে যত বেশি গতিশীল থাকে সেই দেশের জীবনযাত্রার মান তত বেশি উন্নতি লাভ করবে। অর্থনৈতিক উন্নয়নের ক্ষেত্রে বিজ্ঞানের অবদান বিশেষভাবে গুরুত্ব বহন করে। শিল্প কলকারখানা, ব্যাংকিং ব্যবস্থা, আধুনিক মানের যন্ত্রপাতি আবিষ্কার সহ আর্থিক খাতের সকল প্রতিষ্ঠানে বিজ্ঞানের  ছোঁয়া লেগেছে। বিজ্ঞানের সুফল হিসেবে মানুষের কর্মসংস্থানের সৃষ্টি হয়েছে যেমন তেমনি ভাবে আর্থিক প্রবাহ বৃদ্ধি পেয়েছে সর্বোপরি একটি দেশের মোট দেশজ উৎপাদন বা জিডিপিতে বিশেষ প্রভাব সৃষ্টি করছে।মানুষের মাথাপিছু আয় যত বেশি বৃদ্ধি পাবে তত বেশি সে দেশের সম্মান বহির্বিশ্বে বৃদ্ধি পাবে। অর্থনৈতিকভাবে সচ্ছলতা সৃষ্টি করা বিজ্ঞানের কাজ হয়ে দাঁড়িয়েছে। নতুন নতুন আবিষ্কার অর্থনৈতিক প্রবাহে আর্থিক উৎসের নতুন নতুন পথ সংযুক্ত করছে।\nযোগাযোগ ও পরিবহন ব্যবস্থায় বিজ্ঞান- যে দেশের পরিবহন ও যোগাযোগ ব্যবস্থা যত নিরাপদ ও সহজ সেই দেশ তত দ্রুত উন্নতি করতে পারবে। বর্তমান পৃথিবীর  সমৃদ্ধি বহুলাংশে নির্ভর করে সে দেশের পরিবহন ও যোগাযোগ ব্যবস্থার ওপর।চাকা আবিষ্কারের মধ্য দিয়ে পরিবহন ও যোগাযোগ ব্যবস্থা পরিবর্তনের যে ধারা শুরু হয়েছিল তা বর্তমানে ব্যাপকতা লাভ করেছে। বুলেট ট্রেন, এরোপ্লেন, রকেট সহ বহু ধরনের দ্রুতগামী বাহন আবিষ্কৃত হয়েছে। নৌপথে পণ্য ও মানুষ পরিবহনের জন্য উন্নত মানের জাহাজ, লঞ্চ, স্টিমার ,স্পিড বোর্ড আবিষ্কৃত হয়েছে। পৃথিবীর এক প্রান্ত থেকে অন্য প্রান্তে মানুষের সঙ্গে যোগাযোগ স্থাপনের জন্য মোবাইল, টেলিফোন ব্যবহার করা হচ্ছে। প্রাতিষ্ঠানিক তথ্য বিনিময়ের জন্য ইমেইল সবচেয়ে জনপ্রিয় মাধ্যম।গভীর সমুদ্র পথ পাড়ি দিতে পারে এমন বৃহদায়তনের উচ্চ প্রযুক্তি সম্পন্ন মালবাহী জাহাজ পৃথিবীর এক প্রান্ত থেকে অন্য প্রান্ত পর্যন্ত চলে যাচ্ছে।  যোগাযোগ ও পরিবহন ব্যবস্থায় বিজ্ঞানের অবদান অনস্বীকার্য।\nঝুঁকিপূর্ণ কাজে বিজ্ঞান- মানুষ যেখানে পৌঁছাতে পারে না সেখানে মানুষের তৈরি প্রযুক্তি পৌঁছে যেতে পারে সহজেই। বিজ্ঞানের অভূতপূর্ব আবিষ্কার রোবট। মহাশূন্যের রহস্য আবিষ্কারের জন্য রোবট সবচেয়ে কার্যকরী মাধ্যম। দুর্গম পাহাড়-পর্বত, গভীর খনি, সমুদ্রের অতল গহীনে সহজে পৌঁছে যাচ্ছে রোবট। মানুষকে  চাঁদে নিয়ে  গেছে রকেট  আবার মঙ্গলে  পানির অস্তিত্ব খুঁজে পেতে বিজ্ঞান নিরলস পরিশ্রম করে যাচ্ছে।মহাশূন্যের বিচিত্র অজানা তথ্য জানতে মানুষ বিজ্ঞানের শরণাপন্ন হচ্ছে।আকাশপথে ড্রোনের মাধ্যমে গোয়েন্দা তথ্য যেমন সংগ্রহ করা হচ্ছে তেমনি ভাবে মানুষের কাছে বার্তাও পাঠানো হচ্ছে এই প্রযুক্তির মাধ্যমে। যেখানে মানুষের জীবনের ঝুঁকি রয়েছে সেখানে এগিয়ে যাচ্ছে বিজ্ঞানের আবিষ্কৃত বিভিন্ন প্রযুক্তি।মানবকল্যাণে বিজ্ঞান সব সময় অবদান রেখে চলেছে।\nবাণিজ্য বিকাশে বিজ্ঞানের অবদান- সাম্প্রতিক বিশ্বে বাণিজ্য বিকাশে সবথেকে কার্যকরী ভূমিকা পালন করছে বিজ্ঞান। এক দেশ থেকে অন্য দেশে  কাঁচামাল সরবরাহ করা যেমন সহজ হচ্ছে তেমনি ভাবে পৃথিবীর যেকোন প্রান্তে উৎপাদিত পণ্য পৌঁছে দেয়া যাচ্ছে। সমগ্র পৃথিবীটাই এখন একটি বাজারে পরিণত হয়েছে এবং এর একমাত্র কারণ বিজ্ঞানের বিস্ময়কর আবিষ্কার সমূহ। পৃথিবীর কোন অঞ্চলে কোন পণ্যের চাহিদা রয়েছে তা যেমন আমরা মুহূর্তের মধ্যে ইন্টারনেট সংযোগের মাধ্যমে জানতে পারি ঠিক তেমনি ভাবে  একটি পণ্য উৎপাদন করতে কত খরচ পড়বে তাও আমরা সহজে হিসাব করে ফেলতে পারি।বাণিজ্য বিকাশের আজকের যে সফলতার পেছনে বিজ্ঞানের  বড় অবদান রয়েছে।\nকৃষিক্ষেত্রে বিজ্ঞান- মানুষের খাদ্য নিরাপত্তার জন্য বিজ্ঞানীরা নতুন নতুন জাতের  বীজ উৎপাদন করছে। এখন আর মাঠে আমরা লাঙ্গল গরু খুব একটা দেখি না আমরা দেখি  পাওয়ার টিলার, ট্রাক্টর, ধান মাড়াই যন্ত্র। কৃষি কাজ সহজ করার জন্য আবিষ্কৃত হয়েছে বীজ রোপণ, ফসল আহরণ করার যন্ত্র। পানির জন্য প্রকৃতির ওপর নির্ভরতা কমিয়ে গভীর নলকূপ স্থাপন করে পানি উত্তোলন করা হচ্ছে।  পূর্বে যে জমিতে বছরে একটি মাত্র  সফল উৎপাদন হতো সেই জমিতে উন্নত জাতের বীজ ব্যবহার করার কারণে বছরে তিনটি ফসল উৎপাদিত হচ্ছে।  বিভিন্ন জাতের বিলুপ্তপ্রায় দেশি মাছ পুকুরে চাষ করার উপযোগী করার মাধ্যমে দেশে মাছের চাহিদা পূরণ হচ্ছে। মাটি পরীক্ষার যন্ত্র ব্যবহার করে জমিতে প্রয়োজনীয় সার ব্যবহার করা হচ্ছে।প্রাকৃতিক  সারের সঙ্গে ব্যবহৃত হচ্ছে রাসায়নিক সার।গবেষণার মাধ্যমে কৃষিক্ষেত্রে উন্নত জাতের বীজ, সার, চাষ পদ্ধতি, আবিষ্কৃত  হয়েছে  যা মূলত কৃষি বিপ্লবের ভিত্তি রচনা করেছে। মানব কল্যাণের জন্য বিজ্ঞান যেসব আবিষ্কার মানুষের জীবনকে বদলে দিয়েছে তারমধ্যে উল্লেখযোগ্য হল কৃষি সম্পর্কিত আবিষ্কার।\nজীবনমান উন্নয়নে বিজ্ঞানের ব্যবহার- মানুষের অর্থনৈতিক প্রবাহ যদি যথাযথ থাকে তাহলে জীবন মানের উন্নয়ন ঘটে। অর্থনৈতিক প্রবাহ ঠিক রাখার ক্ষেত্রে বিজ্ঞানের নতুন নতুন আবিষ্কারের অবদান অনস্বীকার্য। জীবনমান উন্নয়নের ক্ষেত্রে বিজ্ঞানের আবিষ্কার অভূতপূর্ব ভাবে কাজে লাগছে। আজ আমরা রেডিও টেলিভিশনের মাধ্যমে ঘরে বসেই বিনোদন লাভ করতে পারছি আবার প্রয়োজন মত অন্যের সঙ্গে যোগাযোগ স্থাপনের জন্য টেলিফোন, মোবাইল ব্যবহার করছি। বাণিজ্য ব্যবস্থা ঠিক রাখার জন্য বিশেষ অ্যাপ ব্যবহার করা হচ্ছে। সার্বিকভাবে আমাদের জীবন মান উন্নয়নে প্রত্যক্ষভাবে বিজ্ঞান প্রভাব ফেলছে।\nআবহাওয়ার পূর্বাভাস জানতে বিজ্ঞান – প্রকৃতির বিপক্ষে গিয়ে আমরা যতই অবস্থান নিচ্ছে ততই প্রকৃতি নিজের শক্তি-সামর্থ্য জানান দিতে ঝড়, বন্যা, জলোচ্ছ্বাস সহ বিভিন্ন রকম প্রাকৃতিক দুর্যোগ সৃষ্টি করছে। মানুষ  তার বুদ্ধি বিবেক ব্যবহার করে আবহাওয়ার পূর্বাভাস জানার জন্য প্রযুক্তি সহায়তা নিচ্ছে। বাতাসের গতিবেগ নির্ণয়, বাতাসে জলীয় বাস্পের পরিমাণ নির্ণয়,ঘূর্ণিঝড়ের পূর্বাভাস, জলোচ্ছ্বাসের সম্ভাবনা সহ বিভিন্ন রকম দুর্যোগপূর্ণ আবহাওয়ার আগাম সংবাদ আমরা বিজ্ঞানের কল্যাণে  পাচ্ছি ।বাংলাদেশের উপকূলীয় এলাকায় বসবাসরত মানুষের প্রকৃতির সঙ্গে যুদ্ধ করে বেঁচে থাকতে হয় তাই অতি বর্ষণের ফলে সৃষ্ট বন্যা, অথবা নিম্নচাপের ফলে সৃষ্টি হওয়া ঘূর্ণিঝড় থেকে রক্ষা পাওয়ার জন্য বিজ্ঞান আমাদের সহায়তা করছে। উপগ্রহের মাধ্যমে আমরা আবহাওয়ার পূর্বাভাস জানতে পারি।\nশিল্প ক্ষেত্রে বিজ্ঞান- অষ্টাদশ শতাব্দীতে ইউরোপে শিল্প বিপ্লব ঘটেছিল মূলত বিজ্ঞানের নতুন নতুন আবিষ্কারের ফলে। ছোট শিল্প বা কুটির শিল্প একটি পণ্য উৎপাদন করতে যে সময় ও অর্থ ব্যয় করে বৃহৎ শিল্প তার থেকে কম মূল্যে পণ্য উৎপাদন করতে সক্ষম হচ্ছে। শিল্পক্ষেত্রে যে পরিবর্তন তার পেছনে রয়েছে বিজ্ঞানের আশীর্বাদ। অনলাইন ভিত্তিক বিভিন্ন ওয়েবসাইটে উৎপাদিত পণ্যের বিজ্ঞাপন প্রদানের মাধ্যমে ক্রেতা সংগ্রহ করা সহজ হয়েছে। আধুনিক সময়ে শিল্পের প্রসারে বিজ্ঞানের বিস্ময় আবিষ্কার বহুমুখী। উৎপাদন থেকে শুরু করে ক্রেতা পর্যন্ত আধুনিক প্রযুক্তির সহায়তা নেয়া হচ্ছে। ইন্টারনেট ব্যবহার করে পণ্যের বিজ্ঞাপন দেওয়া যেমন সহজ তেমনি ভাবে পণ্যের চাহিদা যাচাই করারও সুযোগ তৈরি হয়েছে। বিভিন্ন পণ্য উৎপাদনের জন্য যে কাঁচামাল ব্যবহার করা হয় তার বৃহৎ অংশ পাওয়া যায় খনিতে আর  খনির অনুসন্ধান কাজ করতে ব্যবহার করা হচ্ছে আধুনিক বিজ্ঞানের বিভিন্ন আবিষ্কার।\nসভ্যতা বিকাশে বিজ্ঞানের অবদান- মানব সভ্যতা বিকাশের ক্ষেত্রে উল্লেখযোগ্য অবদান রেখেছে বিজ্ঞান। বিজ্ঞান ছাড়া কখনোই আমরা আজকের এই আধুনিক বিশ্বে উপস্থিত হতে পারতাম না। জ্ঞান বিজ্ঞানের বিকাশ, যোগাযোগ ব্যবস্থার অভূতপূর্ব পরিবর্তন, মানুষের চিন্তা চেতনার বিশালতা, সভ্য জীবনে পদার্পণ এ সকল কিছুর পেছনে রয়েছে বিজ্ঞান। সর্বোপরি সভ্যতা বিকাশের ক্ষেত্রে বিজ্ঞান  সব থেকে বেশি অবদান রেখেছে। সূর্যোদয় থেকে সূর্যাস্ত পর্যন্ত সকল কাজেই প্রত্যক্ষ এবং পরোক্ষভাবে বিজ্ঞানের উপর আমাদের নির্ভর করতে হচ্ছে।\nবিজ্ঞানের ক্ষতিকর দিক – বিজ্ঞানের সাফল্যের দিক যেমন রয়েছে তেমনি তার একটি অন্ধকার দিকও রয়েছে যা আমরা অস্বীকার করতে পারি না।পৃথিবীতে আজ বড় বড় যুদ্ধে ব্যবহার করা হচ্ছে ভারি ভারি অস্ত্র যেমন বোমারু বিমান, পারমানবিক বোমা, ডিনামাইট, এটম বোমা, ট্যাংক, কামান সহ বিভিন্ন গোলাবারুদ যা আধুনিক বিজ্ঞানের আবিষ্কার। প্রথম ও দ্বিতীয় বিশ্বযুদ্ধ, ইসরাইল-ফিলিস্তিন যুদ্ধ, আফগানিস্তান, সিরিয়ার যুদ্ধ যার মধ্য দিয়ে মানব সভ্যতা দেখলো বিজ্ঞানের ভয়াবহ রূপ।হিরোশিমা ও নাগাসাকির মানুষ আজও যুদ্ধের ভয়াবহতা বহন করে যাচ্ছে।\nউপসংহার- বিজ্ঞানের কিছু আবিষ্কার মানুষের জন্য ক্ষতির কারণ হলেও বৃহত্তর অর্থে বিজ্ঞান মানুষকে দেখিয়েছে শান্তি এবং সমৃদ্ধির পথ। বিজ্ঞানকে যদি আমরা শুভ কাজে ব্যবহার করতে পারি তাহলে বিজ্ঞান হবে আমাদের কাছে শতভাগ আশীর্বাদ আর যদি খারাপ কাজে ব্যবহার করি তাহলে আমাদের জন্য হবে অভিশাপ। বর্তমান সময়ে বিজ্ঞান ছাড়া আমরা কোন ভাবে সমৃদ্ধির পথে এগোতে পারি না। সর্বোপরি বিজ্ঞানের বিচিত্র আবিষ্কার মানুষের জীবনে  কল্যাণ বয়ে নিয়ে এসেছে।"
        }
      ]
    },
    {
      "number": "3",
      "uddipok": "দেশ গঠনে ছাত্রসমাজের ভূমিকা",
      "tag": "HCCGHS 24",
      "sub_questions": [
        {
          "label": "",
          "question": "",
          "explanation": "ভূমিকা : একজন ছাত্র কেবল শিক্ষার্থীই নয়, দেশের একজন সম্ভাব্য সুনাগরিকও বটে। বিদ্যার্জনের মাধ্যমে নিজের জীবনকে গড়ে তােলার পাশাপাশি তারা নিজের দেশকেও গড়ে তােলার অনুপ্রেরণা পায়। নিজের অজান্তেই তাদের মনে দেশপ্রেমের মহৎ আদর্শ জেগে ওঠে। আর তাই দেখা যায়, ছাত্ররাই দেশ ও জাতির দুর্দিনে সর্বাগ্রে পাশে দাঁড়ায়। দেশ ও দেশের মানুষকে ভালােবেসে ছাত্ররা অকাতরে জীবন বিলিয়ে দিতে দ্বিধা করে না। তাদের দেশপ্রেম অতুলনীয়। ছাত্রসমাজের লক্ষ্য : বর্তমান যুগে অধ্যয়নই ছাত্রদের একমাত্র তপস্যা নয়। যদিও অধ্যয়ন ছাত্রের জন্য একান্ত আবশ্যক, তথাপি ঐ চিরাচরিত পুরানাে কথার মাঝে ছাত্রদের বিলিয়ে দিলে চলবে না। দেশকে ফুলে, ফলে সুশােভিত করে তােলার মাঝে নিজ জীবনকে বিকশিত করে তুলতে হবে। ছাত্রসমাজের মূল লক্ষ্য দেশকে মনের মতাে করে গঠন করা। প্রতিটি ছাত্রেরই জীবনের লক্ষ্য থাকে। অনেক বড়াে কবি, সাহিত্যিক, ডাক্তার, ইঞ্জিনিয়ার, দার্শনিক ইত্যাদি হওয়া যেকোনাে একজন ছাত্রের জন্য লক্ষ্য হতে পারে । কিন্তু দেখা যায় যে, প্রত্যেকেই তাদের লক্ষ্যে পৌঁছে নিজেদের কাজের মাধ্যমে পরিণামে দেশকেই গঠন করছে। তাই গভীরভাবে চিন্তা। করলে দেখা যায় যে, Students are the architect of the country. সুতরাং আজকের ছাত্ররাই আগামী দিনে দেশ ও জাতির নেতা । তাই ছাত্রজীবন থেকে সমাজ গঠনের চিন্তা মাথায় রেখে ছাত্রসমাজকে গঠনমূলক কাজে অংশগ্রহণ করতে হবে এবং দেশ গঠনের জন্য জীবনকে গড়ে তুলতে হবে । দেশ গঠনে ছাত্রসমাজের করণীয় : আমাদের দেশ যখন পরাধীন ছিল তখন স্বাধীনতা অর্জনের জন্য ছাত্ররা এগিয়ে এসে গুলি, কামান, বন্দুকের সামনে বুক পেতে দিয়েছিল । আজ আমাদের দেশ স্বাধীন হয়েছে। ভবিষ্যৎ জীবনে দেশের অগ্রগতি, দেশকে সুষ্ঠু এবং সুন্দরভাবে গড়ে তােলা এবং দেশ-পরিচালনার জন্য ছাত্রসমাজকে তৈরি হতে হবে। কেননা, ভবিষ্যতে দেশ-পরিচালনার দায়দায়িত্ব ছাত্রসমাজকেই নিতে হবে। আজকের ছাত্র আগামী দিনের দেশ-পরিচালক, দেশ-নেতা এবং দেশের ভাগ্যবিধাতা । দেশের কৃষ্টি, দেশের কালচার, দেশের শিক্ষা-সংস্কৃতি প্রভৃতি রক্ষা এবং সংরক্ষণের দায়িত্ব ছাত্রদেরই। এ কারণেই তাে কবি আমাদের স্মরণ করিয়ে দিয়েছেনー\nঘুমিয়ে আছে শিশুর পিতা সব শিশুরই অন্তরে…।\nপল্লি উন্নয়নে ছাত্রসমাজ : বাংলাদেশ গ্রামপ্রধান দেশ। কথায় আছে- ৮৫ হাজার গ্রাম বাঁচলে বাংলাদেশ বাঁচবে। তাই দেশের ছাত্রসমাজকে শহরের চাকচিক্যের মােহ ভুলে গ্রামে ফিরে যাও’ নীতি অবলম্বন করে পল্লি উন্নয়নে এগিয়ে আসতে হবে। তাহলেই ছাত্রদের বিশেষ এবং প্রধান দায়িত্ব পালন করা হবে । ছাত্রদেরকে গ্রামের কৃষকদের জন্য কৃষিকাজের সংস্কার সাধনের মাধ্যমে কৃষিজীবী মানুষের উন্নতি সাধনে সচেষ্ট হতে হবে।\nজনস্বাস্থ্যের উন্নতি সাধন : একজন সুস্থ মানুষ মানে একজন দেশ গড়ার সৈনিক। সুতরাং জনসাধারণের বিশেষত পল্লিগ্রামের মানুষের স্বাস্থ্যের উন্নতি বিধানে সচেষ্ট হতে হবে। কেননা তারা দেশের সিংহভাগ মানুষ যারা শিক্ষার আলাে থেকে বঞ্চিত। ছাত্ররাই এখানে সেবাকেন্দ্র খুলে সরকার থেকে টিকা, ইনজেকশন, বিভিন্ন প্রকার ঔষধ সংগ্রহ করে তা রােগীদের বিতরণ করে আর্তপীড়িতের সেবায় আত্মনিয়ােগ করে জনগণের অশেষ কল্যাণ সাধনে এগিয়ে আসতে পারে।\nদুঃস্থ ও দুর্গত মানুষের সেবায় ছাত্রসমাজ : জগতে মানুষের বেঁচে থাকার জন্য প্রভূত মৌলিক জিনিসের চাহিদা আছে। একে অপরকে অর্থ দিয়ে, বুদ্ধি দিয়ে, সম্পদ দিয়ে, ভালােবাসা দিয়ে চাহিদাগুলাে পূরণ করা যেতে পারে। আর এ কারণেই জনসেবার আর এক অর্থ ‘বেঁচে থাকা, বাঁচিয়ে রাখা। শিক্ষা বিস্তারে ছাত্রসমাজ : শিক্ষাই জাতির মেরুদণ্ড’ । অতএব, শিক্ষার কোনাে বিকল্প নেই। নিরক্ষরতার অভিশাপ থেকে দেশের মানুষকে মুক্ত করার মহান দায়িত্ব ছাত্রদের । নিরক্ষর বয়স্ক লােকদের এবং বালকদের জন্য গ্রামে ও শহরের মহল্লার জনগণের সহযােগিতায় নৈশ বিদ্যালয় স্থাপন করে বিনা পারিশ্রমিকে শিক্ষাদান করলে দেশ থেকে নিরক্ষরতা দূর হতে পারে।\nঐক্য ও সম্প্রীতি স্থাপনে ছাত্রসমাজ : ছাত্রদের মধ্যে কখনাে কোনােরূপ জাতিগত বা সম্প্রদায়গত অনৈক্য বা আঞ্চলিকতার মনােভাব থাকা উচিত নয়। তাদেরকে সকল প্রকার সংকীর্ণতার ঊর্ধ্বে থেকে পরস্পর ঐক্য এবং প্রীতি বজায় রেখে চলাফেরা ও নিজেদেরকে গড়ে তােলার জন্য চেষ্টা করতে হবে । আর তাই কবিও আমাদেরকে শুনিয়েছেনー\nমানুষের চেয়ে বড় কিছু নাই , নহে কিছু মহীয়ান…।\nশিল্প, সংস্কৃতি উন্নয়নে ছাত্রসমাজ : এ বিষয়ে ছাত্রসমাজের জ্ঞানের বিষয়কে অস্বীকার করা যায় না। ছাত্ররা বিভিন্ন সাংগঠনিক প্রক্রিয়ায় বিভিন্ন রকম সাংস্কৃতিক কর্মকাণ্ডের মাধ্যমে জনগণের ভ্রান্ত ধারণা দূর করে আদর্শ সমাজ ও সুন্দর পরিবেশ গড়ে তুলে। দেশের সমৃদ্ধি লাভের সাধনা করতে পারে। মনীষীর ভাষায়‘একটি দেশকে বা জাতিকে ধ্বংস করার জন্য তার শিক্ষা ও সংস্কৃতির ধ্বংসই যথেষ্ট। তাই দেশের শিক্ষা ও সংস্কৃতির বিকাশ সাধনে তৎপর হওয়া ছাত্রদের অন্যতম কর্তব্য।\nদেশ রক্ষায় ছাত্রসমাজ : মানুষ যেখানে ভূমিষ্ঠ হয় এবং শিশুকাল থেকে যেখানে লালিত-পালিত হয়, সে স্থান তার কাছে সবচেয়ে প্রিয় । নিজ জন্মভূমির প্রতি এ যে মােহ বা প্রীতি, একেই বলে স্বদেশপ্রেম । ১৯৭১ সালের স্বাধীনতা অর্জনের জন্য একমাত্র ছাত্রসমাজই প্রধান ভূমিকা পালন করেছিল । এ কথা ভুলে গেলে চলবে না যে, দেশের স্বাধীনতা পেতে যে ত্যাগ করতে হয়েছে এখন। দেশকে গড়ে তােলার জন্য এর চেয়ে অধিক ত্যাগ অবশ্যই প্রয়ােজন। এজন্য আমাদের ছাত্রসমাজকে অবশ্যই তৈরি থাকতে হবে।\nবহিঃশত্রুর আক্রমণ রােধ : ছাত্রদের প্রয়ােজনে স্বেচ্ছায় দেশের প্রতিরক্ষা বিভাগে যােগদান করে সৈন্যবাহিনীর সাথে নিজেদের যুক্ত করে সবার কাজে প্রত্যক্ষ অংশগ্রহণ করা উচিত। দেশ ও জাতির স্বাধীনতা রক্ষার জন্য যেকোনাে ব্যাপারে তাদের ঝাপিয়ে পড়ার মন-মানসিকতা গড়ে তুলতে হবে ।\nস্বৈরাচার বিরােধী আন্দোলন : এদেশের ইতিহাসে স্বৈরাচারী শাসনের দৃষ্টান্ত রয়েছে। স্বৈরাচারের পতনের পেছনে ছাত্রসমাজের বিশেষ ভমিকা ছিল। আগামী দিনগুলােতেও ছাত্রসমাজকে দেশ ও জাতির স্বার্থে দেশের গণতন্ত্র রক্ষার জন্য স্বৈরাচারের বিরুদ্ধে প্রবল আন্দোলন গড়ে তুলতে হবে।\nউপসংহার : দেশের দুরন্ত সৈনিক বীর ছাত্ররাই উজ্জ্বল স্বাধীনতার প্রতীক। আজ এ স্বাধীনতাকে অর্থবহ করার জন্য প্রয়ােজন দেশকে শক্তিশালী হিসেবে গড়ে তােলা। দুঃখের বিষয় হচ্ছে স্বাধীনতার ৪৫ বছর পরও আমরা পারিনি এদেশকে শক্তিশালীভাবে গঠন করতে। আমাদের দেশের ছাত্রসমাজ সচেতন হলে, দেশের প্রতি সঠিক দায়িত্ব পালন করলে এবং দেশ গঠনে সঠিকভাবে কাজ করলে বাংলাদেশের উন্নতি খুব দ্রুতই ত্বরান্বিত হবে। তাই ছাত্রদের সকল বাধা-বিপত্তি অতিক্রম করে দেশের সেবায় এগিয়ে আসতে হবে।"
        }
      ]
    },
    {
      "number": "1",
      "uddipok": "যেকোনো একটি বিষয়ে অনুচ্ছেদ লেখো:\n(ক) সততা\n(খ) বই পড়ার আনন্দ",
      "tag": "HCCGHS 24",
      "sub_questions": [
        {
          "label": "",
          "question": "",
          "explanation": "(ক) সততা\nসততা এমন একটি গুণ, যা মানুষের চরিত্রকে মহৎ করে তোলে। এটি মানুষের জীবনে সঠিক ও ন্যায়নিষ্ঠ পথ প্রদর্শনের জন্য অপরিহার্য। সততার মানুষ সর্বদা সত্য কথা বলে, অন্যায়ের প্রতিবাদ করে এবং সঠিক কাজ করার চেষ্টা করে। একজন সৎ ব্যক্তি নিজে যেমন শান্তিতে থাকে, তেমনই সমাজেও ন্যায় ও সুবিচার প্রতিষ্ঠার ক্ষেত্রে গুরুত্বপূর্ণ ভূমিকা পালন করে। জীবনে সততা অবলম্বন করা কঠিন হলেও এর ফলাফল সব সময় ইতিবাচক। সততার কারণে মানুষ বিশ্বাসযোগ্য হয় এবং সবার কাছে শ্রদ্ধার পাত্রে পরিণত হয়। তাই, জীবনে সফলতা ও প্রশান্তি পেতে হলে সততা চর্চা অত্যাবশ্যক।\n(খ) বই পড়ার আনন্দ\nবই পড়া মানুষের জ্ঞানের ভাণ্ডারকে সমৃদ্ধ করে এবং মানসিক প্রশান্তি এনে দেয়। এটি আমাদের কল্পনাশক্তিকে বিকশিত করে এবং জীবনের নানা বিষয় সম্পর্কে গভীর ধারণা প্রদান করে। বই আমাদের বিভিন্ন সংস্কৃতি, ইতিহাস ও বিজ্ঞানের জগতে নিয়ে যায় এবং নতুন নতুন অভিজ্ঞতার সঙ্গে পরিচয় করায়। অবসর সময়ে বই পড়া মানসিক চাপ কমায় এবং আনন্দের এক অনন্য উৎস হয়ে ওঠে। বিশেষত, একটি ভালো বই আমাদের এমন এক ভ্রমণে নিয়ে যেতে পারে, যা বাস্তবে সম্ভব নয়। বই পড়ার এই আনন্দ জীবনকে সৃজনশীল ও অর্থবহ করে তোলে। তাই, নিয়মিত বই পড়া অভ্যাস করা উচিত।"
        }
      ]
    },
    {
      "number": "2",
      "uddipok": "(ক) তোমার এলাকার ঘূর্ণিঝড় উপদ্রুত মানুষের জন্য ত্রাণসামগ্রী চেয়ে জেলা প্রশাসকের নিকট একটি আবেদনপত্র লেখো।\nঅথবা,\n(খ) তোমার ছোটো ভাইকে এখন থেকেই বিজ্ঞানমনস্ক করে গড়ে তোলার জন্য ভালো ভালো বিজ্ঞান সাময়িকী ও বিজ্ঞানের বই পড়ার উপদেশ দিয়ে একখানা পত্র লেখো।",
      "tag": "HCCGHS 24",
      "sub_questions": [
        {
          "label": "",
          "question": "",
          "explanation": "(ক) ত্রাণসামগ্রী চেয়ে জেলা প্রশাসকের নিকট আবেদনপত্র\nপ্রাপক জেলা প্রশাসক [তোমার জেলার নাম] বাংলাদেশ\nবিষয় : ঘূর্ণিঝড়ে ক্ষতিগ্রস্ত মানুষের জন্য ত্রাণসামগ্রী প্রদানের আবেদন।\nজনাব, আমরা [তোমার এলাকার নাম] এলাকার অধিবাসী। সম্প্রতি ঘূর্ণিঝড়ে আমাদের এলাকা ভয়াবহ ক্ষতির সম্মুখীন হয়েছে। অনেক বাড়িঘর ধ্বংস হয়ে গেছে, ফসল নষ্ট হয়েছে, এবং মানুষজন খাদ্য, পানি, ও আশ্রয়ের অভাবে চরম দুর্ভোগে পড়েছে। বিশেষত, বয়স্ক মানুষ ও শিশুদের অবস্থা খুবই শোচনীয়।\nএই পরিস্থিতিতে আপনার সহানুভূতি ও সাহায্যের প্রয়োজন। আমরা এলাকাবাসীর পক্ষ থেকে অনুরোধ জানাচ্ছি, দয়া করে অবিলম্বে ত্রাণসামগ্রী (খাদ্য, পানি, চিকিৎসা সামগ্রী এবং গৃহ নির্মাণের উপকরণ) সরবরাহের ব্যবস্থা করুন। আপনার সক্রিয় পদক্ষেপ আমাদের বিপদগ্রস্ত মানুষদের দুর্ভোগ কমাতে সাহায্য করবে।\nআমাদের আবেদনটি বিবেচনা করবেন এবং দ্রুত পদক্ষেপ গ্রহণ করবেন বলে আশা করছি।\nধন্যবাদান্তে, [তোমার নাম] [পদবি/পদ] [ঠিকানা] [যোগাযোগ নম্বর]\n(খ) বিজ্ঞানমনস্ক করে গড়ে তোলার জন্য পত্র\nপ্রিয় ছোট ভাই,\nআশা করি তুমি ভালো আছো। তোমার পড়াশোনার অগ্রগতি নিয়ে আমি খুবই খুশি। তবে আমি চাই, তুমি এখন থেকেই বিজ্ঞানমনস্ক হয়ে উঠো। কারণ, বিজ্ঞান আমাদের জীবনের প্রতিটি ক্ষেত্রেই গুরুত্বপূর্ণ।\nতোমার জন্য কিছু ভালো বিজ্ঞান সাময়িকী ও বইয়ের নাম পাঠাচ্ছি। এই বইগুলো পড়ে তুমি বিজ্ঞানের নানা বিস্ময়কর বিষয় সম্পর্কে জানতে পারবে। উদাহরণস্বরূপ, মহাবিশ্বের গঠন, প্রকৃতির নানা রহস্য, এবং আধুনিক প্রযুক্তির ব্যবহার। তাছাড়া বিজ্ঞানচর্চা তোমার চিন্তা-ভাবনাকে সৃষ্টিশীল ও যুক্তিনির্ভর করে তুলবে।\nআমার পরামর্শ হলো, নিয়মিত বিজ্ঞান সাময়িকী পড়ো এবং নতুন নতুন বিষয় নিয়ে জানতে আগ্রহী হও। ইন্টারনেটেও অনেক ভালো উৎস রয়েছে, যেখানে তুমি বিজ্ঞান সম্পর্কে মজার মজার তথ্য পেতে পারবে।\nতোমার অগ্রগতির কথা আমাকে জানিয়ো।\nতোমার শুভাকাঙ্ক্ষী, [তোমার নাম]"
        }
      ]
    },
    {
      "number": "3",
      "uddipok": "সারাংশ লেখো:\n(ক) জাতি শুধু বাইরের ঐশ্বর্য-সম্ভার, দালান-কোঠার সংখ্যা বৃদ্ধি- কিংবা সামরিক শক্তির অপরাজেয়তায় বড়ো হয় না, বড়ো হয় অন্তরের শক্তিতে, নৈতিক চেতনায় আর জীবনপণ করে অন্যায়ের বিরুদ্ধে দাঁড়ানোর ক্ষমতায়। জীবনের মূল্যবোধ ছাড়া জাতীয় সত্তার ভিত কখনো শক্ত আর দৃঢ় হতে পারে না। মূল্যবোধ জীবনাশ্রয়ী হয়ে জাতির সর্বাঙ্গে ছড়িয়ে পড়লেই তবে জাতি অর্জন করে মহত্ত্ব আর মহৎ কর্মের যোগ্যতা।\nঅথবা,\nসারমর্ম লেখো:\n(খ) দৈন্য যদি আসে, আসুক লজ্জা কিবা তাহে?\nমাথা উঁচু রাখিস।\nসুখের সাথি মুখের পানে যদি নাহি চাহে,\nধৈর্য ধরে থাকিস।\nরুদ্ররূপে তীব্র দুঃখ যদি আসে নেমে,\nবুক ফুলিয়ে দাঁড়াস,\nআকাশ যদি বজ্র নিয়ে মাথায় পড়ে ভেঙে,\nঊর্ধ্বে দু'হাত বাড়াস।",
      "tag": "HCCGHS 24",
      "sub_questions": [
        {
          "label": "",
          "question": "",
          "explanation": "(ক)\nসারাংশঃ বাইরের সমৃদ্ধিতে জাতি বড় হয় না, বড় হয় অন্তরের শক্তি ও ঐশ্বর্যে। জীবনাশ্রয়ী মূল্যবোধ অর্জনের ফলে জাতীয় সত্তার ভিত মজবুত হয়। লেখক আর সাহিত্যিকদের এই মূল্যবোধের কথা মাতৃভাষার মাধ্যমে প্রচার করতে হবে ।\n(খ)\nসারমর্মঃ অভাব-অনটন, দুঃখ দৈন্য  ইত্যাদিকে জয় করে, ভয় ও লজ্জাকে বিসর্জন দিয়ে এগিয়ে চলাতেই জীবনের সার্থকতা । বস্তুত অটল মনোবলে প্রতিকূলতা মোকাবিলা করে এবং ধৈর্য,  সাহস ও দৃঢ়তা দিয়ে দৈন্যকে জয় করে মানুষকে এগিয়ে যেতে হয়।"
        }
      ]
    },
    {
      "number": "4",
      "uddipok": "যেকোনো একটির ভাব-সম্প্রসারণ করো:\n(ক) বই কিনে কেউ দেউলিয়া হয় না।\n(খ) অন্যায় যে করে আর অন্যায় যে সহে তব ঘৃণা যেন তারে তৃণসম দহে।",
      "tag": "DB 23,MB 23,CTG.B 23,DIN.B 23,SB 23,JB 23,DB 22,RB 22,SB 22,JB 22,RB 20,CTG.B 20,SB 20",
      "sub_questions": [
        {
          "label": "",
          "question": "",
          "explanation": "(ক)\nভাব-সম্প্রসারণ: জ্ঞানের আলোয় আলোকিত হওয়ার জন্য সৃজনশীল বই পাঠের কোনো বিকল্প নেই। সৃজনশীল বইগুলো জ্ঞানের অফুরন্ত ভান্ডার। সামান্য অর্থ দিয়ে বই কিনে সেখান থেকে যে জ্ঞান অর্জিত হয় তার সঠিক মূল্য বাণিজ্যিক ব্যাখ্যা দিয়ে নিরূপণ করা যায় না।\nস্রোতঃস্বিনী নদীর মতো বইয়ের জ্ঞানও যুগ থেকে যুগান্তরে অবিশ্রান্ত গতিতে প্রবাহিত হয়। তবে এক্ষেত্রে পুস্তকটিকে অবশ্যই সৃজনশীল হতে হবে। সৃজনশীল ও নিরীক্ষাধর্মী বই পাঠে জ্ঞানের প্রভাব স্বমহিমায় উদ্ভাসিত হয়। প্রকৃতপক্ষে, ধরিত্রীর শ্রেষ্ঠ ব্যক্তিদের মজ্জাগত চেতনা ও সৃষ্টির অন্যতম অবলম্বন হলো এই বই। সুদূর অতীতের জানা-অজানা বিষয়গুলো বর্তমান প্রজন্মের কাছে যত্ন ও আবেশ দিয়ে প্রকাশ করে এ বই। তবে যান্ত্রিকতার এ যুগে অনেক সময় এ সত্য আমরা উপলব্ধি করতে পারি না। খেয়ালের বশবর্তী হয়ে আমরা সকলেই কমবেশি অর্থ অপচয় করি। গ্রামীণ ও নাগরিক জীবনে কোনো ব্যক্তিই পর্যাপ্ত বই কিনে অর্থ ব্যয় করতে চায় না। বই কেনাকে তারা বাহুল্য ব্যয় হিসেবে বিবেচনা করে। অথচ এমন লোকের অভাব হবে না যারা নির্দ্বিধায় যাত্রাপালা, নাটক ও খেলা দেখে অর্থ অপচয় করছেন না। শুধু বই ক্রয়েই তাদের অনাগ্রহ। অনেক সচেতন ব্যক্তি আবার বইয়ের চড়া দামের কারণে বই ক্রয় থেকে বিরত থাকেন। এক্ষেত্রে তারা আর্থিক অসচ্ছলতার কারণটিকে মুখ্য বিষয় বলে বিবেচনা করেন। প্রকৃত অর্থে জ্ঞান অর্জনে বিমুখতা ও বই পড়ায় অনাগ্রহ এসব চেতনার মূল কারণ। এ সত্য অস্বীকার করার উপায় নেই - যে, বই পাঠের মাধ্যমে চিত্তের যে সুখ অর্জিত হয় তা অতুলনীয়।\nবইয়ের দাম কোনো বিষয় নয়। বই পড়ার আকাঙ্ক্ষা ও ইচ্ছাটাই মূল বিষয়। পৃথিবীতে বই কিনে কেউ দেউলিয়া হয়েছে এমন দৃষ্টান্ত খুঁজে পাওয়া কঠিন। কারণ বই পাঠে যে জ্ঞান অর্জিত হয় সে তুলনায় বইয়ের দাম নগণ্যই বটে।\n(খ)\nভাব-সম্প্রসারণ: অন্যায়কারী এবং অন্যায়কে নতশিরে সহ্যকারী উভয়েই সমান অপরাধী। এ সমাজে কেউ নিজে অন্যায় না করলেই তার কর্তব্য শেষ হয়ে যায় না। প্রাণপণ চেষ্টা দ্বারা অন্যায়কে প্রতিহত করাই সকলের দায়িত্ব ও কর্তব্য।\nপ্রত্যেক মানুষেরই অন্তরে ন্যায়বোধের অস্তিত্ব বিদ্যমান। তার বিবেকের শুভ্র বেদিতে ন্যায়ের আসন পাতা। জগতের সব কাজেই তার বিবেক থেকে আসে অমোঘ নির্দেশ। মানুষকে সেই নির্দেশ পালন করতে হয়। কিন্তু ভীতি ও দুর্বলতার কারণে অনেক সময় মানুষ ন্যায়ের সেই অমোঘ নির্দেশ পালনে পশ্চাৎপদ হয়, সেই পবিত্র দায়িত্ব পালনে কুণ্ঠিত হয়। তাই মুষ্টিমেয় মানুষের অপরাধের প্রতি সংখ্যাগরিষ্ঠ মানুষের রয়েছে অন্যায়কে মানিয়ে চলার মানসিকতা। এ মানসিকতায় কতখানি ক্ষমাশীলতা আর কতখানি ভীরুতা, কতখানি সহনশক্তি আর কতখানি পলায়নপরতা বিদ্যমান তা পরিমাপ করা দুঃসাধ্য। বস্তুত, মানুষ শুধু তিতিক্ষা ও করুণাবশতই অন্যায়কারীকে ক্ষমা করে না; তার এ মানসিকতার পিছনে রয়েছে এক আত্ম পলায়নি মনোভাব। নিজেকে অপরাধীর সংশ্রব থেকে দূরে সরিয়ে রাখাকেই সে নিরাপদ বলে মনে করে। ন্যায়ের নির্দেশ পালনে এ অক্ষমতার অর্থ অন্যায়কে প্রশ্রয় দান। তেমনই অন্যায়কে ক্ষমা করা বা উপেক্ষা করাও অন্যায়কে প্রশ্রয় দেওয়া। এর ফলে অন্যায়কারীরা আরও অন্যায় করার সাহস পায় এবং তাতে পৃথিবী থেকে ন্যায়বোধ ধীরে ধীরে লোপ পায়। কাজেই অন্যায়কারী এবং যে অন্যায় সহ্য করে, তারা উভয়েই দোষী, উভয়েই শাস্তির যোগ্য। অন্যায় আচরণে কেউ কেউ নীরব উদাসীন দর্শকের ভূমিকা পালন করে থাকে। তাতে প্রশ্রয় পেয়ে অন্যায়কারী হয়ে উঠে দুর্বিনীত ও শক্তিশালী। কিন্তু ন্যায়ের রক্ষাকারী বিধাতা বেশিদিন তা সহ্য করেন না। তাঁর রুদ্রতেজে একদিন না একদিন অন্যায়কারী এবং অন্যায়ের প্রশ্রয়দাতা উভয়কে ভোগ করতে হয় কঠিন শাস্তি।\nসৃষ্টিকর্তা অন্যায়কারীকে যেমন ঘৃণা করেন, তেমনই অন্যায় সহ্যকারীকেও ঘৃণা করেন। তাই আমাদের অন্যায় কাজের বিরুদ্ধে প্রতিরোধ গড়ে তুলতে হবে"
        }
      ]
    },
    {
      "number": "5",
      "uddipok": "(ক) মনে করো, তুমি সুমন। তুমি পাবনা জিলা স্কুলের দশম শ্রেণির ছাত্র। তোমার বিদ্যালয়ে বাংলা নববর্ষ উপলক্ষ্যে আয়োজিত অনুষ্ঠানের বিবরণ দিয়ে প্রধান শিক্ষক বরাবর একটি প্রতিবেদন রচনা করো।\nঅথবা,\n(খ) 'খাদ্যে ভেজাল ও তার প্রতিকার' সম্বন্ধে একটি সংবাদ প্রতিবেদন তৈরি করো।",
      "tag": "HCCGHS 24",
      "sub_questions": [
        {
          "label": "",
          "question": "",
          "explanation": "(ক)\nপ্রতিবেদন\nবাংলা নববর্ষ উদযাপন উপলক্ষ্যে বিদ্যালয়ের আয়োজন\nপ্রতিবেদনকারী : সুমন পদবি : দশম শ্রেণির ছাত্র বিদ্যালয়ের নাম : পাবনা জিলা স্কুল\nতারিখ : [আজকের তারিখ]\nপ্রাপক : প্রধান শিক্ষক পাবনা জিলা স্কুল পাবনা\nবিষয় : বাংলা নববর্ষ উদযাপন উপলক্ষ্যে বিদ্যালয়ের অনুষ্ঠানের বিবরণ\nজনাব, আমাদের বিদ্যালয়ে বাংলা নববর্ষ ১৪৩২ উদযাপন উপলক্ষ্যে গত [তারিখ] এক বর্ণাঢ্য অনুষ্ঠানের আয়োজন করা হয়। এই অনুষ্ঠানে বিদ্যালয়ের শিক্ষার্থী, শিক্ষকবৃন্দ এবং অভিভাবকরা সক্রিয়ভাবে অংশগ্রহণ করেন। অনুষ্ঠানটি সকাল ৯টা থেকে শুরু হয়ে দুপুর ২টা পর্যন্ত চলতে থাকে।\nপ্রথমেই ছিল এক মনোমুগ্ধকর শোভাযাত্রা, যা বিদ্যালয় চত্বর থেকে শুরু হয়ে পাশের সড়ক প্রদক্ষিণ করে। শোভাযাত্রায় বিভিন্ন রঙিন ব্যানার ও প্রতীক বহন করা হয়, যা আমাদের সংস্কৃতির নানা দিক তুলে ধরে। এরপর বিদ্যালয়ের হলরুমে সাংস্কৃতিক অনুষ্ঠান অনুষ্ঠিত হয়।\nসাংস্কৃতিক অনুষ্ঠানে শিক্ষার্থীরা নাচ, গান, কবিতা আবৃত্তি এবং নাটক পরিবেশন করে। বিশেষ আকর্ষণ ছিল \"পহেলা বৈশাখের ঐতিহ্য\" নিয়ে শিক্ষার্থীদের প্রবন্ধ পাঠ। এ ছাড়া বিদ্যালয়ের শিক্ষার্থীদের অংশগ্রহণে গ্রামীণ খেলার প্রতিযোগিতাও আয়োজন করা হয়।\nঅনুষ্ঠানের শেষে প্রধান অতিথি, [অতিথির নাম বা পদবি], শিক্ষার্থীদের উদ্দেশ্যে নববর্ষের গুরুত্ব ও বাংলা সংস্কৃতির ঐতিহ্য সংরক্ষণের প্রয়োজনীয়তা নিয়ে বক্তব্য রাখেন। পাশাপাশি শিক্ষার্থীদের সাংস্কৃতিক কর্মকাণ্ডে অংশগ্রহণের জন্য প্রশংসা করেন।\nএই অনুষ্ঠান আমাদের ঐতিহ্যকে পুনর্জাগরিত করার পাশাপাশি শিক্ষার্থীদের মধ্যে নববর্ষ উদযাপনের চেতনা ও আনন্দ ছড়িয়ে দিতে সক্ষম হয়েছে। পুরো আয়োজনটি অত্যন্ত সুশৃঙ্খল ও উপভোগ্য ছিল।\nআপনার অনুমতি ও নির্দেশনার জন্য এই প্রতিবেদন পেশ করলাম।\nধন্যবাদান্তে, সুমন দশম শ্রেণি পাবনা জিলা স্কুল\n(খ)\nসংবাদ প্রতিবেদন\nশিরোনাম : খাদ্যে ভেজাল: জনস্বাস্থ্যের জন্য মারাত্মক হুমকি\nপ্রতিবেদনকারী : সুমন আহমেদ প্রকাশের স্থান : দৈনিক জনকণ্ঠ তারিখ : [আজকের তারিখ]\nখাদ্যে ভেজাল: জনস্বাস্থ্যের জন্য একটি গুরুতর সমস্যা বর্তমানে বাংলাদেশে খাদ্যে ভেজাল একটি সাধারণ সমস্যা হিসেবে দেখা দিয়েছে। এটি জনস্বাস্থ্যের ওপর মারাত্মক প্রভাব ফেলছে। দেশের শহর থেকে গ্রাম পর্যন্ত প্রতিদিন ভেজাল খাদ্যের কারণে মানুষ নানা ধরনের শারীরিক সমস্যার শিকার হচ্ছে।\nবিশেষজ্ঞদের মতে, খাদ্যে ভেজাল মেশানো একটি পরিকল্পিত অপরাধ। বিভিন্ন প্রক্রিয়াজাত খাদ্যে বিষাক্ত রাসায়নিক, যেমন ফরমালিন, কার্বাইড, হাইড্রোজ, এবং রঙিন কেমিক্যাল ব্যবহার করা হচ্ছে। এমনকি শিশুখাদ্যেও ভেজালের প্রকোপ লক্ষ্য করা গেছে। ফলস্বরূপ, সাধারণ মানুষ ক্যান্সার, কিডনির সমস্যা, লিভারের জটিলতা এবং হজমজনিত নানা রোগে আক্রান্ত হচ্ছে।\nভেজাল খাদ্যের প্রধান উৎস খাদ্যে ভেজাল মেশানোর প্রধান কারণ হলো অতি মুনাফার লোভ। বাজারে ফলমূল, সবজি, দুধ, মাংস, এবং মাছ থেকে শুরু করে মিষ্টি ও পানীয়েও ভেজাল দেখা যাচ্ছে। এসব খাদ্যদ্রব্যের মান নিয়ন্ত্রণে প্রয়োজনীয় উদ্যোগ গ্রহণ না করায় সমস্যা দিন দিন বেড়েই চলেছে।\nভেজাল প্রতিরোধে উদ্যোগ সরকার খাদ্যে ভেজাল রোধে বিভিন্ন পদক্ষেপ গ্রহণ করেছে। বিভিন্ন জায়গায় ভ্রাম্যমাণ আদালত পরিচালিত হচ্ছে এবং অসাধু ব্যবসায়ীদের জরিমানা ও শাস্তি দেওয়া হচ্ছে। তবে এ ধরনের উদ্যোগের পরিমাণ এবং তদারকি আরও বাড়ানো প্রয়োজন।\nসমাধানের উপায় খাদ্যে ভেজাল প্রতিরোধে জনসচেতনতা বৃদ্ধি অত্যন্ত গুরুত্বপূর্ণ। সরকারকে কঠোর আইন প্রণয়ন ও তার বাস্তবায়ন নিশ্চিত করতে হবে। খাদ্য মান নিয়ন্ত্রণে নিয়মিত পরীক্ষা এবং উৎপাদক থেকে ভোক্তা পর্যন্ত প্রতিটি স্তরে নজরদারি বাড়াতে হবে। পাশাপাশি ভোক্তাদের নিজেদেরও সচেতন হতে হবে এবং খাদ্য কেনার সময় ভালোভাবে যাচাই-বাছাই করতে হবে।\nউপসংহার খাদ্যে ভেজাল একটি বৈশ্বিক সমস্যা হলেও আমাদের দেশে এর ভয়াবহতা বেশি। এটি রোধ করতে সরকার, ব্যবসায়ী এবং ভোক্তাসহ সকলের সম্মিলিত প্রচেষ্টা প্রয়োজন। অন্যথায়, জনস্বাস্থ্য ও ভবিষ্যৎ প্রজন্মের ওপর এর ক্ষতিকর প্রভাব মারাত্মক হতে পারে।"
        }
      ]
    }
  ]
}