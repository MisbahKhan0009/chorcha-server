{
  "title": "ঢাকা বোর্ড ২০২০",
  "subtitle": "বাংলাদেশ ও বিশ্ব পরিচয় (11)",
  "questions": [
    {
      "number": "1",
      "uddipok": "১৯৬১ সালে আসামের শিলচর শহরে বাংলাকে রাষ্ট্রভাষার মর্যাদা দাবির আন্দোলনে এক তরুণীসহ ১১ জন নিহত হয়। তাদের আন্দোলনের দরুণ বাংলা ভাষা শুধু আসামের রাজ্যভাষা হিসেবেই নয়, পশ্চিমবঙ্গের প্রধান ভাষা ও ভারতবর্ষের প্রধান ৫টি ভাষার একটি হিসেবে রাষ্ট্রীয় মর্যাদা, পায়।",
      "tag": "DB 20",
      "sub_questions": [
        {
          "label": "ক",
          "question": "পঞ্চাশের দশকব্যাপী বাঙালিদের কী প্রতিষ্ঠার প্রস্তুতিকাল ছিল?",
          "explanation": "পঞ্চাশের দশক ছিল বাঙালিদের আত্মনিয়ন্ত্রণ অধিকার প্রতিষ্ঠার প্রস্তুতিকাল। ১৯৫২ সালের ভাষা আন্দোলনের মাধ্যমে বাঙালিরা তাদের ভাষার অধিকার রক্ষায় সফলতা অর্জন করে। এরপর, পূর্ব বাংলার জনগণ রাজনৈতিক ও অর্থনৈতিক স্বায়ত্তশাসনের দাবিতে সংগঠিত হতে থাকে। এই সময়ে আওয়ামী লীগ পূর্ব বাংলার জনগণের স্বার্থরক্ষায় আন্দোলন গড়ে তোলে। এভাবে, পঞ্চাশের দশকব্যাপী বাঙালিরা তাদের আত্মনিয়ন্ত্রণ অধিকার প্রতিষ্ঠার জন্য প্রস্তুতি গ্রহণ করে, যা পরবর্তীতে স্বাধীনতা সংগ্রামের ভিত্তি স্থাপন করে।"
        },
        {
          "label": "খ",
          "question": "আওয়ামী মুসলিম লীগ গঠনের কারণ ব্যাখ্যা কর।",
          "explanation": "মুসলিম লীগের অগণতান্ত্রিক আচরণে ক্ষুব্ধ হয়ে সংস্কারপন্থিরা আওয়ামী মুসলিম লীগ গঠন করে। পাকিস্তান প্রতিষ্ঠার পর মুসলিম লীগের পশ্চিম পাকিস্তানি মদদপুষ্ট প্রতিক্রিয়াশীল অংশ গণতন্ত্রে বিশ্বাসী ও সংস্কারপন্থি অংশটির ওপর নানাভাবে দমনপীড়ন চালাতে থাকে। ফলে সংস্কারপন্থিরা মুসলিম লীগের দ্বিজাতি তত্ত্বের ধ্যানধারণা থেকে বের হয়ে অসাম্প্রদায়িক প্রগতিশীল বাঙালি জাতীয়তাবাদী চেতনায় উজ্জীবিত হয়ে ১৯৪৯ সালে আওয়ামী মুসলিম লীগ গঠন করে।"
        },
        {
          "label": "গ",
          "question": "আসামের ঘটনার মতো বাংলাদেশে ঘটে যাওয়া আন্দোলনটির পটভূমি ব্যাখ্যা কর।",
          "explanation": "উদ্দীপকে বর্ণিত আসামের ঘটনার মতো বাংলাদেশে ঘটে যাওয়া আন্দোলনটি হলো ভাষা আন্দোলন । ১৯৫২ সালের ভাষা আন্দোলন বাংলার রাজনৈতিক সংগ্রামের ইতিহাসে একটি তাৎপর্যপূর্ণ অধ্যায়। মাতৃভাষা বাংলাকে রাষ্ট্রভাষার মর্যাদা প্রদানের দাবিতে সংঘটিত এ আন্দোলনে আবদুস সালাম, আবুল বরকত, আবদুল জব্বার, শফিউর রহমান, রফিকউদ্দিনসহ আরো অনেকে শহিদ হন । তাদের আত্মত্যাগের বিনিময়ে বাংলা রাষ্ট্রভাষার মর্যাদা অর্জন করে। উদ্দীপকে দেখা যায়, ১৯৬১ সালে আসামের শিলচরে বাংলাকে রাষ্ট্রভাষা করার দাবিতে আন্দোলন হয়। ১৯৫২ সালে বাংলাদেশেও অনুরূপ দাবির - প্রেক্ষিতে ভাষা আন্দোলন সংঘটিত হয়েছিল। ১৯৪৭ সালের ১৪ই আগস্ট অখণ্ড পাকিস্তান রাষ্ট্র সৃষ্টি হয়। এই রাষ্ট্রের কর্ণধাররা প্রথমেই শোষণ ও বৈষম্যের অংশ হিসেবে বাঙালির প্রাণের ভাষা বাংলার ওপর আঘাত হানে। দেশের মোট জনসংখ্যার ৫৬% নাগরিক ছিল বাংলা ভাষাভাষী । অথচ বাংলা ভাষাকে সম্পূর্ণ উপেক্ষা করে উর্দুকে রাষ্ট্রভাষা হিসেবে প্রতিষ্ঠার পরিকল্পনা করে পাকিস্তানি শাসকগোষ্ঠী। কিন্তু সংগ্রামের ঐতিহ্যে লালিত বাঙালি জাতি মাতৃভাষার ওপর এ আঘাতের বিরুদ্ধে তাৎক্ষণিক প্রতিক্রিয়া ব্যক্ত করে। যা ১৯৫২ সালের ২১শে ফেব্রুয়ারি দ্বিতীয় পর্বের ভাষা আন্দোলনের মাধ্যমে চূড়ান্ত পরিণতিতে পৌঁছায়। এরই ধারাবাহিকতায় ১৯৫৬ সালের সংবিধানে বাংলাকে পাকিস্তানের অন্যতম রাষ্ট্রভাষার মর্যাদা দেওয়া হয় ।"
        },
        {
          "label": "ঘ",
          "question": "\"উদ্দীপকের ঘটনাটির মতো বাংলাদেশে ঘটিত আন্দোলনই ছিল বাঙালি জাতির মুক্তির প্রথম আন্দোলন\"- বক্তব্যটির সপক্ষে যুক্তি দেখাও।",
          "explanation": "উদ্দীপকের ঘটনাটির মতো বাংলাদেশে সংঘটিত ভাষা আন্দোলন ছিল বাঙালি জাতির মুক্তির প্রথম আন্দোলন— বক্তব্যটি যথার্থ । বাংলাদেশের রাজনৈতিক সংগ্রামের ইতিহাসে ভাষা আন্দোলন একটি তাৎপর্যপূর্ণ ঘটনা। এ আন্দোলনের মধ্য দিয়েই বাঙালি সর্বপ্রথম নিজেদের স্বতন্ত্র সত্তা ও অধিকার সম্পর্কে সজাগ হয়ে ওঠে। পাকিস্তান রাষ্ট্রে বাঙালির ন্যায্য অধিকারের দাবির প্রথম বহিঃপ্রকাশ ঘটে রাষ্ট্রভাষা হিসেবে বাংলার মর্যাদা প্রতিষ্ঠার আন্দোলনে। এর মধ্য দিয়ে পূর্ব বাংলার বাঙালিদের স্বাধিকারের চিন্তা-চেতনার আত্মপ্রকাশ ঘটে। এ চেতনাই পরবর্তীকালে বাঙালির প্রতিটি গণআন্দোলনে প্রেরণা জোগায় এবং জনগণের রাজনৈতিক, সাংস্কৃতিক ও অর্থনৈতিক মুক্তির পথ সুগম করে। জাতীয়তাবাদের প্রেরণায় উদ্দীপ্ত বাঙালি জাতি ১৯৫৪ সালের প্রাদেশিক নির্বাচনে নিরঙ্কুশ বিজয় অর্জন করে। এ বিজয় ছিল শাসক দল মুসলিম লীগের বৈষম্যমূলক কর্মকাণ্ডের বিরুদ্ধে প্রথম সফল প্রতিরোধ। বাঙালি জাতীয়তাবাদে উদ্বুদ্ধ হয়েই ১৯৬২ সালের ছাত্র আন্দোলন, ১৯৬৬ সালের ছয় দফা, ১৯৬৯ সালের গণঅভ্যুত্থান এবং ১৯৭০ সালের নির্বাচনে স্বাধিকারের প্রশ্নে চূড়ান্ত সাফল্য আসে। এরই ধারাবাহিকতায় বাঙালি ১৯৭১ সালের মহান মুক্তিযুদ্ধে বিজয় অর্জন করে । ফলে বিশ্ব মানচিত্রে অভ্যুদয় হয় বাংলাদেশ নামে একটি স্বাধীন-সার্বভৌম রাষ্ট্রের। উপরের আলোচনা থেকে তাই বলা যায় যে, ১৯৫২ সালের ভাষা আন্দোলনই ছিল বাঙালি জাতির মুক্তির প্রথম আন্দোলন ।"
        }
      ]
    },
    {
      "number": "2",
      "uddipok": "দৃশ্যকল্প-১: দৃশ্যকল্প-২:",
      "tag": "DB 20",
      "sub_questions": [
        {
          "label": "ক",
          "question": "পেশাজীবী কারা?",
          "explanation": "সাধারণ অর্থে যারা বিভিন্ন পেশায় নিয়োজিত তারাই হলেন পেশাজীবী।"
        },
        {
          "label": "খ",
          "question": "বাংলাদেশের মুক্তিযুদ্ধে কাদের ভূমিকা গৌরবোজ্জ্বল ছিল? ব্যাখ্যা কর।",
          "explanation": "বাংলাদেশের মুক্তিযুদ্ধে ছাত্রসমাজের ভূমিকা ছিল গৌরবোজ্জ্বল। ১৯৭১ সালে মহান মুক্তিযুদ্ধ শুরুর পর দেশের বিভিন্ন অঞ্চলে পাকিস্তানি সেনাবাহিনীর বিরুদ্ধে প্রতিরোধের ক্ষেত্রে অগ্রণী ভূমিকা পালন করে এদেশের ছাত্রসমাজ। এ সময় ছাত্র-ছাত্রীদের বিরাট অংশ জীবনের মায়া ত্যাগ করে মুক্তিযুদ্ধে অংশ নেয়। এমনকি মুক্তিবাহিনীতে একক গোষ্ঠী হিসেবে ছাত্র-ছাত্রীদের সংখ্যাই ছিল সবচেয়ে বেশি।"
        },
        {
          "label": "গ",
          "question": "দৃশ্যকল্প-১ এর ইঙ্গিতকৃত বিষয়টি ব্যাখ্যা কর।",
          "explanation": "দৃশ্যকল্প-১-এর ইঙ্গিতকৃত বিষয়টি হলো বঙ্গবন্ধু শেখ মুজিবুর রহমানের ৭ই মার্চের ভাষণ। দৃশ্যকল্প-১-এ বঙ্গবন্ধু শেখ মুজিবুর রহমান প্রদত্ত ১৯৭১ সালের ৭ই মার্চের ঐতিহাসিক ভাষণের চিত্র দেখা যাচ্ছে। দেশব্যাপী নানা উদ্বেগ, উত্তেজনার মধ্যে বঙ্গবন্ধুর ৭ই মার্চের ভাষণ ছিল জাতির জন্য সুস্পষ্ট দিক নির্দেশনা। বাঙালির রাজনৈতিক ইতিহাসে ৭ই মার্চের ভাষণ একটি তাৎপর্যপূর্ণ ঘটনা। ১৯৭০ সালে অনুষ্ঠিত সাধারণ নির্বাচনে আওয়ামী লীগ জাতীয় ও প্রাদেশিক পরিষদে নিরঙ্কুশ সংখ্যাগরিষ্ঠতা পেলেও ক্ষমতা হস্তান্তর নিয়ে পাকিস্তানি শাসকচক্র টালবাহানা শুরু করে। ইয়াহিয়া খান ১৯৭১ সালের ৩রা মার্চ থেকে জাতীয় পরিষদের অধিবেশন ডেকেও ১লা মার্চ তা অনির্দিষ্টকালের জন্য স্থগিত ঘোষণা করেন। এরকম একটি অস্থিতিশীল অবস্থায় ৭ই মার্চ ঢাকার রেসকোর্স ময়দানে (বর্তমান সোহরাওয়ার্দী উদ্যান) এক বিশাল জনসভায় বঙ্গবন্ধু এক ঐতিহাসিক ভাষণ দেন। এই ভাষণে তিনি কৌশলগত কারণে পরোক্ষভাবে স্বাধীনতার ঘোষণা দেন এবং জনগণকে সশস্ত্র মুক্তিযুদ্ধের প্রস্তুতি নেওয়ার আহ্বান জানান। এ ভাষণে উদ্বুদ্ধ হয়ে সকল স্তরের জনগণ ঐক্যবদ্ধভাবে মুক্তিযুদ্ধে ঝাঁপিয়ে পড়ে। পরবর্তী নয় মাস রক্তক্ষয়ী যুদ্ধের মাধ্যমে চূড়ান্ত বিজয় অর্জন হয়। তাই বলা যায়, চিত্রে ইঙ্গিতকৃত বঙ্গবন্ধুর ৭ই মার্চের ভাষণ বাঙালিকে মুক্তির নির্দেশনা দিয়েছিল।"
        },
        {
          "label": "ঘ",
          "question": "দৃশ্যকল্প-২ এর ঘটনাটির গুরুত্ব বিশ্লেষণ কর।",
          "explanation": "দৃশ্যকল্প-২-এর চিত্রের মাধ্যমে যুদ্ধ পরবর্তী বাংলাদেশের পুনর্গঠনে বঙ্গবন্ধু শেখ মুজিবুর রহমানের গ্রহণ করা তিনটি পদক্ষেপকে ইঙ্গিত করা হয়েছে। ১৯৭১ সালের মুক্তিযুদ্ধে বিধ্বস্ত বাংলাদেশের পুনর্গঠনে এ পদক্ষেপগুলোর গুরুত্ব ছিল অপরিসীম। যুদ্ধ পরবর্তী বাংলাদেশের সর্বত্র ছিল হাহাকার আর ধ্বংসযজ্ঞ, রাষ্ট্রীয় কোষাগার ছিল অর্থ শূন্য। এ অবস্থায় রাষ্ট্র হিসেবে বাংলাদেশকে একটি শক্তিশালী ভিতের উপর দাঁড় করাতে ১৯৭২ সালে বঙ্গবন্ধু সরকার একটি পূর্ণাঙ্গ সংবিধান প্রণয়ন করে। দেশের অর্থনৈতিক অবস্থা সমৃদ্ধ করতে বঙ্গবন্ধু সরকার পঞ্চবার্ষিক পরিকল্পনা গঠন, পরিত্যক্ত কারখানাসমূহ জাতীয়করণ এবং প্রাথমিক শিক্ষা সরকারিকরণসহ একটি নতুন শিক্ষা কমিটি গঠন করে। এছাড়া এ সরকার। যুদ্ধে ক্ষতিগ্রস্ত মানুষের মধ্যে রিলিফ, রেশনিং ব্যবস্থা চালু করে। একইসাথে বঙ্গবন্ধু দেশের আর্থ-সামাজিক ও রাজনৈতিক ক্ষেত্রে 'বাকশাল' নামক একটি নতুন ব্যবস্থার প্রবর্তন, করেন, যা 'দ্বিতীয় বিপ্লব' নামে পরিচিতি পায়। শিক্ষা, শিল্প, খাদ্য, অর্থনীতি ইত্যাদি ক্ষেত্রে কার্যকর পদক্ষেপ গ্রহণ করার পাশাপাশি একটি কার্যকর পররাষ্ট্রনীতি গ্রহণ করা হয়। বঙ্গবন্ধু সরকার দেশকে অর্থনৈতিকভাবে সমৃদ্ধ করার জন্যে একটি পরিকল্পনা কমিশন গঠন করে এবং প্রণীত হয় পঞ্চবার্ষিক পরিকল্পনা। কমিশনের সুপারিশ মোতাবেক বঙ্গবন্ধু যুদ্ধবিধ্বস্ত দেশকে নতুনভাবে গড়ে তোলার জন্য ব্যবসা-বাণিজ্য, শিল্প, কৃষিসহ বিভিন্ন খাতকে ঢেলে সাজানোর উদ্যোগ গ্রহণ করেন। উপরের আলোচনার আলোকে বলা যায়, দৃশ্যকল্প-২-এ উল্লিখিত চিত্রগুলো অর্থাৎ বঙ্গবন্ধু সরকারের তিনটি কার্যক্রম যুদ্ধবিধ্বস্ত দেশ পুনর্গঠনে তাৎপর্যপূর্ণ ভূমিকা রেখেছিল।"
        }
      ]
    },
    {
      "number": "3",
      "uddipok": "স্থান অক্ষরেখা দ্রাঘিমা রেখা তারিখ সময় ক ২৭° উঃ ৬৫° পঃ ২০ সেপ্টেম্বর দুপুর ২টা খ ৪২° দঃ ৫১° পঃ ২০ সেপ্টেম্বর ?",
      "tag": "DB 20",
      "sub_questions": [
        {
          "label": "ক",
          "question": "প্রতিপাদ স্থান কী?",
          "explanation": "ভূপৃষ্ঠের উপর অবস্থিত কোনো বিন্দুর বিপরীত বিন্দুকে সেই' বিন্দুর প্রতিপাদ স্থান বলে।"
        },
        {
          "label": "খ",
          "question": "পৃথিবীর নিকটতম গ্রহটি জীব বসবাসের অনুপযোগী- ব্যাখ্যা কর।",
          "explanation": "অক্সিজেন ও পানির স্বল্পতা এবং কার্বন ডাই-অক্সাইডের আধিক্যের জন্য পৃথিবীর নিকটতম গ্রহ অর্থাৎ মঙ্গল গ্রহটি জীবের বসবাসের জন্য অনুপযোগী। মঙ্গল গ্রহ পৃথিবীর নিকটতম গ্রহ। এ গ্রহের উপরিভাগে গিরিখাত ও আগ্নেয়গিরি রয়েছে। পৃথিবীর তুলনায় মঙ্গল গ্রহ বেশ ঠাণ্ডা, গড় উত্তাপ হিমাঙ্কের অনেক নিচে। এ গ্রহে অক্সিজেন ও পানির পরিমাণ কম এবং কার্বন ডাই-অক্সাইডের পরিমাণ অনেক বেশি। এজন্য মঙ্গল গ্রহ জীব বসবাসের অনুপযোগী।"
        },
        {
          "label": "গ",
          "question": "উদ্দীপকের 'খ' স্থানের সময় নির্ণয় কর।",
          "explanation": "আছকের 'ক' চিহ্নিত স্থানটির দ্রাঘিমা ৬৫° পশ্চিম এবং 'খ' চিহ্নিত স্থানটির দ্রাঘিমা ৫১° পশ্চিম। উক্ত স্থান দুটির দ্রাঘিমার পার্থক্য হলো ৬৫° - ৫১° = ১৪°। প্রতি ১০ দ্রাঘিমার পার্থক্যের কারণে সময়ের পার্থক্য হয় ৪ মিনিট। অতএব ১৪° দ্রাঘিমার ব্যবধানের জন্য সময়ের পার্থক্য হবে ১৪° × ৪ = ৫৬ মিনিট। 'ক' চিহ্নিত স্থান ও 'খ' চিহ্নিত স্থান উভয়টিই পশ্চিম দ্রাঘিমায় অবস্থিত। দ্রাঘিমারেখার মান অনুযায়ী 'খ' স্থানটি 'ক' স্থানের পূর্বে অবস্থিত। তাই 'খ' স্থানের সময় বেশি হবে। সুতরাং 'খ' চিহ্নিত স্থানটির স্থানীয় সময় হবে: দুপুর ২টা = দুপুর ২টা ৫৬ মিনিট। ৫৬ মিনিট সুতরাং 'খ' চিহ্নিত স্থানটির স্থানীয় সময় হবে দুপুর ২টা ৫৬ মিনিট।"
        },
        {
          "label": "ঘ",
          "question": "একই সময়ে উদ্দীপকের 'ক' ও 'খ' স্থানের ঋতু কি একই হবে? যুক্তিসহকারে উত্তর দাও।",
          "explanation": "উদ্দীপকে নির্দেশিত 'ক' ও 'খ' স্থানের ঋতুর ভিন্নতা হবে। সূর্যকে পরিক্রমণকালে পৃথিবীর চারটি অবস্থানে ঋতু পরিবর্তিত হয়। বার্ষিক গতির ফলে সূর্যরশ্মি কোথাও লম্বভাবে আবার কোথাও তির্যকভাবে পতিত হয়। ২৩শে সেপ্টেম্বর সূর্যরশ্মি নিরক্ষরেখার উপর লম্বভাবে পড়ে এবং সর্বত্র দিবা-রাত্রি সমান হয়। সে জন্য এ তারিখের দেড় মাস পূর্ব থেকে দেড় মাস পর পর্যন্ত মোট তিন মাস তাপমাত্রা মধ্যম ধরনের থাকে। এ সময় উত্তর গোলার্ধে শরৎকাল ও দক্ষিণ গোলার্ধে বসন্তকাল বিরাজ করে।' উদ্দীপকে দেখা যায়, 'ক' স্থানটির অক্ষাংশ হলো ২৭০ উত্তর। অর্থাৎ 'ক' স্থানটি পৃথিবীর উত্তর গোলার্ধে অবস্থিত। যেহেতু ২০শে সেপ্টেম্বর সূর্যরশ্মি নিরক্ষরেখায় লম্বভাবে কিরণ দেয় এবং এ সময় উত্তর গোলার্ধে শরৎকাল বিরাজমান; সেহেতু 'ক' স্থানে শরৎকাল থাকে। অন্যদিকে 'খ' স্থানটির অক্ষাংশ হলো ৪২০ দক্ষিণ। অর্থাৎ 'খ' স্থানটি দক্ষিণ গোলার্ধে অবস্থিত। ২০শে সেপ্টেম্বর দক্ষিণ গোলার্ধে বসন্তকাল বলে 'খ' স্থানটিতে বসন্তকাল বিরাজ করবে। উপরের আলোচনা থেকে বলা যায়, ২০শে সেপ্টেম্বর তারিখে 'ক' স্থানে শরৎকাল এবং 'খ' স্থানে বসন্তকালে থাকবে। তাই এ তারিখে এই দুই স্থানের তাপমাত্রা সম্পূর্ণ বিপরীত থাকবে।"
        }
      ]
    },
    {
      "number": "4",
      "uddipok": "",
      "tag": "DB 20",
      "sub_questions": [
        {
          "label": "ক",
          "question": "স্থানীয় স্বায়ত্তশাসন কী?",
          "explanation": "স্থানীয় স্বায়ত্তশাসন বলতে নির্দিষ্ট এলাকাভিত্তিক জনগণের স্বশাসনকে বোঝায়।"
        },
        {
          "label": "খ",
          "question": "বাংলাদেশের প্রধান নির্বাহী কর্মকর্তার পদমর্যাদা ব্যাখ্যা কর।",
          "explanation": "বাংলাদেশের প্রধানমন্ত্রী দেশের প্রধান নির্বাহী কর্মকর্তা হিসেবে কাজ করেন। প্রধানমন্ত্রী বাংলাদেশ সরকারের প্রধান। একই সাথে তিনি নিজ দলের সংসদীয় দলের নেতা এবং মন্ত্রিসভার প্রধান। সংসদীয় গণতন্ত্রের প্রথা অনুযায়ী, প্রধানমন্ত্রী তার ইচ্ছা অনুসারে মন্ত্রীদের নিয়োগ দেন। ইচ্ছে হলে যেকোনো মন্ত্রীকে পদত্যাগ করতে বলতে পারেন। তার হাতে সর্বোচ্চ নির্বাহী ক্ষমতা কেন্দ্রীভূত। রাষ্ট্রপতি প্রথা অনুযায়ী প্রধানমন্ত্রীকে নিয়োগ দিলেও তিনি তার পরামর্শ ছাড়া কার্যত কোনো কাজই করতে পারেন না। এ জন্যই বলা হয়, বাংলাদেশে প্রধানমন্ত্রী শাসনব্যবস্থার কেন্দ্রবিন্দু।"
        },
        {
          "label": "গ",
          "question": "উদ্দীপকে 'খ বিভাগ' দ্বারা সরকারের যে বিভাগকে বোঝানো হয়েছে তার কার্যাবলি উল্লেখ কর।",
          "explanation": "উদ্দীপকে 'খ' বিভাগ দ্বারা সরকারের বিচার বিভাগকে বোঝানো হয়েছে। সরকারের একটি গুরুত্বপূর্ণ বিভাগ হিসেবে এর ক্ষমতা ও কার্যাবলি অত্যন্ত ব্যাপক। উদ্দীপকের 'খ' বিভাগে উল্লিখিত আইন ভঙ্গকারীকে শাস্তি প্রদান ও মৌলিক অধিকার রক্ষা করা বিচার বিভাগের প্রধান কাজ। বিচার বিভাগ নাগরিকদের মৌলিক অধিকার সংরক্ষণের মাধ্যমে আইনের অনুশাসনকে অক্ষুণ্ণ এবং গণতান্ত্রিক ব্যবস্থাকে সজীব রাখে। বিচার বিভাগের কার্যপরিধি অত্যন্ত বিস্তৃত। এ বিভাগের প্রধান কাজ প্রচলিত আইন অনুযায়ী অভিযুক্ত ব্যক্তি এবং আইন অমান্যকারীর অপরাধের বিচার করা। দেওয়ানি, ফৌজদারি প্রভৃতি মামলায় সত্য ঘটনা অনুসন্ধানের মাধ্যমে বিচার বিভাগ অপরাধীকে শাস্তি প্রদান করে। বিচার বিভাগের আরও একটি গুরুত্বপূর্ণ কাজ আইনের ব্যাখ্যা ও বিশ্লেষণ এবং সেই অনুযায়ী আইন প্রয়োগ করা। অনেক সময় বিচারকগণ নতুন নতুন আইনও সংযোজন করেন। এছাড়া সংবিধানের অভিভাবক হিসেবেও বিচার বিভাগ কাজ করে। এ বিভাগ বিরোধ নিষ্পত্তি এবং শাসন বিভাগকে পরামর্শ প্রদান করে। বিদেশি নাগরিকদের নাগরিকত্ব দান, অভিভাবকত্ব নিরূপণ, নাবালকের সম্পত্তির তত্ত্বাবধানসহ বিবিধ কার্যাবলি সম্পাদন করে। সুতরাং বলা যায়, উদ্দীপকে বর্ণিত 'খ' বিভাগ এবং বিচার বিভাগ একে অপরের প্রতিচ্ছবি।"
        },
        {
          "label": "ঘ",
          "question": "উদ্দীপকের 'গ বিভাগ' 'ক বিভাগকে' নিয়ন্ত্রণ করে- বিশ্লেষণ কর।",
          "explanation": "উদ্দীপকে জনাব আরমানের বিভাগটি হলো 'আইন বিভাগ' এবং জনাব রফিকের রিভাগটি হলো শাসন বিভাগ। আইন বিভাগ শাসন বিভাগের কাজকে নিয়ন্ত্রণ করে উক্তিটি যথার্থ। সরকারের তিনটি বিভাগের মধ্যে অন্যতম দুটি হলো আইন বিভাগ ও শাসন বিভাগ। উদ্দীপকের জনাব রফিক 'ক' আসন থেকে নির্বাচিত হয়ে আইন বিভাগের একজন সদস্য হিসেবে এলাকার জনগণের স্বার্থে কাজ করেন এবং জনাব আরমান সাহেব প্রশাসনিক প্রধান হিসেবে একটি জেলার বিভিন্ন কার্য সম্পাদন ও তদারকি করেন। সংসদীয় গণতান্ত্রিক শাসনব্যবস্থায় আইন বিভাগ বা আইনসভার ভূমিকা অতি গুরুত্বপূর্ণ। সংসদে প্রশ্ন জিজ্ঞাসা, শাসন বিভাগের কাজের মান ও যৌক্তিকতা যাচাই করা ইত্যাদির মাধ্যমে আইন বিভাগ শাসন বিভাগের ওপর নিয়ন্ত্রণ বজায় রাখে। ফলে শাসন বিভাগ নিজের ইচ্ছামতো কাজ করতে পারে না। প্রধানমন্ত্রী ও তাঁর মন্ত্রিসভা তথা শাসন বিভাগকে শাসনসংক্রান্ত সব কাজের জন্য আইনসভার কাছে দায়ী থাকতে হয়। আইনসভায় মুলতবি প্রস্তাব, নিন্দা প্রস্তাব, প্রধানমন্ত্রী বা মন্ত্রীদের প্রতি প্রশ্ন বা অনাস্থা প্রস্তাবের মাধ্যমে শাসনবিভাগের ওপর নিয়ন্ত্রণ প্রতিষ্ঠা করে। সংসদীয় সরকার ব্যবস্থায় আইনসভার আস্থা হারালে মন্ত্রিসভাকে পদত্যাগ করতে হয়। আইনসভা প্রথমত আইন প্রণয়ন, পরিবর্তন ও পরিবর্ধন করে সরকারকে শাসনকাজ পরিচালনায় সাহায্য করে। এ ছাড়া সরকারের উন্নয়ন কর্মকাণ্ড, শিক্ষা, স্বাস্থ্য, বৈদেশিক নীতি ইত্যাদি ক্ষেত্রে নীতি নির্ধারণের মাধ্যমে গুরুত্বপূর্ণ ভূমিকা পালন করে। বিশেষ করে সংসদীয় পদ্ধতিতে শাসন বিভাগের অনেক গুরুত্বপূর্ণ কাজেই আইনসভার প্রত্যক্ষ-পরোক্ষ অনুমোদন দরকার হয়। উপরের আলোচনা থেকে বলা যায়, একটি গণতান্ত্রিক রাষ্ট্রে আইন বিভাগ জবাবদিহিতার মাধ্যমে শাসন বিভাগের প্রায় সব কর্মকাণ্ডের ওপর নিয়ন্ত্রণ প্রতিষ্ঠা করে।"
        }
      ]
    },
    {
      "number": "5",
      "uddipok": "আলামীন আগস্ট মাসে একটি দেশে বেড়াতে যায়। ঐ সময় সে দেশের উত্তর অংশের তাপমাত্রা ছিল ৩২° সে. এর উপরে এবং সেখানে একটি প্রবল নিম্নচাপ বলয়ের সৃষ্টি হয়। বায়ুতে অধিক পরিমাণ জলীয় বাষ্প থাকাতে দেশটিতে সারা বছর যে' বৃষ্টিপাত হয় তার চার ভাগের তিনভাগই হয় ঐ ঋতুতে।",
      "tag": "DB 20",
      "sub_questions": [
        {
          "label": "ক",
          "question": "জলবায়ু কী?",
          "explanation": "জলবায়ু বলতে একটি বৃহৎ অঞ্চলব্যাপী আবহাওয়ার উপাদানগুলোর দৈনন্দিন অবস্থার দীর্ঘদিনের গড় অবস্থাকে বোঝায়।"
        },
        {
          "label": "খ",
          "question": "বাংলাদেশের সর্বোচ্চ পর্বতশৃঙ্গটি যে অঞ্চলে অবস্থিত এর ভূ-প্রকৃতি ব্যাখ্যা কর।",
          "explanation": "বাংলাদেশের সর্বোচ্চ পর্বতশৃঙ্গটি দেশের দক্ষিণ-পূর্বাঞ্চলে অবস্থিত। বাংলাদেশের সর্বোচ্চ পর্বতশৃঙ্গটি হলো তাজিওডং, যার উচ্চতা ১,২৩১ মিটার। এটি বান্দরবান জেলায় অবস্থিত। দক্ষিণ-পূর্বাঞ্চলে অবস্থিত এ পাহাড়টি ভূপ্রকৃতির দিক দিয়ে টারশিয়ারি যুগের অন্তর্ভুক্ত। এ অঞ্চলের পাহাড়গুলো বেলে পাথর, কর্দম ও শেল পাথর দ্বারা গঠিত।"
        },
        {
          "label": "গ",
          "question": "আলামীন এর বেড়াতে যাওয়া সময়ে দেশটিতে যে ঋতু বর্তমান ছিল তার বর্ণনা দাও।",
          "explanation": "আলামীনের বেড়াতে যাওয়া সময়ে দেশটিতে অর্থাৎ ভারতে বর্ষাকাল বিরাজমান ছিল। বিশাল আয়তনের দেশ হওয়ায় ভারতের জলবায়ু বিচিত্র। অক্ষাংশ, সমুদ্র থেকে দূরত্ব, বায়ুপ্রবাহ প্রভৃতির ভিন্নতার কারণে এর জলবায়ু ভিন্ন। উষ্ণতা -ও বৃষ্টিপাতের পার্থক্যের ওপর নির্ভর করে ভারতের ঋতুগুলো কয়েক ভাগে ভাগ করা হয়। এগুলো হলো- গ্রীষ্মকাল, শীতকাল, বর্ষাকাল, শরৎকাল ও হেমন্তকাল। উদ্দীপকের আলামীন আগস্ট মাসে একটি দেশে যায়। ওই সময়-সে দেশের উত্তর অংশের তাপমাত্রা ছিল ৩২° সে. এর উপরে এবং সেখানে একটি প্রবল নিম্নচাপ বলয়ের সৃষ্ট হয়। দেশটির এ অবস্থার সাথে ভারতের বর্ষাকালের মিল আছে। জুন থেকে সেপ্টেম্বর পর্যন্ত ভারতে বর্ষাকাল। জুন মাসের শেষে উত্তর ভারতে উত্তাপের পরিমাণ ৩২° সে. এর উপরে বৃদ্ধি পায়। অতিরিক্ত তাপে উত্তর ভারতের পাঞ্জাব অঞ্চলে একটি প্রবল শক্তিসম্পন্ন নিম্নচাপ বলয়ের সৃষ্টি হয়। এ সময় দক্ষিণ গোলার্ধে মকরীয় উচ্চচাপ বলয় থেকে দক্ষিণ-পূর্ব অয়ন বায়ু নিরক্ষীয় নিম্নচাপ বলয়ে প্রবেশ না করে পাঞ্জাবের বেশি শক্তিসম্পন্ন নিম্নচাপের টানে সরাসরি পাঞ্জাবের দিকে অগ্রসর হয়। এ বায়ু সমুদ্রের উপর দিয়ে দীর্ঘপথ অতিক্রম করে বলে এতে প্রচুর জলীয় বাষ্প থাকে। এর প্রভাবে ভারতের মোট বৃষ্টিপাতের প্রায় ৭৫% এ ঋতুতেই হয়ে থাকে। তাই বলা যায়, উদ্দীপকের আলামীনের বেড়াতে যাওয়ার সময়ে ভারতে বর্ষাকাল ছিল।"
        },
        {
          "label": "ঘ",
          "question": "বাংলাদেশের প্রেক্ষাপটে উক্ত ঋতুটির গুরুত্ব বিশ্লেষণ কর।",
          "explanation": "বাংলাদেশের প্রেক্ষাপটে উক্ত ঋতু অর্থাৎ বর্ষা ঋতুর গুরুত্ব অপরিসীম। জুন থেকে সেপ্টেম্বর মাস ভারতে বর্ষাকাল। এ সময় উত্তর ভারতে গড় তাপমাত্রা ৩২° সে. এর উপরে থাকে। ভারতের মোট বৃষ্টিপাতের ৭৫% বর্ষাকালেই হয়ে থাকে। উদ্দীপকে আলামীনের ভ্রমণকৃত দেশটির বর্ণনায় ভারতের বর্ষাকালের প্রতিফলন ঘটেছে। বাংলাদেশের মানুষের জীবনে বর্ষাকালের প্রভাব বহুমুখী ও গুরুত্বপূর্ণ। এদেশে দক্ষিণ-পশ্চিম মৌসুমি বায়ুর প্রভাবে বর্ষাকালে প্রচুর বৃষ্টিপাত হয়। এ মৌসুমে বিভিন্ন রকমের ফসল ও ফল প্রচুর পরিমাণে জন্মায়। তবে অনেক সময় বর্ষাকালে বেশি বৃষ্টিপাতের ফলে বন্যার সৃষ্টি হয়। কিন্তু তখন পানিবাহিত পলিমাটি জমে কৃষি জমির উর্বরতা বাড়ার ফলে ফসল অনেক ভালো হয়। কৃষি বাংলাদেশের অর্থনীতির প্রধান চালিকাশক্তি। এখানকার কৃষকেরা ভূ-প্রকৃতি, জলবায়ু, মাটি, নদ-নদী ইত্যাদির ওপর নির্ভরশীল। কৃষি উৎপাদনে একটি সুনির্দিষ্ট মাত্রায় তাপমাত্রা ও বৃষ্টিপাত প্রয়োজন। সেদিক থেকে পরিমিত বৃষ্টিপাত বাংলাদেশে প্রচুর ফসল ফলাতে সহায়তা করে। বর্ষা ঋতুর প্রভাবেই বাংলাদেশের জনগণের দৈনন্দিন খাদ্য চাহিদা পূরণ করা সম্ভব হয়। ফলে সাম্প্রতিক বছরগুলোতে প্রচুর খাদ্যশস্য উৎপন্ন হওয়ায় দেশে খাদ্য চাহিদা মিটিয়ে উদ্বৃত্ত শস্য রপ্তানি সম্ভব হচ্ছে। খাদ্যশস্য রপ্তানি করে বাংলাদেশ সরকার প্রচুর বৈদেশিক মুদ্রা আয় করছে, যা দেশের অর্থনীতিকে সমৃদ্ধ করছে। উপরের আলোচনার পরিপ্রেক্ষিতে বলা যায়, কৃষিজ পণ্যের উৎপাদন বৃদ্ধির জন্য বাংলাদেশে বর্ষাকালের তাৎপর্যপূর্ণ প্রভাব বিদ্যমান।"
        }
      ]
    },
    {
      "number": "6",
      "uddipok": "নাগাসাকি ও হিরোশিমার ইতিহাস অত্যন্ত মর্মান্তিক ও বিভীষিকার ইতিহাস। এমন মর্মান্তিকতা হতে মানব জাতিকে রক্ষার জন্য বিশ্বের পরাশক্তির অধিকারী দেশগুলো একটি আন্তর্জাতিক সংস্থা গঠন করে। এ সংস্থার বিভিন্ন অঙ্গসংস্থাসমূহ পৃথিবীর বিভিন্ন দেশের শান্তি-শৃঙ্খলা ও আর্থ-সামাজিক উন্নয়নে ভূমিকা রেখে চলেছে। বাংলাদেশও একজন গর্বিত সদস্য হিসেবে এ সংস্থার উদ্দেশ্যসমূহ বাস্তবায়নের মাধ্যমে সৌহার্দ্যপূর্ণ ও শান্তিপ্রিয় জাতি হিসেবে পরিচিতি পেয়েছে।",
      "tag": "DB 20",
      "sub_questions": [
        {
          "label": "ক",
          "question": "ভেটো কী?",
          "explanation": "জাতিসংঘের নিরাপত্তা পরিষদের স্থায়ী সদস্য রাষ্ট্র কর্তৃক যেকোনো প্রস্তাব নাকচ করে দেওয়ার ক্ষমতাকে 'ভেটো' বলে।"
        },
        {
          "label": "খ",
          "question": "\"জাতিসংঘে বাংলাদেশের শান্তিরক্ষী বাহিনীর ভূমিকা গৌরবজনক\"- ব্যাখ্যা কর।",
          "explanation": "বিশ্বে শান্তিরক্ষা ও শান্তি প্রতিষ্ঠায় জাতিসংঘে বাংলাদেশের শান্তিরক্ষী বাহিনীর ভূমিকা গৌরবজনক। জাতিসংঘের শান্তিরক্ষা মিশনগুলোতে বাংলাদেশের শান্তিরক্ষী বাহিনীর অবদান ঈর্ষণীয়। বর্তমানে বাংলাদেশের প্রায় ১১,০০০ এর বেশি সৈন্য বিশ্বের ১১টি দেশে. অক্লান্ত পরিশ্রম করে শান্তি প্রতিষ্ঠায় কাজ করছে।' বিশ্বশান্তি রক্ষায় বাংলাদেশ শান্তিরক্ষী বাহিনী পুরো বিশ্বে অনন্য নজির স্থাপন করেছে।"
        },
        {
          "label": "গ",
          "question": "উদ্দীপকে ইঙ্গিতকৃত সংস্থাটির উদ্দেশ্য ব্যাখ্যা কর।",
          "explanation": "নিম্নের অনুরূপঃ উদ্দীপকে ইঙ্গিতকৃত সংস্থা তথা জাতিসংঘের প্রধান উদ্দেশ্য হলো বিশ্বশান্তি প্রতিষ্ঠা ও রক্ষা করা। মানব সভ্যতার ইতিহাসে দ্বিতীয় বিশ্বযুদ্ধ ছিল কলঙ্কিত ও বিভীষিকাময় অধ্যায়। এ যুদ্ধের ব‍্যাপকতা এবং ধ্বংসলীলা থেকে মানবজাতিকে রক্ষার জন্য বিশ্বের নেতৃস্থানীয় দেশগুলো একজোট হয়ে জাতিসংঘ গঠন করে। উদ্দীপকে বর্ণিত সংস্থাটির কার্যক্রম জাতিসংঘকেই নির্দেশ করছে। জাতিসংঘের অন্যতম উদ্দেশ্য হলো- শান্তি ভঙ্গের হুমকি, আক্রমণাত্মক কার্যকলাপ বন্ধের মাধ্যমে বিশ্বশান্তি রক্ষা ও নিশ্চিত করা। জাতি, ধর্ম-বর্ণ নির্বিশেষে মানুষের সমান অধিকারের প্রতি সম্মান প্রদর্শনের মাধ্যমে জাতিগুলোর মধ্যে সহযোগিতা ও বন্ধুত্ব জোরদার করাও প্রতিষ্ঠানটির অন্যতম লক্ষ্য। অর্থনৈতিক, সামাজিক ও সাংস্কৃতিক ক্ষেত্রে সকল জাতির মধ্যে সহযোগিতা গড়ে তোলার উদ্দেশ্যেও জাতিসংঘ কাজ করে। এছাড়া জাতি, ধর্ম, বর্ণ নির্বিশেষে সবার স্বাধীনতা ও মৌলিক অধিকারের প্রতি সম্মান এবং শ্রদ্ধাবোধ গড়ে তোলা সংস্থাটির গুরুত্বপূর্ণ উদ্দেশ্য। পাশাপাশি আন্তর্জাতিক আইনের সাহায্যে আন্তর্জাতিক বিরোধের শান্তিপূর্ণ সমাধান, প্রত্যেক জাতির আত্মনিয়ন্ত্রণ অধিকারের স্বীকৃতি ও তা সমুন্নত রাখা জাতিসংঘের অন্যতম লক্ষ্য। সর্বোপরি, জাতিসংঘের মূল উদ্দেশ্য হলো বিশ্বশান্তি রক্ষা ও দেশগুলোর মধ্যে সহযোগিতা বিধান।"
        },
        {
          "label": "ঘ",
          "question": "উদ্দীপকের সংস্থাটি নারীর প্রতি বৈষম্য নিরসনে গুরুত্বপূর্ণ ভূমিকা রেখেছে- মন্তব্যটি মূল্যায়ন কর।",
          "explanation": "নিম্নের অনুরূপঃ উদ্দীপকের সংস্থাটি অর্থাৎ জাতিসংঘ নারীর প্রতি বৈষম্য নিরসনে গুরুত্বপূর্ণ ভূমিকা রাখছে-মন্তব্যটি যথার্থ। নারীর প্রতি সকল প্রকার বৈষম্য দূরীকরণে জাতিসংঘের অবদান অসামান্য। নারীর অধিকার সংরক্ষণের জন্য জাতিসংঘ তার সৃষ্টিলগ্ন থেকেই বিভিন্ন আন্তর্জাতিক সনদ ও আইন প্রণয়ন করেছে। ১৯৪৮ সালে ঘোষিত মানবাধিকারের সর্বজনীন ঘোষণাপত্র ছাড়াও জাতিসংঘ নারীদের উন্নয়নে বিশ্ব নারী সম্মেলন, সিডও সনদ গ্রহণ করেছে যেগুলো নারীর সার্বিক কল্যাণ ও অগ্রগতিতে ভূমিকা রাখছে। নারীর প্রতি সব ধরনের বৈষম্য নিরসনে ১৯৭৯ সালের ডিসেম্বর মাসে জাতিসংঘ 'সিডও' সনদ গ্রহণ করে। ১৯৮১ সালে ২০টি দেশ সমর্থন করার পর সনদটি কার্যকর হয়। এ সনদটি নারী অধিকারের পূর্ণাঙ্গ দলিল। এই সনদ নারীর প্রতি রাষ্ট্রের দায়িত্ব নিশ্চিত করে। এছাড়া নারী নির্যাতন প্রতিরোধে জাতিসংঘ ২৫শে নভেম্বরকে 'আন্তর্জাতিক নারী নির্যাতন প্রতিরোধ দিবস' হিসেবে পালনের ঘোষণা দিয়েছে। ২৫শে নভেম্বর থেকে ১০ই ডিসেম্বর বিশ্বব্যাপী পালিত হয় 'নারী নির্যাতন প্রতিরোধ পক্ষ'। এর মাধ্যমে বিশ্বব্যাপী নারী নির্যাতন বিষয়ে গণসচেতনতা তৈরি করার চেষ্টা করা হয়। নারীদের অধিকার প্রতিষ্ঠার লক্ষ্যে জাতিসংঘ ৮ই মার্চকে 'নারী দিবস' হিসেবে ঘোষণা করেছে। জাতিসংঘ জন্মলগ্ন থেকেই নারী উন্নয়নের জন্য এ ধরনের আরও অনেক কাজ করে যাচ্ছে। জাতিসংঘের এমন কাজের ফলে নারীদের অবস্থান দিন দিন সুদৃঢ় ও উন্নত হচ্ছে। উপরের আলোচনায় প্রমাণিত হয়, নারীর প্রতি বৈষম্য নিরসনে জাতিসংঘ অসামান্য অবদান রাখছে।"
        }
      ]
    },
    {
      "number": "7",
      "uddipok": "দৃশ্যপট-১: লিমন তার বাপ-চাচার সাথে একই পরিবারে বসবাস করত। সম্প্রতি বিবাহ করে বৌকে নিয়ে শহরে সে আলাদা বাসায় বসবাস করে। দৃশ্যপট-২: সবুজ রংপুর কারমাইকেল কলেজে অনার্স পড়ে। তার আচার-আচরণে বন্ধু-বান্ধবসহ সবাই মুগ্ধ। তার সম্পর্কে মন্তব্য করতে গিয়ে তার এক প্রতিবেশি বলেন, সে তার বাপ-দাদার মতই হয়েছে।",
      "tag": "DB 20",
      "sub_questions": [
        {
          "label": "ক",
          "question": "সাংস্কৃতিক পরিবেশ কী নিয়ে গঠিত?",
          "explanation": "মানুষের সৃষ্টি করা উপাদানসমূহ নিয়ে সাংস্কৃতিক পরিবেশ গঠিত।"
        },
        {
          "label": "খ",
          "question": "'পরিবারই ছিল এক সময় ধর্মীয় শিক্ষার প্রাণকেন্দ্র'- ব্যাখ্যা কর।",
          "explanation": "পরিবার ছিল একসময় ধর্ম শিক্ষার প্রাণকেন্দ্র যদিও বর্তমানে এ ভূমিকায় পরিবর্তন আসছে। বর্তমানে যৌথ পরিবার ভেঙে একক ও অণু পরিবার গঠনের প্রবণতা বাড়ছে। ফলে শিশুকে ধর্মীয় মূল্যবোধ ও নৈতিকতা সম্পর্কে শিক্ষা দেওয়ার দায়িত্ব মওলানা, মাদ্রাসার শিক্ষক, মসজিদের হুজুর প্রমুখের কাছে অর্পিত হচ্ছে। অথচ একসময় যৌথ পরিবারে বেড়ে ওঠা শিশুরা নিজ ধর্মের মূল্যবোধ, নৈতিকতা, আচার, ধর্মীয় সহিষ্ণুতা প্রভৃতি সম্পর্কে মা-বাবা, দাদা-দাদি ও অন্যান্য সদস্যদের কাছে ধারণা পেতো। যা বর্তমানে মসজিদ, মাদ্রাসার হাতে চলে গেছে। এ কারণেই বলা হয়েছে পরিবার ছিল একসময় ধর্ম শিক্ষার প্রাণকেন্দ্র।"
        },
        {
          "label": "গ",
          "question": "উদ্দীপকে লিমনের বাপ-চাচার পরিবারটি যে ধরনের তা ব্যাখ্যা কর।",
          "explanation": "লিমন তার বাবা ও চাচার সঙ্গে একই পরিবারে বসবাস করতেন, যা একটি যৌথ পরিবারের উদাহরণ। যৌথ পরিবারে সাধারণত বাবা-মা, ভাই-বোন, দাদা-দাদি, চাচা-চাচি এবং তাদের সন্তানরা একসঙ্গে বসবাস করেন। এই ধরনের পরিবারে পরিবারের সদস্যদের মধ্যে জোরালো মানসিক বন্ধন, সহমর্মিতা, সহযোগিতা এবং পারস্পরিক নির্ভরশীলতা বিদ্যমান থাকে। যৌথ পরিবারের কিছু বৈশিষ্ট্য হলো: বৃহৎ পরিসর : এ ধরনের পরিবারে একাধিক প্রজন্মের সদস্যরা একত্রে বসবাস করেন, যা পরিবারের আকারকে বড় করে তোলে। পারস্পরিক সমর্থন : পরিবারের সদস্যরা একে অপরকে মানসিক ও আর্থিক সমর্থন প্রদান করেন, যা সংকটময় সময়ে নিরাপত্তা ও স্বস্তি দেয়। দায়িত্ব ভাগাভাগি : গৃহস্থালী কাজ ও দায়িত্বগুলো পরিবারের সদস্যদের মধ্যে ভাগ করা হয়, যা কাজের চাপ কমায় এবং সহযোগিতার মানসিকতা গড়ে তোলে। সাংস্কৃতিক সংরক্ষণ : পুরোনো প্রজন্মের সঙ্গে বসবাস করার কারণে সাংস্কৃতিক ঐতিহ্য, রীতিনীতি এবং মূল্যবোধ সংরক্ষণে যৌথ পরিবার গুরুত্বপূর্ণ ভূমিকা পালন করে। লিমনের পরিবার এই বৈশিষ্ট্যগুলো ধারণ করে, যা একটি যৌথ পরিবারের পরিচায়ক।"
        },
        {
          "label": "ঘ",
          "question": "\"উদ্দীপকে দৃশ্যপট-২ এ ইঙ্গিতকৃত মাধ্যমটিই সামাজিকীকরণের শ্রেষ্ঠ মাধ্যম” বিশ্লেষণ কর।",
          "explanation": "উদ্দীপকে দৃশ্যপট-২ এ ইঙ্গিতকৃত মাধ্যম অর্থাৎ পরিবারই সামাজিকীকরণের শ্রেষ্ঠ মাধ্যম। দৃশ্যপট-২ এ বর্ণিত সবুজ প্রশংসনীয় চরিত্রের অধিকারী। তার চরিত্র বাপ- দাদার মত হয়েছে বলে মন্তব্য করেছেন এক প্রতিবেশী। এদিক থেকে বোঝা যায় যে তার সামাজিকীকরণে পরিবার এবং পরিবারের সদস্যদের ভূমিকা রয়েছে। পরিবার সামাজিকীকরণের সবচেয়ে 'গুরুত্বপূর্ণ মাধ্যম। পরিবারের মধ্যেই জন্মের আগে থেকেই সামাজিকীকরণের ক্ষেত্র প্রস্তুত থাকে। পারিবারিক জীবনের মধ্যেই শৈশব কাটে বলে পারিবারিক জীবনের ভালো-মন্দ সব দিকই আমাদের আচরণকে প্রভাবিত করে। পরিবারের মধ্যেই সামাজিক, সামাজিক নীতিবোধ ও নাগরিক চেতনার সূচনা হয়। সহযোগিতা, সহিষ্ণুতা, সম্প্রীতি, ভ্রাতৃত্ববোধ, ত্যাগ, ভালোবাসা প্রভৃতি গুণাবলি প্রভৃতি থেকে অর্জিত হয়। পরিবারের মধ্যে মা-বাবার মধ্যকার সম্পর্ক শিশুর সামাজিকীকরণে গুরুত্বপূর্ণ ভূমিকা রাখে। মা-বাবার সুসম্পর্ক শিশুর ব্যক্তিত্বের সুষ্ঠু বিকাশের জন্য খুবই প্রয়োজনীয়। মা-বাবার আচরণ ও মূল্যবোধ দ্বারাও শিশু প্রভাবিত হয়। শিশুর আত্মপ্রত্যয়ী মনোভাব মূলত মা- বাবার দৃঢ় ব্যক্তিত্বের ফল। পরিবারের অন্যান্য সদস্যের পাশাপাশি নিকট আত্মীয়-স্বজনের আচরণও শিশুর আচরণে প্রভাব ফেলে। এসব বিষয় শিশুর মানসিক বিকাশ ও ব্যক্তিত্ব গঠনে সাহায্য করে। তাই বলা যায় যে, পরিবার ও পরিবারের সদস্যরা সামাজিকীকরণের শ্রেষ্ঠ মাধ্যম।"
        }
      ]
    },
    {
      "number": "8",
      "uddipok": "",
      "tag": "DB 20",
      "sub_questions": [
        {
          "label": "ক",
          "question": "সরকারি অর্থব্যবস্থা কী?",
          "explanation": "সরকারি অর্থব্যবস্থা বলতে রাষ্ট্রের আয় ও ব্যয় সংক্রান্ত নীতি এবং পদ্ধতিকে বোঝায়।"
        },
        {
          "label": "খ",
          "question": "বাংলাদেশ সরকারের ব্যয়ের গুরুত্বপূর্ণ খাতটি ব্যাখ্যা কর।",
          "explanation": "বাংলাদেশ সরকারের ব্যয়ের গুরুত্বপূর্ণ খাতটি হলো শিক্ষা। একটি শিক্ষিত সমাজ ও দক্ষ জনশক্তি গড়ে তুলতে শিক্ষার কোনো বিকল্প নেই। এ বিষয়টি বিবেচনা করে শিক্ষা সম্প্রসারণের মাধ্যমে দেশকে অশিক্ষার অভিশাপ থেকে মুক্ত করার লক্ষ্যে বাংলাদেশ সরকার শিক্ষা খাতে ব্যয় উত্তরোত্তর বৃদ্ধি করছে। সরকারি শিক্ষা প্রতিষ্ঠান, বেসরকারি বিদ্যালয়, কলেজ, মাদরাসার জন্য অনুদান, উপবৃত্তি, বিনামূল্যে পাঠ্যপুস্তক প্রদান প্রভৃতি শিক্ষা খাতের অন্তর্ভুক্ত। এছাড়াও জাতীয় শিক্ষানীতি-২০১০-এর অন্তর্ভুক্ত শিক্ষা সংক্রান্ত নতুন নতুন কার্যক্রমের জন্য এ খাতে সরকারের ব্যয় দিন দিন বৃদ্ধি পাচ্ছে।"
        },
        {
          "label": "গ",
          "question": "উদ্দীপকে 'A' দ্বারা যে ব্যাংককে বোঝানো হয়েছে এর কার্যাবলি উল্লেখ কর।",
          "explanation": "উদ্দীপকে 'A' দ্বারা বাণিজ্যিক ব্যাংককে বোঝানো হয়েছে। এ ধরনের ব্যাংকের কার্যপরিধি অত্যন্ত ব্যাপক। বাণিজ্যিক ব্যাংকের অন্যতম কাজ হলো জনসাধারণের কাছ থেকে আমানত গ্রহণ করা। ব্যাংকের আমানত সাধারণত তিন প্রকারের- চলতি, সঞ্চয়ী এবং স্থায়ী আমানত। অনুরূপ বৈশিষ্ট্য উদ্দীপকে বর্ণিত 'A' ব্যাংক ব্যবস্থাতেও বিদ্যমান। উদ্দীপকের 'A' ব্যাংকের সাথে সাদৃশ্যপূর্ণ বাণিজ্যিক ব্যাংক হলো ব্যবসা বাণিজ্যের প্রাণ। এ ব্যাংকসমূহ বিভিন্ন কার্যক্রম পরিচালনার মাধ্যমে অর্থনৈতিক উন্নয়নে সহায়তা করে। বাণিজ্যিক ব্যাংকের একটি গুরুত্বপূর্ণ কাজ হলো ঋণ প্রদান। ব্যাংক জনসাধারণের কাছ থেকে গৃহীত অর্থের একটি নির্দিষ্ট অংশ গচ্ছিত রেখে অবশিষ্ট অর্থ ব্যবসায়ী ও শিল্পপতিদের ঋণ হিসেবে প্রদান করে। বিনিময়ের মাধ্যম সৃষ্টি করাও বাণিজ্যিক ব্যাংকেরও অন্যতম কাজ। কাগজি নোট প্রচলন করার ক্ষমতা কেবল কেন্দ্রীয় ব্যাংকের থাকলেও বাণিজ্যিক ব্যাংকসমূহ চেক, ব্যাংক ড্রাফট, হুন্ডি, ভ্রমণকারীর ঋণপত্র ইত্যাদি বিনিময়ের মাধ্যম সৃষ্টি করে। এছাড়া বাণিজ্যিক ব্যাংক অভ্যন্তরীণ ও বৈদেশিক বাণিজ্যের ক্ষেত্রে ক্রেতা-বিক্রেতাদের দেনা-পাওনা নিষ্পত্তিতে সাহায্য করে। বাণিজ্যিক ব্যাংকের মাধ্যমেই বৈদেশিক বাণিজ্যের অধিকাংশ কাজ পরিচালিত হয়। নিরাপদে এবং দ্রুত টাকা স্থানান্তর করেও ব বাণিজ্যিক ব্যাংক জনগণকে সহায়তা করে। তাছাড়া গ্রাহকের সুবিধার্থে বাণিজ্যিক ব্যাংক বাড়িভাড়া, আয়কর, টেলিফোন ও বিদ্যুৎ বিল প্রভৃতি পরিশোধে সহায়তা করে। সুতরাং বলা যায়, উদ্দীপকের 'A' ব্যাংকের সাথে সাদৃশ্যপূর্ণ বাণিজ্যিক ব্যাংকের কার্যপরিধি বিস্তৃত।"
        },
        {
          "label": "ঘ",
          "question": "উদ্দীপকে 'B' ব্যাংক 'A' ব্যাংকের সকল কার্যকলাপ নিয়ন্ত্রণ করে- বিশ্লেষণ কর।",
          "explanation": "উদ্দীপকে 'B' অর্থাৎ কেন্দ্রীয় ব্যাংক 'A' ব্যাংক অর্থাৎ বাণিজ্যিক ব্যাংকের সকল কার্যকলাপ নিয়ন্ত্রণ করে- মন্তব্যটি যথার্থ। উদ্দীপকে বর্ণিত 'B' ব্যাংক ব্যবস্থার সাথে সাদৃশ্যপূর্ণ কেন্দ্রীয় ব্যাংক একটি দেশের সর্বোচ্চ আর্থিক প্রতিষ্ঠান। এই ব্যাংক দেশের অর্থ-বাজার, মুদ্রাব্যবস্থা এবং অন্যান্য ব্যাংকসমূহকে তত্ত্বাবধান ও নিয়ন্ত্রণ করে। দেশের সার্বিক ব্যাংক ব্যবস্থাকে নিয়ন্ত্রণ করে বলেই এটি কেন্দ্রীয় ব্যাংক হিসেবে পরিচিত। কেন্দ্রীয় ব্যাংক হলো সকল ব্যাংকের ব্যাংক। বাণিজ্যিক ব্যাংকসহ সকল ব্যাংককেই তাদের মূলধনের নিদিষ্ট অংশ কেন্দ্রীয় ব্যাংকে জমা রাখতে। য়। কেন্দ্রীয়াদের মূলই জমার পরিমাণ হ্রাস-বৃদ্ধির মাধ্যমে বাণিজ্যিক ব্যাংকের ঋণদান ক্ষমতা বহুলাংশে নিয়ন্ত্রণ করে। মুদ্রা সংকোচন ও মুদ্রাস্ফীতি এড়ানোর লক্ষ্যে কেন্দ্রীয় ব্যাংক বাণিজ্যিক ব্যাংকের ঋণ নিয়ন্ত্রণে বিভিন্ন পদক্ষেপ গ্রহণ করে। বাণিজ্যিক ব্যাংকগুলোকে ঋণ প্রদানের মাধ্যমেও কেন্দ্রীয় ব্যাংক নিয়ন্ত্রণ করে। কারণ কেন্দ্রীয় ব্যাংকই সর্বশেষ পর্যায়ের ঋণদাতা। এছাড়া বাণিজ্যিক ব্যাংকগুলো যখন আর্থিক সংকটের সম্মুখীন হয় তখন বাধ্য হয়েই কেন্দ্রীয় ব্যাংকের শরণাপন্ন হয়ে সমস্যা সমাধান করতে হয়। দৈনন্দিন ব্যবসা বাণিজ্য সংক্রান্ত চেক আদান-প্রদানের ফলে বাণিজ্যিক ব্যাংকসমূহের সৃষ্ট দেনা পাওনা কেন্দ্রীয় ব্যাংকই মিটিয়ে থাকে। উপরের আলোচনায় প্রতীয়মান হয় যে, বাণিজ্যিক ব্যাংক কেন্দ্রীয় ব্যাংক কর্তৃক নিয়ন্ত্রিত ও পরিচালিত হয়।"
        }
      ]
    },
    {
      "number": "9",
      "uddipok": "বাংলাদেশ ও ভারত রাষ্ট্র দুটিতে জনগণ উৎপাদন, ভোগ ও বণ্টনের ক্ষেত্রে স্বাধীন। তবে বেসরকারি খাতের সাথে সরকারি খাতের সহাবস্থান রয়েছে। অপরদিকে চীন ও কিউবার মতো দেশে উৎপাদনের উপকরণসহ সম্পদ রাষ্ট্রীয় মালিকানাধীন।",
      "tag": "DB 20",
      "sub_questions": [
        {
          "label": "ক",
          "question": "শ্রম কী?",
          "explanation": "উৎপাদন কাজে ব্যবহারযোগ্য মানুষের শারীরিক ও মানসিক কর্মদক্ষতাকে শ্রম বলে।"
        },
        {
          "label": "খ",
          "question": "জাতীয় সম্পদের প্রথম উৎসটি ব্যাখ্যা কর।",
          "explanation": "জাতীয় সম্পদের প্রথম উৎসটি হলো প্রকৃতি। কোনো দেশের ভৌগোলিক সীমানার ভিতরের ভূমি, ভূমির উপরের এবং অভ্যন্তরস্থ যা কিছু সবই প্রকৃতির দান। প্রাকৃতিক বনাঞ্চল ও বনের গাছপালা, ফলমূল, প্রাণী ও পাখিকুল, নদ-নদী ও প্রাকৃতিক জলাশয় এবং এগুলোর মৎস্য সম্পদ, অন্যান্য জলজ প্রাণী ও উদ্ভিদ, ভূমির অভ্যন্তরস্থ পানি ও সব ধরনের খনিজ সম্পদ সবই প্রকৃতি প্রদত্ত জাতীয় সম্পদ।"
        },
        {
          "label": "গ",
          "question": "উদ্দীপকে উল্লিখিত রাষ্ট্রগুলির অর্থনৈতিক ব্যবস্থার পার্থক্য নির্ণয় কর।",
          "explanation": "উদ্দীপকে উল্লিখিত রাষ্ট্রগুলোর অর্থনৈতিক ব্যবস্থা অর্থাৎ মিশ্র ও সমাজতান্ত্রিক অর্থনৈতিক ব্যবস্থার মধ্যে বিবিধ পার্থক্য বিদ্যমান। উদ্দীপকে বাংলাদেশ ও ভারত রাষ্ট্রদুটিতে মিশ্র অর্থব্যবস্থা এবং কিউবা ও চীন রাষ্ট্রে সমাজতান্ত্রিক অর্থব্যবস্থার উল্লেখ করা হয়েছে। এ দুটি অর্থব্যবস্থার মধ্যে বিভিন্ন ধরনের পার্থক্য পরিলক্ষিত হয়। মিশ্র অর্থব্যবস্থা হলো ধনতান্ত্রিক ও সমাজতান্ত্রিক অর্থনীতির কিছু কিছু বৈশিষ্ট্যের সমন্বয়ে গড়ে ওঠা একটি ব্যবস্থা। এ ব্যবস্থায় দ্রব্য উৎপাদন, বিনিয়োগ ও ভোগের ক্ষেত্রে যেমন ব্যক্তির মালিকানা স্বীকৃত তেমনি সরকারি উদ্যোগে উৎপাদন ও বিনিয়োগের ব্যবস্থাও রয়েছে। অপরদিকে সমাজতান্ত্রিক অর্থব্যবস্থায় উৎপাদনের উপকরণসহ সব সম্পদ রাষ্ট্রীয় মালিকানাধীন। সম্পদের ওপর কোনো রকম ব্যক্তিমালিকানা এবং ভোক্তার স্বাধীনতা থাকে না। এ ব্যবস্থায় সরকার দ্রব্য ও সেবা উৎপাদনের ক্ষেত্রে সব মৌলিক সিদ্ধান্ত গ্রহণ এবং বাস্তবায়ন করে। মিশ্র অর্থব্যবস্থায় বেসরকারি খাতই বেশি প্রাধান্য পায় বলে উৎপাদনের ক্ষেত্রে প্রতিযোগিতা থাকে। কিন্তু সমাজতান্ত্রিক অর্থব্যবস্থায় কোনো প্রতিযোগিতা পরিলক্ষিত হয় না। মিশ্র অর্থনীতিতে আংশিক সুষ্ঠু বণ্টন ঘটে। তবে কখনও কখনও শ্রমিক শোষিত ও বঞ্চিত হয়। ফলে আয় বৈষম্য পরিলক্ষিত হয়। অন্যদিকে সমাজতান্ত্রিক অর্থব্যবস্থায় আয়ের সুষ্ঠু বণ্টন হয় বলে শ্রমিক শোষিত ও বঞ্চিত হয় না। তাই এ ব্যবস্থায় আয় বৈষম্যও হয় না। সুতরাং বলা যায়, মিশ্র ও সমাজতান্ত্রিক অর্থব্যবস্থায় নানাবিধ বৈসাদৃশ্য লক্ষণীয়।"
        },
        {
          "label": "ঘ",
          "question": "উদ্দীপকের প্রেক্ষাপটে বাংলাদেশের অর্থনৈতিক ব্যবস্থার স্বরূপ বিশ্লেষণ কর।",
          "explanation": "উদ্দীপকের প্রেক্ষাপটে বাংলাদেশের অর্থনৈতিক ব্যবস্থা হলো মিশ্র অর্থব্যবস্থা। উদ্দীপকে বাংলাদেশ, ভারতসহ কয়েকটি দেশের অর্থব্যবস্থার উল্লেখ রয়েছে। বাংলাদেশে ধনতান্ত্রিক অর্থনৈতিক ব্যবস্থার প্রাধান্যসহ মিশ্র অর্থনৈতিক ব্যবস্থা বিদ্যমান। বাংলাদেশের অর্থব্যবস্থা ধনতান্ত্রিক ও সমাজতান্ত্রিক অর্থব্যবস্থার বেশ কিছু বৈশিষ্ট্যের সমন্বয়ে গঠিত। বর্তমানে দেশের প্রধান প্রধান শিল্প, ব্যবসা প্রতিষ্ঠান, আর্থিক প্রতিষ্ঠান ইত্যাদি রাষ্ট্রীয় খাতের অন্তর্ভুক্ত। তবে অর্থনীতির প্রায় সব খাত ক্রমশ বেসরকারি নিয়ন্ত্রণাধীনে চলে যাচ্ছে। এছাড়া এদেশের অর্থনৈতিক ব্যবস্থার একটি বড় বৈশিষ্ট্য হচ্ছে, বেসরকারি উদ্যোগ সম্প্রসারণের পাশাপাশি বাজার অর্থনীতি প্রতিষ্ঠা। দেশে উৎপাদন ও বণ্টন প্রক্রিয়ায় সরকারি এবং বেসরকারি খাতের সহাবস্থান রয়েছে। বেসরকারি খাত ক্রমশ সম্প্রসারিত হওয়ায় উদ্যোক্তা ও ভোগকারীর স্বাধীনতা আছে। উদ্যোক্তা বা উৎপাদনকারী যেকোনো দ্রব্য যেকোনো পরিমাণ উৎপাদন করতে পারে। এই উৎপাদন কাজ সবচেয়ে বেশি মুনাফা অর্জনের উদ্দেশ্য দ্বারা পরিচালিত হয়। উপরের আলোচনার পরিসমাপ্তিতে বলা যায় যে, বাংলাদেশে মিশ্র অর্থব্যবস্থা থাকলেও ধনতান্ত্রিক অর্থব্যবস্থার প্রাধান্য বিদ্যমান।"
        }
      ]
    },
    {
      "number": "10",
      "uddipok": "পাবনার বড়াল নদীর উপর একটি সেতু নির্মাণের ফলে নদীর দুই তীরে অসংখ্য শিল্প প্রতিষ্ঠান গড়ে উঠেছে। এ সব শিল্প প্রতিষ্ঠানে প্রায় ২০ হাজার নারীর চাকরি হওয়ায় সেখানকার সমাজে নারীর সম্মান ও সিদ্ধান্ত গ্রহণের ক্ষমতা বেড়েছে।",
      "tag": "DB 20",
      "sub_questions": [
        {
          "label": "ক",
          "question": "সামাজিক পরিবর্তন সম্পর্কে কিংসলে ডেভিসের সংজ্ঞাটি লিখ।",
          "explanation": "সামাজিক পরিবর্তন সম্পর্কে কিংসলে ডেভিস বলেন, 'সামাজিক পরিবর্তন হচ্ছে সামাজিক সংগঠনের মধ্যকার পরিবর্তন।'"
        },
        {
          "label": "খ",
          "question": "শিল্পায়ন ও নগরায়ণের নেতিবাচক প্রভাব ব্যাখ্যা কর।",
          "explanation": "শিল্পায়ন এবং নগরায়ণের নেতিবাচক প্রভাবের মধ্যে উল্লেখযোগ্য হলো বস্তির উদ্ভব। শহরে বস্তির উদ্ভব শিল্পায়ন এবং নগরায়ণের ফসল। যেসব স্থানে পোশাক শিল্প, চামড়া শিল্প, তামাক শিল্প গড়ে উঠেছে সেসব স্থানে বস্তির উদ্ভব হতে দেখা যায়। বস্তিগুলো সামাজিক জীবনে দ্বন্দ্ব, সংঘাত, অপরাধ, কিশোর অপরাধের মতো বিভিন্ন ধরনের সমস্যার সৃষ্টি করে। এসব সমস্যা আবার অন্যান্য সমস্যার সৃষ্টি করছে, যা নগর জীবনকে বিষিয়ে তুলছে।"
        },
        {
          "label": "গ",
          "question": "উদ্দীপকে সামাজিক পরিবর্তনের যে উপাদানের ইঙ্গিত রয়েছে তা ব্যাখ্যা কর।",
          "explanation": "উদ্দীপকে সামাজিক পরিবর্তনের অন্যতম উপাদান শিল্পায়ন ও নগরায়ণের ইঙ্গিত রয়েছে। সামাজিক পরিবর্তনের মূলে যে সকল 'গুরুত্বপূর্ণ উপাদান রয়েছে তার মধ্যে উল্লেখযোগ্য হলো শিল্পায়ন ও নগরায়ণ। শিল্পায়ন এমন একটি প্রক্রিয়া যার মাধ্যমে কৃষিভিত্তিক অর্থনীতি ও সমাজ ব্যবস্থা শিল্পভিত্তিক সমাজে রূপান্তরিত হয়। আর শিল্পায়নের ফলে নগরায়ণ ঘটে। উদ্দীপকে সামাজিক পরিবর্তনের একই উপাদান দেখা যায়। উদ্দীপকের উল্লিখিত পাবনার বড়াল নদীর উপর একটি সেতু নির্মাণের ফলে নদীর দুই তীরে অসংখ্য শিল্প প্রতিষ্ঠান গড়ে উঠেছে। এসব শিল্প প্রতিষ্ঠানে ২০ হাজার নারীর চাকরি হওয়ায় সেখানকার সমাজে নারীর সম্মান ও সিদ্ধান্ত গ্রহণের ক্ষমতা বেড়েছে। এভাবে শিল্পায়ন ও নগরায়ণের প্রভাবে এখানে পরিবর্তন সাধিত হয়েছে। এছাড়া শিল্পায়ন ও নগরায়ণের ফলে যাতায়াত ও যোগাযোগ ব্যবস্থার উন্নয়ন হয়। এতে ভৌগোলিক দূরত্ব কমে যায়। সুতরাং বলা যায়, উদ্দীপকে ইঙ্গিতকৃত উপাদানের সাথে শিল্পায়ন ও নগরায়ণই সাদৃশ্যপূর্ণ।"
        },
        {
          "label": "ঘ",
          "question": "নারী উন্নয়নে উদ্দীপকের উপাদানসমূহের ভূমিকা বিশ্লেষণ কর।",
          "explanation": "নারী উন্নয়নে উদ্দীপকের উপাদানসমূহ অর্থাৎ শিল্পায়ন ও নগরায়ণের অবদান অসামান্য। নারীর উন্নয়ন ও ক্ষমতায়নে শিল্পায়ন ও নগরায়ণের ভূমিকা রয়েছে। শিল্পায়ন ও নগরায়ণের প্রভাবে শিল্পের প্রসার ঘটে। ফলে নারীর অর্থনৈতিক কর্মকাণ্ডে অংশগ্রহণের সুযোগ তৈরি হয়। এতে করে তাদের আর্থিক অবস্থার উন্নতি হয়। সেই সাথে সমাজে তাদের সম্মান ও ক্ষমতা বৃদ্ধি পায়। শিল্পায়ন ও নগরায়ণ নারীর সামাজিক জীবন ও মর্যাদার ক্ষেত্রকে প্রভৃতি পরিবর্তন সাধন করেছে। শিল্পের প্রসার নারীকে গৃহের সীমিত পরিবেশ থেকে বাইরের কর্মমুখর জগতে টেনে নিয়ে এসেছে। ফলে নারীর পক্ষে বাড়তি অর্থোপার্জনের সুযোগ সম্প্রসারিত হয়েছে। এছাড়া শিক্ষাক্ষেত্রে নারী আগের তুলনায় অনেক অগ্রসর হয়েছে। নারীরা শিক্ষার পাশাপাশি বিভিন্ন কর্মক্ষেত্রে নিয়োজিত হচ্ছে। শুধু গৃহস্থালি কর্মক্ষেত্রে সীমাবদ্ধ না থেকে পোশাক শিল্প, ঔষধ তৈরির কারখানা, স্থাপত্য শিল্প প্রভৃতিতে যুক্ত হচ্ছে। শিল্পের প্রসারে গ্রামীণ পর্যায়েও নারীদের আত্মকর্মসংস্থান সৃষ্টি হচ্ছে। চাকরিজীবী নারীরা পুরুষের পাশাপাশি বিভিন্ন ধরনের সামাজিক দায়িত্ব পালন করছে। সামাজিক পরিবর্তনের সাথে সাথে বিভিন্ন ক্ষেত্রে নারীর ভূমিকারও পরিবর্তন ঘটছে। নারীর ভূমিকার এই পরিবর্তন নারীর ক্ষমতায়নের পথকে সুগম করেছে। নারীকে করেছে মর্যাদার আসনে অধিষ্ঠিত। উপরিউক্ত আলোচনা থেকে বলা যায় যে, নারীর উন্নয়নে উদ্দীপকে ইঙ্গিতকৃত শিল্পায়ন ও নগরায়ণের অবদান অতুলনীয়।"
        }
      ]
    },
    {
      "number": "11",
      "uddipok": "দৃশ্যপট-১: নবম শ্রেণির ছাত্র 'X' প্রায়ই স্কুল পালিয়ে বন্ধুদের সাথে রাস্তাঘাটে মেয়েদের উত্ত্যক্ত করে। সম্প্রতি ছিনতাই করতে গিয়ে পুলিশের হাতে ধরা পড়ে সে এখন শ্রীঘরে। দৃশ্যপট-২: সেন্টু মিয়া শহরে কাজ দেওয়ার নাম করে গ্রামের তরুণী মেয়েদের বিদেশে পাচার করে। সম্প্রতি এ ধরনের অপরাধে সে গ্রেফতার হয়েছে।",
      "tag": "DB 20",
      "sub_questions": [
        {
          "label": "ক",
          "question": "সামাজিক নৈরাজ্য কী?",
          "explanation": "সামাজিক বিশৃঙ্খলার চরম রূপই হচ্ছে সামাজিক নৈরাজ্য।"
        },
        {
          "label": "খ",
          "question": "সামাজিক মূল্যবোধ অবক্ষয়ের কারণ ব্যাখ্যা কর।",
          "explanation": "সামাজিক মূল্যবোধ অবক্ষয়ের অন্যতম কারণ ন্যায়বিচার প্রতিষ্ঠার অভাব। সমাজে ন্যায়বিচার প্রতিষ্ঠার অভাবের কারণে সমাজে বিশৃঙ্খলা বা অসঙ্গতি বেড়ে যায়। ফলে সামাজিক মূল্যবোধের অবক্ষয় হয়। তাছাড়া সমাজে আইনের শাসনের দুর্বলতা, মানুষের সহনশীলতার অভাব এবং বিশৃঙ্খল পরিবেশের কারণেও মূল্যবোধের অবক্ষয় ঘটতে থাকে।"
        },
        {
          "label": "গ",
          "question": "উদ্দীপকে দৃশ্যপট-১ এর সমস্যাটি যে ধরনের সামাজিক সমস্যা তার কারণ ব্যাখ্যা কর।",
          "explanation": "উদ্দীপকের দৃশ্যপট-১-এ উল্লিখিত সমস্যাটি হলো কিশোর অপরাধ। দৃশ্যপট-১-এ বর্ণিত 'X' একজন কিশোর এবং নবম শ্রেণির ছাত্র। প্রায়শই সে স্কুল পালিয়ে বন্ধুদের সাথে রাস্তাঘাটে মেয়েদের উত্ত্যক্ত এবং ছিনতাই করে। সে যে অপরাধ করেছে তা কিশোর অপরাধের শামিল। সামাজিক সুষ্ঠু পরিবেশ ও মৌলিক চাহিদা থেকে বঞ্চিত হয়েই কিশোররা, অপরাধী কর্মকাণ্ডে লিপ্ত হয়। তবে এর পেছনে বিভিন্ন কারণ বিদ্যমান। কিশোর অপরাধ প্রতিটি সমাজের জন্য একটি উদ্বেগজনক সামাজিক সমস্যা। আমাদের সমাজে উল্লেখযোগ্য হারে এ সমস্যাটি বিদ্যমান। সাধারণত সামাজিক সুষ্ঠু পরিবেশ ও মৌলিক চাহিদা থেকে বঞ্চিত হয়ে এবং খারাপ সঙ্গের প্রভাবে শিশু-কিশোররা অপরাধী হয়ে ওঠে। পারিবারিক অভাব-অনটন, শিক্ষার সুযোগ থেকে বঞ্চিত হওয়া এবং বাবা-মায়ের দায়িত্বহীন আচরণ ও নিয়ন্ত্রণের অভাবের কারণেও কিশোররা অপরাধমূলক কর্মকান্ডে বেশি জড়িয়ে পড়ে। এছাড়া শহুরে জীবনের একাকিত্ব, বাবা- মায়ের কর্মব্যস্ততা, আকাশ সংস্কৃতির প্রভাবসহ নানা কারণে কিশোররা অপরাধমূলক কর্মকাণ্ডে জড়িত হয়। সুতরাং বলা যায়, দৃশ্যপট-১-এ উল্লেখিত কিশোর অপরাধ কোনো একক কারণে সংঘটিত হয় না। বরং এর পেছনে বহুবিধ কারণ বিদ্যমান।"
        },
        {
          "label": "ঘ",
          "question": "\"উদ্দীপকে দৃশ্যপট-২ এর সমস্যা সমাধানে আইনের প্রয়োগই যথেষ্ট নয়\"- বিশ্লেষণ কর।",
          "explanation": "উদ্দীপকে দৃশ্যপট-২-এ উল্লেখিত সমস্যা তথা নারীর প্রতি সহিংসতা প্রতিরোধে আইনের প্রয়োগই যথেষ্ট নয়। দৃশ্যপট-২-এ বর্ণিত সেন্টু মিয়া কাজ দেওয়ার নাম করে মেয়েদের বিদেশে পাচার করে। এটি নারীর প্রতি সহিংসতার একটি জঘন্য রূপ। এ ধরনের সহিংসতা প্রতিরোধে প্রচলিত আইনের প্রয়োগই যথেষ্ট নয়। এর প্রতিরোধে আইন প্রয়োগের পাশাপাশি সমাজকেও এগিয়ে আসতে হবে। নারীর প্রতি সহিংসতা প্রতিরোধের লক্ষ্যে নারী শিক্ষা কার্যক্রম এবং নারীর স্বকর্মসংস্থানের জন্য ঋণদান কর্মসূচি গ্রহণের মাধ্যমে নারীর ক্ষমতা বৃদ্ধি করতে হবে। নির্যাতন, সহিংসতার ধরন ও প্রকৃতির সাথে সামঞ্জস্য রেখে আইন প্রণয়ন এবং এর যথাযথ প্রয়োগ ঘটাতে হবে। পরিবারে ছেলেমেয়ে উভয়কে নৈতিক শিক্ষা প্রদান এবং নারী অধিকার বিষয়ে সচেতন করতে হবে। সামাজিক চাপ প্রয়োগ, নারী নির্যাতনকারীদের দৃষ্টান্তমূলক শাস্তির ব্যবস্থা প্রদান এবং নারীর বিরুদ্ধে সহিংস ঘটনার প্রভাব মিডিয়ায় প্রচার করে জনমনে সচেতনতা সৃষ্টি করতে হবে। পাশাপাশি নারীর প্রতি সহিংসতা রোধে আরও কতগুলো বিষয়ের প্রতি গুরুত্ব দিতে হবে। এগুলোর মধ্যে সমাজে মূল্যবোধের অবক্ষয় রোধ, নারী ও পুরুষের শ্রদ্ধাপূর্ণ সম্পর্ক গড়ে তোলা, সুস্থ পরিবার গঠন, সুশিক্ষা, ধর্মীয় মূল্যবোধ ও আদর্শ অনুশীলন করা, নারীর ভূমিকা ও মর্যাদার যথাযথ মূল্যায়ন করা ইত্যাদি উল্লেখযোগ্য। উপরের আলোচনা থেকে তাই বলা যায় যে, নারীর প্রতি সহিংসতা প্রতিরোধে আইনের পাশাপাশি সামাজিক ভূমিকাও প্রয়োজন।"
        }
      ]
    }
  ]
}