{
  "title": "রাজশাহী ক্যাডেট কলেজ ২০২৪",
  "subtitle": "বাংলাদেশ ও বিশ্ব পরিচয় (11)",
  "questions": [
    {
      "number": "1",
      "uddipok": "শিক্ষক ক্লাসে বললেন, আন্দোলনরত ছাত্রদের জীবন বাঁচাতে অনেকদিন আগে একজন শিক্ষক নিজের জীবন উৎসর্গ করেছিলেন। এর ফলে এই গণআন্দোলন আরও তীব্র রূপ ধারণ করে। অবস্থা বেগতিক দেখে তৎকালীন শাসক পদত্যাগ করতে বাধ্য হন।",
      "tag": "RCC 24",
      "sub_questions": [
        {
          "label": "ক",
          "question": "কত সালে ভারত-পাকিস্তান যুদ্ধ সংঘটিত হয়?",
          "explanation": "১৯৬৫ সালে ভারত-পাকিস্তান যুদ্ধ সংঘটিত হয়।"
        },
        {
          "label": "খ",
          "question": "১৯৫২ সালের ২১শে ফেব্রুয়ারি কী ঘটেছিলো?",
          "explanation": "১৯৫২ সালের ২১শে ফেব্রুয়ারি ভাষা আন্দোলন চূড়ান্ত রূপ লাভ করেছিল । ১৯৪৭ সালে পাকিস্তান প্রতিষ্ঠার পরপরই সংখ্যাগরিষ্ঠের মাতৃভাষা বাংলাকে উপেক্ষা করে উর্দুকে এ রাষ্ট্রের রাষ্ট্রভাষা করার সিদ্ধান্ত গৃহীত হলে ভাষা আন্দোলনের সূত্রপাত ঘটে। বিভিন্ন ঘটনাপ্রবাহে বাংলাকে পাকিস্তানের রাষ্ট্রভাষা করার দাবিতে ১৯৫২ সালের ২১শে ফেব্রুয়ারি ঢাকা শহরে ১৪৪ ধারা ভঙ্গ করে ছাত্র-জনতা মিছিল বের করে। মিছিলে পুলিশ গুলিবর্ষণ করলে আবুল বরকত, জব্বার, রফিক, সালামসহ অনেকে শহিদ হন। বিনিময়ে ১৯৫৬ সালে বাংলাকে রাষ্ট্রভাষা হিসেবে স্বীকৃতি দেওয়া হয়।"
        },
        {
          "label": "গ",
          "question": "উদ্দীপকের ঘটনার সাথে তোমার পাঠ্যবইয়ের কোন ঘটনার সাদৃশ্য আছে? ব্যাখ্যা দাও ।",
          "explanation": "উদ্দীপকের ঘটনার সাথে আমার পাঠ্যবইয়ের ঊনসত্তরের গণঅভ্যুত্থানের সাদৃশ্য আছে । পাকিস্তান রাষ্ট্রের বিরুদ্ধে পূর্ব পাকিস্তানের জনগণের স্বতঃস্ফূর্ত অংশগ্রহণে ১৯৬৯ সালে যে গণআন্দোলন সংঘটিত হয়, তা ইতিহাসে ঊনসত্তরের গণঅভ্যুত্থান নামে পরিচিত। সকল গণতান্ত্রিক দল, পেশাজীবী সংগঠন ও মানুষ যার যার অবস্থান থেকে এই আন্দোলনে যুক্ত হয়। আন্দোলনে যুক্ত হতে গিয়ে ঢাকা বিশ্ববিদ্যালয়ের ছাত্র আসাদুজ্জামান আসাদ ও রাজশাহী বিশ্ববিদ্যালয়ের শিক্ষক ড. শামসুজ্জোহা শহিদ হন। প্রদেশব্যাপী ছাত্র, শিক্ষক, কৃষক, শ্রমিকসহ সকল শ্রেণি-পেশার মানুষ তখন রাস্তায় নেমে আসে । ফলে স্বৈরশাসক আইয়ুব খান পদত্যাগ করতে বাধ্য হন। উদ্দীপকে দেখা যায়, শিক্ষক ক্লাসে বললেন, আন্দোলনরত ছাত্রদের জীবন বাঁচাতে গিয়ে অনেকদিন আগে একজন শিক্ষক নিজের জীবন উৎসর্গ করেছিলেন। এর ফলে উক্ত গণআন্দোলন আরও তীব্র রূপ ধারণ করে। অবস্থা বেগতিক দেখে তৎকালীন শাসক পদত্যাগ করতে বাধ্য হন। এ ঘটনাবলির সাথে উপরে আলোচিত ঊনসত্তরের গণঅভ্যুত্থানের ঘটনাপ্রবাহের মিল রয়েছে। সুতরাং বলা যায়, উদ্দীপকের ঘটনা ঊনসত্তরের গণঅভ্যুত্থানকে নির্দেশ করছে।"
        },
        {
          "label": "ঘ",
          "question": "পাঠ্যবইয়ের আলোকে উদ্দীপকের ঘটনার ভূমিকা মূল্যায়ন করো।",
          "explanation": "উদ্দীপকের ঘটনা তথা উনসত্তরের গণঅভ্যুত্থান বাঙালি জাতীয়তাবাদী চেতনাকে সুদৃঢ়করণের মাধ্যমে স্বাধীন বাংলাদেশের অভ্যুদয়ে গুরুত্বপূর্ণ ভূমিকা রেখেছিল । ভাষা আন্দোলনের মাধ্যমে উদ্ভূত বাঙালি জাতীয়তাবাদ, উনসত্তরের গণঅভ্যুত্থানের মধ্যদিয়ে আরও সুদৃঢ় হয়। অর্থাৎ জনগণ বাঙালি হিসেবে নিজেদের রাজনীতি, অর্থনীতি, শিক্ষা, সংস্কৃতি প্রভৃতি গড়ে তোলার গুরুত্ব নতুন করে অনুধাবন করে। পাকিস্তানি শাসকদের দ্বারা যে এগুলোর কোনোটির উল্লেখযোগ্য উন্নতি সম্ভব নয় তারা তা উপলব্ধি করতে পেরেছিল । যার সর্বপ্রথম প্রতিফলন ঘটে ১৯৭০ সালের সাধারণ নির্বাচনে আওয়ামী লীগকে বিজয়ী করার মাধ্যমে। আর এ চেতনার চূড়ান্ত প্রতিফলন ছিল ১৯৭১ সালের মুক্তিযুদ্ধ। ১৯৭০ সালের নির্বাচনে নির্বাচিত জনপ্রতিনিধিদের হাতে ক্ষমতা হস্তান্তরে পাকিস্তান সরকার গড়িমসি শুরু করে। যা মুক্তিযুদ্ধের ক্ষেত্র প্রস্তুত করে। এ পরিস্থিতিতে গণঅভ্যুত্থানের মাধ্যমে বিকশিত বাঙালি জাতীয়তাবাদী রাজনৈতিক ভাবাদর্শে অনুপ্রাণিত হয়ে জনগণ স্বতঃস্ফূর্তভাবে মুক্তিযুদ্ধে অংশ নেয় এবং স্বাধীন বাংলাদেশের অভ্যুদয় ঘটায়। পরিশেষে বলা যায়, উনসত্তরের গণঅভ্যুত্থানের মাধ্যমে বিকশিত বাঙালি জাতীয়তাবাদী চেতনা বিভিন্ন ঘটনাপ্রবাহে স্বাধীন বাংলাদেশের অভ্যুদয়ের আন্দোলনে ভূমিকা রেখেছিল।"
        }
      ]
    },
    {
      "number": "2",
      "uddipok": "সুরুজ আলীর বয়স যখন চার তখন তার বাবা-মা দুজনেই মারা যায়। দূর সম্পর্কের এক চাচা তার ভরণপোষণের দায়িত্ব নেন। আট বছর বয়সে সুরুজ আলী একটি ছোট চায়ের দোকানে কাজ নেয়। এখন সুরুজ আলীর বয়স চৌদ্দ। সে একই চায়ের দোকানে এখনো কাজ করছে।",
      "tag": "RCC 24",
      "sub_questions": [
        {
          "label": "ক",
          "question": "সামাজিকীকরণ কী?",
          "explanation": "সামাজিকীকরণ হলো সমাজের প্রচলিত রীতি-নীতি ও পরিবেশ পরিস্থিতি সাথে খাপ খাওয়ানোর প্রক্রিয়া ।"
        },
        {
          "label": "খ",
          "question": "আমাদের দেশে নগরায়ণের প্রভাব বর্ণনা করো ।",
          "explanation": "নগরায়ণের প্রভাবে আমাদের দেশের অর্থনৈতিক ও সামাজিক কাঠামোতে বিভিন্ন পরিবর্তন এসেছে। নগরায়ণ বলতে কোনো নির্দিষ্ট শিল্পকে কেন্দ্র করে নগর গড়ে ওঠাকে বোঝায় । যার প্রভাবে নগরায়িত স্থানের অর্থনীতি ও সমাজ সংস্কৃতিতে নানান পরিবর্তন আসে। যেমন: আমাদের দেশে বহুমুখী কর্মসংস্থানের সুযোগে সৃষ্টি হয়েছে এবং নারী-পুরুষ উভয়ে নগরের কর্মক্ষেত্রগুলোতে কর্মের সমান সুযোগ লাভ করছে। তবে এর ফলে ব্যক্তির জীবনাদর্শ, মূল্যবোধ, সামাজিকীকরণ, পরিবার ব্যবস্থা প্রভৃতিতেও পরিবর্তন ঘটেছে। উদাহরণস্বরূপ বলা যায়, একক পরিবারের প্রাধান্য, বস্তির উদ্ভব, কিশোর গ্যাংয়ের উদ্ভর, প্রবীণদের নিরাপত্তাহীনতা প্রভৃতি মূলত নগরায়ণের ফল ।"
        },
        {
          "label": "গ",
          "question": "উদ্দীপকে উল্লিখিত ঘটনা তোমার পাঠ্যবইয়ের কোন বিষয়ের সাথে সাদৃশ্যপূর্ণ ব্যাখ্যা দাও ।",
          "explanation": "নিম্নের অনুরূপঃ উদ্দীপক-১ এ ইঙ্গিতকৃত সামাজিক সমস্যাটি হলো শিশু শ্রম । বর্তমানে শিশু শ্রম বাংলাদেশের অন্যতম সামাজিক সমস্যা। শিশু শ্রম বলতে অপ্রাপ্তবয়স্ক বা শিশুদের কর্মে নিয়োজিত করাকে বোঝায় । বাংলাদেশের শ্রম আইন ২০০৬-এ শিশু ও কিশোরদের সংজ্ঞা নির্ধারণ করতে গিয়ে শিশুর ন্যূনতম বয়স ১৪ বছর এবং কিশোরের ন্যূনতম বয়স ১৪ থেকে ১৮ বছর নির্ধারণ করা হয়েছে। এছাড়া আইনে উল্লেখ করা হয়েছে যে, ১৪ বছরের কম বয়সী কোনো শিশুকে কাজে নিয়োগ করা যাবে না এবং শিশুর পিতামাতা কিংবা অভিভাবক শিশুকে দিয়ে কাজ করানোর জন্য কারও সাথে কোনো প্রকার চুক্তি করতে পারবে না। অর্থাৎ ১৪ বছরের কম বয়সীরা কাজে নিযুক্ত হলে তা শিশু শ্রম হিসেবে বিবেচিত হবে। উদ্দীপক-১ এ তেরো বছর বয়সী শেফালী দারিদ্র্যের কারণে গৃহপরিচারিকার কাজ নেয়। কিন্তু গৃহকর্ত্রীর দুর্ব্যবহারে সেখানে বেশি দিন কাজ করতে পারে না। নিরুপায় হয়ে আবার পাথর ভাঙার কাজ নেয়। এসব মূলত শিশুশ্রমকেই নির্দেশ করে ।"
        },
        {
          "label": "ঘ",
          "question": "কীভাবে সমাজ থেকে এ সমস্যা দূর করা যায়? পাঠ্যবইয়ের আলোকে যুক্তি দাও।",
          "explanation": "নিম্নের অনুরূপঃ দৃশ্যকল্প-২ এ নির্দেশিত সামাজিক সমস্যা অর্থাৎ শিশুশ্রম নিরসনে শুধুমাত্র আইন ও আন্তর্জাতিক সনদই যথেষ্ট নয়। এগুলোর পাশাপাশি প্রয়োজন আইনের সুষ্ঠু প্রয়োগ এবং অভিভাবক ও শ্রমিক নিয়োগকারীর সচেতনতা । বাংলাদেশের শ্রম আইন-২০০৬-এ ১৪ বছর বয়সীদের শিশু হিসেবে ধরা হয়। এ আইনে উল্লেখ করা হয়েছে, ১৪ বছরের কম বয়সি কোনো শিশুকে কাজে নিয়োগ করা যাবে না এবং শিশুর পিতামাতা ও অভিভাবক শিশুকে দিয়ে কাজ করানোর জন্য কারও সাথে কোনো প্রকার চুক্তি করতে পারবে না। উদ্দীপকের দৃশ্যকল্প-২ এ দেখা যায়, ৮ বছরের বাবুল সংসারের খরচ চালানোর জন্য বিভিন্ন ধরনের কাজ করে । বাবুলের বয়স ১৪ বছরের কম হওয়ায় তার কাজটি শিশুশ্রম হিসেবে বিবেচিত হবে । শিশুশ্রম নিরসনের জন্য জাতীয় শিশু শ্রম নিরসন নীতি-২০১০ এ কতকগুলো সুনির্দিষ্ট লক্ষ্য নির্ধারণ করা হয়েছে। যেমন— শিশুশ্রম প্রতিরোধ ও নির্মূলে কৌশলগত ব্যবস্থা গ্রহণ, সকল খাত হতে ঝুঁকিপূর্ণ শিশুশ্রম নিরসনে স্বল্পমেয়াদি পদক্ষেপ ও সব ধরনের শিশুশ্রম নিরোধে দীর্ঘমেয়াদি ব্যবস্থা গ্রহণ। কার্যত এসব আইন প্রণয়নের পাশাপাশি সুষ্ঠু প্রয়োগই শিশুশ্রম প্রতিরোধে কার্যকরী ভূমিকা রাখবে। অন্যদিকে জাতিসংঘ শিশু অধিকার সনদ ১৯৮৯ তে বলা হয়েছে স্থানীয় পরিস্থিতি বিবেচনায় সদস্য রাষ্ট্রগুলো শিশুশ্রমের বয়স ও কর্মঘণ্টা নির্ধারণ এবং কর্মে নিয়োগের যথার্থ শর্তাবলি নির্ধারণ করবে। এর অনুসমর্থনে বাংলাদেশ শিশুশ্রমনীতি নির্ধারিত হলেও অভিভাবক ও শ্রমিক নিয়োগকারীরা তা মানেন না। এজন্য প্রয়োজন আইন-শৃঙ্খলা রক্ষাকারী বাহিনীর সুষ্ঠু তদারকি। বাংলাদেশে শিশুশ্রমের অন্যতম কারণ অর্থনৈতিক দুরাবস্থা ৷ অভিভাবকরা সন্তানদের স্কুলের পরিবর্তে কাজে পাঠানোকে বেশি লাভজনক মনে করেন । এটি রোধ করতে পারলে শিশুশ্রম অনেকাংশে কমে যাবে। এজন্য বিভিন্ন সমাজ সচেতনতামূলক সংগঠন তৈরি করে অভিভাবকদের সচেতন করা যেতে পারে যে কারখানার পরিবর্তে বিদ্যালয়ে পাঠালে সে একটি সম্পদে পরিণত হবে। সর্বোপরি দেশীয় ও আন্তর্জাতিক আইনের সুষ্ঠু প্রয়োগ এবং সর্বস্তরের নাগরিক সচেতনতার মাধ্যমে শিশুশ্রম প্রতিরোধ করা যেতে পারে।"
        }
      ]
    },
    {
      "number": "3",
      "uddipok": "",
      "tag": "RCC 24",
      "sub_questions": [
        {
          "label": "ক",
          "question": "HIV কী ?",
          "explanation": "HIV হলো অতি ক্ষুদ্র এক বিশেষ ধরনের ভাইরাস যার সংক্রমণে মানব দেহের রোগ প্রতিরোধ ক্ষমতা ধীরে ধীরে হ্রাস পায়।"
        },
        {
          "label": "খ",
          "question": "পরিবারকে শিশুর প্রাথমিক শিক্ষাকেন্দ্র বলা হয় কেন?",
          "explanation": "জন্মের পর শিশু পরিবার থেকেই প্রাথমিক শিক্ষালাভ করে বলে একে শিশুর শিক্ষালাভের কেন্দ্র বলা হয়। পরিবার শিশুর অন্যতম উল্লেখযোগ্য শিক্ষাকেন্দ্র। আচার-ব্যবহার, নিয়মানুবর্তিতা, নৈতিকতা, ধর্মীয় বিধি-বিধান, আচার-আচরণ সম্পর্কিত বিষয়গুলোর শিক্ষা শিশু পরিবার থেকেই গ্রহণ করে। শিশুকাল থেকেই শিশু সমাজের রীতি-নীতি, পরিবারের বাহিরের মানুষের সাথে খাপ খাওয়ানো, নিয়ম-কানুন, অভ্যাস প্রভৃতি পরিবার থেকে শিক্ষা লাভ করে ।"
        },
        {
          "label": "গ",
          "question": "উপরে উল্লিখিত পরিবারের ধরন দুইটির মধ্যকার পার্থক্য বর্ণনা করো।",
          "explanation": "উপরে উল্লিখিত পরিবার দুটি তথা একক ও যৌথ পরিবারের মধ্যে আকার বা গঠনগত পার্থক্য বিদ্যমান । আকারের ভিত্তিতে বা গঠনগতভাবে পরিবার তিন ধরনের হয়েছে থাকে । যথা— একক, যৌথ ও বর্ধিত পরিবার। একক পরিবার হলো স্বামী-স্ত্রী ও তাদের অবিবাহিত সন্তান-সন্ততি নিয়ে গঠিত পরিবার। অর্থাৎ এ ধরনের পরিবার দুই পুরুষে আবদ্ধ। অন্যদিকে, যৌথ পরিবারে স্বামী-স্ত্রীর কর্তৃত্বাধীনে বিবাহিত পুত্র ও তাদের সন্তানাদি এক সংসারে বাস করে। একক ও যৌথ পরিবার মূলত রক্তের সম্পর্কের মাধ্যমে গড়ে ওঠে 1 উদ্দীপকের চিত্র-১ এ এমন পরিবারকে চিত্রায়িত করা হয়েছে। যেখানে স্বামী-স্ত্রী ও তাদের দুটি অপ্রাপ্তবয়স্ক সন্তান রয়েছে। অর্থাৎ গঠনের দিক থেকে এটি একটি একক পরিবার। অন্যদিকে চিত্র-২ এ উল্লিখিত পরিবারে দেখা যায়, স্বামী-স্ত্রীর দুজন বিবাহিত পুত্র/কন্যা এবং তাদের একটি করে অপ্রাপ্তবয়স্ক সন্তান বাস করে। গঠনগতভাবে যা যৌথ পরিবারের অনুরূপ। তাই এ কথা বলা যায় যে, উদ্দীপকে উল্লিখিত পরিবার দুটির মধ্যে মূলত আকার বা গঠনগত পার্থক্য বিদ্যমান ।"
        },
        {
          "label": "ঘ",
          "question": "তুমি কি মনে কর, চিত্র-২ এ উল্লিখিত পরিবারটি বর্তমানে আমাদের দেশ থেকে প্রায় বিলুপ্ত হয়ে যাচ্ছে? যুক্তিসহ ব্যাখ্যা করো।",
          "explanation": "হ্যাঁ, চিত্র-২ এ উল্লিখিত পরিবারটি তথা যৌথ পরিবার বর্তমানে আমাদের দেশ থেকে প্রায় বিলুপ্ত হয়ে যাচ্ছে বলে আমি মনে করি আমাদের দেশের গ্রামীণ কৃষিভিত্তিক সমাজে যৌথ পরিবার ব্যবস্থা গড়ে উঠতে দেখা যায়। পরিবারের কৃষির উৎপাদনের জন্য পর্যাপ্ত শ্রমের যোগান নিশ্চিত করতে মূলত এ ধরনের পরিবার গঠনের প্রয়োজনীয়তা তৈরি হয়। আবার শক্তিশালী জৈবিক ও সামাজিক বন্ধনের তাড়নায় এ ধরনের পরিবার গড়ে উঠতে পারে। তবে বর্তমানে শিল্পায়ন, নগরায়ণের বিকাশের প্রভাবে আমাদের দেশে যৌথ পরিবার ব্যবস্থা প্রায় বিলুপ্ত হয়ে যাচ্ছে। শিল্পায়ন ও নগরায়ণের প্রভাবে ব্যক্তির জীবনাদর্শ, আচার-আচরণ, মানসিকতা, মূল্যবোধ প্রভৃতির পরিবর্তন ঘটেছে। পাশাপাশি অনেক জায়গায় শিল্পভিত্তিক উৎপাদন ব্যবস্থা কৃষিভিত্তিক উৎপাদন ব্যবস্থার স্থান দখল করেছে। ফলে যৌথ পরিবার গঠনের একটি প্রয়োজনীয়তা হারিয়েছে। এছাড়া আকারগত পার্থক্যের কারণে একক পরিবারের তুলনায় যৌথ পরিবারের আর্থিক খরচ বেশি। যা প্রশমনের জন্যও অনেক ক্ষেত্রে মানুষ যৌথ পরিবার ভেঙে একক পরিবার গঠন করছে। ফলে ধীরে ধীরে দেশে যৌথ পরিবার ব্যবস্থা বিলুপ্ত হওয়ার পথে এগিয়ে চলেছে। পরিশেষে বলা যায়, বহুবিধ আর্থ-সামাজিক কারণে বর্তমানে আমাদের দেশের যৌথ পরিবার ব্যবস্থা বিলুপ্ত হয়ে যাচ্ছে।"
        }
      ]
    },
    {
      "number": "4",
      "uddipok": "‘ক‘ এর কাজ 'চ' এর কাজ হলো আইন ও নীতিমালা প্রণয়ন, যা দ্বারা রাষ্ট্র বা স্থানীয় সরকার পরিচালিত হয়। 'ছ' এর কাজ হলো 'চ’ কর্তৃক প্রণীত আইন ও নীতিমালা বাস্তবায়ন করা। ‘জ' এর কাজ হলো আইনের ব্যাখ্যা প্রদান ও আইন প্রয়োগ করে অপরাধীকে শাস্তি প্ৰদান ।",
      "tag": "RCC 24",
      "sub_questions": [
        {
          "label": "ক",
          "question": "রাষ্ট্র কী?",
          "explanation": "রাষ্ট্র হলো এমন রাজনৈতিক সংগঠন যার অবধারিতভাবে নির্দিষ্ট ভূখণ্ড, জনসমষ্টি, সরকার ও সার্বভৌমত্ব থাকে ।"
        },
        {
          "label": "খ",
          "question": "সার্বভৌমত্ব কী? ব্যাখ্যা করো।",
          "explanation": "সার্বভৌমত্ব হচ্ছে রাষ্ট্রের সেই ক্ষমতা যার মাধ্যমে রাষ্ট্র তার অভ্যন্তরীণ সকল ব্যক্তি ও প্রতিষ্ঠানের ওপর নিয়ন্ত্রণ প্রতিষ্ঠা করে এবং আন্তর্জাতিক ক্ষেত্রে বহিঃশক্তির হস্তক্ষেপ ও নিয়ন্ত্রণমুক্ত থাকে । সার্বভৌম শব্দ দ্বারা রাষ্ট্রের চরম ও চূড়ান্ত ক্ষমতাকে বোঝায়। সার্বভৌমত্ব প্রতিষ্ঠার মাধ্যমে রাষ্ট্রের গঠন পূর্ণতা পায়। এ ক্ষমতা রাষ্ট্রকে অন্যান্য সংস্থা থেকে পৃথক করে। এ ক্ষমতা দ্বারা রাষ্ট্রের মধ্যকার সকল ব্যক্তি ও প্রতিষ্ঠানের উপর রাষ্ট্রের কর্তৃত্ব প্রতিষ্ঠা পায়। সার্বভৌম ক্ষমতা বলে রাষ্ট্র আন্তর্জাতিক ক্ষেত্রে বহিঃশক্তির নিয়ন্ত্রণ ও হস্তক্ষেপ থেকে মুক্ত থাকে।"
        },
        {
          "label": "গ",
          "question": "উদ্দীপকের আলোকে সংসদীয় সরকারব্যবস্থায় 'চ' এর ভূমিকা মূল্যায়ন করো।",
          "explanation": "উদ্দীপকের ‘চ’ সরকারের আইন বিভাগের কাজকে নির্দেশ করছে । সংসদীয় সরকার ব্যবস্থায় আইন বিভাগের ভূমিকা অপরিসীম । আইন বিভাগ হলো সরকারের সেই অংশ, যেটি আইন প্রণয়ন এবং প্রয়োজনবোধে প্রচলিত আইন সংশোধন করে। এ সকল আইন অনুসরণ করে রাষ্ট্রের বিভিন্ন প্রতিষ্ঠান ও সমগ্র শাসন কাজ পরিচালিত হয়। উদ্দীপকের ‘চ' এর কাজ হলো আইন ও নীতিমালা প্রণয়ন করা, যা দ্বারা রাষ্ট্র বা স্থানীয় সরকার পরিচালিত হয়। অর্থাৎ 'চ' এর কাজ আইন বিভাগের কাজের অনুরূপ আইন বিভাগের প্রধান অংশ আইনসভা। সংসদীয় সরকার ব্যবস্থায় নির্বাচিত জনপ্রতিনিধিদের নিয়ে আইনসভা গঠিত হয়। এটি জনগণের কল্যাণ সাধন ও নিরাপত্তার জন্য প্রয়োজনীয় আইন প্রণয়ন করে । আবার জনমতের প্রেক্ষিতে বিদ্যমান আইন সংশোধন করে যুগোপযোগী করে তোলে। সংসদীয় ব্যবস্থায় আইন বিভাগের সদস্যদের মধ্যে থেকেই শাসন বিভাগের রাজনৈতিক অংশ তথা মন্ত্রিসভা গঠিত হয়। এটি তার কাজের জন্য আইন বিভাগের নিকট দায়বদ্ধ থাকে। আইনসভার আস্থা হারালে মন্ত্রিসভা পতন ঘটে। সরকারের আইন বিভাগ অনাস্থা প্ৰস্তাব, মুলতবি প্রস্তাব, নিন্দা প্রস্তাব প্রভৃতি দ্বারা শাসন বিভাগকে নিয়ন্ত্রণ করে ।"
        },
        {
          "label": "ঘ",
          "question": "'জ' এর কাজ আইনের ব্যাখ্যা প্রদান ও এর প্রয়োগ ঘটানো— বিশ্লেষণ করো।",
          "explanation": "উদ্দীপকের ছকের 'জ' তথা বিচার বিভাগের কাজ হলো আইনের ব্যাখ্যা প্রদান ও এর প্রয়োগ ঘটানো। সরকারের বিচার বিভাগের প্রধান কাজ আইন অনুযায়ী অপরাধের জন্য অভিযুক্ত ব্যক্তি এবং আইন অমান্যকারীর বিচার করা। বিচার বিভাগ সমাজে ন্যায় বিচার প্রতিষ্ঠা করে। দেওয়ানি, ফৌজদারি প্রভৃতি মামলায় সত্য ঘটনা অনুসন্ধানের মাধ্যমে বিচার বিভাগ অপরাধীকে শাস্তি প্রদান করে। যা, উদ্দীপকের 'জ' এর কাজের ক্ষেত্রে ও লক্ষণীয়। অর্থাৎ 'জ' সরকারের বিচার বিভাগকে নির্দেশ করে। সাধারণত আইনের ব্যাখ্যা প্রদান ও প্রয়োগের দায়িত্ব বিচার বিভাগের ওপর ন্যস্ত থাকে । এছাড়া বিচারকগণ নতুন আইন সংযোজন করে থাকেন । কিছু কিছু ক্ষেত্রে বিচার করতে গিয়ে উপযুক্ত আইন খুঁজে পাওয়া না গেলে বিচারকগণ ঐক্যমত্যের ভিত্তিতে বিচারের রায় প্রদান করেন যা আইন হিসেবে বিবেচিত। সংবিধানের অভিভাবক হিসেবেও বিচার বিভাগ কাজ করে। বিচার বিভাগ সংবিধানের চূড়ান্ত ব্যাখ্যা দেয়। এছাড়া আইনের ব্যাখ্যা ও বিশ্লেষণ করা এবং সেই ব্যাখ্যা অনুযায়ী আইন প্রয়োগ করা বিচার বিভাগের গুরুত্বপূর্ণ কাজ । উপরের আলোচনার ভিত্তিতে বলা যায়, আইনের ব্যাখ্যা প্রদান করা এবং অপরাধীকে শাস্তি ও নিরাপরাধকে মুক্তি দেওয়ার মাধ্যমে ন্যায়বিচার প্রতিষ্ঠা করা হলো বিচার বিভাগের সবচেয়ে গুরুত্বপূর্ণ কাজ ।"
        }
      ]
    },
    {
      "number": "5",
      "uddipok": "মানুষের আচরণ নিয়ন্ত্রণ ও সমাজে শৃঙ্খলা বজায় রাখতে 'ক' গুরুত্বপূর্ণ ভূমিকা পালন করে। এটি বিভিন্ন সামাজিক ও জাতীয় নীতিমালার ভিত্তিতে মানুষের আচরণ নিয়ন্ত্রণের পাশাপাশি সমাজে সৃষ্ট বিভিন্ন সমস্যা প্রতিরোধের মাধ্যমে শান্তি প্রতিষ্ঠা করে। এটি প্রতিষ্ঠিত হলে নাগরিকের অধিকার ক্ষুণ্ণ হয় না। সুশাসন প্রতিষ্ঠায় এর গুরুত্ব অপরিসীম ।",
      "tag": "RCC 24",
      "sub_questions": [
        {
          "label": "ক",
          "question": "উদ্দীপকের আলোকে 'ক' কী?",
          "explanation": "আইন মানুষের আচরণ নিয়ন্ত্রণ করে এবং সমাজে শৃঙ্খলা বজায় রাখে। সুতরাং, উদ্দীপকের ‘ক’ হলো আইন ।"
        },
        {
          "label": "খ",
          "question": "নাগরিকের দায়িত্ব ও কর্তব্য কী কী? ব্যাখ্যা করো।",
          "explanation": "রাষ্ট্র কর্তৃক প্রদত্ত সুযোগ-সুবিধা ও অধিকার ভোগের বিনিময়ে নাগরিককে অনেকগুলো দায়িত্ব ও কর্তব্য পালন করতে হয়। নাগরিকের প্রধানতম দায়িত্ব ও কর্তব্যগুলো হলো-রাষ্ট্রের প্রতি আনুগত্য, আইন মেনে চলা, সততার সাথে ভোট দেওয়া, নিয়মিত কর ও খাজনা দেওয়া প্রভৃতি । রাষ্ট্রের অখণ্ডতা, স্বাধীনতা ও সার্বভৌমত্ব অক্ষুণ্ণ রাখার জন্য প্রত্যেক নাগরিককে সর্বদা প্রস্তুত থাকতে হবে ।"
        },
        {
          "label": "গ",
          "question": "উদ্দীপকের আলোকে 'ক' এর উৎসগুলো সম্পর্কে ধারণা দাও। মানবজীবনে এর ভূমিকা বর্ণনা করো।",
          "explanation": "উদ্দীপকের ‘ক’ তথা আইনের অনেকগুলো উৎস রয়েছে। আর মানবজীবনকে সুশৃঙ্খল করতে আইনের ভূমিকা অপরিসীম । আইনের বিভিন্ন উৎসের মধ্যে প্রধান ৬টি উৎস হলো— প্রথা, ধৰ্ম, আইনসভা, বিচার সংক্রান্ত রায, বিজ্ঞানসম্মত আলোচনা ও ন্যায়বোধ। সমাজে প্রচলিত রীতিনীতি, আচার-অভ্যাস তথা রাষ্ট্র কর্তৃক স্বীকৃতি পেয়ে আইনে পরিণত হতে পারে। আবার বিভিন্ন ধর্মের অনুশাসন ও রীতিনীতি রাষ্ট্রের অনুমোদনে আইন হিসেবে গৃহীত হতে পারে। যেমন— বাংলাদেশের মুসলিম ও হিন্দু বিবাহ আইন স্ব স্ব ধর্মীয় বিধানের প্রেক্ষিতে প্রণীত হয়েছে। আধুনিক রাষ্ট্রে আইনসভা তথা নির্বাচিত প্রতিনিধি পরিষদ আইন প্রণয়নে মুখ্য ভূমিকা পালন করে। কোনো কোনো ক্ষেত্রে বিদ্যমান আইনের দ্বারা ব্যাখ্যা করা না গেলে বিচারকরা ন্যায়বোধের প্রেক্ষিতে রায় দেন । যা পরবর্তীতে আইন হিসেবে গৃহীত হতে পারে। এগুলোর পাশাপাশি প্রখ্যাত আইনবিদদের ব্যাখ্যা মূল্যায়ন, আলোচনা ইত্যাদি থেকেও রাষ্ট্র প্রয়োজনীয় আইন প্রণয়ন করতে পারে। আইন আছে বলেই মানবজীবন সুশৃঙ্খলভাবে পরিচালিত হয়। এটি না থাকলে মানুষ ইচ্ছামতো অন্যের অধিকারে হস্তক্ষেপ করতে পারত । বিনিময়ে তাদেরকে কোনো শাস্তি পেতে' হতো না। এতে মানুষ তার ব্যক্তি ও নাগরিক স্বাধীনতা ভোগ হতে বঞ্চিত হতো। সর্বোপরি সমাজে এক অরাজকতাপূর্ণ প্রতিরোধের মাধ্যমে সুন্দর-সুশৃঙ্খল নাগরিক জীবন নিশ্চিতকরণে আইন গুরুত্বপূর্ণ ভূমিকা পালন করে ।"
        },
        {
          "label": "ঘ",
          "question": "তুমি কি মনে কর, নাগরিকের অধিকার ও সুশাসন প্রতিষ্ঠায় এটি গুরুত্বপূর্ণ ভূমিকা রাখে? উদ্দীপকের আলোকে যুক্তি দিয়ে বিশ্লেষণ করো।",
          "explanation": "হ্যাঁ, নাগরিকের অধিকার ও সুশাসন প্রতিষ্ঠায় এটি তথা আইনের অনুশাসন গুরুত্বপূর্ণ ভূমিকা রাখে বলে আমি মনে করি । উদ্দীপকের বর্ণনামতে আইন বিভিন্ন সামাজিক ও জাতীয় নীতিমালার ভিত্তিতে মানুষের আচরণ নিয়ন্ত্রণ করে। পাশাপাশি বিভিন্ন সমস্যা প্রতিরোধের মাধ্যমে শান্তি প্রতিষ্ঠা করে। যা মূলত আইনের অনুশাসনের ফলে সম্ভব হয়। এ থেকে বোঝা যায়, উদ্দীপকে আইনের অনুশাসনকে আলোকপাত করেছে। 'সুশাসন' প্রতিষ্ঠায় আইনের অনুশাসন অত্যন্ত গুরুত্বপূর্ণ। কারণ রাষ্ট্রে আইনের অনুশাসন প্রতিষ্ঠিত হলে সকল নাগরিক সমানভাবে স্বাধীনতা ও রাষ্ট্র প্রদত্ত সুযোগ-সুবিধা পেতে পারে। কেউ কারও অধিকার ক্ষুণ্ণ করতে পারে না। আইনের অনুশাসনের অর্থ দুটি যথা:- আইনের প্রাধান্য ও আইনের দৃষ্টিতে সকলের সাম্য। আইনের প্রাধান্য বজায় থাকলে সরকার স্বেচ্ছাচারী হতে পারে না এবং ক্ষমতার অপব্যবহার করতে সচরাচর সাহস করে না। সমাজের আইনের প্রাধান্য প্রতিষ্ঠিত হলে কেউ আনি অমান্য করে অন্যোর অধিকারে হস্তাক্ষেপ করতে পারে না। আইনের প্রাধান্য নাগরিক স্বাধীনতার রক্ষাকবচ। আর আইনের দৃষ্টিতে সাম্য বলতে বুঝায় সমাজে ধনী-দরিদ্র, সকল-দুর্বল, জাতি, ধর্ম, বর্ণ, সম্প্রদায় নির্বিশেষ সকলেই সমান। আইনের চোখে কেউ বাড়তি সুবিধা পাবে না। সকলের জন্য একই আইন প্রযোজ্য। এটি বাস্তবায়িত হলে রাষ্ট্রে সুশাসন প্রতিষ্ঠার পথ সুগম হয়। পরিশেষে বলা যায়, নাগরিকের অধিকার ও সুশাসন প্রতিষ্ঠায় আইনের অনুশাসন মুখ্য ভূমিকা পালন করে।"
        }
      ]
    },
    {
      "number": "6",
      "uddipok": "প্রতিটি বিভাগের অধীনে বেশ কয়েকটি জেলা আছে। বর্তমানে বাংলাদেশের মোট ৬৪টি জেলা আছে। জেলা প্রশাসন হলো বাংলাদেশের প্রশাসনিক কাঠামোর তৃতীয় স্তর। “ক'কে কেন্দ্র করে জেলার সমগ্র শাসন আবর্তিত হয়। 'ক' জেলা প্রশাসনের মধ্যমণি এবং সরকারের প্রতিনিধি হিসেবে কাজ করেন ।",
      "tag": "RCC 24",
      "sub_questions": [
        {
          "label": "ক",
          "question": "বাংলাদেশে জাতীয় সংসদ নামে একটি 'আইনসভা থাকবে— সংবিধানের কোন অনুচ্ছেদে এই কথা বলা হয়েছে?",
          "explanation": "বাংলাদেশে জাতীয় সংসদ নামে একটি আইনসভা থাকবে— সংবিধানের ৬৫ নং অনুচ্ছেদে এই কথা বলা হয়েছে।"
        },
        {
          "label": "খ",
          "question": "বাংলাদেশের বিচারকদের নিয়োগ পদ্ধতি বর্ণনা করো।",
          "explanation": "বাংলাদেশে রাষ্ট্রপতি কর্তৃক এবং প্রতিযোগিতামূলক পরীক্ষার মাধ্যমে বিচারক নিয়োগ দেওয়া হয় । বাংলাদেশের প্রধান বিচারপতি এবং উচ্চ আদালতের বিচারকগণকে রাষ্ট্রপতি কতিপয় শর্তপূরণ সাপেক্ষে নিয়োগ প্রদান করেন। অন্যদিকে দেশের অধস্তন আদালতসমূহের বিচারকগণ প্রতিযোগিতামূলক পরীক্ষার মাধ্যমে নিয়োগ প্রাপ্ত হন ।"
        },
        {
          "label": "গ",
          "question": "উদ্দীপকের আলোকে 'ক' এর কার্যাবলি ব্যাখ্যা করো।",
          "explanation": "উদ্দীপকের ‘ক' হলেন জেলা প্রশাসক। যিনি জেলার প্রধান নির্বাহীর দায়িত্ব পালন করেন । বাংলাদেশের প্রশাসনিক কাঠামোর তৃতীয় স্তর হলো জেলা প্রশাসন। আর জেলা প্রশাসক হলেন জেলা প্রশাসনের প্রধান নির্বাহী কর্মকর্তা । অর্থাৎ তাকে কেন্দ্র করেই জেলার সমস্ত কার্যাবলি পরিচালত হয়। উদ্দীপকের ‘ক’ এর ক্ষেত্রেও অনুরূপ বৈশিষ্ট্য দেখা যায়। অর্থাৎ ‘ক’ জেলা প্রশাসককে ইঙ্গিত করছে। জেলা প্রশাসক জেলার প্রধান কর্মকর্তা হিসেবে বহুবিধ দায়িত্ব পালন করেন। বাংলাদেশ সচিবালয়ে গৃহীত শাসন সংক্রান্ত সকল সিদ্ধান্ত ও নীতিমালা বাস্তবায়ন করা, বিভিন্ন সরকারি দপ্তরের কাজ তদারক করা, সরকারি নীতি নির্ধারণ এবং সুষ্ঠুভাবে শাসনকার্য পরিচালনায় সরকারকে সর্বাত্মক সহযোগিতা করা জেলা প্রশাসকের মুখ্য দায়িত্ব। তিনি জেলার আওতাধীন উপজেলা পরিষদ ও ইউনিয়ন পরিষদের তত্ত্বাবধায়কের ভূমিকা পালন করেন। এছাড়া তিনি জেলার পুলিশ সুপারের সহযোগিতায় জেলার শান্তি প্রতিষ্ঠা ও আইন-শৃঙ্খলা রক্ষা করেন । জেলার প্রকাশনা ও সংবাদপত্র বিভাগ নিয়ন্ত্রণ, বন্যা, ঘূর্ণিঝড়, খরা, অতিবৃষ্টি প্রভৃতি প্রাকৃতিক দুর্যোগে ক্ষতিগ্রস্তদের পাশে দাঁড়ানো প্রভৃতি তার উল্লেখযোগ্য কার্যাবলি ।"
        },
        {
          "label": "ঘ",
          "question": "তুমি কি মনে কর, স্থানীয় শাসন সরকারের প্রতিনিধি হিসেবে কাজ করে? উত্তরের সপক্ষে যুক্তি দাও ।",
          "explanation": "হ্যাঁ, স্থানীয় শাসন সরকারের প্রতিনিধি হিসেবে কাজ করে বলে আমি মনে করি । স্থানীয় শাসন বলতে কেন্দ্রীয় সরকারের নিয়ন্ত্রণে ক্ষুদ্রতর আঞ্চলিক পরিসরে পরিচালিত শাসন ব্যবস্থাকে বোঝায়। কেন্দ্রীয় সরকারের পক্ষে এক স্থান থেকে সমগ্র রাষ্ট্রের শাসন সুষ্ঠুভাবে পরিচালনা করা সম্ভব নয়। তাই রাষ্ট্রকে বিভিন্ন ভাগে ভাগ করে সেখানে সরকারের প্রতিনিধি নিয়োগের মাধ্যমে স্থানীয় শাসন প্রতিষ্ঠা ও পরিচালনা করা হয়। বাংলাদেশের বিভাগ, জেলা, এবং উপজেলা প্রশাসন হলো স্থানীয় প্রশাসনের উদাহরণ। স্থানীয় শাসনের মুখ্য উদ্দেশ্যে হলো কেন্দ্রীয় সরকারের সিদ্ধান্ত বাস্তবায়ন করা। এছাড়া এটি নির্ধারিত অঞ্চলের আইন-শৃঙ্খলা রক্ষা ও রাজস্ব আদায়ের দায়িত্ব ও পালন করে। এ ব্যবস্থায় স্থানীয় প্রশাসনের সাথে সংশ্লিষ্ট কর্মকর্তাবৃন্দ কেন্দ্রীয় সরকারের এজেন্ট বা প্রতিনিধি হিসেবে কাজ করে। এটি আবার প্রশাসনের উচ্চক্রম অনুসরণ করে। যেমন: উপজেলা প্রশাসনের প্রধান জেলা প্রশাসনের প্রধানের নিকট দায়বদ্ধ থাকে। একইভাবে জেলা প্রশাসক বিভাগীয় প্রধানের নিকট এবং তিনি আবার সরাসরি কেন্দ্রীয় প্রশাসনের কাছে দায়বদ্ধ থাকে। উপরের আলোচনা থেকে প্রতীয়মান হয় যে, স্থানীয় শাসন সরকারের প্রতিনিধি হিসেবে কাজ করে।"
        }
      ]
    },
    {
      "number": "7",
      "uddipok": "ঘটনা ক ঘটনা খ কোনো দেশের জাতীয় আয় তিনটি পদ্ধতিতে পরিমাপ করা গেলে ফলাফল একই থাকবে। মোট জাতীয় আয়/ মোট জনসংখ্যা।",
      "tag": "RCC 24",
      "sub_questions": [
        {
          "label": "ক",
          "question": "বাংলাদেশের মৌলিক ও ভারী শিল্পগুলো কী কী ?",
          "explanation": "বাংলাদেশের মৌলিক ও ভারী শিল্পগুলো হলো লৌহ, ইস্পাত, বিদ্যুৎ ও জ্বালানি শিল্প।"
        },
        {
          "label": "খ",
          "question": "আর্থ-সামাজিক অবকাঠামো হলো অর্থনৈতিক উন্নয়নের ভিত্তি - ব্যাখ্যা দাও।",
          "explanation": "আর্থ-সামাজিক অবকাঠামোর ক্রমাগত উন্নয়নের মাধ্যমে জনগণের মাথাপিছু প্রকৃত আয় বৃদ্ধি পায় ও আয়ের সুষম বণ্টন নিশ্চিত হয় বলে এটিকে অর্থনৈতিক উন্নয়নের ভিত্তি বলা হয় । কেনো দেশের মোট জাতীয় উৎপাদন বা আয় বৃদ্ধির সাথে দীর্ঘ সময় ধরে মাথাপিছু প্রকৃত আয়ের বৃদ্ধিকে অর্থনৈতিক উন্নয়ন বলে। এটি তখনই সম্ভব হয় যখন অর্থনীতির কাঠামোগত পরিবর্তন, যেমন-ব্যাংক ও আর্থিক প্রতিষ্ঠানের ঋণদান সম্প্রসারণ, উৎপাদনে উন্নত প্রযুক্তি ব্যবহার, বিপণন ব্যবহার উন্নয়ন প্রভৃতি ঘটে। এর ফলে জনগণের আয়, সঞ্চয় এবং বিনিয়োগ ক্ষমতা বৃদ্ধি পায়। কর্মসংস্থান বৃদ্ধি ও বেকারত্ব হ্রাস পায় এবং জীবনযাত্রার মানে ক্রমাগত উন্নতি হতে থাকে। এই অবস্থাকেই অর্থনৈতিক উন্নয়ন বলে বিবেচনা করা হয়। অর্থাৎ অর্থনৈতিক উন্নয়নের জন্য আর্থ-সামাজিক অবকাঠামোর প্রকৃতিগত উন্নতি অপরিহার্য।"
        },
        {
          "label": "গ",
          "question": "উৎপাদিত দ্রব্যসামগ্রী ও সেবার মাধ্যমে কীভাবে একটি দেশের জাতীয় আয় পরিমাপ করা যায়? ঘটনা ক এর আলোকে বর্ণনা করো ।",
          "explanation": "উৎপাদিত দ্রব্যসামাগ্রী ও সেবার মোট উৎপাদনকে তার চূড়ান্ত বাজারমূল্য দ্বারা গুণ করে একটি দেশের জাতীয় আয় পরিমাপ করা যায়। উৎপাদিত দ্রব্যসামগ্রী ও সেবার মোট আর্থিক মূল্যের সমষ্টি দ্বারা মোট জাতীয় উৎপাদন বা আয় পরিমাপ করা যায়। এ পদ্ধতিতে জাতীয় আয় নির্ণয় করতে হলে দ্রব্যসমাগ্রী ও সেবার চূড়ান্ত পর্যায়ের মূল্যকে হিসাব করতে হয়। যেমন— গাছ থেকে কাঠ এবং কাঠ থেকে চেয়ার উৎপাদন করা হলে জাতীয় উৎপাদনে কেবল চেয়ারের মূল্য হিসাব করা হবে। কারণ গাছ, কাঠ ও শ্রমিকের মূল্য চেয়ারের দামের মধ্যেই অন্তর্ভুক্ত থাকে। একইভাবে দেশের নাগরিকদের উৎপাদিত দ্রব্য সেবাসমূহকে তাদের চূড়ান্ত মূল্য দ্বারা গুণ করে মোট জাতীয় উৎপাদন বা আয় পরিমাপ করা সম্ভব। কোনো দেশের মোট জাতীয় উৎপাদন ও জাতীয় আয়কে সমার্থকভাবে ব্যবহার করা হয়। এটি মোট তিনটি উপায়ে পরিমাপ করা যায়। যথা— উৎপাদিত দ্রব্যসমাগ্রী ও সেবা; উৎপাদনের উপকরণের অর্জিত আয়; এবং সমাজের মোট ব্যয়। তিনটি পদ্ধতিতে পরিমাপকৃত ফলাফল সাধারণত একই হয় । তাই বলা যায় ছকের ধারণা-১ এর তথ্য উক্ত বিষয়কেই ইঙ্গিত করছে।"
        },
        {
          "label": "ঘ",
          "question": "ঘটনা খ-এ নির্দেশিত বিষয়টি কেন একটি দেশের অর্থনীতিতে গুরুত্বপূর্ণ নির্ধারক হিসেবে বিবেচিত হয়? যুক্তি দিয়ে বিশ্লেষণ করো ।",
          "explanation": "ছকের ধারণা-২ এ নির্দেশিত বিষয় তথা মাথাপিছু আয় জীবনযাত্রার মান নির্ধারণ করে। এজন্য এটি যেকোনো দেশের অর্থনীতিতে গুরুত্বপূর্ণ নির্ধারক হিসেবে বিবেচিত হয়। মাথাপিছু আয় হলো কোনো দেশের নাগরিকদের গড় আয়। কোনো নির্দিষ্ট সময়ে একটি দেশের মোট জাতীয় আয়কে সেদেশের জনসংখ্যা দ্বারা ভাগ করলে মাথাপিছু জাতীয় আয় বা মাথাপিছু আয় পাওয়া যায় ৷ এ থেকে বোঝা যায়, ছকের ধারণা-২ অর্থনীতির মাথাপিছু আয় ধারণাকে নির্দেশ করছে। মাথাপিছু আয় ব্যক্তির জীবনযাত্রার মান নির্ধারণ করে। কোনো দেশের দ্রব্যের মূল্যস্তর অপরিবর্তিত থাকার প্রেক্ষিতে মাথাপিছু আয় বৃদ্ধি পেলে জনগণের জীবনমান উন্নত হয়। তবে এর অন্যতম পূর্বশর্ত হলো জাতীয় আয়ের সুষম বণ্টন । কারণ অসম বণ্টন হলে বেশিরভাগ মানুষের মাথাপিছু আয় জাতীয় আয়ের তুলনায় কম হবে। ফলে অধিকাংশের জীবনমানের উন্নয়ন ঘটবে না। এ কারণে যেসব দেশে জাতীয় আয়ের সুষম বণ্টন আছে সেসব দেশে মাথাপিছু আয় বাড়লে এবং মূল্যস্তর অপরিবর্তিত থাকলে জীবনযাত্রার মান বৃদ্ধি পায়। উপরের আলোচনা থেকে এটি স্পষ্ট যে, জনগণের জীবনযাত্রার মান নির্ধারণে ভূমিকা রাখে বলে মাথাপিছু আয় যেকোনো দেশের অর্থনীতির জন্য একটি গুরুত্বপূর্ণ নির্ধারক।"
        }
      ]
    },
    {
      "number": "8",
      "uddipok": "রহিম সাহেব যে প্রতিষ্ঠানে কাজ করেন সেটি ভূমিহীন নারী-পুরুষদের ক্ষুদ্র ঋণ দিয়ে সাহায্য করে। অন্যদিকে তার ভাই যে প্রতিষ্ঠানে কাজ করেন সেটি স্বল্প, মধ্য ও দীর্ঘমেয়াদে কৃষি ঋণ দেয় ।",
      "tag": "RCC 24",
      "sub_questions": [
        {
          "label": "ক",
          "question": "সর্বশেষ পর্যায়ের ঋণদাতা বলতে কী বোঝ ?",
          "explanation": "বাণিজ্যিক ব্যাংকগুলো আর্থিক সংকটের সম্মুখীন হয়ে অন্য কোনো উৎস থেকে ঋণ গ্রহণে ব্যর্থ হলে কেন্দ্রীয় ব্যাংক তাদের ঋণ দেয়। ঐ বৈশিষ্ট্যের প্রেক্ষিতে সর্বশেষ পর্যায়ের ঋণদাতা বলতে কেন্দ্রীয় ব্যাংককে বোঝায়।"
        },
        {
          "label": "খ",
          "question": "কর-বহির্ভূত রাজস্ব বলতে কী বোঝ?",
          "explanation": "কর বহির্ভূত রাজস্ব বলতে কর ও শুল্ক ব্যতীত অন্যান্য উৎস থেকে সরকারের প্রাপ্ত আয়কে বোঝায়। বাংলাদেশের কর বহির্ভূত আয়ের উৎসগুলো হলো— অর্থনৈতিক সেবা, সুদ, লভ্যাংশ ও মুনাফা, সাধারণ প্রশাসন, রেলওয়ে, ডাক বিভাগ, তার ও টেলিফোন, বন, টোল ও লেভী, ভাড়া ও ইজারা, জরিমানা, দণ্ড ও বাজেয়াপ্তকরণ ।"
        },
        {
          "label": "গ",
          "question": "দারিদ্র্য বিমোচনে রহিম সাহেবের প্রতিষ্ঠানের ভূমিকা বর্ণনা করো ।",
          "explanation": "দারিদ্র্য বিমোচনে রহিম সাহেবের প্রতিষ্ঠান তথা গ্রামীণ ব্যাংক গুরুত্বপূর্ণ ভূমিকা পালন করে । বাংলাদেশের আর্থিক প্রতিষ্ঠানগুলোর মধ্যে একটি ব্যতিক্রমী প্রতিষ্ঠান গ্রামীণ ব্যাংক। এটি পল্লী অঞ্চলের ভূমিহীন নারী ও পুরুষদের ক্ষুদ্রঋণ প্রদান করে। উদ্দীপকের রহিম সাহেবের প্রতিষ্ঠানটিও অনুরূপ কার্যাবলি পরিচালনা করে। সুতরাং বলা যায়, রহিম সাহেবের প্রতিষ্ঠানটি গ্রামীণ ব্যাংকের নির্দেশ করেছে । দারিদ্র্য বিমোচনে আর্থিক প্রতিষ্ঠানগুলোর প্রদত্ত ঋণ হলো অন্যতম গুরুত্বপূর্ণ অনুষঙ্গ। তবে বেশিরভাগ প্রতিষ্ঠানই ঋণ প্রদানের পূর্বে জামানত গ্রহণ করে। ফলে বেশিরভাগ ভূমিহীন ও অতি দরিদ্র মানুষ ঋণ গ্রহণ করতে পারে না। উপরন্তু তারা মহাজনদের কাছ থেক চড়া সুদে ঋণ নিতে বাধ্য হয়। তবে গ্রামীণ ব্যাংক বাংলাদেশের দরিদ্র নারী ও পুরুষদেরকে বিনা জামানতে ঋণ প্রদান করে। ফলে গ্রামীণ মহানজদের শোষণ থেকে দরিদ্র মানুষ মুক্তি লাভ কারে। এ ব্যাংকের সহজ সেবা নিয়ে স্ব- কর্মসংস্থান সৃষ্টির মাধ্যমে নিজেদের দারিদ্র্য বিমোচন ঘটাতে পারে।"
        },
        {
          "label": "ঘ",
          "question": "উদ্দীপকের আলোকে কৃষি উন্নয়নে রহিম সাহেবের ভাইয়ের প্রতিষ্ঠানের অবদান বিশ্লেষণ করো ।",
          "explanation": "কৃষি উন্নয়নে রহিম সাহেবের ভাইয়ের প্রতিষ্ঠান তথা বাংলাদেশ কৃষি ব্যাংকের অবদান অপরিসীম । বাংলাদেশ কৃষি ব্যাংক হলো দেশের এমন একটি আর্থিক প্রতিষ্ঠান, যেটি কৃষকদেরকে বিভিন্ন মেয়াদী ঋণ প্রদান করে। উদ্দীপকের রহিম সাহেবের ভাই যে প্রতিষ্ঠানে কাজ করেন সেটি স্বল্প মধ্য ও দীর্ঘ মেয়াদে কৃষি ঋণ দেয় । তাই বলা যায়, তিনি বাংলাদেশ কৃষি ব্যাংকে কর্মরত। কৃষির উন্নয়নে বাংলাদেশ কৃষি ব্যাংক গুরুত্বপূর্ণ ভূমিকা পালন করে। এ ব্যাংকটি কৃষি উৎপাদন বৃদ্ধির জন্য কৃষকদের স্বল্প, মধ্যম ও দীর্ঘমেয়াদি ঋণ দিয়ে থাকে। হালের বলদ, বীজ, সার, কৃষি যন্ত্রপাতি কেনা, পানি সেচের জন্য শক্তিচালিত পাম্প, গভীর ও অগভীর নলকূপ স্থাপন ইত্যাদি কাজের জন্য কৃষি ব্যাংক সহজ শর্তে ঋণ প্রদান করে। বর্তমানে কৃষিকাজ ছাড়াও হাঁস-মুরগি ও পশুপালন, মৎস্য উৎপাদন, গুটি পোকার চাষ, ফলের চাষ, ফুলের চাষ ও কুটির শিল্পের জন্যও এই ব্যাংক ঋণ প্রদান করে থাকে। বাংলাদেশ কৃষি ব্যাংকের এমন ঋণদান কর্মসূচি বহু মানুষকে আত্মকর্মসংস্থানে নিয়োজিত করে দেশের বেকার সমস্যা সমাধানে গুরুত্বপূর্ণ ভূমিকা রাখছে। উপরের আলোচনার পরিপ্রেক্ষিতে বলা যায়, ঋণদান কর্মসূচির মাধ্যমে বাংলাদেশ কৃষি ব্যাংক দেশের কৃষির উন্নয়নে গুরুত্বপূর্ণ ভূমিকা রাখছে।"
        }
      ]
    },
    {
      "number": "9",
      "uddipok": "সাকিব ও রাকিব সৌরজগত নিয়ে আলোচনা করছিলো। সাকিব তার বন্ধুকে জিজ্ঞেস করলো, পৃথিবীতে শারদ বিষুব ও বাসন্ত বিষুব কত তারিখে হয়? জবাবে রাকিব বললো, ধারাবাহিকভাবে ২৩শে সেপ্টেম্বর ও ২১শে মার্চ এগুলো সংঘটিত হয়।",
      "tag": "RCC 24",
      "sub_questions": [
        {
          "label": "ক",
          "question": "কত তারিখে বাসন্ত বিষুব হয়?",
          "explanation": "২১ মার্চ বাসন্ত বিষুব হয় ।"
        },
        {
          "label": "খ",
          "question": "সুমেরুবৃত্ত ও কুমেরুবৃত্ত বলতে কী বোঝায়? ব্যাখ্যা দাও ।",
          "explanation": "সুমেরুবৃত্ত ও কুমেরবৃত্ত বলতে যথাক্রমে পৃথিবীর ৬৬.৫° উত্তর অক্ষাংশ ও ৬৬.৫° দক্ষিণ অক্ষাংশকে বোঝায় পৃথিবীর মানচিত্রে কোনো স্থানের অবস্থান নির্ণয়ের জন্য পূর্ব-পশ্চিমে যে কতগুলো কাল্পনিক রেখা অঙ্কন করা হয় তাকে অক্ষরেখা বলে । অন্যদিকে দুই মেরু থেকে সমান দূরত্বে পৃথিবীকে পূর্ব-পশ্চিমে বেষ্টন করে কল্পিত রেখা হলো নিরক্ষরেখা । আর নিরক্ষরেখা থেকে উত্তরে বা দক্ষিণে অবস্থিত কোনো স্থানের দূরত্বকে ঐ স্থানের অক্ষাংশ বলে। এ প্রেক্ষিতে সুমেরুবৃত্ত বলতে নিরক্ষরেখা হতে ৬৬.৫° উত্তর অক্ষাংশ এবং কুমেরুবৃত্ত বলতে নিরক্ষরেখা থেকে ৬৬.৫° দক্ষিণ অক্ষাংশে অবস্থিত স্থানসমূহকে বোঝায়।"
        },
        {
          "label": "গ",
          "question": "চিত্রের সাহায্যে উদ্দীপকে নির্দেশিত অবস্থায় সূর্য এবং পৃথিবীর অবস্থান ব্যাখ্যা করো ।",
          "explanation": "উদ্দীপকে নির্দেশিত অবস্থায় তথা শারদ বিষুব ও বাসন্ত বিষুবে পৃথিবীর সর্বত্র দিন-রাত্রি সমান হয় । চিত্রে দেখা যায়, পৃথিবীর বার্ষিক গতির ফলে ২৩শে সেপ্টেম্বর ও ২১ মার্চ পৃথিবী এমন স্থানে অবস্থান করছে যখন উভয় মেরু সূর্য থেকে সমান দূরে অবস্থান করছে। ফলে সূর্যরশ্মি নিরক্ষরেখায় ৯০°, সুমেরুবৃত্ত ও কুমেরুবৃত্তে ৬৬.৫° এবং দুই মেরুতে ০° কোণে পতিত হচ্ছে। অর্থাৎ উক্ত দুই দিন পৃথিবীতে দিন-রাত্রির দৈর্ঘ্য সমান ।"
        },
        {
          "label": "ঘ",
          "question": "সাকিবের প্রশ্নের জবাবে রাকিবের বক্তব্যের যৌক্তিকতা বিশ্লেষণ করো।",
          "explanation": "উদ্দীপকের সাকিবের প্রশ্নের জবাবে রাকিবের রক্তব্যটি যৌক্তিক অর্থাৎ শারদ বিষুব ও বাসন্ত বিষুব যথাক্রমে ২৩শে সেপ্টেম্বর ও ২১শে মার্চ সংঘটিত হয়। ২১ শে জুনের পর পৃথিবীর উত্তর মেরু সূর্য থেকে দূরে সরতে থাকে এবং দক্ষিণ মেরু নিকটে আসতে থাকে। এতে উত্তর গোলার্ধে ক্রমশ দিন ছোট ও রাত বড় এবং দক্ষিণ গোলার্ধে দিন বড় ও রাত ছোট হতে থাকে। ২৩শে সেপ্টেম্বর পৃথিবী এমন এক স্থানে অবস্থান করে যখন উভয় মেরু সূর্য থেকে সমান দূরে থাকে। এই দিন সূর্যরশ্মি নিরক্ষরেখায় লম্বভাবে (৯০° কোণে), সুমেরুবৃত্তে ও কুমেরুবৃত্তে ৬৬.৫° কোণে এবং মেরুদ্বয়ে ০° কোণে পতিত হয়। তাই এ তারিখে পৃথিবীর সর্বত্র দিবা-রাত্রি সমান হয়। পৃথিবীর এ অবস্থানকে শারদ বিষুব বলে । অন্যদিকে ২২শে ডিসেম্বরের পর পৃথিবী আপন কক্ষপথে আরও অগ্রসর হলে উত্তর মেরু ক্রমশ সূর্যের নিকট আসে এবং দক্ষিণ মেরু দূরে সরে যায়। এতে উত্তর গোলার্ধে দিন বড় ও রাত ছোট হতে থাকে। অবশেষে ২১ মার্চ পৃথিবী আপন কক্ষপথের এমন এক স্থানে পৌঁছে যেখানে উভয় মেরু সূর্য থেকে সমান দূরে থাকে। ফলে ২৩শে সেপ্টেম্বরের মতো দিবা-রাত্রি সমান হয়। পৃথিবীর এ অবস্থানকে বাসন্ত বিষুব বলে । উপরের আলোচনা থেকে এটি স্পষ্টভাবে প্রতীয়মান হয় যে, রাকিবের বক্তব্যটি যৌক্তিক।"
        }
      ]
    },
    {
      "number": "10",
      "uddipok": "বাংলাদেশে ক্রান্তীয় পাতাঝরা বা পত্রপতনশীল বনভূমি তিন ভাগে বিভক্ত । শাল, বহেরা, হিজল, শিরীষ, হরীতকী, নিম ইত্যাদি এ বনের প্রধান বৃক্ষ ।",
      "tag": "RCC 24",
      "sub_questions": [
        {
          "label": "ক",
          "question": "মৎস্য সম্পদ কী?",
          "explanation": "নদ-নদী, খাল-বিল, পুকুর, সমুদ্র প্রভৃতি জলাশয়ে বিদ্যমান মাছসহ অন্যান্য জলজ প্রাণী হলো মৎস্য সম্পদ ।"
        },
        {
          "label": "খ",
          "question": "বাংলাদেশের কৃষিজ সম্পদ সম্পর্কে ধারণা দাও ।",
          "explanation": "কৃষি কাজের জন্য অনুকূল ভূ-প্রকৃতি ও জলবায়ু থাকায় বাংলাদেশের কৃষিজ সম্পদ অত্যন্ত সমৃদ্ধ। কৃষি উৎপাদনে যে সুনির্দিষ্ট মাত্রার বৃষ্টিপাত ও তাপমাত্রা প্রয়োজন হয় তা বাংলাদেশের বেশিরভাগ অঞ্চলে বিরাজ করে। নদী বিধৌত এ উর্বর ভূখন্ডে তাই ধান, গম, আলু, পাট প্রভৃতি অর্থকরী ফসল প্রচুর পরিমাণে জন্মে। এছাড়া এখানে ভুট্টা, সরিষা, মরিচ এবং বিভিন্ন সবজিসহ বহু কৃষিপণ্যের উল্লেখযোগ্য পরিমাণ উৎপাদন ঘটে। এগুলোর পাশাপাশি বাংলাদেশের উত্তর ও পূর্বাঞ্চলের পাহাড়ে উৎপাদিত চা বাংলাদেশের কৃষিজ সম্পদের গুরুত্বপূর্ণ অংশ।"
        },
        {
          "label": "গ",
          "question": "উদ্দীপকে উল্লিখিত বৃক্ষের আলোকে ইঙ্গিতকৃত বনভূমির বৈশিষ্ট্য বর্ণনা করো ।",
          "explanation": "নিম্নের অনুরূপঃ মানচিত্রের ‘A' চিহ্নিত স্থানের বনভূমি হলো ক্রান্তীয় পাতাঝরা বা পত্রপতনশীল বনভূমি । বিশেষজ্ঞদের মতে, প্রাকৃতিক ভারসাম্যের জন্য একটি দেশের মোট আয়তনের ২০-২৫% বনভূমি থাকা প্রয়োজন। মূলত জলবায়ু ও মাটির ভিন্নতার কারণে এ দেশের বিভিন্ন অঞ্চলে ভিন্ন ভিন্ন ধরনের বনের সৃষ্টি হয়েছে। উদ্ভিদের বৈশিষ্ট্য অনুযায়ী বাংলাদেশে তিন ধরনের বনাঞ্চল দেখা যায়, যেমন— ১. ক্রান্তীয় চিরহরিৎ এবং পত্রপতনশীল, ২. ক্রান্তীয় পাতাঝরা বা পত্রপতনশীল এবং ৩. স্রোতজ বা গরান বনভূমি । মানচিত্রের ‘A’ চিহ্নিত অঞ্চলের বনভূমি বাংলাদেশের ময়মনসিংহ, টাঙ্গাইল, গাজীপুর, দিনাজপুর ও রংপুর এলাকার পাতাঝরা বনের অঞ্চলকে নির্দেশ করে। এ বনভূমিতে শীতকালে গাছের পাতা সম্পূর্ণ ঝরে যায়। এ বনে শালগাছ (আরেক নাম গজারি) বেশি জন্মায় তাই একে শালবনও বলা হয়। এছাড়া এখানে কড়ই, বহেরা, হিজল, শিরিষ, হরীতকী, কাঁঠাল, নিম ইত্যাদি গাছ জন্মে। ময়মনসিংহ, টাঙ্গাইল ও গাজীপুরের শালবন ভাওয়াল বনভূমি নামে পরিচিত। দিনাজপুর অঞ্চলের এ বনকে বরেন্দ্র বনভূমি বলা হয়। বাংলাদেশের বনভূমির উল্লেখযোগ্য অংশ জুড়ে রয়েছে এই ক্রান্তীয় পাতাঝরা বা পত্রপতনশীল বনভূমি যা মানচিত্রে 'A' বিন্দুর মাধ্যমে তুলে ধরা হয়েছে।"
        },
        {
          "label": "ঘ",
          "question": "মানচিত্র এঁকে ইঙ্গিতকৃত বনভূমির অবস্থান দেখাও ।",
          "explanation": "বাংলাদেশের বনভূমিভিত্তিক মানচিত্র এঁকে উদ্দীপকে ইঙ্গিতকৃত ক্রান্তীয় পত্রপতনশীল বনভূমির অবস্থান চিহ্নিত করা হলো— উল্লিখিত মানচিত্রে দেখা যায়, ক্রান্তীয় পাতাঝরা বা পত্রপতনশীল বনভূমি ঢাকা, ময়মনসিংহ ও রংপুর বিভাগের বিভিন্ন অংশে খণ্ডিতভাবে অবস্থিত।"
        }
      ]
    },
    {
      "number": "11",
      "uddipok": "সালেহিন সাহেব শহরাঞ্চলে লক্ষ করলেন, লোকজন পানির ব্যাপক অপচয় করে । এটি নিয়ন্ত্রণ করার জন্য সুনির্দিষ্ট কর্তৃপক্ষ নেই। তবে ব্যক্তিগত সম্পদ সংরক্ষণের ব্যাপারে তারা খুব সচেতন। তিনি এ ব্যাপারে পানিসম্পদ মন্ত্রণালয়ে যোগাযোগ করলে তারা অপচয় রোধে দ্রুত পদক্ষেপ নেয়। একজন কর্মকর্তা সালেহিন সাহেবকে ধন্যবাদ দেন। তিনি বলেন, জাতীয় সম্পদ সংরক্ষণে প্রত্যেক নাগরিকের নিজ দায়িত্বে এগিয়ে আসা উচিত।",
      "tag": "RCC 24",
      "sub_questions": [
        {
          "label": "ক",
          "question": "বিনিয়োগ বলতে কী বোঝ?",
          "explanation": "বিনিয়োগ বলতে উৎপাদন কাজে নিয়োজিত উপকরণকে বোঝায়"
        },
        {
          "label": "খ",
          "question": "অর্থনৈতিক সমস্যা সমাধানে সংগঠকের ভূমিকা বর্ণনা করো।",
          "explanation": "উৎপাদনের ঝুঁকি বা অনিশ্চয়তা বহনের মাধ্যমে সংগঠক অর্থনৈতিক সমস্যা সমাধানে গুরুত্বপূর্ণ ভূমিকা রাখেন । উৎপাদনের আবশ্যিক চারটি উপাদান হলো — ভূমি, শ্রম, মূলধন ও সংগঠন। ভূমি, শ্রম ও মূলধনকে সমন্বিত করে যিনি উৎপাদন করেন তিনি সংগঠক। উৎপাদনের মাধ্যমে উক্ত উপাদান চারটি যথাক্রমে খাজনা, মজুরি, সুদ ও মুনাফা পায়, যাকে বন্টন বলে। আর এ বণ্টন ব্যবস্থা ত্রুটিপূর্ণ ও অসম হলে অর্থনৈতিক সমস্যা দেখা দেয়। সংগঠক তখন উৎপাদন বৃদ্ধির মাধ্যমে অধিক মুনাফা অর্জনের চেষ্টা করেন। যা অর্থনৈতিক সমস্যা সমাধান প্রক্রিয়াকে প্রভাবিত করে।"
        },
        {
          "label": "গ",
          "question": "উদ্দীপকের আলোকে জাতীয় সম্পদ সংরক্ষণের গুরুত্ব বর্ণনা করো।",
          "explanation": "রাষ্ট্রের সকল নাগরিকের কল্যাণের জন্য জাতীয় সম্পদ সংরক্ষণের গুরুত্ব অপরিসীম। রাষ্ট্রের সকল নাগরিকের ব্যক্তিগত, একান্ত ব্যক্তিগত এবং সমষ্টিগত সম্পদকে একত্রে জাতীয় সম্পদ বলে । এ অর্থে ব্যক্তির জায়গা, জমি, বাড়িঘর, প্রতিভা, দক্ষতা ও রাষ্ট্রের অবকাঠামোসমূহ ও প্রাকৃতিক সম্পদ (বনভূমি, নদ-নদী, খনিজ) প্রভৃতির সমন্বিত রূপ হলো জাতীয় সম্পদ। এ প্রেক্ষিতে উদ্দীপকে বর্ণিত শহরাঞ্চলের মানুষের ব্যক্তিগত সম্পদ এবং অপচয়কৃত পানি সামগ্রিকভাবে জাতীয় সম্পদের অন্তর্ভুক্ত। সংরক্ষণ বলতে কোনো বস্তু, দ্রব্য, প্রতিষ্ঠা, সম্পত্তি প্রভৃতি বিশেষ যত্নসহকারে রক্ষা ও তত্ত্বাবধান করাকে বোঝায়। যে দেশ জাতীয় সম্পদে যত বেশি সমৃদ্ধ সে দেশের অর্থনৈতিক উন্নতির সম্ভাবনা তত বেশি। এ জন্য জাতীয় সম্পদ সংরক্ষণ করা অত্যন্ত জরুরি। জাতীয় সম্পদের মধ্যে যেহেতু ব্যক্তিগত ও সমষ্টিগত সম্পদও অন্তর্ভুক্ত । সেহেতু রাষ্ট্র ও নাগরিক উভয়ের সম্পদের অপচয় রোধ এবং সংরক্ষণ করা আবশ্যক। জাতীয় সম্পদকে যথাযথভাবে সংরক্ষণ না করতে পারলে রাষ্ট্রের অর্থনৈতিক উন্নয়ন বাধাপ্রাপ্ত হতে পারে। সুতরাং এ সম্পদ সংরক্ষণ করা অত্যন্ত গুরুত্বপূর্ণ।"
        },
        {
          "label": "ঘ",
          "question": "বাংলাদেশের প্রেক্ষিতে উদ্দীপকের শেষোক্ত উক্তির যথার্থতা যাচাই করো ।",
          "explanation": "জাতীয় সম্পদ সংরক্ষণে প্রত্যেক নাগরিকের নিজ দায়িত্বে এগিয়ে আসা উচিত— বাংলাদেশের প্রেক্ষিতে উক্তিটি যথার্থ বলে আমি মনে করি । একটি দেশের নাগরিকের ব্যক্তিগত ও সমষ্টিগত সম্পদ একত্রে জাতীয় সম্পদ হিসেবে পরিগণিত হয়। অর্থাৎ রাষ্ট্র ও জনগণ সম্মিলিতভাবে এসব সম্পদের অধিকারী। এ সম্পদ ব্যবহার ও ভোগ করে রাষ্ট্রের জনগণ। এগুলোর পরিকল্পিত ব্যবহারের মাধ্যমে রাষ্ট্র জনগণের সার্বিক উন্নয়ন ও কল্যাণের ব্যবস্থা গ্রহণ করে। দেশের সম্পদ সংরক্ষণের জন্য সমষ্টিগতভাবে সচেতনতা ও উদ্যোগ গ্রহণের প্রয়োজনীয়তা অপরিসীম । দেশের জাতীয় সম্পদ সংরক্ষণের জন্য নাগরিকদের নিজ কর্তব্যের ব্যাপারে সচেতন ও সচেষ্ট হতে হবে। কেউ যেন এ সম্পদের কোনো ক্ষতি না করতে পারে সে বিষয়ে প্রত্যেক নাগরিককে সচেতন থাকতে হবে। যেমন সংরক্ষিত বনাঞ্চল থেকে কেউ অবৈধভাবে গাছ কাটলে কিংবা পশুপাখি শিকার করলে সংশ্লিষ্ট কর্তৃপক্ষকে জানিয়ে তা রোধ করতে হবে। জাতীয় সম্পদসমূহ যেমন— পানি, বিদ্যুৎ, গ্যাস প্রভৃতি ব্যবহারে মিতব্যয়ী হতে হবে। সর্বোপরি উক্ত সম্পদের উন্নয়ন ও বৃদ্ধি সাধনের জন্য সকল নাগরিককে সচেষ্ট থাকতে হবে । আলোচনা থেকে প্রতীয়মান হয় যে, সম্মিলিত নাগরিক প্রচেষ্টার মাধ্যমে জাতীয় সম্পদের সুষ্ঠু সংরক্ষণ করা সম্ভব। এ জন্য প্রশ্নোক্ত উক্তিটি যথার্থ।"
        }
      ]
    }
  ]
}