{
  "title": "রাজশাহী বোর্ড ২০২০",
  "subtitle": "বাংলাদেশ ও বিশ্ব পরিচয় (11)",
  "questions": [
    {
      "number": "1",
      "uddipok": "দৃশ্যকল্প-১: পাকিস্তান আমলে পূর্ব বাংলার নির্বাচন নিয়ে একটি নিবন্ধে জনাব কালাম বলেন, \"পঞ্চাশের দশকে এক নির্বাচন অনুষ্ঠিত হয়। উক্ত নির্বাচনে চারটি দল সম্মিলিতভাবে অংশগ্রহণ করে।\" দৃশ্যকল্প-২: 'বাংলাদেশের অভ্যুদয়' শীর্ষক বক্তৃতায় জনাব মামুন বলেন, “এক' ব্যক্তির এক ভোটের ভিত্তিতে একটি নির্বাচন অনুষ্ঠিত হয়। এই নির্বাচনে পূর্ব বাংলার প্রধান রাজনৈতিক দল বিপুল ভোটে বিজয় অর্জন করে।\"",
      "tag": "RB 20",
      "sub_questions": [
        {
          "label": "ক",
          "question": "",
          "explanation": "উনসত্তরের গণঅভ্যুত্থান হলো পাকিস্তান রাষ্ট্রের বিরুদ্ধে পূর্ব পাকিস্তানের জনগণের স্বতঃস্ফূর্ত অংশগ্রহণে ১৯৬৯ সালে সংঘটিত সবচেয়ে গুরুত্বপূর্ণ আন্দোলন।"
        },
        {
          "label": "খ",
          "question": "",
          "explanation": "ছয় দফা দাবিতে বাঙালির সামাজিক, অর্থনৈতিক ও রাজনৈতিক মুক্তির কথা উল্লেখ থাকায় একে বাঙালির মুক্তির সনদ বলা হয়। ১৯৬৬ সালের ৫-৬ই ফেব্রুয়ারি লাহোরে অনুষ্ঠিত বিরোধী দলসমূহের এক সম্মেলনে আওয়ামী লীগের তৎকালীন সাধারণ সম্পাদক বঙ্গবন্ধু শেখ মুজিবুর রহমান ৬ দফা দাবি তুলে ধরেন। পাকিস্তানি শাসকগোষ্ঠীর বৈষম্যমূলক আচরণের বিরুদ্ধে ছয় দফা কর্মসূচি ছিল প্রথম বলিষ্ঠ প্রতিবাদ। এতে বাঙালির চরম প্রত্যাশিত স্বায়ত্তশাসনের জোর দাবি উত্থাপন করা হয়।' এতে প্রত্যক্ষভাবে স্বাধীনতার কথা বলা না হলেও এ কর্মসূচি বাঙালিকে স্বাধীনতার মন্ত্রে উজ্জীবিত করে। এ কারণেই ৬ দফাকে পূর্ব বাংলার মুক্তির সনদ বলা হয়।"
        },
        {
          "label": "গ",
          "question": "",
          "explanation": "নিম্নের অনুরূপ। উদ্দীপকের শুরুতে যে নির্বাচনের কথা বলা হয়েছে তার সাথে পাকিস্তান আমলে অনুষ্ঠিত ১৯৫৪ সালের পূর্ব বাংলার প্রাদেশিক পরিষদের নির্বাচনের সাদৃশ্য রয়েছে। উদ্দীপকে বলা হয়েছে, নির্বাচন বিষয়ক এক আলোচনা সভায় প্রধান বক্তা হিসেবে আজমল হোসেন বলেন, 'এটি পাকিস্তান আমলের নির্বাচন যাতে চারটি দল সম্মিলিতভাবে অংশগ্রহণ করে। তারা নির্বাচনে জয়ী হয় এবং সরকার গঠন করে।' এখানে ১৯৫৪ সালের যুক্তফ্রন্ট নির্বাচনের প্রতি ইঙ্গিত করা হয়েছে। ১৯৫৪ সালের পূর্ব বাংলার প্রাদেশিক নির্বাচনের ক্ষেত্রেও আমরা এমনটি লক্ষ করি। এ নির্বাচনে পূর্ববাংলার জনগণ পাকিস্তানের রাষ্ট্র ক্ষমতায় পশ্চিম পাকিস্তানিদের কর্তৃত্ব ও প্রভাব থেকে মুক্ত হওয়ার রায় প্রদান করে। পূর্ব বাংলার প্রাদেশিক পরিষদের নির্বাচনে মুসলিম লীগকে পরাজিত করার জন্য ১৯৫৩ সালের ১৪ই নভেম্বর আওয়ামী লীগ যুক্তফ্রন্ট গঠনের সিদ্ধান্ত নেয়। ৫টি দল নিয়ে যুক্তফ্রন্ট গঠিত হয়। দল ৫টি হলো- আওয়ামী লীগ, কৃষক-শ্রমিক পার্টি, নেজামে ইসলাম, গণতন্ত্রী দল ও খিলাফত-ই-রব্বানি পার্টি। ১৯৫৪ সালের মার্চ মাসে প্রাদেশিক পরিষদের নির্বাচন অনুষ্ঠিত হয়। এতে পূর্ব বাংলার প্রাদেশিক পরিষদের ২৩৭টি আসনের মধ্যে যুক্তফ্রন্ট ২২৩টি আসন লাভ করে। এর ফলে যুক্তফ্রন্ট প্রাদেশিক সরকার গঠনের রায় লাভ করে।"
        },
        {
          "label": "ঘ",
          "question": "",
          "explanation": "নিম্নের অনুরূপ। উদ্দীপকের দ্বিতীয় নির্বাচনটি অর্থাৎ ১৯৭০ সালের নির্বাচন ছিল বাংলাদেশের অভ্যুদয়ের সবচেয়ে গুরুত্বপূর্ণ উপাদান। উদ্দীপকে বর্ণিত আজমল সাহেব আরেকটি যে নির্বাচনের কথা বলেন সেটি ১৯৭০ সালের নির্বাচন। কেননা এ নির্বাচন এক ব্যক্তির এক ভোটের ভিত্তিতে অনুষ্ঠিত সাধারণ নির্বাচন। এ নির্বাচনে পূর্ব পাকিস্তানের প্রধান রাজনৈতিক দল আওয়ামী লীগ বিপুল ভোটে বিজয়ী হয়। ১৯৭০ সালের ৭ই ডিসেম্বর পাকিস্তানে সর্বপ্রথম এক ব্যক্তির এক ভোটের ভিত্তিতে সাধারণ নির্বাচন অনুষ্ঠিত হয়। এ নির্বাচনে আওয়ামী লীগ নিরঙ্কুশ সংখ্যাগরিষ্ঠতা অর্জন করে। ফলে ছয় দফা ও এগারো দফার প্রতি জনগণের অকুণ্ঠ সমর্থনের বিষয়টি স্পষ্ট হয়ে ওঠে। এ নির্বাচনের মাধ্যমে বাঙালি 'জাতীয়তাবাদের রাজনৈতিক বিজয় ঘটে। অন্যদিকে পাকিস্তানের সামরিক সরকার ও স্বার্থান্বেষী মহলের জন্য এটি ছিল বিরাট পরাজয়। শাসকগোষ্ঠী নির্বাচনে বিজয়ী বাঙালির হাতে ক্ষমতা হস্তান্তরে বিরোধিতা ও ষড়যন্ত্র করতে থাকে। এ পরিস্থিতিতে পূর্ব পাকিস্তানের জনগণ পশ্চিম পাকিস্তানি শাসকগোষ্ঠীর বিরুদ্ধে দৃঢ় অবস্থান গ্রহণ করে। যার বহিঃপ্রকাশ ঘটে ১৯৭১ সালের মুক্তিযুদ্ধের মাধ্যমে। ফলাফল হিসেবে স্বাধীন-সার্বভৌম বাংলাদেশ রাষ্ট্রের অভ্যুদয় ঘটে। উপরের আলোচনা থেকে স্পষ্ট যে, ১৯৭০ সালের নির্বাচন বাংলাদেশের স্বাধীনতা অর্জনে মূল প্রভাবক হিসেবে কাজ করেছিল।"
        }
      ]
    },
    {
      "number": "2",
      "uddipok": "বাংলাদেশের শাসনকাল ১৯৭২ হতে ১৯৭৫ অনুসারে একটি তথ্যচিত্রে দেখানো হয়েছে, শাসক প্রধান জনাব 'ক' তার সময়টিতে প্রথমত, একটি দলিল প্রণয়নে মনোনিবেশ করেন। এর যেকোনো ধারা লঙ্ঘন করা অপরাধ। দ্বিতীয়ত, তিনি দেশের মানুষকে অর্থনৈতিকভাবে স্বাবলম্বী করার জন্য কয়েকটি রাজনৈতিক দল মিলে একটি দল গঠন করেন। তৃতীয়ত, তিনি দেশের জন্য একটি নীতি প্রণয়ন করেন, যার ফলে অনেক দেশ বাংলাদেশকে স্বীকৃতি দেয়।",
      "tag": "RB 20",
      "sub_questions": [
        {
          "label": "ক",
          "question": "",
          "explanation": "মুজিবনগর সরকারের প্রধান উদ্দেশ্য ছিল, সঠিকভাবে মুক্তিযুদ্ধ পরিচালনা এবং এর পক্ষে বিশ্ব জনমত গঠন করা।"
        },
        {
          "label": "খ",
          "question": "",
          "explanation": "বাংলাদেশে 'জাতীয় শিক্ষানীতি-২০১০' প্রণয়নের ফলে শিক্ষাক্ষেত্রে আমূল পরিবর্তন এসেছে। জাতীয় শিক্ষানীতি-২০১০ সৃজনশীল পদ্ধতির মূল্যায়ন ব্যবস্থা, শিক্ষাক্ষেত্রে তথ্য-প্রযুক্তির ব্যবহার, শিক্ষাক্রম উন্নয়ন ও নতুন পাঠ্যপুস্তক প্রণয়ন, প্রাথমিক ও মাধ্যমিক শিক্ষায় বিনামূল্যে পাঠ্যপুস্তক বিতরণ, শিক্ষক প্রশিক্ষণ প্রভৃতি বিষয়ে ব্যাপক পরিবর্তন এনেছে। এছাড়া একীভূত শিক্ষাগ্রহণ করার ফলে 'সবার জন্য শিক্ষা' কার্যক্রম সফলতা পেয়েছে।"
        },
        {
          "label": "গ",
          "question": "",
          "explanation": "উদ্দীপকের তথ্যচিত্রে প্রথমত উক্ত শাসনামল তথা বঙ্গবন্ধুর শাসনামলে সংবিধান প্রণয়নের প্রতি ইঙ্গিত করা হয়েছে। সংবিধান একটি রাষ্ট্রের সর্বোচ্চ দলিল। ১৯৭২ সালের ১১ই জানুয়ারি রাষ্ট্রপ্রধান হিসেবে বঙ্গবন্ধু শেখ মুজিবুর রহমান অস্থায়ী সংবিধান আদেশ জারি করেন। এরই পথ ধরে তৈরি হয় ১৯৭২ সালের মূল সংবিধান। উদ্দীপকে প্রথমত। উক্ত শাসনামলের এ কাজটির কথাই বলা হয়েছে। উদ্দীপকে ১৯৭২ থেকে ১৯৭৫ সালের শাসনামলের একটি দলিলের কথা বলা হয়েছে। যেটি তৈরিতে শাসক প্রধান জনাব 'ক' মূল ভূমিকা পালন করেন। বাংলাদেশে ১৯৭২ থেকে ১৯৭৫ পর্যন্ত শাসনক্ষমতায় ছিলেন বঙ্গবন্ধু শেখ মুজিবুর রহমান। এ সময়ে তার সরকারের প্রধান কাজ ছিল দেশের জন্য একটি সংবিধান প্রণয়ন করা। তার সময়েই তৈরি হয়েছিল বাংলাদেশের লিখিত সংবিধান। এ সংবিধানকে রাষ্ট্রের সর্বোচ্চ আইনের মর্যাদা দেওয়া হয়। সংবিধান পরিপন্থি কোনো আইনকে অসাংবিধানিক বলে সুপ্রিম কোর্ট বাতিল করে সংবিধানের মর্যাদা ও প্রাধান্য অক্ষুণ্ণ রাখতে পারবে বলে সংবিধানে উল্লেখ করা হয়। এছাড়া এর যেকোনো ধারা লঙ্ঘন করা অপরাধ হিসেবে বিবেচ্য হয়। তাই বলা যায়, তথ্যচিত্রের প্রথমে বাংলাদেশের সংবিধান প্রণয়নের ঘটনার ইঙ্গিত দেওয়া হয়েছে।"
        },
        {
          "label": "ঘ",
          "question": "",
          "explanation": "\"জনাব 'ক'-এর দ্বিতীয় ও তৃতীয় পদক্ষেপ সমৃদ্ধ বাংলাদেশ গড়ার জন্য যথার্থ ছিল\"- এ মন্তব্যের সাথে আমি একমত। যুদ্ধবিধ্বস্ত বাংলাদেশ পূর্নগঠনে বঙ্গবন্ধুর পদক্ষেপসমূহ দেশ ও জাতির জন্য কল্যাণকর ছিল। এমন দুটি কার্যক্রমের উদাহরণ হলো- 'দ্বিতীয় বিপ্লব' এবং 'পররাষ্ট্রনীতি'। উদ্দীপকের দ্বিতীয় ও তৃতীয় পদক্ষেপের মাধ্যমে এ দুটি উদ্যোগের প্রতি ইঙ্গিত করা হয়েছে। উদ্দীপকে জনাব 'ক' এর দ্বিতীয় পদক্ষেপটি হলো কয়েকটি রাজনৈতিক দল মিলে একটি দল গঠন করা, যার মাধ্যমে দেশের মানুষকে অর্থনৈতিকভাবে স্বাবলম্বী করে তোলা যায়। এটি বঙ্গবন্ধুর দ্বিতীয় বিপ্লব কর্মসূচির সাথে সাদৃশ্যপূর্ণ। মুক্তিযুদ্ধের পর আন্তর্জাতিক বাজারে খাদ্যমূল্য বৃদ্ধি, বন্যা ইত্যাদি কারণে দেশে খাদ্যসংকট দেখা দেয়। এরই প্রেক্ষিতে বঙ্গবন্ধু 'বাকশাল' গঠন করেন। এর উদ্দেশ্য ছিল জনগণের অর্থনৈতিক মুক্তি এবং শোষণহীন সমাজ গঠন। এ লক্ষ্য বাস্তবায়িত হলে প্রকৃতপক্ষেই দেশে গরিবের প্রতি ধনীর শোষণের সুযোগ থাকত না। ফলে সমৃদ্ধ সমাজ গড়ে উঠত। অন্যদিকে বঙ্গবন্ধুর পররাষ্ট্রনীতির মূলকথা ছিল 'সকলের সাথে বন্ধুত্ব, কারও সাথে শত্রুতা নয়'। ফলে বিশ্বের বিভিন্ন রাষ্ট্র বাংলাদেশের প্রতি সাহায্যের হাত বাড়িয়ে দেয়। ফলশ্রুতিতে দেশ ও জাতির বিভিন্ন সংকট থেকে মুক্তি পাওয়ার আশা জাগ্রত হয়। এ ধারা আজও অব্যাহত আছে বলেই বাংলাদেশ বিভিন্ন ক্ষেত্রে বিশ্বের সাথে তাল মিলিয়ে চলতে পারছে। উপরের আলোচনা থেকে বলা যায়, বঙ্গবন্ধুর বিভিন্ন উন্নয়নমূলক কর্মকাণ্ডের ফলশ্রুতিই হলো আজকের সমৃদ্ধ বাংলাদেশ। এ কারণে প্রশ্নের মন্তব্যের সাথে আমি একমত।"
        }
      ]
    },
    {
      "number": "3",
      "uddipok": "নিচের চিত্রটি দেখে প্রশ্নগুলোর উত্তর দাও:",
      "tag": "RB 20",
      "sub_questions": [
        {
          "label": "ক",
          "question": "",
          "explanation": "নিরক্ষরেখা থেকে উত্তরে বা দক্ষিণে অবস্থিত কোনো স্থানের কৌণিক দূরত্বকে ঐ স্থানের অক্ষাংশ বলা হয়।"
        },
        {
          "label": "খ",
          "question": "",
          "explanation": "একই দেশের মধ্যে সময় গণনার বিভ্রাট দূর করার জন্য প্রমাণ সময় নির্ণয় করা হয়। দ্রাঘিমারেখার উপর মধ্যাহ্ন সূর্যের অবস্থানের সময়কালকে দুপুর ১২টা ধরে স্থানীয় সময় নির্ধারণ করলে একই দেশের মধ্যে সময় গণনার বিভ্রাট সৃষ্টি হয়। সেজন্য প্রত্যেক দেশের একটি প্রমাণ সময় নির্ণয় করা হয়। তবে দেশটি আয়তনে বড় হলে কয়েকটি প্রমাণ সময় থাকে। যেমন- মার্কিন যুক্তরাষ্ট্রে চারটি এবং কানাডাতে পাঁচটি প্রমাণ সময় রয়েছে।"
        },
        {
          "label": "গ",
          "question": "",
          "explanation": "চিত্রে B অবস্থানে দিবা ও রাত্রির অবস্থা সমান হবে। ২১ জুনের পর উত্তর মেরু সূর্য থেকে দূরে সরতে থাকে এবং দক্ষিণ মেরু নিকটে আসতে থাকে। এতে, উত্তর গোলার্ধে ক্রমশ দিন ছোট ও রাত বড় এবং দক্ষিণ গোলার্ধে দিন বড় ও রাত ছোট হতে থাকে। ২৩ সেপ্টেম্বর পৃথিবী এমন এক স্থানে অবস্থান করে যখন উভয় মেরু সূর্য থেকে সমান দূরে থাকে। এই দিন সূর্যরশ্মি নিরক্ষরেখায় লম্বভাবে (৯০° কোণে) সুমেরু বৃত্তে ও কুমেরু বৃত্তে ৬৬.৫ কোনে এবং মেরুদ্বয়ে ০° কোণে পতিত হয়। তাই এ তারিখে পৃথিবীর সর্বত্র দিবা-রাত্রি সমান হয়। চিত্রে B চিহ্নিত সেপ্টেম্বর মাসের অবস্থানটি সূর্যকে পরিক্রমণকালে পৃথিবীর ২৩শে সেপ্টেম্বরের অবস্থানকে নির্দেশ করছে। এ দিনে পৃথিবীর সর্বত্র দিবা-রাত্রি সমান হবে।"
        },
        {
          "label": "ঘ",
          "question": "",
          "explanation": "চিত্রে 'A' স্থানে উত্তর গোলার্ধে গ্রীষ্মকাল ও দক্ষিণ গোলার্ধে শীতকাল এবং 'C' চিহ্নিত স্থানে উত্তর গোলার্ধে শীতকাল ও দক্ষিণ গোলার্ধে গ্রীষ্মকাল বিরাজ করবে। চিত্রে A চিহ্নিত পৃথিবীর ২১শে জুনের অবস্থানকে নির্দেশ করছে। ২১শে জুন সূর্যের উত্তরায়ণের শেষ দিন। এই দিন সূর্যরশ্মি কর্কটক্রান্তির উপর লম্বভাবে পতিত হয়। ফলে ঐ দিন এখানে দীর্ঘতম দিন এবং ক্ষুদ্রতম রাত্রি হয়। ২১শে জুনের দেড় মাস পূর্ব থেকে দেড় মাস পর পর্যন্ত মোট তিন মাস উত্তর গোলার্ধে উত্তাপ বেশি থাকে। এ সময় উত্তর গোলার্ধে গ্রীষ্মকাল। আবার, এ সময়ে দক্ষিণ গোলার্ধে সূর্যের তীর্যক কিরণের জন্য দিন ছোট ও রাত বড় হয়। এজন্য সেখানে শীতকাল থাকে। অপরদিকে, চিত্রে 'C' চিহ্নিত ডিসেম্বর মাসের অবস্থানটি সূর্যকে পরিভ্রমণকালে পৃথিবীর ২২শে ডিসেম্বরের অবস্থানকে নির্দেশ করছে। ২২শে ডিসেম্বর সূর্যের দক্ষিণায়নের শেষ দিন। অর্থাৎ এই দিন সূর্য মকরক্রান্তির উপর লম্বভাবে কিরণ দেয়। ফলে সেখানে দিন বড় ও রাত ছোট হয়। এ তারিখের দেড় মাস পূর্বে ও পরে উত্তর গোলার্ধে গ্রীষ্মকাল এবং দক্ষিণ গোলার্ধে শীতকাল থাকে।"
        }
      ]
    },
    {
      "number": "4",
      "uddipok": "মিলনের বাড়ি রংপুরে। ঈদের ছুটিতে সে তার বন্ধু জামানের বাড়ি দেশের দক্ষিণ-পশ্চিমাঞ্চলে বেড়াতে যায়। জামানের গ্রামের বাড়িতে কোনো ইলেক্ট্রিসিটি নেই। মিলন রাতের বেলা লক্ষ করল, তার বন্ধুর বাসা পুরোটাই আলোকিত এবং তারা এক ধরনের শক্তির সাহায্যে টিভি, ফ্যান ইত্যাদি ব্যবহার করে। মিলন পাশের কয়েকটি বাসাতেও তা লক্ষ করল। জামান মিলনকে একটি বনে বেড়াতে নিয়ে যায়। সেখানে তারা ধুন্দল, কেওড়া, বাইন ইত্যাদি গাছ দেখে। মিলন মনে করে, \"আমার এলাকার বনটি জামানের এলাকার বন থেকে ভিন্ন।\"",
      "tag": "RB 20",
      "sub_questions": [
        {
          "label": "ক",
          "question": "",
          "explanation": "পানির পরিকল্পিত প্রাপ্যতা ও ব্যবহারই হলো পানি সম্পদ ব্যবস্থাপনা।"
        },
        {
          "label": "খ",
          "question": "",
          "explanation": "নদী একটি দেশ ও দেশের মানুষের সাথে ঘনিষ্ঠভাবে সম্পর্কযুক্ত হওয়ায় অত্যন্ত গুরুত্বপূর্ণ। নদী থেকে মানুষ দৈনন্দিন কাজের ব্যবহার্য পানি পায়। নদী একটি দেশের মানুষের খাদ্য ও রোজগারের প্রধান উৎস হিসেবে ভূমিকা পালন করে। নদীর পানি ব্যবহার করে বিভিন্ন কৃষি পরিকল্পনা বিস্তৃত হয়। যোগাযোগ ব্যবস্থা, যাত্রী ও মালামাল পরিবহনের জন্যও নদীকে ব্যবহার করা হয়। এছাড়া অন্য দেশকে ট্রানজিট সুবিধা দিয়ে বৈদেশিক মুদ্রা অর্জনেও নদী যথেষ্ট সহায়ক ভূমিকা পালন করে। এসব কারণে একটি দেশের জন্য নদী অত্যন্ত গুরুত্বপূর্ণ।"
        },
        {
          "label": "গ",
          "question": "",
          "explanation": "জামানের বাসায় সৌরশক্তি ব্যবহার করা হয়। নিরক্ষীয় নিম্ন অক্ষাংশ অঞ্চলে সূর্য বছরের প্রায় সবসময় লম্বভাবে কিরণ দেয়। বাংলাদেশ নিরক্ষীয় অঞ্চলে অবস্থিত। এজন্য এদেশ প্রচুর সূর্যালোক পায়। সূর্যের আলো হলো এক ধরনের নবায়নযোগ্য শক্তি। এ শক্তিকে কাজে লাগিয়ে বিদ্যুৎ উৎপন্ন করা যায়। সূর্যের আলো বা সৌরশক্তি থেকে উৎপন্ন বিদ্যুৎকে বলে সৌরবিদ্যুৎ। বাংলাদেশসহ দক্ষিণ এশিয়ার দেশগুলোতে প্রচুর সূর্যের আলো থাকার কারণে তা এ অঞ্চলের জন্য এক মহামূল্যবান সম্পদ। আধুনিক প্রযুক্তি ব্যবহারের মাধ্যমে এ সম্পদকে কাজে লাগিয়ে অনায়াসে আমরা আমাদের বিদ্যুৎ চাহিদা পূরণ করতে পারি। উদ্দীপকে জামানদের বাসায় সৌরশক্তিকে কাজে লাগিয়ে বিদ্যুৎ উৎপাদন এবং এর ব্যবহারকেই ইঙ্গিত করা হয়েছে। উদ্দীপকের মিলন দেশের দক্ষিণ-পশ্চিমাঞ্চলে অবস্থিত তার বন্ধুর বাড়িতে বেড়াতে যায়। সে জামানদের গ্রামের বাড়িতে কোনো ইলেক্ট্রিসিটি দেখেনি অথচ রাতের বেলা পুরো বাড়িকেই আলোকিত দেখেছে এবং এটাও দেখেছে যে, এক ধরনের শক্তি ব্যবহার করে তারা টিভি, ফ্যানও ব্যবহার করছে। এ থেকে বোঝা যায়, জামানের বাসায় সৌরশক্তি কাজে লাগিয়ে বিদ্যুতের চাহিদা মেটানো হচ্ছে।"
        },
        {
          "label": "ঘ",
          "question": "",
          "explanation": "উদ্দীপকে ইঙ্গিতকৃত বনাঞ্চল হলো ক্রান্তীয় পাতাঝরা বা পত্রপতনশীল অরণ্য এবং স্রোতজ বা গরান বনভূমি। এ বনাঞ্চল দুটি সম্পর্কে মিলনের বক্তব্য সঠিক। জলবায়ু ও মাটির ভিন্নতার কারণে এক এক অঞ্চলে এক এক ধরনের বনের সৃষ্টি হয়। উদ্ভিদের বৈশিষ্ট্য অনুসারে বাংলাদেশের বনাঞ্চলের তিনটি শ্রেণিবিভাগ লক্ষ করা যায়। এর দুটি হলো স্রোতজ (ম্যানগ্রোভ) ও পত্রপতনশীল বনভূমি। উদ্দীপকে এ বনভূমি দুটির ইঙ্গিত রয়েছে। উদ্দীপকে দেখা যায়, জামানদের এলাকার বনটিতে ধুন্দল, কেওড়া, বাইন ইত্যাদি গাছ রয়েছে। আর তারা দেশের দক্ষিণ-পশ্চিমাঞ্চলে বাস করে। এতে বোঝা যায়, জামানদের এলাকার বনভূমিটি হলো স্রোতজ (ম্যানগ্রোভ) বা গরান, বনভূমি। কারণ বাংলাদেশের দক্ষিণ-পশ্চিমাংশ খুলনা, নোয়াখালী ও চট্টগ্রাম জেলার উপকূলে জোয়ার ভাটার লোনা ও ভেজা মাটিতে যেসব উদ্ভিদ জন্মায় তাদের স্রোতজ বা গরান বনভূমি বলা হয়। আবার মিলনের বাড়ি রংপুরে। রংপুর হলো ক্রান্তীয় পাতাঝরা বা পত্রপতনশীল অরণ্যের অঞ্চল। ম্যানগ্রোভ ও পত্রপতনশীল বনভূমির মধ্যে অনেক পার্থক্য রয়েছে। পত্রপতনশীল বনভূমিতে শাল বা গজারি, কড়ই, বহেড়া, হিজল, শিরীষ, হরীতকী, কাঁঠাল, নিম ইত্যাদি গাছ জন্মে। এ বনভূমিতে শালগাছ প্রধান বৃক্ষ। এসব বৃক্ষের পাতা শীতকালে সম্পূর্ণরূপে ঝরে যায়। অন্যদিকে ম্যানগ্রোভ বনভূমির ক্ষেত্রে এসব বৈশিষ্ট্য অনুপস্থিত। স্যাঁতসেঁতে লোনা পানিতে ম্যানগ্রোভ বনভূমি গড়ে ওঠে। এ বনে সুন্দরী, গেওয়া, পশুর, ধুন্দল, কেওড়া, বাইন, গরান, গোলপাতা ইত্যাদি বৃক্ষ জন্মে। উদ্দীপকের মিলনের কথায় আলোচ্য বনভূমি দুটির এ ভিন্নতার বিষয়টিই প্রকাশিত হয়েছে। উপরের আলোচনায় প্রতীয়মান হয় যে, দেশের অর্থনীতির চাকাকে সচল রাখতে বাণিজ্যিক ব্যাংকের ভূমিকা অপরিসীম।"
        }
      ]
    },
    {
      "number": "5",
      "uddipok": "জনাব আমজাদ সম্প্রতি 'X' নামক একটি দেশ নিয়ে একটি প্রবন্ধ লিখেন। দেশটির. কৃষি হলো অপ্রধান খাত। দেশের মানুষের ব্যাংকে অর্থ জমা রাখার হার ও বিনিয়োগের হার উচ্চ। জনাব আমজাদ তার নিবন্ধে 'Y' নামক অন্য একটি দেশের সাথে তুলনা করে লিখেছেন, 'Y' দেশের মানুষের জাতীয় উৎপাদনের একক বৃহত্তম খাত হলো কৃষি। দেশটি তাদের প্রাকৃতিক সম্পদ ও জনগোষ্ঠীকে সম্পূর্ণরূপে ব্যবহার করতে পারে না। দেশটির বৈদেশিক বাণিজ্য অনুকূল নয়।",
      "tag": "RB 20",
      "sub_questions": [
        {
          "label": "ক",
          "question": "সেবা কী?",
          "explanation": "যা দেখা ও স্পর্শ করা যায় না অথচ মানুষের অভাব ও প্রয়োজন পূরণ করে এমন সব কার্য, উপকার বা সুবিধাকে সেবা বলে।"
        },
        {
          "label": "খ",
          "question": "সুশাসনের অভাব দেশের শিল্প ও সেবা খাতের অগ্রগতিতে কেন অন্তরায় হিসেবে কাজ করে?",
          "explanation": "শিল্প ও সেবা খাতের অগ্রগতির সাথে দেশে বিদ্যমান শাসনব্যবস্থা ও রাজনৈতিক সংস্কৃতির সম্পর্ক রয়েছে। ফলে সুশাসনের অভাব শিল্প ও সেবা খাতের অগ্রগতির অন্তরায় হিসেবে কাজ করে। সুশাসনের অভাব দেশে বিনিয়োগকারীদের বিনিয়োগের ইচ্ছাকে নেতিবাচকভাবে প্রভাবিত করে। তাছাড়া সুশাসনের অভাব দেশি-বিদেশি বিনিয়োগকারীদের মনে ভয়ভীতি এনে দেয়। সার্বিকভাবে সুশাসনের অভাব অর্থনীতিতে ঝুঁকি বৃদ্ধি করে যা শিল্প ও সেবা খাতের অগ্রগতিতে অন্তরায় হিসেবে কাজ করে।"
        },
        {
          "label": "গ",
          "question": "উদ্দীপকে উল্লিখিত 'X' দেশটি উন্নয়নের মাত্রার ভিত্তিতে কোন ধরনের দেশ? ব্যাখ্যা কর।",
          "explanation": "উদ্দীপকে উল্লিখিত 'X' দেশটি উন্নয়নের মাত্রার ভিত্তিতে একটি উন্নত দেশ। অর্থনৈতিক উন্নয়ন ঘটেছে এবং এ উন্নয়ন দীর্ঘমেয়াদে অব্যাহত আছে এমন দেশকে উন্নত দেশ বলা হয়। উন্নত দেশগুলোর জনগণের মাথাপিছু আয় উচ্চ। ফলে এসব দেশে মানুষের জীবনযাত্রার মানও অত্যন্ত উন্নত। এসব দেশে আর্থসামাজিক অবকাঠামো অত্যন্ত উন্নত। শিল্পখাত সম্প্রসারিত, পরিবহণ ও যোগাযোগ ব্যবস্থা উন্নত ও আন্তর্জাতিক বাণিজ্য অর্থনীতির অনুকূল। এসব দেশের কৃষি ব্যবস্থা উন্নত ও অধিক উৎপাদনশীল হলেও তা অর্থনীতির অপ্রধান খাত। তাছাড়া জনগণের মাথাপিছু আয় উচ্চ হওয়ায় উচ্চ সঞ্চয় ও অধিক 8 বিনিয়োগ হার লক্ষ করা যায়। উদ্দীপকে 'X' নামক দেশে কৃষি হলো অপ্রধান খাত এবং সঞ্চয় ও বিনিয়োগের হার উচ্চ যা উন্নত দেশের বৈশিষ্ট্যকে নির্দেশ করে।  উদ্দীপকে উল্লিখিত 'X' রাষ্ট্রেও উন্নত দেশের ন্যায় বৈশিষ্ট্য বিদ্যমান। সুতরাং উন্নয়নের মাত্রার ভিত্তিতে 'X' একটি উন্নত দেশ।"
        },
        {
          "label": "ঘ",
          "question": "আমজাদ সাহেবের উল্লিখিত 'Y' দেশটিকে 'X' মাত্রায় উন্নীত করার জন্য কী করা উচিত? মতামত দাও।",
          "explanation": "উদ্দীপকে আমজাদ সাহেবের উল্লিখিত 'X' দেশ অর্থাৎ একটি অনুন্নত দেশলো; তথা উন্নত দেশের মাত্রায় উন্নীত করার জন্য- পরিকল্পিত উন্নয়ন কর্মসূচি গ্রহণ করা উচিত। উন্নত দেশের মাথাপিছু আয়, সঞ্চয়, বিনিয়োগ, জীবনযাত্রার মান প্রভৃতি উন্নত। অপরদিকে অনুন্নত দেশে প্রাথমিক পেশা তথা কুষির প্রাধান্য, নিম্ন মাথাপিছু আয়, কম সঞ্চয় ও বিনিয়োগ এবং সম্পদের অপূর্ণাঙ্গ ব্যবহার ইত্যাদি বৈশিষ্ট্য পরিলক্ষিত হয়। অনুন্নত দেশকে উন্নত দেশে রূপান্তরিত করার জন্য দীর্ঘমেয়াদি পরিকল্পিত উন্নয়ন কর্মসূচি নেওয়া উচিত। এক্ষেত্রে প্রথমেই অনুন্নত দেশে বিদ্যমান অর্থনৈতিক অনগ্রসরতার কারণসমূহ চিহ্নিত করে সেসব থেকে উত্তরণের উদ্যোগ গ্রহণ করতে হবে। এ লক্ষ্যে উন্নয়নের জন্য নীতিগত ভিত্তি প্রস্তুত করতে হবে এবং নীতিমালা বাস্তবায়নের জন্য পরিকল্পনা ও প্রকল্প গ্রহণ করতে হবে। উদ্দীপকে 'Y' দেশে যেহেতু কৃষির প্রাধান্য রয়েছে, তাই সেদেশের কৃষিতে আধুনিক ও উন্নত প্রযুক্তি ব্যবহার করে অধিক উৎপাদনশীল করে তুলতে হবে। আবার শিল্প ও শিল্পোৎপাদন ব্যতীত অর্থনৈতিক সক্ষমতা তৈরি করা প্রায় অসম্ভব। তাই 'Y' দেশের শিল্পে বিরাজমান সমস্যাগুলো চিহ্নিত করে সেসব সমাধানকল্পে দ্রুত শিল্পায়নের উদোগ গ্রহণ করতে হবে। দেশের অর্থনৈতিক উন্নয়নে আর্থসামাজিক অবকাঠামো ও যোগাযোগ ব্যবস্থার প্রতিবন্ধকতা বড় চ্যালেঞ্জ, যা 'Y' দেশকে সুনির্দিষ্ট লক্ষ্য নিয়ে উত্তরণ করতে হবে। এছাড়াও প্রকৃতিসৃষ্ট বিভিন্ন প্রতিবন্ধকতা দূর করার জন্য পদক্ষেপ, রাজনৈতিক অস্থিরতা দূর করা, শিক্ষা ও জ্ঞান- বিজ্ঞানের ব্যাপক প্রসার, সরকারি অনুদানের মাধ্যমে অভ্যন্তরীণ খাতগুলোর সক্ষমতা বৃদ্ধি ইত্যাদি 'Y' দেশের অবস্থা উন্নত করার জন্য আবশ্যক। সর্বোপরি দেশটির প্রাকৃতিক সম্পদের যথাযথ ব্যবহার, জনসংখ্যাকে দক্ষ জনশক্তিতে রূপান্তর ও বৈদেশিক বাণিজ্যে ভারসাম্য আনয়ন 'Y' দেশকে 'X' মাত্রায় উন্নীত করবে বলে আমি মনে করি।"
        }
      ]
    },
    {
      "number": "6",
      "uddipok": "ঘটনা-১: নবম শ্রেণির ছাত্র জামিল তার বাবাকে প্রশ্ন করে, বাবা তোমাদের আর্থিক প্রতিষ্ঠান কোন ধরনের মানুষকে ঋণ দান করে? বাবা বলেন, আমরা চাষীদের হালের বলদ, বীজ ও সার ক্রয়ের জন্য ঋণ দান করি। ঘটনা-২: জয়নাল তার বাবার সাথে বিভাগীয় শহরে থাকে। জয়নালের বাবা একটি আর্থিক প্রতিষ্ঠানে কর্মরত। বাবা জয়নালকে বলে, আমরা ব্যক্তি পর্যায়ে কোনো ঋণ দেই না। আমরা সরকারের যাবতীয় ঋণ পরিশোধ করি।",
      "tag": "RB 20",
      "sub_questions": [
        {
          "label": "ক",
          "question": "সম্পূরক শুল্ক কী?",
          "explanation": "কোনো দ্রব্যসামগ্রীর ওপর আমদানি শুল্ক বা আবগারি শুল্ক বা ভ্যাট আরোপের পরও অতিরিক্ত যে শুল্ক আরোপ করা হয় তাই হলো সম্পূরক শুল্ক।"
        },
        {
          "label": "খ",
          "question": "অর্থনৈতিক সেবা কীভাবে সরকারের আয় বৃদ্ধিতে সহায়তা করে? ব্যাখ্যা করো।",
          "explanation": "অর্থনৈতিক সেবা বিভিন্নভাবে সরকারের আয় বৃদ্ধি করে। সরকার জনসাধারণকে বিভিন্ন অর্থনৈতিক সুবিধা প্রদান করে। এগুলোর মধ্যে উল্লেখযোগ্য হলো পর্যটন, ব্যাংকিং, ভ্রমণ সেবা ইত্যাদি। সমবায় সমিতিসমূহের অডিট স্কিম, সমবায় সমিতি রেজিস্ট্রেশন ও নবায়ন স্কিম ইত্যাদিও সরকারের অর্থনৈতিক সেবার আওতাভুক্ত। জনসাধারণ এ সুবিধাগুলো ভোগ করে এবং এর বিনিময়ে কর দেয়। এভাবে অর্থনৈতিক সেবা সরকারের আয় বৃদ্ধিতে সহায়তা করে।"
        },
        {
          "label": "গ",
          "question": "ঘটনা-১-এ জামিলের বাবার কথায় কোন ব্যাংকের বৈশিষ্ট্য ফুটে উঠেছে? ব্যাখ্যা করো।",
          "explanation": "ঘটনা-১-এ জামিলের বাবার কথায় বাংলাদেশ কৃষি ব্যাংকের বৈশিষ্ট্য ফুটে উঠেছে। দারিদ্র্য বিমোচন ও কর্মসংস্থান সৃষ্টিতে বাংলাদেশ কৃষি ব্যাংকের গুরুত্বপূর্ণ ভূমিকা রয়েছে। বাংলাদেশ কৃষি ব্যাংক কৃষির উৎপাদন বৃদ্ধির জন্য কৃষকদের স্বল্প, মধ্যম ও দীর্ঘমেয়াদি ঋণ প্রদান করে থাকে। হালের বলদ, বীজ, সার, কৃষি যন্ত্রপাতি, পানি সেচের জন্য শক্তিচালিত পাম্প ক্রয়, গভীর ও অগভীর নলকূপ স্থাপন ইত্যাদি কাজের জন্য কৃষি ব্যাংক ঋণ প্রদান করে। বর্তমানে কৃষিকাজ ছাড়াও হাঁস-মুরগি ও পশু পালন, মৎস্য উৎপাদন, গুটি পোকার চাষ, ফলের চাষ, ফুলের চাষ ও কুটির শিল্পের জন্যও এই ব্যাংক ঋণ প্রদান করে থাকে। বাংলাদেশের কৃষকদের আর্থিক উন্নয়নে এই ব্যাংক গুরুত্বপূর্ণ ভূমিকা রাখছে। উদ্দীপকের ঘটনা-১ এ জামিলের প্রশ্নের উত্তরে তার বাবা বলেন যে, তার ব্যাংকটি চাষীদের হালের বলদ, বীজ ও সার ক্রয়ের জন্য ঋণ দান করে। মূলত বাংলাদেশ কৃষি ব্যাংকই চাষীদের এ ধরনের ঋণ দিয়ে থাকে। তাই বলা যায়, জামিলের বাবার কথায় বাংলাদেশ কৃষি ব্যাংকের বৈশিষ্ট্য ফুটে উঠেছে।"
        },
        {
          "label": "ঘ",
          "question": "\"ঘটনা-২-এ বর্ণিত আর্থিক প্রতিষ্ঠানটি সরকারের লেনদেন ও ঋণ নিয়ন্ত্রণ করে\"- তুমি কি এ বক্তব্যের সাথে একমত? যুক্তি দাও।",
          "explanation": "'ঘটনা-২-এ বর্ণিত আর্থিক প্রতিষ্ঠান অর্থাৎ কেন্দ্রীয় ব্যাংক সরকারের লেনদেন ও ঋণ নিয়ন্ত্রণ করে' বক্তব্যটির সাথে আমি একমত। ঘটনা-২-এ বলা হয়েছে, জয়নালের বাবা একটি আর্থিক প্রতিষ্ঠানে কর্মরত। প্রতিষ্ঠানটি ব্যক্তি পর্যায়ে ঋণ দেয় না। এটি সরকারের যাবতীয় ঋণ পরিশোধ করে। এখানে বাংলাদেশের কেন্দ্রীয় ব্যাংকের প্রতি ইঙ্গিত করা হয়েছে। কারণ কেন্দ্রীয় ব্যাংক ব্যক্তি পর্যায়ে কোনো ধরনের ঋণ প্রদান করে না। এ ব্যাংক সরকারের ঋণ পরিশোধ এবং দেশের অর্থব্যবস্থাকে নিয়ন্ত্রণ করে। কেন্দ্রীয় ব্যাংক কার্যত সরকারের ব্যাংক। সরকারের প্রতিনিধি হিসেবে এ ব্যাংক বিনা খরচে বিভিন্ন উৎস থেকে সরকারের পাওনা আদায় করে এবং বিভিন্ন খাতে সরকারের দেনা পরিশোধ করে। কেন্দ্রীয় ব্যাংক সরকারের অভ্যন্তরীণ ও বৈদেশিক ঋণের হিসাব-নিকাশ এবং ব্যবস্থাপনার দায়িত্ব পালন করে। এ ব্যাংক সুদ ছাড়া সরকারের অর্থ জমা রাখে এবং প্রয়োজনবোধে সরকারকে ঋণ প্রদান ও আর্থিক ব্যাপারে পরামর্শ দান করে। সরকার বিভিন্ন উৎস থেকে ঋণ নিলে কেন্দ্রীয় ব্যাংক কর্তৃক সেগুলো পরিশোধ করা হয়। কেন্দ্রীয় ব্যাংক নিজ দেশে আন্তর্জাতিক মুদ্রার ভান্ডার হিসেবে কাজ করে। এ ব্যাংক অন্যান্য দেশের মুদ্রার সাথে দেশের মুদ্রার নির্দিষ্ট বিনিময় হার রক্ষা করে। উপরের আলোচনার প্রেক্ষিতে বলা যায়, কেন্দ্রীয় ব্যাংক দেশের অর্থব্যবস্থা এবং সরকারের লেনদেন ও ঋণ নিয়ন্ত্রণ করে।"
        }
      ]
    },
    {
      "number": "7",
      "uddipok": "এক বিকেলে মাসুদ নদীর ধারে বেড়াতে যায়। সে খুব গরম অনুভব করছিল ও ঘামছিল। তারপর দক্ষিণ-পশ্চিম আকাশ কালো মেঘে ঢেকে যায় এবং সেদিক থেকে শক্তিশালী বাতাস প্রবাহিত হওয়া শুরু করে। তার ভাই তমাল লক্ষ করে, যদিও জুলাই মাসে সূর্যের তাপ আমাদের দেশে লম্বভাবে পড়ে তবুও তাপমাত্রা খুব বেশি বৃদ্ধি পায় না এবং আমরা খুব বেশি গরম অনুভব করি না। সে বলে, \"এ সময়টি কৃষির জন্য উপযুক্ত।\"",
      "tag": "RB 20",
      "sub_questions": [
        {
          "label": "ক",
          "question": "",
          "explanation": "একটি বৃহৎ অঞ্চলব্যাপী আবহাওয়ার উপাদানগুলোর দৈনন্দিন অবস্থার দীর্ঘদিনের গড় অবস্থাকে জলবায়ু বলে।"
        },
        {
          "label": "খ",
          "question": "",
          "explanation": "জীবন-জীবিকার জন্য প্রয়োজনীয় জিনিসের অভাবে বাংলাদেশের পাহাড়ি অঞ্চলে স্বল্পসংখ্যক মানুষ বসবাস করে। পাহাড়ি অঞ্চলে যোগাযোগের জন্য ভালো রাস্তা-ঘাট ও পরিবহন ব্যবস্থা নেই। শিল্প ও স্বাস্থ্য সেবাও অপ্রতুল। এসব অঞ্চলে জীবিকা সংস্থান অত্যন্ত কষ্টসাধ্য। এছাড়া পাহাড়ি অঞ্চল বন-জঙ্গলে পরিপূর্ণ। আবার ভূ- প্রকৃতির প্রতিকূল অবস্থাও পাহাড়ি অঞ্চলে লক্ষ করা যায়। এসব কারণে এ অঞ্চল জনবিরল।"
        },
        {
          "label": "গ",
          "question": "",
          "explanation": "মাসুদের পর্যবেক্ষণে বাংলাদেশের গ্রীষ্ম ঋতু প্রতিফলিত হয়েছে। মার্চ থেকে মে মাস পর্যন্ত বাংলাদেশে গ্রীষ্মকাল। এটিই দেশের উষ্ণতম ঋতু। এ ঋতুতে সর্বোচ্চ তাপমাত্রা ৩৮ ডিগ্রি সে. এবং সর্বনিম্ন তাপমাত্রা ২১ ডিগ্রি সে. হয়ে থাকে। এ সময় কালবৈশাখি ঝড়ও হয়ে থাকে। উদ্দীপকের মাসুদ এক বিকেলে নদীর ধারে হাঁটতে বের হয়। এ সময় সে খুব গরম অনুভব করছিল ও ঘামছিল। তারপর দক্ষিণ-পশ্চিম আকাশে কালো মেঘ দেখা দেয় এবং সে দিক থেকে শক্তিশালী বাতাস প্রবাহিত হয়। এখানে বাংলাদেশের গ্রীষ্ম ঋতুর প্রতি ইঙ্গিত করা হয়েছে। গ্রীষ্মকালে সূর্য উত্তর গোলার্ধের কর্কটক্রান্তি রেখার নিকটবর্তী হওয়ায় বায়ুচাপের পরিবর্তন হয়। এসময় বাংলাদেশের উপর দিয়ে দক্ষিণ-পশ্চিম মৌসুমি বায়ু প্রবাহিত হতে থাকে। একই সময়ে পশ্চিম ও উত্তর পশ্চিম দিক থেকে শুষ্ক এবং শীতল বায়ু প্রবাহিত হয়। ফলে এক ধরনের ঝড়ের সৃষ্টি হয়। এ ঝড়কে কালবৈশাখি বলা হয়। মাসুদ এ ধরনের ঝড় লক্ষ করেছে। তাই বলা যায়, মাসুদের পর্যবেক্ষণে, বাংলাদেশের গ্রীষ্ম ঋতুটি প্রতিফলিত হয়েছে।"
        },
        {
          "label": "ঘ",
          "question": "",
          "explanation": "তমালের পর্যবেক্ষণে বর্ষা ঋতুটি প্রতিফলিত হয়েছে। এ সময় সম্পর্কে তমালের মন্তব্যটি সঠিক। বাংলাদেশে জুন থেকে অক্টোবর পর্যন্ত বর্ষাকাল। জুন মাসের শেষদিকে মৌসুমি বায়ুর আগমনের সাথে সাথে বাংলাদেশে বর্ষাকাল শুরু হয়। উদ্দীপকের তমালের পর্যবেক্ষণে ধরা পড়েছে যে, জুলাই মাসে সূর্যের তাপ আমাদের দেশে লম্বভাবে পড়ে। তবে তাপমাত্রা খুব বেশি বৃদ্ধি পায় না। আমরা খুব বেশি গরম অনুভব করি না। বর্ষাকালেই এমনটি হয়ে থাকে। বর্ষা ঋতুতে অনেক বৃষ্টি হয় বলে তাপমাত্রা যেমন বৃদ্ধি পাওয়ার কথা সেরকম বৃদ্ধি পায় না। প্রচুর বৃষ্টিপাতের ফলে এসময় মাটি বেশ উর্বর হয়। এতে বিভিন্ন রকমের ফসল ও ফল প্রচুর পরিমাণে জন্মে। আমাদের দেশের কৃষকরা দীর্ঘদিন ধরে বর্ষার জন্য' অপেক্ষা করেন। বৃষ্টি হলে মাটিকে উৎপাদন উপযোগী করা সহজ হয়। তাই এ সময় কৃষকরা নানা ধরনের ফসল আবাদ করেন। বর্ষাকালে প্রচুর বৃষ্টিপাতের ফলে এদেশে বন্যা হয়। বন্যার পানি পলিমাটি বহন করে আনে। এ পলিমাটি কৃষি জমির উর্বরতা বাড়ায়। এতেও ফসল উৎপাদন ভালো হয়। পরিশেষে বলা যায়, তমালের মন্তব্যটি উপরে আলোচিত বিষয়টিকেই সমর্থন করে।"
        }
      ]
    },
    {
      "number": "8",
      "uddipok": "পড়াশোনা শেষে লাইলী বেগম একটি চাকরি পেয়েছে। সে তার দুই মেয়েকেও স্কুলে পাঠায়। লাইলী বেগম তার পরিবারকে সমাজে সম্মানের সাথে প্রতিষ্ঠিত করতে দৃঢ়প্রতিজ্ঞ। অন্যদিকে হামিদ যুব উন্নয়নে প্রশিক্ষণ নিয়ে ফসল ও মাছ চাষ এবং গরু পালন করা শুরু করে। সে গরু পালনে গরু মোটাতাজাকরণ পদ্ধতি অনুসরণ করে লাভবান হয়। সে মাছের দ্রুত বৃদ্ধির জন্য প্রক্রিয়াজাত মাছের খাবার ব্যবহার করে। সে তার মিশনে সফল হয়।",
      "tag": "RB 20",
      "sub_questions": [
        {
          "label": "ক",
          "question": "",
          "explanation": "সমাজ কাঠামো ও এর কার্যাবলির পরিবর্তনকে সামাজিক পরিবর্তন বলে।"
        },
        {
          "label": "খ",
          "question": "",
          "explanation": "শিল্পায়নের অবশ্যম্ভাবী ফল হলো নগরায়ণ। ব্যাপক শিল্পায়নের ফলে গ্রামীণ জীবন ছেড়ে নগর জীবন পদ্ধতি গ্রহণের কারণে নগরায়ণ হয়। শিল্পায়ন কৃষিভিত্তিক অর্থনীতি ও সমাজব্যবস্থাকে শিল্পভিত্তিক ও উৎপাদনমুখী অর্থনীতি ও সমাজে রূপান্তরিত করে। শিল্প প্রসারের ফলে বেকারত্ব ঘোচাতে গ্রামের অনেক দক্ষ-অদক্ষ শ্রমিক নগরমুখী হচ্ছে। এর ফলে নগরায়ণ ঘটছে।"
        },
        {
          "label": "গ",
          "question": "",
          "explanation": "লাইলী বেগমের ক্ষেত্রে সামাজিক পরিবর্তনের শিক্ষা উপাদানটি প্রযোজ্য। সামাজিক পরিবর্তনের একটি বিশেষ উপাদান হলো শিক্ষা। শিক্ষা হলো এক ধরনের সংস্কার সাধন ও বিরামহীন প্রক্রিয়া। লাইলী বেগমের মধ্যে এ প্রক্রিয়াটি ক্রিয়াশীল। লাইলী বেগম পড়াশোনা শেষ করে একটি চাকরি পেয়েছে। সে তার দুই মেয়েকেও স্কুলে পাঠায় এবং তাদের সমাজে সম্মানের সাথে প্রতিষ্ঠিত করতে দৃঢ়প্রতিজ্ঞ। এ প্রতিজ্ঞা শিক্ষার ফল। কারণ শিক্ষা সমাজের সদস্যদের মধ্যে আত্মবিশ্বাস ও বিচার-বিবেচনার ক্ষমতা জাগ্রত করে। শিক্ষা যাবতীয় অন্ধত্ব, অজ্ঞতা, কুসংস্কার প্রভৃতি থেকে মুক্তি দেয়। উদাহরণ হিসেবে বলা যায় যে, বাংলাদেশের সমাজে নারী শিক্ষার প্রসার জনগণের মধ্যে সচেতনতা সৃষ্টি করেছে। ফলে নারীরা সামাজিক আন্দোলন পরিচালনায় উদ্বুদ্ধ হচ্ছে এবং নিজেদের অধিকার প্রতিষ্ঠা করতে পারছে। পাশাপাশি বিভিন্ন কর্মমুখী কার্যক্রমের মাধ্যমে নারীরা নিজেদেরকে যোগ্যতর আসনে প্রতিষ্ঠিত করতে পারছে। এ আলোচনা থেকে বোঝা যায়, লাইলী বেগমের ক্ষেত্রে সামাজিক পরিবর্তনের শিক্ষা উপাদানটি কাজ করেছে।"
        },
        {
          "label": "ঘ",
          "question": "",
          "explanation": "হামিদের কাজে সামাজিক পরিবর্তনের প্রযুক্তি উপাদানটি প্রতিফলিত হয়েছে। আর এ উপাদান সম্পর্কে প্রশ্নের মন্তব্যের সাথে আমি একমত পোষণ করি। প্রযুক্তি হলো বিজ্ঞানের প্রায়োগিক দিক। প্রযুক্তির প্রচলন ও প্রসারের মাধ্যমে সমাজব্যবস্থার অন্তর্ভুক্ত ব্যক্তিবর্গের মানসিক গঠন এবং সামাজিক কাঠামোর পরিবর্তন সাধিত হয়। হামিদ এ. উপাদানটির আওতাভুক্ত হয়ে সফল হয়েছে। হামিদ যুব উন্নয়নে প্রশিক্ষণ নিয়ে ফসল ও মাছ চাষ এবং গরু পালন করছে। গরু পালনের ক্ষেত্রে সে মোটাতাজাকরণ পদ্ধতি অনুসরণ করছে এবং মাছের দ্রুত বৃদ্ধির জন্য প্রক্রিয়াজাত মাছের খাবার ব্যবহার করছে। এগুলো প্রযুক্তিরই প্রভাব। কৃষিক্ষেত্রে প্রযুক্তি বিদ্যার কল্যাণ উন্নত জাতের বীজ, সেচ, সার প্রয়োগের ফলে কৃষি উৎপাদন বহুগুণে বেড়েছে। তাছাড়া আমাদের দেশে সমন্বিত মাছ চাষ, গবাদিপশুর প্রজনন, গরু মোটাতাজাকরণ প্রভৃতি লক্ষ করা যায়। এগুলো প্রযুক্তির প্রত্যক্ষ ফসল। এছাড়া প্রযুক্তির বদৌলতে শিক্ষাব্যবস্থা, রাজনীতি এবং আরও বহু সামাজিক কাজের ব্যাপক অগ্রগতি সাধিত হচ্ছে। সেসব উন্নয়ন দেশের অর্থনীতির ক্ষেত্রে নতুন মাত্রা সংযোজন করেছে। বিশেষ করে কৃষি খামার অর্থনীতিতে ব্যাপক পরিবর্তন সাধিত হয়েছে। অর্থনৈতিক উন্নয়নের সাথে সাথে সামাজিক বিভিন্ন বিষয় এবং মানুষের জীবনমানেরও উন্নয়ন হচ্ছে। উপরের আলোচনা থেকে বোঝা যায়- হামিদ সামাজিক পরিবর্তনের প্রযুক্তি উপাদানটির সাথে জড়িত। আর এ সম্পর্কে উপরে বর্ণিত বিষয়েরই সমর্থন রয়েছে প্রশ্নের মন্তব্যে। এ কারণে মন্তব্যটি আমি সমর্থন করি।"
        }
      ]
    },
    {
      "number": "9",
      "uddipok": "জনাব রহমান সমাজবিজ্ঞানের অবসরপ্রাপ্ত অধ্যাপক। নাতিকে নিয়ে স্কুল যাওয়ার পথে রাস্তার মোড়ে স্কুল ড্রেস পরা কিছু ছাত্রকে ধূমপান করতে দেখেন। এক পর্যায়ে তারা মারামারি শুরু করলে তিনি তাদের থামাতে চেষ্টা করেন কিন্তু তারা রহমান সাহেবের সাথে, দুর্ব্যবহার করে। পরদিন তিনি তার নবনির্মিত বাসার গ্রীল তৈরির জন্য ঝালাই কারখানায় গেলে দেখেন ১০/১২ বছরের দুজন শিশু কাজ করছে। মালিককে প্রশ্ন করলে উত্তরে বলেন, আমার কাছে কাজের সার্টিফিকেট আছে।",
      "tag": "RB 20",
      "sub_questions": [
        {
          "label": "ক",
          "question": "",
          "explanation": "পুরুষ বা নারী কর্তৃক যে কোনো বয়সের নারীর প্রতি শুধু নারী হওয়ার কারণে যে সহিংস আচরণ করা হয় তাই নারীর প্রতি সহিংসতা।"
        },
        {
          "label": "খ",
          "question": "",
          "explanation": "এইডস বাংলাদেশের জন্য ঝুঁকিপূর্ণ হওয়ার বেশকিছু কারণ রয়েছে। প্রতিদিন দেশের হাজার হাজার লোক বিভিন্ন দেশে যাতায়াত করছে। তারা এইডস রোগের ভাইরাস বহন করে আনছে। দেশে পেশাদার রক্তদাতার সংখ্যা বাড়ছে। এদের বেশিরভাগই মাদকাসক্ত। এরা একই সিরিঞ্জ ব্যবহার করে মাদকদ্রব্য গ্রহণ করছে। আমাদের দেশের অনেক মোটর শ্রমিক ও রিকশাচালক প্রতিনিয়ত বিভিন্ন ঝুঁকিপূর্ণ যৌন আচরণে লিপ্ত রয়েছে। এসব কারণে বাংলাদেশের জন্য এইডস মারাত্মক ঝুঁকিপূর্ণ।"
        },
        {
          "label": "গ",
          "question": "",
          "explanation": "উদ্দীপকের রহমান সাহেবের দেখা প্রথম ঘটনাটি সামাজিক মূল্যবোধের অবক্ষয়কে ইঙ্গিত করে। যে কোনো সমাজের রীতিনীতি, মনোভাব এবং সমাজের অন্যান্য অনুমোদিত আচার-আচরণের সমন্বয়ে সামাজিক মূল্যবোধের সৃষ্টি হয়। ব্যক্তি তথা সমাজের শৃঙ্খলা রক্ষার জন্য এটি অতি গুরুত্বপূর্ণ। কিন্তু রহমান সাহেবের দেখা ঘটনায় এ বিষয়টি অনুপস্থিত। উদ্দীপকের রহমান সাহেব রাস্তার মোড়ে স্কুল ড্রেস পরা কিছু ছাত্রকে ধূমপান করতে দেখেন। এক পর্যায়ে তারা মারামারি শুরু করল। রহমান সাহেব তাদের থামানোর চেষ্টা করলেও তারা থামল না। এ অবস্থাই হলো মূল্যবোধের অবক্ষয়। বড়দের প্রতি শ্রদ্ধাবোধ, অতিথিদের প্রতি সম্মান প্রদর্শন, ছোটদের প্রতি স্নেহ, বন্ধু বা সহপাঠীর প্রতি সহানুভূতি, মায়া-মমতা ইত্যাদি সামাজিক মূল্যবোধের উদাহরণ। এসব মূল্যবোধের অবনতিই-হলো সামাজিক মূল্যবোধের অবক্ষয়। সুতরাং দেখা যায়, রহমান সাহেবের দেখা প্রথম ঘটনাটিতে মূল্যবোধের অবক্ষয়ের বিষয়টি তুলে ধরা হয়েছে।"
        },
        {
          "label": "ঘ",
          "question": "",
          "explanation": "উদ্দীপকের দ্বিতীয় অংশের বর্ণনায় কারখানার মালিক প্রচলিত আইন লঙ্ঘন করেছেন বলে আমি মনে করি। বাংলাদেশের সংবিধানে শিশুদের মৌলিক অধিকারকে স্বীকৃতি দেওয়া হয়েছে। এ বিষয়ে এদেশে আইনও প্রচলিত রয়েছে। এ আইন না মানার দৃষ্টান্ত লক্ষ করা যায় কারখানার মালিকের কাজে। উদ্দীপকের কারখানার মালিক ১০/১২ বছরের দুজন শিশুকে দিয়ে ঝুঁকিপূর্ণ কাজ করাচ্ছেন। এ ব্যাপারে তাকে প্রশ্ন করলে জবাবে তিনি কাজের সার্টিফিকেট আছে বলে জানান। অথচ বাংলাদেশ শ্রম আইন ২০০৬-এ উল্লেখ করা হয়েছে যে, ১৪ বছরের কম বয়সী কোনো শিশুকে কাজে নিয়োগ করা যাবে না। শিশুর বাবা-মা কিংবা অভিভাবক শিশুকে দিয়ে কাজ করানোর জন্য কারও সাথে কোনো প্রকার চুক্তি করতে পারবে না। কিশোর শ্রমিক নিয়োগ 'করতে হলে রেজিস্টার্ড ডাক্তারের কাছ থেকে মালিকের খরচে ফিটনেস সার্টিফিকেট সংগ্রহ করতে হবে। কারখানার মালিক এ আইন না মেনে শিশুদের দিয়ে কাজ করাচ্ছেন। উপরের আলোচনা থেকে প্রমাণিত হয় যে, কারখানার মালিক শিশুশ্রম সম্পর্কিত প্রচলিত আইনের প্রতি অসম্মান প্রদর্শন এবং আইন লঙ্ঘন করেছেন।"
        }
      ]
    },
    {
      "number": "10",
      "uddipok": "জনাব 'ক' বাংলাদেশের একটি প্রাচীন প্রতিষ্ঠানের একজন নির্বাচিত সদস্য। তিনি ছাড়াও সেখানে আরো ১২ জন সদস্য আছেন। এলাকার শান্তি শৃঙ্খলা রক্ষা করা তার প্রধান দায়িত্ব। অপরদিকে জনাব 'খ' এদেশে অত্যন্ত সম্মানজনক পদমর্যাদায় অধিষ্ঠিত। তিনিই মন্ত্রিসভা গঠন করেন। তাকে কেন্দ্র করেই দেশের শাসন ব্যবস্থা পরিচালিত হয়।",
      "tag": "RB 20",
      "sub_questions": [
        {
          "label": "ক",
          "question": "",
          "explanation": "স্থানীয় পর্যায়ের তথা বিভাগ, জেলা এবং উপজেলা শাসন ব্যবস্থাই হলো স্থানীয় শাসন।"
        },
        {
          "label": "খ",
          "question": "",
          "explanation": "আইনের মাধ্যমে সবকিছু নিয়ন্ত্রণ করা সম্ভব বিধায় সুশাসন প্রতিষ্ঠায় আইন গুরুত্বপূর্ণ। রাষ্ট্রে আইনের অনুশাসন প্রতিষ্ঠিত হলে সকল নাগরিক সমানভাবে স্বাধীনতা ও রাষ্ট্র প্রদত্ত সুযোগ-সুবিধা পেতে পারে। কেউ কারও অধিকার ক্ষুণ্ণ করতে পারে না। সরকার স্বেচ্ছাচারী হতে পারে না এবং ক্ষমতার অপব্যবহার করতে সাহস পায় না। সমাজে আইনের প্রাধান্য থাকলে কেউ অন্যের অধিকারে হস্তক্ষেপ করতে পারে না। সরকারও ব্যক্তি স্বাধীনতায় অযৌক্তিক প্রতিবন্ধকতা সৃষ্টি করতে সাহস পায় না। এসব কারণে সুশাসন প্রতিষ্ঠায় আইনের অনুশাসন গুরুত্বপূর্ণ।"
        },
        {
          "label": "গ",
          "question": "",
          "explanation": "জনাব রহমানের সংস্থার সাথে সরকারের আইন বিভাগের সাদৃশ রয়েছে। তবে আইন বিভাগই আইনের একমাত্র উৎস নয়। সরকারের তিনটি বিভাগের একটি হলো আইন বিভাগ। আইন বিভাগ আইন প্রণয়ন ছাড়াও প্রয়োজনে আইন সংশোধন বা রদবদল করে থাকে। আইন বিভাগের একটি অংশ হলো আইনসভা। আইনসভা আইন প্রণয়ন করে। নির্বাচিত গণপ্রতিনিধিদের নিয়ে এটি গঠিত হয়। উদ্দীপকের জনাব রহমান একটি সংস্থার নির্বাচিত সদস্য। এই সংস্থার সদস্য হিসেবে তিনি ও তার সহকর্মীরা আইন প্রণয়ন ও প্রয়োজনে আইন সংশোধন করেন। এতে বোঝা যায় জনাব রহমানের সংস্থাটি ওপরে বর্ণিত আইন বিভাগ তথা আইনসভাকে নির্দেশ করছে। আধুনিক রাষ্ট্রে আইনসভাই আইনের প্রধান উৎস। তবে এটি ছাড়াও আইনের আরও উৎস রয়েছে। প্রথা হলো আইনের সবচেয়ে প্রাচীন উৎস। যেমন- যুক্তরাজ্যের অধিকাংশ আইনই প্রথা থেকে এসেছে। ধর্ম, ধর্মীয় অনুশাসন ও ধর্মগ্রন্থ আইনের আরেকটি গুরুত্বপূর্ণ উৎস। ধর্মভিত্তিক রাষ্ট্রে ধর্মীয় বিধানই রাষ্ট্রীয় আইন হিসেবে বিবেচিত হয়। যেমন- অনেক ইসলামি রাষ্ট্রের আইন প্রধানত কুরআন ও শরিয়ার ওপর নির্ভরশীল। বিচারকের রায় অথবা বিচার বিভাগীয় রায়ও আইনের একটি উৎস। আইনজ্ঞদের বিজ্ঞানসম্মত আলোচনা বা তাদের আইন বিষয়ক বইগুলোও আইনের উৎস হিসেবে কাজ করে। যেমন- যুক্তরাজ্যের আইন ব্যবস্থায় আইনবিদ কোক, ইসলামি আইনের ক্ষেত্রে ইমাম আবু হানিফা প্রমুখের অভিমত আইনের মর্যাদা লাভ করেছে। পাশাপাশি ন্যায়নীতি ও ন্যায়পরায়ণতা আইনের অন্যতম উৎস হিসেবে কাজ করে। তবে আধুনিক রাষ্ট্রে আইনের প্রধান উৎস হলো আইনসভা। আইনসভা দেশের জনগণের স্বার্থকে সামনে রেখে প্রয়োজনীয় আইন প্রণয়ন ও সংশোধন করে। এছাড়াও প্রথা, ধর্ম, বিচারকের রায়, বিজ্ঞানসম্মত আলোচনা, ন্যায়বোধ, আইনের উৎস হিসেবে কাজ করে।. সুতরাং এ আলোচনায় প্রমাণিত হয়, আইনসভাই আইনের একমাত্র উৎস নয়।"
        },
        {
          "label": "ঘ",
          "question": "",
          "explanation": "সংসদীয় পদ্ধতির সরকার ব্যবস্থায় জনাব 'খ' অর্থাৎ প্রধানমন্ত্রী দেশের শাসনব্যবস্থার কেন্দ্রবিন্দু। প্রধানমন্ত্রী বাংলাদেশের সরকার প্রধানের দায়িত্ব পালন করেন। তিনি জনগণের প্রত্যক্ষ ভোটে নির্বাচিত হন। রাষ্ট্রপতি যাকে সংসদের অধিকাংশ সদস্যের আস্থাভাজন মনে করেন তাকেই প্রধানমন্ত্রী হিসেবে নিয়োগ করেন এবং তাকে কেন্দ্র করে শাসন ব্যবস্থা পরিচালিত হয়। প্রধানমন্ত্রী প্রধান নির্বাহী কর্মকর্তা হিসেবে দায়িত্ব পালন করেন। তিনি একইসাথে সংসদ নেতা ও মন্ত্রিসভার প্রধান এবং তার পছন্দ অনুযায়ী মন্ত্রিসভা গঠিত হয়। তিনি যেকোনো মন্ত্রীকে পদত্যাগ করতে বলতে পারেন। আবার, তার পদত্যাগের কারণে অথবা তিনি সংসদের আস্থা হারালে সরকারের পতন ঘটে। সংসদীয় ব্যবস্থায় বাংলাদেশের প্রধানমন্ত্রীর মর্যাদা অনেক বেশি। তাকে রাষ্ট্রপতি নিযুক্ত করলেও রাষ্ট্রপতি তার পরামর্শ অনুযায়ী কাজ করেন। প্রধানমন্ত্রী বিভিন্ন রাষ্ট্রীয় কাজের সমন্বয় করেন। তিনি যেহেতু প্রশাসনের কেন্দ্রে অবস্থিত তাই সকল মন্ত্রণালয়, দপ্তর ও অধিদপ্তরের কাজের মধ্যে সমন্বয় সাধনে তিনি গুরুত্বপূর্ণ ভূমিকা রাখতে পারেন। তিনি মন্ত্রিসভার মূল স্তম্ভ। তিনি আন্তঃমন্ত্রণালয় সভার সভাপতিত্ব করেন এবং তিনি অত্যন্ত সম্মানজনক পদমর্যাদার অধিকারী। বিচার, অর্থ, পররাষ্ট্র এবং শাসন বিষয়ক সকল কাজ প্রধানমন্ত্রীর পরামর্শ ও মতামত অনুযায়ী পরিচালিত হয়। উপরের আলোচনা থেকে বলা যায়, সংসদীয় পদ্ধতির সরকার ব্যবস্থায় প্রধানমন্ত্রীই শাসন ক্ষমতার মধ্যমণি।"
        }
      ]
    },
    {
      "number": "11",
      "uddipok": "রাদ ও অর্ণব চাচাত ভাই। তারা একই শ্রেণিতে পড়ে। রাদ শহরে, অর্ণব গ্রামে থাকে। রাদদের শহরে জেলা প্রশাসন স্বাধীনতা দিবসে কুচকাওয়াজ আয়োজন করে। উক্ত অনুষ্ঠানে রাদ তাদের শ্রেণির অন্যদের সাথে অংশগ্রহণ করে। কিন্তু অর্ণবের গ্রামে কুচকাওয়াজের পরিবর্তে তাদের শিক্ষা প্রতিষ্ঠানে খেলাধুলার আয়োজন করা হয়। উক্ত অনুষ্ঠানে অর্ণব যুদ্ধাহত মুক্তিযোদ্ধা সেজে প্রথম পুরস্কার পায়।",
      "tag": "RB 20",
      "sub_questions": [
        {
          "label": "ক",
          "question": "",
          "explanation": "যে বিশেষ সমাজব্যবস্থার মধ্যে মানুষ বাস করে তাই হলো সামাজিক পরিবেশ।"
        },
        {
          "label": "খ",
          "question": "",
          "explanation": "সামাজিক ব্যবস্থা ও মানুষের মানসিকতা পরিবর্তনের কারণে বর্তমানে যৌথ পরিবার ভেঙে যাচ্ছে। দাদা-দাদি, চাচা-চাচি, চাচাতো ভাই-বোন, মা-বাবা মিলে যৌথ পরিবার গড়ে ওঠে। এ ধরনের পরিবার স্থায়ী হওয়ার জন্য একে অপরের প্রতি স্নেহ, ভালোবাসা, সহানুভূতি ইত্যাদির প্রয়োজন। কিন্তু বর্তমানে সমাজ পরিবর্তনের ফলে মানুষের মন থেকে এসব অনুভূতি বিলোপ পাচ্ছে। এছাড়া বিভিন্ন কারণে মানুষ শহরমুখী হচ্ছে। একক পরিবার গড়ে তুলছে। এসব কারণে গ্রামে যৌথ পরিবারগুলো ভেঙে যাচ্ছে।"
        },
        {
          "label": "গ",
          "question": "",
          "explanation": "উদ্দীপকে রাদ ও অর্ণবের কথায় সামাজিকীকরণের যে মাধ্যমের চিত্র ফুটে উঠেছে সেটি হলো সমাজজীবন। সমাজজীবন সামাজিকীকরণের একটি গুরুত্বপূর্ণ উপাদান। মানুষ যে সমাজে বসবাস করে সে সমাজের জীবনধারা অর্থাৎ আচার-আচরণের সমষ্টিই হলো সমাজজীবন। রাদ ও অর্ণবের ক্ষেত্রে এ বিষয়টিই ক্রিয়াশীল। রাদ ও অর্ণব স্বাধীনতা দিবসে আয়েজিত সাংস্কৃতিক কর্মকান্ডে অংশগ্রহণ করেছে। অর্থাৎ সমাজজীবনের একটি সাংস্কৃতিক ক্ষেত্রের সাথে সংশ্লিষ্ট হয়ে তারা নিজেদেরকে বিকশিত করছে। কারণ মানুষ সমাজের নানা কর্মকান্ড ও অনুষ্ঠানে অংশগ্রহণ করে। এসব কর্মকাণ্ড ও অনুষ্ঠান সংশ্লিষ্ট আচরণের সাথে মানুষ ক্রিয়া প্রতিক্রিয়া করে খাপ খাওয়ানোর চেষ্টা করে। এক্ষেত্রে মানুষ অন্যের আচরণ অনুকরণের মাধ্যমে কাজ সম্পাদনের চেষ্টা করে। সমাজ সংস্কৃতির বিভিন্ন বিষয় ভাষার মাধ্যমে মানুষের মধ্যে সঞ্চারিত হয়। জন্মদিন, বিয়ে, ঈদ, পূজা, বড়দিন, বুদ্ধের জন্মদিন, বিবাহ বার্ষিকী প্রভৃতি অনুষ্ঠান সমাজজীবনে অনুষ্ঠিত হয়ে থাকে। সমাজজীবনের এসব অনুষ্ঠান ব্যক্তির সামাজিকীকরণে প্রভাব ফেলে। সুতরাং বলা যায়, রাদ ও অর্ণবের ক্ষেত্রে সমাজজীবনের প্রভাব লক্ষণীয়।"
        },
        {
          "label": "ঘ",
          "question": "রাদ ও অর্ণবের সামাজিকীকরণ প্রক্রিয়া কি একই ধরনের? যুক্তি দাও।",
          "explanation": "না, উদ্দীপকে উল্লিখিত রাদ ও অর্ণবের সামাজিকীকরণ প্রক্রিয়া একই ধরনের নয়। রাদ ও অর্ণব একই শ্রেণিতে পড়লেও তাদের উভয়ের বাসস্থান ভিন্ন পরিবেশে হওয়ায় তাদের সামাজিকীকরণ একইরূপে সংঘটিত হবে না। রাদ শহরে থাকে আর অর্ণব গ্রামে থাকে। গ্রাম ও শহরের সামাজিকীকরণে বিভিন্ন পার্থক্য রয়েছে। গ্রামীণ সমাজ কাঠামোর বৈশিষ্ট্য হলো- একক ও যৌথ পরিবার কাঠামো, কৃষিভিত্তিক অর্থনীতি, পরিবার ও প্রতিবেশীদের সাথে সম্পর্কের ঘনিষ্ঠতা, সহজ- সরল জীবনযাপন, জীবনযাত্রায় সামাজিক প্রথা ও লোকাচারের প্রভাব ইত্যাদি। তাছাড়া ধর্মীয় আচার-আচরণের প্রতি গভীর মনোযোগ, দারিদ্র্য, অশিক্ষা, রক্ষণশীলতা ইত্যাদিও এ সমাজের বৈশিষ্ট্য। অপরদিকে, শহর সমাজ কাঠামো ও সামাজিক পরিবেশের বৈশিষ্ট্য হলো- একক পরিবার কাঠামো, শিল্পভিত্তিক অর্থনীতি, জটিল সমাজ জীবন, শহুরে সংস্কৃতি, সামাজিক সম্পর্কের দূরত্ব ইত্যাদি। গ্রাম ও শহর জীবনের এরূপ ভিন্ন কাঠামো দ্বারা প্রভাবিত হয়ে রাদ ও অর্ণবের সামাজিকীকরণে যথেষ্ট ব্যবধান সৃষ্টি হবে। গ্রামীণ সমাজে অর্ণব বড় হয়ে তার আচরণে যেমন গ্রামীণ সমাজের সুস্পষ্ট প্রতিফলন ঘটবে, তেমনি রাদ শহরে কাঠামোর সামাজিকীকরণ সম্পন্ন করে হয়ে উঠবে শহুরে মানুষ। একইভাবে অর্ণবের সামাজিকীকরণ প্রক্রিয়ায় তার প্রতিবেশী, সঙ্গীদল, বায়োজ্যেষ্ঠ ব্যক্তি, খেলার সাথী প্রভৃতির প্রভাব থাকবে রাদের তুলনায় অধিক। বিষয়টি উদ্দীপকেও প্রতিফলিত রয়েছে। সুতরাং বলা যায়, রাদ ও অর্ণবের সামাজিকীকরণ প্রক্রিয়া একই ধরনের নয়।"
        }
      ]
    }
  ]
}