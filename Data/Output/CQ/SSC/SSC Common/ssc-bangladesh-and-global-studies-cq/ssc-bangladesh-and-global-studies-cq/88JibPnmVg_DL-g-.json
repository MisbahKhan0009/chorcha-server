{
  "title": "রাজশাহী বোর্ড ২০২৩",
  "subtitle": "বাংলাদেশ ও বিশ্ব পরিচয় (11)",
  "questions": [
    {
      "number": "1",
      "uddipok": "দৃশ্যকল্প-১: বাংলাদেশি হিসেবে নিজের পরিচয় দিতে নাবিল বেশ গর্ববোধ করে। তার দেশের জনগণের আত্মত্যাগের বিনিময়ে বিশ্ববাসী পেয়েছে আন্তর্জাতিকভাবে মায়ের ভাষা পালনের অধিকার। দৃশ্যকল্প-২: 'A' এলাকা একসময় 'B' এলাকার অধীনে ছিল সে সময়ে ' এলাকার একজন নেতা জনগণের বিভিন্ন বিষয়ের অধিকার বৈষম্য নিয়ে প্রতিবাদ করায় এবং কিছু গোপন পরিকল্পনা করার কারণে গ্রেফতার হন। 'A' এলাকার লোকজনের তীব্র প্রতিবাদের মুখে 'B'' এলাকার শাসকগোষ্ঠী তাঁকে ছেড়ে দিতে বাধ্য হয়।",
      "tag": "RB 23",
      "sub_questions": [
        {
          "label": "ক",
          "question": "জাতীয়তাবাদ কী?",
          "explanation": "ভাষা, ইতিহাস, ঐতিহ্য, সংস্কৃতি, নৃতাত্ত্বিক পরিচয় প্রভৃতির সমন্বয়ে যে জাতীয় ঐক্য গড়ে ওঠে তাই জাতীয়তাবাদ।"
        },
        {
          "label": "খ",
          "question": "পাকিস্তানের প্রশাসনিক ব্যবস্থায় পূর্ব পাকিস্তানের ভূমিকা নগণ্য ছিল কেন? ব্যাখ্যা করো।",
          "explanation": "পশ্চিম পাকিস্তানের বৈষম্যমূলক নীতির কারণে পাকিস্তানের প্রশাসনিক ব্যবস্থায় পূর্ব পাকিস্তানের ভূমিকা নগণ্য ছিল। সামরিক শাসনের ফলে সকল ক্ষমতা পশ্চিম পাকিস্তানি শাসকদের হাতে কেন্দ্রীভূত ছিল। ফলে পূর্ব পাকিস্তানের সকল ক্ষেত্রে বৈষম্য চরম আকার ধারণ করতে থাকে। প্রশাসনিক ক্ষেত্রে এ বৈষম্য ছিল ব্যাপক। ১৯৬৬- সালে পাকিস্তান প্রশাসনের প্রেসিডেন্ট সচিবালয়ে ৮১% পশ্চিম পাকিস্তানির বিপরীতে ১৯% বাঙালির পদায়ন উক্ত বৈষম্যের উল্লেখযোগ্য উদাহরণ। মূলত পশ্চিম পাকিস্তানের বৈষম্যমূলক মনোভাবই এ ধরনের বৈষম্যের অন্যতম কারণ।"
        },
        {
          "label": "গ",
          "question": "দৃশ্যকল্প-১ তোমার পাঠ্যবইয়ের কোন বিষয়কে ইঙ্গিত করছে? ব্যাখ্যা করো।",
          "explanation": "দৃশ্যকল্প-১ এ ১৯৫২ সালের ভাষা আন্দালন ও এর আন্তর্জাতিক স্বীকৃতির বিষয়কে ইঙ্গিত করছে। ১৯৪৭ সালে পাকিস্তান সৃষ্টির আগে থেকেই এ রাষ্ট্রের ভাষা কী হবে তা নিয়ে বিতর্ক শুরু হয়। এরই ধারাবাহিকতায় পশ্চিম পাকিস্তানি শাসকগোষ্ঠী বাংলার মানুষের গণদাবিকে উপেক্ষা করে উর্দুকে রাষ্ট্রভাষা করার ঘোষণা দেয়। পূর্ব বাংলার জনগণ এ ঘোষণার বিরোধিতা করে আন্দোলন শুরু করে। ১৯৪৭. সালে সূচিত রাষ্ট্রভাষা আন্দোলন ১৯৪৮ থেকে ১৯৫২ সাল পর্যন্ত সময়ে প্রতিবাদ ও রক্তক্ষয়ী সংগ্রামে রূপলাভ করে। ১৯৫২ সালের ২১শে ফেব্রুয়ারি (বাংলা ৮ই ফাল্গুন) ১৪৪ ধারা ভঙ্গ করে ছাত্রদের একটি মিছিল বের হয়। পাকিস্তানি পুলিশবাহিনী এ মিছিলে গুলি চালালে শহিদ হন আবুল বরকত, জব্বার, রফিক, সালামসহ আরও অনেকে। এক পর্যায়ে পাকিস্তান সরকার বাংলাকে অন্যতম রাষ্ট্রভাষা হিসেবে স্বীকৃতি দিতে বাধ্য হয়। এ স্মৃতিকে স্মরণ করে প্রতিবছর ২১শে ফেব্রুয়ারি সকালে সর্বস্তরের বাঙালি শহিদ মিনারে ফুল দিয়ে শহিদদের প্রতি শ্রদ্ধা জানায়। এ আন্দোলনের প্রেক্ষিতে মাতৃভাষার গুরুত্ব উপলব্ধি করে জাতিসংঘের অঙ্গসংস্থা ইউনেস্কো ২১শে ফেব্রুয়ারিকে 'আন্তর্জাতিক মাতৃভাষা দিবস' হিসেবে স্বীকৃতি দেয়। ফলে বিশ্ববাসী মায়ের ভাষার গুরুত্ব উপলব্ধি করার জন্য ভাষা দিবস পালনের সুযোগ লাভ করে। উদ্দীপকের দৃশ্যকল্প-১ এ দেখা যায়, বাংলাদেশি হিসেবে নিজের পরিচয় দিতে নাবিল গর্ববোধ করে। কারণ, তার দেশের জনগণের আত্মত্যাগের বিনিময়েই বিশ্ববাসী আন্তর্জাতিকভাবে মায়ের ভাষা পালনের অধিকার পেয়েছে। যা উপরে বর্ণিত ভাষা আন্দোলন ও এর আন্তর্জাতিক স্বীকৃতির ফলেই সম্ভব হয়েছে। তাই বলা যায়, দৃশ্যকল্প-১ ভাষা আন্দোলন ও এর আন্তর্জাতিক স্বীকৃতির বিষয়কে ইঙ্গিত করছে।"
        },
        {
          "label": "ঘ",
          "question": "“দৃশ্যকল্প-২ এ নির্দেশিত ঘটনাটিই 'A' অঞ্চলের জনগণকে স্বাধীনতা সংগ্রামের দিকে ঠেলে দেয়\"-তুমি কি একমত? মতামতের সপক্ষে যুক্তি দাও।",
          "explanation": "'দৃশ্যকল্প-২ এ নির্দেশিত ঘটনা তথা ১৯৬৯ সালের গণঅভ্যুত্থান পূর্ব পাকিস্তানের জনগণকে স্বাধীনতা সংগ্রামের দিকে ঠেলে দেয়'- মন্তব্যটির সাথে আমি একমত। পাকিস্তান প্রতিষ্ঠার পর থেকে পশ্চিম পাকিস্তানি শাসকগোষ্ঠী পূর্ব বাংলার মানুষের প্রতি বৈষম্যমূলক আচরণ করতে থাকে। বাঙালিদের শোষণ ও বঞ্চনার হাত থেকে রক্ষার জন্য বঙ্গবন্ধু শেখ মুজিবুর রহমান ১৯৬৬ সালে ছয় দফা দাবি ঘোষণা করেন। এ দাবির পক্ষে সমর্থন আদায় করতে তিনি সর্বস্তরের জনগণকে নিয়ে আন্দোলন শুরু করেন এবং কিছু গোপন পরিকল্পনাও করেন। এ আন্দোলন নস্যাৎ করতে পাকিস্তান সরকার ১৯৬৮ সালে বঙ্গবন্ধুসহ ৩৫ জনের বিরুদ্ধে আগরতলা মামলা দায়ের করে। তাদের গ্রেপ্তার করে জেলে প্রেরণ করা হয়। উদ্দীপকের দৃশ্যকল্প-২ এর 'A' এলাকার একজন নেতাও কিছু গোপন পরিকল্পনা করায় গ্রেফতার হন, যা আগরতলা মামলার সাথে সাদৃশ্যপূর্ণ। বস্তুত এ মামলা প্রত্যাহারের জন্য এদেশের সর্বস্তরের মানুষ তীব্র আন্দোলন শুরু করে। ১৯৬৯ সালে এ আন্দোলন বিপ্লবাত্মক রূপ ধারণ করে, যা ঊনসত্তরের গণঅভ্যুত্থান নামে পরিচিত। দৃশ্যকল্প-২ এর এলাকার লোকজনের যে তীব্র প্রতিরোধের কারণে শাসকগোষ্ঠী গ্রেপ্তারকৃত নেতাকে ছেড়ে দেয় তা ১৯৬৯ এর গণঅভ্যুত্থানকেই নির্দেশ করে। ১৯৬৯-এর গণঅভ্যুত্থানের প্রচণ্ডতায় ভীত হয়ে আইয়ুব সরকার আগরতলা মামলা প্রত্যাহার করে বঙ্গবন্ধুসহ সকল বন্দীকে নিঃশর্ত মুক্তি দিতে বাধ্য হয়। এই আন্দোলনের প্রভাব সুদূরপ্রসারী। এর ফলেই সামরিক শাসক আইয়ুব খান পদত্যাগ করতে বাধ্য হন। নতুন শাসক ইয়াহিয়া খানও অচিরেই ১৯৭০ সালে সাধারণ নির্বাচন দিতে বাধ্য হন। '৬৯-এর গণঅভ্যুত্থানের ফলে পূর্ব বাংলার জনগণের মধ্যে জাতীয়তাবাদী চেতনার বিকাশ ঘটে এবং স্বাধিকারের দাবি জোরদার হয়। এর প্রভাবে ১৯৭০ সালের নির্বাচনে আওয়ামী লীগ নিরঙ্কুশ বিজয় লাভ করে এবং সর্বস্তরের জনগণ ১৯৭১ সালে মুক্তিযুদ্ধের মাধ্যমে স্বাধীনতা ছিনিয়ে আনে। ফলে এদেশের মানুষ পাকিস্তানিদের শোষণ ও বঞ্চনা থেকে মুক্তি পায়। উপরের আলোচনা থেকে বলা যায়, দৃশ্যপট-২ এ নির্দেশিত ১৯৬৯ সালের গণঅভ্যুত্থান আমাদের স্বাধীনতা আন্দোলনকে ব্যাপকভাবে প্রভাবিত করেছিল।"
        }
      ]
    },
    {
      "number": "2",
      "uddipok": "দৃশ্যকল্প-১: “মোরা একটি ফুলকে বাঁচাবো বলে যুদ্ধ করি”- আপেল মাহমুদের গাওয়া গানটি ১৯৭১ সালে সাধারণ মানুষকে এতটাই অনুপ্রাণিত করেছিল যে তারা ঘরে বসে না থেকে সম্মুখযুদ্ধে ঝাঁপিয়ে পড়ে। দৃশ্যকল্প-২: স্বৈরশাসক দ্বারা পরিচালিত একটি দেশের জনগণ গণতন্ত্রের পুনরুদ্ধারের দাবিতে আন্দোলন করছিল। একদিন মিছিলে এক যুবক তার বুকে ও পিঠে কিছু লিখে স্লোগান দিচ্ছিল। হঠাৎ গুলিবিদ্ধ হয়ে মাটিতে লুটিয়ে পড়লো যুবকটি।",
      "tag": "RB 23",
      "sub_questions": [
        {
          "label": "ক",
          "question": "সংবিধানের মাধ্যমে রাষ্ট্রের কী প্রতিফলিত হয়?",
          "explanation": "সংবিধানের মাধ্যমে রাষ্ট্রের উদ্দেশ্য, আদর্শ ও লক্ষ্য প্রতিফলিত হয়।"
        },
        {
          "label": "খ",
          "question": "জাতি কেন মুক্তিযোদ্ধাদের সূর্য সন্তান মনে করে?",
          "explanation": "দেশকে শত্রুমুক্ত করার জন্য নিঃস্বার্থভাবে যুদ্ধে ঝাঁপিয়ে পড়ে বিজয়। ছিনিয়ে এনেছিল বলে জাতি মুক্তিযোদ্ধাদের সূর্য সন্তান মনে করে। মুক্তিযোদ্ধারা নিজের জীবনবাজি রেখে অসীম সাহসের সহিত শত্রুর বিরুদ্ধে যুদ্ধ করেছিলেন। অসংখ্য মুক্তিযোদ্ধা তাদের জীবন উৎসর্গ করে আমাদের স্বাধীনতা এনে দিয়েছেন। তাঁদের বীরত্ব ও আত্মত্যাগের কারণেই আমরা পেয়েছি স্বাধীন, সার্বভৌম বাংলাদেশ ভূখণ্ড ও জাতি হিসেবে বিশ্ব দরবারে পরিচিতি। এজন্য জাতি মুক্তিযোদ্ধাদের সূর্য সন্তান মনে করে।"
        },
        {
          "label": "গ",
          "question": "আপেল মাহমুদ মুক্তিযুদ্ধে কোন মাধ্যমে কাজ করতেন? ব্যাখ্যা করো।",
          "explanation": "আপেল মাহমুদ মুক্তিযুদ্ধে গণমাধ্যমে কাজ করতেন। বাংলাদেশের মুক্তিযুদ্ধে গণমাধ্যম বিরাট ভূমিকা পালন করে। বিভিন্ন সংবাদপত্র ও স্বাধীন বাংলা বেতার কেন্দ্র এ ব্যাপারে অগ্রণী ভূমিকা রাখে। ২৬শে মার্চ চট্টগ্রামের বেতার শিল্পী ও সংস্কৃতিকর্মীরা স্বাধীন বাংলা বেতার কেন্দ্র চালু করেন। পরে এটি মুজিবনগর সরকারের তত্ত্বাবধানে পরিচালিত হয়। এই বেতার কেন্দ্র সংবাদ, কথিকা, দেশাত্মবোধক গান ইত্যাদি প্রচারের মাধ্যমে মুক্তিযোদ্ধা ও সাধারণ মানুষের মনোবল চাঙ্গা রাখতো। পাকিস্তানি সেনাবাহিনীর হাতে অবরুদ্ধ বাংলার মানুষ রণাঙ্গনে মুক্তিযোদ্ধাদের বীরত্ব ও সাফল্যের কথা শুনে ভরসা পেতো। বেতারে প্রচারিত বিভিন্ন দেশাত্মবোধক গান যেমন মুক্তিযোদ্ধাদের সাহস 'যোগাত, তেমনিভাবে সাধারণ মানুষকেও মুক্তিযুদ্ধে অংশগ্রহণে অনুপ্রেরণা যোগাত। দৃশ্যকল্প-১ এ বর্ণিত, আপেল মাহমুদের গাওয়া- 'মোরা একটি ফুলকে বাঁচাবো বলে যুদ্ধ করি'- দেশাত্মবোধক গানটি সাধারণ মানুষকে এতটাই অনুপ্রাণিত করেছিল যে তারা ঘরে বসে না থেকে সম্মুখযুদ্ধে ঝাঁপিয়ে পড়ে। অর্থাৎ তিনি গান গেয়ে অগণিত মুক্তিযোদ্ধা ও সাধারণ মানুষকে অনুপ্রাণিত করেছেন। তার মতো অনেক বিশিষ্ট শিল্পী গণমাধ্যমের সহায়তায় মুক্তিযুদ্ধের সময় এভাবে মানুষকে সাহস জুগিয়েছেন তাদের দেশাত্মবোধক সঙ্গীতে উদ্বুদ্ধ হয়ে অনেকে মুক্তিযুদ্ধে ঝাঁপিয়ে পড়েছেন তাই বলা হয়, মুক্তিযুদ্ধের সময় বেতার, টিভি ও সংবাদপত্রের সমন্বয়ে গড়ে ওঠা গণমাধ্যম উল্লেখযোগ্য ভূমিকা পালন করেছে"
        },
        {
          "label": "ঘ",
          "question": "দৃশ্যকল্প-২ এ উল্লিখিত মিছিলের ঘটনাটিই কি গণতন্ত্র পুনঃযাত্রার একমাত্র নিয়ামক ছিল? তোমার মতামতের সপক্ষে যুক্তি দাও।",
          "explanation": "গণতন্ত্রের পুনর্যাত্রায় উদ্দীপকের দৃশ্যপট-২ এ উল্লেখিত মিছিলের ঘটনা একমাত্র নিয়ামক ছিল না। দৃশ্যকল্প-২ এ দেখা যায়, স্বৈরশাসক দ্বারা পরিচালিত একটি দেশের জনগণ গণতন্ত্র পুনরুদ্ধারের দাবিতে আন্দোলন করছিল একদিন মিছিলে এক যুবক তার বুকে ও পিঠে কিছু লিখে স্লোগান দিচ্ছিল হঠাৎ যুবকটি গুলিবিদ্ধ হয়ে লুটিয়ে পড়ে। এটি স্বৈরশাসনবিরোধী আন্দোলনের একটি বিশেষ ঘটনা, যা ঘটে ১৯৮৭ সালের ১০ই নভেম্বর। মিছিলে গুলিবিদ্ধ হয়ে নিহত যুবকটি ছিল শ্রমিক নূর হোসেন। কারণ তিনি সেদিন বুকে ও পিঠে 'গণতন্ত্র মুক্তি পাক, স্বৈরাচার নিপাত যাক' লিখে মিছিলে অংশ নেন। তবে এটি ছাড়া আরও অনেক ঘটনা গণতন্ত্রের পুনর্যাত্রায় নিয়ামক হিসেবে কাজ করে। ১৯৭৫ সালের ১৫ই আগস্ট বঙ্গবন্ধু শেখ মুজিবুর রহমান সপরিবার শহিদ হওয়ার পর বাংলাদেশে গণতন্ত্রের যাত্রা ব্যাহত হয়। ১৯৯০ সাল পর্যন্ত এ ধারা অব্যাহত ছিল্। ১৯৮২ সালে সামরিক অভ্যুত্থানের মাধ্যমে বেসামরিক সরকারকে উৎখাত করে জেনারেল এরশাদ ক্ষমতা দখল করেন। তিনি তার দীর্ঘ প্রায় নয় বছরের শাসনকালে প্রবল গণআন্দোলনের সম্মুখীন হন। এ আন্দোলনে রাজনৈতিক দল ছাড়াও ছাত্র, শিক্ষক, চিকিৎসক, প্রকৌশলীসহ সব পেশাজীবী এবং কৃষক- শ্রমিকসহ সর্বস্তরের জনগণ অংশগ্রহণ করে। ১৯৮৭ সালে এরশাদ সরকার দেশে জরুরি অবস্থা জারি করে। ১৯৮৮ সালে চট্টগ্রামে আওয়ামী লীগ প্রধান শেখ হাসিনার এক সমাবেশে সরকারি মদদপুষ্ট সন্ত্রাসীরা গুলি চালায়। অল্পের জন্য শেখ হাসিনা প্রাণে রক্ষা পান। এর বিরুদ্ধে দেশের জনগণ প্রতিবাদমুখর হয়ে ওঠে। ১৯৯০ সালের ১০ই অক্টোবর বিরোধী জোট ও দলগুলো সচিবালয় ঘেরাও করতে গেলে সেখানে ৫ জন নিহত হয়। সর্বশেষ ২৭শে নভেম্বর সরকার সমর্থক দুর্বৃত্তদের গুলিতে চিকিৎসক নেতা ডা. শামসুল আলম মিলন নিহত হওয়ার মধ্য দিয়ে এ আন্দোলন চরম রূপ লাভ করে। ফলে এরশাদ পদত্যাগ করতে বাধ্য হন। পরিশেষে বলা যায়, উদ্দীপকে স্বৈরাচারবিরোধী আন্দোলনের একটি মিছিলে একজন আন্দোলনকারীকে গুলি করে হত্যার ঘটনার প্রতি ইঙ্গিত করা হয়েছে। ঐ ঘটনাটি ছাড়াও উপরে বর্ণিত আন্দোলন, কর্মসূচি এবং হামলা ও হতাহতের ঘটনাগুলোও গণতন্ত্রের পথে পুনর্যাত্রায় গুরুত্বপূর্ণ নিয়ামক হিসেবে কাজ করেছিল।"
        }
      ]
    },
    {
      "number": "3",
      "uddipok": "দৃশ্যকল্প-১: যুদ্ধ বিধ্বস্ত 'ক' দেশটি পুনর্গঠনের উদ্দেশ্যে সরকার প্রধান বিভিন্ন দলের সমন্বয়ে একটি নতুন দল গঠন করেন। দলটি গঠনের উদ্দেশ্য ছিল- অর্থনৈতিক স্বাধীনতা এবং শোষণহীন সমাজ গঠন। দৃশ্যকল্প-২: 'ক' দেশের 'খ' অঞ্চলের জনপ্রিয় নেতা নির্বাচনে জয়লাভের পর সরকার গঠন করতে না পারায় বিভিন্নভাবে প্রতিবাদ জানান। তিনি এক ঐতিহাসিক মাঠে বিশাল জনসভায় স্বাধীনতাকামী জনগণের উদ্দেশ্যে ভাষণ দেন। জনগণ তাঁর ভাষণে উদ্বুদ্ধ হয় সশস্ত্র সংগ্রামে ঝাঁপিয়ে পড়ে এবং এক সময় স্বাধীনতা অর্জন করে।",
      "tag": "RB 23",
      "sub_questions": [
        {
          "label": "ক",
          "question": "গণযুদ্ধ কাকে বলে?",
          "explanation": "যে যুদ্ধে সর্বস্তরের জনগণ অংশগ্রহণ করে তাকে 'গণযুদ্ধ' বলে।"
        },
        {
          "label": "খ",
          "question": "আমাদের মুক্তিযুদ্ধে জাতিসংঘের ভূমিকা উল্লেখযোগ্য নয় কেন?",
          "explanation": "আমাদের মুক্তিযুদ্ধে জাতিসংঘ কার্যত নীরব দর্শকের ভূমিকা পালন করে। বিশ্বশান্তি ও নিরাপত্তা রক্ষা জাতিসংঘের মূল লক্ষ্য ও উদ্দেশ্য হলেও ১৯৭১ সালের ২৫শে মার্চ রাতে পূর্ব পাকিস্তানে সংঘটিত গণহত্যা ও মানবাধিকার লঙ্ঘনের বিরুদ্ধে এ বিশ্বসংস্থা কোনো কার্যকর ব্যবস্থা নিতে পারেনি। বরং শেষ দিকে যুদ্ধে পাকিস্তানের পরাজয়ের সম্ভাবনা দেখা দিলে তার মিত্র যুক্তরাষ্ট্র ও চীন জাতিসংঘ নিরাপত্তা পরিষদে যুদ্ধবিরতির প্রস্তাব দেয়। প্রকৃতপক্ষে 'ভেটো' ক্ষমতাসম্পন্ন পাঁচটি দেশের (যুক্তরাষ্ট্র, যুক্তরাজ্য, রাশিয়া, ফ্রান্স ও চীন) সিদ্ধান্তের বাইরে গিয়ে জাতিসংঘের নিজস্ব উদ্যোগ গ্রহণের ক্ষমতা অত্যন্ত সীমিত। এজন্য বাংলাদেশের স্বাধীনতা যুদ্ধে জাতিসংঘ নিরব ছিল।"
        },
        {
          "label": "গ",
          "question": "দৃশ্যকল্প-১ তোমার পাঠ্যবইয়ের কোন বিষয়কে ইঙ্গিত করে? ব্যাখ্যা করো।",
          "explanation": "দৃশ্যকল্প-১ আমার পাঠ্যবইয়ের বঙ্গবন্ধু প্রবর্তিত 'দ্বিতীয় বিপ্লব' কর্মসূচিকে ইঙ্গিত করে। মুক্তিযুদ্ধের সীমাহীন ক্ষয়ক্ষতি কাটিয়ে উঠতে বাংলাদেশ যখন ব্যস্ত তখন আন্তর্জাতিক বাজারে দ্রব্যমূল্য বৃদ্ধি, দেশীয় ব্যবসায়ী-মজুতদারদের দুর্নীতি, বন্যা প্রভৃতি কারণে দেশে খাদ্য সংকট সৃষ্টি হয়। এমতাবস্থায় বঙ্গবন্ধুর সরকার জনগণের অর্থনৈতিক মুক্তি ও শোষণহীন সমাজ গঠনের লক্ষ্যে আওয়ামী লীগ, ন্যাপ, কমিউনিস্ট পার্টিসহ বিভিন্ন দল নিয়ে 'বাংলাদেশ কৃষক-শ্রমিক আওয়ামী লীগ' (বাকশাল) গঠন করে। এ উদ্যোগকে বঙ্গবন্ধু 'দ্বিতীয় বিপ্লব' হিসেবে অভিহিত করেন। উদ্দীপকের দৃশ্যকল্প-১. এ বলা হয়েছে, যুদ্ধবিধ্বস্ত 'ক' দেশ পুনর্গঠনের উদ্দেশ্যে সরকার প্রধান বিভিন্ন দলের সমন্বয়ে একটি নতুন দল গঠন করেন। যা বঙ্গবন্ধুর গঠিত বাকশাল-এর সাথে সাদৃশ্যপূর্ণ। আবার উদ্দীপকের দলটি গঠনের উদ্দেশ্য ছিল অর্থনৈতিক স্বাধীনতা এবং শোষণহীন সমাজ গঠন। যা 'দ্বিতীয় বিপ্লব' কর্মসূচির উদ্দেশ্যের অনুরূপ। অতএব এটি স্পষ্ট যে, দৃশ্যকল্প-১ 'দ্বিতীয় বিপ্লব' কর্মসূচির ইঙ্গিত বহন করছে।"
        },
        {
          "label": "ঘ",
          "question": "দৃশ্যকল্প-২ এ যে ভাষণের কথা বলা হয়েছে তার মাধ্যমেই স্বাধীনতার আনুষ্ঠানিক যাত্রা শুরু হয়- তুমি কি একমত? যুক্তি দাও।",
          "explanation": "হ্যাঁ, দৃশ্যকল্প-২ এ যে ভাষণের কথা বলা হয়েছে অর্থাৎ ৭ই মার্চের ভাষণের মাধ্যমেই স্বাধীনতার আনুষ্ঠানিক যাত্রা শুরু হয়- মন্তব্যটির সাথে আমি একমত। বিশ্বের ইতিহাসে যেসব ঐতিহাসিক ভাষণের নজির আছে বঙ্গবন্ধুর ৭ই মার্চের ভাষণ তার অন্যতম। রাজনৈতিকভাবে চরম দুর্যোগময় একটি পরিস্থিতিতে বঙ্গবন্ধু শেখ মুজিবুর রহমান ৭ই মার্চের ভাষণ দেন। এ ভাষণে তিনি বাংলাদেশের স্বাধীনতার ডাক দেন এবং জনগণকে সশস্ত্র মুক্তিযুদ্ধের প্রস্তুতি নেওয়ার আহ্বান জানান। রেসকোর্স ময়দানের এ ভাষণে বঙ্গবন্ধু পশ্চিম পাকিস্তানি শাসকদের দুঃশাসন ও শোষণ, বঞ্চনার ইতিহাস, নির্বাচনে জয়ের পরও ক্ষমতা হস্তান্তরে টালবাহানার প্রসঙ্গ তুলে ধরেন। এ ভাষণে বঞ্চনার বেড়াজাল ছিন্ন করতে বাঙালিকে ঐক্যবদ্ধ হওয়ার প্রেরণা ও নির্দেশনা দেওয়া হয়। উদ্দীপকের দৃশ্যকল্প-২ এ বলা হয়েছে, 'ক' দেশের 'খ' অঞ্চলের জনপ্রিয় নেতা ঐতিহাসিক মাঠে বিশাল জনসভায় স্বাধীনতাকামী জনগণের উদ্দেশ্যে ভাষণ দেন। এটি বঙ্গবন্ধু শেখ মুজিবুর রহমানের ৭ই মার্চের ঐতিহাসিক ভাষণকে ইঙ্গিত করছে। এ ভাষণের মাধ্যমেই বাঙালি জাতি সম্মিলিতভাবে মুক্তিযুদ্ধে ঝাঁপিয়ে পড়ার অনুপ্রেরণা পেয়েছিল। মূলত ৭ই মার্চের ভাষণেই বাঙালি জাতির গন্তব্য নির্ধারিত হয় এবং জনগণ মুক্তিযুদ্ধের প্রস্তুতি নিতে থাকে। এ ভাষণে বঙ্গবন্ধু প্রতিরোধ সংগ্রাম, যুদ্ধের কলাকৌশল ও শত্রু মোকাবিলার উপায় সম্পর্কেও দিকনির্দেশনা দেন। এ ঘোষণা ও কর্মসূচিতে সাড়া দিয়ে সর্বস্তরের জনগণ ঐক্যবদ্ধ হয়ে মুক্তিযুদ্ধে ঝাঁপিয়ে পড়ে। পরবর্তী নয় মাস যুদ্ধের মাধ্যমে দেশ চূড়ান্ত বিজয় অর্জন করে। উপরের আলোচনা থেকে বলা যায়, ৭ই মার্চের ঐতিহাসিক ভাষণের ধারাবাহিকতায় মুক্তিযুদ্ধ শুরু হয়। পরবর্তী সময়ে সশস্ত্র যুদ্ধের মাধ্যমে ১৯৭১ সালের ১৬ই ডিসেম্বর মুক্তিযুদ্ধে চূড়ান্ত বিজয় অর্জিত হয়। সুতরাং বলা যায়, ৭ই মার্চের ভাষণের সাথে বাংলাদেশের স্বাধীনতা যুদ্ধের আনুষ্ঠানিক শুরুর সম্পর্ক রয়েছে।"
        }
      ]
    },
    {
      "number": "4",
      "uddipok": "দৃশ্যকল্প-১: এস.এস.সি পরীক্ষা শেষে লামিয়া নীলগিরি ও সাজেকে বেড়াতে যায়। সেখানে সে বাংলাদেশের উচ্চতম পাহাড়ও দর্শন করে। দৃশ্যকল্প-২: আবির ভূগোল বিষয় নিয়ে বিশ্ববিদ্যালয়ে পড়াশোনা করছে। সে লক্ষ করে গত কয়েক বছর ধরে তার দেশে জুন মাসে তেমন বৃষ্টিপাত হচ্ছে না, অথচ জুলাই এর শেষ দিকে প্রচণ্ড বৃষ্টি হচ্ছে। অল্প সময়ে অধিক বৃষ্টিপাতের টপাতের কারণে বন্যা দেখা দিচ্ছে। এতে মানুষের দুর্ভোগ বাড়ছে।",
      "tag": "RB 23",
      "sub_questions": [
        {
          "label": "ক",
          "question": "ভূমিকম্পের কেন্দ্র কাকে বলে?",
          "explanation": "ভূ-অভ্যন্তরে যে স্থানে ভূমিকম্পের উৎপত্তি হয় তাকে ভূমিকম্পের কেন্দ্র বলে।"
        },
        {
          "label": "খ",
          "question": "অধিক জনবসতি প্রাকৃতিক বিপর্যয়ের অন্যতম কারণ- ব্যাখ্যা করো।",
          "explanation": "অধিক জনবসতির প্রভাবে প্রাকৃতিক বিপর্যয় অনিবার্য হয়ে ওঠে। একটি দেশের জনসংখ্যা বৃদ্ধির ফলে জনবসতিও বৃদ্ধি পায়। এতে চাষযোগ্য জমির পরিমাণ কমে যায়। কৃষি জমিগুলো উত্তরাধিকারীদের মধ্যে বণ্টিত হয়ে খণ্ড খণ্ড হয়ে যায়। জনসংখ্যার আধিক্য এবং জনবসতি বিস্তারের প্রয়োজনীয়তার জন্য মানুষ ভূমির স্বাভাবিক প্রকৃতি এবং ব্যবহারকে বদলে দিতে বাধ্য হয়। খাল-বিল, পুকুরসহ জলাশয় ভরাট করে এবং বনজঙ্গল ও পাহাড় কেটে বসতি স্থাপন করে। এভাবে অধিক জনবসতি প্রাকৃতিক বিপর্যয়ের কারণ হয়ে দাঁড়ায়।"
        },
        {
          "label": "গ",
          "question": "লামিয়ার ভ্রমণকৃত অঞ্চলটি বাংলাদেশের কোন ভূ-প্রাকৃতিক অঞ্চলকে নির্দেশ করে? বর্ণনা দাও।",
          "explanation": "লামিয়ার ভ্রমণকৃত অঞ্চলটি বাংলাদেশের অন্যতম ভূ-প্রাকৃতিক অঞ্চল টারশিয়ারি যুগের পাহাড়সমূহকে নির্দেশ করে। হিমালয় পর্বতের উত্থানের কারণে প্রায় ২ মিলিয়ন বছরেরও আগে টারশিয়ারি যুগে যে পাহাড়শ্রেণি তৈরি হয়েছিল তাকে টারশিয়ারি যুগের পাহাড়সমূহ বলা হয়। বাংলাদেশের মোট ভূমির প্রায় ১২% এলাকা নিয়ে এ ভূ-প্রাকৃতিক অঞ্চল গঠিত। এ অঞ্চলের পাহাড়গুলোকে দুই ভাগে ভাগ করা হয়েছে। যথা- ১. দক্ষিণ-পূর্বাঞ্চলের পাহাড়সমূহ ও ২. উত্তর-পূর্বাঞ্চলের পাহাড়সমূহ। রাঙামাটি, খাগড়াছড়ি, বান্দরবান, কক্সবাজার ও চট্টগ্রাম জেলার পূর্বাংশে টারশিয়ারি যুগের দক্ষিণ পূর্বাঞ্চলের পাহাড়শ্রেণি অবস্থিত। বাংলাদেশের সর্বোচ্চ শৃঙ্গ তাজিওডং (বিজয়) এ অঞ্চলে তথা বান্দরবান জেলায় অবস্থিত। এটির উচ্চতা ১২৩১ মিটার। উদ্দীপকের লামিয়া এই পাহাড়টিই, দর্শন করেছে। উদ্দীপকের দৃশ্যকল্প-১ এ বলা হয়েছে, এসএসসি পরীক্ষা শেষে লামিয়া নীলগিরি ও সাজেকে বেড়াতে যায় এবং বাংলাদেশের উচ্চতম পাহাড় পরিদর্শন করে। উপরের আলোচনার সাথে তুলনা করলে বোঝা যায়, তার ভ্রমণকৃত স্থানগুলো টারশিয়ারি যুগে গঠিত ভূ-প্রাকৃতিক অঞ্চলের অন্তর্ভুক্ত।"
        },
        {
          "label": "ঘ",
          "question": "দৃশ্যকল্প-২ এ যে পরিবর্তন লক্ষ করা যায় তা বাংলাদেশের মানুষের জীবন-জীবিকার উপর নানা প্রভাব ফেলছে- তুমি কি একমত? মতামতের সপক্ষে যুক্তি দাও।",
          "explanation": "দৃশ্যকল্প-২ এ জলবায়ুর পরিবর্তন লক্ষ করা যায়। বাংলাদেশের মানুষের জীবন-জীবিকার উপর জলবায়ু পরিবর্তন নানা প্রভাব ফেলছে বলে আমি মনে করি। জলবায়ু হচ্ছে একটি বৃহৎ অঞ্চলব্যাপী আবহাওয়ার উপাদানগুলোর দৈনন্দিন অবস্থার দীর্ঘদিনের গড় পরিস্থিতি। আর ঋতুভেদে জলবায়ুর যে তারতম্য ঘটে তাকে জলবায়ুর পরিবর্তন বলে। উদ্দীপকের দৃশ্যকল্প- ২ এ দেখা যায়, আবিরের দেশে গত কয়েক বছর ধরে জুন মাসে তেমন বৃষ্টিপাত না হয়ে জুলাইয়ের শেষে প্রচণ্ড বৃষ্টি হচ্ছে। অল্প সময়ে অধিক বৃষ্টিপাতের কারণে বন্যা দেখা দিচ্ছে। বৃষ্টিপাতের এ তারতম্য জলবায়ু, পরিবর্তনেরই ইঙ্গিতবহ। জলবায়ু পরিবর্তনের কারণে বাংলাদেশের মানুষের জীবন-জীবিকায় নানা পরিবর্তন এসেছে। যেমন- জলবায়ু পরিবর্তনের কারণে সৃষ্ট নদীভাঙনে প্রায় ৪ লাখ মানুষ বাস্তুহারা হয়ে জীবন-জীবিকার টানে শহরে আশ্রয় গ্রহণ করেছে। কৃষি উৎপাদন ব্যাহত হওয়ায় সাধারণ কৃষক ও দিনমজুর কাজের আশায় শহরে পাড়ি জমাচ্ছে। এতে পারিবারিক ভাঙন দেখা দিচ্ছে। শিশু, বৃদ্ধ ও নারীর নিরাপত্তা বিঘ্নিত হচ্ছে। জলবায়ুর পরিবর্তন এবং পরিবেশের সাথে খাপ খাওয়াতে ব্যর্থ হয়ে নিশ্চিহ্ন হয়েছে প্রাণিজগতের অনেক প্রাণী, বিলুপ্ত হয়েছে জীববৈচিত্র্য, কমেছে খাদ্য উৎপাদন। এতে ক্ষুধা ও দারিদ্র্য বেড়েছে। উপকূলীয় অঞ্চলের জেলেদের পেশা বদলে যাচ্ছে। বহু জেলে জীবিকার টানে শহরে কর্মের খোঁজে ছুটছে। উপকূলীয় জনগণের জীবিকা কোনো না কোনোভাবে প্রাকৃতিক সম্পদের ওপর নির্ভরশীল। এসব অঞ্চলের দরিদ্র, অতি দরিদ্র, মধ্যবিত্ত ও ধনী মানুষের জীবন-জীবিকা প্রাকৃতিক সম্পদ, যেমন- পুকুর, খাল, জমি, বাগান, গাছ, মাছ ইত্যাদি ঘিরেই চলে। জলবায়ু পরিবর্তনের ফলে নানামুখী দুর্যোগের কারণে তাদের জীবন ধারণের ভিত্তি হারিয়ে যাচ্ছে। জলাবদ্ধতা, লবণাক্ততা, বন্যা, প্লাবন, ঝড়, সিডর, আইলা, ঘূর্ণিঝড় ইত্যাদি নানাবিধ প্রাকৃতিক দুর্যোগ মানুষের জীবন-জীবিকাকে নানাভাবে প্রভাবিত করেছে। উপরের আলোচনার ভিত্তিতে বলা যায়, জলবায়ু পরিবর্তন বাংলাদেশের মানুষের জীবন-জীবিকাকে বিভিন্নভাবে প্রভাবিত করছে। যার ফলে মানুষের দুর্ভোগ দিন দিন বৃদ্ধি পাচ্ছে।"
        }
      ]
    },
    {
      "number": "5",
      "uddipok": "দৃশ্যকল্প-১: নিপু রাজশাহী শহরে তার নানার বাড়িতে বেড়াতে গিয়েছে। সেখানে সে প্রতিদিনই নদীর তীরে বেড়াতে যায়। নিপু জানতে পারে আমাদের পার্শ্ববর্তী দেশ নদীটির উৎপত্তিস্থল। দৃশ্যকল্প-২: রনি বাবার সঙ্গে বসে টিভিতে বাংলাদেশের উপর প্রামাণ্যচিত্র দেখছিল। এ দেশের বন, পাহাড়, নদী, খনিজ সম্পদ, বিশাল জলরাশি দেখে সে মুগ্ধ।",
      "tag": "RB 23",
      "sub_questions": [
        {
          "label": "ক",
          "question": "পানিসম্পদ ব্যবস্থাপনা কাকে বলে?",
          "explanation": "পানির পরিকল্পিত প্রাপ্যতা ও ব্যবহারকে পানিসম্পদ ব্যবস্থাপনা বলে।"
        },
        {
          "label": "খ",
          "question": "সৌরশক্তি পরিবেশবান্ধব কেন?",
          "explanation": "সৌরশক্তি ব্যবহারে পরিবেশের ওপর কোনো ক্ষতিকর প্রভাব পড়ে না- বলে এটি পরিবেশবান্ধব। আমরা প্রকৃতি থেকে যে সূর্যের আলো পেয়ে থাকি তাই মূল্যবান সৌরশক্তি। এটি একটি নবায়নযোগ্য প্রাকৃতিক সম্পদ। আধুনিক প্রযুক্তি ব্যবহারের মাধ্যমে এ সম্পদ দিয়ে বিদ্যুৎ উৎপাদন করা সম্ভব। আর এটি ব্যবহারে অন্যান্য জ্বালানির মতো পরিবেশের জন্য ক্ষতিকর কণা নিঃসৃত হয় না বলেই সৌরশক্তি পরিবেশবান্ধব।"
        },
        {
          "label": "গ",
          "question": "উদ্দীপকে নিপুর দেখা নদীটির সাথে তোমার পাঠ্যবইয়ের কোন নদীর মিল রয়েছে? ব্যাখ্যা করো।",
          "explanation": "নিম্নের অনুরূপ : মানচিত্রে 'গ' চিহ্নিত নদীটি দ্বারা পদ্মা নদীকে ইঙ্গিত করা হয়েছে। পদ্মা-বাংলাদেশের প্রধান নদী। পদ্মা নদী বাংলাদেশের উত্তর-পশ্চিমাঞ্চল দিয়ে প্রবেশ করে গোয়ালন্দের নিকট ব্রহ্মপুত্রের প্রধানধারা যমুনার সাথে এবং চাঁদপুরে এসে মেঘনা নদীর সাথে মিলিত হয়েছে। এ নদী প্রচুর পরিমাণে বালি বহন করে নিয়ে আসে। বাংলাদেশের গঙ্গা-পদ্মা বিধৌত অঞ্চলের আয়তন ৩৪,১৮৮ বর্গ কি.মি.। পদ্মা নদী অসংখ্য মানুষের খাদ্য ও রোজগারের প্রধান উৎস হিসেবে ব্যবহৃত হয়। নদীপথে যোগাযোগে পদ্মা নদীর ব্যবহার ব্যাপক। বর্তমানে এ নদীর মাধ্যমে ভারতে ট্রানজিট দিয়ে বৈদেশিক মুদ্রা উপার্জন করা হচ্ছে। পরিশেষে বলা যায়, পদ্মা নদী বাংলাদেশের কৃষি, মৎস্য, শিল্প, যোগাযোগ ও পরিবহনসহ বিভিন্ন খাতে গুরুত্বপূর্ণ ভূমিকা রাখছে।"
        },
        {
          "label": "ঘ",
          "question": "“বাংলাদেশের অর্থনীতিতে দৃশ্যকল্প-২ এ উল্লিখিত সম্পদের গুরুত্ব অপরিসীম।\" বক্তব্যটি মূল্যায়ন করো।",
          "explanation": "বাংলাদেশের অর্থনীতিতে দৃশ্যকল্প-২ এ উল্লিখিত সম্পদ তথা প্রাকৃতিক সম্পদের গুরুত্ব অপরিসীম- বক্তব্যটি যথার্থ। ভূমি, বনভূমি, মৎস্য, খনিজ পদার্থ, সৌরতাপ, প্রাকৃতিক জলাশয় ইত্যাদি বাংলাদেশের গুরুত্বপূর্ণ প্রাকৃতিক সম্পদ। দৃশ্যকল্প-২ এ উল্লিখিত বন, পাহাড়, নদী, খনিজ সম্পদ, বিশাল জলরাশি এদেশের প্রাকৃতিক সম্পদকেই নির্দেশ করছে। এসব প্রাকৃতিক সম্পদ ছাড়া দেশের অর্থনৈতিক উন্নয়ন ঘটানো প্রায় অসম্ভব ব্যাপার। বাংলাদেশের উর্বর মাটি আমাদের অন্যতম গুরুত্বপূর্ণ সম্পদ। মাটির সর্বোচ্চ ব্যবহার নিশ্চিতকরণের মাধ্যমে আমরা অর্থনৈতিক উন্নতি করতে পারি। এছাড়া প্রাকৃতিক গ্যাসসহ নানা খনিজ সম্পদ ব্যবহারের মাধ্যমে দেশের অর্থনীতিকে সমৃদ্ধিশালী করা যায়। বনজ সম্পদ যেমন জীবন বাঁচায়, তেমনি অর্থনৈতিক ক্ষেত্রেও ব্যাপক ভূমিকা পালন করে থাকে। বাংলাদেশের নদ-নদী, খাল, বিল, হাওর, পুকুর ইত্যাদির পানির উপর কৃষি ও শিল্প অর্থনীতি সম্পূর্ণভাবে নির্ভরশীল। এছাড়া দেশের খনিজ সম্পদ যেমন- গ্যাস, কয়লা, চুনাপাথর প্রভৃতি দেশের অর্থনীতিকে সমৃদ্ধির দিকে এগিয়ে নিয়ে যাচ্ছে। দেশে যেসব শিল্প কারখানা গড়ে উঠছে তার পিছনে রয়েছে দেশীয় প্রাকৃতিক সম্পদের ব্যবহার। এসব কারখানায় তৈরিকৃত পণ্য দেশীয় চাহিদা মিটিয়ে বিদেশেও রপ্তানি হচ্ছে, যা দেশের অর্থনৈতিক অগ্রগতিকে ত্বরান্বিত করছে। আলোচনার প্রেক্ষিতে বলা যায়, প্রাকৃতিক সম্পদের সুষ্ঠু ব্যবহারের মাধ্যমে দেশের জাতীয় আয়ের সিংহভাগ অর্জন করা সম্ভব। তাই বাংলাদেশের অর্থনীতিতে প্রাকৃতিক সম্পদের গুরুত্ব অপরিমেয়।"
        }
      ]
    },
    {
      "number": "6",
      "uddipok": "দৃশ্যকল্প-১: জনাব সাদাত এলাকার জনগণের স্বাস্থ্যসেবার জন্য একটি হাসপাতাল ও খেলার মাঠের ব্যবস্থা করেন। এছাড়াও ছোট-বড় সকলের পড়ার অভ্যাস গড়ে তোলা ও উত্তম সময় কাটানোর জন্য একটি লাইব্রেরি প্রতিষ্ঠা করেন। দৃশ্যকল্প-২: ধনী ও প্রভাবশালী 'Q' 'ক' এলাকার কলেজ ছাত্রী রত্নাকে প্রায়ই উত্ত্যক্ত করে। রত্নার বাবা 'Q' এর পিতার কাছে অভিযোগ করে কোনো প্রতিকার না পেয়ে থানায় অভিযোগ করেন। পুলিশ 'Q'-কে আটক করে এবং বিচারে তার কারাদণ্ড হয়।",
      "tag": "RB 23",
      "sub_questions": [
        {
          "label": "ক",
          "question": "নাগরিক কাকে বলে?",
          "explanation": "যে ব্যক্তি রাষ্ট্রের সুযোগ-সুবিধা গ্রহণ এবং রাষ্ট্রের প্রতি তার দায়িত্ব- কর্তব্য পালন করে তাকে নাগরিক বলে।"
        },
        {
          "label": "খ",
          "question": "প্রতিটি সন্তানই রাষ্ট্রের সন্তান- ব্যাখ্যা করো।",
          "explanation": "নাগরিকের প্রতি রাষ্ট্রের দায়িত্বশীলতার জায়গা থেকে বলা হয়, প্রতিটি সন্তানই রাষ্ট্রের সন্তান। পিতা-মাতা তাদের সন্তানের লালন-পালন, মৌলিক চাহিদা পূরণ ও সার্বিক নিরাপত্তা প্রদান করে। একইভাবে নাগরিকের মৌলিক অধিকারের নিশ্চয়তা ও নিরাপত্তা প্রদান করা রাষ্ট্রের দায়িত্ব। পিতা-মাতা যেমন সকল সন্তানকে সমান স্নেহ-মমতায় আগলে রাখে তেমনিভাবে রাষ্ট্রও প্রত্যেক নাগরিককে বৈষম্যহীনভাবে সমান নাগরিক সুবিধা প্রদানে অঙ্গীকারাবদ্ধ। দায়িত্বশীলতার জায়গা থেকে রাষ্ট্র নাগরিকদের সন্তানের মতো আগলে রাখে বলেই প্রতিটি সন্তান রাষ্ট্রের সন্তান হিসেবে বিবেচিত।"
        },
        {
          "label": "গ",
          "question": "সাদাত সাহেবের কাজের সাথে রাষ্ট্রের কোন ধরনের কাজের মিল রয়েছে? ব্যাখ্যা করো।",
          "explanation": "সাদাত সাহেবের কাজের সাথে রাষ্ট্রের ঐচ্ছিক বা কল্যাণমূলক কাজের মিল রয়েছে। জনগণের কল্যাণ ও উন্নয়নের জন্য রাষ্ট্র যেসব কাজ করে থাকে সেসব কাজকে রাষ্ট্রের ঐচ্ছিক কাজ বলা হয়। রাষ্ট্রের অন্যতম ঐচ্ছিক কাজ হলো রাষ্ট্রের জনগণকে শিক্ষিত করে তোলা। শিক্ষিত জনগোষ্ঠী রাষ্ট্রের বড় সম্পদ। শিক্ষিত নাগরিক তার অধিকার, দায়িত্ব ও কর্তব্য সম্পর্কে সচেতন থাকে এবং দেশপ্রেমে উদ্বুদ্ধ হয়। এজন্য রাষ্ট্র শিক্ষা বিস্তারে বেশি গুরুত্ব দিয়ে থাকে। রাষ্ট্রের আরেকটি গুরুত্বপূর্ণ ঐচ্ছিক কাজ হলো জনসাধারণের স্বাস্থ্য সুরক্ষার ব্যবস্থা করা। রাষ্ট্র তার নাগরিকদের স্বাস্থ্য রক্ষায় এবং অসুস্থদের স্বাস্থ্যসেবা প্রদানে হাসপাতাল, দাতব্য চিকিৎসালয়, শিশুসদন, মাতৃমঙ্গল কেন্দ্র, পরিবার পরিকল্পনা কেন্দ্র, অস্থায়ী হেলথ ক্যাম্পেইন প্রভৃতি পরিচালনা করে। পাশাপাশি জনগণের জন্য পানীয়জলের সুব্যবস্থা, রোগ প্রতিরোধক ও প্রতিষেধক টিকা প্রদান প্রভৃতি সেবাও রাষ্ট্র প্রদান করে। উদ্দীপকের দৃশ্যকল্প-১ এ দেখা যায়, জনাব সাদাত এলাকার জনগণের স্বাস্থ্যসেবার জন্য একটি হাসপাতাল ও খেলাধুলার জন্য খেলার মাঠের ব্যবস্থা করেন। এছাড়াও সকলের পড়ার অভ্যাস গড়ে তুলতে তিনি একটি লাইব্রেরিও প্রতিষ্ঠা করেন। তার এসব কার্যাবলির সাথে উপরে বর্ণিত রাষ্ট্রের ঐচ্ছিক বা কল্যাণমূলক কাজের সাদৃশ্য রয়েছে। কারণ এ ধরনের কাজ রাষ্ট্রের জন্য অপরিহার্য নয়। তাই বলা যায়, সাদাত সাহেবের কাজের সাথে রাষ্ট্রের ঐচ্ছিক বা কল্যাণমূলক কাজের সাদৃশ্য রয়েছে।"
        },
        {
          "label": "ঘ",
          "question": "আইনের যে ধারণাটি দৃশ্যকল্প-২ এ প্রতিফলিত হয়েছে তা সুশাসন প্রতিষ্ঠায় খুবই গুরুত্বপূর্ণ- বিশ্লেষণ করো।",
          "explanation": "দৃশ্যকল্প-২ এ আইনের অনুশাসন বা আইনের চোখে সবাই সমান বিষয়টি প্রতিফলিত হয়েছে। সুশাসন প্রতিষ্ঠায় আইনের এ ধারণাটি খুবই গুরুত্বপূর্ণ। আইন হচ্ছে সর্বজনীন। তা সমভাবে রাষ্ট্রের সকলের জন্য প্রযোজ্য হয়। আইনের চোখে কেউ বাড়তি সুবিধা পাবে না। আইনের দৃষ্টিতে সমতা একটি গুরুত্বপূর্ণ বিষয়। যখন আইনের অনুশাসন থাকে না, তখনই রাষ্ট্রে ব্যক্তি স্বাধীনতা খর্ব হয়। তাই সমতা ও শৃঙ্খলা বজায় রাখার জন্য আইনের চোখে সবাইকে সমানভাবে দেখা হয়। দৃশ্যকল্প-২ এ দেখা যায়, ধনী ও প্রভাবশালী হওয়া সত্ত্বেও কলেজ ছাত্রীকে উত্যক্ত করার অভিযোগে 'Q' কে পুলিশ আটক করে। বিচারে তার কারাদণ্ড হয়। যা আইনের অনুশাসন বা আইনের দৃষ্টিতে সাম্যেরই বহিঃপ্রকাশ। সুশাসন প্রতিষ্ঠায় আইনের অনুশাসন অত্যন্ত গুরুত্বপূর্ণ। রাষ্ট্রে আইনের অনুশাসন প্রতিষ্ঠিত হলে সকল নাগরিক সমানভাবে স্বাধীনতা ও রাষ্ট্র প্রদত্ত সুযোগ-সুবিধা পেতে পারে। কেউ কারও অধিকার ক্ষুণ্ণ করতে পারে না। সাধারণভাবে আইনের অনুশাসন দুটি ধারণা প্রকাশ করে। যথা- আইনের প্রাধান্য ও আইনের দৃষ্টিতে সবার সাম্য। আইনের প্রাধান্য বজায় থাকলে সরকার স্বেচ্ছাচারী হতে পারে না। বিনা অপরাধে কাউকে গ্রেফতার করা, বিনা বিচারে কাউকে আটক রাখা ও শাস্তি দেওয়া ইত্যাদি আইনের প্রাধান্যের পরিপন্থী। সমাজে আইনের প্রাধান্য প্রতিষ্ঠিত হলে কেউ আইন অমান্য করে অন্যের অধিকারে হস্তক্ষেপ করতে পারে না। সরকারও কারো ব্যক্তিস্বাধীনতায় অযৌক্তিক প্রতিবন্ধকতা সৃষ্টি করতে পারে না। আবার আইনের দৃষ্টিতে সাম্য বলতে বোঝায় ধনী-দরিদ্র, সবল-দুর্বল, জাতি, ধর্ম, বর্ণ, সম্প্রদায় নির্বিশেষে সকলেই সমান। অর্থাৎ সকলের জন্যই একই আইন প্রযোজ্য। তাই আইনের অনুশাসন প্রতিষ্ঠা হলে সুশাসন প্রতিষ্ঠার পথও সুগম হয়। পরিশেষে বলা যায়, আইনের সঠিক প্রয়োগের মাধ্যমে রাষ্ট্রের ধনী- দরিদ্র, সবল-দুর্বল, জাতি, ধর্ম, বর্ণ সম্প্রদায় নির্বিশেষে সকলে সমান সুবিধা ভোগ করলে সুশাসন প্রতিষ্ঠা সহজতর হয়।"
        }
      ]
    },
    {
      "number": "7",
      "uddipok": "দৃশ্যকল্প-১: রুমা এবং শফিক একটি আন্তর্জাতিক দলিল নিয়ে আলোচনা করছিল। উক্ত আদেশপত্রের মাধ্যমে মহিলারা তাদের সাথে ঘটা বিভিন্ন ধরনের বৈষম্যের প্রতিকার পেয়ে থাকে। পৃথিবীতে ১৩০টির চেয়েও বেশি দেশ উক্ত দলিলকে সমর্থন করে। দৃশ্যকল্প-২: বর্তমানে মজিদ সাহেব সবচেয়ে বড় আন্তর্জাতিক প্রতিষ্ঠানের বিশেষ বাহিনীতে দায়িত্ব পালন করছেন। উক্ত বাহিনীর অবদানের জন্য আজ আফ্রিকার একটি দেশে বাংলা ভাষা পেয়েছে গ্রহণযোগ্যতা। শুধু তাই নয়, মজিদ সাহেবের দেশের নাম অনুসারে একটি দেশের ব্যস্ততম সড়কের নামকরণও করা হয়েছে।",
      "tag": "RB 23",
      "sub_questions": [
        {
          "label": "ক",
          "question": "এফএও এর পূর্ণরূপ লেখো।",
          "explanation": "এফএও অর্থাৎ FAO এর পূর্ণরূপ হলো-Food and Agriculture Organization."
        },
        {
          "label": "খ",
          "question": "ইউনিসেফ-কে সুবিধাবঞ্চিত শিশুদের প্রতিষ্ঠান বলা হয় কেন?",
          "explanation": "সুবিধাবঞ্চিত শিশুদের মৌলিক অধিকার আদায়ে কাজ করে বলে ইউনিসেফকে সুবিধাবঞ্চিত শিশুদের প্রতিষ্ঠান বলা হয়। ইউনিসেফ হলো জাতিসংঘের শিশু বিষয়ক তহবিল। এটি সমগ্র বিশ্বে শিশুদের অধিকার নিয়ে কাজ করে। সংস্থাটি মূলত সুবিধাবঞ্চিত শিশুদের শিক্ষা, চিকিৎসা ও সুস্বাস্থ্য নিশ্চিত করার লক্ষ্যে কাজ করে যাচ্ছে। এ কারণেই ইউনিসেফকে সুবিধাবঞ্চিত শিশুদের প্রতিষ্ঠান বলা হয়।"
        },
        {
          "label": "গ",
          "question": "দৃশ্যকল্প-১ তোমার পাঠ্যবইয়ের কোন বিষয়কে ইঙ্গিত করছে? ব্যাখ্যা করো।",
          "explanation": "দৃশ্যকল্প-১ সিডও সনদকে ইঙ্গিত করছে। সিডও সনদ হলো নারীর প্রতি সকল প্রকার বৈষম্য বিলোপ ও নারীর অধিকার বাস্তবায়নের একটি পূর্ণাঙ্গ দলিল, যা জাতিসংঘ কর্তৃক প্রণীত হয়েছে। নারী ও পুরুষের সমতার নীতির ওপর ভিত্তি করে সিডও সনদ তৈরি। নারীর মানবাধিকারের বিষয়টিও এখানে উঠে এসেছে। আইনগত পদ্ধতিতে এই অধিকারগুলো সনদভুক্ত করায় সমর্থনকারী দেশগুলো এটি মেনে চলতে বাধ্য। এই সনদে স্বীকার করা হয় যে, বিভিন্ন দেশে নারীর কিছু আইনগত অধিকার থাকলেও অনেক দেশের রাষ্ট্রীয় আইনে এবং সমাজে নারী-পুরুষ বৈষম্য রয়ে গেছে। এসব বৈষম্যের কারণে অর্থনৈতিক ও সামাজিক কার্যক্রমে নারীর প্রবেশাধিকার খর্ব হয়। এ সনদে ৩০টি ধারা আছে। এর প্রথম ১৬টি ধারা নারীর প্রতি কত প্রকার বৈষম্য আছে তা বিশ্লেষণ করে। পরের ১৪টি ধারা ব্যাখ্যা করে এ বৈষম্যগুলো কীভাবে বিলোপ করা যায়। বাংলাদেশসহ বিশ্বের মোট ১৩২টি দেশ সনদটি সমর্থন করেছে। দৃশ্যকল্প-১ এ দেখা যায়, রুমা এবং শফিক একটি আন্তর্জাতিক দলিল নিয়ে আলোচনা করছিল। পৃথিবীর ১৩০টিরও বেশি দেশ দলিলটি সমর্থন করে। উক্ত দলিলের মাধ্যমে মহিলারা তাদের সাথে ঘটা বিভিন্ন বৈষম্যের প্রতিকার পেয়ে থাকে। দলিলটির এসব বৈশিষ্ট্য উপরে বর্ণিত সিডও সনদের বৈশিষ্ট্যের অনুরুপ। তাই বলা যায়, দৃশ্যকল্প-১ সিডও সনদের ইঙ্গিত বহন করছে।"
        },
        {
          "label": "ঘ",
          "question": "দৃশ্যকল্প-২ এ নির্দেশিত বাহিনী বিশ্বের সবচেয়ে বড় আন্তর্জাতিক প্রতিষ্ঠানের লক্ষ্য পূরণে গুরুত্বপূর্ণ অবদান রাখছে- তুমি কি একমত? মতামতের সপক্ষে যুক্তি দাও।",
          "explanation": "হ্যাঁ, দৃশ্যকল্প-২ এর শান্তিরক্ষী বাহিনী বিশ্বের সবচেয়ে বড় আন্তর্জাতিক প্রতিষ্ঠানের তথা জাতিসংঘের লক্ষ্য পূরণে গুরুত্বপূর্ণ অবদান রাখছে- প্রশ্নোক্ত এ মন্তব্যের সাথে আমি একমত। বিশ্বব্যাপী শান্তি প্রতিষ্ঠার লক্ষ্যে জাতিসংঘ প্রতিষ্ঠিত হয়েছে। প্রতিষ্ঠার শুরু থেকেই জাতিসংঘ বিশ্বের বিভিন্ন প্রান্তে শান্তি প্রতিষ্ঠার উদ্দেশ্যে নানা মিশন পরিচালনা করে আসছে। জাতিসংঘ সাধারণত বিভিন্ন যুদ্ধ বা সংঘাত কবলিত এবং প্রাকৃতিক দুর্যোগে ক্ষতিগ্রস্ত দেশে শান্তি প্রতিষ্ঠা ও পুনর্বাসনের জন্য শান্তিরক্ষী বাহিনী 'পাঠায়। বিভিন্ন সদস্য দেশের সেনা, পুলিশ, নৌ, বিমান ও অন্যান্য বাহিনীর সদস্যদের নিয়ে এ বাহিনী গঠন করা হয়। উদ্দীপকের মজিদ সাহেব যে বাহিনীতে কর্মরত আছেন তা এ বাহিনীকেই নির্দেশ করছে। জাতিসংঘ শান্তি মিশনের আওতায় যুদ্ধ, দ্বন্দ্ব-সংঘাত অথবা প্রাকৃতিক দুর্যোগে ক্ষতিগ্রস্ত দেশগুলোতে শান্তিরক্ষী বাহিনী পাঠায়। মিশনে কর্মরত সৈনিকরা দেশের অভ্যন্তরে যুদ্ধরত বা বিবাদমান বিভিন্ন গোষ্ঠীর মধ্যে শান্তি প্রতিষ্ঠায় কাজ করে। তারা সমস্যাগ্রস্ত দেশের জনগণকে স্বাভাবিক জীবনে ফিরিয়ে আনতে তাদের জন্য খাদ্যের ব্যবস্থা করাসহ ভেঙে যাওয়া ঘর- বাড়ি, সড়কসহ অবকাঠামো পুনঃনির্মাণে সহায়তা করে। এছাড়া চিকিৎসা ও ওষুধপত্রের ব্যবস্থা করে, বিভিন্ন দেশ ও সংস্থার পাঠানো ত্রাণসামগ্রী সুষ্ঠুভাবে বিতরণ এবং শিশুদের জন্য শিক্ষাসহ বিভিন্ন সহায়তার ব্যবস্থা করে। শান্তিরক্ষীদের প্রত্যক্ষ অভিজ্ঞতা ও কার্যক্রম থেকে সংশ্লিষ্ট দেশগুলোর জনগণের দুরবস্থার কথা আন্তর্জাতিক মহল জানতে পারে। এতে করে বিশ্ব সম্প্রদায় সহায়তা নিয়ে এগিয়ে আসতে পারে। পরিশেষে বলা যায়, বিশ্বশান্তি রক্ষার যে মহৎ লক্ষ্য নিয়ে জাতিসংঘ প্রতিষ্ঠিত হয়েছিল, তা পূরণে জাতিসংঘ শান্তিরক্ষী বাহিনী গুরুত্বপূর্ণ অবদান রাখছে।"
        }
      ]
    },
    {
      "number": "8",
      "uddipok": "দৃশ্যকল্প-১: সিয়াম পরীক্ষা শেষে কুয়াকাটা বেড়াতে গেল। যাবার পথে তারা পদ্মাসেতু অতিক্রম করে। সেতুটি দেখে সিয়ামের মন আনন্দে ভরে গেল। দৃশ্যকল্প-২: জনাব রতনের দেশের অর্থনীতিতে সরকারি ও বেসরকারি অংশীদারিত্বের সহ-অবস্থান লক্ষ করা যায়। জনগণের একটি ক্ষুদ্র অংশ বিনিয়োগকারী ও উদ্যোক্তা, বৃহত্তর অংশই শ্রমিক বা মজুর।,",
      "tag": "RB 23",
      "sub_questions": [
        {
          "label": "ক",
          "question": "উপযোগ কী?",
          "explanation": "কোনো দ্রব্যের মানুষের অভাব পূরণের ক্ষমতাকে উপযোগ বলে।"
        },
        {
          "label": "খ",
          "question": "ফ্যানের বাতাস সম্পদ হিসেবে বিবেচিত হয় কেন?",
          "explanation": "সম্পদের কতিপয় বৈশিষ্ট্য উপস্থিত থাকার কারণে ফ্যানের বাতাস সম্পদ হিসেবে বিবেচিত হয়। কোনো দ্রব্যকে সম্পদ হতে হলে তার উপযোগ, অপ্রাচুর্য, বাহ্যিকতা ও হস্তান্তরযোগ্যতা থাকতে হয়। যেমন- বাতাসের উপযোগিতা থাকলেও প্রকৃতিতে এটি অফুরন্ত হওয়ায় এর অপ্রাচুর্য নেই। অন্যদিকে ফ্যানের বাতাস উৎপন্ন করার জন্য প্রয়োজন হয় 'ফ্যান'। ফ্যানের বাতাসের জন্য মানুষকে ফ্যান ও বিদ্যুতের দাম পরিশোধ করতে হয়, অর্থাৎ এর অপ্রাচুর্য রয়েছে। তেমনিভাবে ফ্যানের সাথে ফ্যানের বাতাসও হস্তান্তর করা যায়, যা এর বাহ্যিকতা ও হস্তান্তরযোগ্যতা। অতএব সম্পদের সকল বৈশিষ্ট্য থাকায় ফ্যানের বাতাস একটি সম্পদ।"
        },
        {
          "label": "গ",
          "question": "দৃশ্যকল্প-১ এ কোন ধরনের সম্পদ প্রতিফলিত হয়েছে? ব্যাখ্যা করো।",
          "explanation": "দৃশ্যকল্প-১ এ সমষ্টিগত সম্পদ প্রতিফলিত হয়েছে। রাষ্ট্র ও জনগণ সম্মিলিতভাবে যেসব সম্পদের অধিকারী তাকে সমষ্টিগত সম্পদ বলে। যেমন- রাস্তাঘাট, সেতু, সরকারি হাসপাতাল ও বিদ্যালয়, রাষ্ট্রীয় মালিকানাধীন যানবাহন, কলকারখানা, গুরুত্বপূর্ণ অফিস ও স্থাপনা, পানির মতো প্রাকৃতিক সম্পদ, ভূমি ও ভূমির অভ্যন্তরভাগের সম্পদ (নদী- নালা, বনাঞ্চল, মৎস্য সম্পদ, খনিজ সম্পদ)। এসব সমষ্টিগত সম্পদের অন্তর্ভুক্ত। জনগণ এসব ব্যবহার ও ভোগ করে। এ সম্পদগুলো খুবই মূল্যবান। তাই সমষ্টিগত সম্পদ সংরক্ষণে প্রত্যেক নাগরিকের বিশেষ যত্নবান হওয়া প্রয়োজন। উদ্দীপকের দৃশ্যকল্প-১ বলা হয়েছে, পরীক্ষা শেষে কুয়াকাটা বেড়াতে যাওয়ার সময় সিয়াম পদ্মা সেতু অতিক্রম করে। সেতুটি দেখে তার মন ভরে যায়। রাষ্ট্র ও জনগণ সম্মিলিতভাবে সেতুটির মালিক এবং জনগণ এটি ব্যবহারের অধিকার ভোগ করে। সুতরাং বোঝা যায়, পদ্মা সেতু একটি সমষ্টিগত সম্পদ।"
        },
        {
          "label": "ঘ",
          "question": "\"তুমি কি মনে কর জনাব রতনের দেশের অর্থনৈতিক ব্যবস্থা সকল মানুষের জন্য কল্যাণকর।\"- উত্তরের সপক্ষে যুক্তি দাও।",
          "explanation": "না, জনাব রতনের দেশের অর্থনৈতিক ব্যবস্থা তথা মিশ্র অর্থনেতিক ব্যবস্থা সকল মানুষের জন্য কল্যাণকর নয়। কেননা মিশ্র অর্থনৈতিক ব্যবস্থার চেয়ে সমাজতান্ত্রিক অর্থনৈতিক ব্যবস্থা বেশি কল্যাণমূলক। মিশ্র অর্থব্যবস্থা হলো ধনতান্ত্রিক ও সমাজতান্ত্রিক অর্থনীতির কিছু কিছু বৈশিষ্ট্যের সমন্বয়ে গড়ে ওঠা একটি ব্যবস্থা। এ ব্যবস্থায় দ্রব্য উৎপাদন, বিনিয়োগ ও ভোগের ক্ষেত্রে যেমন ব্যক্তির মালিকানা স্বীকৃত, তেমনি সরকারি উদ্যোগে উৎপাদন ও বিনিয়োগের ব্যবস্থাও রয়েছে। উদ্দীপকের দৃশ্যকল্প-২ এ জনাব রতনের দেশেও সরকারি ও বেসরকারি অংশীদারিত্বের সহাবস্থান লক্ষ করা যায়। অর্থাৎ তার দেশে মিশ্র অর্থনীতি বিদ্যমান। মিশ্র অর্থব্যবস্থায় সরকারি এবং বেসরকারি উভয় প্রকার মালিকানা থাকে। সরকারি প্রতিষ্ঠানের শ্রমিকেরা ন্যায্য মজুরি পায়। কিন্তু বেসরকারি খাতের শ্রমিকেরা অধিকাংশ ক্ষেত্রে শোষিত হয় এবং শ্রমিকের সংখ্যা কর্মসংস্থানের তুলনায় অনেক বেশি হওয়ায় পরিশ্রমের তুলনায় কম মজুরি পায়। ফলে দেশের কতিপয় মানুষ প্রচুর সম্পদের মালিক হয় এবং অধিকাংশ মানুষের অর্থনৈতিক অবস্থা খারাপ থাকে। এতে সমাজে অর্থনৈতিক অবস্থার মধ্যে ভারসাম্য থাকে না। অন্যদিকে, সমাজতান্ত্রিক অর্থব্যবস্থায় রাষ্ট্রই শ্রমিকের মজুরি প্রদান এবং অন্যান্য ব্যয় নির্বাহ করে। ফলে শ্রমিককে বঞ্চিত করার কোনো সুযোগ থাকে না। অর্থব্যবস্থায় বেকারত্ব থাকে না। কারণ রাষ্ট্র প্রত্যেকের সামর্থ্য ও যোগ্যতা অনুযায়ী কাজের ব্যবস্থা করে দেয়। সবার আয় এক না হলেও কেউ উৎপাদনে তার অবদান অনুসারে প্রাপ্য আয় থেকে বঞ্চিত হয় না। এসব বৈশিষ্ট্যের কারণে অর্জিত সম্পদের সুষম বণ্টন হয়। এ ধরনের অর্থনৈতিক ব্যবস্থায় আয় বৈষম্য মিশ্র অর্থব্যবস্থার চেয়ে অনেক কম। সমাজতান্ত্রিক অর্থনীতিতে জনগণের প্রয়োজন অনুযায়ী উৎপাদন, বণ্টন ও ভোগের কার্যক্রম সম্পন্ন হয়। সব অর্থনৈতিক কার্যক্রম একটি কেন্দ্রীয় পরিকল্পনার আওতায় রাষ্ট্র কর্তৃক পরিচালিত হওয়ায় সম্পদের অপচয়ও অপেক্ষাকৃত কম। ফলে মোট জাতীয় উৎপাদনও ক্রমান্বয়ে বৃদ্ধি পায় এবং সম্পদের সুষম বণ্টন সম্ভব হয়। আলোচনার ভিত্তিতে বলা যায়, মিশ্র অর্থনীতির চেয়ে সমাজতান্ত্রিক অর্থনীতির সুবিধা বেশি। তাই আমি সমাজতান্ত্রিক অর্থনীতিকে সকল মানুষের জন্য কল্যাণকর মনে করি।"
        }
      ]
    },
    {
      "number": "9",
      "uddipok": "দৃশ্যকল্প-১: কাশেম মিয়া একটি হোটেলের মালিক। তার হোটেলে ১০ জন শ্রমিক কাজ করে। শ্রমিকরা ন্যায্য মজুরি না পাওয়ায় হোটেল ছেড়ে চলে যায়। দৃশ্যকল্প-২: জিম এর দেশে বেকার লোক নাই বললেই চলে। সেই দেশের সরকার প্রত্যেককে তার যোগ্যতা ও দক্ষতা অনুযায়ী কাজ দেয়। প্রত্যেকের উপার্জন এক না হলেও কেউই তার প্রাপ্য থেকে বঞ্চিত হয় না।",
      "tag": "RB 23",
      "sub_questions": [
        {
          "label": "ক",
          "question": "যাকাত কী?",
          "explanation": "যাকাত হলো ইসলামি অর্থব্যবস্থায় ব্যক্তির নিকট নির্দিষ্ট সময়ব্যাপী নির্ধারিত পরিমাণ অর্থ বা সম্পদ থাকলে তার একটি নির্ধারিত অংশ দরিদ্র জনগনের মধ্যে বণ্টনের ব্যবস্থা।"
        },
        {
          "label": "খ",
          "question": "জাতীয় সম্পদের উন্নয়ন ও বৃদ্ধি সাধনের জন্য জনগণের সচেষ্ট থাকতে হবে কেন?",
          "explanation": "দেশের জাতীয় সম্পদের সংরক্ষণ ও অপচয় রোধের জন্য জনগণকে জাতীয় সম্পদের উন্নয়ন ও বৃদ্ধি সাধনে সচেষ্ট থাকতে হবে। রাষ্ট্রের সকল নাগরিকের ব্যক্তিগত এবং সমাজের সমষ্টিগত সম্পদকে একত্রে জাতীয় সম্পদ বলে। কোনো দেশের সমৃদ্ধি নির্ভর করে সেদেশের জাতীয় সম্পদের প্রকৃতি ও পরিমাণের ওপর। যে দেশ জাতীয় সম্পদে যত বেশি সমৃদ্ধ সেদেশের উন্নতির সম্ভাবনা বেশি। সমৃদ্ধি অর্জনে প্রয়োজন উক্ত সম্পদের সংরক্ষণ, সুষ্ঠু ব্যবহার এবং অপচয় রোধ করা। এসব দায়িত্ব পালনে জনগণের সচেষ্ট ভূমিকা অত্যন্ত গুরুত্বপূর্ণ।"
        },
        {
          "label": "গ",
          "question": "দৃশ্যকল্প-১ তোমার পাঠ্যবইয়ের কোন অর্থব্যবস্থাকে প্রতিফলিত করেছে? ব্যাখ্যা করো।",
          "explanation": "নিম্নের অনুরূপঃ জামশেদ আলী যে 'ক' দেশে বাস করেন, সেখানে তিনি তার রেস্তোরাঁর কর্মচারীদের কম বেতন প্রদান করে নিজের লাভকে সর্বাধিক গুরুত্ব দেন। এ ধরনের পরিস্থিতি সাধারণত পুঁজিবাদী অর্থনৈতিক ব্যবস্থার বৈশিষ্ট্য। পুঁজিবাদী ব্যবস্থায় উৎপাদনের মাধ্যমগুলি ব্যক্তিগত মালিকানায় থাকে, এবং মালিকরা তাদের লাভ সর্বাধিক করার লক্ষ্যে পরিচালনা করেন। এই প্রক্রিয়ায়, কর্মচারীদের মজুরি কম রাখা হতে পারে, যা আয় বণ্টনে অসমতা সৃষ্টি করে। বাংলাদেশের মতো দেশে, যেখানে পুঁজিবাদী অর্থনীতি প্রচলিত, সেখানে শ্রমিকদের কম মজুরি পাওয়া একটি সাধারণ সমস্যা। উদাহরণস্বরূপ, তৈরি পোশাকশিল্পের শ্রমিকরা মাত্র ৫,৩০০ টাকা বেতন পান, যা অর্থনীতির গতিশীলতার বিপরীতে শ্রমিকদের জীবনে কষ্ট সৃষ্টি করে। সার্বিকভাবে, 'ক' দেশটি পুঁজিবাদী অর্থনৈতিক ব্যবস্থার অধীনে পরিচালিত হচ্ছে, যেখানে ব্যক্তিগত মালিকানা, লাভের সর্বাধিকতা এবং আয় বণ্টনে অসমতা প্রধান বৈশিষ্ট্য।"
        },
        {
          "label": "ঘ",
          "question": "তুমি কি মনে কর জিম এর দেশের প্রচলিত অর্থনৈতিক ব্যবস্থার মাধ্যমে শোষণহীন সমাজ গঠন সম্ভব? মতামতের সপক্ষে যুক্তি দাও।",
          "explanation": "হ্যাঁ, জিম এর দেশের প্রচলিত অর্থনৈতিক ব্যবস্থা তথা সমাজতান্ত্রিক অর্থব্যবস্থার মাধ্যমে শোষণহীন সমাজ গঠন সম্ভব বলে আমি মনে করি। যে অর্থনৈতিক ব্যবস্থায় সকল অর্থনৈতিক কর্মকাণ্ড প্রতিটি নাগরিকের মৌলিক চাহিদা পূরণ এবং জনগণের সার্বিক কল্যাণ সাধনের লক্ষ্যে পরিচালিত হয় তাকে সমাজতান্ত্রিক অর্থব্যবস্থা বলে। এ ব্যবস্থার অন্যতম বৈশিষ্ট্য হলো 'প্রত্যেকে তার যোগ্যতা অনুযায়ী কাজ পাবে এবং কাজ অনুযায়ী পারিশ্রমিক পাবে'। এ ব্যবস্থায় বেকারত্ব থাকে না। যোগ্যতা অনুযায়ী আয়ের তারতম্য ঘটলেও কেউ তার অবদান অনুসারে প্রাপ্য আয় থেকে বঞ্চিত হয় না। উদ্দীপকের জিমের দেশেও এসব বৈশিষ্ট্য পরিলক্ষিত হয়। অর্থাৎ তার দেশে সমাজতান্ত্রিক অর্থনৈতিক ব্যবস্থা প্রচলিত আছে। সমাজতান্ত্রিক অর্থব্যবস্থায় রাষ্ট্র প্রত্যেকের সামর্থ্য ও যোগ্যতা অনুযায়ী কাজের ব্যবস্থা করে দেয়। সবার আয় এক না হলেও কেউ উৎপাদনে তার অবদান অনুসারে প্রাপ্য আয় থেকে বঞ্চিত হয় না। এসব বৈশিষ্ট্যের কারণে অর্জিত সম্পদের সুষম বণ্টন হয়। এ ধরনের অর্থনৈতিক ব্যবস্থায় আয় বৈষম্য মিশ্র অর্থব্যবস্থার চেয়ে অনেক কম। সমাজতান্ত্রিক অর্থনীতিতে জনগণের প্রয়োজন অনুযায়ী উৎপাদন, বণ্টন ও ভোগের কার্যক্রম সম্পন্ন হয়। সব অর্থনৈতিক কার্যক্রম একটি কেন্দ্রীয় পরিকল্পনার আওতায় রাষ্ট্র কর্তৃক পরিচালিত হওয়ায় সম্পদের অপচয়ও অপেক্ষাকৃত কম। ফলে মোট জাতীয় উৎপাদনও ক্রমান্বয়ে বৃদ্ধি পায় এবং সম্পদের সুষম বণ্টন সম্ভব হয়। উপরের আলোচনায় প্রতীয়মান হয় যে, সমাজতান্ত্রিক অর্থনৈতিক ব্যবস্থা সম্পদের সুষম বণ্টন নীতির ভিত্তিতে পরিচালিত। রাষ্ট্র কর্তৃক নাগরিকের কল্যাণে পরিচালিত হয় এবং ব্যক্তির যোগ্যতাই তার প্রাপ্যতা নিশ্চিত করে বলে এ ব্যবস্থায় শোষণহীন সমাজ গড়ে উঠতে পারে।"
        }
      ]
    },
    {
      "number": "10",
      "uddipok": "অনুচ্ছেদ-১: অপসংস্কৃতির অনুপ্রবেশ → মূল্যবোধের অবক্ষয় → রাজনৈতিক অস্থিতিশীলতা → আইন-শৃঙ্খলার অবনতি। অনুচ্ছেদ-২: তুষার কক্সবাজার থেকে ফেরার পথে লক্ষ করে তাদের ডাবল ডেকার বাসটি নিয়ম ভেঙে সব যানবাহনকে ওভারটেক করছে। ডাবল ডেকার বাসটিকে জায়গা দিতে গিয়ে সবজি ভর্তি পিকআপ রাস্তার পাশের খাদে পড়ে যায়। এতে অনেক সবজি নষ্ট হয় এবং পিকআপের চালক ও হেলপার আহত হয়।",
      "tag": "RB 23",
      "sub_questions": [
        {
          "label": "ক",
          "question": "এইচআইভি কী?",
          "explanation": "এইচআইভি (HIV) হলো অতি ক্ষুদ্র এক বিশেষ ধরনের ভাইরাস।"
        },
        {
          "label": "খ",
          "question": "কন্যা সন্তানকে শিক্ষাদানের প্রতি গুরুত্ব না দেওয়া নারীর প্রতি সহিংসতাকে আরও এক ধাপ বাড়িয়ে দেয়- ব্যাখ্যা করো।",
          "explanation": "কন্যা সন্তানের শিক্ষার প্রতি গুরুত্ব না দেওয়া নারীর প্রতি সহিংসতাকে আরও এক ধাপ বাড়িয়ে দেয়। কেবল নারী হওয়ার কারণে কোনো নারীর প্রতি সহিংস আচরণ করা হলে তাকে নারীর প্রতি সহিংসতা বলে। নারীর প্রতি সহিংসতা প্রতিরোধে শিক্ষার ভূমিকা অপরিসীম। শিক্ষা একটি জাতির মেরুদণ্ড। শিক্ষাই নারীদের সচেতন এবং আর্থিকভাবে সাবলম্বী করে তুলতে সাহায্য করে। এর ফলে তাদের প্রতি সহিংসতা অনেকটাই কমে আসে। কিন্তু সমাজে কন্যাসন্তানকে শিক্ষাদানের প্রতি গুরুত্ব দেয় হয় না। বিধায় নারীর প্রতি সহিংসতা আরো একধাপ বৃদ্ধি পায়।"
        },
        {
          "label": "গ",
          "question": "অনুচ্ছেদ-১ এ বাংলাদেশের কোন ধরনের সামাজিক সমস্যার প্রতিফলন ঘটেছে? ব্যাখ্যা করো।",
          "explanation": "অনচ্ছেদ-১ এ বাংলাদেশের অন্যতম সামাজিক সমস্যা সামাজিক নৈরাজ্যের প্রতিফলন ঘটেছে। সামাজিক বিশৃঙ্খলার চরম রূপকে সামাজিক নৈরাজ্য বলে। রাষ্ট্রের শাসনযন্ত্র যখন ব্যক্তি বা গোষ্ঠীর আচরণকে নিয়ন্ত্রণ করতে পারে না তখন সমাজে সামাজিক নৈরাজ্য দেখা দেয়। এটি সৃষ্টির পিছনে বহু কারণ দায়ী। যেমন- সমাজে আইন-শৃঙ্খলার অবনতি ও শিথিলতা ঘটলে নৈরাজ্য সৃষ্টি হয়। এছাড়া সমাজে সংস্কৃতি পরিপন্থি কর্মকাণ্ড, অপসংস্কৃতির অনুপ্রবেশ, রাজনৈতিক অস্থিতিশীলতা, মূল্যবোধের অবক্ষয়, দুর্নীতি প্রভৃতি কারণে সামাজিক নৈরাজ্য সৃষ্টি হয়। উদ্দীপকের অনুচ্ছেদ-১ এ অপসংস্কৃতির অনুপ্রবেশ, মূল্যবোধের অবক্ষয়, রাজনৈতিক অস্থিতিশীলতা ও আইন-শৃঙ্খলার অরনতি উল্লেখ করা হয়েছে। উপরের আলোচনার সাথে তুলনা করলে বোঝা যায় এগুলো সামাজিক নৈরাজ্যের কতকগুলো কারণ। তাই বলা যায়, অনুচ্ছেদ-১ এ সামাজিক নৈরাজ্যের প্রতিফলন ঘটেছে।"
        },
        {
          "label": "ঘ",
          "question": "উদ্দীপক-২ এ উল্লিখিত সমস্যাটি পারিবারিক, সামাজিক ও অর্থনৈতিক জীবনে অপূরণীয় ক্ষতি সাধন করে- বক্তব্যটি মূল্যায়ন করো।",
          "explanation": "উদ্দীপক-২ এ উল্লিখিত সমস্যা অর্থাৎ সড়ক দুর্ঘটনা পারিবারিক, সামাজিক ও অর্থনৈতিক জীবনে অপূরণীয় ক্ষতিসাধন করে- বক্তব্যটি যথার্থ। যানবাহন ও সড়ককেন্দ্রিক যে দুর্ঘটনা ঘটে তাকে সড়ক দুর্ঘটনা বলে। চালক, মালিক, ট্রাফিক পুলিশ এবং রাস্তার ত্রুটি, পথচারীর অসতর্কতা প্রভৃতি কারণে সড়ক দুর্ঘটনা ঘটতে পারে। অনুচ্ছেদ-২ এ তুষার কক্সবাজার থেকে ফেরার পথে দেখে, ডাবল ডেকার বাস নিয়ম ভেঙে সব যানবাহনকে ওভারটেক করছে। এ বাসকে জায়গা দিতে গিয়ে একটি সবজি ভর্তি ট্রাক খাদে পড়ে যায়। যা একটি সড়ক দুর্ঘটনা। সড়ক দুর্ঘটনা শুধু একজন ব্যক্তিকেই ক্ষতিগ্রস্ত করে না বরং পরিবার, সমাজ এবং দেশের অর্থনীতিকেও প্রভাবিত করে। হাইওয়ে পুলিশ বিভাগের প্রতিবেদন অনুযায়ী দুর্ঘটনায় পতিত ২৪% লোকের বয়স ১৫ বছরের নিচে এবং ৩৯% লোকের বয়স ১৬-৫০ বছরের মধ্যে। তবে বিভিন্ন গবেষণায় দেখা যায়, সড়ক দুর্ঘটনার প্রধান শিকার হচ্ছে উপার্জনক্ষম ব্যক্তি, যা প্রতিটি ক্ষেত্রকেই দুর্বিষহ করে তোলে। সড়ক দুর্ঘটনার প্রভাব ব্যাপক ও বিস্তৃত। উপার্জনক্ষম ব্যক্তি দুর্ঘটনায় আহত কিংবা নিহত হওয়ার কারণে তার পরিবারের সদস্যদের দুর্বিষহ জীবনযাপন করতে হয় এবং আর্থিকভাবে ক্ষতির সম্মুখীন হয়। পরিবারের শিশুদের শিক্ষা কার্যক্রম ব্যাহত হয়। দুর্ঘটনায় কবলিত ব্যক্তি পঙ্গু হলে অনেক সময় ভিক্ষাবৃত্তিতে যুক্ত হয়, যা তার সামাজিক মর্যাদা ক্ষুণ্ণ করে এবং সামাজিক সমস্যা বৃদ্ধি করে। সড়ক দুর্ঘটনাকে কেন্দ্র করে অনেক সময় ভাঙচুর, সড়ক অবরোধসহ আইন- শৃঙ্খলা পরিস্থিতির অবনতি ঘটে এবং যোগাযোগ বিচ্ছিন্ন হয়। যা দেশের অর্থনীতিতে নেতিবাচক প্রভাব ফেলে। তাই বলা যায়, অর্থনৈতিক, সামাজিক ও পারিবারিক জীবনে সড়ক দুর্ঘটনা নানামুখী সমস্যার সৃষ্টি করে থাকে।"
        }
      ]
    },
    {
      "number": "11",
      "uddipok": "দৃশ্যকল্প-১: জনাব 'M' একটি সরকারি দপ্তরের অফিস সহকারী। বিনা উৎকোচে তিনি কোনো ফাইলে হাত দেন না। ছোট ছোট কাজের জন্যও তিনি টাকা নেন। কোনো অফিসেই তিনি দুই বছরের বেশি সময় অতিবাহিত করতে পারেন না। দৃশ্যকল্প-২: ৮ বছরের বাবুল সংসারের খরচ চালানোর জন্য বিভিন্ন ধরনের কাজ করে। ইচ্ছা থাকা সত্ত্বেও সে অন্যান্য শিশুদের মতো খেলাধুলা করতে পারে না, বিদ্যালয়ে গিয়ে লেখাপড়াও করতে পারে না।",
      "tag": "RB 23",
      "sub_questions": [
        {
          "label": "ক",
          "question": "সামাজিক মূল্যবোধ কাকে বলে?",
          "explanation": "সমাজের যেসব রীতিনীতি, ধ্যানধারণা, লক্ষ্য ও উদ্দেশ্য এবং সংকল্প মানুষের আচরণ ও কার্যাবলিকে পরোক্ষভাবে নিয়ন্ত্রণ করে সেগুলোর সমষ্টিই হলো সামাজিক মূল্যবোধ।"
        },
        {
          "label": "খ",
          "question": "নিজ পরিবারও জঙ্গিদের ঘৃণার চোখে দেখে কেন? ব্যাখ্যা করো।",
          "explanation": "জঙ্গিবাদের কর্মকাণ্ড পরিবার, সমাজ এবং রাষ্ট্রের জন্য অত্যন্ত হুমকিস্বরূপ হওয়ায় নিজ পরিবারও জঙ্গিদের ঘৃণার চোখে দেখে। আচরণিক দৃষ্টিকোণ থেকে যারা হিংসাত্মক ও আক্রমণাত্মক উপায়ে রাষ্ট্র বা সমাজ অননুমোদিত সংস্কারে সমবেতভাবে কাজ করে তাদের জঙ্গি বলে। জঙ্গি কার্যক্রম একটি দেশের রাজনৈতিক এবং আর্থ-সামাজিক ও সাংস্কৃতিক জীবনে নানা প্রতিকূলতা সৃষ্টি ফরে। অনেক ক্ষেত্রে জঙ্গিদের রক্ষিত বোমা বিস্ফোরণে একই সাথে পরিবারে বসবাসকারী, আবাসস্থল ও প্রতিবেশীদের ব্যাপক ক্ষতি হয়। এজন্য অনেক সময় নিজ পরিবারও জঙ্গিদের ঘৃণার চোখে দেখে।"
        },
        {
          "label": "গ",
          "question": "দৃশ্যকল্প-১ এ কোন ধরনের সামাজিক সমস্যা প্রতিফলিত হয়েছে? ব্যাখ্যা করো।",
          "explanation": "দৃশ্যকল্প-১ এ দুনীতি নামক সামাজিক' সমস্যা প্রতিফলিত হয়েছে। ব্যক্তি বা গোষ্ঠী কর্তৃক অবৈধ পন্থায় নীতি বহির্ভূত কোনো কাজ করাই দুর্নীতি। সাধারণত ঘুষ, বলপ্রয়োগ বা ভীতি প্রদর্শন, প্রভাব খাটানো এবং ব্যক্তিবিশেষকে অবৈধভাবে সুযোগ-সুবিধা প্রদানের মাধ্যমে প্রশাসনের ক্ষমতার অপব্যবহার করে ব্যক্তিগত সুবিধা অর্জনকে দুর্নীতি বলে। রাজনৈতিক এবং সরকারি ও বেসরকারি প্রশাসনে দুর্নীতি বলতে ব্যক্তিগত লাভের জন্য পদের অপব্যবহারকে বোঝায়। উদ্দীপকেও প্রশাসনিক ক্ষমতা অপব্যবহারের মাধ্যমে দুর্নীতির প্রতিফলন লক্ষ করা যায়। উদ্দীপকের দৃশ্যকল্প-১ এ দেখা যায়, একটি সরকারি দপ্তরের অফিস সহকারী 'M' বিনা উৎকোচে কোনো ফাইলে হাত দেন না। ছোট ছোট কাজের জন্যও তিনি টাকা নেন। তার এই কাজগুলো উপরের বর্ণনানুযায়ী দুর্নীতির অন্তর্ভুক্ত। তাই বলা যায়, উদ্দীপকে দুর্নীতি নামক সামাজিক সমস্যার চিত্র ফুটে উঠেছে।"
        },
        {
          "label": "ঘ",
          "question": "দৃশ্যকল্প-২ এ নির্দেশিত সমস্যা সমাধানে শুধুমাত্র আইন ও আন্তর্জাতিক সনদই যথেষ্ট কি? তোমার মতামতের সপক্ষে যুক্তি দাও।",
          "explanation": "দৃশ্যকল্প-২ এ নির্দেশিত সামাজিক সমস্যা অর্থাৎ শিশুশ্রম নিরসনে শুধুমাত্র আইন ও আন্তর্জাতিক সনদই যথেষ্ট নয়। এগুলোর পাশাপাশি প্রয়োজন আইনের সুষ্ঠু প্রয়োগ এবং অভিভাবক ও শ্রমিক নিয়োগকারীর সচেতনতা। বাংলাদেশের শ্রম আইন-২০০৬-এ ১৪ বছর বয়সীদের শিশু হিসেবে ধরা হয়। এ আইনে উল্লেখ করা হয়েছে, ১৪ বছরের কম বয়সি কোনো শিশুকে কাজে নিয়োগ করা যাবে না এবং শিশুর পিতামাতা ও অভিভাবক শিশুকে দিয়ে কাজ করানোর জন্য কারও সাথে কোনো প্রকার চুক্তি করতে পারবে না। উদ্দীপকের দৃশ্যকল্প-২ এ দেখা যায়, ৮ বছরের বাবুল সংসারের খরচ চালানোর জন্য বিভিন্ন ধরনের কাজ করে। বাবুলের বয়স ১৪ বছরের কম হওয়ায় তার কাজটি শিশুশ্রম হিসেবে বিবেচিত হবে। শিশুশ্রম নিরসনের জন্য জাতীয় শিশু শ্রম নিরসন নীতি-২০১০ 'এ কতকগুলো সুনির্দিষ্ট লক্ষ্য নির্ধারণ করা হয়েছে। যেমন- শিশুশ্রম প্রতিরোধ ও নির্মূলে কৌশলগত ব্যবস্থা গ্রহণ, সকল খাত হতে ঝুঁকিপূর্ণ শিশুশ্রম নিরসনে স্বল্পমেয়াদি পদক্ষেপ ও সব ধরনের শিশুশ্রম নিরোধে দীর্ঘমেয়াদি, ব্যবস্থা গ্রহণ। কার্যত এসব আইন প্রণয়নের পাশাপাশি সুষ্ঠু প্রয়োগই শিশুশ্রম প্রতিরোধে কার্যকরী ভূমিকা রাখবে। অন্যদিকে জাতিসংঘ শিশু অধিকার সনদ ১৯৮৯ তে বলা হয়েছে স্থানীয় পরিস্থিতি বিবেচনায় সদস্য রাষ্ট্রগুলো শিশুশ্রমের বয়স ও কর্মঘণ্টা নির্ধারণ এবং কর্মে নিয়োগের যথার্থ, শর্তাবলি নির্ধারণ করবে। এর অনুসমর্থনে বাংলাদেশ- শিশুশ্রমনীতি নির্ধারিত হলেও অভিভাবক ও শ্রমিক নিয়োগকারীরা তা মানেন না। এজন্য প্রয়োজন আইন-শৃঙ্খলা রক্ষাকারী বাহিনীর সুষ্ঠু তদারকি। বাংলাদেশে শিশুশ্রমের অন্যতম কারণ অর্থনৈতিক দুরাবস্থা। অভিভাবকরা সন্তানদের স্কুলের পরিবর্তে কাজে পাঠানোকে বেশি লাভজনক মনে করেন। এটি রোধ করতে পারলে শিশুশ্রম অনেকাংশে কমে যাবে। এজন্য বিভিন্ন সমাজ সচেতনতামূলক সংগঠন তৈরি করে অভিভাবকদের সচেতন করা যেতে পারে যে কারখানার পরিবর্তে বিদ্যালয়ে পাঠালে সে একটি সম্পদে পরিণত হবে। সর্বোপরি দেশীয় ও আন্তর্জাতিক আইনের সুষ্ঠু প্রয়োগ এবং সর্বস্তরের নাগরিক সচেতনতার মাধ্যমে শিশুশ্রম প্রতিরোধ করা যেতে পারে।"
        }
      ]
    }
  ]
}