{
  "title": "বরিশাল বোর্ড ২০২৪",
  "subtitle": "বাংলাদেশ ও বিশ্ব পরিচয় (11)",
  "questions": [
    {
      "number": "1",
      "uddipok": "রিফাতের বাবা 'P' দেশের নাগরিক। 'P' দেশের যুদ্ধকালীন সময়ে তিনি আমেরিকায় বসবাস করতেন। নিজ দেশের এই ক্রান্তিলগ্নে তারা কয়েকজন বন্ধু মিলে ঐ দেশে বসবাসরত অন্যদের কাছ থেকে অর্থ সংগ্রহ করে নিজ দেশকে সাহায্য-সহযোগিতা করেছেন। তাদের পাঠানো এই অর্থ দিয়ে, 'P' দেশের তৎকালীন সরকার যুদ্ধ পরিচালনার কাজে ব্যয় করেন।",
      "tag": "BB 24",
      "sub_questions": [
        {
          "label": "ক",
          "question": "",
          "explanation": "বঙ্গবন্ধুর পররাষ্ট্র নীতির ঘোষণা ছিল- \"সকলের সাথে বন্ধুত্ব, কারও সাথে শত্রুতা নয়।\""
        },
        {
          "label": "খ",
          "question": "",
          "explanation": "সাধারণ মানুষের অধিকার ও স্বাধীনতাকে সমুন্নত রাখতে বাংলাদেশকে প্রজাতান্ত্রিক রাষ্ট্র হিসেবে ঘোষণা করা হয়েছে। 'প্রজাতন্ত্রের সকল ক্ষমতার মালিক জনগণ'- সংবিধানের এ ঘোষণার মাধ্যমে জনগণের সার্বভৌমত্ব প্রতিষ্ঠা করা হয়েছে। ৩০ লক্ষ শহিদের রক্তের বিনিময়ে অর্জিত এ দেশে জনগণকে সর্বোচ্চ ক্ষমতা প্রদান করা হয়েছে। যেখানে জনগণ তাদের প্রতিনিধির মাধ্যমে গণতান্ত্রিক পদ্ধতিতে রাষ্ট্র পরিচালনা করে এবং তাদের অধিকার ও স্বাধীনতাকে রক্ষা করবে। প্রজাতান্ত্রিক রাষ্ট্র হিসেবে স্বীকৃতির মাধ্যমে জনগণকে সর্বোচ্চ ক্ষমতার অধিকারী করা হলেও রাষ্ট্র আইন দ্বারা পরিচালিত করার কথা বলা হয়েছে।"
        },
        {
          "label": "গ",
          "question": "",
          "explanation": "বাংলাদেশের মুক্তিযুদ্ধে উদ্দীপকের প্রথমাংশে উল্লিখিত শ্রেণিটি প্রবাসী বাঙালি। প্রবাসী বাঙালিরা মুক্তিযুদ্ধে নানাভাবে সাহায্য সহযোগিতা করেছেন। মুক্তিযুদ্ধের পক্ষে জনমত গঠনে বিশ্বব্যাপী প্রবাসী বাঙালিরা নিরলস কাজ করেছেন। বিভিন্ন দেশ মুক্তিযুদ্ধে অর্থ সংগ্রহ করার পাশাপাশি বাংলাদেশের পক্ষে সমর্থন আদায়ে বিভিন্ন দেশের পার্লামেন্ট সদস্য, রাজনৈতিক ব্যক্তিবর্গ ও সংস্কৃতিকর্মীদের কাছে ছুটে গিয়েছেন। বিভিন্ন আন্তর্জাতিক সংস্থায় প্রতিনিধি দল প্রেরণ করে পাকিস্তানকে অস্ত্র গোলা-বারুদ সরবরাহ না করতে প্রবাসী বাঙালিরা অনুরোধ জানিয়েছেন। প্রবাসী বাঙালি, রাজনৈতিক কর্মী, ছাত্র-ছাত্রী, পেশাজীবীরা কখনো পৃথকভাবে আবার কখনো সংঘবদ্ধভাবে স্বাধীন বাংলাদেশের পক্ষে সমর্থন আদায়ের অব্যাহত তৎপরতা চালিয়ে গেছেন। উদ্দীপকে রিফাতের বাবা আমেরিকায় বসবাস করেও কয়েকজন বন্ধুবান্ধব মিলে দেশে যুদ্ধকালীন অর্থ সংগ্রহ করে নিজ দেশকে সাহায্য-সহযোগিতা করেন। বাংলাদেশের মুক্তিযুদ্ধে এ শ্রেণিটি মূলত প্রবাসী বাংলাদেশিদেরকেই নির্দেশ করে, যারা বিদেশের মাটিতে থেকেও দেশের ক্রান্তিকালে নিরলস কাজ করে গেছেন।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত সরকার অর্থাৎ মুজিবনগর সরকার মুক্তিযুদ্ধকে সুষ্ঠুভাবে পরিচালনা এবং বিশ্বজনমত গঠনে গুরুত্বপূর্ণ ভূমিকা পালন করে। ১৯৭১ সালের ১০ই এপ্রিল বঙ্গবন্ধু শেখ মুজিবুর রহমানকে প্রধান করে মুজিবনগর সরকার গঠিত হয়। এ সরকার পাকিস্তান সেনাবাহিনী, পুলিশ ও সীমান্তরক্ষী ইপিআর (পরে বিডিআর ও বর্তমানে বিজিবি) বাহিনীতে কর্মরত বাঙালি সদস্য এবং দেশের মুক্তিকামী সাধারণ মানুষকে নিয়ে মুক্তিবাহিনী গঠন করে। যুদ্ধ পরিচালনার সুবিধার্থে এ সরকার দেশকে ১১ টি সেক্টর ও সাব সেক্টরে ভাগ করে। এছাড়া বেশ কয়েকজন জ্যেষ্ঠ সেনা কর্মকর্তাদের নেতৃত্বে তিনটি বিশেষ ফোর্স বা বাহিনী গঠন করা হয়। এছাড়া মুজিবনগর সরকারের আহ্বানে প্রতিবেশী দেশ ভারত বাংলাদেশের স্বাধীনতা যুদ্ধে সর্বাত্মক সমর্থন দেয় এবং মুক্তিযোদ্ধাদের প্রশিক্ষণ ও অস্ত্র সরবরাহের ব্যবস্থা করে। এছাড়া মুজিবনগর সরকার বিশ্বের বিভিন্ন দেশের রাজধানীসহ গুরুত্বপূর্ণ শহরে (যেমন- দিল্লি, লন্ডন, নিউইয়র্ক, ওয়াশিংটন, স্টকহোম) কূটনীতিকদের পাঠায়। বিদেশের মিশন থেকে প্রবাসী বাংলাদেশ সরকারের পক্ষে প্রচারণা চালিয়ে সমর্থন আদায়ের চেষ্টা করা হয়। এজন্য বিচারপতি আবু সাঈদ চৌধুরীকে সরকারের বিশেষ দূত হিসেবে নিয়োগ দেয়া হয়। তিনি ইউরোপ ও মার্কিন যুক্তরাষ্ট্রে বাংলাদেশের স্বাধীনতার পক্ষে বিশ্ব নেতৃত্ব ও সাধারণ জনগণের সমর্থন আদায়ের জন্য কাজ করেন। মুজিবনগর সরকারের এসব রাজনৈতিক, সামরিক ও কূটনৈতিক তৎপরতার ফলে বিশ্বের বিভিন্ন দেশে মুক্তিযুদ্ধের অনুকূলে জনমত তৈরি হয়। মূলত মুজিবনগর সরকারের সুদক্ষ পরিচালনার মাধ্যমেই দীর্ঘ নয় মাস রক্তক্ষয়ী যুদ্ধের মধ্য দিয়ে বাংলাদেশ চূড়ান্ত বিজয় অর্জন করে। উপরের আলোচনার পরিপ্রেক্ষিতে বলা যায়, মুজিবনগর সরকার বাংলাদেশের স্বাধীনতা অর্জনে গুরুত্বপূর্ণ ভূমিকা পালন করে।"
        }
      ]
    },
    {
      "number": "2",
      "uddipok": "ঘটনা-১: বিদ্যালয়ে 'স্বাধীনতা দিবস' উদযাপনের দিন কালাম স্যার বক্তৃতা দিতে যেয়ে বলেন, পঞ্চাশের দশকে পূর্ব বাংলায় একটি নির্বাচন অনুষ্ঠিত হয়। এতে চারটি দল সম্মিলিতভাবে অংশগ্রহণ করে। ঘটনা-২: জনাব মামুন ১৬ই ডিসেম্বর তারিখের দৈনিক পত্রিকা পড়ে জানতে পারেন যে, পূর্ববাংলায় এক ব্যক্তির এক ভোটের ভিত্তিতে একটি নির্বাচন অনুষ্ঠিত হয়। এতে পূর্ববাংলার প্রধান রাজনৈতিক দল বিপুল ভোটে বিজয় অর্জন করে।",
      "tag": "BB 24",
      "sub_questions": [
        {
          "label": "ক",
          "question": "",
          "explanation": "উনসত্তরের গণঅভ্যুত্থান হলো পাকিস্তান রাষ্ট্রের বিরুদ্ধে পূর্ব পাকিস্তানের জনগণের স্বতঃস্ফূর্ত অংশগ্রহণে ১৯৬৯ সালে সংঘটিত সবচেয়ে গুরুত্বপূর্ণ আন্দোলন।"
        },
        {
          "label": "খ",
          "question": "",
          "explanation": "ছয় দফা দাবিতে বাঙালির সামাজিক, অর্থনৈতিক ও রাজনৈতিক মুক্তির কথা উল্লেখ থাকায় একে বাঙালির মুক্তির সনদ বলা হয়। ১৯৬৬ সালের ৫-৬ই ফেব্রুয়ারি লাহোরে অনুষ্ঠিত বিরোধী দলসমূহের এক সম্মেলনে আওয়ামী লীগের তৎকালীন সাধারণ সম্পাদক বঙ্গবন্ধু শেখ মুজিবুর রহমান ৬ দফা দাবি তুলে ধরেন। পাকিস্তানি শাসকগোষ্ঠীর বৈষম্যমূলক আচরণের বিরুদ্ধে ছয় দফা কর্মসূচি ছিল প্রথম বলিষ্ঠ প্রতিবাদ। এতে বাঙালির চরম প্রত্যাশিত স্বায়ত্তশাসনের জোর দাবি উত্থাপন করা হয়। এতে প্রত্যক্ষভাবে স্বাধীনতার কথা বলা না হলেও এ কর্মসূচি বাঙালিকে স্বাধীনতার মন্ত্রে উজ্জীবিত করে। এ কারণেই ৬ দফাকে পূর্ব বাংলার মুক্তির সনদ বলা হয়।"
        },
        {
          "label": "গ",
          "question": "",
          "explanation": "ঘটনা-১ এর নির্বাচনের সাথে পাকিস্তান আমলের ১৯৫৪ সালের পূর্ব বাংলার প্রাদেশিক পরিষদের নির্বাচনের সাদৃশ্য রয়েছে। ১৯৪৭ সালে পাকিস্তান রাষ্ট্র প্রতিষ্ঠার পর থেকেই পূর্ব বাংলার (পূর্ব পাকিস্তান) ওপর পশ্চিম পাকিস্তানি শাসকগোষ্ঠী রাজনৈতিক, অর্থনৈতিক, প্রশাসনিকসহ সব ক্ষেত্রে বৈষম্য আরোপ করতে থাকে। বাঙালিরা সর্বক্ষেত্রে বঞ্চিত হতে থাকে। এমন প্রেক্ষাপটে পূর্ব পাকিস্তানে প্রাদেশিক নির্বাচনের আয়োজন করা হয়। নির্বাচনকে সামনে রেখে ক্ষমতাসীন অগণতান্ত্রিক ও দুর্নীতিপরায়ণ মুসলিম লীগকে পরাস্ত করার লক্ষ্যে আওয়ামী লীগ, কৃষক শ্রমিক পার্টি, নেজামে ইসলাম, বামপন্থী গণতন্ত্রী দল এবং খিলাফত-ই- রব্বানী পার্টি এই ৫টি দল নিয়ে যুক্তফ্রন্ট গঠন করা হয়। ১৯৫৪ সালের মার্চ মাসে প্রাদেশিক নির্বাচন অনুষ্ঠিত হয়। এতে যুক্তফ্রন্ট ২৩৭টি মুসলিম আসনের মধ্যে ২২৩টি আসনেই জয়লাভ করে। মুসলিম লীগের শোচনীয় পরাজয় ঘটে। ১৯৫৪ সালের ৩রা এপ্রিল যুক্তফ্রন্ট সরকার গঠন করে। কিন্তু পশ্চিম পাকিস্তানি শাসকগোষ্ঠী চক্রান্ত করে যুক্তফ্রন্ট সরকারকে মাত্র ৫৬ দিনের মাথায় বরখাস্ত করে। উদ্দীপকে ঘটনা-১ এ কালাম স্যারের বক্তৃতায় ১৯৫৪ সালের পূর্ব বাংলার প্রাদেশিক পরিষদের নির্বাচনে ৫টি দলের সমন্বয়ে যুক্তফ্রন্ট গঠনের বিষয়টিই প্রতিফলিত হয়েছে। এ নির্বাচনে পূর্ব বাংলার জনগণ যুক্তফ্রন্টকে অকুণ্ঠ সমর্থন জানিয়েছিল এবং পশ্চিম পাকিস্তানিদের কর্তৃত্ব ও প্রভাব থেকে মুক্ত হবার রায় প্রদান করেছিল।"
        },
        {
          "label": "ঘ",
          "question": "",
          "explanation": "বাংলাদেশের অভ্যুদয়ের পিছনে ঘটনা-২ অর্থাৎ ১৯৭০ সালের নির্বাচনের প্রভাব ছিল বাংলাদেশের অভ্যুদয়ের পিছনে সবচেয়ে গুরুত্বপূর্ণ। ১৯৭০ সালের সাধারণ নির্বাচন বঙ্গবন্ধুর নেতৃত্বে আওয়ামী লীগ নিরঙ্কুশ সংখ্যাগরিষ্ঠতা অর্জন করে। ১৯৭০ সালের ডিসেম্বরে জাতীয় এবং প্রাদেশিক পরিষদ নির্বাচনে আওয়ামী লীগকে পূর্ব বাংলার মানুষ ব্যালট বিপ্লবের মাধ্যমে জয়ী করে। ফলে ৬ দফা এবং ১১ দফার প্রতি জনগণের অকুন্ঠ সমর্থনের বিষয়টি স্পষ্ট হয়ে যায়। রাজনৈতিক বিজয় ঘটে বাঙালি জাতীয়তাবাদের। অন্যদিকে পাকিস্তানি সামরিক সরকার ও স্বার্থান্বেষী মহলের জন্য এটি ছিল বিরাট পরাজয়। তারা বাঙালিদের হাতে ক্ষমতা হস্তান্তরের বিরোধিতা ও ষড়যন্ত্র করতে থাকে। এ পরিস্থিতিতে পূর্ব পাকিস্তানের জনগণ পশ্চিম পাকিস্তানের কর্তৃত্বের বিরুদ্ধে দৃঢ়ভাবে অবস্থান গ্রহণ করে যার বহিঃপ্রকাশ ঘটে ১৯৭১ সালের মুক্তিযুদ্ধের মাধ্যমে। উদ্দীপকে ঘটনা-২ এ বর্ণিত জনাব মামুনের জানতে পারা নির্বাচনটি ১৯৭০ সালের জাতীয় ও প্রাদেশিক পরিষদের নির্বাচনকে নির্দেশ করে। এ নির্বাচন এক ব্যক্তির এক ভোটের ভিত্তিতে অনুষ্ঠিত হয় এবং আওয়ামী লীগ এককভাবে সরকার গঠন করতে সংখ্যাগরিষ্ঠতা অর্জন করে। স্বাধীন- সার্বভৌম বাংলাদেশ রাষ্ট্রের অভ্যুদয়ের পিছনে এ নির্বাচনের প্রভাব ব্যাপক। উপরের আলোচনা থেকে বলা যায়, ১৯৭০ সালের নির্বাচনের মাধ্যমে বাংলাদেশ নামক জাতিরাষ্ট্রের গতিপথ তৈরি হয় এবং মুক্তিযুদ্ধের মাধ্যমে স্বাধীন সার্বভৌম বাংলাদেশ রাষ্ট্রের অভ্যুদয় ঘটে।"
        }
      ]
    },
    {
      "number": "3",
      "uddipok": "",
      "tag": "BB 24",
      "sub_questions": [
        {
          "label": "ক",
          "question": "",
          "explanation": "লীগ অব নেশনস্ হলো আন্তর্জাতিক শান্তি প্রতিষ্ঠার লক্ষ্যে ১৯২০ সালে গঠিত একটি সংগঠন।"
        },
        {
          "label": "খ",
          "question": "",
          "explanation": "FAO হলো জাতিসংঘের খাদ্য এবং কৃষি সংস্থা যার পূর্ণরূপ Food and Agriculture Organization. FAO জাতিসংঘের একটি গুরুত্বপূর্ণ অঙ্গসংস্থা। ক্ষুধা ও অপুষ্টি দূরীকরণের মাধ্যমে বিশ্বে খাদ্য নিরাপত্তা ব্যবস্থা গড়ে তোলা, কৃষি উৎপাদন বৃদ্ধি এবং জনগণের জীবনমান উন্নয়নের লক্ষ্যে জাতিসংঘের এ অঙ্গসংস্থাটি গঠিত হয়েছে। বাংলাদেশহ পৃথিবীর বিভিন্ন উন্নয়নশীল দেশে বিশাল জনগোষ্ঠীর খাদ্য নিশ্চিত করার জন্য FAO কাজ করছে।"
        },
        {
          "label": "গ",
          "question": "",
          "explanation": "চিত্র- দ্বারা নির্দেশিত সনদটি হলো- 'সিডও সনদ'। সিডও সনদ হলো নারীর প্রতি সকল প্রকার বৈষম্য বিলোপ ও নারীর অধিকার বাস্তবায়নের একটি পূর্ণাঙ্গ দলিল, যা জাতিসংঘ কর্তৃক প্রণীত হয়েছে। নারী ও পুরুষের সমতার নীতির ওপর ভিত্তি করে সিডও সনদ' তৈরি। নারীর মানবাধিকারের বিষয়টিও এখানে উঠে এসেছে। আইনগত পদ্ধতিতে এই অধিকারগুলো সনদভুক্ত করায় সমর্থনকারী দেশগুলো এটি মেনে চলতে বাধ্য। এই সনদে স্বীকার করা হয় যে, বিভিন্ন দেশে নারীর কিছু আইনগত অধিকার থাকলেও অনেক দেশের রাষ্ট্রীয় আইনে এবং সমাজে নারী-পুরুষ বৈষম্য রয়ে গেছে। এসব বৈষম্যের কারণে অর্থনৈতিক ও সামাজিক কার্যক্রমে নারীর প্রবেশাধিকার খর্ব হয়। এ সনদে ৩০টি ধারা আছে। এর প্রথম ১৬টি ধারা নারীর প্রতি কত প্রকার বৈষম্য আছে তা বিশ্লেষণ করে। পরের ১৪টি ধারা ব‍্যাখ্যা করে এ বৈষম্যগুলো কীভাবে বিলোপ করা যায়। বাংলাদেশসহ বিশ্বের মোট ১৩২টি দেশ সনদটি সমর্থন করেছে। উদ্দীপকে চিত্র-A তে সিডও সনদটির বেশকিছু বৈশিষ্ট্য লক্ষ করা যায়। নারী ও পুরুষের সমতার নীতি, সমর্থনকারী দেশগুলোর নিয়ম মেনে চলা এবং ৩০টি ধারা প্রভৃতি সিডও সনদের বৈশিষ্ট্যের অনুরূপ। তাই বলা যায়, চিত্র-A সিডও সনদকে নির্দেশ করে যা নারী অধিকারের পূর্ণাঙ্গ দলিল হিসেবে স্বীকৃত।"
        },
        {
          "label": "ঘ",
          "question": "",
          "explanation": "চিত্র-B এর সাফল্যগুলো অর্থাৎ জাতিসংঘে বাংলাদেশী সৈন্যদের কার্যক্রম বিশ্বে বাংলাদেশের ভাবমূর্তি উজ্জ্বল করেছে। বাংলাদেশ সর্বপ্রথম ১৯৮৮ সালে জাতিসংঘ শান্তিরক্ষা মিশনে সেনা প্রেরণের মাধ্যমে অংশগ্রহণ করে। জাতিসংঘের শান্তিরক্ষা মিশনে শুধু বাংলাদেশ সেনাবাহিনী নয়, বাংলাদেশ পুলিশ বাহিনীও নিয়োজিত আছে। আফ্রিকার দেশগুলোতে তারা অভূতপূর্ব সাফল্য লাভ করেছে। তারা সেখানে সশস্ত্র গেরিলা গোষ্ঠীগুলোর মাঝে দাঁড়িয়ে অস্ত্রবিরতি পর্যবেক্ষণ, আশ্রয়শিবির রক্ষণাবেক্ষণ প্রভৃতি দায়িত্ব পালন করছে। এছাড়া তারা ওই অঞ্চলের মানুষের স্বাস্থ্য সুরক্ষার জন্য চিকিৎসা সেবা প্রদান করছে। তাদের অবদানের স্বীকৃতিস্বরূপ সিয়েরালিওন 'বাংলা'কে সে দেশের দ্বিতীয় রাষ্ট্রভাষা হিসেবে ঘোষণা করেছে। আইভরি কোস্টে একটি ব্যস্ততম সড়কের নামকরণ করা হয়েছে 'বাংলাদেশ সড়ক।' এভাবে বাংলাদেশ বিশ্বব্যাপী পরিচিতি পেয়েছে। বিশ্বব্যাপী শান্তি প্রতিষ্ঠার লক্ষ্যে জাতিসংঘ বিশ্বের বিভিন্ন প্রান্তে নানা মিশন পরিচালনা করছে। এসব মিশনে বর্তমানে বাংলাদেশের ১১০০০ এর বেশি সৈন্য কাজ করে যাচ্ছে। দায়িত্ব ও কর্তব্য পালন করতে গিয়ে এ পর্যন্ত ১৩৪ জন সৈন্য নিহত হয়েছেন। বিশ্বে শান্তি ও স্থিতিশীলতা রক্ষায় বাংলাদেশি সৈন্যদের অংশগ্রহণ অত্যন্ত প্রশংসনীয়। জাতিসংঘের শান্তিরক্ষী মিশনের মাধ্যমে দেশের মর্যাদা ও গৌরব বৃদ্ধি করেছে বাংলাদেশের সৈন্যরা। পরিশেষে বলা যায়, বিশ্বশান্তি প্রতিষ্ঠায় বহুমুখী দায়িত্ব পালনের মাধ্যমে বাংলাদেশের সৈন্যরা জাতিসংঘে গুরুত্বপূর্ণ অবদান রাখছে পাশাপাশি বিশ্বে বাংলাদেশের ভাবমূর্তি উজ্জ্বল করছে।"
        }
      ]
    },
    {
      "number": "4",
      "uddipok": "দৃশ্যপট-১: জনাব 'X' একজন বিজ্ঞানের গবেষক। তিনি তার দক্ষতা ও সৃজনশীলতা দিয়ে পরিবেশবান্ধব যানবাহন উদ্ভাবন করেন। দৃশ্যপট-২: জনাব 'Y' কয়েকটি কারখানার মালিক। তিনি ইচ্ছামতো তার ব্যবসা পরিচালনা করেন। এখানে সরকার কোনো হস্তক্ষেপ করে না। তার বন্ধু 'S' একটি সরকারি কোম্পানিতে চাকরি করেন। তাকে সরকারের নিয়ম নীতি কঠোরভাবে পালন করতে হয়।",
      "tag": "BB 24",
      "sub_questions": [
        {
          "label": "ক",
          "question": "",
          "explanation": "কোনো দ্রব্যের অভাব পূরণের ক্ষমতাকে উপযোগ বলে।"
        },
        {
          "label": "খ",
          "question": "",
          "explanation": "রাষ্ট্রের জনগণের সার্বিক উন্নয়ন ও কল্যাণের জন্য জাতীয় সম্পদ ব্যবহার করা হয় বলে একে সংরক্ষণ করা জরুরি। দেশের সব নাগরিকের ব্যক্তিগত সম্পদ এবং সমাজের সমষ্টিগত সম্পদকে একত্রে জাতীয় সম্পদ বলা হয়। রাষ্ট্র, সমাজ ও নাগরিকের নিজ স্বার্থে জাতীয় সম্পদ সংরক্ষণ করা দরকার। কারণ এই জাতীয় সম্পদ ব্যবহার করেই নাগরিকদের বিভিন্ন সমস্যার সমাধান এবং চাহিদা পূরণ করা হয়।"
        },
        {
          "label": "গ",
          "question": "দৃশ্যপট-১ এর সম্পদটি কোন ধরনের? ব্যাখ্যা করো।",
          "explanation": "দৃশ্যপট-১ এ ব্যক্তিগত ও জাতীয় সম্পদের কথা প্রতিফলিত হয়েছে। রাষ্ট্রের সব নাগরিকের ব্যক্তিগত এবং সমষ্টিগত সম্পদকে একত্রে জাতীয় সম্পদ বলে। ব্যক্তির, নিজের জায়গা-জমি, বাড়িঘর, কলকারখানা, দ্রব্যসামগ্রী ইত্যাদি ব্যক্তিগত সম্পদের অন্তর্ভুক্ত। এসবের পাশাপাশি ব্যক্তি নিজের প্রতিভা ও দক্ষতা ব্যবহার করে যে সম্পদ সৃষ্টি করতে পারেন তা একান্ত ব্যক্তিগত সম্পদের অন্তর্ভুক্ত হবে। তবে নাগরিকের গুণবাচক বৈশিষ্ট্য যেমন- কর্মদক্ষতা, উদ্ভাবনী শক্তি, প্রযুক্তিগত জ্ঞান এসব জাতীয় সম্পদ। উদ্দীপকের জনাব 'X' এর দক্ষতা ও সৃজনশীলতা দিয়ে পরিবেশবান্ধব যানবাহন উদ্ভাবন একাধারে একান্ত ব্যক্তিগত ও জাতীয় সম্পদের অন্তর্ভুক্ত। কারণ রাষ্ট্রের সব নাগরিকের ব্যক্তিগত, একান্ত ব্যক্তিগত সম্পদ ও সমষ্টিগত সম্পদকে একত্রে জাতীয় সম্পদ বলা হয়।"
        },
        {
          "label": "ঘ",
          "question": "দৃশ্যপট-২ এর অর্থব্যবস্থাগুলোর উভয় অর্থব্যবস্থাই কি তোমার দেশে প্রচলিত? যুক্তিসহ উত্তর দাও।",
          "explanation": "না, দৃশ্যপট-২ এর অর্থব্যবস্থাগুলোর কোনো অর্থব্যবস্থাই আমার দেশে প্রচলিত নয়। বরং আমার দেশে ধনতান্ত্রিক ও সমাজতান্ত্রিক অর্থব্যবস্থার সমন্বয়ে গড়ে ওঠা মিশ্র অর্থব্যস্থা প্রচলিত আছে। মিশ্র অর্থব্যবস্থায় ব্যক্তি মালিকানা ও ব্যক্তি উদ্যোগের পাশাপাশি কিছু কিছু খাতে সম্পূর্ণ বা আংশিক সরকারি মালিকানা, উদ্যোগ ও নিয়ন্ত্রণ কার্যকর থাকে। এ ব্যবস্থায় দ্রব্য উৎপাদন, বিনিয়োগ ও ভোগের ক্ষেত্রে ব্যক্তি মালিকানার স্বীকৃতি রয়েছে যা ধনতান্ত্রিক অর্থনীতির বৈশিষ্ট্য। সেইসাথে জনসাধারণের জন্য অত্যাবশ্যকীয় দ্রব্য ও সেবা, যেমন- যোগাযোগ ব্যবস্থা, চিকিৎসা, শিক্ষা ইত্যাদি সরকারি নিয়ন্ত্রণে পরিচালিত হয় যা সমাজতান্ত্রিক অর্থব্যবস্থার বৈশিষ্ট্য। মিশ্র অর্থব্যবস্থার এই দিকগুলো উদ্দীপকের 'দৃশ্যপট-২' দেশের সাথে সাদৃশ্যপূর্ণ। বাংলাদেশে উদ্দীপকের 'দৃশ্যপট-২' দেশের মতো মিশ্র অর্থব্যবস্থা বিদ্যমান। এ দেশে প্রধান প্রধান শিল্প, ব্যবসা প্রতিষ্ঠান, আর্থিক প্রতিষ্ঠান ইত্যাদি রাষ্ট্রায়ত্ত খাতের অন্তর্ভুক্ত। আবার সাম্প্রতিক সময়ে বেসরকারি খাত ক্রমশ সম্প্রসারিত হচ্ছে। ফলে উৎপাদনের জন্য প্রয়োজনীয় মূলধন বা পুঁজির বেশিরভাগই অভ্যন্তরীণ উৎস থেকে সংগৃহীত হয়। এক্ষেত্রে বৈদেশিক ঋণ, সাহায্য, অনুদান, ব্যক্তিগত পুঁজি প্রভৃতি গুরুত্বপূর্ণ ভূমিকা পালন করে। ফলে দেখা যায়, দেশে উৎপাদন ও বণ্টন প্রক্রিয়ায় সরকারি ও বেসরকারি খাতের সহাবস্থান রয়েছে। আবার মিশ্র অর্থব্যবস্থায় ভোক্তা দ্রব্য ক্রয়-বিক্রয় ও ভোগের ক্ষেত্রে অবাধ স্বাধীনতা লাভ করে। তবে সরকার চাইলে দ্রব্যের দামের ওপর প্রভাব বিস্তার করতে পারে। বাংলাদেশে দ্রব্য উৎপাদন ও ভোগের ক্ষেত্রেও এ চিত্র লক্ষ করা যায়। উপরের আলোচনা থেকে তাই বলা যায়, দৃশ্যপট-২ এ নির্দেশিত অর্থ ব্যবস্থাগুলোর কোনটিই বাংলাদেশে এককভাবে প্রচলিত নয়। বাংলাদেশে মিশ্র অর্থব্যবস্থার প্রচলন লক্ষণীয়।"
        }
      ]
    },
    {
      "number": "5",
      "uddipok": "",
      "tag": "BB 24",
      "sub_questions": [
        {
          "label": "ক",
          "question": "অংশীজন কারা?",
          "explanation": "উন্নয়নের সুফল ভোগকারী গোষ্ঠীরা অংশীজন।"
        },
        {
          "label": "খ",
          "question": "বিশুদ্ধ পানি ও সুষ্ঠু পয়ঃনিষ্কাশন ব্যবস্থা প্রয়োজন কেন? ব্যাখ্যা করো।",
          "explanation": "এসডিজি এর অভীষ্টসমূহের মধ্যে বিশুদ্ধ পানি ও সুষ্ঠু পয়ঃনিষ্কাশন ব্যবস্থা অন্যতম। বিশুদ্ধ পানি ও সুষ্ঠু পয়ঃনিষ্কাশন ব্যবস্থা এসডিজির ৬ষ্ঠ অভীষ্ট। গ্রাম ও শহরে বিশুদ্ধ পানি ও সুষ্ঠু পয়ঃনিষ্কাশনের ব্যবস্থা করা গেলে ভালোভাবে বেঁচে থাকার পরিবেশ তৈরি হবে। সুখী ও সমৃদ্ধ জীবনযাপনের পরিবেশ তৈরি হবে। এক্ষেত্রে সার্বিক ক্ষমতা অর্জনে সরকারের পাশাপাশি সকলকে এগিয়ে আসতে হবে।"
        },
        {
          "label": "গ",
          "question": "'A' SDG-এর কোন অভীষ্টটি নির্দেশ করছে? ব্যাখ্যা করো।",
          "explanation": "উদ্দীপকে 'A' দ্বারা দরিদ্র মানুষের হার ৪০% থেকে নিচে নামিয়ে আনার মাধ্যমে এসডিজির ১নং অভীষ্ট দারিদ্র্য বিলোপকে নির্দেশ করছে। একটি দেশকে উন্নয়নের শিখরে পৌঁছাতে হলে দেশের সামগ্রিক উন্নয়নের কথা ভাবতে হবে। টেকসই উন্নয়ন নিশ্চিত করতে এসডিজির ১৭টি অভীষ্ট নির্ধারণ করা হয়েছে। এতে অর্থনৈতিক, সামাজিক ও পরিবেশগত উন্নয়ন এই ৩টি প্রধান বৈশিষ্ট্যকে সমন্বয় করা হয়েছে। এসডিজি মূলত মানুষ ও পৃথিবীর সমৃদ্ধি নিশ্চিতকরণের একটি মহাপরিকল্পনা। টেকসই উন্নয়নের সবচেয়ে বড় চ্যালেঞ্জ দরিদ্রতা। পৃথিবী জুড়ে দরিদ্র জনগোষ্ঠীর সংখ্যা কমানো না গেলে অসম উন্নয়ন ঘটবে। আর অসম উন্নয়ন টেকসই উন্নয়নের পথে বাধাস্বরূপ। তাই বলা যায়, এসডিজি অর্জনের লক্ষ্যে সকল চ্যালেঞ্জ মোকাবিলা করে দরিদ্র মানুষের সংখ্যার হার নামিয়ে আনতে হবে।"
        },
        {
          "label": "ঘ",
          "question": "'B' ও 'C' চিহ্নিত স্থানের অভীষ্টগুলো অর্জিত হলেই বাংলাদেশে ২০৩০ সালের মধ্যে প্রত্যাশিত উন্নয়ন অভীষ্ট অর্জন সম্ভব হবে কি? তোমার মতামত দাও।",
          "explanation": "এসডিজির ১৭টি অভীষ্টের মধ্যে 'B' দ্বারা গুণগত শিক্ষা এবং 'C' দ্বারা শিল্প, উদ্ভাবন ও অবকাঠামো খাতে উৎপাদনের অভীষ্টকে নির্দেশ করা হয়েছে। এ দুটি অভীষ্ট অর্জিত হলেই বাংলাদেশ ২০৩০ সালের মধ্যে প্রত্যাশিত উন্নয়ন অভীষ্ট অর্জনে সক্ষম হবে না। টেকসই উন্নয়ন নিশ্চিতকরণে গুণগত শিক্ষা ও শিল্প, উদ্ভাবন ও অবকাঠামো খাতে উন্নয়নের ভূমিকা অপরিসীম। তবে টেকসই উন্নয়নের জন্য এ দুটি অভীষ্ট অর্জনের পাশাপাশি দারিদ্র্য বিলোপ, ক্ষুধা মুক্তি, সুস্বাস্থ্য ও কল্যাণ, জেন্ডার সমতা অর্জন নারীর ক্ষমতায়ন, নিরাপদ পানি ও পয়ঃনিষ্কাশন, সাশ্রয়ী ও দূষণমুক্ত জ্বালানি, পরিমিত ভোগ ও টেকসই উৎপাদন, জলবায়ুর নেতিবাচক প্রভাব রোধে জরুরি পদক্ষেপ গ্রহণ তথা এসডিজির ১৭টি অভীষ্টই সমানভাবে গুরুত্বপূর্ণ। কেননা টেকসই উন্নয়ন হলো অর্থনৈতিক, সামাজিক ও পরিবেশের সমন্বিত উন্নয়ন। উন্নয়ন টেকসই করতে টেকসই উন্নয়ন অভীষ্টের (এসডিজি) লক্ষ্য দেশ থেকে সব ধরনের দারিদ্র্য দূরীকরণ করতে হবে। সেই সাথে খাদ্য নিরাপত্তা ও টেকসই কৃষি উন্নয়ন নিশ্চিত করে ক্ষুধামুক্ত পৃথিবী গড়ে তুলতে হবে। স্বাস্থ্যকর জীবন নিশ্চিত করাসহ সব বয়সী মানুষের জন্য সমৃদ্ধ জীবনের প্রণোদনা প্রদান করতে হবে। সবাইকে অন্তর্ভুক্ত করে ন্যায্য ও মানসম্মত শিক্ষা এবং সবার জন্য আজীবন শেখার সুযোগ সৃষ্টি করতে হবে। সবার জন্য পানি ও স্যানিটেশন সহজলভ্য এবং এর টেকসই ব্যবস্থাপনা নিশ্চিত করতে হবে। সাগর, মহাসাগর ও সমুদ্র সম্পদের টেকসই উন্নয়ন এবং ব্যবহার নিশ্চিত করতে হবে। এছাড়া টেকসই উন্নয়নে বৈশ্বিক অংশীদারিত্ব সৃষ্টি করতে হবে। পরিবেশে বলা যায়, এসজিডি অর্জনে বাংলাদেশ উপরোক্ত চ্যালেঞ্জগুলো মোকাবিলা করতে পারলে ২০৩০ সালের মধ্যে প্রত্যাশিত উন্নয়ন অভীষ্ট অর্জন সম্ভব হবে।"
        }
      ]
    },
    {
      "number": "6",
      "uddipok": "",
      "tag": "BB 24",
      "sub_questions": [
        {
          "label": "ক",
          "question": "স্থানীয় স্বায়ত্তশাসন কী?",
          "explanation": "স্থানীয় স্বায়ত্তশাসন বলতে নির্দিষ্ট এলাকাভিত্তিক জনগণের স্বশাসনকে বোঝায়।"
        },
        {
          "label": "খ",
          "question": "সিটি কর্পোরেশন গঠন করা হয়েছে কেন? ব্যাখ্যা করো।",
          "explanation": "শহর ও নগরজীবনের নানাবিধ সমস্যার সমাধান, নাগরিক সুবিধা বৃদ্ধি এবং শহরের সার্বিক উন্নয়নের জন্য সিটি কর্পোরেশন গঠন করা হয়েছে। বর্তমানে দেশে ১২টি সিটি কর্পোরেশন রয়েছে। গণতান্ত্রিক রাষ্ট্র হিসেবে জনগণের জীবনধারা উন্নত করার লক্ষ্য এ প্রতিষ্ঠানটি কাজ করে যাচ্ছে। বড় শহরগুলোতে পানীয় জলের ব্যবস্থা, পয়ঃনিষ্কাশন, ময়লা-আবর্জনা অপসারণ ও বর্জ্য ব্যবস্থাপনাসহ বিভিন্ন ধরনের জনকল্যাণমূলক কাজের জন্য সিটি কর্পোরেশন গঠিত হয়েছে।"
        },
        {
          "label": "গ",
          "question": "উদ্দীপকের 'Y' সরকারের কোন বিভাগকে নির্দেশ করেছে? ব্যাখ্যা করো।",
          "explanation": "উদ্দীপকের 'Z' বিভাগটি দ্বারা আইন বিভাগ এবং 'X' দ্বারা শাসন বিভাগকে বোঝানো হয়েছে। অর্থাৎ আইন বিভাগ শাসন বিভাগকে নিয়ন্ত্রণ করে- উক্তিটি যথার্থ। আইন বিভাগ ও শাসন বিভাগ সরকারের দুটি গুরুত্বপূর্ণ অঙ্গ। আইন বিভাগ গঠিত হয় নির্বাচিত জনপ্রতিনিধিদের নিয়ে। আইন বিভাগের প্রধান কাজ হলো আইন প্রণয়ন এবং প্রয়োজনে প্রচলিত আইনের সংশোধন করা। উদ্দীপকে বাস চালকদের শাস্তি যাবজ্জীবনের পরিবর্তে মৃত্যুদণ্ডাদেশ করার মাধ্যমে আইন বিভাগের কাজের প্রমাণ পাওয়া যায়, অপরদিকে দুর্ঘটনা কবলিত বাস চালককে থানায় ধরে আনার ঘটনায় শাসন বিভাগের কাজের প্রমাণ পাওয়া যায়। শাসন বিভাগের কাজ হলো আইন বিভাগ কর্তৃক জারিকৃত আইনের প্রয়োগ করা। রাষ্ট্রপ্রধান থেকে শুরু করে মন্ত্রিসভা, আমলা, আইনশৃঙ্খলা বাহিনী এমনকি গ্রাম্য চৌকিদারসহ সর্বস্তরের প্রশাসনিক কর্মকর্তা নিয়ে শাসন বিভাগ গঠিত। রাষ্ট্রের সার্বিক প্রশাসনিক কাজ পরিচালনার দায়িত্ব ন্যস্ত থাকে শাসন বিভাগের ওপর। এক্ষেত্রে শাসন বিভাগ যেন স্বৈরাচারী মনোভাব অবলম্বন করতে না পারে তাই আইন বিভাগ শাসন বিভাগকে নিয়ন্ত্রণ করে। সংসদে জবাবদিহিতা নিশ্চিত করা, প্রশ্ন জিজ্ঞাসার মাধ্যমে শাসন বিভাগের কাজের মান ও যৌক্তিকতা যাচাই করে আইন বিভাগ শাসন বিভাগকে নিয়ন্ত্রণ করে। ফলে শাসন বিভাগ স্বেচ্ছাচারী হতে পারে না। প্রধানমন্ত্রী ও মন্ত্রিসভাসহ সমস্ত শাসন বিভাগকে শাসন সংক্রান্ত কাজে আইনসভার কাছে দায়ী থাকতে হয়। সংসদীয় সরকার ব্যবস্থায় মন্ত্রিসভা আইনসভার আস্থা হারালে পদত্যাগ করতে বাধ্য হয়। সুতরাং উপরোক্ত আলোচনার শেষে বলা যায়, আইন বিভাগ শাসন বিভাগকে নিয়ন্ত্রণের মাধ্যমে সুশাসন ও জবাবদিহিতা নিশ্চিত করে।"
        },
        {
          "label": "ঘ",
          "question": "'Z' বিভাগটি 'X' বিভাগকে নিয়ন্ত্রণ করে- মতামত দাও।",
          "explanation": "উদ্দীপকের 'Z' বিভাগটি দ্বারা আইন বিভাগ এবং 'X' দ্বারা শাসন বিভাগকে বোঝানো হয়েছে। অর্থাৎ আইন বিভাগ শাসন বিভাগকে নিয়ন্ত্রণ করে- উক্তিটি যথার্থ। আইন বিভাগ ও শাসন বিভাগ সরকারের দুটি গুরুত্বপূর্ণ অঙ্গ। আইন বিভাগ গঠিত হয় নির্বাচিত জনপ্রতিনিধিদের নিয়ে। আইন বিভাগের প্রধান কাজ হলো আইন প্রণয়ন এবং প্রয়োজনে প্রচলিত আইনের সংশোধন করা। উদ্দীপকে বাস চালকদের শাস্তি যাবজ্জীবনের পরিবর্তে মৃত্যুদণ্ডাদেশ করার মাধ্যমে আইন বিভাগের কাজের প্রমাণ পাওয়া যায়, অপরদিকে দুর্ঘটনা কবলিত বাস চালককে থানায় ধরে আনার ঘটনায় শাসন বিভাগের কাজের প্রমাণ পাওয়া যায়। শাসন বিভাগের কাজ হলো আইন বিভাগ কর্তৃক জারিকৃত আইনের প্রয়োগ করা। রাষ্ট্রপ্রধান থেকে শুরু করে মন্ত্রিসভা, আমলা, আইনশৃঙ্খলা বাহিনী এমনকি গ্রাম্য চৌকিদারসহ সর্বস্তরের প্রশাসনিক কর্মকর্তা নিয়ে শাসন বিভাগ গঠিত। রাষ্ট্রের সার্বিক প্রশাসনিক কাজ পরিচালনার দায়িত্ব ন্যস্ত থাকে শাসন বিভাগের ওপর। এক্ষেত্রে শাসন বিভাগ যেন স্বৈরাচারী মনোভাব অবলম্বন করতে না পারে তাই আইন বিভাগ শাসন বিভাগকে নিয়ন্ত্রণ করে। সংসদে জবাবদিহিতা নিশ্চিত করা, প্রশ্ন জিজ্ঞাসার মাধ্যমে শাসন বিভাগের কাজের মান ও যৌক্তিকতা যাচাই করে আইন বিভাগ শাসন বিভাগকে নিয়ন্ত্রণ করে। ফলে শাসন বিভাগ স্বেচ্ছাচারী হতে পারে না। প্রধানমন্ত্রী ও মন্ত্রিসভাসহ সমস্ত শাসন বিভাগকে শাসন সংক্রান্ত কাজে আইনসভার কাছে দায়ী থাকতে হয়। সংসদীয় সরকার ব্যবস্থায় মন্ত্রিসভা আইনসভার আস্থা হারালে পদত্যাগ করতে বাধ্য হয়। সুতরাং উপরোক্ত আলোচনার শেষে বলা যায়, আইন বিভাগ শাসন বিভাগকে নিয়ন্ত্রণের মাধ্যমে সুশাসন ও জবাবদিহিতা নিশ্চিত করে।"
        }
      ]
    },
    {
      "number": "7",
      "uddipok": "",
      "tag": "BB 24",
      "sub_questions": [
        {
          "label": "ক",
          "question": "পানি ব্যবস্থাপনা কাকে বলে?",
          "explanation": "পানির পরিকল্পিত প্রাপ্যতা ও ব্যবহারকে পানি ব্যবস্থাপনা বলা হয়।"
        },
        {
          "label": "খ",
          "question": "নদীর প্রবাহ হ্রাস পাচ্ছে কেন? ব্যাখ্যা করো।",
          "explanation": "নদীতে পাল জমা, অপরিকল্পিতভাবে বাধ দেয়া, সেতু নির্মাণ ইত্যাদি কারণে বাংলাদেশে নদী প্রবাহ হ্রাস পায়। বাংলাদেশ নদীমাতৃক দেশ। নদী দখল, বিষাক্ত শিল্পবর্জ্যের দূষণ, অপরিকল্পিত বাঁধ ও পলি জমার কারণে বর্তমানে দেশের বহু নদী মৃতপ্রায়। এছাড়া উজান থেকে বয়ে আসা পানিতে প্রচুর পরিমাণে পলিমাটি থাকে, যা ধীরে ধীরে নদীর তলায় জমতে থাকে। এতে নদীর গভীরতা হ্রাস পায়। ফলে নদীর পানি প্রবাহ দুর্বল হয়ে পড়ে। তাছাড়া নিয়ম-নীতি না মেনে নদীর উপর যত্রতত্র সেতু, কালভার্ট, বাঁধ ইত্যাদি নির্মাণের ফলেও নদীর পানি প্রবাহ হ্রাস পায়।"
        },
        {
          "label": "গ",
          "question": "মানচিত্রে 'গ' চিহ্নিত স্থানে কোন নদীর ইঙ্গিত রয়েছে? ব্যাখ্যা করো।",
          "explanation": "মানচিত্রে 'গ' চিহ্নিত নদীটি দ্বারা পদ্মা নদীকে ইঙ্গিত করা হয়েছে। পদ্মা-বাংলাদেশের প্রধান নদী। পদ্মা নদী বাংলাদেশের উত্তর-পশ্চিমাঞ্চল দিয়ে প্রবেশ করে গোয়ালন্দের নিকট ব্রক্ষ্মপুত্রের প্রধানধারা যমুনার সাথে এবং চাঁদপুরে এসে মেঘনা নদীর সাথে মিলিত হয়েছে। এ নদী প্রচুর পরিমাণে বালি বহন করে নিয়ে আসে। বাংলাদেশের গঙ্গা-পদ্মা বিধৌত অঞ্চলের আয়তন ৩৪,১৮৮ বর্গ কি.মি.। পদ্মা নদী অসংখ্য মানুষের খাদ্য ও রোজগারের প্রধান উৎস হিসেবে ব্যবহৃত হয়। নদীপথে যোগাযোগে পদ্মা নদীর ব্যবহার ব্যাপক। বর্তমানে এ নদীর মাধ্যমে ভারতে ট্রানজিট দিয়ে বৈদেশিক মুদ্রা উপার্জন করা হচ্ছে। পরিশেষে বলা যায়, পদ্মা নদী বাংলাদেশের কৃষি, মৎস্য, শিল্প, যোগাযোগ ও পরিবহনসহ বিভিন্ন খাতে গুরুত্বপূর্ণ ভূমিকা রাখছে।"
        },
        {
          "label": "ঘ",
          "question": "'ক' ও 'খ' চিহ্নিত বনভূমির মধ্যে কোন বনভূমিটি আমাদের প্রাকৃতিক দুর্যোগ প্রতিরোধে বেশি ভূমিকা রাখে? বিশ্লেষণ করো।",
          "explanation": "মানচিত্রে 'ক' চিহ্নিত বনভূমি দ্বারা ক্রান্তীয় চিরহরিৎ এবং পত্রপতনশীল বনভূমিকে এবং 'খ' দ্বারা স্রোতজ বা গরান বনভূমিকে বোঝানো হয়েছে। আমাদের প্রাকৃতিক দুর্যোগ প্রতিরোধে স্রোতজ বনভূমি বেশি ভূমিকা রাখে। বাংলাদেশের দক্ষিণ-পশ্চিমাঞ্চলে খুলনা, সাতক্ষীরা ও বাগেরহাট জেলায় সুন্দরবন অবস্থিত। এ বনের প্রধান বৃক্ষ সুন্দরি, গেওয়া, কেওড়া, ধুন্দল, পশুর, বাইন, গরান ও গোলপাতা ইত্যাদি। এদেশের প্রাকৃতিক ভারসাম্য রক্ষায় সুন্দরবনের ভূমিকা অপরিসীম। এই উপকূলীয় বন প্রাকৃতিক বেষ্টনী হিসেবে কাজ করে। বঙ্গোপসাগরে সৃষ্ট ঘূর্ণিঝড়, জলোচ্ছ্বাস ইত্যাদি দুর্যোগ থেকে বিশাল জনপদকে রক্ষা করে। এছাড়াও তাপমাত্রা, বৃষ্টিপাত, আর্দ্রতা নিয়ন্ত্রণেও ভূমিকা রাখে। সুন্দরবন বহু প্রজাতির উদ্ভিদ ও প্রাণীর অভয়ারণ্য হিসেবে কাজ করে যা প্রকৃতির ভারসাম্য রক্ষায় ব্যাপক গুরুত্বপূর্ণ। উদ্দীপকে নির্দেশিত বাংলাদেশ দক্ষিণ-পূর্ব অঞ্চল অর্থাৎ চট্টগ্রামের পাহাড়ি অঞ্চল ক্রান্তীয় চিরহরিৎ এবং পত্রপতনশীল বনভূমির অন্তর্ভুক্ত। এসব বনে বিভিন্ন প্রজাতির গাছপালা, তরুলতা, ঝোপঝাড় ও গুল্ম রয়েছে। বাংলাদেশের দক্ষিণ-পূর্ব অর্থাৎ চট্টগ্রাম ও সিলেট অঞ্চল বাংলাদেশের পাহাড়ি অঞ্চলে 'অবস্থিত হওয়ায় এসব বনের অর্থনৈতিক ও জীববৈচিত্র্যের গুরুত্ব থাকলেও প্রাকৃতিক দুর্যোগ প্রতিরোধে বিশেষ ভূমিকা রাখতে পারে না। উপরের আলোচনা থেকে বলা যায়, বাংলাদেশের প্রাকৃতিক দুর্যোগ প্রতিরোধে গরানভূমি বা সুন্দরবন বেশি ভূমিকা রাখে।"
        }
      ]
    },
    {
      "number": "8",
      "uddipok": "ব্যাংক কার্যক্রম A জনগণের অর্থ তিনটি পদ্ধতিতে লেনদেন করে। B সরকারের সকল ব্যাংক সংক্রান্ত কার্যক্রম পরিচালনা ও আর্থিক প্রতিষ্ঠানগুলোর অভিভাবক হিসেবে কাজ করে। C অসহায় নারী পুরুষকে বিনা জামানতে স্বল্প ঋণদান করে।",
      "tag": "BB 24",
      "sub_questions": [
        {
          "label": "ক",
          "question": "সরকারি অর্থব্যবস্থা কাকে বলে?",
          "explanation": "সরকারি অর্থব্যবস্থা বলতে রাষ্ট্রের আয় ও ব্যয় সংক্রান্ত নীতি এবং পদ্ধতিকে বোঝায়।"
        },
        {
          "label": "খ",
          "question": "আয়কর জনগণের কাছ থেকে কীভাবে আদায় করা হয়?",
          "explanation": "সরকার জনগণের ব্যক্তিগত আয়ের ওপর কর ধার্য করে আয়কর আদায় করে। সরকারের আয়ের উৎস দুই ধরনের কর রাজস্ব আয় এবং কর বহির্ভূত আয়। আয়কর কর রাজস্বের অন্তর্ভুক্ত। জনসাধারণের আয় থেকে সরকার নির্ধারিত পরিমাণ কর আদায় করে। এটি সরকারের একটি গুরুত্বপূর্ণ আয়ের খাত। সরকার যাদের আয় একটি নির্দিষ্ট সীমার ঊর্ধ্বে তাদের নিকট থেকে সরকার প্রগতিশীল হারে আয়কর আদায় করে।"
        },
        {
          "label": "গ",
          "question": "উদ্দীপকের 'A' কোন ধরনের ব্যাংক? ব্যাখ্যা করো।",
          "explanation": "উদ্দীপকে 'A' দ্বারা বাণিজ্যিক ব্যাংককে বোঝানো হয়েছে। বাণিজ্যিক ব্যাংক হলো সে ধরনের ব্যাংক যা বাণিজ্যিক লাভের উদ্দেশ্যে ঋণ দেয়। ব‍্যাংকের অন্যতম কাজ হলো জনসাধারণের কাছ থেকে আমানত গ্রহণ করা। বাণিজ্যিক ব্যাংকের লেনদেন মূলত তিন পদ্ধতিতে হয়। এগুলো হলো- চলতি, সঞ্চয়ী এবং স্থায়ী আমানত। বাণিজ্যিক ব্যাংককে বলা হয় ব্যবসা বাণিজ্যের প্রাণ। এ ব্যাংকসমূহ বিভিন্ন কার্যক্রম পরিচালনা করে অর্থনৈতিক উন্নয়নে সহায়তা করে। ব্যবসায়ী ও শিল্পপতিদের বিভিন্ন মেয়াদে ঋণ দিয়ে ব্যবসা বাণিজ্য গতিশীল রাখে। বিনিময়ের মাধ্যম সৃষ্টি করাও বাণিজ্যিক ব্যাংকের কাজ। কাগজি নোট প্রচলন কেবল কেন্দ্রীয় ব্যাংকের হাতে থাকলেও বাণিজ্যিক ব্যাংকসমূহ চেক, ব্যাংক ড্রাফট, ভ্রমণকারীর ঋণপত্র ইত্যাদি বিনিময়ের মাধ্যম সৃষ্টি করে। এছাড়া অভ্যন্তরীণ ও বৈদেশিক বাণিজ্যের লেনদেন, প্রবাসীদের প্রেরিত অর্থ গ্রহণ, বাড়িভাড়া, আয়কর, টেলিফোন ও বিদ্যুৎ বিল পরিশোধে সহায়তা করে দেশের অর্থনীতিতে গুরুত্বপূর্ণ ভূমিকা রাখেন। উদ্দীপকের 'A' তে এমন একটি ব্যাংকের কথা বলা হয়েছে- যারা জনগণের অর্থ তিনটি পদ্ধতিতে লেনদেন করে। এটি বাণিজ্যিক ব্যাংকের বৈশিষ্ট্য। তাই বলা যায়- উদ্দীপকের 'A' বাণিজ্যিক ব্যাংক।"
        },
        {
          "label": "ঘ",
          "question": "উদ্দীপকের 'C' ব্যাংক এর নিয়ন্ত্রণ 'B' ব্যাংকের হাতে- মতামত দাও।",
          "explanation": "উদ্দীপকের 'C' ব্যাংকটি হলো বিশেষ আর্থিক প্রতিষ্ঠান গ্রামীণ ব্যাংক এবং 'B' ব্যাংকটি হলো কেন্দ্রীয় ব্যাংক। বিশেষ আর্থিক প্রতিষ্ঠানের নিয়ন্ত্রণ কেন্দ্রীয় ব্যাংকের হাতে। বিশেষ লক্ষ্য অর্জনে আমাদের দেশে কতিপয় ব্যাংক প্রতিষ্ঠিত হয়েছে। এ ব্যাংকসমূহকে বলা হয় বিশেষ আর্থিক প্রতিষ্ঠান। এ সকল ব্যাংক বিনা জামানতে ক্ষুদ্র ঋণদান কার্যক্রমের মাধ্যমে বিশাল জনগোষ্ঠীর জন্য স্বকর্মসংস্থানের সুযোগ সৃষ্টিতে ভূমিকা রাখছে। উদ্দীপকে 'C' দ্বারা গ্রামীণ ব্যাংককে নির্দেশ করা হয়েছে। গ্রামীণ ব্যাংকের মতো বিশেষ আর্থিক প্রতিষ্ঠানসমূহ দরিদ্র, কৃষক ও গ্রামীণ জনগোষ্ঠীর উন্নয়নে সহজ শর্তে ঋণ প্রদান করে। তবে সকল ব্যাংকই কেন্দ্রীয় ব্যাংকের কাছে দায়বদ্ধ। কেন্দ্রীয় ব্যাংক হলো সকল ব্যাংকের ব্যাংক। দেশের কাগজি মুদ্রার প্রচলন ও মুদ্রা ব্যবস্থা স্থিতিশীল রাখা এর কাজ। দেশের সমস্ত ব্যাংককে কেন্দ্রীয় ব্যাংকে তাদের মূলধনের নির্দিষ্ট অংশ জমা রাখতে হয়। কেন্দ্রীয় ব্যাংক এই জমার পরিমাণ হ্রাস-বৃদ্ধির মাধ্যমে সকল ব্যাংকের ঋণদান ক্ষমতা নিয়ন্ত্রণ করে। মুদ্রা সংকোচন ও মুদ্রাস্ফীতি এড়ানোর লক্ষ্যে সুদের হার নির্ধারণ করাসহ বিভিন্ন ধরনের নীতি অবলম্বন করে। দৈনন্দিন লেনদেনসমূহ সকল ব্যাংক কেন্দ্রীয় ব্যাংকের মাধ্যমেই সম্পন্ন করে। এছাড়া এই আর্থিক, প্রতিষ্ঠানসমূহ আর্থিক সংকটের সম্মুখীন হলে কেন্দ্রীয় ব্যাংক এগিয়ে আসে। উপরোক্ত আলোচনার মাধ্যমে প্রতীয়মান হয়, সকল আর্থিক প্রতিষ্ঠানের নিয়ন্ত্রণ কেন্দ্রীয় ব্যাংকের হাতে।"
        }
      ]
    },
    {
      "number": "9",
      "uddipok": "স্থান অক্ষরেখা দ্রাঘিমা রেখা তারিখ সময় P ২৫° উঃ ৬০° পঃ ২৫শে সেপ্টেম্বর দুপুর ১ টা Q ৪০° উঃ ৫০° পঃ ২৫শে সেপ্টেম্বর ?",
      "tag": "BB 24",
      "sub_questions": [
        {
          "label": "ক",
          "question": "মূল মধ্যরেখা কাকে বলে?",
          "explanation": "যুক্তরাজ্যের লন্ডন শহরের উপকণ্ঠে গ্রিনিচ মানমন্দিরের ওপর দিয়ে উত্তর মেরু ও দক্ষিণ মেরু পর্যন্ত বিস্তৃত যে কাল্পনিক মধ্যরেখা অতিক্রম করেছে তাকে মূল মধ্যরেখা বলে।"
        },
        {
          "label": "খ",
          "question": "প্রমাণ সময় নির্ণয় করা হয় কেন?",
          "explanation": "একই দেশের মধ্যে সময় গণনার বিভ্রাট দূর করার জন্য প্রমাণ সময় নির্ণয় করা হয়। দ্রাঘিমারেখার উপর মধ্যাহ্ন সূর্যের অবস্থানের সময়কালকে দুপুর ১২টা ধরে স্থানীয় সময় নির্ধারণ করলে একই দেশের মধ্যে সময় গণনার বিভ্রাট সৃষ্টি হয়। সেজন্য প্রত্যেক দেশের একটি প্রমাণ সময় নির্ণয় করা হয়। তবে দেশটি আয়তনে বড় হলে কয়েকটি প্রমাণ সময় থাকে। যেমন- মার্কিন যুক্তরাষ্ট্রে চারটি এবং কানাডাতে পাঁচটি প্রমাণ সময় রয়েছে।"
        },
        {
          "label": "গ",
          "question": "'Q' স্থানের সময় নির্ণয় করো।",
          "explanation": "গাছকের 'P' চিহ্নিত স্থানটির দ্রাঘিমা ৬০° পশ্চিম এবং 'Q' চিহ্নিত স্থানটির দ্রাঘিমা ৫০° পশ্চিম। ∴ \\therefore ∴ স্থান দুটির দ্রাঘিমার পার্থক্য = ৬০°- ৫০° = ১০° আমরা জানি, ১° দ্রাঘিমার জন্য সময়ের পার্থক্য ৪ মিনিট ∴ \\therefore ∴ ১০° দ্রাঘিমার জন্য সময়ের পার্থক্য (১০×৪) \" = ৪০ মিনিট \" 'P' ও 'Q' স্থান পশ্চিম দ্রাঘিমায় অবস্থিত এবং 'Q' স্থানটি 'P' স্থানের পূর্বে অবস্থিত। তাই 'Q' স্থানের সময় বেশি হবে। 'Q' স্থানের স্থানীয় সময় দুপুর = ১ টা + ৪০ মিনিট = দুপুর ১ টা ৪০ মিনিট ∴ \\therefore ∴ 'Q' স্থানের স্থানীয় সময় দুপুর ১ টা ৪০ মিনিট।"
        },
        {
          "label": "ঘ",
          "question": "তুমি কি মনে কর 'P' ও 'Q' স্থানের ঋতু একই হবে? মতামত দাও।",
          "explanation": "হ্যাঁ, আমি মনে করি 'P' ও 'Q' স্থানের ঋতু একই হবে। সূর্যকে পরিক্রমণকালে পৃথিবীর চারটি অবস্থানে ঋতু পরিবর্তিত হয়। বার্ষিক গতির ফলে সূর্যরশ্মি কোথাও লম্বভাবে আবার কোথাও তীর্যকভাবে পতিত হয়। ২৩শে সেপ্টেম্বর সূর্যরশ্মি নিরক্ষরেখার ওপর লম্বভাবে আপতিত হয় এবং দিন-রাত্রি সমান হয়। সেজন্য এ তারিখের দেড় মাস পূর্ব থেকে দেড় মাস পর পর্যন্ত মোট তিন মাস তাপমাত্রা মধ্যম ধরনের হয়। এ সময় উত্তর গোলার্ধে শরৎকাল এবং দক্ষিণ গোলার্ধে বসন্তকাল বিরাজ করে। উদ্দীপকে 'P' ও 'Q' স্থান দুটি উভয়ই উত্তর গোলার্ধে অবস্থিত এবং অক্ষ রেখার পার্থক্য মাত্র ১৫°। ২৫শে সেপ্টেম্বর সময়ে 'P' ও 'Q' উভয় স্থানেই সূর্যরশ্মি লম্বভাবে কিরণ দেবে ফলে এ সময় উভয় স্থানে শরৎকাল বিরাজ করবে। তবে 'P' ও 'Q' স্থান দুটি যদি আলাদা গোলার্ধে অবস্থিত হতো, তবে একস্থানে শরৎকাল আরেকস্থানে বসন্তকাল বিরাজ করতো। কিন্তু একই গোলার্ধে অবস্থিত হওয়ায় উভয় স্থানে শরৎকাল বিরাজ করবে। পরিশেষে বলা যায়, 'P' ও 'Q' স্থানদ্বয় একই গোলার্ধে অবস্থিত হওয়ায় ২৫শে সেপ্টেম্বর শরৎকাল বিরাজ করবে।"
        }
      ]
    },
    {
      "number": "10",
      "uddipok": "তথ্য-১: আজকাল বেশির ভাগ শিক্ষা প্রতিষ্ঠানে মাল্টিমিডিয়া ক্লাস রুমে শিক্ষার্থীরা ক্লাস করে। কোনো কোনো শিক্ষা প্রতিষ্ঠানের আইসিটি ল্যাবে ২০/২৫টি কম্পিউটার দিয়ে ICT ক্লাস করানো হয়। তথ্য-২: নাফিস মেখলা গ্রামের ছেলে। সে দশ বছর পর দেশে এসে দেখে তার গ্রাম আর আগের মতো নেই। গ্রামের-মেয়েরা স্কুল, কলেজ ও বিশ্ববিদ্যালয়ে পড়ালেখা করছে। এখন আর কোনো মেয়েকে অল্প বয়সে টাকা দিয়ে বিয়ে দিচ্ছে না। অনেক মেয়েরাই গ্রামের স্কুল কলেজসহ বিভিন্ন প্রতিষ্ঠানে চাকরি করছে।",
      "tag": "BB 24",
      "sub_questions": [
        {
          "label": "ক",
          "question": "শিল্পায়ন কী?",
          "explanation": "কৃষিভিত্তিক অর্থনীতি থেকে শিল্পভিত্তিক উৎপাদনমুখী অর্থনীতিতে রূপান্তরের প্রক্রিয়াকে শিল্পায়ন বলে।"
        },
        {
          "label": "খ",
          "question": "সমাজ জীবনে সামাজিক পরিবর্তন কীরূপ প্রভাব ফেলে? ব্যাখ্যা করো।",
          "explanation": "সামাজিক পরিবর্তনের প্রভাব সমাজ জীবনের অর্থনীতি, রাজনীতি, ধর্মীয় মূল্যবোধ এমনকি সনাতন জীবনব্যবস্থাকেও গভীরভাবে স্পর্শ করে। সামাজিক পরিবর্তন হচ্ছে কোনো জাতির জীবন ব্যবস্থার সামগ্রিক পরিবর্তন। এ পরিবর্তন আমাদের সার্বিক সমাজ জীবনকে ব্যাপকভাবে প্রভাবিত করে। এর ফলে সমাজের সৃজনশীল কর্মকাণ্ড নতুন গতি লাভ করে এবং সমাজে জ্ঞান-বিজ্ঞানের নতুন নতুন শাখার উদ্ভব ঘটে। এ পরিবর্তনের ফলে মানুষের জীবনাচরণ তথা জীবনমান ও চিন্তার জগৎ প্রভাবিত হয়।"
        },
        {
          "label": "গ",
          "question": "তথ্য-১ এ সমাজ পরিবর্তনের কোন উপাদানটির উল্লেখ রয়েছে? ব্যাখ্যা করো।",
          "explanation": "তথ্য-১ এ সমাজ পরিবর্তনে সামাজিক পরিবর্তনের 'প্রযুক্তি' উপাদানটির উল্লেখ রয়েছে। প্রযুক্তি হলো বিজ্ঞানের প্রায়োগিক দিক। প্রযুক্তির প্রচলন ও প্রসারের মাধ্যমে সমাজব্যবস্থার অন্তর্ভুক্ত ব্যক্তিবর্গের মানসিক গঠন এবং সামাজিক কাঠামোর পরিবর্তন সাধিত হয়। প্রযুক্তির ক্রমোন্নতিতে সমাজব্যবস্থায় দুই ধরনের ফলাফল দেখা যায়- প্রত্যক্ষ এবং পরোক্ষ। কতগুলো সামাজিক পরিবর্তন প্রযুক্তিগত পরিবর্তনের অবশ্যম্ভাবী পরিণাম, যেমন- সামাজিক যোগাযোগ পরিধির বিস্তৃতি, বিশেষ বিশেষ দক্ষতা অর্জন, গ্রামীণ জীবনের উপর নাগরিক জীবনের প্রভাব প্রভৃতি। এগুলো প্রযুক্তির প্রত্যক্ষ প্রভাব। উদ্দীপকে তথ্য-১ এ শিক্ষা-প্রতিষ্ঠানে মাল্টিমিডিয়া ক্লাসরুমে শিক্ষার্থীরা ক্লাস করছে। কোনো কোনো শিক্ষা প্রতিষ্ঠানের ল্যাবে ২০/২৫টি কম্পিউটার দিয়ে ICT ক্লাস করানোর তথ্য পাওয়া যায়। এগুলো সবই সমাজ পরিবর্তনে প্রযুক্তির প্রত্যক্ষ ব্যবহারকে নির্দেশ করছে।"
        },
        {
          "label": "ঘ",
          "question": "তথ্য-২ এর উল্লিখিত উপাদানটি নারীর সামাজিক জীবন ও মর্যাদার ক্ষেত্রকে বৃদ্ধি করছে- মতামত দাও।",
          "explanation": "তথ্য-২ এর উল্লিখিত সামাজিক পরিবর্তনের উপাদানটি হলো শিক্ষা। শিক্ষা মানসিক পরিবর্তন ঘটানোর মাধ্যমে সামাজিক পরিবর্তনে ভূমিকা রাখে। সমাজের সদস্যদের মধ্যে শিক্ষার প্রসার আত্মবিশ্বাস ও বিচার- বিবেচনার ক্ষমতা জাগ্রত করে। শিক্ষা মানুষকে যাবতীয় অন্ধত্ব, অজ্ঞতা, কুসংস্কার প্রভৃতি থেকে মুক্তি দেয়। এভাবে শিক্ষা বিরামহীনভাবে সংস্কার সাধনের মাধ্যমে সামাজিক পরিবর্তন ঘটিয়ে থাকে। উদ্দীপকে তথ্য-২ এ দেখা যায়, গ্রামের মেয়েরা স্কুল-কলেজ ও বিশ্ববিদ্যালয়ে পড়াশোনা করছে। ফলে বাল্যবিবাহ হ্রাস পেয়েছে। পড়াশোনা শেষ করে গ্রামের মেয়েরা স্কুল-কলেজসহ বিভিন্ন প্রতিষ্ঠানে চাকরি করছে। এভাবে সমাজে নারীদের অবদান দিন দিন বাড়ছে। পুরুষের পাশাপাশি নারীরাও বহু সামাজিক দায়িত্ব পালন করছে। এতে সামাজিক পরিবর্তন ঘটছে। সমাজ ও জাতীয় জীবনের বিভিন্ন ক্ষেত্রে নারীর ভূমিকা বাড়ছে। এ পরিবর্তন নারীর জীবন ও মর্যাদার ক্ষেত্রকে বৃদ্ধি করছে। পরিশেষে বলা যায়, সামাজিক পরিবর্তনের ক্ষেত্রে নারীদের ভূমিকা ব্যাপক। নারীরা কর্মক্ষেত্রে নিয়োজিত হচ্ছে। ফলে আর্থিক সক্ষমতা বৃদ্ধি পাচ্ছে। এসব নারীর সামাজিক জীবন ও মর্যাদার ক্ষেত্রকে বৃদ্ধি করছে।"
        }
      ]
    },
    {
      "number": "11",
      "uddipok": "নিয়াজ, মিরাজ ও সিয়ামের কথোপকথন: নিয়াজ: মিরাজ, তুই প্রায় ১৫ দিন ধরে স্কুলে আসিস না। কারণ কী? আর সিয়াম তোকেও তো প্রায় এক মাস ধরে স্কুলে দেখছি না। আমরা অষ্টম শ্রেণিতে পড়ি। আমাদের প্রতিদিন স্কুলে আসা উচিৎ। মিরাজ: আমি আর স্কুলে আসতে পারব নারে। বাবার অসুস্থতার কারণে আমাকে টেম্পোর হেলপারের কাজ নিতে হয়েছে। সিয়াম: আমি তো ঘরে ১ মাস ধরে পা ভেঙে শুয়ে আছি। হোন্ডার সাথে ধাক্কা খেয়ে আমার এই অবস্থা।",
      "tag": "BB 24",
      "sub_questions": [
        {
          "label": "ক",
          "question": "সামাজিক নৈরাজ্য কী?",
          "explanation": "সামাজিক বিশৃঙ্খলার চরম রূপকে সামাজিক নৈরাজ্য বলে।"
        },
        {
          "label": "খ",
          "question": "শিশু কিশোররা কীভাবে অপরাধী হয়ে উঠে? ব্যাখ্যা করো।",
          "explanation": "সামাজিক সুষ্ঠু পরিবেশ ও মৌলিক চাহিদা থেকে বঞ্চিত হয়ে খারাপ সঙ্গের প্রভাবে শিশু কিশোররা অপরাধী হয়ে ওঠে। সমান সুযোগ- সুবিধা না পেলে শিশুরা- শারীরিক ও মানসিকভাবে বিকশিত হতে পারে না। ফলে বঞ্চিত ও অবহেলিত শিশু কিশোররা সহজেই অপরাধে জড়িয়ে পড়ে। পারিবারিক অভাব-অনটন, শিক্ষা-সুযোগ থেকে বঞ্চিত হওয়া এবং বাবা-মায়ের দায়িত্বহীনতায় শিশু-কিশোররা অপরাধমূলক কর্মকাণ্ডে জড়িয়ে পড়ে।"
        },
        {
          "label": "গ",
          "question": "সিয়ামের সমস্যাটি কোন ধরনের সামাজিক সমস্যাকে নির্দেশ করছে? ব্যাখ্যা করো।",
          "explanation": "সিয়ামের সমস্যাটি সড়ক দুর্ঘটনাকে নির্দেশ করছে। সড়ক দুর্ঘটনা পৃথিবীর প্রায় সব দেশেই ঘটে। তবে বাংলাদেশে সড়ক দুর্ঘটনার পরিস্থিতি ভয়াবহ। বাংলাদেশের সমাজ জীবনে এ সমস্যা নানামুখী আর্থ-সামাজিক প্রতিবন্ধকতা সৃষ্টি করছে। এটি মানসিক সমস্যাকে প্রভাবিত করছে। চালক, মালিক, ট্রাফিক পুলিশ এবং রাস্তার জুটি ও দুর্বলতাজনিত কারণে সড়ক দুর্ঘটনা ঘটে। পথচারীর অসাবধানতাও সড়ক দুর্ঘটনার বড় একটি কারণ। বাংলাদেশে রাস্তাঘাট ও যানবাহন বৃদ্ধির সাথে সাথে দুর্ঘটনার হার অপ্রতিরোধ্য গতিতে বেড়ে চলছে। ফলে সড়ক দুর্ঘটনায় নিহত ও আহতের সংখ্যাও বাড়ছে। উদ্দীপকে সিয়াম হোন্ডার সাথে ধাক্কা খেয়ে আহত হয়। ফলে সে ১ মাস ধরে স্কুলে আসতে পারছে না। এতে তার ওপর শারীরিক ও মানসিক নেতিবাচক প্রভাব লক্ষ করা যায়। তাই বলা যায়, সড়ক দুর্ঘটনা ব্যক্তিজীবনে নানামুখী সমস্যার সৃষ্টি করে।"
        },
        {
          "label": "ঘ",
          "question": "তুমি কি মনে কর, শুধুমাত্র \"জাতিসংঘ শিশু সনদ” মিরাজের সমস্যাটি প্রতিরোধ করতে সক্ষম? যৌক্তিক মতামত দাও।",
          "explanation": "আমি মনে করি শুধু 'জাতিসংঘ শিশু সনদ' মিরাজের সমস্যাটি প্রতিরোধ করতে সক্ষম নয়। শিশুশ্রম নিরসনের জন্য জাতীয় শিশু শ্রম নিরসন নীতি-২০১০ এ কতকগুলো সুনির্দিষ্ট লক্ষ্য নির্ধারণ করা হয়েছে। যেমন- শিশুশ্রম প্রতিরোধ ও নির্মূলে কৌশলগত ব্যবস্থা গ্রহণ, সকল খাত হতে ঝুঁকিপূর্ণ শিশুশ্রম, নিরসনে স্বল্পমেয়াদি পদক্ষেপ ও সব ধরনের শিশুশ্রম নিরোধে দীর্ঘমেয়াদি ব্যবস্থা গ্রহণ। কার্যত এসব আইন প্রণয়নের পাশাপাশি সুষ্ঠু প্রয়োগই শিশুশ্রম প্রতিরোধে কার্যকর ভূমিকা রাখবে। অন্যদিকে, জাতিসংঘ শিশু অধিকার সনদ ১৯৮৯ তে বলা হয়েছে স্থানীয় পরিস্থিতি বিবেচনায় সদস্য রাষ্ট্রগুলো শিশুশ্রমের বয়স ও কর্মঘণ্টা নির্ধারণ এবং কর্মে নিয়োগের যথার্থ শর্তাবলি নির্ধারণ করবে। এর অনুসমর্থনে বাংলাদেশ শিশু শ্রমনীতি নির্ধারিত হলেও অভিভাবক ও শ্রমিক নিয়োগকারীরা তা মানেন না। এজন্য প্রয়োজন আইন-শৃঙ্খলা রক্ষাকারী বাহিনীর সুষ্ঠু তদারকি। বাংলাদেশে শিশুশ্রমের অন্যতম কারণ অর্থনৈতিক দুরাবস্থা। অভিভাবকরা সন্তানদের স্কুলের পরিবর্তে কাজে পাঠানোকে বেশি লাভজনক মনে করেন। এটি রোধ করতে পারলে শিশুশ্রম অনেকাংশে কমে যাবে। এজন্য বিভিন্ন সমাজ সচেতনতামূলক সংগঠন তৈরি করে অভিভাবকদের সচেতন করা যেতে পারে যে কারখানার পরিবর্তে বিদ্যালয়ে পাঠালে সে দেশের সম্পদে পরিণত হবে। সর্বোপরি দেশীয় ও আন্তর্জাতিক আইনের সুষ্ঠু প্রয়োগ এবং সর্বস্তরের নাগরিক সচেতনতার মাধ্যমে শিশুশ্রম প্রতিরোধ করা যেতে পারে। সুতরাং উপরের আলোচনার ভিত্তিতে বলা যায়, মিরাজের সমস্যা সমাধানে শুধু আইন ও আর্ন্তজাতিক সনদই যথেষ্ট নয়। এগুলোর পাশাপাশি প্রয়োজন আইনের সুষ্ঠু প্রচারণা এবং অভিভাবক ও শ্রমিক নিয়োগকারীর সচেতনতা।"
        }
      ]
    }
  ]
}