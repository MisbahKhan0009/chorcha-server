{
  "title": "ময়মনসিংহ বোর্ড ২০২৪",
  "subtitle": "বাংলাদেশ ও বিশ্ব পরিচয় (10)",
  "questions": [
    {
      "number": "1",
      "uddipok": "দৃশ্যকল্প-১: প্রাকৃতিক দুর্যোগের কারণে বাংলাদেশের প্রধান নদীগুলোর একটির গতিপথ পরিবর্তিত হয়ে 'C' নদীর উৎপত্তি হয়েছে। দৃশ্যকল্প-২: বাংলাদেশের উত্তর-পশ্চিমাংশে অবস্থিত একটি নদী 'E' যা প্রবল বন্যায় নিজ গতিপথ পরিবর্তন করে। পরবর্তীতে উক্ত নদীতে একটি ব্যারেজ তৈরি করা হয়। নদীটির পানিসম্পদকে নানাবিধ কাজে ব্যবহারের মাধ্যমে ঐ এলাকাসহ দেশের নানাবিধ উন্নয়ন সাধিত হচ্ছে।",
      "tag": "MB 24,CB 20",
      "sub_questions": [
        {
          "label": "ক",
          "question": "জলবিদ্যুৎ কী?",
          "explanation": "নদী ও জলপ্রপাতের পানির 'বেগ ব্যবহার করে টার্বাইন যন্ত্রের সাহায্যে যে বিদ্যুৎ উৎপাদন করা হয় তাকে জলবিদ্যুৎ বলা হয়।"
        },
        {
          "label": "খ",
          "question": "স্রোতজ বনভূমি বলতে কী বোঝায়?",
          "explanation": "নিয়মিত জোয়ার-ভাটা হয় এরূপ লোনা এবং ভেজা মাটিতে যে বনভূমি গড়ে ওঠে তাকে স্রোতজ (ম্যানগ্রোভ) বা গরান বনভূমি বলে । বাংলাদেশের দক্ষিণ-পশ্চিমাংশে সুন্দরবন এবং নোয়াখালী ও চট্টগ্রাম জেলার উপকূলবর্তী অঞ্চলে নিয়মিত জোয়ার-ভাটা হয়। এর ফলে সেখানকার মাটি লবণাক্ত এবং ভেজা। লবণাক্ত ও ভেজা মাটিতে বিশেষ বৈশিষ্ট্য সম্পন্ন যে সকল উদ্ভিদ জন্মে সেগুলোকে বলে ম্যানগ্রোভ উদ্ভিদ। এরূপ উদ্ভিদের সমন্বয়ে গড়ে ওঠা বনভূমিই হল ম্যানগ্রোভ বা স্রোতজ বনভূমি ।"
        },
        {
          "label": "গ",
          "question": "দৃশ্যকল্প-১ এ উল্লিখিত 'C' নদীটির গতিপথ ব্যাখ্যা করো ।",
          "explanation": "দৃশ্যকল্প-১-এ উল্লিখিত 'C' নদীটি হলো যমুনা নদী । ব্রহ্মপুত্র বাংলাদেশের প্রধান নদীগুলোর অন্যতম। ব্রহ্মপুত্রের প্রধান ধারাটি একসময় ময়মনসিংহের মধ্য দিয়ে উত্তর-পশ্চিম দিক থেকে দক্ষিণ- পূর্বদিকে আড়াআড়িভাবে প্রবাহিত হতো। কিন্তু ১৭৮৭ সালে সংঘটিত ভূমিকম্পে ব্রহ্মপুত্রের তলদেশ উত্থিত হওয়ায় পানি ধারণ ক্ষমতার বাইরে চলে যায় এবং নতুন স্রোতধারার একটি শাখা নদীর সৃষ্টি হয়। এই নতুন স্রোতধারাটি দক্ষিণে গোয়ালন্দ পর্যন্ত যমুনা নদী বলে পরিচিত। যমুনার শাখা নদী ধলেশ্বরী এবং ধলেশ্বরীর শাখা নদী বুড়িগঙ্গা। করতোয়া ও আত্রাই যমুনার উপনদী । দৃশ্যকল্প-১-এ বলা হয়েছে, প্রাকৃতিক দুর্যোগের কারণে একটি নদীর গতিপথ পরিবর্তিত হয়ে 'C' নামক নদীর উৎপত্তি হয়েছে। 'C' নদীর উৎপত্তির সাথে উপরে বর্ণিত যমুনা নদীর মিল পাওয়া যায়। আর যমুনা নদী উপরে বর্ণিত গতিপথে প্রবাহিত হয়েছে।"
        },
        {
          "label": "ঘ",
          "question": "“দৃশ্যকল্প-২ এ উল্লিখিত 'E' নদীটি দেশের নানাবিধ উন্নয়নে বিশেষ ভূমিকা রাখছে” উক্তিটির যথার্থতা নিরূপণ করো ।",
          "explanation": "দৃশ্যকল্প-২ এ উল্লিখিত 'E' নদীটি হলো তিস্তা নদী যা দেশের নানাবিধ উন্নয়নে বিশেষ ভূমিকা রাখছে—উক্তিটি যথার্থ । তিস্তা নদী সিকিমের পার্বত্য অঞ্চলে উৎপত্তি হয়ে ভারতের জলপাইগুড়ি ও দার্জিলিং এর মধ্য দিয়ে নীলফামারী জেলার ডিমলা উপজেলার পূর্ব ছাতনাই হয়ে বাংলাদেশে প্রবেশ করেছে । এই নদী ১৭৮৭ সালের প্রবল বন্যায় গতিপথ পরিবর্তন করে ব্রহ্মপুত্রের একটি পরিত্যক্ত গতিপথে প্রবাহিত হয়েছে । দৃশ্যকল্প-২ এ 'E' দ্বারা বাংলাদেশের উত্তর-পশ্চিমাঞ্চলের একটি নদীকে নির্দেশ করা হয়েছে যেটি প্রবল বন্যায় গতিপথ পরিবর্তন করেছিল। 'E' নদীর এই বৈশিষ্ট্য ওপরে বর্ণিত তিস্তা নদীকেই নির্দেশ করছে। তিস্তা বাংলাদেশের একটি অন্যতম প্রধান নদী। এদেশের উত্তর পশ্চিমাঞ্চলের মানুষের জীবন- জীবিকা বহুলাংশে এ নদীর উপর নির্ভরশীল । এ নদীর পানি ব্যবহার করে এ অঞ্চলের মানুষ কৃষিজ ফসল উৎপাদন করে থাকে। তিস্তা নদীর পানিবাহিত পলিমাটি এদেশের ভূমিকে উর্বর করছে যা ফসল উৎপাদন বৃদ্ধিতে ভূমিকা রাখছে। অনেকেই এ নদীতে মাছ ধরে জীবিকা নির্বাহ করে। পণ্য পরিবহন ও যাতায়াতের ক্ষেত্রে এ নদীর ভূমিকা অনস্বীকার্য। আবার বাংলাদেশের উত্তরাঞ্চলের পানি নিষ্কাশন ব্যবস্থায় তিস্তা নদীর ভূমিকা সর্বাধিক। ১৯৯৭- ৯৮ সালে এ নদীতে ব্যারেজ নির্মাণ করা হয়। ব্যারেজটি ঐ অঞ্চলের পানি সংরক্ষণ, পানি নিষ্কাশন, পানি সেচ ও বন্যা প্রতিরোধে গুরুত্বপূর্ণ ভূমিকা রাখছে। এছাড়া তিস্তা ব্যারেজ থেকে এখন রংপুর, বগুড়া ও দিনাজপুর. অঞ্চলের মানুষও সুবিধা ভোগ করছে। সার্বিকভাবে তিস্তা নদী এদেশের ফসল উৎপাদন, বন্যা প্রতিরোধ, পানি নিষ্কাশন, পরিবহন প্রভৃতি গুরুত্বপূর্ণ ভূমিকা পালনের মাধ্যমে দেশের উন্নয়নে অবদান রাখছে । উপরের আলোচনা থেকে বলা যায়, দেশের উন্নয়নে দৃশ্যকল্প-২ এ 'E' নির্দেশিত তিস্তা নদীর ভূমিকা অপরিসীম।"
        }
      ]
    },
    {
      "number": "2",
      "uddipok": "স্থান P Q অক্ষাংশ ২৫° দক্ষিণ ৫৫° দক্ষিণ দ্রাঘিমা রেখা ৮০° পূর্ব ১৩৫° পূর্ব তারিখ ১০ই জানুয়ারি ১০ই জানুয়ারি",
      "tag": "MB 24",
      "sub_questions": [
        {
          "label": "ক",
          "question": "অনুসূর কী?",
          "explanation": "জানুয়ারির ১ থেকে ৩ তারিখে সূর্য পৃথিবীর নিকটতম অবস্থানে থাকে । একে পৃথিবীর অনুসূর বলে।"
        },
        {
          "label": "খ",
          "question": "কেন্দ্রমণ্ডল কী? ব্যাখ্যা করো ।",
          "explanation": "পৃথিবীর কেন্দ্রের চারদিকে প্রায় ৩৪৮৬ কি. মি ব্যাসার্ধের যে গোলক রয়েছে সে গোলকটির নামই কেন্দ্রমণ্ডল । কেন্দ্রমণ্ডল লৌহ, নিকেল, পারদ, সীসা প্রভৃতি কঠিন ও ভারী পদার্থ দ্বারা গঠিত। এ স্তরে নিকেল (Nikel) ও লৌহের (Ferus) পরিমাণ বেশি থাকার এ স্তরটি সংক্ষেপে নাইফ (Nife) নামে পরিচিত। এটি পানি অপেক্ষায় ১০/১২ গুণ ঘন। কেন্দ্রমণ্ডল দুটি অংশে বিভক্ত— বাইরের অংশ ও ভিতরের অংশ। বাইরের অংশ তরল এবং ভিতরের অংশ কঠিন অবস্থায় আছে বলে অনুমান করা হয় ।"
        },
        {
          "label": "গ",
          "question": "p স্থানের সময় সকাল ১১টা ৪০ মিনিট হলে 'Q' স্থানের স্থানীয় সময় নির্ণয় করো।",
          "explanation": "'p' স্থানের দ্রাঘিমা ৮০° পূর্ব এবং 'Q' স্থানে দ্রাঘিমা ১৩৫° পূর্ব। 'P' ও 'Q' স্থানের দ্রাঘিমার পার্থক্য = (১৩৫° - ৮০°) = ৫৫°। প্রতি ১° দ্রাঘিমার জন্য সময়ের পার্থক্য = ৪ মিনিট । ∴ ৫৫° দ্রাঘিমার জন্য সময়ের পার্থক্য = (৪ × ৫৫) মিনিট = ২২০ মিনিট = ৩ ঘণ্টা ৪০ মিনিট । 'P' ও 'Q' স্থান দুটি পূর্ব দ্রাঘিমায় অবস্থিত। তবে স্থান দুটির দ্রাঘিমার মান অনুযায়ী 'Q' স্থানটি 'P' স্থানের চেয়ে পূর্বদিকে অবস্থিত। তাই 'Q' স্থানের সময় 'P' এর চেয়ে বেশি হবে। অর্থাৎ 'P' স্থানের সময়ের সাথে ৩ ঘণ্টা ৪০ মিনিট যোগ করতে হবে। সুতরাং 'P' স্থানের সময় সকাল ১১টা ৪০ মিনিট হলে 'Q' স্থানের সময় হবে সকাল (১১টা ৪০ + ৩ ঘণ্টা ৪০ মিনিট) = বিকাল ৩টা ২০ মিনিট। ∴ 'Q' স্থানের সময় হবে বিকাল ৩টা ২০ মিনিট।"
        },
        {
          "label": "ঘ",
          "question": "উল্লিখিত তারিখে স্থান দুটিতে দিনের দৈর্ঘ্য কি একই হবে? তোমার উত্তরের যথার্থতা নিরূপণ করো ।",
          "explanation": "না, উদ্দীপকে উল্লেখিত ১০ জানুয়ারি তারিখে, 'P' ও 'Q' নির্দেশিত স্থান দুটিতে দিনের দৈর্ঘ্য একই হবে না। পৃথিবী একটি নির্দিষ্ট উপবৃত্তাকার কক্ষপথে নির্দিষ্ট দিকে এবং নির্দিষ্ট সময়ে সূর্যের চারদিকে পরিক্রমণ করছে। পৃথিবীর কক্ষপথটি উপবৃত্তাকার হওয়ায় সময় পরিবর্তনের সাথে সাথে পৃথিবী ও সূর্যের অবস্থানের পার্থক্য হয়। এতে পৃথিবীর বিভিন্ন স্থানের দিন-রাত্রির দৈর্ঘ্যের ভিন্নতা সৃষ্টি হয়। যেমন- সূর্যকে পরিক্রমণকালে ২২শে ডিসেম্বর পৃথিবী কক্ষপথের এমন অবস্থানে পৌছে যেখানে সূর্য পৃথিবীর ২৩.৫° দক্ষিণ অক্ষাংশ বা মকরক্রান্তি রেখার ওপর লম্বভাবে কিরণ দেয়। ফলে সেখানে দিন বড় ও রাত ছোট হয়। এ সময় মকরক্রান্তি রেখা থেকে এর দুপাশে অবস্থিত স্থানের দূরত্ব যত বাড়বে সেসব স্থানের দিনের দৈর্ঘ্য তত হ্রাস এবং রাতের দৈর্ঘ্য বৃদ্ধি পাবে । উদ্দীপকের 'P' ও 'Q' চিহ্নিত স্থানের অক্ষাংশ যথাক্রমে ২৫° দক্ষিণ ও ৫৫° দক্ষিণ। অর্থাৎ 'P' স্থানটি মকরক্রান্তি রেখার খুব কাছে এবং 'Q' স্থানটি মকরক্রান্তি রেখা থেকে অনেকটা দূরে অবস্থিত। উদ্দীপকে ১০ই জানুয়ারি তারিখ উল্লেখ করা হয়েছে। যেহেতু ২২শে ডিসেম্বর পর দেড় মাস পর্যন্ত সূর্য মকরক্রান্তি রেখার ওপর লম্বভাবে কিরণ দেয় সেহেতু ১০ই জানুয়ারি তারিখেও এ রেখার উপর লম্বভাবে কিরণ দিবে। আর 'P' স্থানটি মকরক্রান্তি রেখার খুব কাছে অবস্থান করায় এ স্থানের দিনের দৈর্ঘ্য বড় হবে এবং 'Q' স্থানটি মকরক্রান্তি রেখা থেকে অনেকটা দূরে অবস্থান করায় এ স্থানের দিনের দৈর্ঘ্য ছোট হবে । উপরের আলোচনা থেকে বলা যায়, 'P' স্থান মকরক্রান্তি রেখার কাছে এবং 'Q' স্থান মকরক্রান্তি রেখা থেকে দূরে অবস্থান করায় ১০ই জানুয়ারি তারিখে 'P' স্থানের তুলনায় 'Q' স্থানের দিনের দৈর্ঘ্য ছোট হবে ।"
        }
      ]
    },
    {
      "number": "3",
      "uddipok": "২০২২ সালে 'Z' নামক দেশের অভ্যন্তরীণ উৎপাদিত দ্রব্য ও সেবার আর্থিক মূল্য— অভ্যন্তরীণ মোট আয় প্রবাসী আয় বিদেশিদের আয় ২৫,০০০ কোটি মার্কিন ডলার ৬,৫০০ কোটি মার্কিন ডলার ৪,৫০০ কোটি মার্কিন ডলার",
      "tag": "MB 24",
      "sub_questions": [
        {
          "label": "ক",
          "question": "মোট জাতীয় উৎপাদনকে কয়টি দিক থেকে পরিমাপ করা যায়?",
          "explanation": "মোট জাতীয় উৎপাদনকে তিনটি দিক থেকে পরিমাপ করা যায় ।"
        },
        {
          "label": "খ",
          "question": "মোট দেশজ উৎপাদন বলতে কী বোঝ?",
          "explanation": "মোট দেশজ উৎপাদন (GDP) বলতে শুধু দেশের সীমানার ভেতরের মোট উৎপাদনকে বোঝায় । মোট দেশজ উৎপাদন হচ্ছে কোনো নির্দিষ্ট সময়ে সাধারণত এক বছরে কোনো দেশের অভ্যন্তরের বা ভৌগোলিক সীমানার ভিতরে বসবাসকারী সকল জনগণ কর্তৃক উৎপাদিত চূড়ান্ত পর্যায়ের দ্রব্য সামগ্রী ও সেবাকর্মের অর্থমূল্যের সমষ্টি। এতে উক্ত সীমানার বাহিরে বসবাসকারী বা বিদেশে অবস্থানকারী ও কর্মরত দেশের নাগরিক বা সংস্থা বা প্রতিষ্ঠানের আয় অন্তর্ভুক্ত হবে না ।"
        },
        {
          "label": "গ",
          "question": "উদ্দীপকে উল্লিখিত দেশটির মোট জাতীয় উৎপাদন বর্ণনা করো ।",
          "explanation": "২০২২ সালে 'Z' দেশের অভ্যন্তরে ও ভৌগোলিক সীমানার বাইরে অর্থাৎ বিদেশে বসবাসকারী নাগরিকদের উৎপাদিত চূড়ান্ত দ্রব্যসামগ্রী ও সেবাকর্মের মোট আর্থিক মূল্যই হলো দেশটির মোট জাতীয় উৎপাদন। কোনো নির্দিষ্ট সময়ে সাধারণত এক বছরে একটি দেশের অভ্যন্তরে এবং দেশের বাইরে বসবাসকারী নাগরিকদের উৎপাদিত চূড়ান্ত দ্রব্য ও সেবার মোট আর্থিক মূল্যকে মোট জাতীয় উৎপাদন বলা হয়। মোট জাতীয় উৎপাদন নির্ণয়ের ক্ষেত্রে মোট অভ্যন্তরীণ আয় বা উৎপাদনের সাথে বিদেশে অবস্থানরত নাগরিকদের আয় যোগ এবং দেশে অবস্থানরত বিদেশিদের আয় বিয়োগ করা হয় । এক্ষেত্রে 'X' দ্বারা বিদেশে অবস্থানরত নাগরিকদের আয় এবং 'M' দ্বারা দেশে অবস্থানরত বিদেশিদের আয় বোঝানো হলে, মোট জাতীয় উৎপাদন (GNP) = মোট দেশজ উৎপাদন (GDP) + (X-M) 'Z' রাষ্ট্রের জাতীয় উৎপাদন GNP = GDP + (X - M) = {২৫,০০০ + (৬,৫০০-৪,৫০০)} কোটি মার্কিন ডলার = ২৭,০০০ কোটি মার্কিন ডলার। ২০২২ সালে 'Z' দেশের মোট জাতীয় উৎপাদন GNP হলো ২৭,০০০ কোটি মার্কিন ডলার ।"
        },
        {
          "label": "ঘ",
          "question": "'Z' দেশটিকে কি উচ্চ আয়ের দেশ বলা যাবে? তোমার উত্তরের পক্ষে যুক্তি দাও।",
          "explanation": "'গ’ উত্তর থেকে পাই, 'Z' দেশটির মোট জাতীয় আয় GNP = ২৭,০০০ কোটি ডলার। আমরা জানি, ১০০ কোটি ডলার = ১ বিলিয়ন ডলার ২৭,০০০ কোটি ডলার = ২৭,০০০/১০০ বিলিয়ন ডলার = ২৭০ বিলিয়ন ডলার ওয়ার্ল্ড ব্যাংক রিপোর্ট, ২০১৮ অনুযায়ী নেপাল ও উগান্ডার মতো দেশের জাতীয় আয় ৮০০ ও ৬০০ বিলিয়ন ডলার। এগুলো নিম্ন আয়ের দেশ। উদ্দীপকে উল্লিখিত দেশটির জাতীয় আয় ২৭০ বিলিয়ন ডলার তাই এটিও নিম্ন আয়ের দেশ। এদের মাথাপিছু আয় ১০০৫ ডলার অথবা তার নিচে। উচ্চ আয়ের দেশসমূহ উন্নত দেশ হিসেবে স্বীকৃত। এসব দেশের মাথাপিছু আয় অনেক বেশি। অপরদিকে নিম্ন আয়ের দেশসমূহের মাথাপিছু আয় খুবই কম। নিম্ন আয়ের দেশসমূহের বৈশিষ্ট্য উচ্চ আয়ের দেশের সম্পূর্ণ বিপরীত। উদ্দীপকের দেশটিকে বিশ্ব ব্যাংকের তথ্যানুযায়ী উচ্চ আয়ের দেশ না বলে নিম্ন আয়ের দেশ বলা যায়। নিম্ন আয়ের দেশসমূহের বৈশিষ্ট্য হচ্ছে মাথাপিছু আয় ও জীবনযাত্রার নিম্নমান, কৃষির উপর অত্যধিক নির্ভরশীলতা এবং অর্থনেতিক উন্নয়নের স্থবিরতা। নিম্ন আয়ের দেশসমূহে বিভিন্ন ধরনের সমস্যাও বিদ্যমান । পরিশেষে বলা যায় 'Z' দেশটির আয় অত্যন্ত কম। এটি একটি নিম্ন আয়ের দেশ। তাই এই দেশে বিভিন্ন ধরনের আর্থ-সামাজিক ও অবকাঠামোগত সমস্যা বিদ্যমান রয়েছে । সুতরাং দেশটিকে উচ্চ আয়ের দেশ বলা যায় না ।"
        }
      ]
    },
    {
      "number": "4",
      "uddipok": "ক খ গ কলকারখানা, অফিস, ভবন, উৎপাদিত দ্রব্য ↓ রাষ্ট্রীয় মালিকানাধীন উৎপাদনের উপাদানসমূহ ও সংগঠন ↓ ব্যক্তি মালিকানাধীন উৎপাদনের উপকরণসমূহ রাষ্ট্রীয় অথবা সামাজিক মালিকানাধীন ও ভোক্তার স্বাধীনতা নিয়ন্ত্রিত",
      "tag": "MB 24",
      "sub_questions": [
        {
          "label": "ক",
          "question": "ভোগ কী?",
          "explanation": "মানুষের অভাব পূরণের জন্য কোনো দ্রব্যের উপযোগিতা ব্যবহার করার প্রক্রিয়াকে ভোগ বলে ।"
        },
        {
          "label": "খ",
          "question": "আবগারি শুল্ক বলতে কী বোঝায়? ব্যাখ্যা করো ।",
          "explanation": "দেশের অভ্যন্তরে উৎপাদিত ও ব্যবহৃত দ্রব্যের ওপর যে কর ধার্য করা হয় তাকে আবগারি শুল্ক বলে । সরকারের রাজস্ব আয়ের অন্যতম উৎস হলো আবগারি শুল্ক। রাজস্ব সংগ্রহ ছাড়াও বিভিন্ন ক্ষতিকর দ্রব্যের ভোগ হ্রাস করার উদ্দেশ্যে আবগারি শুল্ক ধার্য করা হয়। বাংলাদেশে প্রধানত চা, সিগারেট, চিনি, তামাক, কেরোসিন, ওষুধ, স্পিরিট, দিয়াশলাই, গাঁজা, আফিম ইত্যাদির ওপর এ শুল্ক ধার্য করা হয়।"
        },
        {
          "label": "গ",
          "question": "উদ্দীপকে 'ক' নং ছকে কোন শ্রেণির অর্থনৈতিক ব্যবস্থাকে নির্দেশ করা হয়েছে? ব্যখ্যা করো।",
          "explanation": "উদ্দীপকে উল্লেখিত 'ক' রাষ্ট্রে সমাজতান্ত্রিক অর্থব্যবস্থা বিদ্যমান। সমাজতান্ত্রিক অর্থব্যবস্থায় উৎপাদনের উপকরণসহ সব সম্পদ রাষ্ট্রীয় মালিকানাধীন এবং সম্পদের ওপর কোনোরকম ব্যক্তি মালিকানা থাকে না। সমাজতান্ত্রিক অর্থব্যবস্থায় সব অর্থনৈতিক কর্মকাণ্ড প্রতিটি নাগরিকের মৌলিক চাহিদা পূরণ এবং জনগণের সর্বাধিক কল্যাণ সাধনের লক্ষ্যে পরিচালিত হয়। এ অর্থব্যবস্থায় রাষ্ট্র দ্রব্য ও সেবা উৎপাদনের ক্ষেত্রে মৌলিক সিদ্ধান্তসমূহ গ্রহণ ও বাস্তবায়ন করে। এখানে ব্যক্তিগত উদ্যোগ গ্রহণ ও বিনিয়োগের সুযোগ নেই। এরূপ অর্থব্যবস্থায় উৎপাদকের যেমন উৎপাদন বিষয়ক সিদ্ধান্ত গ্রহণের স্বাধীনতা নেই, তেমনি ভোগকারীর নিজ ইচ্ছামতো দ্রব্যসামগ্রী ভোগেরও সুযোগ নেই। উদ্দীপকের 'ক' রাষ্ট্রের অর্থনৈতিক বৈশিষ্ট্য হলো, এখানে উৎপাদনের উপকরণসমূহ রাষ্ট্রীয় মালিকানাধীন এবং অর্থনৈতিক লক্ষ্য হলো জনগণের সার্বিক কল্যাণ সাধন। রাষ্ট্রীয় সব ধরনের সম্পদ যেমন – পানি, গ্যাস, বিদ্যুত প্রভৃতি রাষ্ট্র নিয়ন্ত্রণ করে। এ বৈশিষ্ট্যগুলো সমাজতান্ত্রিক অর্থব্যবস্থার সাথে সাদৃশ্যপূর্ণ। তাই বলা যায়, উদ্দীপকের 'ক' রাষ্ট্রে সমাজতান্ত্রিক অর্থব্যবস্থা বিদ্যমান ।"
        },
        {
          "label": "ঘ",
          "question": "উদ্দীপকের ‘খ’ নং এবং ‘গ’ নং ছকের মধ্যে কোন অর্থব্যবস্থা বাংলাদেশের মতো উন্নয়নশীল দেশে অধিক উপযোগী? বিশ্লেষণ করো ।",
          "explanation": "উদ্দীপকের খ নং ও গ নং ছক দ্বারা যথাক্রমে ধনতান্ত্রিক ও সমাজতান্ত্রিক অর্থব্যবস্থাকে নির্দেশ করা হয়েছে। কিন্তু এ দুটি অর্থব্যবস্থার মধ্যে কোনোটিই বাংলাদেশের মতো উন্নয়নশীল দেশের জন্য পুরোপুরি উপযোগী নয় । মিশ্র অর্থব্যবস্থা এদেশের জন্য অধিক উপযোগী। ধনতান্ত্রিক অর্থব্যবস্থায় উৎপাদনের উপাদানসমূহ যেমন – ভূমি, শ্রম, মূলধন ও সংগঠন ব্যক্তি মালিকানাধীন। এ অর্থব্যবস্থায় ব্যক্তি ইচ্ছামতো যেকোনো দ্রব্য উৎপাদন করতে পারে। এতে সরকারি কোনো হস্তক্ষেপ নেই। উদ্দীপকের খ নং ছকে এ অর্থব্যবস্থাকে নির্দেশ করা হয়েছে। ধনতান্ত্রিক অর্থব্যবস্থায় পুঁজিপতিরা সর্বাধিক মুনাফা অর্জনের জন্য উৎপাদন ব্যয় যতদূর সম্ভব কম রাখতে চেষ্টা করে। উৎপাদন খরচ কমাতে তারা শ্রমিকদের ন্যায্য মজুরির চেয়ে কম মজুরি দেয়। এ ব্যবস্থায় সাধারণত অল্পসংখ্যক পুঁজিপতির হাতে সম্পদ পুঞ্জীভূত হয়। আবার সমাজতান্ত্রিক অর্থব্যবস্থায় উৎপাদনের উপকরণসহ সব সম্পদ রাষ্ট্রীয় মালিকানাধীন। ভোক্তার স্বাধীনতাও রাষ্ট্র কর্তৃক নিয়ন্ত্রিত। উদ্দীপকের গ নং ছকে এ অর্থব্যবস্থাকেই নির্দেশ করা হয়েছে। সমাজতান্ত্রিক অর্থব্যবস্থায় শ্রমিকরা ন্যায্য মজুরি পেলেও উৎপাদন ও বিনিয়োগের ক্ষেত্রে ব্যক্তির প্রণোদনা ও উদ্যম হ্রাস পায়। এতে ব্যক্তির উৎপাদনশীলতা কমে যায় এবং তার সৃজনশীলতার বিকাশ ঘটে না। কিন্তু মিশ্র অর্থব্যবস্থায় ব্যক্তি মালিকানার পাশাপাশি সরকারি উদ্যোগে উৎপাদন ও বিনিয়োগের ব্যবস্থা আছে। এতে ভোক্তা দ্রব্য ক্রয়-বিক্রয়ে স্বাধীনতা লাভ করে। তবে সরকার চাইলে জনস্বার্থ রক্ষায় দ্রব্যের দাম নিয়ন্ত্রণ করতে পারে। শ্রমিক শোষণ হ্রাস ও জনকল্যাণ সাধনে আরও বিভিন্ন পদক্ষেপ নিতে পারে। এ অর্থব্যবস্থায় ব্যক্তির সর্বোচ্চ উৎপাদনশীলতা ও সৃজনশীলতা নিশ্চিত করা যায়। এতে দেশের উন্নয়ন সাধিত হয়। উপরের আলোচনা থেকে বলা যায়, বাংলাদেশের মতো উন্নয়নশীল দেশে উদ্দীপকের খ ও গ নং ছকের কোনো অর্থব্যবস্থাই যথেষ্ট উপযোগী নয় । এদেশের জন্য প্রয়োজন মিশ্র অর্থব্যবস্থা।"
        }
      ]
    },
    {
      "number": "5",
      "uddipok": "",
      "tag": "MB 24",
      "sub_questions": [
        {
          "label": "ক",
          "question": "প্রতিলোম বিবাহভিত্তিক পরিবার কাকে বলে?",
          "explanation": "হিন্দু সমাজে নিচু বর্ণের পাত্রের সাথে উঁচু বর্ণের পাত্রীর বিবাহের গঠিত পরিবারকে প্রতিলোম বিবাহভিত্তিক পরিবার বলে ।"
        },
        {
          "label": "খ",
          "question": "মিথস্ক্রিয়া বলতে কী বোঝায়? ব্যাখ্যা করো।",
          "explanation": "মানুষের মধ্যকার আচরণগত পারস্পরিক প্রভাবের প্রক্রিয়াকে মিথস্ক্রিয়া (Interaction) বলে । মিথস্ক্রিয়া এমন এক ধরনের প্রক্রিয়া যেখানে দুই বা ততোধিক ব্যক্তি বা বস্তু পরস্পরকে প্রভাবিত করে। দ্বৈত প্রভাবের ধারণাটি মিথস্ক্রিয়ার ক্ষেত্রে গুরুত্বপূর্ণ। কারণ পরস্পরকে প্রভাবিত করার জন্য ন্যূনতম দুইজন বস্তু বা ব্যক্তির উপস্থিতি অবশ্য প্রয়োজন। উদাহরণস্বরূপ, শ্রেণিকক্ষে 'ক' এর আচরণ অন্যদের আচরণকে যেমন প্রভাবিত করে, তেমনি অন্যদের আচরণ দ্বারা 'ক' নিজেও প্রভাবিত হয়। এরূপ পারস্পরিক প্রভাবের প্রক্রিয়াই হলো মিথস্ক্রিয়া ।"
        },
        {
          "label": "গ",
          "question": "সারণি-১ এ উল্লিখিত বিষয়গুলো সামাজিকীকরণের কোন মাধ্যমকে নির্দেশ করে? ব্যাখ্যা করো ।",
          "explanation": "সারণি-১ এ উল্লিখিত বিষয়গুলো সামাজিকীকরণের প্রধান মাধ্যম পরিবারকে নির্দেশ করে পরিবার সামাজিকীকরণের সবচেয়ে গুরুত্বপূর্ণ মাধ্যম। পারিবারিক জীবনের ভালো দিক ও মন্দ দিক সবই মানুষের আচরণকে প্রভাবিত করে। পরিবারের মধ্যেই সামাজিক নীতিবোধ ও নাগরিক চেতনার সূচনা হয়। সহযোগিতা; সহিষ্ণুতা, সম্প্রীতি, ভ্রাতৃত্ববোধ, ত্যাগ, ভালোবাসা প্রভৃতি গুণ মানুষ পরিবার থেকেই অর্জন করে। পরিবারের সদস্যদের গুণাবলি শিশুর সামাজিকীকরণকে প্রভাবিত করে । উদ্দীপকের সারণি-১ এ সহিষ্ণুতা, সম্প্রীতি, ত্যাগ, ভালোবাসা প্রভৃতি গুণাবলির উল্লেখ রয়েছে । এই গুণাবলিগুলো ব্যক্তি পরিবার থেকেই অর্জন করে। আর পরিবার হলো সামাজিকীকরণের প্রধান মাধ্যম। তাই বলা যায় সারণি-১ এ উল্লিখিত বিষয়গুলো সামাজিকীকরণের অন্যতম মাধ্যম পরিবারকে ইঙ্গিত করে ।"
        },
        {
          "label": "ঘ",
          "question": "“সারণি-২ এ উল্লিখিত উপাদানসমূহ ব্যক্তির সামাজিকীকরণে ব্যাপক প্রভাব ফেলে”— মূল্যায়ন করো ।",
          "explanation": "সারণি-২ এ উল্লিখিত উপাদানসমূহ গণমাধ্যমের অন্তর্ভুক্ত যা ব্যক্তির সামাজিকীকরণে ব্যাপক প্রভাব ফেলে—উক্তিটি যথার্থ। বৃহৎ জনগোষ্ঠীর কাছে সংবাদ, দেশের ইতিহাস, ঐতিহ্য, সংস্কৃতির বিষয়বস্তু, বিশেষ ধ্যান-ধারণা, বিনোদন প্রভৃতি পরিবেশন করার মাধ্যম হলো গণমাধ্যম। সংবাদপত্র, বেতার, চলচ্চিত্র, টেলিভশন ইত্যাদি। গণমাধ্যমের উদাহরণ । উদ্দীপকে সারণি-২ এ সংবাদপত্র, বেতার, চলচ্চিত্র, টেলিভিশন ইত্যাদি উল্লেখ করার মাধ্যমে গণমাধ্যমকেই নির্দেশ করা হয়েছে। এই গণমাধ্যমগুলো ব্যক্তির সামাজিকীকরণে বিরাট ভূমিকা রাখে। সংবাদপত্র দেশের ইতিহাস, ঐতিহ্য, সংস্কৃতি, অর্থনীতিসহ বিভিন্ন বিষয়বস্তুর ওপর সংবাদ প্রকাশ করে যা পাঠ করে শিশু-কিশোররা বিভিন্ন বিষয় সম্পর্কে জানতে পারে। সমাজ-সংস্কৃতির সাথে খাপ খাইয়ে চলতে শেখে। জীব জগৎ সম্পর্কে বৈজ্ঞানিক ধ্যান-ধারণায় অনুপ্রাণিত হয়। বেতারের মাধ্যমে ব্যক্তি সংবাদ, গান-বাজনা, নাটক, নাটিকা, শিক্ষামূলক আলোচনা, কথিকা, খেলাধুলা, আবহাওয়া ইত্যাদি সম্পর্কে অবহিত হয় যা ব্যক্তি ও সামাজিক জীবনকে নানাভাবে প্রভাবিত করে। টেলিভিশনে প্রচারিত অনুষ্ঠান ব্যক্তি জীবনে প্রভাব ফেলে। বিভিন্ন ক্ষেত্রে ব্যক্তির সচেতনতা বৃদ্ধি পায়। সে বিজ্ঞানমনস্ক হয়ে ওঠে। তার মানসিক স্বাস্থ্য বিকশিত হয়। তাছাড়া সামাজিক ও জীবনঘনিষ্ঠ চলচ্চিত্র ব্যক্তির ব্যক্তিত্বে প্রভাব ফেলে। সামাজিক চলচ্চিত্রের অনেক চরিত্র ব্যক্তির আচরণকে প্রভাবিত করে। বিভিন্ন শ্রেণি ও পেশার মানুষের প্রতি শ্রদ্ধাশীল হতে শিক্ষা দেয় । উপরের আলোচনা থেকে বলা যায় ব্যক্তির সামাজিকীকরণে সারণি-২ এ উল্লিখিত উপাদানসমূহের গুরুত্বপূর্ণ প্রভাব রয়েছে।"
        }
      ]
    },
    {
      "number": "6",
      "uddipok": "অনুচ্ছেদ-১: বাংলাদেশ স্বাধীন হওয়ার পর দেশের রাষ্ট্রপ্রধান দেশ পুনঃগঠনের কার্যক্রম শুরু করেন। এজন্য তিনি অর্থনৈতিক উন্নয়নে নতুন এক ব্যবস্থা প্রবর্তন করেন । অনুচ্ছেদ-২: কবির হোসেনের বাবা মুক্তিযুদ্ধে শহিদ হন। তার মা মুক্তিযোদ্ধাদের খাবার ও আশ্রয় দেন । তিনি অনেক সময় আহত মুক্তিযোদ্ধাদের সেবাও করতেন ।",
      "tag": "MB 24",
      "sub_questions": [
        {
          "label": "ক",
          "question": "ইনডেমনিটি অধ্যাদেশ কী?",
          "explanation": "বঙ্গবন্ধু শেখ মুজিবুর রহমান ও তার পরিবারের সদস্যদের হত্যাকারীদের বিচারের হাত থেকে রেহাই দিতে ১৯৭৫ সালে খন্দকার মোশতাক আহমেদ যে অর্ডিন্যান্স জারি করেছিলেন তা-ই ইনডেমনিটি অধ্যাদেশ নামে পরিচিত।"
        },
        {
          "label": "খ",
          "question": "দ্বিতীয় বিপ্লব কর্মসূচি বলতে কী বোঝায়? ব্যাখ্যা করো ।",
          "explanation": "যুদ্ধবিধ্বস্ত বাংলাদেশের পুনর্গঠন ও শোষণহীন সমাজ গঠনের লক্ষ্যে বঙ্গবন্ধু শেখ মুজিবুর রহমান দ্বিতীয় বিপ্লব কর্মসূচি গ্রহণ করেছিলেন। স্বাধীনতা পরবর্তী সময়ে দেশের অভ্যন্তরে মজুতদার, দুর্নীতিবাজ ও ষড়যন্ত্রকারী গোষ্ঠীর অপতৎপরতা এবং ১৯৭৩-৭৪ সালের বন্যা দেশের খাদ্য সংকটকে তীব্র করে তোলে । এ পরিস্থিতিতে বঙ্গবন্ধু সরকার ১৯৭৫ সালে জনগণের অর্থনৈতিক মুক্তি ও শোষণহীন সমাজ গঠনের লক্ষ্যে আওয়ামী লীগ, ন্যাপ, কমিউনিস্ট পার্টিসহ বিভিন্ন দল নিয়ে বাংলাদেশ কৃষক-শ্রমিক আওয়ামী লীগ (বাকশাল) গঠন করেন। এর মাধ্যমে বঙ্গবন্ধু দেশের আর্থ-সামাজিক ও রাজনৈতিক ক্ষেত্রে নতুন একটি ব্যবস্থা প্রবর্তনের উদ্যোগ নেন। এটিকে তিনি ‘দ্বিতীয় বিপ্লব' নামে অভিহিত করেন ।"
        },
        {
          "label": "গ",
          "question": "অনুচ্ছেদ-১ এ নতুন এক ব্যবস্থা বলতে কোন ব্যবস্থাকে বোঝানো হয়েছে? ব্যাখ্যা করো।",
          "explanation": "অনুচ্ছেদ-১ এ নতুন এক ব্যবস্থা বলতে বঙ্গবন্ধু শেখ মুজিবুর রহমান কর্তৃক পঞ্চবার্ষিক পরিকল্পনা প্রবর্তনের কথা বলা হয়েছে। দেশ স্বাধীন হওয়ার পর বঙ্গবন্ধুর সরকার দেশকে অর্থনৈতিকভাবে সমৃদ্ধ করার জন্য একটি পরিকল্পনা কমিশন গঠন করে। এ কমিশন পঞ্চবার্ষিক পরিকল্পনা প্রণয়ন করে। কমিশনের সুপারিশ মোতাবেক বঙ্গবন্ধু যুদ্ধবিধ্বস্ত দেশকে নতুনভাবে গড়ে তোলার জন্য ব্যবসা-বাণিজ্য, শিল্প, কৃষিসহ বিভিন্ন খাতকে ঢেলে সাজানোর উদ্যোগ গ্রহণ করেন। ১৯৭২ সাল পর্যন্ত বকেয়া সুদসহ কৃষি জমির খাজনা মওকুফ করে দেওয়া হয় । অনুচ্ছেদ-১ এ দেখা যায়, সদ্য স্বাধীন একটি দেশের রাষ্ট্রপ্রধান যুদ্ধবিধ্বস্ত দেশ পুনর্গঠনের কার্যক্রম শুরু করেন । তিনি বকেয়া সুদ মওকুফ করেন এবং অর্থনৈতিক উন্নয়নে নতুন এক ব্যবস্থা প্রবর্তন করেন। পূর্বোক্ত আলোচনার প্রেক্ষিতে বলা যায়, এখানে অর্থনৈতিক উন্নয়নে নতুন ব্যবস্থা দ্বারা পাঁচসালা পরিকল্পনাকে বোঝানো হয়েছে ।"
        },
        {
          "label": "ঘ",
          "question": "“স্বাধীনতা অর্জনের ক্ষেত্রে কবির হোসেনের মায়ের মতো অনেকের ভূমিকাই ছিল তাৎপর্যপূর্ণ”— উক্তিটি বিশ্লেষণ করো।",
          "explanation": "“স্বাধীনতা অর্জন ত্বরান্বিত করার ক্ষেত্রে কবির হোসেনের মায়ের মতো অনেকের ভূমিকাই ছিল তাৎপর্যপূর্ণ”— উক্তিটি যথার্থ। বাংলাদেশের মুক্তিযুদ্ধে নারীদের ভূমিকা ছিল গৌরবোজ্জ্বল। ১৯৭১ সালের মার্চের প্রথম থেকেই দেশের প্রতিটি অঞ্চলে যে সংগ্রাম পরিষদ গঠিত হয়, তাতে নারীদের অংশগ্রহণ ছিল স্বতঃস্ফূর্ত । অনুচ্ছেদ-২ এ বর্ণিত, কবির হোসেনের মা মুক্তিযোদ্ধাদের খাদ্য ও আশ্রয় দয়ে সাহায্য করেন । তিনি আহত মুক্তিযোদ্ধাদের সেবাও করতেন। তার এসব কর্মকাণ্ড মুক্তিযুদ্ধে নারীদের অবদানকে তুলে ধরেছে। মুক্তিযুদ্ধে নারীরা পুরুষের পাশাপাশি অস্ত্র চালনা ও গেরিলা যুদ্ধের প্রশিক্ষণ গ্রহণ করে সরাসরি মুক্তিযুদ্ধে অংশ নেন। অপরদিকে সহযোদ্ধা হিসেবে আহত মুক্তিযোদ্ধাদের সেবা-শুশ্রূষা, মুক্তিযোদ্ধাদের আশ্রয় দান ও তথ্য সরবরাহ দূরে যুদ্ধে গুরুত্বপূর্ণ ভূমিকা পালন করেন এদেশের অগণিত নারী । পাকিস্তানি হানাদার রাহিনী কর্তৃক ধর্ষিত হন প্রায় তিন লাখ মা-বোন! গদের এ ত্যাগের ফলেই মুক্তিযুদ্ধে জয়লাভ সহজ হয়। পরের আলোচনা শেষে বলা যায়, স্বাধীনতা অর্জন ত্বরান্বিত করার ক্ষত্রে কবির হোসেনের মায়ের মতো নারীদের ভূমিকা ছিল সীমাহীন ।"
        }
      ]
    },
    {
      "number": "7",
      "uddipok": "দৃশ্যপট-১ : লিপি স্কুল থেকে শিক্ষাসফরে ঐতিহাসিক সোমপুর বিহারে বেড়াতে যায়। সেখানে লাল বর্ণের মাটি দেখে সে মুগ্ধ হয়। বাংলাদেশের মোট ভূমির প্রায় আট শতাংশ এলাকা নিয়ে এ অঞ্চল গঠিত। দৃশ্যপট-২ : জনাব খাদেমুল পরিবার নিয়ে এক বনে বেড়াতে গিয়ে জানতে পারলেন ঐ বনের গাছগুলো সারাবছর সবুজ থাকে। তারা দেখলেন পাহাড়গুলো বেলে পাথর, কর্দম ও শেলপাথর দ্বারা গঠিত ।",
      "tag": "MB 24",
      "sub_questions": [
        {
          "label": "ক",
          "question": "টেকটনিক প্লেট কী?",
          "explanation": "পৃথিবীর ব্যবচ্ছেদে দেখা যায় ভূ-ত্বক ৮টি বড় বড় টুকরা এবং ৬টি আঞ্চলিক টুকরা দ্বারা বিভক্ত । এগুলো টেকটনিক প্লেট নামে পরিচিত"
        },
        {
          "label": "খ",
          "question": "বাংলাদেশে ভূমিকম্পের সম্ভাবনা বৃদ্ধি পাচ্ছে কেন? ব্যাখ্যা করো ।",
          "explanation": "ভৌগোলিক অবস্থান, প্রাকৃতিক ও নানা মানবসৃষ্ট কারণে বাংলাদেশে ভূমিকম্পের সম্ভাবনা বৃদ্ধি পাচ্ছে। ভৌগোলিক অবস্থানগত কারণে বাংলাদেশ ইন্ডিয়ান ও ইউরোপিয়ান প্লেটের সীমানার কাছে অবস্থিত। এ কারণে বাংলাদেশে ভূমিকম্পের সম্ভাবনা বেশি। ভূমিরূপ ও ভূ-অভ্যন্তরীণ কাঠামোগত কারণে বাংলাদেশে ভূ- আলোড়নজনিত শক্তি কার্যকর এবং এর ফলে এখানে ভূমিকম্প হয়। আবার মানবসৃষ্ট ও প্রাকৃতিক কারণে দেশের কিছু অংশ দেবে যাচ্ছে, কিছু অংশ ফেঁপে উঠে যাচ্ছে। এভাবে ভূস্ফীতির ফলে ভূমিকম্পের সম্ভাবনা বাড়ছে। তাছাড়া পাহাড় কাটাসহ মানবসৃষ্ট বিভিন্ন কারণেও বাংলাদেশে ভূমিকম্পের সম্ভাবনা বৃদ্ধি পাচ্ছে।"
        },
        {
          "label": "গ",
          "question": "লিপির ভ্রমণকৃত অঞ্চলটি বাংলাদেশের কোন ভূ-প্রাকৃতিক অঞ্চলকে নির্দেশ করে? ব্যাখ্যা করো ।",
          "explanation": "লিপির ভ্রমণকৃত অঞ্চলটি বাংলাদেশের প্লাইস্টোসিনকালের চত্বরভূমিকে নির্দেশ করে । বাংলাদেশের মোট ভূমির প্রায় ৮% এলাকা নিয়ে প্লাইস্টোসিনকালের সোপানসমূহ বা চত্বরভূমি গঠিত। আনুমানিক ২৫০০০ বছর পূর্বের সময়কে প্লাইস্টোসিনকাল বলা হয়। এই সময়ের আন্তঃবরফগলা পানিতে প্লাবনের সৃষ্টি হয়ে এসব চত্বরভূমি গঠিত হয়েছিল বলে অনুমান করা হয়। প্লাইস্টোসিনকালের সোপানসমূহকে তিন ভাগে ভাগ করা যায়, যথা— বরেন্দ্রভূমি, মধুপুর ও ভাওয়ালের গড় এবং লালমাই পাহাড় । নওগাঁ, রাজশাহী, বগুড়া, জয়পুরহাট, রংপুর ও দিনাজপুর জেলার অংশ বিশেষ নিয়ে বরেন্দ্রভূমি গঠিত। এর আয়তন ৯৩২০ বর্গ কি.মি.। এ স্থানের মাটি ধূসর ও লাল বর্ণের। আবার ময়মনসিংহ, টাঙ্গাইল, গাজীপুর ও ঢাকা জেলার অংশবিশেষ নিয়ে মধুপুর ও ভাওয়ালের গড় গঠিত। এর আয়তন ৪১০৩ বর্গ কি.মি. এবং মাটির রং লালচে ও ধূসর। আর কুমিল্লার লালমাই থেকে ময়নামতি পর্যন্ত লালমাই পাহাড়টি বিস্তৃত। এর আয়তন ৩৪ বর্গ কি.মি. । উদ্দীপকের দৃশ্যকল্প-১ এ দেখা যায় লিপি শিক্ষাসফরে সোমপুর বিহারে বেড়াতে যায় এবং সেখানকার লাল বর্ণের মাটি দেখে সে মুগ্ধ হয়। লিপির ভ্রমণকৃত সোমপুর বিহার নওগাঁ জেলায় অবস্থিত এবং এটি বরেন্দ্র ভূমির অন্তর্গত। আর বরেন্দ্রভূমি হলো প্লাইস্টোসিনকালে গঠিত চত্বরভূমি। তাই বলা যায়, লিপির ভ্রমণকৃত অঞ্চলটি বাংলাদেশের প্লাইস্টোসিনকালের চত্বরভূমিকে নির্দেশ করে ।"
        },
        {
          "label": "ঘ",
          "question": "জনাব খাদেমুলের দেখা অঞ্চল এবং লিপির শিক্ষাসফরের অঞ্চল দুটিতে কৃষি উৎপাদনের ক্ষেত্রে ভিন্নতা আছে কি? মতামত দাও ।",
          "explanation": "হ্যাঁ, উদ্দীপকের খাদেমুলের দেখা অঞ্চল টারশিয়ারি যুগের পাহাড়ি এলাকা ও লিপির শিক্ষাসফরের প্লাইস্টোসিনকালের সোপানসমূহ বা চত্বরভূমি অঞ্চলের মধ্যে কৃষি উৎপাদনের ক্ষেত্রে ভিন্নতা আছে । বাংলাদেশের মোট ভূমির প্রায় ১২% এলাকা নিয়ে টারশিয়ারি যুগের পাহাড়ি অঞ্চল গঠিত। এ অঞ্চলের পাহাড়সমূহকে দুই ভাগে ভাগ করা হয়েছে। যথা— দক্ষিণ-পূর্বাঞ্চলের পাহাড়সমূহ এবং উত্তর-পূর্বাঞ্চলের পাহাড়সমূহ । এসব পাহাড়ি অঞ্চলে যে বনভূমি রয়েছে তা ক্রান্তীয় চিরহরিৎ এবং পত্রপতনশীল বনভূমি এলাকা নামে পরিচিত। এসব বনের গাছের পাতা একসাথে ফোটেও না, ঝরেও পড়ে না। এজন্য এসব বন সারাবছর সবুজ থাকে । আর টারশিয়ারি যুগের পাহাড়গুলো বেলে পাথর, কর্দম ও শেলপাথর দ্বারা গঠিত। উদ্দীপকের খাদেমুলের দেখা অঞ্চলের বৈশিষ্ট্য টারশিয়ারি যুগের পাহাড়কেই নির্দেশ করছে। অন্যদিকে লিপির দেখা সোমপুর বিহার নওগাঁয় অবস্থিত। এই জেলাটি প্লাইস্টোসিনকালের চত্বরভূমির অন্তর্ভুক্ত । উদ্দীপকের খাদেমুলের দেখা টারশিয়ারি যুগের পাহাড়সমূহ মূলত পাহাড়ি অঞ্চল। এখানকার মাটি বেলে পাথর, কর্দম ও শেলপাথর দিয়ে গঠিত বলে মাটি উর্বর নয় । ভূমি উঁচু-নিচু হওয়ায় এসব এলাকায় কৃষিজ ফসল উৎপাদন করা প্রায় অসম্ভব। এসব অঞ্চলে জুম পদ্ধতিতে সামান্য পরিমাণে কৃষি উৎপাদন হয়ে থাকে। অন্যদিকে লিপির দেখা প্লাইস্টোসিনকালের চত্বরভূমি কৃষি কাজের জন্য খুবই উপযোগী। এ অঞ্চলের মাটি খুবই উর্বর। ফলে এসব এলাকায় সারা বছর ধান, গম, ভুট্টা, পাট, সরিষা, আখ ও সবজিসহ বিভিন্ন রকম ফসল জন্মে। তবে শীত ও গ্রীষ্মকালে এ অঞ্চলে পানির সংকট দেখা দেয় । ফলে এসময় কৃষি উৎপাদন কিছুটা ব্যাহত হয় । উপরের আলোচনা থেকে দেখা যায়, খাদেমুলের দেখা টারশিয়ারি যুগের পাহাড়ি এলাকার ভূমি কৃষি উৎপাদনের জন্য তেমন উপযোগী নয়। আর লিপির ভ্রমণকৃত প্লাইস্টোসিনকালের চত্বরভূমি কৃষি উৎপাদনের জন্য উপযোগী হওয়ায় বিভিন্ন ধরনের ফসল উৎপন্ন হয়ে থাকে ।"
        }
      ]
    },
    {
      "number": "8",
      "uddipok": "ঘটনা-১: পরিবর্তিত পরিস্থিতির কারণে বাংলাদেশে জন্ম ও মৃত্যুহার হ্রাস পেয়েছে । তথাপিও এদেশে ক্রমাগত বেকারত্ব, শিশুশ্রম ও কর্মসংস্থানের ক্ষেত্রে বিরূপ প্রভাব পড়ছে । ঘটনা-২: পিতৃহারা তোহুরা যুব উন্নয়নে প্রশিক্ষণ শেষে একটি গবাদিপশু মোটাতাজাকরণ ফার্ম গড়ে তোলে । সেই ফার্মে বেশ কয়েকজনের কর্মসংস্থানের ব্যবস্থা হয়। কয়েক বছরের মধ্যে তার ফার্মটি একটি বিশাল ফার্মে পরিণত হয়। একজন সফল উদ্যোক্তা হিসেবে সে জাতীয় পুরস্কার লাভ করে ।",
      "tag": "MB 24",
      "sub_questions": [
        {
          "label": "ক",
          "question": "প্ৰযুক্তি কী?",
          "explanation": "প্রযুক্তি হলো বিজ্ঞানের প্রায়োগিক দিক।"
        },
        {
          "label": "খ",
          "question": "শিক্ষা কীভাবে নারীর ক্ষমতায়নকে ত্বরান্বিত করে? ব্যাখ্যা করো ।",
          "explanation": "শিক্ষা নারীকে কর্মমুখী করে নারীর ক্ষমতায়নকে ত্বরান্বিত করে । শিক্ষা নারীকে সামাজিক আন্দোলন পরিচালনায় উদ্বুদ্ধ করে। ফলে নারী অধিকার প্রতিষ্ঠায় সৃষ্টি হয় সামাজিক নীতি ও আইন। শিক্ষার ফলে নারীরা স্বাবলম্বী ও কর্মমুখী হয়। ফলে তারা পরিবার ও সমাজে অধিক অবদান রাখতে পারে। এতে নারীর ক্ষমতায়ন ঘটে।"
        },
        {
          "label": "গ",
          "question": "ঘটনা-১ সামাজিক পরিবর্তনের কোন উপাদানকে প্রতিফলিত করেছে? ব্যাখ্যা করো ।",
          "explanation": "ঘটনা-১ সামাজিক পরিবর্তনের জৈবিক উপাদানকে প্রতিফলিত করেছে । জৈবিক উপাদান সামাজিক পরিবর্তনের একটি গুরুত্বপূর্ণ উপাদান। জন্ম ও মৃত্যু হার, গড় আয়ু, জনসংখ্যার ঘনত্ব, জনসংখ্যার প্রকৃতি ও জীবনযাত্রার মান নিয়েই জৈবিক উপাদান। মানুষের জৈবিক অবস্থার পরিবর্তন, যেমন জনসংখ্যার হ্রাস-বৃদ্ধি, স্থানান্তর অথবা ঘনত্বের পরিবর্তন সামাজিক পরিবর্তনে গুরুত্বপূর্ণ ভূমিকা পালন করে। আমাদের দেশে জনসংখ্যা বৃদ্ধি প্রতিরোধে জন্ম নিয়ন্ত্রণের বিভিন্ন পদ্ধতি প্রয়োগ করা হচ্ছে। জন্ম-মৃত্যুহার হ্রাস সমাজকাঠামো পরিবর্তনে অবদান রাখছে। জনসংখ্যা বৃদ্ধির ফলে বেকারত্ব, শিশুশ্রম ও কর্মসংস্থানের ক্ষেত্রে তীব্র প্রতিযোগিতার মতো নানামুখী সমস্যার সৃষ্টি হয়েছে । উদ্দীপকের ঘটনা-১ এ বলা হয়েছে, পরিবর্তিত পরিস্থিতির কারণে বাংলাদেশে জন্ম-মৃত্যুহার হ্রাস পেয়েছে। যদিও এদেশে ক্রমাগত বেকারত্ব, শিশুশ্রম ও কর্মসংস্থানের ক্ষেত্রে বিরূপ প্রভাব পড়ছে। ঘটনা-১ এর এ বিষয়গুলো ওপরে বর্ণিত সামাজিক পরিবর্তনের জৈবিক উপাদানের সাথে সম্পূর্ণ সাদৃশ্যপূর্ণ। তাই বলা যায়, ঘটনা-১ এ সামাজিক পরিবর্তনের জৈবিক উপাদানের প্রতিফলন ঘটেছে।"
        },
        {
          "label": "ঘ",
          "question": "ঘটনা-২ সামাজিক পরিবর্তনে নারীর ভূমিকাকে উল্লেখযোগ্য উপাদান হিসেবে তুলে ধরেছে। তুমি কি একমত? উত্তরের সপক্ষে যুক্তি দাও ।",
          "explanation": "হ্যাঁ, ঘটনা-২ সামাজিক পরিবর্তনে নারীর ভূমিকাকে উল্লেখযোগ্য উপাদান হিসেবে তুলে ধরেছে— এ বক্তব্যের সাথে আমি একমত । বর্তমানে বাংলাদেশের সামাজিক পরিবর্তনে নারীদের ভূমিকা অনস্বীকার্য। একসময় নারীর জগত শুধু গৃহস্থালি কাজেই সীমাবদ্ধ ছিল । শিক্ষার প্রসার নারীকে এই অবস্থা থেকে মুক্তি দিয়েছে। বাংলাদেশের নারী এখন শুধু প্রাথমিক এবং মাধ্যমিক বিদ্যালয়ের গণ্ডিতে আবদ্ধ নয়; বরং উচ্চ শিক্ষাক্ষেত্রেও তাদের অংশগ্রহণ অনেক বেড়েছে। অন্যান্য বিষয়ের পাশাপাশি শিল্পের প্রসার নারীকে নানা কর্মক্ষেত্রে প্রবেশের সুযোগ করে দিয়েছে। কর্মক্ষেত্রে নারীর এই অংশগ্রহণ সমাজেও পরিবর্তন এনেছে। আগে পারিবারিক সিদ্ধান্ত গ্রহণের ক্ষেত্রে পুরুষরা একচেটিয়া ক্ষমতার অধিকারী ছিল। এখন অর্থ উপার্জনের মাধ্যমে নারীদের অবস্থান শক্ত হচ্ছে। তারাও পারিবারিক সিদ্ধান্ত গ্রহণ ও বাস্তবায়নে ভূমিকা রাখছে। এতেও সমাজে ব্যাপক পরিবর্তন ঘটছে। উদ্দীপকে ঘটনা-২-এ বলা হয়েছে, পিতৃহারা তোহুরা যুব উন্নয়ন প্রশিক্ষণ শেষে একটি গবাদি পশু মোটাতাজাকরণ ফার্ম গড়ে তোলে। সেই ফার্মে বেশ কয়েকজনের কর্মসংস্থানের ব্যবস্থা হয়। কয়েক বছরের মধ্যে তার ফার্মটি একটি বিশাল ফার্মে পরিণত হয়। একজন সফল উদ্যোক্তা হিসেবে সে জাতীয় পুরস্কার লাভ করে। এখানে তোহুরার কর্মকাণ্ডে শিক্ষা ও প্রশিক্ষণ লাভ করে নারীদের কর্মক্ষেত্রে যোগদানের বিষয়টি ফুটে উঠেছে। এ বিষয়টি নারীর ক্ষমতায়নের মাধ্যমে সমাজে নারীর ভূমিকার পরিবর্তন ঘটিয়েছে। আর সমাজে নারীর ভূমিকার পরিবর্তনের ফলে সামাজিক পরিবর্তনও ঘটছে। এজন্য বর্তমানে নারীর ভূমিকাকে সামাজিক পরিবর্তনের উল্লেখযোগ্য উপাদান হিসেবে বিবেচনা করা হয়। উপরের আলোচনা থেকে বলা যায়, ঘটনা-২-এ তোহুরার মাধ্যমে সমাজে নারীর ভূমিকাকে তুলে ধরা হয়েছে, যা সামাজিক পরিবর্তনের উল্লেখযোগ্য উপাদান ।"
        }
      ]
    },
    {
      "number": "9",
      "uddipok": "অনুচ্ছেদ-১: বিদ্যালয়ের কেবিনেট নির্বাচনে অধিকাংশ শিক্ষার্থী শান্তিপূর্ণভাবে ভোটদান করলেও খাদিজা অন্যের হয়ে ভোট দিতে গিয়ে কর্তব্যরতদের নিকট ধরা পড়ে। অনুচ্ছেদ-২: ‘ক’ রাষ্ট্রের সরকার প্রধান জনগণের সরাসরি ভোটে নির্বাচিত। তিনি তার কাজের জন্য জনগণের নিকট জবাবদিহি করতে বাধ্য থাকেন। জনগণের কল্যাণ সাধন তার প্রধান উদ্দেশ্য ।",
      "tag": "MB 24",
      "sub_questions": [
        {
          "label": "ক",
          "question": "নির্বাচক কারা?",
          "explanation": "যারা প্রতিনিধি নির্বাচনের ক্ষমতা অর্থাৎ ভোটদানের অধিকার ভোগ করেন তাদের ভোটার বা নির্বাচক বলে ।"
        },
        {
          "label": "খ",
          "question": "“বিরোধী দল গণতান্ত্রিক শাসনব্যবস্থায় অত্যন্ত গুরুত্বপূর্ণ”- ব্যাখ্যা করো ।",
          "explanation": "বিরোধী দল গণতান্ত্রিক শাসন ব্যবস্থায় গুরুত্বপূর্ণ। বিরোধী দল পার্লামেন্টে বিতর্ক, সরকারের নীতির সমালোচনা, মুলতুবি প্রস্তাব এবং বিভিন্ন বিষয়ে মতামত ব্যক্ত করে সংসদকে কার্যকর রাখে। সংসদের বাইরেও বক্তব্য, বিবৃতি ও সমালোচনার মাধ্যমে সরকারকে আইনের শাসন অনুশীলনে সহায়তা করে। এছাড়া বিরোধী দল জনগণের সামনে সরকারের পাশাপাশি বিকল্প কর্মসূচি তুলে ধরে। এজন্য গণতান্ত্রিক শাসন ব্যবস্থায় বিরোধী দলের গুরুত্ব অনস্বীকার্য।"
        },
        {
          "label": "গ",
          "question": "বিদ্যালয়ে অনুষ্ঠিত নির্বাচনটি পদ্ধতিগতভাবে কোন ধরনের নির্বাচন? ব্যাখ্যা করো।",
          "explanation": "বিদ্যালয়ে অনুষ্ঠিত নির্বাচনটি পদ্ধতিগতভাবে প্রত্যক্ষ নির্বাচন। বিশ্বে বর্তমানে দুই ধরনের নির্বাচন পদ্ধতি চালু রয়েছে। যথা— প্রত্যক্ষ নির্বাচন ও পরোক্ষ নির্বাচন। যে নির্বাচন প্রক্রিয়ায় ভোটাররা সরাসরি ভোট প্রদানের মাধ্যমে তাদের প্রতিনিধি নির্বাচিত করে তাকে প্রত্যক্ষ নির্বাচন পদ্ধতি বলে । উদ্দীপকে বর্ণিত নির্বাচন পদ্ধতি এ ধরনের নির্বাচন। উদ্দীপকের অনুচ্ছেদ-১ এ দেখা যায় বিদ্যালয়ের কেবিনেট নির্বাচনে অধিকাংশ শিক্ষার্থী শান্তিপূর্ণভাবে ভোট দান করছে। অর্থাৎ তারা সরাসরি ভোট দানের মাধ্যমে প্রতিনিধি নির্বাচিত করছে। এজন্য বলা যায়, বিদ্যালয়ের নির্বাচনটি প্রত্যক্ষ নির্বাচন ।"
        },
        {
          "label": "ঘ",
          "question": "“অনুচ্ছেদ-২ এ উল্লিখিত সরকার ব্যবস্থা বিশ্বব্যাপী জনপ্রিয় হলেও এর বেশ কিছু সীমাবদ্ধতা রয়েছে।” মতামত দাও।",
          "explanation": "‘ক’ রাষ্ট্রে গণতান্ত্রিক সরকারব্যবস্থা প্রচলিত। তবে এটি বিশ্বব্যাপী জনপ্রিয় হলেও এর বেশ কিছু সীমাবদ্ধতা রয়েছে। উদ্দীপকের ‘ক’ রাষ্ট্রের সরকার প্রধান জনগণের সরাসরি ভোটে নির্বাচিত এবং তিনি তার কাজের জন্য জনগণের কাছে জবাবদিহি করেন। এতে বোঝা যায় ‘ক’ রাষ্ট্রে গণতান্ত্রিক শাসন ব্যবস্থা বিদ্যমান । গণতান্ত্রিক শাসনব্যবস্থার অনেক ভালো দিক থাকলেও এর কিছু সীমাবদ্ধতাও রয়েছে। এ শাসনব্যবস্থায় নির্বাচনের মাধ্যমে অজ্ঞ, অযোগ্য ও দুর্নীতিগ্রস্ত ব্যক্তির শাসন ক্ষমতায় অধিষ্ঠিত হওয়ার সুযোগ থাকে। ফলে উপযুক্ত লোকের অভাবে গণতন্ত্রের উদ্দেশ্য অর্জিত হয় না এবং শাসনকাজ পরিচালনায় নানা ধরনের সমস্যা দেখা দেয়। বাস্তবে তাই গণতন্ত্র অকার্যকর শাসনব্যবস্থায় পরিণত হয়। আবার গণতান্ত্রিক সরকার কাঠামোয় রাজনৈতিক দলের সংখ্যা বেশি থাকে। ফলে পরস্পরবিরোধী মত ও ধারণা লক্ষ করা যায়। কখনো কখনো দলগুলোর মধ্যে আদর্শগত মতপার্থক্য ব্যাপক আকার ধারণ করে, ফলে জাতীয় সংহতি বিনষ্ট হয়। এছাড়া রাজনৈতিক দলগুলো নিজেদের মধ্যে পারস্পরিক সমঝোতা প্রতিষ্ঠায় ব্যর্থ হলে জাতি দ্বিধা-বিভক্ত হয়ে পড়ে এবং গণতন্ত্র অকার্যকর হয়ে পড়ে। পাশাপাশি অনুন্নত দেশগুলোতে সরকারি দল নিজ দলের স্বার্থের প্রতি লক্ষ রেখে শাসনকার্য পরিচালনা করে, ফলে সরকারের নিরপেক্ষ ভাবমূর্তি বজায় থাকে না। এছাড়া গণতন্ত্র বেশ ব্যয়বহুল শাসনব্যবস্থা। দেশে ঘন ঘন নির্বাচনের ব্যবস্থা করা, নির্বাচনকে সামনে রেখে জনমত গঠন ও ব্যাপক প্রচারকার্য চালানো ইত্যাদিকে কেন্দ্র করে সরকার, রাজনৈতিক দল এবং মনোনীত প্রার্থীদেরকে প্রচুর অর্থ ব্যয় করতে হয়। তাছাড়া ক্ষমতা দখলের প্রতিযোগিতায় বিপক্ষ দলকে দমিয়ে রাখতে অর্থ ও অস্ত্রের ব্যবহার, সন্ত্রাসীদের দাপট, মিথ্যা মামলায় প্রতিপক্ষের নেতা-কর্মীদের ফাঁসানো প্রভৃতি নেতিবাচক কর্মকাণ্ড বৃদ্ধি পেতে থাকে। ফলে রাজনৈতিক স্থিতিশীলতা নষ্ট হয়, যা গণতন্ত্র চর্চার জন্য হুমকিস্বরূপ। উপরের আলোচনার প্রেক্ষিতে বলা যায়, গণতন্ত্র বর্তমান বিশ্বের সর্বাধিক গ্রহণযোগ্য সরকারব্যবস্থা হলেও এর বেশকিছু সীমাবদ্ধতা রয়েছে।"
        }
      ]
    },
    {
      "number": "10",
      "uddipok": "",
      "tag": "MB 24",
      "sub_questions": [
        {
          "label": "ক",
          "question": "বাঙালি জাতীয়তাবাদ কী?",
          "explanation": "বাংলা ভাষা, ইতিহাস, ঐতিহ্য, সংস্কৃতি ও বাঙালি জাতিগত পরিচয়ের ভিত্তিতে জাতীয় ঐক্যই বাঙালি জাতীয়তাবাদ।"
        },
        {
          "label": "খ",
          "question": "আওয়ামী মুসলিম লীগ গঠনের কারণ ব্যাখ্যা করো ।",
          "explanation": "দেশ পরিচালনার ক্ষেত্রে মুসলিম লীগের অগণতান্ত্রিক ও অসাংবিধানিক মনোভাবের কারণে ‘আওয়ামী মুসলিম লীগ' গঠিত হয় । পাকিস্তানি শাসনামলের শুরু থেকেই মুসলিম লীগ দেশ পরিচালনায় চরম বৈষম্য, ধর্মকে রাজনীতিতে ব্যবহার এবং দমন নীতি অনুসরণ করে। দেশ পরিচালনায় এ দলটি অগণতান্ত্রিক ও অসাংবিধানিক পথ বেছে নেয়। এরই প্রতিবাদস্বরূপ মুসলিম লীগের একদল উদারপন্থী ও অসাম্প্রদায়িক তরুণ নেতা ‘আওয়ামী মুসলিম লীগ' গঠন করেন ।"
        },
        {
          "label": "গ",
          "question": "'M' যে আন্দোলনকে নির্দেশ করে তার পটভূমি ব্যাখ্যা করো ।",
          "explanation": "উদ্দীপকের ‘M’ বিষয়টি দ্বারা ১৯৫২ সালের ভাষা আন্দোলনকে ইঙ্গিত করছে। ১৯৪৭ সালে গঠিত পাকিস্তান রাষ্ট্রের শাসকেরা পূর্ব পাকিস্তানের প্রতি রাজনৈতিক, প্রশাসনিক, অর্থনৈতিক ও সাংস্কৃতিকসহ বিভিন্ন ক্ষেত্রে বৈষম্য শুরু করে। দেশের সংখ্যাগরিষ্ঠ জনগণের মুখের ভাষা বাংলা হলেও পাকিস্তান সরকার ঘোষণা করে, উর্দুই হবে পাকিস্তানের একমাত্র রাষ্ট্রভাষা । এ ঘোষণা পূর্ব পাকিস্তানের বাংলাভাষী জনগণকে ক্ষুব্ধ করে। বাংলা ভাষাকে অন্যতম রাষ্ট্রভাষা করার দাবিতে বাঙালি আন্দোলন শুরু করে। সময়ের সাথে সাথে আন্দোলন আরও গতি পায়। যার ধারাবাহিকতায় ১৯৫২ সালের ২১শে ফেব্রুয়ারি ১৪৪ ধারা ভঙ্গ করে ছাত্র-জনতা ঢাকা বিশ্ববিদ্যালয় এলাকায় মিছিল বের করে। এক পর্যায়ে পুলিশ মিছিলে গুলি করে। এতে আবদুস সালাম, আবুল বরকত, আবদুল জব্বার, রফিক প্রমুখ শহিদ হন। তাদের আত্মত্যাগের বিনিময়ে ১৯৫৬ সালের সংবিধানে বাংলা পাকিস্তানের অন্যতম রাষ্ট্রভাষা হিসেবে মর্যাদা লাভ করে । উদ্দীপকের ‘M’ বিষয়টি দিয়ে ভাষা আন্দোলনে ভাষা শহিদদের আত্মত্যাগ এবং এর বিনিময়ে মাতৃভাষার মর্যাদা প্রতিষ্ঠার প্রতি ইঙ্গিত করা হয়েছে । বাংলাকে রাষ্ট্রভাষা হিসেবে প্রতিষ্ঠা করতে গিয়ে ১৯৫২ সালে বাঙালি প্রাণ বিসর্জন দিতেও দ্বিধা করেনি। তাই বলা যায়, উদ্দীপকে ‘M’ দ্বারা ভাষা .আন্দোলনকে বোঝানো হয়েছে।"
        },
        {
          "label": "ঘ",
          "question": "'M' এর নির্দেশিত ঘটনার ফলাফল 'N' ঘটনার মধ্যে নিহিত রয়েছে”– সপক্ষে যুক্তি দাও ।",
          "explanation": "উদ্দীপকের ‘M’ ঘটনা অর্থাৎ ভাষা আন্দোলনের ফলাফল 'N' ঘটনা তথা ১৯৭০ সালের নির্বাচন ও মুক্তিযুদ্ধের মধ্যে নিহিত—' মন্তব্যটি যথার্থ । ১৯৪৭ সালে পাকিস্তান রাষ্ট্র গঠনের পর ভাষা আন্দোলন ছিল বাঙালির অধিকার আদায়ের প্রথম আন্দোলন। এ আন্দোলনের সাফল্য পাকিস্তান রাষ্ট্রে অধিকার আদায়ের লড়াইয়ে বাঙালিদের আত্মবিশ্বাস অনেক বাড়িয়ে দিয়েছিল। মূলত ভাষা আন্দোলন থেকেই বাঙালিরা উপলব্ধি করতে শুরু করে যে, ঐক্যবদ্ধ থাকলে যেকোনো যৌক্তিক ও ন্যায়সঙ্গত আন্দোলনে সফলতা পাওয়া যায়। বাঙালির এ মনোভাব ১৯৭০ সালের নির্বাচনের ফলাফলে প্রকাশ পায়। এ নির্বাচনে আওয়ামী লীগ কেন্দ্রীয় আইন পরিষদের ১৬৯টি আসনের মধ্যে ১৬৭টি আসন এবং প্রাদেশিক পরিষদে ৩০০টির মধ্যে ২৮৮টি আসন পেয়ে বিপুল ভোটে জয়লাভ করে । বস্তুত ভাষা আন্দোলন ছিল বাঙালির সাংস্কৃতিক স্বাধিকারের আন্দোলন । পরবর্তীকালে এই আন্দোলন অর্থনৈতিক ও রাজনৈতিক অধিকার আদায়ের আন্দোলনের সূত্রপাত করে। ভাষা আন্দোলনের সাফল্যই ষাটের দশকের স্বাধিকার আদায়ের রাজনৈতিক আন্দোলনে প্রেরণা যোগায় । আর স্বায়ত্তশাসনের দাবির পথ ধরে আসে স্বাধীনতার দাবি। তারই ফলে বীর বাঙালি মুক্তিযুদ্ধে জয়লাভ করে স্বাধীন বাংলাদেশের অভ্যুদয় ঘটায় । উপরের আলোচনার পরিপ্রেক্ষিতে বলা যায়, ১৯৭০ সালের নির্বাচন এবং মুক্তিযুদ্ধ প্রকৃত অর্থে ভাষা আন্দোলনের চেতনা ও আদর্শের বহিঃপ্রকাশ ঘটিয়েছিল ।"
        }
      ]
    },
    {
      "number": "1",
      "uddipok": "জনাব 'M' একটি দেশের জাতীয় নির্বাচনে নির্বাচিত জনপ্রতিনিধি। তিনি একটি দলের প্রতিনিধিত্ব করেন। জাতিকে শিক্ষিত করার লক্ষ্যে শিক্ষার্থীদের মাঝে বিনামূল্যে বই বিতরণ ও উপবৃত্তি ব্যবস্থা করেন। তিনি শ্রমনীতি, নারী ও বয়স্ক শিক্ষার ওপর আইন প্রণয়নে বেশি গুরুত্ব দেন।",
      "tag": "MB 24",
      "sub_questions": [
        {
          "label": "ক",
          "question": "নাগরিকত্ব কী?",
          "explanation": "নাগরিকত্ব বলতে রাষ্ট্রের রাজনৈতিক অধিকার, নাগরিক সুবিধা ভোগ করা এবং রাষ্ট্রের অর্পিত দায়িত্ব ও কর্তব্য পালনে বাধ্য হওয়াকে বোঝায় ।"
        },
        {
          "label": "খ",
          "question": "কল্যাণমূলক রাষ্ট্র বলতে কী বোঝায়? ব্যাখ্যা করো।",
          "explanation": "যে রাষ্ট্র জনগণের কল্যাণের জন্য কাজ করে সেই রাষ্ট্রকে কল্যাণমূলক রাষ্ট্র বলা হয়.। কল্যাণমূলক রাষ্ট্রগুলো জনকল্যাণ ও রাষ্ট্রের উন্নয়নের জন্য বিভিন্ন কাজ করে। যেমন— জনগণের স্বাধীনতা ও অধিকার রক্ষা, জনগণকে শিক্ষিত করে তোলা, তাদের স্বাস্থ্য সুরক্ষার ব্যবস্থা করা, বৈষম্য দূরীকরণ, দরিদ্র ও অসহায়দের সামাজিক নিরাপত্তার ব্যবস্থা করা, দেশের আর্থ-সামাজিক উন্নয়ন ঘটানো প্রভৃতিসহ আরও অনেক কাজ কল্যাণমূলক রাষ্ট্রগুলো করে থাকে। তাই বলা যায়, যে রাষ্ট্র নাগরিকদের কল্যাণের জন্য এবং আর্থ- সামাজিক, সাংস্কৃতিক অর্থাৎ সমাজের সামগ্রিক উন্নয়নের লক্ষ্যে কাজ করে তাকেই কল্যাণমূলক রাষ্ট্র বলে ।"
        },
        {
          "label": "গ",
          "question": "জনাব 'M' কর্তৃক শ্রমনীতি, নারী শিক্ষার ওপর আইন প্রণয়ন কোন ধরনের কাজ তা ব্যাখ্যা করো ।",
          "explanation": "উদ্দীপকে জনাব 'M' কর্তৃক শ্রমনীতি, নারী শিক্ষার উপর আইন প্রণয়ন রাষ্ট্রের অপরিহার্য কাজ । আধুনিক রাষ্ট্রের কাজগুলোকে দুই ভাগে ভাগ করা হয়েছে। যথা— ১. অপরিহার্য কাজ এবং ২. ঐচ্ছিক কাজ। জাতীয় নিরাপত্তা নিশ্চিত করা, স্বাধীনতা ও সার্বভৌমত্ব রক্ষা, আইন প্রণয়ন, আইনের শাসন ও ন্যায়বিচার প্রতিষ্ঠা ইত্যাদি রাষ্ট্রের মুখ্য বা অপরিহার্য কাজ। আইনসভায় রাষ্ট্রের জন্য আইন প্রণীত হয়। নির্বাচিত জনপ্রতিনিধিরা আইন প্রণয়নের কাজ করেন। উদ্দীপকের জনাব 'M' এ কাজটি করেন। উদ্দীপকের জনাব 'M' একটি দেশের জাতীয় নির্বাচনে নির্বাচিত জনপ্রতিনিধি। তিনি একটি দলের প্রতিনিধিত্ব করেন। তিনি শ্রমনীতি, নারী ও বয়স্ক শিক্ষার উপর আইন প্রণয়নে ভূমিকা রাখেন। আর আইন প্রণয়ন হলো রাষ্ট্রের অন্যতম অপরিহার্য কাজের অন্তর্ভুক্ত । তাই বলা যায় জনাব 'M' কর্তৃক শ্রমনীতি ও নারী শিক্ষার উপর আইন প্রণয়ন রাষ্ট্রের মুখ্য বা অপরিহার্য কাজ ।"
        },
        {
          "label": "ঘ",
          "question": "উক্ত রাষ্ট্রটিকে কি কল্যাণমূলক রাষ্ট্র বলা যায়? তোমার উত্তরের সপক্ষে যুক্তি দাও।",
          "explanation": "হ্যাঁ, উক্ত রাষ্ট্রটিকে কল্যাণমূলক রাষ্ট্র বলা যায় । রাষ্ট্রকে অবশ্যই সমাজের সামগ্রিক উন্নতির জন্য কল্যাণমূলক ভূমিকায় অবতীর্ণ হতে হবে। জনকল্যাণ ও উন্নয়নে রাষ্ট্রের কল্যাণমূলক কার্যাবলি গৌণ বা ঐচ্ছিক কাজ। জনগণের স্বাস্থ্য সুরক্ষায় এবং সমাজে বিদ্যমান বিভিন্ন বৈষম্য ও কুপ্রথা দূরীকরণে রাষ্ট্রকে গুরুত্বপূর্ণ সামাজিক ভূমিকা পালন করতে হয়। কল্যাণমূলক রাষ্ট্র নাগরিকদের সুস্বাস্থ্য রক্ষা ও অসুস্থদের সেবা প্রদান, শিশু সদন, পরিবার পরিকল্পনা কেন্দ্র প্রভৃতি প্রতিষ্ঠা ও পরিচালনা করে থাকে। একই সাথে রাষ্ট্রের খাদ্য নিরাপত্তা, অবকাঠামোগত উন্নয়ন, জনগণের মধ্যে ঐক্য ও সম্প্রীতি বজায় রাখা, সমতা বিধান প্রভৃতি রাষ্ট্রের গুরুত্বপূর্ণ কল্যাণমূলক কাজ । এছাড়া কল্যাণমূলক রাষ্ট্রে সরকার শ্রমিকের ন্যূনতম মজুরি, কাজের সময় নির্বাচন ও কাজের উন্নত পরিবেশ সৃষ্টির লক্ষ্যে কাজ করে। এছাড়া বিধবা ভাতা, বিনামূল্যে পুস্তক বিতরণ, খাদ্য সাহায্য প্রদান প্রভৃতি কার্যক্রমও পরিচালনা করে। কল্যাণমূলক রাষ্ট্রে শ্রমিকদের স্বার্থরক্ষার জন্য শ্রমনীতি প্রণয়ন, সঠিক মজুরি নির্ধারণ, কাজের পরিবেশ সৃষ্টি, বোনাস ও কর্মসংস্থানের ব্যবস্থা করা হয়। দরিদ্র ও পিছিয়ে পড়া জনগোষ্ঠীর অবস্থার উত্তরণের জন্য সাহায্য-সহযোগিতা, শিক্ষা ও স্বাস্থ্য সুবিধা নিশ্চিতকরণ, খাদ্য সাহায্য প্রদান প্রভৃতিও একটি কল্যাণমূলক রাষ্ট্রের কাজ। উদ্দীপকের জনাব 'M'-এর দেশটি জাতিকে শিক্ষিত করার লক্ষ্যে শিক্ষার্থীদের মাঝে বিনামূল্যে বই বিতরণ ও উপবৃত্তির ব্যবস্থা করেছে। পাশাপাশি শ্রমিকদের কল্যাণে শ্রমনীতি প্রণয়ন এবং নারী ও বয়স্কদের শিক্ষার ওপর গুরুত্ব দিয়েছে। দেশটি এ কাজগুলো কল্যাণমূলক রাষ্ট্রের কাজের সাথে সাদৃশ্যপূর্ণ । উপরের আলোচনা থেকে বলতে পারি উদ্দীপকের রাষ্ট্রের জনগণের কল্যাণে কাজ করে বিধায় এটি একটি কল্যাণমূলক রাষ্ট্র ।"
        }
      ]
    }
  ]
}