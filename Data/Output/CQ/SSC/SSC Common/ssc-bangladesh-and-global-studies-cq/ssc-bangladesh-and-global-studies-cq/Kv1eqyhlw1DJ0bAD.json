{
  "title": "যশোর বোর্ড ২০২৪",
  "subtitle": "বাংলাদেশ ও বিশ্ব পরিচয় (11)",
  "questions": [
    {
      "number": "1",
      "uddipok": "'A' ও 'B' একটি দেশের দুটি অঞ্চল। কিন্তু দেশ শাসনের ক্ষেত্রে 'A' অঞ্চলের মানুষের প্রাধান্য বেশি। বাজেটে 'B' অঞ্চলের জন্য মোট বরাদ্দের চার ভাগের এক ভাগ রাখী হতো। 'B' অঞ্চলের একজন নেতা এসব সমস্যা সমাধানের পাশাপাশি কিছু পরিকল্পনা হাতে নেন ফলে তাকে গ্রেফতার করা হয়। কিন্তু 'B' অঞ্চলের মানুষের তীব্র আন্দোলনের মুখে তাকে মুক্তি দিতে বাধ্য হয় ।",
      "tag": "JB 24",
      "sub_questions": [
        {
          "label": "ক",
          "question": "২১ দফার আঠারো নম্বর দফাটি কী?",
          "explanation": "২১ দফার আঠারো নম্বর দফাটি ছিল-“একুশে ফেব্রুয়ারিকে শহিদ দিবস ও সরকারি ছুটির দিন ঘোষণা করা হবে।”"
        },
        {
          "label": "খ",
          "question": "মৌলিক গণতন্ত্র কী? ব্যাখ্যা করো ।",
          "explanation": "মৌলিক গণতন্ত্র হলো পাকিস্তানের প্রেসিডেন্ট জেনারেল আইয়ুব খানের প্রবর্তিত একটি বিতর্কিত স্থানীয় সরকার পদ্ধতি । আইয়ুব খান ১৯৫৮ সালে পাকিস্তানের শাসনক্ষমতা গ্রহণ করেন। তিনি গণতন্ত্রকে তৃণমূল পর্যায়ে ছড়িয়ে দেওয়ার নামে মৌলিক গণতন্ত্র নামে একটি নতুন স্থানীয় সরকার ব্যবস্থা চালু করেন। বাস্তবে এর লক্ষ্য ছিল গণতন্ত্র ও প্রশাসনকে নিয়ন্ত্রণে রাখার পাশাপাশি সামরিক শাসনকে দীর্ঘস্থায়ী করা।"
        },
        {
          "label": "গ",
          "question": "উদ্দীপকের ১ম অংশে কোন বৈষম্যের প্রতিফলন ঘটেছে? ব্যাখ্যা করো।",
          "explanation": "উদ্দীপকের ১ম অংশে অর্থনৈতিক বৈষম্যের প্রতিফলন ঘটেছে। ১৯৪৭ সালের দেশভাগের পর থেকেই পাকিস্তানি সরকারের বৈষম্যমূলক নীতির কারণে পশ্চিম পাকিস্তান অর্থনৈতিক দিক দিয়ে পূর্ব পাকিস্তানের চেয়ে অনেক বেশি এগিয়ে ছিল। যেমন—১৯৫৫-৫৬ সাল থেকে ১৯৫৯- ৬০ সাল পর্যন্ত পূর্ব পাকিস্তানের জন্য বরাদ্দ ছিল ১১৩ কোটি ৩ লাখ ৮০ হাজার টাকা, অন্যদিকে পশ্চিম পাকিস্তানের জন্য বরাদ্দ ছিল ৫০০ কোটি টাকা। একইভাবে ১৯৬০-৬১ থেকে ১৯৬৪-৬৫ সালে পূর্ব পাকিস্তানে বরাদ্দ ছিল ৬৪৮ কোটি টাকা এবং পশ্চিম পাকিস্তানে বরাদ্দের পরিমাণ ছিল ২২,২৩০ কোটি টাকা। এমনকি পূর্ব বাংলার পণ্য বিদেশে রপ্তানি করে যে বৈদেশিক মুদ্রা অর্জিত হতো, তার সিংহভাগ পশ্চিম পাকিস্তানের উন্নয়নে ব্যয় হতো। ফলে ব্যবসা-বাণিজ্য, শিল্প-উৎপাদন, কৃষিসহ অর্থনীতির সকলক্ষেত্রে পূর্ব পাকিস্তান পশ্চিম পাকিস্তানের চেয়ে কয়েক গুণ পিছিয়ে পড়ে । উদ্দীপকে 'A' ও 'B' একটি দেশের দুটি অঞ্চলের মধ্যে 'A' অঞ্চলের মানুষের প্রাধান্য বেশি। 'B' অঞ্চলের জন্য মোট বরাদ্দের চার ভাগের একভাগ রাখা হতো। এসব বিষয় পূর্ব পাকিস্তান ও পশ্চিম পাকিস্তানের বৈষম্যেরই প্রতিফলন। পাকিস্তান আমলে পূর্ব পাকিস্তানের প্রতি পশ্চিম পাকিস্তান এসব বৈষম্যমূলক আচরণ করেছিল ।"
        },
        {
          "label": "ঘ",
          "question": "“উদ্দীপকের ২য় অংশের প্রভাবই ছিল ১৯৭০ সালের নির্বাচনে নিরঙ্কুশ বিজয়\" তুমি কি এই বক্তব্যের সাথে একমত? যৌক্তিক বিশ্লেষণ করো।",
          "explanation": "উদ্দীপকের ২য় অংশ ৬৯-এর গণঅভ্যুত্থানকে নির্দেশ করে। যার প্রভাবই ছিল ১৯৭০ সালের নির্বাচনে নিরঙ্কুশ বিজয় — বক্তব্যটির সাথে আমি একমত । পাকিস্তান প্রতিষ্ঠার পর থেকে পশ্চিম পাকিস্তানি শাসকগোষ্ঠী পূর্ব বাংলার মানুষের প্রতি বৈষম্যমূলক আচরণ করতে থাকে। বাঙালিদের তাদের শোষণ ও নির্যাতনের হাত থেকে রক্ষার জন্য বঙ্গবন্ধু শেখ মুজিবুর রহমান ১৯৬৬ সালে ছয় দফা দাবি ঘোষণা করেন। এ দাবির পক্ষে সমর্থন আদায় করতে তিনি সর্বস্তরের জনগণকে নিয়ে আন্দোলন শুরু করেন। আন্দোলন দেশব্যাপী ছড়িয়ে পড়লে তা নস্যাৎ করতে পাকিস্তান সরকার ১৯৬৮ সালে বঙ্গবন্ধুসহ ৩৫ জনের বিরুদ্ধে আগরতলা মামলা দায়ের করে। তাদের গ্রেফতার করে জেলে প্রেরণ করা হয়। এবার মামলা প্রত্যাহারের জন্য এদেশের সর্বস্তরের মানুষ তীব্র আন্দোলন শুরু করে। ১৯৬৯ সালে এ আন্দোলন বিপ্লবাত্মক রূপ ধারণ করে, যা ঊনসত্তরের গণঅভ্যুত্থান নামে পরিচিত । উদ্দীপকে ২য় অংশে B অঞ্চলের মানুষের তীব্র আন্দোলন দ্বারা এ গণঅভ্যুত্থানকেই নির্দেশ করা হয়েছে । ১৯৬৯-এর গণঅভ্যুত্থানের প্রচণ্ডতায় ভীত হয়ে আইয়ুব সরকার আগরতলা মামলা প্রত্যাহার করে বঙ্গবন্ধুসহ সকল বন্দীকে নিঃশর্ত মুক্তি দিতে বাধ্য হন। এই আন্দোলনের প্রভাব ছিল সুদূরপ্রসারী। এর ফলেই সামরিক শাসক আইয়ুব খান পদত্যাগ করতে বাধ্য হন। দেশব্যাপী চলমান আন্দোলনের প্রচণ্ডতায় নতুন শাসক ইয়াহিয়া খানও অচিরেই ১৯৭০ সালে সাধারণ নির্বাচন দিতে বাধ্য হন। '৬৯-এর গণঅভ্যুত্থানের ফলে পূর্ব বাংলার জনগণের মধ্যে জাতীয়তাবাদী চেতনার বিকাশ ঘটে এবং স্বাধিকারের দাবি জোরদার হয়। এর প্রভাবে ১৯৭০ সালের নির্বাচনে আওয়ামী লীগ নিরঙ্কুশ বিজয় লাভ করে। উপরের আলোচনা থেকে এটি প্রতীয়মান হয়, ঊনসত্তরের গণঅভ্যুত্থান স্বতন্ত্র, জাতীয়তাবাদী চিন্তা-ভাবনার যে বিকাশ ঘটায় তারই প্রতিফলন ঘটে ১৯৭০ সালের সাধারণ নির্বাচনে আওয়ামী লীগের নিরঙ্কুশ বিজয়ের মাধ্যমে।"
        }
      ]
    },
    {
      "number": "2",
      "uddipok": "মুক্তিযুদ্ধের সময় ডা. আরমান একটি হাসপাতালে কর্মরত ছিলেন। তিনি প্রথমদিকে আহত মুক্তিযোদ্ধাদের গোপনে চিকিৎসা দিতেন। পরবর্তীতে তিনি তাঁর শিক্ষক ডাইসহ পার্শ্ববর্তী দেশে যান। সেখানে শিবিরে বাংলাদেশের শরণার্থীদের ঐ দেশের চিকিৎসকের সাথে চিকিৎসা দেন। তবে তাঁর ভাই ওখানে গেরিলা প্রশিক্ষণ নিয়ে দেশে ফিরে এসে পাকিস্তানিদের বিপক্ষে যুদ্ধ করেন।",
      "tag": "JB 24",
      "sub_questions": [
        {
          "label": "ক",
          "question": "ইনডেমনিটি অর্ডিন্যান্স কী?",
          "explanation": "১৯৭৫ সালের ১৫ই আগস্টের হত্যাকারীদের বিচারের হাত থেকে রেহাই দেওয়ার জন্য খন্দকার মোশতাক সংবিধান ও আইনবিরোধী যে অধ্যাদেশ জারি করেন সেটিই ইনডেমনিটি অর্ডিন্যান্স ।"
        },
        {
          "label": "খ",
          "question": "বঙ্গবন্ধুর দ্বিতীয় বিপ্লব কর্মসূচি কী? ব্যাখ্যা করো ।",
          "explanation": "যুদ্ধবিধ্বস্ত বাংলাদেশের পুনর্গঠন ও শোষণহীন সমাজ গঠনের লক্ষ্যে বঙ্গবন্ধু শেখ মুজিবুর রহমান 'দ্বিতীয় বিপ্লব কর্মসূচি গ্রহণ করেছিলেন। স্বাধীনতা পরবর্তী সময়ে দেশের অভ্যন্তরে মজুতদার, দুর্নীতিবাজ ও ষড়যন্ত্রকারী গোষ্ঠীর অপতৎপরতা এবং ১৯৭৩-৭৪ সালের বন্যা দেশের খাদ্য সংকটকে তীব্র করে তোলে। এ পরিস্থিতিতে বঙ্গবন্ধু সরকার ১৯৭৫ সালে জনগণের অর্থনৈতিক মুক্তি ও শোষণহীন সমাজ গঠনের লক্ষ্যে আওয়ামী লীগ, ন্যাপ, কমিউনিস্ট পার্টিসহ বিভিন্ন দল নিয়ে বাংলাদেশ কৃষক-শ্রমিক আওয়ামী লীগ (বাকশাল) গঠন করেন । এর মাধ্যমে বঙ্গবন্ধু দেশের আর্থ-সামাজিক ও রাজনৈতিক ক্ষেত্রে নতুন একটি ব্যবস্থা প্রবর্তনের উদ্যোগ নেন। এটিকে তিনি 'দ্বিতীয় বিপ্লব' নামে অভিহিত করেন ।"
        },
        {
          "label": "গ",
          "question": "উদ্দীপকে মুক্তিযুদ্ধে বাংলাদেশের কোন শ্রেণির মানুষের ভূমিকা ফুটে উঠেছে ? ব্যাখ্যা করো।",
          "explanation": "উদ্দীপকে মুক্তিযুদ্ধে বাংলাদেশের পেশাজীবীদের ভূমিকা ফুটে উঠেছে । সাধারণ অর্থে যারা বিভিন্ন পেশায় নিয়োজিত তারাই হলেন পেশাজীবী। পেশাজীবীদের মধ্যে উল্লেখযোগ্য হলেন শিক্ষক, চিকিৎসক, প্রকৌশলী, শিল্পী, সাহিত্যিক, প্রযুক্তিবিদ, আইনজীবী, সাংবাদিক ও বিজ্ঞানীসহ বিভিন্ন সরকারি কর্মকর্তা ও কর্মচারীবৃন্দ ১৯৭১ সালের মুক্তিযুদ্ধে এদের ভূমিকা ছিল অনন্য ও গৌরবদীপ্ত পেশাজীবীদের বড় অংশ প্রত্যক্ষ বা পরোক্ষভাবে মুক্তিযুদে অংশ নেন পেশাজীবীরা মুজিবনগর সরকারের অধীনে পরিকল্পনা সেল গঠন করে বিশ্ববাসীর কাছে বাংলাদেশের মুক্তিযুদ্ধের তথ্য সরবরাহ, সাহায্যের আবেদন, বিভিন্ন আন্তর্জাতিক ফোরামে বক্তব্য প্রদান, শরণার্থীদের উৎসাহ প্রদান ইত্যাদি ক্ষেত্রে গুরুত্বপূর্ণ ভূমিকা রাখেন পেশাজীবীদের মধ্যে অনেকে ক্তিধে শহিদ হন। তাদের সাহায্য ও সহযোগিতা ও স্বাধীনতার প্রতি ঐকান্তিক আকাঙ্ক্ষার ফলেই মাত্র নয়। মাসের যরে বাংলাদেশের বিজয় অর্জন সম্ভব হয়েছে উদ্দীপকে ডা. আরমান মুক্তিযুদ্ধে আহত মুক্তিযোদ্ধাদের গোপনে চিকিৎসা প্রদান করেন। পরবর্তীতে তিনি ভারতে বাংলাদেশের শরণার্থীদের চিকিৎসা সেবা প্রদান করে এবং তাঁর ভাই গেরিলা প্রশিক্ষণ নিয়ে সরাসরি যুদ্ধে অংশগ্রহণ করেন। ডা. আরমান ও তার ভাইয়ের মতো সর্বস্তরের পেশাজীবীরাও প্রত্যক্ষ ও পরোক্ষভাবে মুক্তিযুদ্ধে অংশ নেন"
        },
        {
          "label": "ঘ",
          "question": "উদ্দীপকে উল্লিখিত পার্শ্ববর্তী দেশটি আমাদের মুক্তিযুদ্ধ ও স্বাধীনতা অর্জনে কতটুকু ভূমিকা রেখেছিল? তা মূল্যায়ন করো।",
          "explanation": "উদ্দীপকে উল্লিখিত পার্শ্ববর্তী দেশ তথা ভারত আমাদের মুক্তিযুদ্ধে ও স্বাধীনতা অর্জনে তাৎপর্যপূর্ণ ভূমিকা রেখেছিল। ১৯৭১ সালে বাংলাদেশের মুক্তিযুদ্ধের সময় প্রতিবেশী রাষ্ট্র হিসেবে ভারত সুস্পষ্ট সমর্থন জানায়। পাকিস্তানি হানাদার বাহিনী ও তাদের এদেশীয় দোসর রাজাকার, আল-বদর, আল-শামসরা বাংলাদেশ জুড়ে নারকীয় গণহত্যা, লুণ্ঠন ও ধ্বংসযজ্ঞ চালিয়েছিল । ভারত মুক্তিযুদ্ধে সামরিক সহায়তা দেওয়ার পাশাপাশি বহির্বিশ্বে এ বিষয়গুলো প্রচার করে বাংলাদেশের স্বাধীনতার পক্ষে সমর্থন আদায়ের চেষ্টা চালায়। বাংলাদেশের মানুষ পাকিস্তানি বাহিনীকে রুখে দাঁড়ালে মুক্তিযুদ্ধ শুরু হয়। এসময় ভারত সরকার মুক্তিযোদ্ধাদের প্রশিক্ষণ দিয়ে ও অস্ত্রশস্ত্র সরবরাহের মাধ্যমে সহায়তা করে। এপ্রিলের শেষ দিকে ত্রিপুরা ও মেঘালয়সহ ভারতের বিভিন্ন স্থানে বাংলাদেশের তরুণ-যুবকদের যুদ্ধের প্রশিক্ষণ দেওয়া শুরু হয় । পাকিস্তানি সেনাদের হত্যাযজ্ঞ ও অত্যাচার থেকে বাঁচতে প্রায় ১ কোটি মানুষ সীমান্ত পেরিয়ে ভারতে আশ্রয় নেয়। ভারত সরকার যুদ্ধের সময়জুড়ে তাদের আশ্রয় ও ভরণপোষণের ব্যবস্থা করে। এছাড়া কলকাতায় অবস্থান করে প্রবাসী বাংলাদেশ সরকার পরিচালনা ও স্বাধীন বাংলা বেতার কেন্দ্র স্থাপনে ভারত সরকারের প্রত্যক্ষ সহযোগিতা ছিল।"
        }
      ]
    },
    {
      "number": "3",
      "uddipok": "স্থান অক্ষরেখা দ্রাঘিমা রেখা তারিখ সময় A ২৭° উ. ৬৫° প ২০ সেপ্টেম্বার দুপুর ২ টা B ৪২° দ. ৫১° প ২০ সেপ্টেম্বার ?",
      "tag": "JB 24",
      "sub_questions": [
        {
          "label": "ক",
          "question": "সৌরকলঙ্ক কী?",
          "explanation": "সূর্যের মধ্যে মাঝে মাঝে যে কালো দাগ দেখা যায় তাকে সৌরকলঙ্ক বলে।"
        },
        {
          "label": "খ",
          "question": "মঙ্গল গ্রহের রং লাল কেন ?",
          "explanation": "মঙ্গলের পৃষ্ঠে মরিচার উপস্থিতির কারণে গ্রহটিকে লাল দেখায়। মঙ্গল পৃষ্ঠের মাটি ও পাথরের বড় অংশ জুড়ে রয়েছে আয়রন। আয়রন অক্সিজেনের সাথে বিক্রিয়া করে আয়রন অক্সাইড সৃষ্টি করে। এ আয়রন অক্সাইডের লালবর্ণের জন্য গ্রহটিকে লাল দেখায়। অক্সিজেন ও পানির স্বল্পতা, কার্বন ডাই-অক্সাইডের আধিক্যের জন্য মঙ্গল গ্রহ বসবাসের অনুপযোগী ।"
        },
        {
          "label": "গ",
          "question": "উদ্দীপকে উল্লিখিত 'A' স্থানে দুপুর ২টার সময় 'B' স্থানে কয়টা বাজবে? নির্ণয় করো।",
          "explanation": "ছকের 'A' চিহ্নিত স্থানটির দ্রাঘিমা ৬৫° পশ্চিম এবং 'B' চিহ্নিত স্থানটির দ্রাঘিমা ৫১° পশ্চিম। উক্ত স্থান দুটির দ্রাঘিমার পার্থক্য হলো ৬৫° – ৫১° = ১৪° । প্রতি ১° দ্রাঘিমার পার্থক্যের কারণে সময়ের পার্থক্য হয় ৪ মিনিট। অতএব ১৪° দ্রাঘিমার ব্যবধানের জন্য সময়ের পার্থক্য হবে = (১৪° × ৪) মিনিট = ৫৬ মিনিট । 'A' চিহ্নিত স্থান ও 'B' চিহ্নিত স্থান উভয়টিই পশ্চিম দ্রাঘিমায় অবস্থিত । দ্রাঘিমারেখার মান অনুযায়ী 'B' স্থানটি 'A' স্থানের পূর্বে অবস্থিত। তাই 'B' স্থানের সময় বেশি হবে । সুতরাং 'B' চিহ্নিত স্থানটির স্থানীয় সময় হবে দুপুর ২টা + ৫৬ মিনিট = দুপুর ২টা ৫৬ মিনিট । সুতরাং 'A' স্থানে যখন দুপুর ২টা বাজবে তখন 'B' চিহ্নিত স্থানটির স্থানীয় সময় হবে দুপুর ২টা ৫৬ মিনিট।"
        },
        {
          "label": "ঘ",
          "question": "উদ্দীপকে উল্লিখিত তারিখে 'A' ও 'B' স্থানে কি একই ঋতু বিরাজমান? তোমার উত্তরের সপক্ষে যুক্তি দাও।",
          "explanation": "না, 'A' ও 'B' স্থানে একই ঋতু বিরাজমান নয় । সূর্যকে পরিক্রমণকালে পৃথিবীর চারটি অবস্থানে ঋতু পরিবর্তিত হয়। বার্ষিক গতির ফলে সূর্যরশ্মি কোথাও লম্বভাবে আবার কোথাও তির্যকভাবে পতিত হয়। ২৩শে সেপ্টেম্বর সূর্যরশ্মি নিরক্ষরেখার উপর লম্বভাবে পড়ে এবং সর্বত্র দিবা-রাত্রি সমান হয়। সে জন্য এ তারিখের দেড় মাস পূর্ব থেকে দেড় মাস পর পর্যন্ত মোট তিন মাস তাপমাত্রা মধ্যম ধরনের থাকে। এ সময় উত্তর গোলার্ধে শরৎকাল ও দক্ষিণ গোলার্ধে বসন্তকাল বিরাজ করে । উদ্দীপকে দেখা যায়, 'A' স্থানটির অক্ষাংশ হলো ২৭° উত্তর। অর্থাৎ 'A' স্থানটি পৃথিবীর উত্তর গোলার্ধে অবস্থিত। যেহেতু ২০শে সেপ্টেম্বর সূর্যরশ্মি নিরক্ষরেখায় লম্বভাবে কিরণ দেয় এবং এ সময় উত্তর গোলার্ধে শরৎকাল বিরাজমান; সেহেতু 'A' স্থানে শরৎকাল থাকে। অন্যদিকে 'B' স্থানটির অক্ষাংশ হলো ৪২° দক্ষিণ। অর্থাৎ 'B' স্থানটি দক্ষিণ গোলার্ধে অবস্থিত। ২০শে সেপ্টেম্বর দক্ষিণ গোলার্ধে বসন্তকাল বলে 'B' স্থানটিতে বসন্তকাল বিরাজ করবে। উপরের আলোচনা থেকে বলা যায়, ২০শে সেপ্টেম্বর তারিখে 'A' স্থানে শরৎকাল .এবং 'B'‘স্থানে বসন্তকাল থাকবে ।"
        }
      ]
    },
    {
      "number": "4",
      "uddipok": "দেশ বৈশিষ্ট্য X এটি একটি উপনদী। এটির উৎপত্তি সিকিমের পার্বত্য অঞ্চলে। Y বাংলাদেশের দক্ষিণ-পূর্বাঞ্চলের নদী। দীর্‌ঘ্য ৩২০ কি মি",
      "tag": "JB 24",
      "sub_questions": [
        {
          "label": "ক",
          "question": "পানি ব্যবস্থাপনা কী?",
          "explanation": "পানির পরিকল্পিত প্রাপ্যতা ও ব্যবহারকে পানি ব্যবস্থাপনা বলা হয় ।"
        },
        {
          "label": "খ",
          "question": "নদীর পানি প্রবাহ হ্রাস পায় কেন? ব্যাখ্যা করো ।",
          "explanation": "নদীতে পলি জমা, অপরিকল্পিতভাবে বাঁধ দেয়া, সেতু নির্মাণ ইত্যাদি কারণে বাংলাদেশে নদী প্রবাহ হ্রাস পায় । বাংলাদেশ নদীমাতৃক দেশ। নদী দখল, বিষাক্ত শিল্পবর্জ্যের দূষণ, অপরিকল্পিত বাঁধ ও পলি জমার কারণে বর্তমানে দেশের বহু নদী মৃতপ্রায় । এছাড়া উজান থেকে বয়ে আসা পানিতে প্রচুর পরিমাণে পলিমাটি থাকে, যা ধীরে ধীরে নদীর তলায় জমতে থাকে। এতে নদীর গভীরতা হ্রাস পায়। ফলে নদীর পানি প্রবাহ দুর্বল হয়ে পড়ে। তাছাড়া নিয়ম-নীতি না মেনে নদীর উপর যত্রতত্র সেতু, কালভার্ট, বাঁধ ইত্যাদি নির্মাণের ফলেও নদীর পানি প্রবাহ হ্রাস পায় ।"
        },
        {
          "label": "গ",
          "question": "'X' নদীর গতিপথ বর্ণনা করো ।",
          "explanation": "'X' নদীটি হলো তিস্তা নদী । তিস্তা বাংলাদেশের অন্যতম নদী। তিস্তা নদী সিকিমের পার্বত্য অঞ্চলে উৎপত্তি হয়ে ভারতের জলপাইগুড়ি ও দার্জিলিং-এর মধ্য দিয়ে নীলফামারী জেলার ডিমলা উপজেলার পূর্ব ছাতনাই হয়ে বাংলাদেশে প্রবেশ করেছে। এ নদী ১৭৮৭ সালের প্রবল বন্যায় গতিপথ পরিবর্তন করে ব্রহ্মপুত্রের একটি পরিত্যক্ত গতিপথে প্রবাহিত হতে শুরু করে। গতিপথ পরিবর্তনের আগে নদীটি গঙ্গা নদীতে মিলিত হলেও বর্তমানে ব্রহ্মপুত্র নদে মিলিত হয় । তিস্তা নদীর বর্তমান দৈর্ঘ্য ১৭৭ কি. মি. ও প্রস্থ ৩০০ থেকে ৫৫০ মিটার। উদ্দীপকের 'X' নদীটি একটি উপনদী এবং এর উৎপত্তিস্থল সিকিমের পার্বত্য অঞ্চলে। এ তথ্য থেকে বোঝা যায়, এটি তিস্তা নদীকে নির্দেশ করেছে। কারণ তিস্তা নদী একটি উপনদী এবং উৎপত্তি সিকিমের পার্বত্য অঞ্চলে ।"
        },
        {
          "label": "ঘ",
          "question": "“Y” নদীটি বাংলাদেশের যাতায়াত ব্যবস্থা ও জলবিদ্যুৎ উৎপাদনের ক্ষেত্রে প্রধান ভূমিকা পালন করছে”– যৌক্তিক বিশ্লেষণ করো ।",
          "explanation": "'Y' নদীটি অর্থাৎ কর্ণফুলী নদী বাংলাদেশের যাতায়াত ব্যবস্থা ও জলবিদ্যুৎ উৎপাদনের ক্ষেত্রে প্রধান ভূমিকা পালন করে— উক্তিটি যৌক্তিক। বাংলাদেশের অন্যতম প্রধান নদী কর্ণফুলীর উৎপত্তিস্থল লুসাই পাহাড়ে । এটি বাংলাদেশের দক্ষিণ-পূর্বাঞ্চলের প্রধান নদী। ৩২০ কি.মি. দৈর্ঘ্যের এ নদীটি চট্টগ্রাম শহরের খুব কাছ দিয়ে বঙ্গোপসাগরে পতিত হয়েছে। উদ্দীপকে 'Y' দ্বারা বাংলাদেশের দক্ষিণ-পূর্বাঞ্চলের প্রধান নদীকে চিহ্নিত করা হয়েছে যা মূলত কর্ণফুলী নদী । বাংলাদেশের অর্থনীতিতে কর্ণফুলী নদীর গুরুত্ব অপরিসীম। বাংলাদেশের একমাত্র জলবিদ্যুৎ কেন্দ্র এ নদীর পানি প্রবাহের ওপর নির্ভর করে স্থাপন করা হয়েছে। উৎপাদন খরচ কম এবং পরিবেশবান্ধব হওয়ায় জলবিদ্যুৎ বাংলাদেশের অর্থনীতির উন্নয়ন এবং পরিবেশের ভারসাম্য রক্ষায় গুরুত্বপূর্ণ ভূমিকা পালন করছে। এ নদীর তীরে অবস্থিত চট্টগ্রাম বন্দরের মাধ্যমে বাংলাদেশের আন্তর্জাতিক বাণিজ্যের ৮০ শতাংশ কার্যক্রম সম্পাদিত হয় । সরকার এ বন্দর থেকে প্রচুর রাজস্ব আয় করে। বাংলাদেশের অর্থনীতিতে চট্টগ্রাম বন্দর যোগাযোগের অন্যতম মাধ্যম হিসেবে ভূমিকা পালন করে। কর্ণফুলী নদীকে ঘিরে চট্টগ্রামের ব্যবসায়-বাণিজ্য ও শিল্প-কারখানা গড়ে উঠেছে। এসব কর্মকাণ্ডের সাথে জড়িত হাজার হাজার মানুষ নিজেদের অর্থনৈতিক চাহিদা পূরণের পাশাপাশি দেশের অর্থনীতিতে ভূমিকা রাখছে। উপরের আলোচনা থেকে বলা যায়, কর্ণফুলী নদী বাংলাদেশের যাতায়াত ও জলবিদ্যুৎ উৎপাদনের ক্ষেত্রে প্রধান ভূমিকা পালন করছে।"
        }
      ]
    },
    {
      "number": "5",
      "uddipok": "মি. রানা এদেশের সর্বাপেক্ষা প্রাচীন স্থানীয় প্রতিষ্ঠানের একজন নির্বাচিত প্রতিষ্ঠান প্রধান। তার অধীনে আরও ১২ জন প্রতিনিধি রয়েছে। তিনি গ্রামে নিরাপত্তার জন্য কিছু চৌকিদার ও দফাদার নিয়োগ দেন।",
      "tag": "JB 24",
      "sub_questions": [
        {
          "label": "ক",
          "question": "কেন্দ্রীয় প্রশাসন কী?",
          "explanation": "কেন্দ্রীয় প্রশাসন হলো কোনো দেশের শাসনব্যবস্থার স্নায়ুকেন্দ্রস্বরূপ ।"
        },
        {
          "label": "খ",
          "question": "রাষ্ট্রপতি জরুরি ক্ষমতা কখন প্রয়োগ করতে পারেন? ব্যাখ্যা করো ।",
          "explanation": "যুদ্ধ, বহিরাক্রমণ কিংবা অভ্যন্তরীণ গোলযোগের মতো পরিস্থিতিতে রাষ্ট্রপতি জরুরি ক্ষমতা প্রয়োগ করেন । বাংলাদেশ সংবিধানে রাষ্ট্রপতিকে জরুরি অবস্থা ঘোষণার ক্ষমতা দেওয়া হয়েছে। এক্ষেত্রে যুদ্ধ বা অন্য কোনো দেশ কর্তৃক আক্রমণের শিকার হওয়া কিংবা অভ্যন্তরীণ গোলযোগের জন্য দেশের শান্তি ও নিরাপত্তা বিঘ্নিত হতে পারে এরকম পরিস্থিতি নিয়ন্ত্রণে আনতে রাষ্ট্রপতি জরুরি অবস্থা ঘোষণা করতে পারেন। তবে রাষ্ট্রে জরুরি অবস্থা জারি থাকা অবস্থায় সাংবিধানিকভাবে বিধিবদ্ধ কিছু মৌলিক অধিকারের কার্যকারিতা স্থগিত থাকবে ।"
        },
        {
          "label": "গ",
          "question": "মি. রানা কোন স্থানীয় প্রতিষ্ঠানের প্রধান? ব্যাখ্যা করো ।",
          "explanation": "মি. রানা স্থানীয় স্বায়ত্তশাসিত প্রতিষ্ঠান ইউনিয়ন পরিষদের প্রধান । তিনি একজন চেয়ারম্যান । ইউনিয়ন পরিষদ হলো বাংলাদেশের সর্বাপেক্ষা প্রাচীন স্থানীয় প্রতিষ্ঠান । ব্রিটিশ আমল থেকে এটি গ্রাম এলাকায় জনপ্রতিনিধিত্বমূলক স্থানীয় শাসন প্রতিষ্ঠার লক্ষ্যে কাজ করছে। এটি সর্বপ্রথম ১৮৭০ সালে চৌকিদারি পঞ্চায়েত আইনের মাধ্যমে প্রবর্তিত হয়। বাংলাদেশ স্বাধীন হওয়ার পর ১৯৯৭ সালের অধ্যাদেশ অনুযায়ী বর্তমান ইউনিয়ন পরিষদ গঠিত ও পরিচালিত হয়। ইউনিয়ন পরিষদের প্রতিনিধিরা তাদের কাজের জন্য জনগণের নিকট দায়ী থাকে। এ থেকে বোঝা যায় উদ্দীপকে এ প্রতিষ্ঠানকেই ইঙ্গিত করা হয়েছে। উদ্দীপকের মি. রানা এদেশের সর্বাপেক্ষা প্রাচীন স্থানীয় প্রতিষ্ঠানের একজন নির্বাচিত প্রতিষ্ঠান প্রধান। তার অধীনে আরও ১২ জন প্রতিনিধি আছেন। সাধারণত গড়ে ১০-১৫ টি গ্রাম নিয়ে ইউনিয়ন পরিষদ গঠিত হয়। ইউনিয়ন পরিষদে একজন নির্বাচিত চেয়ারম্যান, নয়জন নির্বাচিত সাধারণ সদস্য এবং তিনজন নির্বাচিত মহিলা সদস্য (সংরক্ষিত আসনে) থাকেন । তাই বলা যায়, মি. রানা ইউনিয়ন পরিষদের চেয়ারম্যান হিসেবে দায়িত্ব পালন করেছেন।"
        },
        {
          "label": "ঘ",
          "question": "“উল্লিখিত কাজ ছাড়াও মি. 'রানাকে আরও অনেক কাজ করতে হয়”— তুমি কি এ বক্তব্যের সাথে একমত? তোমার উত্তরের সপক্ষে যুক্তি দাও।",
          "explanation": "উল্লিখিত কাজ ছাড়াও মি. রানাকে আরও অনেক কাজ করতে হয়। ইউনিয়ন পরিষদের চেয়ারম্যান ইউনিয়নের কৃষি, স্বাস্থ্য, মৎস্য, পশুপালন ও শিক্ষাবিষয়ক বিভিন্ন সরকারি, বেসরকারি সংস্থার সেবা ও কার্যক্রম সম্পর্কে জনগণকে অবহিত করা, গ্রামীণ অবকাঠামোগত উন্নয়নের লক্ষ্যে প্রকল্প গ্রহণ ও বাস্তবায়ন, দারিদ্র্য বিমোচন, স্যানিটেশন, পানি সরবরাহ ও পয়ঃনিষ্কাশনসহ বিভিন্ন জনকল্যাণমূলক কাজ করে থাকেন। এছাড়া কৃষকদের মধ্যে উন্নত বীজ, চারা ও সার বিতরণ, গ্রামীণ শিল্পের উন্নয়ন, জনগণের আয় বৃদ্ধিমূলক কার্যক্রমে পরামর্শ দেওয়া ও কর্মসংস্থান সৃষ্টি করাও ইউনিয়ন পরিষদের চেয়ারম্যানের কাজ। এ কাজগুলো ইউনিয়নের সার্বিক উন্নয়ন এবং জনগণের জীবনমানের উন্নয়নে গুরুত্বপূর্ণ ভূমিকা রাখে । উদ্দীপকে মি. রানা ইউনিয়ন পরিষদের চেয়ারম্যান । তিনি গ্রামের নিরাপত্তার জন্য কিছু চৌকিদার ও দফাদার নিয়োগ করেন। এটি ইউনিয়ন পরিষদের প্রধান কার্যাবলির অন্তর্ভুক্ত । ইউনিয়ন পরিষদের কার্যাবলি প্রধানত দুইভাগে বিভক্ত। যথা- ১. প্রধান বা আবশ্যিক কার্যাবলি ও ২. ঐচ্ছিক কার্যাবলি। জনশৃঙ্খলা রক্ষায় কিছু চৌকিদার ও দফাদার নিয়োগ, স্থানীয় অর্থনৈতিক উন্নয়ন করা, জনকল্যাণ ও প্রশাসনিক কাজ ইউনিয়নের আবশ্যিক কাজ । এছাড়া আরও ঐচ্ছিক কাজ রয়েছে যা উপরে বর্ণনা করা হয়েছে । সামগ্রিক আলোচনার শেষে বলা যায়, মি. রানার উপরোক্ত কাজটি ছাড়াও এলাকার উন্নয়নকল্পে তাকে আরও অনেক কাজ করতে হয়।"
        }
      ]
    },
    {
      "number": "6",
      "uddipok": "রাজিনদের স্কুলে বেশ আনন্দঘন পরিবেশ। সবাই ‘বই পড়া' ক্লাবের নির্বাচন নিয়ে উৎফুল্ল । তবে নির্বাচনের বিধিমালা নিয়ে সবাই সতর্ক। নিষিদ্ধ থাকা সত্ত্বেও একজন প্রার্থীর পোস্টার স্কুলের দেয়ালে টাঙানো হলে নির্বাচন কমিশন তাদেরকে সতর্ক করে এবং পোস্টার তুলে নিতে নির্দেশ দেন। অবশেষে নির্দিষ্ট দিনে শিক্ষার্থীরা ব্যালট পেপারে সিল দিয়ে নিজেদের ক্লাবের সদস্যদের বাছাই করে।",
      "tag": "JB 24",
      "sub_questions": [
        {
          "label": "ক",
          "question": "রাজনৈতিক দল কাকে বলে?",
          "explanation": "রাজনৈতিক দল বলতে একটি সংগঠিত নাগরিক সমষ্টিকে বোঝায়, যারা দলীয় আদর্শ প্রচারের মাধ্যমে জনমত গঠনের মধ্য দিয়ে বৈধ উপায়ে ক্ষমতা দখলের চেষ্টা করে ।"
        },
        {
          "label": "খ",
          "question": "প্রাচীন গ্রিসে যে ধরনের সরকার ব্যবস্থা প্রচলিত ছিল সেটি ব্যাখ্যা করো ।",
          "explanation": "প্রাচীন গ্রিসে প্রত্যক্ষ গণতন্ত্র প্রচলিত ছিল । যে শাসনব্যবস্থায় নাগরিকরা প্রত্যক্ষ বা সরাসরিভাবে শাসনকার্য পরিচালনায় অংশগ্রহণ করার সুযোগ পায় তাকে প্রত্যক্ষ গণতন্ত্র বলে । প্রাচীন গ্রিসের ক্ষুদ্র ক্ষুদ্র নগররাষ্ট্রে প্রত্যক্ষ গণতন্ত্র প্রচলিত ছিল । নগররাষ্ট্রের জনসংখ্যা ও ভৌগোলিক আয়তন ছিল ক্ষুদ্র। ফলে রাষ্ট্রের সকল নাগরিক রাষ্ট্রের সকল কাজে অংশগ্রহণ করে নি। দাস, নারী ও অস্থায়ী বাসিন্দারা সে রাষ্ট্রের নাগরিক ছিল না ।"
        },
        {
          "label": "গ",
          "question": "উদ্দীপকে কোন ধরনের নির্বাচনের চিত্র ফুটে উঠেছে? ব্যাখ্যা করো ।",
          "explanation": "উদ্দীপকে নির্বাচনটি পদ্ধতিগতভাবে প্রত্যক্ষ নির্বাচনকে নির্দেশ করে । নির্বাচন গণতন্ত্রের একটি মৌলিক বিষয়। নির্বাচন ছাড়া গণতান্ত্রিক ব্যবস্থা কল্পনা করা যায় না। গণতন্ত্রের নির্বাচন প্রক্রিয়ার মাধ্যমে জনগণ তাদের পছন্দের প্রতিনিধি বাছাই করতে পারেন। বিশ্বে বর্তমানে দুই প্রকার নির্বাচন পদ্ধতি চালু আছে। যথা- প্ৰত্যক্ষ নির্বাচন ও পরোক্ষ নির্বাচন। যে নির্বাচন প্রক্রিয়ায় ভোটাররা সরাসরি ভোট প্রদানের মাধ্যমে তাদের প্রতিনিধি নির্বাচিত করে তাকে প্রত্যক্ষ নির্বাচন পদ্ধতি বলে । উদ্দীপকে বর্ণিত নির্বাচনেও এই নির্বাচন পদ্ধতির বৈশিষ্ট্য লক্ষ করা যায়। উদ্দীপকে রাজিনদের স্কুলে উৎসবমুখর পরিবেশে নির্বাচন অনুষ্ঠিত হয়। এ নির্বাচনে শিক্ষার্থীরা সরাসরি তাদের ভোটাধিকার প্রয়োগের মাধ্যমে ক্লাবের প্রতিনিধি বাছাই করে। তাই বলা যায়, উদ্দীপকে প্রত্যক্ষ নির্বাচনের চিত্র ফুটে উঠেছে।"
        },
        {
          "label": "ঘ",
          "question": "উদ্দীপকে উল্লিখিত নির্বাচনের বিধি-বিধানের মতো বাংলাদেশে নির্বাচন পরিচালনার জন্য কোনো নির্বাচনি আচরণবিধি রয়েছে কি? মতামত দাও।",
          "explanation": "উদ্দীপকে উল্লিখিত নির্বাচনের বিধি বিধানের মতো বাংলাদেশেও নির্বাচন পরিচালনার জন্য নির্বাচন কমিশন প্রয়োজনীয় নির্বাচনি আচরণবিধি প্রদান করে ৷ সুষ্ঠুভাবে নির্বাচন পরিচালনা করার জন্য নির্বাচন কমিশন একটি নির্বাচনি আচরণবিধি তৈরি করেছে। ঐ আচরণবিধি ভঙ্গ করলে তা নির্বাচনি অপরাধ হিসেবে গণ্য করা হয়। আর গণপ্রতিনিধিত্ব আদেশ ১৯৭২ অনুযায়ী নির্বাচনি অপরাধ ও তার দণ্ড নির্ধারণ করা হয়েছে। যেকোনো নির্বাচনি অপরাধের জন্য জরিমানাসহ ক্ষেত্রবিশেষে সর্বোচ্চ ১০ বছর এবং কমপক্ষে ২ বছর সশ্রম কারাদণ্ড হতে পারে । নির্বাচনি প্রচারণার ক্ষেত্রে রাজনৈতিক দল ও প্রার্থী নির্বিশেষে সকলে সমান অধিকার ভোগ করবে। কর্তৃপক্ষের অনুমতি ছাড়া জনগণের চলাচলে ব্যাঘাত ঘটিয়ে জনসভা করা যাবে না। রাজনৈতিক দল বা প্রার্থী সরকারি চাকরিজীবীর সহায়তা কিংবা রাষ্ট্রীয় সুযোগ-সুবিধা নিতে পারবে না। কোনো প্রার্থীর প্রচারপত্রের ওপর অন্য কোনো প্রার্থী প্রচারপত্র লাগাতে পারবে না। নির্বাচন উপলক্ষে কোনো নাগরিকের বাড়ি, জমি বা সম্পত্তির ক্ষতিসাধন করা যাবে না। সকল প্রকার দেয়াল লিখন নিষিদ্ধ। ভোট কেন্দ্রের নির্ধারিত সীমার মধ্যে যান্ত্রিক যানবাহন, আগ্নেয়াস্ত্র ও বিস্ফোরক দ্রব্য বহন আইনত দণ্ডনীয় অপরাধ। এছাড়া কারও ধর্মীয় অনুভূতিতে আঘাত লাগে এরূপ উষ্কানিমূলক বক্তব্য বা প্রচারপত্র বিলি করা থেকে বিরত থাকতে হবে। অর্থ, অস্ত্র, ক্ষমতা কিংবা পেশী শক্তি দ্বারা নির্বাচনকে প্রভাবিত করা যাবে না । উপরের আলোচনার প্রেক্ষিতে বলা যায়, সুষ্ঠু, অবাধ ও নিরপেক্ষ নির্বাচনের লক্ষ্যে রাজিনদের স্কুলের নির্বাচনের বিধি বিধানের মতো বাংলাদেশে নির্বাচন কমিশন নির্বাচনি আচরণবিধি প্রদান করে ।"
        }
      ]
    },
    {
      "number": "7",
      "uddipok": "জনাব হুমায়ুন কবীর বাংলাদেশ সেনাবাহিনীর একজন চৌকস অফিসার। বর্তমানে তিনি একটি আন্তর্জাতিক সংস্থার অধীনে কঙ্গোতে কর্মরত আছেন। বর্তমানে প্রায় ১১,০০০ এর বেশি সৈন্য বিভিন্ন দেশে কর্মরত আছেন। অন্যদিকে হুমায়ুন কবীর সাহেবের স্ত্রী এমন একটি আন্তর্জাতিক সংস্থায় কাজ করছেন যেটি নারীদের বিভিন্ন অধিকার আদায়ে ও নারী উন্নয়নে কাজ করছে।",
      "tag": "JB 24",
      "sub_questions": [
        {
          "label": "ক",
          "question": "ভেটো কী?",
          "explanation": "জাতিসংঘের নিরাপত্তা পরিষদের স্থায়ী সদস্য রাষ্ট্র কর্তৃক যেকোনো প্রস্তাব নাকচ করে দেওয়ার ক্ষমতাকে 'ভেটো' বলে ।"
        },
        {
          "label": "খ",
          "question": "'বিতর্ক সভা' বলতে কী বোঝায়?",
          "explanation": "জাতিসংঘের পাঁচটি অঙ্গসংস্থার মধ্যে সাধারণ পরিষদকে বিতর্ক সভা' বলে অভিহিত করা হয়। পাঁচটি প্রধান অঙ্গ এবং একটি সেক্রেটারিয়েট নিয়ে জাতিসংঘ গঠিত। আর জাতিসংঘের সকল সদস্য রাষ্ট্র নিয়ে সাধারণ পরিষদ গঠিত হয়। এ পরিষদে সকল সদস্য রাষ্ট্র বিভিন্ন বিষয়ে আলাপ-আলোচনা করে এবং পক্ষে-বিপক্ষে তাদের মতামত প্রকাশ করার সুযোগ পায় । তাই এটিকে 'বিতর্ক সভা' বলা হয় ।"
        },
        {
          "label": "গ",
          "question": "উদ্দীপকে উল্লিখিত হুমায়ুন কবীর সাহেবের স্ত্রী কোন আন্তর্জাতিক সংস্থায় কাজ করছেন? তা ব্যাখ্যা করো ।",
          "explanation": "উদ্দীপকে উল্লিখিত হুমায়ুন কবীর সাহেবের স্ত্রী জাতিসংঘের নারী উন্নয়ন তহবিল বা ইউনিফেমে কাজ করছে। নারীর প্রতি বৈষম্য বিলোপ এবং তাদের অধিকার সংরক্ষণের জন্য ইউনিফেম (UNIFEM) গঠন করা হয়েছে। ইউনিফেম জাতিসংঘের অন্যতম অঙ্গসংস্থা। ইউনিফেম বা জাতিসংঘ নারী উন্নয়ন তহবিল বিশ্বব্যাপী নারীদের উন্নয়নে বিভিন্ন ধরনের কর্মসূচি পালন করে। মূলত নারীদের বিভিন্ন অধিকার আদায় এবং নারী ও পুরুষ শ্রমিকের একই বেতন প্রদান, রাজনীতিতে নারীর অংশগ্রহণ নিশ্চিতকরণ, কর্মসংস্থান ও পেশাক্ষেত্রে নারীর প্রতি সব ধরনের বৈষম্য বিলোপকরণ, শ্রম অভিবাসন নিশ্চিতকরণ ইত্যাদি কর্মসূচির মাধ্যমে নারীর ক্ষমতায়ন নিশ্চিত করতে ইউনিফেম (UNIFEM) প্রতিষ্ঠা করা হয়েছে। উদ্দীপকে হুমায়ুন কবীর সাহেবের স্ত্রী একটি আন্তর্জাতিক সংস্থায় কাজ করছেন যেটি নারীদের বিভিন্ন অধিকার আদায়ে ও নারী উন্নয়নে কাজ করছে। এসব কার্যাবলির ভিত্তিতে বলা যায়, উক্ত প্রতিষ্ঠানটি ইউনিফেম । কারণ বিভিন্ন ধরনের নারী অধিকার আদায়ে ইউনিফেমই কাজ করছে।"
        },
        {
          "label": "ঘ",
          "question": "জনাব হুমায়ুন কবীর দেশের মর্যাদা ও গৌরব বৃদ্ধিতে কীভাবে ভূমিকা রাখছেন? মূল্যায়ন করো।",
          "explanation": "জনাব হুমায়ুন কবীর জাতিসংঘের শান্তিরক্ষী মিশনে কাজ করে দেশের মর্যাদা ও গৌরব বৃদ্ধিতে ভূমিকা রাখছেন । জাতিসংঘের শান্তিরক্ষা মিশনগুলোতে বাংলাদেশের অবদান ঈর্ষণীয় । বর্তমানে প্রায় ১১,০০০ এর বেশি বাংলাদেশি সৈন্য বিশ্বের ১১টি দেশে জাতিসংঘের অধীনে শান্তিরক্ষা ও শান্তি প্রতিষ্ঠায় কাজ করে যাচ্ছে। আফ্রিকার দেশগুলোতে বাংলাদেশি সৈন্যদের অভূতপূর্ব সাফল্য সারা বিশ্বে বাংলাদেশের গ্রহণযোগ্যতাকে অনেক বৃদ্ধি করেছে। বিশ্বব্যাপী শান্তি প্রতিষ্ঠার মডেল এবং শান্তিপ্রিয় জাতি হিসেবে বাংলাদেশ পরিচিতি পেয়েছে। আফ্রিকা এবং এশিয়ার বিভিন্ন দেশে রাজনৈতিক পক্ষপাতিত্বের কারণে অন্যান্য দেশের সৈন্যরা যেখানে গ্রহণযোগ্যতা পাচ্ছিল না সেখানে বাংলাদেশি সৈন্যরা শুধু গ্রহণযোগ্যতা নয়, পেয়েছে স্থানীয় মানুষের ভালোবাসা ও শ্রদ্ধা। শান্তিরক্ষা মিশনে কাজ করতে গিয়ে এ পর্যন্ত ১৩৪ জন বাংলাদেশি সৈন্য শহিদ হয়েছেন । শান্তি মিশনে বাংলাদেশ সেনাবাহিনীর পাশাপাশি পুলিশ বাহিনীর পুরুষ ও মহিলা সদস্যরাও নিয়োজিত আছেন। তাদের অক্লান্ত পরিশ্রমের ফলে জাতিসংঘে তথা বিশ্বে বাংলাদেশ পেয়েছে ব্যাপক পরিচিতি ও বিশেষ মর্যাদা । বাংলাদেশের সৈন্যরা বিশ্বের বিভিন্ন দেশে শান্তিরক্ষায় নিয়োজিত রয়েছেন। উদ্দীপকে জনাব হুমায়ুন কবীর বাংলাদেশ সেনাবাহিনীর একজন চৌকস অফিসার। তিনি সরকারের পক্ষ থেকে আন্তর্জাতিক সংস্থা জাতিসংঘের হয়ে যুদ্ধবিধ্বস্ত দেশ কঙ্গোতে কর্মরত আছেন। জনাব হুমায়ুন কবীরের মতো প্রায় ১১,০০০ এর বেশি সৈনিক বিশ্বশান্তি রক্ষায় জাতিসংঘের বিভিন্ন মিশনে কাজ করেছে যা দেশের জন্য সম্মানের বিষয় । পরিশেষে বলা যায়, জনাব হুমায়ুন কবির বাংলাদেশের সরকারের পক্ষে বিশ্বব্যাপী শান্তিরক্ষা মিশনে কাজ করে দেশের মর্যাদা ও গৌরব বৃদ্ধি করছে।"
        }
      ]
    },
    {
      "number": "8",
      "uddipok": "ঘটনা-১: জনাব সেলিমের ৩০ বিঘা জমি আছে। জমির খাজনা বাবদ তাকে প্রতি বছর অনেক টাকা সরকারি খাতে জমা দিতে হয়। ঘটনা-২: তালহা ও জুবায়ের একটি সরকারি স্কুলের ১০ম শ্রেণির শিক্ষার্থী। শিক্ষকদের বেতন সরকারই বহন করে। এছাড়া এ বছর রাষ্ট্র নতুন কারিকুলাম চালু করে সকল শিক্ষকের জন্য প্রশিক্ষণের ব্যবস্থা করেন।",
      "tag": "JB 24",
      "sub_questions": [
        {
          "label": "ক",
          "question": "আবগারি শুল্ক কী?",
          "explanation": "দেশের অভ্যন্তরে উৎপাদিত ও ব্যবহৃত দ্রব্যের ওপর যে কর ধার্য করা হয় তাকে আবগারি শুল্ক বলে ।"
        },
        {
          "label": "খ",
          "question": "ব্যাংককে ঋণের কারবারি বলা হয় কেন?",
          "explanation": "জনসাধারণ তাদের আয় বা উদ্বৃত্ত অর্থ নিরাপদে সঞ্চয়ের জন্য ব্যাংকে জমা রাখে। ব‍্যাংক জনসাধারণের এই গচ্ছিত অর্থ উদ্যোক্তা, উৎপাদনকারী, ব্যবসায়ী ও ঋণগ্রহীতাদের ঋণ হিসেবে প্রদান করে এবং এ ধরনের ঋণের ওপর সুদ আদায় করে। সঞ্চিত অর্থের ওপর ব্যাংক যে সুদ দেয় তা ঋণ গ্রহীতাদের নিকট হতে যে সুদ নেয় তার চেয়ে কম। সুদের হারের পার্থক্যই ব্যাংকের মুনাফা। মূলত এই মুনাফার উপর ভিত্তি করেই ব্যাংক টিকে থাকে । এ কারণে ব্যাংককে ঋণের কারবারি বলা হয় ।"
        },
        {
          "label": "গ",
          "question": "ঘটনা-১ এ স্বকারি আয়ের কোন উৎসকে নির্দেশ করছে? ব্যাখ্যা করো ।",
          "explanation": "ঘটনা-১ এ সেলিম সাহেবের জমির খাজনা বাবদ টাকা জমাদান কর রাজস্বকে নির্দেশ করে । বাংলাদেশ সরকারের জনকল্যাণ সাধন, প্রশাসন পরিচালনা ও আর্থ- সামাজিক উন্নয়নের জন্য প্রতিবছর বিপুল পরিমাণ অর্থ ব্যয় করে । বাংলাদেশ সরকারের আয়ের উৎসগুলোকে দুইভাগে ভাগ করা যায়। যথা— ১. কর রাজস্ব ও ২. কর বহির্ভূত রাজস্ব । সরকার দেশের জনগণ, বিভিন্ন ব্যবসায় প্রতিষ্ঠান ও শিল্পকারখানা থেকে কর রাজস্ব আদায় করে । বাণিজ্য শুল্ক, আবগারি শুল্ক, আয়কর, ভ্যাট, ভূমি রাজস্ব, রেজিস্ট্রেশন ফি, যানবাহন কর ইত্যাদি কর রাজস্বের উল্লেখযোগ্য উৎস উদ্দীপকের ঘটনা-১ এ সেলিম সাহেব তার ৩০ বিঘা জমির বিপরীতে প্রতিবছর নির্দিষ্ট পরিমাণ টাকা সরকারি খাতে জমা দেন। এ টাকা ভূমি রাজস্ব । ২৫ বিঘার বেশি হলে ভূমি ভোগ দখলের জন্য সরকারকে খাজনা দিতে হয়। সেলিম সাহেবের জমি ৩০ বিঘা পরিমাণ হওয়ায় তিনি সরকারকে কর রাজস্ব প্রদান করেন ।"
        },
        {
          "label": "ঘ",
          "question": "তুমি কি মনে করো ঘটনা-২ এ ব্যয়কৃত অর্থ সরকারের ব্যয়ের একটি গুরুত্বপূর্ণ খাত? তোমার উত্তরের সপক্ষে যুক্তি দাও।",
          "explanation": "হ্যাঁ, আমি মনে করি ঘটনা ২-এ ব্যয়কৃত অর্থ সরকারের ব্যয়ের গুরুত্বপূর্ণ খাত । শিক্ষা সম্প্রসারণের মাধ্যমে দেশকে অশিক্ষা থেকে মুক্ত করার লক্ষ্যে সরকার শিল্পখাতে প্রচুর অর্থ ব্যয় করে। সরকারি শিক্ষা প্রতিষ্ঠান, বেসরকারি বিদ্যালয়, কলেজ ও মাদ্রাসার জন্য অনুদান ও উপবৃত্তি, বিনামূল্যে পাঠ্যপুস্তক প্রদানসহ বিভিন্ন খাতে সরকারকে বিপুল অর্থ খরচ করতে হয়। এসব শিক্ষা প্রতিষ্ঠানে শিক্ষকদের বেতন ও প্রশিক্ষণ নতুন নতুন কার্যক্রম প্রযুক্তির অন্তর্ভুক্ত করতেও ব্যয় হয়। এ সকল বিভিন্ন আনুষ্ঠানিক উপ-আনুষ্ঠানিক শিক্ষা খাতে ব্যয়ের জন্য এই খাত সরকারের ব্যয়ের গুরুত্বপূর্ণ খাত । উদ্দীপকে সরকারি স্কুলের শিক্ষকদের বেতন, নতুন কারিকুলাম বাস্তবায়নে শিক্ষকদের প্রশিক্ষণ সংক্রান্ত ব্যয়ের কথা বলা হয়েছে। শিক্ষা খাতে এসকল ব্যয় ছাড়াও বিভিন্নভাবে অর্থ ব্যয় হয়। উপরের আলোচনায় আমরা সেটি দেখতে পাই। শিক্ষা খাত একটি উৎপাদনশীল খাত, তাই উন্নয়নশীল দেশ হিসেবে এ খাতে ব্যয় বৃদ্ধি করতে হয়। এসব ব্যয়ের সুফল ভবিষ্যতে পাওয়া যাবে । সুতরাং বলা যায়, দেশের মানব সম্পদ উন্নয়ন ও জনকল্যাণ নিশ্চিত করতে সরকার শিক্ষাখাতে অর্থ ব্যয় করে। শিক্ষাখাত সরকারের ব্যয়ের গুরুত্বপূর্ণ একটি খাত ।"
        }
      ]
    },
    {
      "number": "9",
      "uddipok": "দেশ অর্থনীতির বৈশিষ্ট্য X নাগরিকগণ নিজেদের পছন্দমতো দ্রব্য উৎপাদন ও ভোগ করতে পারে। যাকাত বাধ্যতামূলক। Y রাষ্ট্রীয় মালিকানার পাশাপাশি ব্যক্তিগত মালিকানা স্বীকৃত। জনগণের ব্যবহার্য দ্রব্যের ক্ষেত্রে একচেটিয়া ব্যবসা নিয়ন্ত্রণ।",
      "tag": "JB 24",
      "sub_questions": [
        {
          "label": "ক",
          "question": "সংগঠন কাকে বলে?",
          "explanation": "উৎপাদনের তিনটি উপকরণ যথা—ভূমি, শ্রম ও মূলধনকে সমন্বিত করে উৎপাদন কার্য পরিচালনা এবং-সম্পাদন করাকে সংগঠন বলে ।"
        },
        {
          "label": "খ",
          "question": "অর্থনীতিতে ‘বাতাস' সম্পদ নয় কেন?",
          "explanation": "বাতাসের অপ্রাচুর্য, বাহ্যিকতা ও হস্তান্তরযোগ্যতা নেই বলে অর্থনীতিতে বাতাসকে সম্পদ বলা হয় না । অর্থনীতিতে সম্পদ বলতে সেসব বস্তুকে বোঝায় যার উপযোগ, অপ্রাচুর্য, বাহ্যিকতা ও হস্তান্তরযোগ্যতা আছে। এক্ষেত্রে উপযোগ হলো অভাব পূরণের ক্ষমতা। অপ্রাচুর্য বলতে বোঝায় চাহিদার তুলনায় যোগানের সীমাবদ্ধতা । বাহ্যিকতা হলো বস্তুর দৃশ্যমানতা। আর হস্তান্তরযোগ্যতা হলো একজনের কাছ থেকে বস্তুটি আরেকজনের পাওয়ার সম্ভাব্যতা। বাতাসের উপযোগ আছে। কিন্তু বাতাস প্রকৃতিতে অফুরন্ত। অর্থাৎ এর অপ্রাচুর্য নেই। আবার এটি দৃশ্যমান নয় এবং হস্তান্তরও করা যায় না। এজন্য অর্থনীতিতে বাতাস সম্পদ নয় ।"
        },
        {
          "label": "গ",
          "question": "উদ্দীপকে উল্লিখিত 'X' দেশটিতে কোন ধরনের অর্থনৈতিক ব্যবস্থা বিরাজমান? ব্যাখ্যা করো।",
          "explanation": "উদ্দীপকে উল্লিখিত 'X' দেশটিতে ইসলামি অর্থনৈতিক ব্যবস্থা প্রতিফলিত হয়েছে । ইসলামি অর্থব্যবস্থায় অর্থনৈতিক ও অন্যান্য সকল কার্যাবলি শরিয়তের বিধান অনুসারে পরিচালিত হয়। এ অর্থব্যবস্থায় শোষণহীন উৎপাদন প্রক্রিয়া অনুসরণ করা হয় । এখানে উৎপাদনের উপাদানসমূহের পারিতোষিক প্রদানে ন্যায় এবং সাম্যের নীতি অনুসরণ করা হয়। উৎপাদনে অবদানের ভিত্তিতে উপাদানসমূহের পাওনা পরিশোধ করা হয়। শ্রমিকের ন্যায্য পাওনা যথাসময়ে প্রদান করা হয়। এছাড়া এ অর্থব্যবস্থায় লভ্যাংশ হতে নির্দিষ্ট পরিমাণ অর্থ দরিদ্র জনগণের মধ্যে যাকাত প্রক্রিয়ায় বন্টনের ব্যবস্থা করা হয় । এর ফলে উৎপাদিত সম্পদের সুষ্ঠু বণ্টন সম্ভব হয়। উদ্দীপকে উল্লিখিত 'X' দেশটিতে নাগরিকগণ নিজেদের পছন্দমতো দ্ৰব্য উৎপাদন ও ভোগ করতে পারে। জনগণ সরকারের হস্তক্ষেপমুক্ত ব্যবসা বাণিজ্য করতে পারে। এছাড়াও এ দেশে লভ্যাংশের একটি অংশ গরীবদের দান করা হয় যা যাকাত নামে পরিচিত। 'X' দেশের এসব কার্যক্রম ইসলামি অর্থনৈতিক ব্যবস্থার সাথে সাদৃশ্যপূর্ণ হওয়ায় বলা যায়, দেশটিতে ইসলামিক অর্থনৈতিক ব্যবস্থা বিদ্যমান ।"
        },
        {
          "label": "ঘ",
          "question": "উদ্দীপকে উল্লিখিত দুটো দেশেই কি একই রকম শ্রমিক শোষণ বিদ্যমান? তোমার উত্তরের সপক্ষে যুক্তি দাও।",
          "explanation": "উদ্দীপকে উল্লিখিত 'X' দেশটিতে ইসলামি অর্থনৈতিক ব্যবস্থা এবং 'Y' দেশটিতে মিশ্র অর্থনৈতিক ব্যবস্থা প্রচলিত । দুটো দেশে একই রকম শ্রমিক শোষণ বিদ্যমান নয় । ধনতান্ত্রিক ও সমাজতান্ত্রিক অর্থব্যবস্থার সমন্বয়ে মিশ্র অর্থব্যবস্থা গড়ে ওঠে। এ ব্যবস্থায় যেমন ব্যক্তিমালিকানা স্বীকৃত, তেমনি সরকারি উদ্যোগেও উৎপাদন ও বিনিয়োগ ব্যবস্থা রয়েছে। অর্থনীতির কোনো কোনো খাত বা খাতের অংশবিশেষ সরকারি নিয়ন্ত্রণে পরিচালিত হয়। আবার ইসলামি অর্থব্যবস্থা ব্যক্তি উদ্যোগে পরিচালিত হয় । উৎপাদনকারীরা শরিয়াভিত্তিক ব্যবসা বাণিজ্য করে থাকে । এ অর্থনৈতিক ব্যবস্থার মূল লক্ষ্য হালাল দ্রব্য ও সেবা উৎপাদন নিশ্চিত করা । মিশ্র ও ইসলামি অর্থব্যবস্থার মধ্যে ইসলামি অর্থব্যবস্থায় শ্রমিক শোষণ হয় না। অপরদিকে মিশ্র অর্থনৈতিক ব্যবস্থায় প্রতিযোগিতা বেশি। একই সাথে মুনাফা অর্জনের লক্ষ্য থাকায় আংশিক শ্রমিক শোষণ ঘটে। ইসলামি অর্থব্যবস্থায় শোষণহীন উৎপাদন প্রক্রিয়া অনুসরণ করা হয়। এতে সম্পদের সুষ্ঠু বণ্টন হয় এবং শ্রমিকরা ন্যায্য পাওনা পেয়ে থাকেন । এ ব্যবস্থায় শ্রমিকের পাওনা যথাসময়ে পরিশোধ করা হয় । অপরদিকে মিশ্র অর্থনীতিতে সম্পদ বা আয়ের আংশিক সুষ্ঠু বণ্টন হয় । আর অংশবিশেষে শ্রমিক শোষিত ও বঞ্চিত হয়। ফলে আয় বৈষম্য লক্ষণীয়। মিশ্র অর্থনীতিতে সুদভিত্তিক লেনদেন থাকলেও ইসলামি অর্থনীতিতে সুদ নিষিদ্ধ। ইসলামি অর্থনীতির জনকল্যাণমূলক আরেকটি বড় দিক হলো যাকাতের ব্যবস্থা। বিত্তশালীরা তাদের সম্পদের একটি অংশ দরিদ্র জনগণের মধ্যে দান করতে বাধ্য থাকে । উপরের আলোচনার ভিত্তিতে বলা যায়, মিশ্র অর্থনীতি ও ইসলামি অর্থনীতির মধ্যে ইসলামি অর্থনীতি সমাজের ও রাষ্ট্রের অধিক কল্যাণ নিশ্চিত করে; শ্রমিকদের ন্যায্য পাওনা প্রদানে বদ্ধপরিকর থাকে। ইসলামি অর্থব্যবস্থায় শ্রমিক শোষণ বলতে কিছু থাকে না ।"
        }
      ]
    },
    {
      "number": "10",
      "uddipok": "দৃশ্যকল্প-১: দীর্ঘদিন পর গ্রামে গিয়ে রিনা নিজ গ্রামকে চিনতে পারছিল না। গ্রামের মানুষের জীবন অনেক উন্নত হয়েছে। কৃষিকাজে ট্রাক্টর ও উন্নত বীজ ব্যবহার করার কারণে উৎপাদন বেড়েছে। গ্রামের মানুষ ফেসবুক চালায়। ভিডিও কল করে দূরের লোকজনের সাথে কথা বলছে। দৃশ্যকল্প-২: মেডিকেল কলেজে পড়ুয়া মীনা তার মাকে বলল যে তার ক্লাসে ৬০% শিক্ষার্থী নারী। এ তথ্য শুনে মা অবাক হলে মীনা বললেন দেশের সব পেশায়ই নারীর সংখ্যা বৃদ্ধি পাচ্ছে। গ্রামের নারীরাও বিভিন্ন কাজ করে নিজেদেরকে মর্যাদাশীল করছে।",
      "tag": "JB 24",
      "sub_questions": [
        {
          "label": "ক",
          "question": "নগরায়ণ কী?",
          "explanation": "ব্যাপক শিল্পায়নের ফলে গ্রামীণ জীবন ছেড়ে নগর জীবন পদ্ধতি গ্রহণের প্রক্রিয়াই নগরায়ণ ।"
        },
        {
          "label": "খ",
          "question": "সামাজিক পরিবর্তনের ধারণা ব্যাখ্যা করো ।",
          "explanation": "সামাজিক পরিবর্তন বলতে সমাজ কাঠামো ও এর কার্যাবলির পরিবর্তনকে বোঝায়। প্রতিটি সমাজের মৌল কাঠামো গড়ে ওঠে সে সমাজের উৎপাদন ব্যবস্থা এবং উক্ত ব্যবস্থার সঙ্গে সম্পর্কযুক্ত বিভিন্ন পেশার মানুষের সম্পর্কের মাধ্যমে। আবার এই কাঠামোর সাথে কতগুলো উপরিকাঠামো যেমন- আইন-কানুন, রাজনীতি ও সংস্কৃতি সম্পর্কিত। সব মিলিয়ে সমাজের মৌল ও উপরিকাঠামোর পরিবর্তনই সামাজিক পরিবর্তন। সুনির্দিষ্ট কিছু উপাদান সামাজিক পরিবর্তনে মূলে প্রভাব ফেলে ।"
        },
        {
          "label": "গ",
          "question": "দৃশ্যকল্প-১: এর গ্রামটির সামাজিক পরিবর্তনে কোন উপাদানটি কার্যকর? ব্যাখ্যা করো।",
          "explanation": "দৃশ্যকল্প-১ এর গ্রামটির সামাজিক পরিবর্তনে প্রযুক্তির প্রভাব লক্ষ করা যায় । প্রযুক্তি হলো বিজ্ঞানের প্রায়োগিক দিক। প্রযুক্তির প্রচলন ও প্রসারের মাধ্যমে সমাজব্যবস্থার অন্তর্ভুক্ত ব্যক্তিবর্গের মানসিক গঠন এবং সামাজিক কাঠামোর পরিবর্তন সাধিত হয়। প্রযুক্তি আমাদের জীবনকে সহজ ও গতিশীল করে তোলে। যোগাযোগ, বিনোদন, কৃষি প্রভৃতি ক্ষেত্রে প্রযুক্তির ব্যবহার সামাজিক পরিবর্তনে গুরুত্বপূর্ণ ভূমিকা পালন করে। প্রযুক্তির ব্যবহার আমাদের জনজীবনকে ব্যাপকভাবে প্রভাবিত করে। উদ্দীপকে দীর্ঘদিন পর গ্রামে গিয়ে রিনা দেখে তার গ্রামের মানুষের জীবন উন্নত হয়েছে। কৃষিকাজে ট্রাক্টর ও উন্নত বীজ ব্যবহার করায় উৎপাদন বেড়েছে। গ্রামের মানুষ মোবাইল ফোনে ব্যবহার করে ফেসবুক চালাচ্ছে, ভিডিও কলে দূরের লোকজনের সাথে কথা বলছে। এসবই প্রযুক্তির ব্যবহারকে নির্দেশ করে । তাই বলা যায়; রিনার গ্রামে সামাজিক পরিবর্তনে প্রযুক্তি উপাদানটি কার্যকর ভূমিকা রেখেছে ।"
        },
        {
          "label": "ঘ",
          "question": "“দৃশ্যকল্প-২: এর উল্লিখিত তথ্য নারীর ক্ষমতায়নের পথকে সুগম করছে” বিশ্লেষণ করো ।",
          "explanation": "দৃশ্যকল্প-২ এর সামাজিক পরিবর্তন নারীর ক্ষমতায়নের পথকে সুগম করছে । বাংলাদেশে শিল্পের ক্রমোন্নতি নারীর সামাজিক জীবন ও মর্যাদার ক্ষেত্রে প্রভূত পরিবর্তন সাধন করেছে। শিল্পের প্রসার আজ নারীকে গৃহের সীমিত পরিবেশ থেকে বাইরের কর্মমুখর জগতে টেনে এনেছে। নারীরা শিক্ষা, আত্মকর্মসংস্থান প্রতিটি ক্ষেত্রে এগিয়ে যাচ্ছে। নারী এখন বিভিন্ন প্রতিষ্ঠান ও কলকারখানায় কাজ করছে। এছাড়া প্রশাসন, পুলিশ, ডাক, সমবায়, আনসারসহ প্রায় সবগুলো ক্ষেত্রে নারীদের বিরাট একটা অংশ চাকরি করছে। আগে পারিবারিক সিদ্ধান্ত গ্রহণের ক্ষেত্রে পুরুষের একচেটিয়া অধিকার ছিল । এখন অর্থ উপার্জনের ফলে সমাজে নারীদের শক্ত অবস্থান তৈরি হয়েছে । বর্তমানে বাংলাদেশে উচ্চশিক্ষায় নারীদের অংশগ্রহণ বেড়েছে। ফলে সরকারি ও বেসরকারি পর্যায়ে নারীদের অবদান বৃদ্ধি পেয়েছে। বর্তমানে তারা 'চাকরিসহ স্ব-কর্মসংস্থানের জন্য ছোট-বড় উদ্যোগ, ব্যবসা, বৃক্ষরোপণ, মৎস্য চাষ, কৃষিজ উৎপাদনের মাধ্যমে আয় করে অর্থনৈতিক সমৃদ্ধি অর্জন করছে । উদ্দীপকে দৃশ্যকল্প-২ এ এসব বিষয়ই ফুটে উঠেছে মেডিকেল শিক্ষার্থী মিনা তার মায়ের কাছে কর্মক্ষেত্রে নারীদের সরব উপস্থিতির বিষয়টি বর্ণনা করছে । পরিশেষে বলা যায়, সামাজিক পরিবর্তনের ফলে নারীর ভূমিকায় পরিবর্তন এসেছে। এ পরিবর্তন নারীর ক্ষমতায়নের পথকে সুগম করছে।"
        }
      ]
    },
    {
      "number": "11",
      "uddipok": "দৃশ্যকল্প-১: ৯ম শ্রেণির ছাত্র রাজন প্রায়ই স্কুলে না গিয়ে বন্ধুদের নিয়ে রাস্তার মোড়ে আড্ডা দেয়, ধূমপান করে, স্কুলগামী মেয়েদের দেখলে বাজে মন্তব্য করে । দৃশ্যকল্প-২: ১০ বছর বয়সি জামিলকে তার বাবা স্কুল ছাড়িয়ে ঢাকায় নিয়ে যান এবং ঝালাইয়ের কাজে লাগিয়ে দেন ।",
      "tag": "JB 24",
      "sub_questions": [
        {
          "label": "ক",
          "question": "নারীর প্রতি সহিংসতা কী?",
          "explanation": "পুরুষ বা নারী কর্তৃক যে কোনো বয়সের নারীর প্রতি শুধু নারী হওয়ার কারণে যে সহিংস আচরণ করা হয় তাই নারীর প্রতি সহিংসতা ।"
        },
        {
          "label": "খ",
          "question": "সামাজিক মূল্যবোধের অবক্ষয়ের কারণ ব্যাখ্যা করো।",
          "explanation": "সামাজিক মূল্যবোধের অবক্ষয়ের কারণ ন্যায়বিচার প্রতিষ্ঠার অভাব । এছাড়া আরও কিছু কারণে সামাজিক মূল্যবোধের অবক্ষয় ঘটে। সমাজে ন্যায়বিচার প্রতিষ্ঠার অভাবে সমাজে বিশৃঙ্খলা ও অসংগতি বেড়ে যায়। ফলে সামাজিক মূল্যবোধের অবক্ষয় হয়। এছাড়া আইনের শাসনের দুর্বলতা, মানুষের সহনশীলতার অভাব এবং বিশৃঙ্খল পরিবেশের কারণেও মূল্যবোধের অবক্ষয় ঘটতে তাকে। ধর্মীয় অপব্যাখ্যাও অনেক সময় সামাজিক মূল্যবোধের অবক্ষয় ঘটায়।"
        },
        {
          "label": "গ",
          "question": "উদ্দীপকের রাজনের কার্যক্রম কোন সামাজিক সমস্যাকে ইঙ্গিত করে? ব্যাখ্যা করো।O",
          "explanation": "ঘটনা-২ কিশোর অপরাধ নামক সামাজিক সমস্যার চিত্র ফুটে উঠেছে । অপ্রাপ্তবয়স্ক ছেলেমেয়ে বা শিশু-কিশোরদের দ্বারা সংঘটিত অপরাধকেই কিশোর অপরাধ বলা হয়। সাধারণত ৭ থেকে ১৬ বছর বয়সি কিশোর- কিশোরীদের দ্বারা সংঘটিত অপরাধই কিশোর অপরাধ। যেসব কাজ কিশোর অপরাধের পর্যায়ে পড়ে সেগুলো হচ্ছে— চুরি, খুন, জুয়া খেলা, স্কুল পালানো, বাড়ি থেকে পালানো, পরীক্ষায় নকল করা, বিদ্যালয় ও পথে ঘাটে উচ্ছৃঙ্খল আচরণ, পকেট মারা, মারপিট করা, বোমাবাজি, গাড়ি ভাংচুর, মেয়েদের উত্ত্যক্ত করা, বিনা টিকিটে ভ্রমণ, অশোভন ছবি দেখা ইত্যাদি। আমাদের দেশের কিশোর অপরাধীরা সাধারণত এসব অপরাধের সঙ্গে জড়িত থাকে। উদ্দীপকের ঘটনা-২ এ বলা হয়েছে, দিনমজুর রফিকের ১৩ বছর বয়সী ছেলে বাবা-মায়ের কোনো কথা শোনে না। সে প্রায়ই আশেপাশের সমবয়সীদের সাথে মারামারিতে লিপ্ত থাকে। রফিকের ছেলেটি অপ্রাপ্তবয়স্ক হওয়ায় সমবয়সীদের সাথে তার মারামারিতে লিপ্ত হওয়ার বিষয়টি কিশোর অপরাধের মধ্যে পড়ে। তাই বলা যায়, ঘটনা-২ এ কিশোর অপরাধের প্রতিফলন ঘটেছে ।"
        },
        {
          "label": "ঘ",
          "question": "দৃশ্যকল্প-২ এর জামিলের সমস্যা নিরসনে বাংলাদেশে প্রচলিত আইন কতটুকু কার্যকর? মূল্যায়ন করো।",
          "explanation": "দৃশ্যকল্প-২ এর জামিলের সমস্যাটি শিশুশ্রম। শিশুশ্রম নিরসনে বাংলাদেশে প্রচলিত আইন অনেকটা কার্যকর রয়েছে। বাংলাদেশের শ্রম আইন-২০০৬-এ ১৪ বছর বয়সিদের শিশু হিসেবে ধরা হয়। এ আইনে উল্লেখ করা হয়েছে, ১৪ বছরের কম বয়সি কোনো শিশুকে কাজে নিয়োগ করা যাবে না এবং শিশুর পিতামাতা ও অভিভাবক শিশুকে দিয়ে কাজ করানোর জন্য কারও সাথে কোনো প্রকার চুক্তি করতে পারবে না। কিশোর শ্রমিক নিয়োগ করতে গেলে রেজিস্টার্ড ডাক্তারের কাছ থেকে মালিকের খরচে ফিটনেস সার্টিফিকেট সংগ্রহ করতে হবে। জাতীয় শিশু শ্রম নিরসন নীতি-২০১০-এ শিশু শ্রম বিলোপ সাধনে কতকগুলো সুনির্দিষ্ট লক্ষ্য নির্ধারণ করা হয়েছে। শিশু শ্রম নিরসনে বাংলাদেশ সরকার বিভিন্ন নীতিমালা প্রণয়নসহ নানা রকম পদক্ষেপ গ্রহণ করছে। ফলে দেশে শিশু শ্রমিকের সংখ্যা আগের তুলনায় অনেকটা হ্রাস পেয়েছে । উদ্দীপকের দৃশ্যকল্প-২ এ ১০ বছর বয়সী জামিলকে তার বাবা স্কুল থেকে ছাড়িয়ে ঢাকায় নিয়ে যান এবং ঝালাইয়ের কাজে লাগিয়ে দেন। জামিলের বয়স ১৪ বছরের কম হওয়ায় বাংলাদেশ শ্রম আইন অনুযায়ী এটি সুস্পষ্ট শিশুশ্রম । শিশুশ্রম নিরসনে দেশে বিদ্যমান আইন থাকলেও অর্থনৈতিক দুরবস্থার কারণে পুরোপুরি বন্ধ করা সম্ভব হচ্ছে না। দরিদ্র পরিবারের পিতা-মাতা সন্তানের ভরণপোষণ করতে ব্যর্থ হয়ে সন্তানকে কাজ পাঠায় । নিয়োগ কর্তারাও কম বেতনে বেশিক্ষণ কাজ করিয়ে নিতে পারেন বিধায় শিশু শ্রমিক নিতে আগ্রহী হয়। উপরোক্ত সীমাবদ্ধতার জন্য দেশে শিশুশ্রম বন্ধে আইন থাকলেও তা পুরোপুরি কার্যকর করা সম্ভব হচ্ছে না। শিশুশ্রম বন্ধে আইন প্রয়োগকারী সংস্থা, রাষ্ট্র, জনগণ ও সংশ্লিষ্ট সকল ব্যক্তিবর্গের সম্মিলিত প্রচেষ্টা জরুরি।"
        }
      ]
    }
  ]
}