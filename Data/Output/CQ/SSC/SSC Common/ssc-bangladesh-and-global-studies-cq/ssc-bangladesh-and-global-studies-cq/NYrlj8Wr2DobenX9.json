{
  "title": "দিনাজপুর বোর্ড ২০২০",
  "subtitle": "বাংলাদেশ ও বিশ্ব পরিচয় (11)",
  "questions": [
    {
      "number": "1",
      "uddipok": "দৃশ্যকল্প-১: ১: জেনারেল 'X' রাজনৈতিক অস্থিরতা, দুর্নীতি, অর্থনৈতিক সংকট দেখিয়ে 'Y' দেশে সামরিক আইন জারি করেন। তার শাসনামলে সংবিধান স্থগিত করেন। তিনি সুদীর্ঘ শাসনকালে রাস্তাঘাট নির্মাণসহ দেশের যোগাযোগ ব্যবস্থার উন্নয়ন করেন। তিনি জোটবদ্ধ আন্দোলনের মুখে পরিশেষে পদত্যাগ করতে বাধ্য হন। দৃশ্যকল্প-২: যুদ্ধ বিধ্বস্ত বাংলাদেশ পুনর্গঠনে বঙ্গবন্ধু শেখ মুজিবুর রহমান বিভিন্ন কর্মসূচি গ্রহণ করেন। তিনি স্বদেশ প্রত্যাবর্তনের পর এক ঘোষণায় বলেন, \"সকলের সাথে বন্ধুত্ব, কারও সাথে শত্রুতা নয়\"।",
      "tag": "DIN.B 20",
      "sub_questions": [
        {
          "label": "ক",
          "question": "দ্বিতীয় বিপ্লব কী?",
          "explanation": "যুদ্ধবিধ্বস্ত বাংলাদেশ পুনর্গঠন, জনগণের অর্থনৈতিক মুক্তি, শোষণহীন সমাজ গঠন ও গণমানুষের জীবনমান উন্নয়নের লক্ষ্যে বঙ্গবন্ধু শেখ মুজিবুর রহমান 'বাকশাল' নামক যে নতুন ব্যবস্থা প্রবর্তন করেন, তাকেই 'দ্বিতীয় বিপ্লব' বলা হয়।"
        },
        {
          "label": "খ",
          "question": "সর্বজনীন ভোটাধিকার বলতে কী বোঝায়? ব্যাখ্যা কর।",
          "explanation": "সর্বজনীন ভোটাধিকার বলতে জাতি, ধর্ম, বর্ণ নির্বিশেষে প্রাপ্তবয়স্ক সব নাগরিকের ভোট দানের অধিকারকে বোঝায়। বাংলাদেশের সংবিধানে উল্লেখ রয়েছে, জাতি, ধর্ম, বর্ণ নির্বিশেষে ১৮ বছর বয়সী অর্থাৎ প্রাপ্তবয়স্ক যেকোনো নাগরিক 'এক ব্যক্তি এক ভোট' নীতির ভিত্তিতে ভোট প্রদান করতে পারবে। প্রাপ্তবয়স্ক সব নাগরিকের এ ভোট দানের অধিকারকেই বলা হয় সর্বজনীন ভোটাধিকার।"
        },
        {
          "label": "গ",
          "question": "দৃশ্যকল্প-১ এ 'Y' দেশে জনাব 'X' এর শাসন পাঠ্যপুস্তকের কোন শাসকের শাসনামলের প্রতিচ্ছবি? বর্ণনা কর।",
          "explanation": "দৃশ্যকল্প-১-এ 'Y' দেশে জেনারেল 'X'-এর শাসন পাঠ্যপুস্তকে আলোচিত হুসেইন মুহম্মদ এরশাদের শাসনামলের প্রতিচ্ছবি। ১৯৮১ সালের ৩০শে মেজর জিয়াউর রহমান নিহত হওয়ার পর উপ- রাষ্ট্রপতি বিচারপতি আবদুস সাত্তার রাষ্ট্রপতি হন। কিন্তু বিচারপতি আবদুস সাত্তারের দুর্বল নেতৃত্ব, রাজনৈতিক অস্থিরতা, দুর্নীতি ইত্যাদি কারণ দেখিয়ে ১৯৮২ সালের ২৪শে মার্চ হুসেইন মুহম্মদ এরশাদ সামরিক আইন জারি এবং রাষ্ট্রপতি আবদুস সাত্তারকে সরিয়ে ক্ষমতা দখল করেন। ক্ষমতায় এসেই তিনি সংবিধান স্থগিত করেন এবং জাতীয় সংসদ ভেঙে দেন। তার শাসনামলে সামরিক শাসন জারির মাধ্যমে দেশে রাজনৈতিক কার্যক্রম নিষিদ্ধ করা হয়। পরবর্তী সময়ে অনুষ্ঠিত বিভিন্ন নির্বাচনে জয়লাভের জন্য এরশাদ ব্যাপক কারচুপির আশ্রয় নেন। এসব কর্মকাণ্ডের প্রেক্ষিতে আওয়ামী লীগ, বিএনপিসহ বিভিন্ন দল এরশাদের বিরুদ্ধে জোটবদ্ধ হয়ে আন্দোলন শুরু করে। এক পর্যায়ে ১৯৯০ সালের ৬ই ডিসেম্বর ব্যাপক গণ-আন্দোলনের মুখে এরশাদ পদত্যাগ করতে বাধ্য হন। তবে এরশাদ তার ৯ বছরের শাসনামলে রাস্তাঘাট নির্মাণসহ দেশের যোগাযোগ ব্যবস্থায় ব্যাপক উন্নতি সাধন করেছিলেন। উদ্দীপকের দৃশ্যকল্প-১-এ দেখা যায়, জেনারেল 'X' রাজনৈতিক অস্থিরতা, দুর্নীতি, অর্থনৈতিক সংকট দেখিয়ে 'Y' দেশে সামরিক আইন জারি এবং সংবিধান স্থগিত করেন। তিনি রাস্তাঘাট নির্মাণসহ দেশের যোগাযোগ ব্যবস্থার উন্নতি সাধন করলেও জোটবদ্ধ আন্দোলনের মুখে পদত্যাগ করতে বাধ্য হন। এ ঘটনা উপরে বর্ণিত হুসেইন মুহম্মদ এরশাদের শাসনামলের সাথে সাদৃশ্যপূর্ণ।"
        },
        {
          "label": "ঘ",
          "question": "স্বাধীন বাংলাদেশের স্বীকৃতি প্রাপ্তি ও সাফল্যের ক্ষেত্রে দৃশ্যকল্প-২ এর উক্তিটির গুরুত্ব বিশ্লেষণ কর।",
          "explanation": "স্বাধীন বাংলাদেশের স্বীকৃতি প্রাপ্তি ও সাফল্যের ক্ষেত্রে দৃশ্যকল্প-২-এ উল্লেখিত \"সকলের সাথে বন্ধুত্ব, কারো সাথে শত্রুতা নয়”- এ. উক্তিটির গুরুত্ব অপরিসীম। ১৯৭১ সালের ১৬ই ডিসেম্বর বাংলাদেশের চূড়ান্ত বিজয় অর্জনের পর বঙ্গবন্ধু শেখ মুজিবুর রহমান পাকিস্তানের কারাগার থেকে মুক্তি পেয়ে ১৯৭২ সালের ১০ই জানুয়ারি দেশে ফিরে আসেন। ঢাকায় পদার্পণ করেই বঙ্গবন্ধু বলেন, \"বাংলাদেশ শান্তিতে বিশ্বাস করে, কারও প্রতি বৈরী আচরণ সমর্থন করবে না\"। তিনি স্পষ্ট ভাষায় ঘোষণা করেন \"সকলের সাথে বন্ধুত্ব, কারও সাথে শত্রুতা নয়\"- এ নীতির ভিত্তিতে বাংলাদেশের পররাষ্ট্রনীতি নির্ধারিত হবে। উদ্দীপকের দৃশ্যকল্প-২-এ বঙ্গবন্ধুর এই ঘোষণাটিই উল্লেখ করা হয়েছে। বঙ্গবন্ধু \"সকলের সাথে বন্ধুত্ব, কারও সাথে শত্রুতা নয়\" ঘোষণার মাধ্যমে বাংলাদেশকে স্বীকৃতি প্রদান এবং দেশের পুনর্গঠনে সহযোগিতা করার জন্য আন্তর্জাতিক সম্প্রদায়কে অনুরোধ করেন। বঙ্গবন্ধুর এই ঘোষণা বহির্বিশ্বে বাংলাদেশ সম্পর্কে ইতিবাচক ধারণা সৃষ্টি করে এবং তারা - এদেশের প্রতি সহযোগিতার হাত বাড়িয়ে দিতে উদ্বুদ্ধ হয়। ফলে অল্প সময়ের মধ্যে ১৪০টি দেশ বাংলাদেশকে স্বীকৃতি প্রদান করে। সোভিয়েত ইউনিয়ন চট্টগ্রাম বন্দরকে মাইনমুক্ত করাসহ নানাভাবে সহযোগিতা করে। অন্যান্য বন্ধুভাবাপন্ন দেশ খাদ্যদ্রব্য ও ত্রাণসামগ্রী দিয়ে সাহায্য করতে থাকে, যা বাংলাদেশের বিভিন্ন সংকট লাঘবে ভূমিকা রাখে। উপরের আলোচনা থেকে বলা যায়, দৃশ্যকল্প-২-এ বর্ণিত বঙ্গবন্ধু শেখ **মুজিবুর রহমানের উক্তিটি বাংলাদেশের আন্তর্জাতিক স্বীকৃতি প্রাপ্তি ও সাফল্য লাভে অত্যন্ত গুরুত্বপূর্ণ ভূমিকা রেখেছিল।"
        }
      ]
    },
    {
      "number": "2",
      "uddipok": "দৃশ্যপট-১: মি. লিটন পরিবার নিয়ে কুমিল্লায় থাকেন। তিনি একস্থানে বেড়াতে যান। এখানকার বনাঞ্চল সারা বছর সবুজ থাকে এবং পাহাড়গুলো বেলে ও শেল পাথর দ্বারা গঠিত। দৃশ্যপট-২: সিফাত স্কুল থেকে শিক্ষাসফরে নওগাঁর পাহাড়পুর বৌদ্ধ বিহারে বেড়াতে যায়। সেখানকার লালচে মাটি দেখে সে মুগ্ধ হয়।",
      "tag": "DIN.B 20",
      "sub_questions": [
        {
          "label": "ক",
          "question": "জলবিদ্যুৎ কী?",
          "explanation": "জলবিদ্যুৎ হলো এক টেকসই ও পরিবেশবান্ধব শক্তির উৎস যা জলাধার বা নদীর পানির শক্তি ব্যবহার করে বিদ্যুৎ উৎপাদন করে।"
        },
        {
          "label": "খ",
          "question": "মৌসুমী জলবায়ু বলতে কী বোঝায়? ব্যাখ্যা কর।",
          "explanation": "যে জলবায়ুতে মৌসুমি বায়ুর প্রত্যক্ষ প্রভাব থাকে, তাকে মৌসুমি জলবায়ু বলে। মৌসুমি বায়ু হলো দক্ষিণ এশিয়া এবং ভারত মহাসাগরীয় অঞ্চলের জলবায়ুতে প্রভাব বিস্তারকারী বায়ুপ্রবাহ। যে সমস্ত অঞ্চলের উপর এ বায়ুপ্রবাহ প্রভাব বিস্তার করে সে অঞ্চলগুলোতে প্রচুর বৃষ্টিপাত হয়। দক্ষিণ ও দক্ষিণ-পূর্ব এশিয়ায় এ ধরনের জলবায়ুর প্রাধান্য দেখা যায়।"
        },
        {
          "label": "গ",
          "question": "মি. লিটনের ভ্রমণকৃত অঞ্চলটি বাংলাদেশের কোন ভূ-প্রাকৃতিক অঞ্চলকে নির্দেশ করে? ব্যাখ্যা কর।",
          "explanation": "মি. লিটনের ভ্রমণকৃত অঞ্চলটি টারশিয়ারি যুগের পাহাড়সমূহের অন্তর্ভুক্ত বাংলাদেশের দক্ষিণ-পূর্বাঞ্চলের পাহাড়ি অঞ্চলকে নির্দেশ করে। ভূ-প্রাকৃতিক বৈশিষ্ট্য অনুসারে বাংলাদেশকে টারশিয়ারি যুগের পাহাড়সমূহ, প্লাইস্টোসিন কালের সোপানসমূহ এবং সাম্প্রতিক কালের প্লাবন সমভূমি এ তিনটি ভাগে ভাগ করা হয়েছে। এদেশের মোট ভূমির প্রায় ১২% এলাকা নিয়ে টারশিয়ারি যুগের পাহাড়সমূহ গঠিত। টারশিয়ারি যুগের পাহাড়সমূহকে আবার দুই ভাগে ভাগ করা হয়েছে, যথা- দক্ষিণ-পূর্বাঞ্চলের পাহাড়সমূহ এবং উত্তর ও উত্তর-পূর্বাঞ্চলের পাহাড়সমূহ। রাঙামাটি, বান্দরবান, খাগড়াছড়ি, কক্সবাজার ও চট্টগ্রাম জেলার পূর্বাংশ দক্ষিণ-পূর্বাঞ্চলের পাহাড়ি অঞ্চলের অন্তর্ভুক্ত। এ অঞ্চলের পাহাড়গুলোর গড় উচ্চতা ৬১০ মিটার। এ - অঞ্চলের পাহাড়গুলো বেলে পাথর, কর্দম ও শেল পাথর দ্বারা গঠিত। আবার এ অঞ্চলে বিভিন্ন প্রজাতির গাছপালা ও তরুলতা, ঝোপঝাড় এবং গুল্ম জন্ম নেয়। 'এসব গাছের পাতা একত্রে ফোটেও না, ঝরেও না। ফলে সারাবছর বনগুলো সবুজ থাকে। উদ্দীপকের দৃশ্যকল্প-১-এ বলা হয়েছে, মি. লিটন এমন এক স্থানে বেড়াতে যান যেখানকার বনাঞ্চল সারাবছর সবুজ থাকে এবং পাহাড়গুলো বেলে ও শেল পাথর দ্বারা গঠিত। মি. লিটনের বেড়াতে যাওয়া স্থানের বৈশিষ্ট্য উপরে বর্ণিত টারশিয়ারি যুগের দক্ষিণ-পূর্বাঞ্চলের পাহাড়সমূহের সাথে সম্পূর্ণ সাদৃশ্যপূর্ণ। এজন্য বলা যায়, মি. লিটনের ভ্রমণকৃত অঞ্চলটি টারশিয়ারি যুগের দক্ষিণ-পূর্বাঞ্চলের পাহাড়ের অন্তর্ভুক্ত।"
        },
        {
          "label": "ঘ",
          "question": "মি. লিটনের বসবাসরত ও সিফাতের শিক্ষা সফরের স্থান দুটিতে কৃষি উৎপাদনের ক্ষেত্রে ভিন্নতা আছে কি? মতামত দাও!D",
          "explanation": "হ্যাঁ, মি. লিটনের বসবাসরত স্থান কুমিল্লা ও সিফাতের শিক্ষা সফরের স্থান নওগাঁর মধ্যে কৃষি উৎপাদনের ক্ষেত্রে ভিন্নতা রয়েছে। ভূ-প্রাকৃতিক বৈশিষ্ট্যের ভিত্তিতে কুমিল্লা সাম্প্রতিককালের প্লাবন সমভূমির অন্তর্ভুক্ত। অন্যদিকে নওগাঁ প্লাইস্টোসিনকালের সোপানসমূহ বা চত্বরভূমির অন্তর্ভুক্ত। উদ্দীপকে বলা হয়েছে, মি. লিটন কুমিল্লায় বসবাস করেন। আর সিফাত শিক্ষা সফরে নওগাঁর পাহাড়পুর বৌদ্ধ বিহারে বেড়াতে যায়। মি. লিটন ও সিফাতের এই এলাকা দুটির অবস্থান ও ভূ-প্রাকৃতিক বৈশিষ্ট্যও ভিন্ন। এজন্য এ দুটি এলাকার কৃষি উৎপাদনের ক্ষেত্রে পার্থক্য পরিলক্ষিত হয়। কুমিল্লা সাম্প্রতিককালের প্লাবন সমভূমির অন্তর্ভুক্ত হওয়ায় এখানকার মাটির স্তর খুবই গভীর এবং ভূমি উর্বর। এজন্য এখানে সারা বছর ধান, গম, ভুট্টা ও সবজিসহ বিভিন্ন ফসল উৎপন্ন হয়। সেচের পানির সহজলভ্যতা এখানকার কৃষির উৎপাদনকে ত্বরান্বিত করছে। তাছাড়া বর্তমানে মেঘনা নদী থেকে পানি নিয়ে এ এলাকার চাষাবাদ উন্নত করা হচ্ছে। অন্যদিকে নওগাঁ এদেশের উত্তর-পশ্চিমাঞ্চলে অবস্থিত। এটি প্লাইস্টোসিনকালের চতুরভূমি বরেন্দ্র অঞ্চলের অন্তর্ভুক্ত। এ এলাকার মাটিও খুবই উর্বর। এখানে ধান, -পাট, গম, সরিষা, আখসহ বিভিন্ন ফসল জন্মে। ধান উৎপাদনে এটি বাংলাদেশের অন্যতম শীর্ষ জেলা। কিন্তু এ জেলার কৃষি উৎপাদনে প্রায়ই সেচের পানির অভাব দেখা দেয়। বিশেষ করে শীতকাল ও গ্রীষ্মকালে এখানে তীব্র পানির সংকট দেখা দেয়। ফলে এখানকার কৃষি উৎপাদন ব্যাহত হয়। আবার এটি খরাপ্রবণ অঞ্চলে অবস্থিত হওয়ায় এখানে প্রায়ই খরা দেখা দেয়। তখন এখানে ফসল ফলানো কষ্টকর হয়ে পড়ে। উপরের আলোচনা থেকে বলা যায়, মি. লিটনের বসবাসরত কুমিল্লা এবং সিফাতের ভ্রমণকৃত নওগাঁ জেলার কৃষি উৎপাদনে ব্যাপক পার্থক্য বিদ্যমান।"
        }
      ]
    },
    {
      "number": "3",
      "uddipok": "ক্রমিক নং বৈশিষ্ট্য ১ রাষ্ট্রপতি কর্তৃক নিয়োগপ্রাপ্ত ২ ব্যক্তি স্বাধীনতার রক্ষাকবচ ৩ সংবিধানের ব্যাখ্যাদানকারী স্থানীয় প্রশাসন প্রশাসকের সংখ্যা প্রধান প্রশাসকের পদসোপান P ৮ জন ৩য় Q ৬৪ জন ৪র্থ",
      "tag": "DIN.B 20",
      "sub_questions": [
        {
          "label": "ক",
          "question": "স্থানীয় প্রশাসনের মুখ্য উদ্দেশ্য কী?",
          "explanation": "কেন্দ্রীয় সরকারের পক্ষে আইন-শৃঙ্খলা রক্ষা, রাজস্ব আদায় ও সরকারি সিদ্ধান্ত বাস্তবায়ন করাই স্থানীয় প্রশাসনের মুখ্য উদ্দেশ্য।"
        },
        {
          "label": "খ",
          "question": "আইনের শাসন বলতে কী বোঝায়? ব্যাখ্যা কর।",
          "explanation": "আইনের শাসন বলতে শাসনব্যবস্থায় আইনের প্রাধান্য ও আইনের দৃষ্টিতে সকলের সাম্য বিদ্যমান থাকাকে বোঝায়। সাধারণভাবে আইনের শাসন দুটি ধারণা প্রকাশ করে। যথা আইনের প্রাধান্য ও আইনের দৃষ্টিতে সকলের সাম্য। কোনো রাষ্ট্রের শাসন্যবস্থায় এ দুটি বিষয় কার্যকর থাকলে সেখানে আইনের শাসন প্রতিষ্ঠিত হয়। সুশাসন প্রতিষ্ঠায় আইনের শাসন প্রতিষ্ঠা করা অপরিহার্য।"
        },
        {
          "label": "গ",
          "question": "ছক-১ এর তথ্যসমূহ সরকারের কোন বিভাগকে নির্দেশ করে? ব্যাখ্যা কর।",
          "explanation": "নিম্নের অনুরূপঃ উদ্দীপকে জনাব আজমল যে বিভাগটিতে কাজ করেন সেটি বিচার বিভাগকে নির্দেশ করছে। বাংলাদেশের সরকারের তিনটি বিভাগের অন্যতম হলো বিচার বিভাগ। সমাজে ন্যায় বিচার প্রতিষ্ঠা করা, নাগরিকের ব্যক্তিস্বাধীনতা ও মৌলিক অধিকার সংরক্ষণ করা, স্বাধীন ও নিরপেক্ষভাবে জনগণের অধিকার রক্ষার জন্য কাজ করে বিচার বিভাগ। উদ্দীপকে জনাব আজমলের বিভাগটির কাজের মধ্য দিয়ে বিচার বিভাগকেই নির্দেশ করছে। দেশের সব নাগরিকের জন্য সমান অধিকার এবং সুশাসন প্রতিষ্ঠার জন্য আইনের শাসন বাস্তবায়ন করা অপরিহার্য। আর আইন অনুসারে ন্যায়বিচার নিশ্চিত করার দায়িত্ব বিচার বিভাগের। এ বিভাগ সংবিধানে উল্লেখিত নাগরিকদের মৌলিক অধিকার রক্ষা করে। বিচার বিভাগ স্বাধীনভাবে বিচার পরিচালনা করতে না পারলে রাষ্ট্রের শাসন বিভাগ জনগণের মৌলিক অধিকার হরণ করতে পারে। প্রভাবশালী অপরাধীরা গুরুতর অপরাধ করেও আইনের হাত এড়িয়ে যেতে পারে। এর ফলে আইনের প্রতি মানুষের আস্থা কমে যায় এবং সমাজে বিশৃঙ্খলা সৃষ্টি হয়।"
        },
        {
          "label": "ঘ",
          "question": "বাংলাদেশের কেন্দ্রীয় প্রশাসনের নীতিমালা বাস্তবায়নে 'P' ও 'Q' এর মধ্যে কোন",
          "explanation": "বাংলাদেশের কেন্দ্রীয় প্রশাসনের নীতিমালা বাস্তবায়নে ছক-২ এর 'P' ও 'Q' এর মধ্যে চিহ্নিত বিভাগীয় প্রশাসন কেন্দ্রের সেতুবন্ধন হয়ে কাজ করে। বাংলাদেশের স্থানীয় প্রশাসনের অন্যতম দুটি স্তর হলো বিভাগীয় প্রশাসন ও জেলা প্রশাসন। বিভাগীয় প্রশাসনের প্রশাসক হলেন বিভাগীয় কমিশনার। এদেশে ৮টি বিভাগে আটজন বিভাগীয় কমিশনার কর্মরত আছেন। আবার, বিভাগীয় প্রশাসনের পরেই এদেশে জেলা প্রশাসনের স্থান। এদেশে ৬৪টি জেলা রয়েছে এবং প্রত্যেকটি জেলায় একজন করে মোট ৬৪ জন জেলা প্রশাসক, কর্মরত আছেন। ছক-২ এ বলা হয়েছে 'P' স্থানীয় প্রশাসনে আটজন এবং 'Q' স্থানীয় প্রশাসনে ৬৪ জন প্রশাসক রয়েছে। এক্ষেত্রে 'P' বিভাগীয় প্রশাসন এবং 'Q' জেলা প্রশাসনকে নির্দেশ করছে। বাংলাদেশে কেন্দ্রীয় প্রশাসনের পরেই বিভাগীয় প্রশাসনের স্থান। বিভাগীয় কমিশনার জেলা প্রশাসকদের কার্যাবলি তদারকি করেন। তিনি বিভাগীয় প্রশাসন ও জেলা প্রশাসনের মধ্যে সংযোগ স্থাপন করেন। জেলা প্রশাসনের সঙ্গে কেন্দ্রের যোগসূত্র বিদ্যমান। তবে এ যোগসূত্র স্থাপনে বিভাগীয় প্রশাসনের গুরুত্বপূর্ণ ভূমিকা রয়েছে। কেননা জেলা প্রশাসক কেন্দ্রীয় সিদ্ধান্ত মোতাবেক যাবতীয় কাজ পরিচালনা করলেও তিনি তার কাজের জন্য বিভাগীয় কমিশনারের কাছে দায়ী থাকেন। বিভাগীয় কমিশনার আবার যাবতীয় কার্যাবলির জন্য কেন্দ্রের নিকট দায়ী। বিভাগীয় কমিশনারের মাধ্যমেই জেলা ও কেন্দ্রের মধ্যে যোগসূত্র স্থাপিত হয়। উপরের আলোচনা থেকে বলা যায়, বাংলাদেশের কেন্দ্রীয় প্রশাসনের নীতিমালা বাস্তবায়নে ছক-২ এ 'P' চিহ্নিত বিভাগীয় প্রশাসন কেন্দ্রের সাথে জেলা প্রশাসনের সেতুবন্ধন হিসেবে কাজ করে।"
        }
      ]
    },
    {
      "number": "4",
      "uddipok": "স্থান 'M' 'N' অক্ষাংশ ৩০° দক্ষিণ ৫০° দক্ষিণ দ্রাঘিমাংশ ৯৫° পূর্ব ১৪৫° পূর্ব তারিখ ১০ জানুয়ারি ১০ জানুয়ারি",
      "tag": "DIN.B 20",
      "sub_questions": [
        {
          "label": "ক",
          "question": "সৌরকলঙ্ক কাকে বলে?",
          "explanation": "সূর্যের মধ্যে মাঝে মাঝে যে কালো দাগ দেখা যায় তাকে সৌরকলঙ্ক বলে।"
        },
        {
          "label": "খ",
          "question": "আন্তর্জাতিক তারিখ রেখা সময় বিভ্রাট কীভাবে দূর করে? ব্যাখ্যা কর।",
          "explanation": "সময় সংক্রান্ত বিভ্রাট দূর করার ক্ষেত্রে আন্তর্জাতিক তারিখ রেখার ভূমিকা অপরিসীম। ১৮০° দ্রাঘিমা রেখাকে অবলম্বন করে সম্পূর্ণভাবে জলভাগের ওপর দিয়ে উত্তর-দক্ষিণে প্রসারিত একটি রেখা কল্পনা করা হয়। একে আন্তর্জাতিক তারিখ রেখা বলে। কোনো নির্দিষ্ট স্থান থেকে পূর্ব বা পশ্চিমে দীর্ঘপথ ভ্রমণ করার সময় স্থানীয় সময়ের পার্থক্যের সঙ্গে সঙ্গে তারিখ বা বার নিয়ে গরমিল দেখা দেয়। কোনো স্থান থেকে পূর্ব বা পশ্চিমে ১৮০° দ্রাঘিমা অতিক্রম করলে এই সমস্যা দেখা দেয়। এ সমস্যা সমাধানের জন্য পূর্ব দিকে ভ্রমণকারী কেউ ১৮০° পূর্ব দ্রাঘিমা বা আন্তর্জাতিক তারিখ রেখা অতিক্রম করলে স্থানীয় সময়ের সাথে একদিন বিয়োগ করতে হয়। আবার পশ্চিম দিকে ভ্রমণকারী কেউ ১৮০° পশ্চিম দ্রাঘিমা বা আন্তর্জাতিক তারিখ রেখা অতিক্রম করলে তাদের কম সময়ের সাথে একদিন যোগ করতে হয়। এতে তারিখ ও সময়ের বিভ্রাট দূর হয়।"
        },
        {
          "label": "গ",
          "question": "M' স্থানের সময় সকাল ১০টা হলে, 'N' স্থানের স্থানীয় সময় নির্ণয় কর।",
          "explanation": "'M' স্থানের দ্রাঘিমা ৯৫° পূর্ব এবং 'N' স্থানের দ্রাঘিমা ১৪৫° পূর্ব স্থান দুটির দ্রাঘিমার পার্থক্য = (১৪৫° – ৯৫°) = ৫০° প্রতি ১° দ্রাঘিমার জন্য সময়ের পার্থক্য হয় ৪ মিনিট সুতরাং ৫০° দ্রাঘিমার জন্য সময়ের পার্থক্য হবে (৪ × ৫০) মিনিট = ২০০ মিনিট = ৩ ঘণ্টা ২০ মিনিট 'M' ও 'N' চিহ্নিত স্থান দুটি পূর্ব দ্রাঘিমায় অবস্থিত। তবে স্থান দুটির দ্রাঘিমার মান অনুযায়ী 'N' স্থানটি 'M' স্থানের পূর্বদিকে অবস্থিত। তাই 'N' স্থানটির সময় M এর চেয়ে বেশি হবে। অর্থাৎ M স্থানের সময়ের সাথে ৩ ঘণ্টা ২০ মিনিট যোগ করতে হবে। সুতরাং 'M' স্থানের সময় সকাল ১০টা হলে 'N' স্থানের সময় হবে (সকাল ১০টা + ৩ ঘণ্টা ২০ মিনিট) = দুপুর ১টা ২০ মিনিট সুতরাং, 'N' স্থানের সময় হবে দুপুর ১টা ২০ মিনিট ।"
        },
        {
          "label": "ঘ",
          "question": "উদ্দীপকে উল্লিখিত তারিখে স্থান দুটিতে দিনের দৈর্ঘ্য কি একই হবে? যুক্তি দাও।",
          "explanation": "ঘানা, উদ্দীপকে উল্লিখিত ১০ জানুয়ারি তারিখে 'M' ও N নির্দেশিত স্থান দুটিতে দিনের দৈর্ঘ্য একই হবে না। পৃথিবী একটি নির্দিষ্ট উপবৃত্তাকার কক্ষপথে নির্দিষ্ট দিকে এবং নির্দিষ্ট সময়ে সূর্যের চারদিকে পরিক্রমণ করছে। পৃথিবীর কক্ষপথটি উপবৃত্তাকার হওয়ায় সময় পরিবর্তনের সাথে সাথে পৃথিবী ও সূর্যের অবস্থানের পার্থক্য হয়। এতে পৃথিবীর বিভিন্ন স্থানের দিন-রাত্রির দৈর্ঘ্যের ভিন্নতা সৃষ্টি হয়। যেমন- সূর্যকে পরিক্রমণকালে ২২শে ডিসেম্বর পৃথিবী কক্ষপথের এমন অবস্থানে পৌঁছে যেখানে সূর্য পৃথিবীর ২৩.৫° দক্ষিণ অক্ষাংশ বা মকরক্রান্তি রেখার ওপর লম্বভাবে কিরণ দেয়। ফলে সেখানে দিন বড় ও রাত ছোট হয়। এসময় মকরক্রান্তি রেখা থেকে এর দুপাশে অবস্থিত স্থানের দূরত্ব যত বাড়বে সেসব স্থানের দিনের দৈর্ঘ্য তত হ্রাস এবং রাতের দৈর্ঘ্য বৃদ্ধি পাবে। উদ্দীপকের 'M' ও 'N' চিহ্নিত স্থানের অক্ষাংশ যথাক্রমে ৩০° দক্ষিণ ও ৫০° দক্ষিণ। অর্থাৎ 'M' স্থানটি' মকরক্রান্তি রেখার খুব কাছে এবং 'N' স্থানটি মকরক্রান্তি রেখা থেকে অনেকটা দূরে অবস্থিত। উদ্দীপকে ১০. জানুয়ারি তারিখ উল্লেখ করা হয়েছে। যেহেতু ২২শে ডিসেম্বর পর দেড় মাস পর্যন্ত সূর্য মকরক্রান্তি রেখার ওপর লম্বভাবে কিরণ দেয় সেহেতু ১০ জানুয়ারি তারিখেও এ রেখার উপর লম্বভাবে কিরণ দিবে। আর 'M' স্থানটি মকরক্রান্তি রেখার খুব কাছে অবস্থান করায় এ স্থানের দিনের দৈর্ঘ্য বড় হবে এবং 'N' স্থানটি মকরক্রান্তি রেখা থেকে অনেকটা দূরে অবস্থান করায় এ স্থানের দিনের দৈর্ঘ্য ছোট হবে। উপরের আলোচনা থেকে বলা যায় 'M' স্থান মকরক্রান্তি রেখার কাছে. এবং 'N' স্থান মকরক্রান্তি রেখা থেকে দূরে অবস্থান করায় ১০ জানুয়ারি তারিখে 'M' স্থানের তুলনায় 'N' স্থানের দিনের দৈর্ঘ্য ছোট হবে।"
        }
      ]
    },
    {
      "number": "5",
      "uddipok": "দেশ অর্থব্যবস্থার বৈশিষ্ট্য X ব্যক্তিগত উদ্যোগ, সর্বাধিক মুনাফা অর্জন, বণ্টনে অসমতা Y সরকারি উদ্যোগ ও পরিকল্পনায় পরিচালিত, সুষম বণ্টন Z বেসরকারি উদ্যোগ আংশিক কার্যকর, আয় বৈষম্য",
      "tag": "DIN.B 20",
      "sub_questions": [
        {
          "label": "ক",
          "question": "উপযোগ কাকে বলে?",
          "explanation": "কোনো দ্রব্যের মানুষের অভাব পূরণের ক্ষমতাকে উপযোগ বলে।"
        },
        {
          "label": "খ",
          "question": "শোষণহীন উৎপাদন ব্যবস্থা বলতে কী বোঝায়?",
          "explanation": "শোষণহীন উৎপাদন ব্যবস্থা বলতে সে উৎপাদন ব্যবস্থাকে বোঝায় যেখানে শ্রমিকশ্রেণি শোষিত হয় না। শোষণহীন উৎপাদন ব্যবস্থা একটি সামাজিক কল্যাণমুখী প্রক্রিয়া। এ উৎপাদন ব্যবস্থায় শ্রমিকের ন্যায্য পাওনা যথাসময়ে পরিশোধ করা হয় বলে তারা শোষিত হয় না। এর ফলে উৎপাদিত সম্পদের সুষ্ঠু বণ্টন সম্ভব হয়।"
        },
        {
          "label": "গ",
          "question": "উদ্দীপকের 'X' দেশটিতে কোন ধরনের অর্থব্যবস্থা বিদ্যমান? ব্যাখ্যা কর।",
          "explanation": "নিম্নের অনুরূপঃ উদ্দীপকে 'X' দেশটিতে ধনতান্ত্রিক অর্থব্যবস্থা বিদ্যমান। ধনতান্ত্রিক অর্থব্যবস্থা হলো এমন একটি ব্যবস্থা, যেখানে ব্যক্তি বা বেসরকারি উদ্যোগে উৎপাদন কার্যক্রম পরিচালিত হয়। এখানে ব্যক্তি তার ইচ্ছামতো পণ্য উৎপাদন, ক্রয়-বিক্রয় এবং ভোগ করতে পারে। অর্থাৎ এখানে উৎপাদক ও ভোক্তার পূর্ণ স্বাধীনতা বিদ্যমান। উদ্যোক্তারা নিজেদের পছন্দমতো দ্রব্য উৎপাদন করতে পারেন। আবার ক্রেতারাও তাদের ইচ্ছানুযায়ী দ্রব্য ক্রয় করতে পারেন। বিক্রেতা ও ক্রেতাদের মধ্যে দর কষাকষির মাধ্যমে দ্রব্যের দাম নির্ধারিত হয়। এ ব্যবস্থার সবচেয়ে গুরুত্বপূর্ণ বৈশিষ্ট্য হলো, এতে ব্যক্তি বা উৎপাদনকারী বিনিয়োগ ও উৎপাদন করে সর্বাধিক মুনাফা অর্জনের লক্ষ্যে। সম্ভাব্য সবচেয়ে বেশি মুনাফা অর্জনের জন্য ব্যক্তি বা বিনিয়োগকারী শ্রমিককে ন্যায্য মজুরির চেয়ে কম মজুরি দেওয়ার চেষ্টা করে। ফলে শ্রমিকরা শোষিত হয় এবং সম্পদ ও আয় বণ্টনে অসমতার সৃষ্টি হয়। উদ্দীপকের বাঁধন 'X' দেশের নাগরিক। তিনি 'ক' দেশে ব্যক্তিগত উদ্যোগে একটি শিল্প কারখানা স্থাপন করেন এবং অল্প দিনের মধ্যে কারখানা থেকে প্রচুর টাকা আয় করেন। তিনি নিজের জন্য একটি দামি গাড়িও কেনেন। 'X' দেশের অর্থব্যবস্থার এই বৈশিষ্ট্যগুলো ওপরে বর্ণিত ধনতান্ত্রিক অর্থব্যবস্থার সাথে সাদৃশ্যপূর্ণ। কেননা ধনতান্ত্রিক অর্থব্যবস্থাতেই ব্যক্তি উদ্যোগে পণ্যদ্রব্য উৎপাদন, মুনাফা অর্জন ও ভোগ করা যায়। তাই বলতে পারি 'ক' দেশের ধনতান্ত্রিক অর্থব্যবস্থা প্রচলিত রয়েছে।"
        },
        {
          "label": "ঘ",
          "question": "বাংলাদেশের জাতীয় উৎপাদন ও অগ্রগতির ক্ষেত্রে 'Y' এবং 'Z' দেশ দু'টির অর্থব্যবস্থার মধ্যে কোনটি অধিকতর কার্যকর? বিশ্লেষণ কর।",
          "explanation": "বাংলাদেশের জাতীয় উৎপাদন ও অগ্রগতির ক্ষেত্রে 'Y' এবং 'Z' দেশ দুটির অর্থব্যবস্থার মধ্যে 'Z' দেশের মিশ্র অর্থব্যবস্থা অধিক কার্যকর বলে আমি মনে করি। সমাজতান্ত্রিক অর্থব্যবস্থায় সম্পূর্ণ সরকারি উদ্যোগে উৎপাদন কার্যক্রম পরিচালিত হয়। এক্ষেত্রে আয় ও সম্পদের সুষম বণ্টন হয়। আর মিশ্র অর্থব্যবস্থায় সরকারি উদ্যোগের পাশাপাশি বেসরকারি উদ্যোগেও উৎপাদন কার্যক্রম পরিচালিত হয়। এ ব্যবস্থায় আয় বৈষম্য দেখা দেয়। যেমনটি উদ্দীপকের ছকে উল্লেখ করা হয়েছে। সুতরাং উদ্দীপকের 'Y' দেশটির অর্থব্যবস্থার বৈশিষ্ট্য সমাজতান্ত্রিক অর্থব্যবস্থা এবং 'Z' দেশটির অর্থব্যবস্থার বৈশিষ্ট্য মিশ্র অর্থব্যবস্থাকে নির্দেশ করছে। সমাজতান্ত্রিক অর্থনৈতিক ব্যবস্থায় সমস্ত অর্থনৈতিক কার্যক্রম সরকারের নির্দেশনা অনুযায়ী পরিচালিত হয়। এ ব্যবস্থায় ব্যক্তিগত মুনাফা অর্জনের কোনো সুযোগ নেই। তাছাড়া নিজের ইচ্ছামতো দ্রব্যসামগ্রী ভোগের সুযোগ ভোক্তার থাকে না। অন্যদিকে, মিশ্র অর্থনৈতিক ব্যবস্থায় উদ্যোক্তা যেকোনো দ্রব্য যেকোনো পরিমাণে উৎপাদনের উদ্যোগ নিতে পারে। এক্ষেত্রে ব্যক্তি মালিকানাধীন উদ্যোগ সম্পূর্ণভাবে মুনাফা অর্জনের উদ্দেশ্যে পরিচালিত হয়। মিশ্র অর্থব্যবস্থায় ভোক্তা দ্রব্য ক্রয়-বিক্রয় ও ভোগের ক্ষেত্রে অবাধ স্বাধীনতা লাভ করে। এ ব্যবস্থায় সরকার নিয়ন্ত্রণাধীন অংশে সামাজিক কল্যাণ অর্জনের উদ্দেশ্যে উৎপাদন কার্যক্রম পরিচালিত হয় এবং শ্রমিকেরা ন্যায্য মজুরি পায়। সমাজতান্ত্রিক অর্থব্যবস্থায় উৎপাদনের উদ্যোগ গ্রহণ ও ভোগের স্বাধীনতা না থাকায় উৎপাদন এবং বিনিয়োগের ক্ষেত্রে ব্যক্তির উদ্যম হ্রাস পায়। কর্মে নিয়োজিত শ্রমিকরাও দক্ষতা বৃদ্ধির চেষ্টা করে না। অন্যদিকে মিশ্র অর্থব্যবস্থায় সরকারের পাশাপাশি ব্যক্তিগত উদ্যোগ গ্রহণ ও ভোগের স্বাধীনতা থাকায় উৎপাদন ও বিনিয়োগের ক্ষেত্রে ব্যক্তির উদ্যম বৃদ্ধি পায়। উপরের আলোচনার প্রেক্ষিতে বলা যায়, বাংলাদেশ একটি উন্নয়নশীল দেশ। এদেশের উন্নতি ও অগ্রগতির জন্য জনকল্যাণের পাশাপাশি জনগণের' উৎপাদনশীলতা ও সৃজনশীলতার বিকাশ ঘটানো প্রয়োজন। এজন্য এদেশের জাতীয় উৎপাদন ও অগ্রগতির জন্য মিশ্র অর্থব্যবস্থা অধিক কার্যকর।"
        }
      ]
    },
    {
      "number": "6",
      "uddipok": "ঘটনা-১: জনাব হারুন একটি বিখ্যাত পোশাক শিল্প কারখানার মালিক। তিনি প্রতিবছর পোশাক রপ্তানি করে প্রচুর বৈদেশিক মুদ্রা অর্জন করেন। তিনি ব্যবসার আয় থেকে সরকারকে একটি নির্দিষ্ট হারে নিয়মিত অর্থ পরিশোধ করেন। ঘটনা-২: জনাব আহসান জাতীয় সংসদের একজন সদস্য। তিনি মহান সংসদে নাগরিকের চিন্তা ও বাকস্বাধীনতার অধিকার আদায়ের লক্ষ্যে একটি আইন প্রণয়নের প্রস্তাব করেন এবং পরবর্তীতে আইনটি পাস হয়।",
      "tag": "DIN.B 20",
      "sub_questions": [
        {
          "label": "ক",
          "question": "অ্যারিস্টটলের মতে রাষ্ট্র কী?",
          "explanation": "অ্যারিস্টটলের মতে, \"স্বয়ংসম্পূর্ণ জীবনের জন্য কতিপয় পরিবার ও গ্রামের সমন্বয়ে গঠিত সংগঠনই রাষ্ট্র।\""
        },
        {
          "label": "খ",
          "question": "ধর্মীয় আইন মানুষের জীবনকে বেশি প্রভাবিত করে কেন? ব্যাখ্যা কর।",
          "explanation": "ধর্ম ন্যায়-অন্যায়, পাপ-পুণ্য ইত্যাদি মূল্যবোধ চিহ্নিত করে বলে ধর্মীয় আইন মানুষকে বেশি প্রভাবিত করে। মানুষের ওপর ধর্মের প্রভাব অপরিসীম। ন্যায়-অন্যায়, পাপ-পুণ্য ইত্যাদি মূল্যবোধ ধর্মই চিহ্নিত করেছে। সেইসাথে মানুষের পরকালীন জীবনে তাদের পাপ-পুণ্য অনুযায়ী শাস্তি ও পুরস্কারের কথাও ধর্ম উল্লেখ করেছে। তাই মানুষ পরকালীন জীবনে শাস্তির ভয়ে ও পুরস্কারের আশায় ধর্মীয় বিধি-বিধান ও অনুশাসন মেনে চলতে চেষ্টা করে। এভাবেই ধর্মীয় আইন মানুষের জীবনকে তুলনামূলক বেশি প্রভাবিত করে।"
        },
        {
          "label": "গ",
          "question": "হারুন সাহেবের কর্মকাণ্ডে নাগরিকের কোন কর্তব্যের প্রতিফলন ঘটেছে? ব্যাখ্যা কর।",
          "explanation": "হারুন সাহেবের কর্মকান্ডে নাগরিকের অন্যতম কর্তব্য কর প্রদানের বিষয়টি প্রতিফলিত হয়েছে। রাষ্ট্র যেমন নাগরিকদের বিবিধ সুযোগ-সুবিধা এবং অধিকার দিয়ে থাকে তেমনি রাষ্ট্রের প্রতিও নাগরিকদের কতগুলো দায়িত্ব ও কর্তব্য পালন করতে হয়। নাগরিকদের দায়িত্ব ও কর্তব্যগুলোর অন্যতম হলো কর প্রদান। রাষ্ট্র পরিচালনার জন্য নাগরিকরা সরকারকে যে অর্থ প্রদান করে তাকেই 'কর' ঘলে। রাষ্ট্রের প্রশাসনিক, প্রতিরক্ষা এবং উন্নয়নমূলক কাজ সম্পাদনের জন্য বিপুল পরিমাণ অর্থের প্রয়োজন। নাগরিকদের প্রদান করা করের সাহায্যে রাষ্ট্র এসব কাজ সম্পাদন করে। উদ্দীপকে ঘটনা-১-এ বলা হয়েছে, পোশাক কারখানার মালিক জনাব হারুন প্রতিবছর পোশাক রপ্তানি করে প্রচুর বৈদেশিক মুদ্রা অর্জন করেন। তিনি ব্যবসার আয় থেকে সরকারকে একটি নির্দিষ্ট হারে নিয়মিত অর্থ পরিশোধ করেন যা মূলত কর। তাই বলা যায়, হারুন সাহেবের কর্মকাণ্ডে নাগরিকের অন্যতম কর্তব্য কর প্রদানের বিষয়টি ফুটে উঠেছে।"
        },
        {
          "label": "ঘ",
          "question": "আহসান সাহেবের প্রস্তাবিত উক্ত আইনটির মাধ্যমে সুশাসন প্রতিষ্ঠা করা কি সম্ভব? উত্তরের সপক্ষে যুক্তি দাও।",
          "explanation": "হ্যাঁ, আহসান সাহেবের প্রস্তাবিত আইনটির মাধ্যমে সুশাসন প্রতিষ্ঠা করা সম্ভব। উদ্দীপকের ঘটনা-২-এ বলা হয়েছে, সংসদ সদস্য জনাব আহসান সংসদে নাগরিকের চিন্তা ও বাকস্বাধীনতার অধিকার আদায়ের লক্ষ্যে একটি আইন প্রণয়নের প্রস্তাব করেন। পরবর্তী সময়ে আইনটি পাস হয়। আইনটি ৫ এপ্রিল, ২০০৯ বাংলাদেশ সরকার কর্তৃক জারিকৃত তথ্য অধিকার আইনকে নির্দেশ করে। গণপ্রজাতন্ত্রী বাংলাদেশের সংবিধানের ৩৯ নং অনুচ্ছেদে চিন্তা, বিবেক ও বাকস্বাধীনতা নাগরিকের অন্যতম মৌলিক অধিকার হিসেবে স্বীকৃত। তথ্য প্রাপ্তির অধিকার এরই একটি অবিচ্ছেদ্য অংশ। বাংলাদেশ সরকার ৫ এপ্রিল, ২০০৯ তথ্য অধিকার আইন জারি করে। জনগণের তথ্য প্রাপ্তির অধিকারকে সুনিশ্চিত করার লক্ষ্যেই এই আইন প্রণীত হয়। আইনে বলা হয়েছে, প্রত্যেক নাগরিকের কর্তৃপক্ষের নিকট হতে তথ্য পাওয়ার অধিকার রয়েছে এবং কর্তৃপক্ষও একজন নাগরিককে তথ্য প্রদানে বাধ্য থাকবে। তথ্য সরবরাহের ক্ষেত্রে দায়িত্বপ্রাপ্ত কর্মকর্তাকে তথ্যের সংরক্ষক বা ভাণ্ডার হয়ে উঠতে হবে। এক্ষেত্রে তিনি আবেদন প্রক্রিয়া সম্পর্কে জনগণকে জানানো, কর্তৃপক্ষের কাছ থেকে তথ্য প্রাপ্তির সুবিধা সৃষ্টি, তথ্যের উপযুক্ত মূল্য নির্ধারণ ও তথ্য সরবরাহে ব্যর্থতা নির্ধারণের কাজ করবেন। এই আইনের মাধ্যমে সকল সংস্থার কার্যক্রমে স্বচ্ছতা ও জবাবদিহিতা বৃদ্ধি পাবে, সুশাসন প্রতিষ্ঠিত হবে এবং দুর্নীতি নির্মূল করা সম্ভব হবে। উপরের আলোচনা থেকে বলা যায়, আহসান সাহেব নাগরিকের চিন্তা ও বাকস্বাধীনতার অধিকার আদায়ের লক্ষ্যে যে তথ্য অধিকার আইনটি প্রস্তাব করেছেন তার মাধ্যমে সুশাসন প্রতিষ্ঠা করা সম্ভব।"
        }
      ]
    },
    {
      "number": "7",
      "uddipok": "দেশ মাথাপিছু আয় (মার্কিন ডলার) P ৪৯,৯০০ Q ৭,৯০০ R ১,৪৬০ মাথাপিছু আয়ভিত্তিক দেশ M: উন্নত ও আধুনিক কৃষি ব্যবস্থা N: পরিকল্পিত উন্নয়ন কর্মসূচি রূপান্তরের প্রধান নিয়ামক (মাধ্যম)",
      "tag": "DIN.B 20",
      "sub_questions": [
        {
          "label": "ক",
          "question": "অর্থনৈতিক প্রবৃদ্ধি কাকে বলে?",
          "explanation": "কোনো দেশের জাতীয় আয়ের বার্ষিক বৃদ্ধির হারকে অর্থনৈতিক প্রবৃদ্ধি বলে।"
        },
        {
          "label": "খ",
          "question": "চূড়ান্ত দ্রব্য বলতে কী বোঝায়?",
          "explanation": "চূড়ান্ত দ্রব্য বলতে এমন দ্রব্যকে বোঝায়, যা উৎপাদনের পর সরাসরি ভোগে ব্যবহৃত হয়। চূড়ান্ত দ্রব্যের উদাহরণ হিসেবে বলা যায়, তৈরি পোশাক, টেবিল, পাউরুটি ইত্যাদি। এগুলো উৎপাদনের পর সরাসরি ভোগে ব্যবহার করা হয়। এজন্য এগুলো হলো চূড়ান্ত দ্রব্য। কাজেই, উৎপাদনের পর যে সকল দ্রব্য ভোগ করা হয়, তাদেরকে চূড়ান্ত দ্রব্য বলে।"
        },
        {
          "label": "গ",
          "question": "উন্নয়নের মাত্রার ভিত্তিতে 'Q' কে কোন আয়স্তরের দেশ হিসাবে অন্তর্ভুক্ত করা যায়? ব্যাখ্যা কর।",
          "explanation": "উন্নয়নের মাত্রার ভিত্তিতে Q কে উচ্চ মধ্য আয় স্তরের উন্নয়নশীল দেশ হিসেবে অন্তর্ভুক্ত করা যায়। বিশ্বব্যাংক মাথাপিছু মোট জাতীয় আয়ের ভিত্তিতে পৃথিবীর দেশগুলোকে তিনটি প্রধান ভাগে ভাগ করেছে। এগুলো হলো উচ্চ আয়ের দেশ, মধ্য আয়ের দেশ এবং নিম্ন আয়ের দেশ। মধ্য আয়ের দেশগুলোকে আবার দুভাগে ভাগ করা হয়েছে। উচ্চ মধ্য আয়ের দেশ এবং নিম্ন মধ্য আয়ের দেশ। যে দেশগুলোর জনগণের মাথাপিছু আয় ৩৯৭৬ ডলার থেকে ১২২৭৬ ডলার পর্যন্ত সেদেশগুলোকে উচ্চ মধ্য আয়ের দেশ বলা হয়। আবার উন্নয়নের মাত্রার ভিত্তিতে বিশ্বের দেশসমূহকে উন্নত, উন্নয়নশীল ও অনুন্নত এ তিনটি ভাগে বিন্যস্ত করা হয়। মূলত উচ্চ মধ্য আয়ের দেশগুলোকে উন্নয়নশীল দেশ বলা হয়। ছকে দেখা যায়, Q দেশটির জনগণের মাথাপিছু আয় ৭৯০০ মার্কিন ডলার। আয় স্তরের ভিত্তিতে দেশটি উচ্চ মধ্য আয়ের দেশের অন্তর্ভুক্ত। আবার উন্নয়নের মাত্রার ভিত্তিতে উচ্চ মধ্য আয়ের দেশগুলেকেই উন্নয়নশীল দেশ বলা হয়। তাই বলা যায়, উন্নয়নের মাত্রার ভিত্তিতে Q দেশটি উচ্চ মধ্য আয়ের উন্নয়নশীল দেশ।"
        },
        {
          "label": "ঘ",
          "question": "R' আয়ভিত্তিক দেশকে 'P' আয়ভিত্তিক দেশে রূপান্তরে 'M' ও 'N' এর উল্লিখিত কোন মাধ্যমটি অধিকতর গুরুত্বপূর্ণ ভূমিকা পালন করে? মতামত দাও।",
          "explanation": "'R' আয়ভিত্তিক দেশকে 'P' আয়ভিত্তিক দেশে রূপান্তরে 'M' ও 'N' এর মধ্যে 'N' মাধ্যমটি অর্থাৎ পরিকল্পিত উন্নয়ন কর্মসূচি অধিকতর গুরুত্বপূর্ণ ভূমিকা পালন করে। মাথাপিছু মোট জাতীয় আয়ের ভিত্তিতে বিশ্বব্যাংকের শ্রেণিবিন্যাস অনুযায়ী যেসব দেশের জনগণের মাথাপিছু আয় ১২২৭৬ মার্কিন ডলারের বেশি সেসব দেশকে উচ্চ আয়ের দেশ বলা হয়। আর উচ্চ আয়ের দেশগুলোই হলো উন্নত দেশ। আবার যেসব দেশের জনগণের মাথাপিছু আয় ১০০৬- ৩৯৭৫ মার্কিন ডলারের মধ্যে সেসব দেশকে নিম্নমধ্য আয়ের দেশ বলা হয়। নিম্নমধ্য আয়ের দেশগুলোকে উন্নয়নশীল দেশ বলা হলেও মূলত অনুন্নত দেশের অন্তর্ভুক্ত। ছকের 'P' দেশের মাথাপিছু আয় ৪৯,৯০০ মার্কিন ডলার এবং 'R' দেশের মাথাপিছু আয় ১৪৬০ মার্কিন ডলার। এতে বোঝা যায় 'P' দেশটি উচ্চ আয়ের উন্নত দেশ এবং 'R' নিম্নমধ্য আয়ের অনুন্নত দেশ। আবার ছকে 'M' ও 'N' দ্বারা অনুন্নত দেশকে উন্নত দেশে পরিণত করার অন্যতম দুটি নিয়ামক যথাক্রমে উন্নত ও আধুনিক কৃষি ব্যবস্থা এবং পরিকল্পিত উন্নয়ন কর্মসূচির উল্লেখ রয়েছে। তবে 'R' দেশটিকে 'P' আয় ভিত্তিক দেশে পরিণত করতে 'N' চিহ্নিত পরিকল্পিত উন্নয়ন কর্মসূচি বেশি কার্যকর হবে। কেননা 'M' চিহ্নিত উন্নত ও আধুনিক কৃষি ব্যবস্থা অনুন্নত দেশকে উচ্চ আয়ের উন্নত দেশে পরিণত করার একটি প্রধান নিয়ামক হলেও এটি কোনো দেশের সার্বিক উন্নতি ঘটাতে পারে না। কোনো দেশের সার্বিক উন্নয়নের জন্য প্রয়োজন পরিকল্পিত উন্নয়ন কর্মসূচি। কেননা পরিকল্পিত উন্নয়ন কর্মসূচির মাধ্যমে সম্পদের সদ্ব্যবহার, জনসংখ্যা বৃদ্ধির হার হ্রাস, দ্রুত শিল্পায়ন, কৃষির ক্রমোন্নতি, মানবসম্পদ উন্নয়ন, বেকারত্ব হ্রাস, জীবনযাত্রার মান উন্নয়ন, দারিদ্র্য বিমোচন, বৈদেশিক সাহায্য নির্ভরতা হ্রাস, জনগণের কল্যাণ নিশ্চিতকরণ প্রভৃতির মাধ্যমে দেশের সবক্ষেত্রে কাঙ্ক্ষিত উন্নয়ন ঘটানো সম্ভব। এভাবে পরিকল্পিত উন্নয়ন কর্মসূচির মাধ্যমে অনুন্নত দেশকে দ্রুত উন্নত দেশে পরিণত করা যায়। উপরের আলোচনা থেকে বলা যায়, 'R' চিহ্নিত নিম্নমধ্য আয়ের দেশকে 'P' চিহ্নিত উচ্চ আয় ভিত্তিক দেশে পরিণত করতে 'N' নির্দেশিত পরিকল্পিত উন্নয়ন কর্মসূচি অধিকতর কার্যকর ভূমিকা রাখে।"
        }
      ]
    },
    {
      "number": "8",
      "uddipok": "ঘটনা-১: শান্ত বন্ধুদের নিয়ে দেশের দক্ষিণ-পূর্বাঞ্চলে বনভোজনে যায়। তারা সেখানে একটি নদী দেখতে পায়, যাকে কেন্দ্র করে এক ধরনের শক্তি উৎপন্ন হয়। ঘটনা-২: জনাব মাজহারুল ক্লাসে 'প্রাকৃতিক সম্পদ' পড়াতে গিয়ে বলেন, “এটি প্রকৃতিতে সহজে পাওয়া যায়। এই সম্পদের সংকট উত্তরাঞ্চলে দিন দিন বৃদ্ধি পাচ্ছে। বর্তমানে এই সম্পদের ব্যবস্থাপনা নিয়ে ব্যাপক গবেষণা চলছে।”",
      "tag": "DIN.B 20",
      "sub_questions": [
        {
          "label": "ক",
          "question": "বনভূমি কাকে বলে?",
          "explanation": "বৃক্ষরাজি যে ভূমিতে সমারোহ ঘটায় তাকে বনভূমি বলে।"
        },
        {
          "label": "খ",
          "question": "'আশ্বিনী ঝড়' কীভাবে সংঘটিত হয়? ব্যাখ্যা কর।",
          "explanation": "অক্টোবর-নভেম্বর মাসে দক্ষিণ-পশ্চিম মৌসুমি বায়ু দিক পরিবর্তন করে উত্তর-পূর্ব মৌসুমি বায়ুতে পরিণত হওয়ায় 'আশ্বিনী ঝড়' সংঘটিত হয়। অক্টোবর ও নভেম্বর এ দুইমাস ভারতে শরৎ এবং হেমন্তকাল। এ সময় দক্ষিণ-পশ্চিম মৌসুমি বায়ু দিক পরিবর্তন করে উত্তর-পূর্ব মৌসুমি বায়ুতে পরিণত হতে থাকে। ফলে ভারতের কোনো কোনো স্থানে ঘূর্ণিঝড়ের মাধ্যমে বৃষ্টিপাত হয়। পশ্চিমবঙ্গে এ ঝড়কে 'আশ্বিনী ঝড়' বলে।"
        },
        {
          "label": "গ",
          "question": "শান্তদের দেখা নদীটির গতিপথ বর্ণনা কর।",
          "explanation": "শান্তদের দেখা নদীটি হলো কর্ণফুলী। বাংলাদেশের দক্ষিণ-পূর্বাঞ্চলের প্রধান নদী হলো কর্ণফুলী। এ নদীতে বাঁধ দিয়ে পানি বিদ্যুৎ কেন্দ্ৰ স্থাপন করা হয়েছে, যা এদেশের বিদ্যুতের চাহিদা পূরণে গুরুত্বপূর্ণ ভূমিকা রাখছে। উদ্দীপকের ঘটনা-১-এ বলা হয়েছে, শান্ত তার বন্ধুদের নিয়ে দেশের দক্ষিণ-পূর্বাঞ্চলে বনভোজনে যায়। তারা সেখানে একটি নদী দেখতে পায়, যাকে কেন্দ্র করে এক ধরনের শক্তি উৎপন্ন হয়। ঘটনা-১-এ নির্দেশিত এ নদীটি মূলত কর্ণফুলী নদী। কর্ণফুলী নদীর উৎপত্তিস্থল লুসাই পাহাড়ে। এ নদীটি চট্টগ্রাম শহরের খুব কাছ দিয়ে প্রবাহিত হয়ে বঙ্গোপসাগরে পতিত হয়েছে। এর দৈর্ঘ্য ৩২০ কি.মি। কর্ণফুলী নদীর প্রধান উপনদী হচ্ছে কাপ্তাই, হালদা, কাসালং ও রাঙখিয়াং।"
        },
        {
          "label": "ঘ",
          "question": "“পরিবেশ বিপর্যয় ও জীবজগতের অস্তিত্ব রক্ষায় ঘটনা-২ এর সম্পদটির গুরুত্ব অপরিহার্য”- বিশ্লেষণ কর।",
          "explanation": "ঘটনা-২ এ পানি সম্পদের কথা বলা হয়েছে। পরিবেশ বিপর্যয় ও জীবজগতের অস্তিত্ব রক্ষায় ঘটনা-২-এ নির্দেশিত পানি সম্পদের গুরুত্ব অপরিসীম। পানি পৃথিবীতে প্রাপ্ত প্রাকৃতিক সম্পদগুলোর অন্যতম। এটি প্রকৃতিতে সহজেই পাওয়া যায়। তবে আমাদের দেশের উত্তরাঞ্চলে এ সম্পদের অভাব দিন দিন বৃদ্ধি পাচ্ছে। উদ্দীপকের ঘটনা-২-এ জনাব মাজহারুল ক্লাসে একটি প্রাকৃতিক সম্পদের কথা বলেছেন, যা প্রকৃতিতে সহজলভ্য হলেও দেশের উত্তরাঞ্চলে এর অভাব দিন দিন বাড়ছে। এতে বোঝা যায়, ঘটনা-২-এ পানি সম্পদকেই নির্দেশ করা হয়েছে। মানুষসহ পৃথিবীর সমগ্র জীবজগতের অস্তিত্বের জন্য পানি অপরিহার্য। পানি ছাড়া কোনো জীবের পক্ষে বেঁচে থাকা সম্ভব নয়। জীবজগতের খাদ্য উৎপাদনের জন্য পানি অপরিহার্য। কৃষি ও শিল্পের বিকাশে পানির ব্যবহার আবশ্যক। পানির অভাব দেখা দিলে সমগ্র জীবজগতের জীবনযাপন সংকটাপন্ন হয়ে ওঠে। এতে জীবের অস্তিত্ব বিলুপ্ত হওয়ার আশঙ্কা দেখা দেয় এবং এর ফলে পরিবেশের ভারসাম্য নষ্ট হয়ে ব্যাপক বিপর্যয় সৃষ্টি হয়। এজন্য আধুনিককালে পানি সম্পদকে মানুষের কল্যাণে ব্যয় করার জন্য এর ব্যবস্থাপনার ওপর সবচেয়ে বেশি গুরুত্ব দেওয়া হয়। উপরের আলোচনা থেকে বলা যায়, পৃথিবীতে পরিবেশের বিপর্যয় রোধ ও জীবজগতের অস্তিত্ব রক্ষায় ঘটনা-২-এ নির্দেশিত পানি সম্পদ অত্যন্ত গুরুত্বপূর্ণ ভূমিকা পালন করে।"
        }
      ]
    },
    {
      "number": "9",
      "uddipok": "",
      "tag": "DIN.B 20",
      "sub_questions": [
        {
          "label": "ক",
          "question": "সামাজিক পরিবর্তন কাকে বলে",
          "explanation": "সমাজ কাঠামো ও এর কার্যাবলির পরিবর্তনকে সামাজিক পরিবর্তন বলে।"
        },
        {
          "label": "খ",
          "question": "বৈশ্বিক উষ্ণায়ন বলতে কী বোঝায়?",
          "explanation": "বৈশ্বিক উষ্ণায়ন বলতে গ্রিনহাউজ গ্যাসের প্রভাবে পৃথিবীর তাপমাত্রা বৃদ্ধি পাওয়াকে বোঝায়। গ্রিনহাউজ গ্যাস পৃথিবীকে ঘিরে চাদরের মতো একটা আচ্ছাদন তৈরি করে। বায়ুমণ্ডলে ঐ গ্যাসের পরিমাণ বৃদ্ধি পাওয়ায় পৃথিবীতে সূর্যের তাপ রাতে সম্পূর্ণরূপে মহাশূন্যে না মিলিয়ে বায়ুমণ্ডলকে উত্তপ্ত করে। এভাবে পৃথিবীর তাপমাত্রা বেড়ে যাওয়াকে বৈশ্বিক উষ্ণায়ন বলা হয়।"
        },
        {
          "label": "গ",
          "question": "তথ্যচিত্র: ১ এ সামাজিক পরিবর্তনের কোন উপাদানকে নির্দেশ করা হয়েছে? ব্যাখ্যা কর।",
          "explanation": "নিম্নের অনুরূপঃ লাইলী বেগমের ক্ষেত্রে সামাজিক পরিবর্তনের শিক্ষা উপাদানটি প্রযোজ্য। সামাজিক পরিবর্তনের একটি বিশেষ উপাদান হলো শিক্ষা। শিক্ষা হলো এক ধরনের সংস্কার সাধন ও বিরামহীন প্রক্রিয়া। লাইলী বেগমের মধ্যে এ প্রক্রিয়াটি ক্রিয়াশীল। লাইলী বেগম পড়াশোনা শেষ করে একটি চাকরি পেয়েছে। সে তার দুই মেয়েকেও স্কুলে পাঠায় এবং তাদের সমাজে সম্মানের সাথে প্রতিষ্ঠিত করতে দৃঢ়প্রতিজ্ঞ। এ প্রতিজ্ঞা শিক্ষার ফল। কারণ শিক্ষা সমাজের সদস্যদের মধ্যে আত্মবিশ্বাস ও বিচার-বিবেচনার ক্ষমতা জাগ্রত করে। শিক্ষা যাবতীয় অন্ধত্ব, অজ্ঞতা, কুসংস্কার প্রভৃতি থেকে মুক্তি দেয়। উদাহরণ হিসেবে বলা যায় যে, বাংলাদেশের সমাজে নারী শিক্ষার প্রসার জনগণের মধ্যে সচেতনতা সৃষ্টি করেছে। ফলে নারীরা সামাজিক আন্দোলন পরিচালনায় উদ্বুদ্ধ হচ্ছে এবং নিজেদের অধিকার প্রতিষ্ঠা করতে পারছে। পাশাপাশি বিভিন্ন কর্মমুখী কার্যক্রমের মাধ্যমে নারীরা নিজেদেরকে যোগ্যতর আসনে প্রতিষ্ঠিত করতে পারছে। এ আলোচনা থেকে বোঝা যায়, লাইলী বেগমের ক্ষেত্রে সামাজিক পরিবর্তনের শিক্ষা উপাদানটি কাজ করেছে।"
        },
        {
          "label": "ঘ",
          "question": "তথ্যচিত্র: ২ এর নির্দেশিত উপাদানটির ইতিবাচক ভূমিকা অর্থনৈতিক উন্নয়নে কি সহায়ক? তোমার মতামত বিশ্লেষণ কর।",
          "explanation": "হ্যাঁ, তথ্যাচিত্র-২-এর নির্দেশিত উপাদানটির অর্থাৎ শিল্পায়ন ও নগরায়ণের ইতিবাচক ভূমিকা অর্থনৈতিক উন্নয়নে সহায়ক বলে আমি মনে করি। সামাজিক পরিবর্তনের অন্যতম উপাদান হলো শিল্পায়ন ও নগরায়ণ। শিল্পায়ন হলো এমন একটি প্রক্রিয়া যার মাধ্যমে কৃষিভিত্তিক অর্থনীতি ও সমাজ ব্যবস্থা শিল্পভিত্তিক ও উৎপাদনমুখী অর্থনীতি ও সমাজে রূপান্তরিত হয়। শিল্পায়নের ফলে নগরায়ণ ঘটে। শিল্পায়ন ও নগরায়ণের নেতিবাচক ও ইতিবাচক উভয় দিকই রয়েছে। শিল্পায়ন ও নগরায়ণের ফলে সমাজে উচ্চবিত্ত, মধ্যবিত্ত, নিম্নবিত্ত প্রভৃতি শ্রেণির উদ্ভব হয়। সামাজিক দূরত্ব ও অপরাধ প্রবণতা বৃদ্ধি পায়। সেই সাথে আবাসন সংকটের কারণে বস্তি সমস্যা সৃষ্টি হয়। উদ্দীপকের তথ্যচিত্র-২ এ শিল্পায়ন ও নগরায়ণের এই নেতিবাচক দিকগুলোই তুলে ধরা হয়েছে। তথ্যচিত্র-২ এ শিল্পায়ন ও নগরায়ণের নেতিবাচক দিক উল্লেখ করা হলেও এর ইতিবাচক দিকও অনেক। শিল্পায়নের ফলে কৃষিভিত্তিক অর্থনীতি ও সমাজব্যবস্থা শিল্পভিত্তিক ও উৎপাদনমুখী অর্থনীতি ও সমাজে রূপান্তরিত হয়। শিল্পের প্রসারের ফলে ব্যাপক কর্মসংস্থান সৃষ্টি হয়। এতে দেশের বেকার জনগোষ্ঠী কাজ করার সুযোগ পায়। তাদের আয় বৃদ্ধি পায় ও আর্থিক উন্নতি ঘটে। আবার শিল্পায়নের ফলে দেশের উৎপাদন বৃদ্ধি পায়, যা জাতীয় আয় বৃদ্ধিতে ভূমিকা রাখে। এতে জনগণের মাথাপিছু আয় ও জীবনযাত্রার মান বৃদ্ধি পায়। এভাবে শিল্পায়ন ও নগরায়ণের ফলে দেশের উৎপাদন, জাতীয় আয়, মাথাপিছু আয় প্রভৃতি বৃদ্ধি পাওয়ায় সার্বিকভাবে দেশের অর্থনৈতিক উন্নয়ন ঘটে। উপরের আলোচনা থেকে বলা যায়, তথ্য চিত্র-২ এর নির্দেশিত শিল্পায়ন ও নগরায়ণের ইতিবাচক ভূমিকা অর্থনৈতিক উন্নয়নে গুরুত্বপূর্ণ ভূমিকা রাখে।"
        }
      ]
    },
    {
      "number": "10",
      "uddipok": "দৃশ্য-১: সোহাগ অষ্টম শ্রেণির ছাত্র। সে স্কুল পালিয়ে বন্ধুদের সাথে আড্ডা দেয়। সে ছাত্রদের সাথে মারামারি করে। দৃশ্য-২: খাদিজা দ্বাদশ শ্রেণিতে পড়ে। বাবার দারিদ্র্যের কারণে তার বিয়ে হয়ে যায়। তার স্বামী বাবার বাড়ি থেকে টাকা এনে দেবার জন্য তাকে মানসিক ও শারীরিক নির্যাতন করে। খাদিজার বাবা সমাজে নির্যাতনের বিচার না পেয়ে আইনের আশ্রয় নেন।",
      "tag": "DIN.B 20",
      "sub_questions": [
        {
          "label": "ক",
          "question": "দুর্নীতি কাকে বলে?",
          "explanation": "ব্যক্তি বা গোষ্ঠী কর্তৃক অবৈধ পন্থায় নীতি বহির্ভূত অথবা জনস্বার্থ - বিরোধী কাজই দুর্নীতি।"
        },
        {
          "label": "খ",
          "question": "শিশুশ্রমকে কেন নিরুৎসাহিত করা উচিৎ? ব্যাখ্যা কর।",
          "explanation": "শিশুর মৌলিক অধিকার রক্ষা এবং তার সঠিক শারীরিক ও মানসিক বিকাশের জন্য শিশুশ্রম নিরুৎসাহিত করা উচিত। শিশুরা জাতির মূল্যবান সম্পদ ও ভবিষ্যত নাগরিক। তাদের শারীরিক ও মানসিকভাবে সুস্থ থাকা দরকার। শিশুরা যাতে সুস্থ স্বাভাবিকভাবে বেড়ে ওঠে তা নিশ্চিত করতে হবে। শিশু শ্রম শিশুদের শারীরিক ও মানসিক বিকাশের পরিপন্থী। তাই শিশুদের সঠিক বিকাশ ও তাদের অধিকার রক্ষায় - শিশুশ্রম নিরুৎসাহিত করা উচিত।"
        },
        {
          "label": "গ",
          "question": "সোহাগের মধ্যে কোন সামাজিক সমস্যাটি বিদ্যমান? বর্ণনা কর।",
          "explanation": "ঘটনা-২ কিশোর অপরাধ নামক সামাজিক সমস্যার চিত্র ফুটে উঠেছে। অপ্রাপ্তবয়স্ক, ছেলেমেয়ে বা শিশু-কিশোরদের দ্বারা সংঘটিত অপরাধকেই কিশোর অপরাধ বলা হয়। সাধারণত ৭ থেকে ১৬ বছর বয়সি কিশোর- কিশোরীদের দ্বারা সংঘটিত অপরাধই কিশোর অপরাধ। যেসব কাজ কিশোর অপরাধের পর্যায়ে পড়ে সেগুলো হচ্ছে- চুরি, খুন, জুয়া খেলা, স্কুল পালানো, বাড়ি থেকে পালানো, পরীক্ষায় নকল করা, বিদ্যালয় ও পথে ঘাটে উচ্ছৃঙ্খল আচরণ, পকেট মারা, মারপিট করা, বোমাবাজি, গাড়ি ভাংচুর, মেয়েদের উত্ত্যক্ত করা, বিনা টিকিটে ভ্রমণ, অশোভন ছবি দেখা ইত্যাদি। আমাদের দেশের কিশোর অপরাধীরা সাধারণত এসব অপরাধের সঙ্গে জড়িত থাকে। উদ্দীপকের ঘটনা-২ এ বলা হয়েছে, দিনমজুর রফিকের ১৩ বছর বয়সী ছেলে বাবা-মায়ের কোনো কথা শোনে না। সে প্রায়ই আশেপাশের সমবয়সীদের সাথে মারামারিতে লিপ্ত থাকে। রফিকের ছেলেটি অপ্রাপ্তবয়স্ক হওয়ায় সমবয়সীদের সাথে তার মারামারিতে লিপ্ত হওয়ার বিষয়টি কিশোর অপরাধের মধ্যে পড়ে। তাই বলা যায়, ঘটনা-২ এ কিশোর অপরাধের প্রতিফলন ঘটেছে।"
        },
        {
          "label": "ঘ",
          "question": "খাদিজাদের উক্ত সমস্যার প্রতিরোধে তার বাবার নেওয়া পদক্ষেপই কি যথেষ্ট? তোমার মতামত দাও।",
          "explanation": "উদ্দীপকে উল্লিখিত খাদিজার সমস্যা তথা নারীর প্রতি সহিংসতা প্রতিরোধে তার বাবার নেওয়া পদক্ষেপই যথেষ্ট নয়। দৃশ্য-২-এ দেখা যায়, খাদিজা দ্বাদশ শ্রেণিতে পড়ে। বাবার দারিদ্র্যের কারণে তার বিয়ে হয়ে যায়। তার স্বামী বাবার বাড়ি থেকে টাকা এনে দেবার জন্য তাঁকে মানসিক ও শারীরিক নির্যাতন করে। এটি নারীর প্রতি সহিংসতার একটি জঘন্য রূপ। এ ধরনের সহিংসতা প্রতিরোধে প্রচলিত আইনের প্রয়োগই যথেষ্ট নয়। এর প্রতিরোধে আইন প্রয়োগের পাশাপাশি সমাজকেও এগিয়ে আসতে হবে। নারীর প্রতি সহিংসতা প্রতিরোধের লক্ষ্যে নারী শিক্ষা কার্যক্রম এবং নারীর স্বকর্মসংস্থানের জন্য ঋণদান কর্মসূচি গ্রহণের মাধ্যমে নারীর ক্ষমতা বৃদ্ধি করতে হবে। নির্যাতন, সহিংসতার ধরন ও প্রকৃতির সাথে সামঞ্জস্য রেখে আইন প্রণয়ন এবং এর যথাযথ প্রয়োগ ঘটাতে হবে। পরিবারে ছেলেমেয়ে উভয়কে নৈতিক শিক্ষা প্রদান এবং নারী অধিকার বিষয়ে সচেতন করতে হবে। সামাজিক চাপ প্রয়োগ, নারী নির্যাতনকারীদের দৃষ্টান্তমূলক শাস্তির ব্যবস্থা প্রদান এবং নারীর বিরুদ্ধে সহিংস ঘটনার প্রভাব মিডিয়ায় প্রচার করে জনমনে সচেতনতা সৃষ্টি করতে হবে। পাশাপাশি নারীর প্রতি সহিংসতা রোধে আরও কতগুলো বিষয়ের প্রতি গুরুত্ব দিতে হবে। এগুলোর মধ্যে সমাজে মূল্যবোধের অবক্ষয় রোধ, নারী ও পুরুষের শ্রদ্ধাপূর্ণ সম্পর্ক গড়ে তোলা, সুস্থ পরিবার গঠন, সুশিক্ষা, ধর্মীয় মূল্যবোধ ও আদর্শ অনুশীলন করা, নারীর ভূমিকা ও মর্যাদার যথাযথ মূল্যায়ন করা ইত্যাদি উল্লেখযোগ্য। উপরের আলোচনা থেকে তাই বলা যায় যে, নারীর প্রতি সহিংসতা প্রতিরোধে আইনের পাশাপাশি সামাজিক ভূমিকাও প্রয়োজন।"
        }
      ]
    },
    {
      "number": "11",
      "uddipok": "",
      "tag": "DIN.B 20",
      "sub_questions": [
        {
          "label": "ক",
          "question": "মূল্য সংযোজন কর কাকে বলে?",
          "explanation": "কোনো দ্রব্য বা সেবার উৎপাদন ও বণ্টনের প্রতিটি পর্যায়ে সংযোজিত মূল্যের ওপর আরোপিত শতকরা হারের করকে মূল্য সংযোজন কর বলে।"
        },
        {
          "label": "খ",
          "question": "স্বকর্মসংস্থান বলতে কী বোঝায়? ব্যাখ্যা কর।",
          "explanation": "জীবিকা অর্জনের লক্ষ্যে নিজের কাজের ক্ষেত্র সৃষ্টি করাকে স্বকর্মসংস্থান বলে। স্বকর্মসংস্থানের ক্ষেত্রে দ্বিতীয় কোনো ব্যক্তি বা প্রতিষ্ঠান থেকে সরাসরি সাহায্য নেওয়া হয় না। তবে পরোক্ষ সহায়তা যেমন- ঋণ, প্রশিক্ষণ গ্রহণ করে স্বকর্মসংস্থানের ব্যবস্থা করতে হয়। বাংলাদেশের উল্লেখযোগ্য স্বকর্মসংস্থানের মধ্যে রয়েছে- বৃক্ষরোপণ, নার্সারি, গরু-ছাগল, হাঁস- মুরগি পালন প্রভৃতি।"
        },
        {
          "label": "গ",
          "question": "তথ্যচিত্র: ১ এ উল্লিখিত খাতসমূহ সরকারের আয়ের কোন উৎসকে নির্দেশ করে? ব্যাখ্যা কর।",
          "explanation": "তথ্যচিত্র-১ এ উল্লেখিত খাতসমূহ সরকারের আয়ের অন্যতম উৎস কর-বহির্ভূত রাজস্বকে নির্দেশ করে। বাংলাদেশ সরকার জনকল্যাণ সাধন, প্রশাসন পরিচালনা ও আর্থসামাজিক উন্নয়নের জন্য বিপুল পরিমাণ অর্থ ব্যয় করে। এ ব্যয় নির্বাহের জন্য সরকারকে প্রচুর অর্থ আয় করতে হয়। বাংলাদেশ সরকারের আয়ের উৎসগুলোকে দুই ভাগে ভাগ করা যায়। যথা- ১. কর রাজস্ব ও ২. কর বহির্ভূত রাজস্ব। বাংলাদেশ সরকার কর ও শুল্ক ছাড়াও অন্যান্য যেসব উৎস থেকে অর্থ আয় করে সেসব উৎসই হলো সরকারের কর বহির্ভূত রাজস্ব। বিভিন্ন আর্থিক প্রতিষ্ঠান থেকে প্রাপ্ত লভ্যাংশ ও মুনাফা, বিভিন্ন প্রতিষ্ঠানকে ঋণ দিয়ে প্রাপ্ত সুদ, রেলওয়ে, ডাক বিভাগ, বন থেকে উপার্জিত অর্থ; রাস্তাঘাট, ব্রিজ, সেতু, কালভার্ট ঘাট, হাট-বাজার থেকে আদায় কৃত টোল ও লেভি ইত্যাদি সরকারের কর বহির্ভূত রাজস্বের অন্তর্ভুক্ত। উদ্দীপকে তথ্যচিত্র-১ এ বাংলাদেশ সরকারের আয়ের উৎস হিসেবে সোনালী ব্যাংক থেকে প্রাপ্ত মুনাফা, ঋণ থেকে প্রাপ্ত সুদ, বনের গাছ বিক্রয় থেকে প্রাপ্ত অর্থ, ফ্লাইওভার ব্যবহার বাবদ প্রাপ্ত অর্থ প্রভৃতির উল্লেখ রয়েছে।। সরকারের আয়ের এ উৎসগুলো উপরে বর্ণিত কর বহির্ভূত রাজস্বের সাথে সাদৃশ্যপূর্ণ। তাই বলা যায়, তথ্য-১ সরকারের কর বহির্ভূত রাজম্বের: উৎসকে নির্দেশ করে।"
        },
        {
          "label": "ঘ",
          "question": "তথ্যচিত্র: ২ এর কাজগুলোই কি 'Q' ব্যাংকের অভ্যন্তরীণ ও বৈদেশিক বাণিজ্যে সহযোগিতার জন্য যথেষ্ট? বিশ্লেষণ কর।",
          "explanation": "না, তথ্যচিত্র-২ এর কাজগুলোই ব্যাংকের অর্থাৎ বাণিজ্যিক ব্যাংকের অভ্যন্তরীণ ও বৈদেশিক বাণিজ্যে সহযোগিতার জন্য যথেষ্ট নয়। দেশের অভ্যন্তরীণ ও বৈদেশিক রাণিজ্যে সহযোগিতার জন্য বাণিজ্যিক: ব্যাংক বিভিন্ন কার্যাবলি সম্পাদন করে থাকে। এক্ষেত্রে বাণিজ্যিক ব্যাংকের অন্যতম কাজ হলো জনসাধারণের কাছ থেকে আমানত গ্রহণ করা। ব্যাংকের আমানত সাধারণত তিন প্রকার চলতি, সঞ্চয়ী ও স্থায়ী আমানত। ঋণ দেওয়া বাণিজ্যিক ব্যাংকের আরেকটি গুরুত্বপূর্ণ কাজ। এক্ষেত্রে ব্যাংক জনসাধারণের কাছ থেকে গৃহীত অর্থের একটি নির্দিষ্ট অংশ গচ্ছিত রেখে বাকিটুকু ব্যবসায়ী ও শিল্পপতিদের ঋণ হিসেবে দিয়ে থাকে। এছাড়াও বিনিময়ের মাধ্যম সৃষ্টি বাণিজ্যিক ব্যাংকের অন্যতম কাজ। ব্যাংকগুলো চেক, ব্যাংক ড্রাফট, হুন্ডি, পে-অর্ডার, ভ্রমণকারীর ঋণপত্র ইত্যাদি বিনিময়ের মাধ্যম সৃষ্টি করে। এ সবের মাধ্যমে. নিরাপদে এবং দ্রুত টাকা স্থানান্তর করা যায়। বাট্টা ধার্য করে বিনিময় বিল ভাঙিয়ে দেওয়াও বাণিজ্যিক ব্যাংকের আরেকটি গুরুত্বপূর্ণ, কাজ। নির্দিষ্ট মেয়াদের মধ্যে টাকার প্রয়োজন হলে বিনিময় বিলের মালিক বাণিজ্যিক ব্যাংক থেকে তা ভাঙিয়ে নগদ টাকা নিতে পারে। এছাড়া বাণিজ্যিক ব্যাংক বন্ড, শেয়ার, ডিবেঞ্চার ক্রয়-বিক্রয় করে। পাশাপাশি গ্রাহকদের বাড়ি ভাড়া, আয়কর, বিমার প্রিমিয়াম, টেলিফোন ও বিদ্যুৎ বিল ইত্যাদি পরিশোধে সহায়তা করে। বাণিজ্যিক ব্যাংকের এসব কার্যক্রম দেশের অভ্যন্তরীণ ও বৈদেশিক বাণিজ্য সচল রাখতে সহায়ক ভূমিকা রাখে। উদ্দীপকের তথ্যচিত্র-২ এ Q ব্যাংকের পে-অর্ডার, চেক, টিটি, ঋণপত্র দান প্রভৃতি কাজের উল্লেখ করা হয়েছে, যা বাণিজ্যিক ব্যাংকের কাজের অংশ, এর পাশাপাশি দেশের অভ্যন্তরীণ ও বৈদেশিক বাণিজ্যের ক্ষেত্রে উপরে বর্ণিত অন্যান্য কাজগুলো সম্পাদন করা বাণিজ্যিক ব্যাংকের কাজের মধ্যে পড়ে। উপরের আলোচনা থেকে বলা যায়, তথ্য চিত্র-২ এ উল্লেখিত কাজ 'Q' নির্দেশিত বাণিজ্যিক ব্যাংকের অভ্যন্তরীণ ও বৈদেশিক বাণিজ্যে সহায়তার জন্য যথেষ্ট নয়।"
        }
      ]
    }
  ]
}