{
  "title": "ঢাকা বোর্ড ২০২৪",
  "subtitle": "(1)",
  "questions": [
    {
      "number": "1",
      "uddipok": "মুক্তিযোদ্ধা মালেক সাহেবের ছেলে রাফি ইউরোপের একটি দেশে বাস করে। দেশটি আমাদের মুক্তিযুদ্ধের পক্ষে নিরাপত্তা পরিষদের স্থায়ী সদস্য হিসেবে ক্ষমতা প্রয়োগ করেছিল। স্বাধীনতার সুবর্ণজয়ন্তী অনুষ্ঠানে মালেক সাহেব বলেন, তিনি একজন মহান নেতার আহ্বানে সাড়া দিয়ে যুদ্ধে ঝাঁপিয়ে পড়েছিলেন। সে আহ্বানটি এখন সারাবিশ্বে সমাদৃত।",
      "tag": "DB 24",
      "sub_questions": [
        {
          "label": "ক",
          "question": "বাঙালি জাতীয়তাবাদ কাকে বলে?",
          "explanation": "বাংলা ভাষা, ইতিহাস-ঐতিহ্য, সংস্কৃতি ও বাঙালি জাতিগত পরিচয়ের ভিত্তিতে যে ঐক্য গড়ে ওঠে তাকেই বাঙালি জাতীয়তাবাদ বলে।"
        },
        {
          "label": "খ",
          "question": "আইয়ুব খান মৌলিক গণতন্ত্র ব্যবস্থা চালু করেন কেন? ব্যাখ্যা করো।",
          "explanation": "সামরিক শাসনকে দীর্ঘস্থায়ী করতেই আইয়ুব খান মৌলিক গণতন্ত্র চালু করেন। ১৯৫৮ সালের ২৭শে অক্টোবর ক্ষমতা দখলের পর জেনারেল আইয়ুব খান ১৯৫৯ সালে মৌলিক গণতন্ত্র নামে একটি পরোক্ষ নির্বাচন পদ্ধতি চালু করেন। এ পদ্ধতিতে পূর্ব ও পশ্চিম পাকিস্তানের নির্বাচিত ৮০ হাজার ইউনিয়ন কাউন্সিল সদস্য নিয়ে নির্বাচকমণ্ডলী গঠন করা হয়। এ ব্যবস্থায় প্রাপ্তবয়স্ক সর্বস্তরের জনগণের বদলে শুধু নির্বাচকমণ্ডলীর ভোটেই প্রেসিডেন্ট, জাতীয় ও প্রাদেশিক পরিষদের সদস্যদের নির্বাচিত করার বিধান রাখা হয়। মূলত সামরিক শাসনকে দীর্ঘস্থায়ী করতেই আইয়ুব খান এ পদ্ধতি চালু করেন।"
        },
        {
          "label": "গ",
          "question": "মালেক সাহেবের বক্তব্যের সাথে তোমার পাঠ্যবইয়ের কোন বিষয়টির মিল রয়েছে? ব্যাখ্যা করো।",
          "explanation": "মালেক সাহেবের বক্তব্যের সাথে পাঠ্যবইয়ের বঙ্গবন্ধু শেখ মুজিবর রহমানের ঐতিহাসিক ৭ই মার্চের ভাষণের মিল রয়েছে। রাজনৈতিক ভাবে চরম দুর্যোগময় এক পরিস্থিতিতে বঙ্গবন্ধু শেখ মুজিবুর রহমান ১৯৭১ সালের ৭ই মার্চ ঢাকার রেসকোর্স ময়দানে (বর্তমান সোহরাওয়ার্দী উদ্যান) এক ঐতিহাসিক ভাষণ দেন। এ ভাষণে তিনি পশ্চি পাকিস্তানি শাসকদের দুঃশাসন ও শোষণ-বঞ্চনার ইতিহাস তুলে ধরেন। এ ভাষণে তিনি জাতিকে সশস্ত্র সংগ্রামের মাধ্যমে স্বাধীনতা অর্জনের জন্য প্রস্তুত হতে নির্দেশ দেন। এ ভাষণের মাধ্যমে অনুপ্রাণিত হয়ে বাঙালি জাতি পরবর্তীতে মুক্তিযুদ্ধে ঝাঁপিয়ে পড়েছিল। বাঙালি জাতির ইতিহাসে এ ভাষণ এক স্মরণীয় দলিল। ইউনেস্কো ২০১৭ সালে বঙ্গবন্ধু শেখ মুজিবুর রহমানের এ ভাষণকে 'বিশ্ব প্রামাণ্য দলিল' হিসেবে স্বীকৃতি দিয়েছে। উদ্দীপকের মালেক সাহেব স্বাধীনতার সুবর্ণজয়ন্তী অনুষ্ঠানে বলেন যে, তিনি একজন মহান নেতার আহ্বানে সাড়া দিয়ে যুদ্ধে ঝাঁপিয়ে পড়েছিলেন। উক্ত আহ্বানটি এখন সারাবিশ্বে সমাদৃত। মালেক সাহেব তার বক্তব্যে যে আহ্বানটির কথা বলেছেন তা ওপরে বর্ণিত বঙ্গবন্ধুর ঐতিহাসিক ৭ই মার্চের ভাষণের সাথে সম্পূর্ণ সাদৃশ্যপূর্ণ।"
        },
        {
          "label": "ঘ",
          "question": "বাংলাদেশের মহান মুক্তিযুদ্ধে রাফির বসবাসকৃত দেশটির ভূমিকা মূল্যায়ন করো।",
          "explanation": "বাংলাদেশের মহান মুক্তিযুদ্ধে রাফির বসবাসকৃত দেশ সোভিয়েত ইউনিয়ন গুরুত্বপূর্ণ ভূমিকা পালন করেছিল। তৎকালীন সোভিয়েত ইউনিয়ন তথা বর্তমান রাশিয়া ইউরোপের একটি শক্তিশালী দেশ। দেশটি জাতিসংঘের নিরাপত্তা পরিষদের স্থায়ী সদস্য। এই দেশটি ১৯৭১ সালের মুক্তিযুদ্ধে সময় জাতিসংঘে ভেটো ক্ষমতা প্রয়োগসহ নানাভাবে বাংলাদেশকে সহযোগিতা করেছিল। উদ্দীপকে বলা হয়েছে, রাফি ইউরোপের একটি দেশে বাস করে। দেশটি আমাদের মুক্তিযুদ্ধের পক্ষে নিরাপত্তা পরিষদের স্থায়ী সদস্য হিসেবে ক্ষমতা প্রয়োগ করেছিল। এতে বোঝা যায় রাফির বসবাসকৃত দেশটি হলো তৎকালীন সোভিয়েত ইউনিয়ন তথা বর্তমান রাশিয়া। বাংলাদেশের স্বাধীনতা যুদ্ধে তৎকালীন সোভিয়েত ইউনিয়ন (বর্তমান রাশিয়া) গুরুত্বপূর্ণ ভূমিকা রাখে। ১৯৭১ সালের মহান মুক্তিযুদ্ধে তৎকালীন সোভিয়েত ইউনিয়ন বাংলাদেশকে সমর্থন করে। পাকবাহিনী কর্তৃক বাংলাদেশে গণহত্যা ও নির্যাতন বন্ধ করার জন্য সোভিয়েত রাষ্ট্রপ্রধান পাকিস্তানের প্রেসিডেন্ট ইয়াহিয়া খানকে আহ্বান জানান। যুদ্ধে পাকিস্তানের পরাজয়ের সম্ভাবনা দেখা দিলে যুক্তরাষ্ট্র ও চীন নিরাপত্তা পরিষদে যুদ্ধবিরতির প্রস্তাব করে। সোভিয়েত ইউনিয়ন এ প্রস্তাবে 'ভেটো' দেয়। দেশটি জাতিসংঘে ভেটো ক্ষমতা প্রয়োগ করে বাংলাদেশের স্বার্থ বিরোধী কোনো বিল নিরাপত্তা পরিষদে পাস হতে দেয়নি। এছাড়া ভারতের সক্রিয় সহযোগিতায় আন্তর্জাতিক ফোরামে সোভিয়েত ইউনিয়ন বাংলাদেশের পক্ষে প্রচারণা চালায়। এভাবে দেশটি বাংলাদেশের স্বাধীনতার পক্ষে কাজ করেছিল। উপরের আলোচনা থেকে বলা যায়, উদ্দীপকের রাফির বসবাসকৃত দেশ সোভিয়েত ইউনিয়নের কার্যক্রম বাংলাদেশের মুক্তিযুদ্ধে জয়লাভের ক্ষেত্রে অত্যন্ত কার্যকর ভূমিকা রেখেছে।"
        }
      ]
    },
    {
      "number": "1",
      "uddipok": "জনাব 'ক' বাংলাদেশ সিভিল সার্ভিসের একজন অভিজ্ঞ সদস্য। তিনি বাংলাদেশের প্রশাসনিক ব্যবস্থার তৃতীয় স্তরের একটি ইউনিটের প্রধান। অন্যদিকে জনাব 'খ' সর্বাপেক্ষা প্রাচীন স্থানীয় প্রতিষ্ঠানের সদস্য। তিনি তার এলাকার ঝগড়া-বিবাদ, দাঙ্গা-হাঙ্গামাসহ অন্যান্য সমস্যা নিরসনে বিশেষ ভূমিকা পালন করেন।",
      "tag": "DB 24",
      "sub_questions": [
        {
          "label": "ক",
          "question": "সচিবালয় কাকে বলে?",
          "explanation": "সাধারণত বিভিন্ন মন্ত্রণালয় ও তার বিভাগসমূহের অফিসগুলোকে যৌথভাবে সচিবালয় বলে।"
        },
        {
          "label": "খ",
          "question": "বাংলাদেশের রাষ্ট্রপতিকে কেন নিয়মতান্ত্রিক প্রধান বলা হয়? ব্যাখ্যা করো।",
          "explanation": "নির্বাহী ক্ষমতা না থাকায় বাংলাদেশের রাষ্ট্রপতিকে নিয়মতান্ত্রিক প্রধান বলা হয়। সংসদীয় গণতান্ত্রিক, ব্যবস্থায় রাষ্ট্রপতি নিয়মতান্ত্রিক প্রধান। প্রজাতন্ত্রের সকল কাজ তার নামে পরিচালিত হলেও তার কোনো নির্বাহী ক্ষমতা নেই। বাংলাদেশে সংসদীয় গণতান্ত্রিক শাসন ব্যবস্থা বিদ্যমান। সংবিধান অনুযায়ী তিনি রাষ্ট্রের প্রধান। কিন্তু তার হাতে নির্বাহী ক্ষমতা নেই। এজন্য তাকে নিয়মতান্ত্রিক প্রধান বলা হয়।"
        },
        {
          "label": "গ",
          "question": "জনাব 'খ' কোন স্থানীয় প্রতিষ্ঠানের সদস্য? ব্যাখ্যা করো।",
          "explanation": "জনাব 'খ' ইউনিয়ন পরিষদের সদস্য। ইউনিয়ন পরিষদ বাংলাদেশের সবচেয়ে প্রাচীন স্থানীয় প্রতিষ্ঠান। গড়ে ১০- ১৫টি গ্রাম নিয়ে একটি ইউনিয়ন পরিষদ গঠিত। এতে একজন নির্বাচিত চেয়ারম্যান, নয়জন নির্বাচিত সাধারণ সদস্য ও তিনজন নির্বাচিত মহিলা সদস্য (সংরক্ষিত আসনে) থাকেন। ৯টি ওয়ার্ড থেকে একজন করে ৯ জন সাধারণ সদস্য জনগণের প্রত্যক্ষ ভোটে নির্বাচিত হন। মহিলা সদস্যগণ প্রতি ৩ ওয়ার্ডে ১ জন সরাসরি ভোটে নির্বাচিত হবেন। ইউনিয়ন পরিষদের কার্যকাল ৫ বছর। ইউনিয়ন পরিষদ জনশৃঙ্খলা রক্ষায় অপরাধ ও বিশৃঙ্খলা বন্ধের জন্য ব্যবস্থা গ্রহণ, ঝগড়া-বিবাদ, দাঙ্গা-হাঙ্গামা নিরসনে ভূমিকা পালন, পারিবারিক বিরোধে আপোস-মীমাংসার উদ্যোগ গ্রহণসহ বিভিন্ন জনকল্যাণমূলক কাজ করে থাকে। উদ্দীপকে বলা হয়েছে জনাব 'খ' সর্বাপেক্ষা প্রাচীন স্থানীয় প্রতিষ্ঠানের সদস্য এবং তিনি এলাকার ঝগড়া-বিবাদ,, দাঙ্গা-হাঙ্গামাসহ অন্যান্য সমস্যা নিরসনে ভূমিকা পালন করেন। মূলত ওপরে বর্ণিত ইউনিয়ন পরিষদই হলো সর্বাপেক্ষা প্রাচীন স্থানীয় প্রতিষ্ঠান এবং জনাব 'খ' যেসব কাজ করেন তা ইউনিয়ন পরিষদের কাজ। তাই বলতে পারি জনাব 'খ' ইউনিয়ন পরিষদের সদস্য।"
        },
        {
          "label": "ঘ",
          "question": "তুমি কি মনে কর জনাব 'ক' এর প্রতিষ্ঠানটি কেন্দ্রের সিদ্ধান্ত স্থানীয় পর্যায়ে বাস্তবায়নে গুরুত্বপূর্ণ ভূমিকা পালন করে? উত্তরের সপক্ষে মতামত দাও।",
          "explanation": "হ্যাঁ আমি মনে করি জনাব 'ক'-এর প্রতিষ্ঠান 'জেলা প্রশাসন' স্থানীয় পর্যায়ে কেন্দ্রের সিদ্ধান্ত বাস্তবায়নে গুরুত্বপূর্ণ ভূমিকা পালন করে । জেলা প্রশাসন হলো বাংলাদেশের প্রশাসনিক কাঠামোর তৃতীয় স্তর। জেলা প্রশাসনের প্রধান হলেন জেলা প্রশাসক। তিনি বাংলাদেশ সিভিল সার্ভিসের একজন অভিজ্ঞ সদস্য। তিনি প্রশাসনের উপসচিব পদমর্যাদার কর্মকর্তা। উদ্দীপকে বলা হয়েছে, জনাব 'ক' বাংলাদেশ সিভিল সার্ভিসের একজন অভিজ্ঞ সদস্য এবং বাংলাদেশের প্রশাসনিক ব্যবস্থার তৃতীয় স্তরের একটি ইউনিটের প্রধান । এতে বোঝা যায় জনাব 'ক' এর প্রতিষ্ঠানটি হলো জেলা- প্রশাসন। জেলা প্রশাসনের সঙ্গে কেন্দ্রের যোগসূত্র বিদ্যমান। বাংলাদেশ সচিবালয়ে জেলা সংক্রান্ত গৃহীত যাবতীয় সিদ্ধান্ত সরাসরি জেলা প্রশাসকের নিকট প্রেরিত হয়। জেলা প্রশাসক কেন্দ্রীয় সিদ্ধান্ত মোতাবেক জেলা প্রশাসন পরিচালনা করেন । অর্থাৎ বাংলাদেশ সচিবালয়ের শাসন সংক্রান্ত যে সকল সিদ্ধান্ত, নীতিমালা ও কর্মসূচি গ্রহণ করা হয় জেলা প্রশাসক তা স্থানীয় পর্যায়ে প্রয়োগ ও বাস্তবায়ন করে থাকেন। জেলা প্রশাসক জেলার অভ্যন্তরীণ যাবতীয় কার্যাবলি তত্ত্বাবধান, সমন্বয় ও নিয়ন্ত্রণ করেন । উপরের আলোচনা থেকে বলা যায়, স্থানীয় পর্যায়ে কেন্দ্রের সিদ্ধান্ত বাস্তবায়নে উদ্দীপকের জনাব ‘ক’ এর প্রতিষ্ঠান জেলা প্রশাসনের ভূমিকা অপরিসীম ।"
        }
      ]
    },
    {
      "number": "2",
      "uddipok": "ঘটনা-১: জনাব আবির এমন একটি দেশে থাকেন যেখানে তিনি ব্যবসা করতে চাইলে জানতে পারলেন যে, এখানে ব্যক্তিগত বা যৌথভাবে ব্যবসা করার সুযোগ নেই। এখানে সবকিছু একটি কেন্দ্রীয় কর্তৃপক্ষের মাধ্যমে পরিচালিত হয়। ঘটনা-২: জনাব রাকিবের দেশে তারা যে কোনো ধরনের উদ্যোগ গ্রহণ করতে পারেন। ব্যক্তি তার ইচ্ছামতো সম্পদ ভোগ ও হস্তান্তর করতে পারেন। এসব ক্ষেত্রে কর্তৃপক্ষের কোনো হস্তক্ষেপ নেই বললেই চলে।",
      "tag": "DB 24",
      "sub_questions": [
        {
          "label": "ক",
          "question": "সমষ্টিগত সম্পদ কাকে বলে?",
          "explanation": "সমাজের সকলে সম্মিলিতভাবে যেসব সম্পদ ভোগ করে সেগুলো সমষ্টিগত সম্পদ।"
        },
        {
          "label": "খ",
          "question": "বণ্টনব্যবস্থা সমাজে কী ধরনের প্রভাব ফেলে? ব্যাখ্যা করো।",
          "explanation": "বণ্টনব্যবস্থা সমাজে অত্যন্ত গুরুত্বপূর্ণ প্রভাব ফেলে। উৎপাদনের উপাদানসমূহের মধ্যে উৎপাদিত সম্পদের সুষ্ঠু ও যথাযথ বণ্টন হলে অর্থনৈতিক কার্যক্রমে গতি আসে ও অর্থনৈতিক কল্যাণ সাধিত হয়। আর বণ্টনব্যবস্থা ত্রুটিপূর্ণ ও অসম হলে অর্থনৈতিক সমস্যা দেখা দেয়, জীবনযাত্রার মানে কাঙ্ক্ষিত উন্নয়ন ঘটতে পারে না। ফলে সমাজে অস্থিরতা ও বিশৃঙ্খলা সৃষ্টি হয়।"
        },
        {
          "label": "গ",
          "question": "জনাব রাকিবের দেশে কোন ধরনের অর্থনৈতিক ব্যবস্থা বিদ্যমান? ব্যাখ্যা করো।",
          "explanation": "জনাব রাকিবের দেশে ধনতান্ত্রিক অর্থনৈতিক ব্যবস্থা বিদ্যমান। ধনতান্ত্রিক অর্থব্যবস্থা হলো এমন একটি ব্যবস্থা, যেখানে ব্যক্তি বা বেসরকারি উদ্যোগে উৎপাদন কার্যক্রম পরিচালিত হয়। এখানে ব্যক্তি তার ইচ্ছামতো পণ্য উৎপাদন, ক্রয়-বিক্রয় এবং ভোগ করতে পারে। অর্থাৎ এখানে উৎপাদক ও ভোক্তার পূর্ণ স্বাধীনতা বিদ্যমান। উদ্যোক্তারা নিজেদের পছন্দমতো দ্রব্য উৎপাদন করতে পারেন। আবার ক্রেতারাও তাদের ইচ্ছানুযায়ী দ্রব্য ক্রয় করতে পারেন। বিক্রেতা ও ক্রেতাদের মধ্যে দর কষাকষির মাধ্যমে দ্রব্যের দাম নির্ধারিত হয়। এ ব্যবস্থার সবচেয়ে গুরুত্বপূর্ণ বৈশিষ্ট্য হলো, এতে ব্যক্তি বা উৎপাদনকারী বিনিয়োগ ও উৎপাদন করে সর্বাধিক মুনাফা অর্জনের লক্ষ্যে। সম্ভাব্য সবচেয়ে বেশি মুনাফা অর্জনের জন্য ব্যক্তি বা বিনিয়োগকারী শ্রমিককে ন্যায্য মজুরির চেয়ে কম মজুরি দেওয়ার চেষ্টা করে। ফলে শ্রমিকরা শোষিত হয় এবং সম্পদ ও আয় বণ্টনে অসমতার সৃষ্টি হয়। উদ্দীপকের ঘটনা-২ এ দেখা যায় জনাব রাকিবের দেশে তারা যেকোনো ধরনের উদ্যোগ গ্রহণ করতে পারেন। ব্যক্তি তার ইচ্ছামতো সম্পদ ভোগ ও হস্তান্তর করতে পারেন। এসব ক্ষেত্রে কর্তৃপক্ষের কোনো হস্তক্ষেপ নেই। রাকিবের দেশের এ বৈশিষ্ট্যগুলো ওপরে বর্ণিত ধনতান্ত্রিক অর্থব্যবস্থার সাথে হুবহু সাদৃশ্যপূর্ণ। তাই বলা যায়, জনাব রাকিবের দেশে ধনতান্ত্রিক অর্থনৈতিক ব্যবস্থা প্রচলিত রয়েছে।"
        },
        {
          "label": "ঘ",
          "question": "জনাব আবিরের দেশের মজুরি প্রদান ব্যবস্থার সাথে বাংলাদেশের মজুরি প্রদান ব্যবস্থা কি সাদৃশ্যপূর্ণ? উত্তরের সপক্ষে যুক্তি দাও।",
          "explanation": "না, জনাব আবিরের দেশে বিদ্যমান সমাজতান্ত্রিক অর্থব্যবস্থার মজুরি প্রদান ব্যবস্থার সাথে বাংলাদেশের মজুরি প্রদান ব্যবস্থা সম্পূর্ণ সাদৃশ্যপূর্ণ নয়। সমাজতান্ত্রিক অর্থব্যবস্থায় উৎপাদনের উপকরণসমূহ ও সকল সম্পদ রাষ্ট্রীয় মালিকানাধীন। এ অর্থব্যবস্থায় দ্রব্য ও সেবা উৎপাদনের ক্ষেত্রে প্রয়োজনীয় সিদ্ধান্তসমূহ সরকারই গ্রহণ ও বাস্তবায়ন করে। এখানে ব্যক্তিগত উদ্যোগ গ্রহণ ও বাস্তবায়নের সুযোগ নেই। উদ্দীপকের ঘটনা-১ এ দেখা যায়, জনাব আবির তার বসবাসকৃত দেশে ব্যবসা করতে চাইলে জানতে পারেন সেখানে ব্যক্তিগত বা যৌথ উদ্যোগে ব্যবসা করার সুযোগ নেই। সবকিছু একটি কেন্দ্রীয় কর্তৃপক্ষে পরিচালনা করে। জনাব আবিরের দেশের এ বৈশিষ্ট্যগুলো সমাজতান্ত্রিক অর্থব্যবস্থাকে নির্দেশ করে। সমাজতান্ত্রিক অর্থব্যবস্থায় অর্থনৈতিক কর্মকাণ্ড নাগরিকের চাহিদা পূরণ এবং জনগণের সর্বাধিক কল্যাণ সাধনের লক্ষ্যে পরিচালিত হয়। এ অর্থব্যবস্থায় রাষ্ট্রই শ্রমিকের মজুরি প্রদান করে এবং উৎপাদনের অন্যান্য ব্যয় নির্বাহ করে। এ অর্থব্যবস্থায় রাষ্ট্র প্রত্যেকের সামর্থ্য ও যোগ্যতা অনুযায়ী কাজের ব্যবস্থা করে দেয় এবং ন্যায্য মজুরি প্রদান করে। ফলে কেউ প্রাপ্য মজুরি থেকে বঞ্চিত হয় না। অন্যদিকে আমরা বাংলাদেশে মিশ্র অর্থব্যবস্থা বিদ্যমান দেখতে পাই। এখানে উৎপাদনের ক্ষেত্রে সরকারি উদ্যোগের পাশাপাশি বেসরকারি ও ব্যক্তি উদ্যোগ বিদ্যমান। অর্থাৎ উৎপাদনের একটি অংশ সরকার নিয়ন্ত্রণ করে। আর অন্য অংশটি বেসরকারি ও ব্যক্তি নিয়ন্ত্রণাধীন। সরকার নিয়ন্ত্রিত অংশে কর্মে নিয়োজিত শ্রমিকরা সাধারণত ন্যায্য মজুরি পায়। ফলে সম্পদের সুষ্ঠু বণ্টন হয়। আর বেসরকারি ও ব্যক্তি মালিকানাধীন অংশের উৎপাদন কাজে নিয়োজিত শ্রমিকদের প্রাপ্য মজুরির চেয়ে কম মজুরি দেওয়া হয়। উদ্বৃত্ত মজুরি ব্যক্তির মুনাফার অন্তর্ভুক্ত করা হয়। ফলে সম্পদের সুষ্ঠু বণ্টন হয় না। উপরের আলোচনা থেকে বলা যায়, আবিরের দেশের সমাজতান্ত্রিক অর্থব্যবস্থায় মজুরি প্রদান ব্যবস্থা ও বাংলাদেশের মিশ্র অর্থব্যবস্থার মজুরি প্রদান ব্যবস্থার মধ্যে ব্যাপক পার্থক্য বিদ্যমান।"
        }
      ]
    },
    {
      "number": "3",
      "uddipok": "",
      "tag": "DB 24",
      "sub_questions": [
        {
          "label": "ক",
          "question": "পানি ব্যবস্থাপনা কাকে বলে?",
          "explanation": "পানির পরিকল্পিত প্রাপ্যতা ও ব্যবহারকে পানি ব্যবস্থাপনা বলে।"
        },
        {
          "label": "খ",
          "question": "দক্ষিণ এশিয়ার দেশসমূহ প্রচুর সৌরশক্তি পায় কেন? ব্যাখ্যা করো।",
          "explanation": "নিরক্ষীয় বা ক্রান্তীয় অঞ্চলে অবস্থিত হওয়ার কারণে দক্ষিণ এশিয়ার দেশসমূহ প্রচুর সৌরশক্তি পায়। নিরক্ষীয় নিম্ন অক্ষাংশ অঞ্চলে বছরের প্রায় সবসময়ই সূর্য লম্বভাবে কিরণ দেয়। বাংলাদেশসহ দক্ষিণ এশিয়ার অপরাপর দেশগুলো নিরক্ষীয় বা ক্রান্তীয় অঞ্চলে অবস্থিত। ফলে এসব দেশ সহজেই প্রচুর সৌরশক্তি পেয়ে থাকে।"
        },
        {
          "label": "গ",
          "question": "মানচিত্রের 'A' চিহ্নিত নদীর গতিপথ বর্ণনা করো।",
          "explanation": "উদ্দীপকের 'A' চিহ্নিত নদীটি হলো পদ্মা। ভারতে গঙ্গা নামে পরিচিত বৃহৎ নদীটি বাংলাদেশে প্রবেশ করে পদ্মা নাম নিয়েছে। এর উৎপত্তিস্থল মধ্য হিমালয়ের গাঙ্গোত্রী হিমবাহ। উত্তর ও পূর্ব ভারতের কয়েকটি রাজ্য অতিক্রম করে গঙ্গা রাজশাহী জেলা দিয়ে বাংলাদেশে প্রবেশ করেছে। নদীটি রাজশাহী থেকে দক্ষিণ-পূর্ব দিকে প্রবাহিত হয়ে গোয়ালন্দের কাছে যমুনার সঙ্গে এবং পরে চাঁদপুরে মেঘনার সঙ্গে মিলিত হয়ে বরিশাল ও নোয়াখালী অতিক্রম করে বঙ্গোপসাগরে পড়েছে। বাংলাদেশের অন্যতম বৃহত্তম নদী গঙ্গা-পদ্মা বিধৌত অঞ্চলের আয়তন ৩৪,১৮৮ বর্গ কি. মি। পশ্চিম থেকে পূর্বে পদ্মার অনেক শাখা নদীর মধ্যে উল্লেখযোগ্য হলো- মাথাভাঙ্গা, ইছামতী, ভৈরব, কুমার, কপোতাক্ষ, নবগঙ্গা, চিত্রা, মধুমতী, আড়িয়াল খাঁ ইত্যাদি। নিচে চিত্রের সাহায্যে পদ্মার গতিপথ দেখানো হলো- উদ্দীপকের চিত্রে 'A' চিহ্নিত নদীটি পদ্মা নদীর অবস্থানকে নির্দেশ করে। আর পদ্মা নদী ওপরে দেখানো গতিপথে প্রবাহিত হয়েছে।"
        },
        {
          "label": "ঘ",
          "question": "মানচিত্রের 'B' ও 'C' চিহ্নিত অঞ্চলের মধ্যে জনসংখ্যার ঘনত্বের তারতম্যের কারণ বিশ্লেষণ করো।",
          "explanation": "মানচিত্রের 'B' চিহ্নিত অঞ্চল তথা সাম্প্রতিককালের প্লাবন সমভূমি ও'C' চিহ্নিত অঞ্চল তথা দক্ষিণ-পূর্বাঞ্চলের টারশিয়ারি যুগের পাহাড়ের মধ্যে জনসংখ্যার ঘনত্বের তারতম্যের মূল কারণ হলো ভূমিরূপ। বাংলাদেশের প্রায় ৮০% ভূমি নদী বিধৌত সমভূমি। সমতল ভূমির ওপর দিয়ে অসংখ্য নদী প্রবাহিত হওয়ার কারণে এখানে বর্ষাকালে বন্যার সৃষ্টি হয়। বছরের পর বছর এভাবে বন্যার পানির সাথে পরিবাহিত পলিমাটি সঞ্চিত হয়ে প্লাবন সমভূমি গঠিত হয়েছে। অন্যদিকে বাংলাদেশের দক্ষিণ- পূর্বাঞ্চলের বান্দরবান, রাঙামাটি, খাগড়াছড়ি, কক্সবাজার এবং উত্তর- পূর্বাঞ্চলের সিলেট, মৌলভীবাজার, হবিগঞ্জ জেলার পাহাড়গুলো টারশিয়ারি যুগের পাহাড়ি অঞ্চলের অন্তর্ভুক্ত। 'C' দ্বারা দেশের দক্ষিণ-পূর্বাঞ্চলের টারশিয়ারি যুগের পাহাড়কেই নির্দেশ করা হয়েছে। বাংলাদেশ পৃথিবীর অন্যতম বৃহৎ ব-দ্বীপগুলোর একটি। এখানকার ভূ- প্রকৃতির গঠন বেশ বৈচিত্র্যময়। এ বৈচিত্র্যময় ভূমিরূপের কারণেই বিভিন্ন অঞ্চলে জনবসতির ঘনত্বের তারতম্য পরিলক্ষিত হয়। টারশিয়ারি যুগে গঠিত পার্বত্য এলাকায় জীবিকার সংস্থান কষ্টসাধ্য এবং এ অঞ্চলে জনবসতির ঘনত্ব কম। অনুন্নত যাতায়াত ব্যবস্থা, বনভূমি ও ভূ-প্রকৃতিগত কারণে এসব স্থান জনবিরল। সাম্প্রতিককালের প্লাবন সমভূমির গঠন টারশিয়ারি যুগে গঠিত পার্বত্য অঞ্চল থেকে আলাদা। এ সমভূমি নদী অববাহিকা অঞ্চল এবং উর্বর পলিমাটি দ্বারা সৃষ্ট। এ অঞ্চলে কৃষি আবাদ অনেকটা সহজসাধ্য। ফলে এসব অঞ্চলে ঘন জনবসতি গড়ে উঠতে দেখা যায়। এসব অঞ্চলের নদীগুলোর নাব্য, সড়কপথ ও রেলপথে যোগাযোগের সুযোগ-সুবিধা জনজীবনকে আকৃষ্ট করে। কৃষি অনুকূল এবং শস্য উৎপাদনের সহায়ক বলে সাম্প্রতিককালের প্লাবন সমভূমি জনগণের বসবাসকে আকৃষ্ট করে। উপরের আলোচনা থেকে বলা যায়, ভূমিরূপের তারতম্যের কারণেই 'B' ও 'C' চিহ্নিত অঞ্চলে জনসংখ্যার ঘনত্বের তারতম্য পরিলক্ষিত হয়।"
        }
      ]
    },
    {
      "number": "4",
      "uddipok": "শুচিতা তার বাবা-মা, দাদা-দাদিসহ এক সাথে থাকে। তার বাবা-মা দুজনেই শিক্ষক। তারা সবসময় তাকে সত্য কথা বলা, ন্যায়-নীতি, বড়দের প্রতি শ্রদ্ধা, ছোটদের প্রতি স্নেহ ইত্যাদি শিক্ষা দিয়ে থাকেন। সে ছোটবেলা থেকেই এ বিষয়গুলো যথাযথভাবে পালন করে আসছে।",
      "tag": "DB 24",
      "sub_questions": [
        {
          "label": "ক",
          "question": "অনুলোম বিবাহভিত্তিক পরিবার কাকে বলে?",
          "explanation": "হিন্দু সমাজে উঁচু বর্ণের পাত্রের সাথে নিচু বর্ণের পাত্রীর বিবাহের মাধ্যমে গঠিত পরিবারকে অনুলোম বিবাহভিত্তিক পরিবার বলে।"
        },
        {
          "label": "খ",
          "question": "পরিবারকে আয়ের একক বলা হয় কেন? ব্যাখ্যা করো।",
          "explanation": "মানুষের আয় মূলত পরিবারের অর্থনৈতিক অবস্থা দৃঢ় করার জন্য পরিচালিত হয় বলেই পরিবারকে আয়ের একক বলা হয়। পরিবারের সদস্যদের আর্থিক নিরাপত্তা প্রদান পরিবারের অন্যতম কাজ। এজন্য পরিবারে সদস্যগণ বিভিন্ন অর্থনৈতিক কর্মকাণ্ডে নিয়োজিত থাকেন। পরিবারের বাবা, অনেক সময় বাবা-মা দুজনেই বিভিন্ন আয়মূলক কাজ করেন। তাদের এ সকল কাজের অন্যতম উদ্দেশ্য পরিবারের বিভিন্ন আর্থিক চাহিদা পূরণ। এজন্য পরিবারকে আয়ের একক বলা হয়।"
        },
        {
          "label": "গ",
          "question": "শুচিতার পরিবারটি আকারের ভিত্তিতে কোন ধরনের পরিবার? ব্যাখ্যা করো।",
          "explanation": "আকারের ভিত্তিতে শুচিতার পরিবারটি যৌথ পরিবার। যখন দাদা-দাদি বা পিতামাতার কর্তৃত্বাধীন বিবাহিত পুত্র ও তার সন্তানাদি এক সংসারে বাস করে তখন তাকে যৌথ পরিবার বলে। যৌথ পরিবারের বন্ধন মূলত রক্তের সম্পর্কের মাধ্যমে গড়ে ওঠে। আমাদের দেশে গ্রামাঞ্চলের অধিকাংশ পরিবারই যৌথ পরিবার। উদ্দীপকে দেখা যায় শুচিতা তার বাবা-মা, দাদা-দাদিসহ একসাথে বসবাস করে। এভাবে বাবা-মা, দাদা-দাদিসহ একত্রে বসবাস করা হলো যৌথ পরিবারের বৈশিষ্ট্য। তাই বলা যায় শুচিতার পরিবারটি যৌথ পরিবার।"
        },
        {
          "label": "ঘ",
          "question": "শুচিতাকে কি সামাজিক মূল্যবোধসম্পন্ন মানুষ বলা যায়? তোমার মতামতের সপক্ষে যুক্তি দাও।",
          "explanation": "হ্যাঁ, শুচিতাকে সামাজিক মূল্যবোধসম্পন্ন মানুষ বলা যায়। যে কোনো সমাজের রীতিনীতি, মনোভাব এবং সমাজের অন্যান্য অনুমোদিত আচার আচরণের সমন্বয়ে সামাজিক মূল্যবোধের সৃষ্টি হয়। বস্তুত যেসব ধ্যান-ধারণা, বিশ্বাস, লক্ষ্য ও উদ্দেশ্য, সংকল্প, মানুষের আচার-আচরণ সমাজের মানুষের কার্যাবলিকে পরোক্ষভাবে নিয়ন্ত্রণ করে সেগুলোর সমষ্টিই সামাজিক মূল্যবোধ। যেমন- বড়দের প্রতি শ্রদ্ধা দেখানো, অতিথির প্রতি সম্মান প্রদর্শন, ছোটদের প্রতি স্নেহ, মায়া-মমতা প্রভৃতি সামাজিক মূল্যবোধের উদাহরণ। যদি কোনো ব্যক্তির মধ্যে এ মূল্যবোধগুলো থাকে তবে তাকে সামাজিক মূল্যবোধসম্পন্ন মানুষ বলা যায়। উদ্দীপকের শুচিতাকে তার বাবা-মা সবসময় সত্য কথা বলা, ন্যায়-নীতি, বড়দের প্রতি শ্রদ্ধা, ছোটদের প্রতি স্নেহ করা ইত্যাদি শিক্ষা দিয়েছিলেন। সে ছোটবেলা থেকেই এ বিষয়গুলো যথাযথভাবে পালন করে আসছে। অর্থাৎ শুচিতা সর্বদা সত্য কথা বলে, বড়দের শ্রদ্ধা ও ছোটদের স্নেহ করে যা মূলত সামাজিক মূল্যবোধের অন্তর্ভুক্ত। এজন্য বলতে পারি শুচিতা একজন সামাজিক মূল্যবোধসম্পন্ন মানুষ। উপরের আলোচনা থেকে বলা যায়, শুচিতার আচরণে সামাজিক মূল্যবোধের বহিঃপ্রকাশ ঘটেছে বলে তাকে সামাজিক মূল্যবোধসম্পন্ন মানুষ হিসেবে অভিহিত করা যায়।"
        }
      ]
    },
    {
      "number": "5",
      "uddipok": "দৃশ্যকল্প-১: ২০১৯-২০২০ অর্থবছরে 'ক' দেশের অভ্যন্তরে উৎপাদিত দ্রব্য ও সেবার আর্থিক মূল্য ২৮,০০০ কোটি টাকা। এর মধ্যে ঐ দেশে বসবাসকারী বিদেশিদের দ্বারা উৎপাদিত দ্রব্য ও সেবার মূল্য ৪,০০০ কোটি টাকা। ঐ একই সময়ে ঐ দেশের প্রবাসী নাগরিকদের দ্বারা উৎপাদনের পরিমাণ ৭,৫০০ কোটি টাকা। দৃশ্যকল্প-২: 'খ' দেশের ২০২০-২১ অর্থবছরে জাতীয় আয় ছিল ১,০০,০০০ কোটি মার্কিন ডলার এবং ২০২১-২২ অর্থবছরে তা অর্জিত হয় ১,১০,০০০ কোটি মার্কিন ডলার। এ সময় জনসংখ্যা বৃদ্ধির হার ছিল ৩% এবং পণ্যসামগ্রীর মূল্য বৃদ্ধির হার ছিল ৫%।",
      "tag": "DB 24",
      "sub_questions": [
        {
          "label": "ক",
          "question": "প্রবৃদ্ধির হার কাকে বলে?",
          "explanation": "কোনো দেশের জাতীয় আয়ের বার্ষিক বৃদ্ধির হারকে প্রবৃদ্ধির হার বলে।"
        },
        {
          "label": "খ",
          "question": "অর্থনৈতিক উন্নয়ন নির্ধারণ করা যায় কীভাবে?",
          "explanation": "প্রবৃদ্ধির হারের সাথে জনসংখ্যা ও দ্রব্যমূল্যস্তর বিবেচনায় নিয়ে অর্থনৈতিক উন্নয়ন নির্ধারণ করা যায়। কোনো দেশের প্রবৃদ্ধির হার যদি ২% হয় এবং সে দেশের জনসংখ্যাও যদি ২% হারে বৃদ্ধি পায় তাহলে অর্থনৈতিক উন্নয়ন ঘটেনা। কারণ প্রবৃদ্ধির হার ও জনসংখ্যার বৃদ্ধির হার একই হলে মাথাপিছু আয় একই থাকবে। যদি প্রবৃদ্ধির হার জনসংখ্যা বৃদ্ধির হারের চেয়ে বেশি হয় তাহলেই মাথাপিছু আয় বাড়বে এবং অর্থনৈতিক উন্নয়ন ঘটবে। তবে এর সাথে দ্রব্যমূল্যস্তর পরিবর্তনের বিষয়ও বিবেচনায় নিতে হবে। দ্রব্যমূল্য বৃদ্ধির হারের চেয়ে মাথাপিছু আয় বৃদ্ধির হার বেশি হলে তবেই অর্থনৈতিক উন্নয়ন হবে।"
        },
        {
          "label": "গ",
          "question": "'ক' দেশের মোট জাতীয় উৎপাদন নির্ণয় করো।",
          "explanation": "দেশের অভ্যন্তরে ও ভৌগোলিক সীমানার বাইরে বসবাসকারী নাগরিকদের উৎপাদিত চূড়ান্ত দ্রব্যসামগ্রী ও সেবাকর্মের মোট আর্থিক মূল্যই হলো মোট জাতীয় উৎপাদন। কোনো নির্দিষ্ট সময়ে সাধারণত একবছরে একটি দেশের অভ্যন্তরে এবং ভৌগোলিক সীমানার বাইরে বসবাসকারী সব নাগরিক কর্তৃক উৎপাদিত চূড়ান্ত পর্যায়ের দ্রব্যসামগ্রী ও সেবাকর্মের মোট আর্থিক মূল্যের সমষ্টি হলো মোট জাতীয় উৎপাদন। মোট জাতীয় উৎপাদন নির্ণয়ের ক্ষেত্রে বিদেশে অবস্থানরত দেশি জনগণের আয় যোগ এবং দেশে অবস্থানরত বিদেশিদের আয় বিয়োগ করা হয়। এক্ষেত্রে যদি 'X' দিয়ে আমরা বিদেশে অবস্থানরত দেশি জনগণের আয় এবং 'M' দিয়ে দেশে অবস্থানরত বিদেশিদের আয় বোঝাই তাহলে মোট জাতীয় উৎপাদন, GNP = মোট দেশজ উৎপাদন (GDP) + (X - M)। ∴ \\therefore ∴ 'ক' দেশের মোট জাতীয় উৎপাদন, GNP = GDP + (X - M) = {২৮,০০০ + (৭,৫০০ - ৪,০০০)} কোটি টাকা = ৩১,৫০০ কোটি টাকা ∴ \\therefore ∴ 'ক' দেশের মোট জাতীয় উৎপাদন = ৩১৫০০ কোটি টাকা।"
        },
        {
          "label": "ঘ",
          "question": "দৃশ্যকল্প-২ এর 'খ' দেশটিতে উন্নয়ন হচ্ছে কি? উত্তরের সপক্ষে যুক্তি দাও।",
          "explanation": "হ্যাঁ, দৃশ্যকল্প-২ এর 'খ' দেশটিতে উন্নয়ন হচ্ছে। কোনো দেশে অর্থনৈতিক উন্নয়ন ঘটছে কিনা তা প্রবৃদ্ধির হারের সাথে জনসংখ্যা বৃদ্ধির হার ও দ্রব্যমূল্যস্তর বৃদ্ধির হারের তুলনার মাধ্যমে বোঝা যায়। যদি কোনো দেশের জনসংখ্যা বৃদ্ধির হার ও দ্রব্যমূল্য বৃদ্ধির হারের চেয়ে প্রবৃদ্ধির হার বেশি হয় তবে সেই দেশটিতে উন্নয়ন ঘটছে বলা যায়। এখন দৃশ্যকল্প-২ এ 'খ' দেশের ২০১০-২১ অর্থবছরে জাতীয় আয় ছিল ১,০০,০০০ কোটি মার্কিন ডলার এবং ২০২১-২২ অর্থবছরে তা অর্জিত হয়-১,১০,০০০ কোটি মার্কিন ডলার। ১ বছরে 'খ' দেশের জাতীয় আয় বেড়েছে- = (১,১০,০০০ - ১,০০,০০০) কোটি মার্কিন ডলার = ১০,০০০ কোটি মার্কিন ডলার ∴ \\therefore ∴ এই সময়ে 'খ' দেশের প্রবৃদ্ধির হার = ১০ , ০০০০ × ১০০ ১ , ০০ , ০০০ % \\frac{১০,০০০০\\times১০০}{১,০০,০০০}\\% ১ , ০০ , ০০০ ১০ , ০০০০ × ১০০ ​ % = ১০% উদ্দীপকে দেখতে পাই একই সময়ে 'খ' দেশের জনসংখ্যা বৃদ্ধির হার ছিল ৩% এবং পণ্যসামগ্রীর মূল্য বৃদ্ধির হার ছিল ৫%। এক্ষেত্রে আমরা দেখতে পাচ্ছি 'খ' দেশটির প্রবৃদ্ধির হার একই সময়ে দেশটির জনসংখ্যা বৃদ্ধির হার ও দ্রব্যমূল্যস্তর বৃদ্ধির হারের চেয়ে বেশি ছিল। ফলে দেশটির জনগণের মাথাপিছু আয় বেড়েছে। তাই বলতে পারি দৃশ্যকল্প-২ এর দেশটিতে উন্নয়ন ঘটছে।"
        }
      ]
    },
    {
      "number": "6",
      "uddipok": "ঘটনা-১: দিনমজুর মফিজ মিয়া পরিবার নিয়ে বস্তিতে থাকেন। তার ১৪ বছর বয়সী ছেলে বাবা-মায়ের কোনো কথা শোনে না। সে প্রায়ই আশে-পাশের সমবয়সীদের সাথে মারামারিতে লিপ্ত থাকে । ঘটনা-২: মি. ‘প’ অসুস্থ হলে তাকে রক্ত দিতে হয়। কিন্তু রক্ত দেয়ার ৭-৮ মাস পর থেকে তিনি আরও অসুস্থ হয়ে পড়েন। তার দ্রুত ওজন কমতে থাকে। সবসময় জ্বর ও পেটের সমস্যা লেগে থাকে । তিনি অবসাদ অনুভব করেন । ডাক্তার তাকে রক্ত পরীক্ষা করতে বলেন।",
      "tag": "DB 24,SB 24",
      "sub_questions": [
        {
          "label": "ক",
          "question": "মাতৃকল্যাণ কাকে বলে?",
          "explanation": "মায়ের স্বাস্থ্য, সুরক্ষা এবং ভালো থাকার জন্য সমাজ এবং সামাজিক সংগঠন কর্তৃক সংঘবদ্ধ প্রচেষ্টাসমূহই মাতৃকল্যাণ ।"
        },
        {
          "label": "খ",
          "question": "জঙ্গিবাদকে কেন ভয়াবহ সামাজিক সমস্যা বলা হয়? ব্যাখ্যা করো ।",
          "explanation": "নিম্নের অনুরুপঃ রাষ্ট্র ও সামাজিক জীবনে জঙ্গিবাদ মারাত্মক নেতিবাচক প্রভাব ফেলে বলে জঙ্গিবাদকে ভয়াবহ সামাজিক সমস্যা বলা হয় । রাষ্ট্রীয় ও সামাজিক জীবনে জঙ্গি কর্মতৎপরতার প্রভাব ভয়াবহ ও মারাত্মক। জঙ্গি কর্মতৎপরতার কারণে একটি দেশের উন্নয়ন কর্মকাণ্ড ব্যাহত হয়। পাশাপাশি জঙ্গি কার্যক্রম আর্থ-সামাজিক রাজনৈতিক এবং সাংস্কৃতিক জীবনের বিভিন্ন ক্ষেত্রে নানা প্রতিকূলতা সৃষ্টি করতে পারে। মানুষের জীবনযাত্রা অচল হয়ে যেতে পারে। অনেক ক্ষেত্রে জঙ্গিদের সংরক্ষিত বোমা বিস্ফোরণে একই সাথে বসবাসকারী মানুষজন, আবাসস্থল ও সম্পদের ব্যাপক ক্ষতি হয়। এজন্য জঙ্গিবাদকে ভয়াবহ সামাজিক সমস্যা হিসেবে আখ্যায়িত করা হয় ।"
        },
        {
          "label": "গ",
          "question": "ঘটনা-১ এ কোন সামাজিক সমস্যার চিত্র ফুটে উঠেছে? ব্যাখ্যা করো ।",
          "explanation": "নিম্নের অনুরুপঃ ঘটনা-২ কিশোর অপরাধ নামক সামাজিক সমস্যার চিত্র ফুটে উঠেছে। অপ্রাপ্তবয়স্ক ছেলেমেয়ে বা শিশু-কিশোরদের দ্বারা সংঘটিত অপরাধকেই কিশোর অপরাধ বলা হয়। সাধারণত ৭ থেকে ১৬ বছর বয়সি কিশোর- কিশোরীদের দ্বারা সংঘটিত অপরাধই কিশোর অপরাধ। যেসব কাজ কিশোর অপরাধের পর্যায়ে পড়ে সেগুলো হচ্ছে— চুরি, খুন, জুয়া খেলা, স্কুল পালানো, বাড়ি থেকে পালানো, পরীক্ষায় নকল করা, বিদ্যালয় ও পথে ঘাটে উচ্ছৃঙ্খল আচরণ, পকেট মারা, মারপিট করা, বোমাবাজি, গাড়ি ভাংচুর, মেয়েদের উত্ত্যক্ত করা, বিনা টিকিটে ভ্রমণ, অশোভন ছবি দেখা ইত্যাদি। আমাদের দেশের কিশোর অপরাধীরা সাধারণত এসব অপরাধের সঙ্গে জড়িত থাকে । উদ্দীপকের ঘটনা-২ এ বলা হয়েছে, দিনমজুর রফিকের ১৩ বছর বয়সী ছেলে বাবা-মায়ের কোনো কথা শোনে না। সে প্রায়ই আশেপাশের সমবয়সীদের সাথে মারামারিতে লিপ্ত থাকে। রফিকের ছেলেটি অপ্রাপ্তবয়স্ক হওয়ায় সমবয়সীদের সাথে তার মারামারিতে লিপ্ত হওয়ার বিষয়টি কিশোর অপরাধের মধ্যে পড়ে। তাই বলা যায়, ঘটনা-২ এ কিশোর অপরাধের প্রতিফলন ঘটেছে।"
        },
        {
          "label": "ঘ",
          "question": "“ঘটনা-২ এ উল্লিখিত সমস্যাটি আমাদের জাতীয় জীবনের জন্য অত্যন্ত ঝুঁকিপূর্ণ।”— তুমি কি একমত? মতামতের সপক্ষে যুক্তি দাও ।",
          "explanation": "নিম্নের অনুরুপঃ হ্যাঁ আমি মনে করি ঘটনা-১ এ উল্লিখিত সমস্যা এইডস আমাদের জাতীয় জীবনের জন্য অত্যন্ত ঝুঁকিপূর্ণ। এইডস হলো একটি প্রাণঘাতী সংক্রামক রোগ। এ রোগে আক্রান্ত হলে রোগীর ওজন দ্রুত কমতে থাকে। সার্বক্ষণিক জ্বর ও ডায়রিয়া লেগে থাকে । রোগী ধীরে ধীরে শারীরিকভাবে দুর্বল হয়ে পড়ে। সাধারণত শরীরে এইচআইভি ভাইরাস প্রবেশের ৬-৭ মাস পর এসব লক্ষণ দেখা দেয় ৷ উদ্দীপকের ঘটনা-১ এ মি. ‘ক' রক্ত গ্রহণের ৭-৮ মাস পর অসুস্থ হয়ে পড়েন। তার ওজন দ্রুত কমতে শুরু করে এবং সবসময় জ্বর ও পেটের সমস্যা লেগে থাকে যা এইডসের লক্ষণ। এতে বোঝা যায়, মি. ক’ এইডসে আক্রান্ত হয়েছেন যা বর্তমান বিশ্বের একটি মারাত্মক সামাজিক সমস্যা। এই সমস্যা আমাদের জাতীয় জীবনের জন্যও হুমকিস্বরূপ। এইডস এর কারণে আমাদের দেশে নিরাপদ রক্তের প্রাপ্যতা ঝুঁকির সম্মুখীন। এইডসে আক্রান্ত ব্যক্তির ধীরে ধীরে কাজ করার ক্ষমতা হারিয়ে ফেলে এবং অকালে মৃত্যুবরণ করে। আমাদের দেশে এইডস ছড়িয়ে পড়লে কর্মক্ষম মানুষের সংখ্যা হ্রাস পাবে। মৃত্যুর হার বৃদ্ধি পাবে ও গড় আয়ু কমে যাবে । উৎপাদনশীলতা হ্রাস পাবে। ফলে অর্থনৈতিক উন্নয়ন বাধাগ্রস্ত হবে। এছাড়াও এইডস এর কারণে প্রজনন হার হ্রাস পাবে। স্বাস্থ্য ব্যবস্থার ওপর মারাত্মক চাপ সৃষ্টি হবে। এতে ব্যক্তি, পরিবার, সমাজ ও রাষ্ট্র ব্যাপকভাবে ক্ষতিগ্রস্ত হবে। উপরের আলোচনা থেকে তাই বলা যায়, ঘটনা-১ এ নির্দেশিত সামাজিক সমস্যা এইডস আমাদের জাতীয় জীবনের জন্য মারাত্মক হুমকি ।"
        }
      ]
    },
    {
      "number": "7",
      "uddipok": "",
      "tag": "DB 24",
      "sub_questions": [
        {
          "label": "ক",
          "question": "যুক্তফ্রন্টের শিক্ষা সংক্রান্ত দফাটি লেখ।",
          "explanation": "যুক্তফ্রন্টের শিক্ষা সংক্রান্ত দফাটি হলো- শিক্ষা ব্যবস্থায় আমূল সংস্কার করে কেবল মাতৃভাষায় শিক্ষাদানের ব্যবস্থা করা হবে।"
        },
        {
          "label": "খ",
          "question": "৬-দফায় উল্লিখিত রাজস্ব সংক্রান্ত প্রস্তাবটি ব্যাখ্যা করো।",
          "explanation": "৬ দফা উল্লিখিত চতুর্থ দফাটি ছিল রাজস্ব সংক্রান্ত প্রস্তাব। বঙ্গবন্ধু শেখ মুজিবুর রহমান তার ৬ দফা দাবির মধ্যে চতুর্থ দফায় রাজস্ব সংক্রান্ত প্রস্তাব তুলে ধরেন। এ দফায় বলা হয়, সকল প্রকার কর ধার্য করার ক্ষমতা থাকবে আঞ্চলিক সরকারের হাতে। আঞ্চলিক সরকারের আদায়কৃত রাজস্বের একটি নির্দিষ্ট অংশ কেন্দ্রীয় সরকারকে দেওয়ার ব্যবস্থা থাকবে।"
        },
        {
          "label": "গ",
          "question": "ঘটনা-'Y' দ্বারা কোন ঐতিহাসিক বিষয়কে নির্দেশ করা হয়েছে? ব‍্যাখ্যা করো।",
          "explanation": "ঘটনা Y দ্বারা পাকিস্তানে সামরিক শাসন শুরু হওয়ার বিষয়টিকে নির্দেশ করা হয়েছে। ১৯৫৪ সালে যুক্তফ্রন্ট সরকারকে বরখাস্ত করার পর পশ্চিম পাকিস্তান ভিত্তিক সামরিক-বেসামরিক শাসকগোষ্ঠীর অশুভ তৎপরতার ফলে সংসদ ও সরকার অকার্যকর হয়ে পড়ে। এরই মধ্যে পূর্ব বাংলার প্রাদেশিক পরিষদে মারামারির ঘটনায় ডেপুটি স্পিকার শাহেদ আলী গুরুতর আহত হয়ে হাসপাতালে মারা যান। এর সুযোগ নিয়ে ১৯৫৮ সালের ৭ই অক্টোবর প্রেসিডেন্ট ইস্কান্দার মীর্জা সামরিক আইন জারি করেন। এ সময় তিনি ১৯৫৬ সালের সংবিধান বাতিল, কেন্দ্রীয় ও প্রাদেশিক পরিষদ ভেঙে দেওয়া, রাজনৈতিক দলের কার্যক্রম নিষিদ্ধ ঘোষণা, বঙ্গবন্ধু শেখ মুজিবুর রহমানসহ কয়েকজন রাজনৈতিক নেতাকে জেলে প্রেরণ ও সকল মৌলিক অধিকার হরণ প্রভৃতি পদক্ষেপ গ্রহণ করেন। এরপরই ১৯৫৮ সালের ২৭শে অক্টোবর জেনারেল আইয়ুব খান ইস্কান্দার মীর্জাকে উৎখাত ও দেশ ত্যাগে বাধ্য করেন এবং নিজে প্রেসিডেন্ট পদে অধিষ্ঠিত হন। এভাবে পাকিস্তানে সামরিক শাসন শুরু হয়। উদ্দীপকে ছকে Y ঘটনার সাথে সংশ্লিষ্ট ব্যক্তি হিসেবে ইস্কান্দার মীর্জা ও আইয়ুব খানের নাম উল্লেখ করা হয়েছে। আর এই দুইজন ব্যক্তি ওপরে বর্ণিতভাবে পাকিস্তানের সামরিক শাসন চালুর সাথে জড়িত ছিলেন। তাই বলা যায়, Y ঘটনা পাকিস্তানে সামরিক শাসন চালুর বিষয়টিকে ইঙ্গিত করেছে।"
        },
        {
          "label": "ঘ",
          "question": "'স্বাধীনতা যুদ্ধের প্রেরণাদায়ক শক্তি হিসেবে 'X' এবং 'Z' ঘটনার ভূমিকা রয়েছে- উক্তিটির যথার্থতা নিরূপণ করো।",
          "explanation": "স্বাধীনতা যুদ্ধের প্রেরণাদায়ক শক্তি হিসেবে 'X' নির্দেশিত ভাষা আন্দোলন এবং 'Z' নির্দেশিত গণঅভ্যুত্থানের ভূমিকা রয়েছে- উক্তিটি যথাযথ। ১৯৪৭ সালে বাংলাকে রাষ্ট্রভাষা করার দাবিকে সৃষ্ট আন্দোলনের ধারাবাহিকতায় ১৯৫২ সালের ৩০শে জানুয়ারি ছাত্রসমাজ ধর্মঘট পালন করে। এ সময় আবদুল মতিনকে আহ্বায়ক করে রাষ্ট্রভাষা সংগ্রাম পরিষদ গঠিত হয়। পরবর্তীতে ৩১শে জানুয়ারি কাজী গোলাম মাহবুবকে আহ্বায়ক করে নতুনভাবে সর্বদলীয় রাষ্ট্রভাষা সংগ্রাম পরিষদ গঠন করা হয়। এ পরিষদের নেতৃত্বেই ১৯৫২ সালের ২১শে ফেব্রুয়ারি ভাষা আন্দোলন চূড়ান্ত রূপলাভ করে। উদ্দীপকে 'X' ঘটনার সংশ্লিষ্ট ব্যক্তি হিসেবে আবদুল মতিন ও কাজী গোলাম মাহবুবকে উল্লেখ করার মাধ্যমে ভাষা আন্দোলনকেই নির্দেশ করা হয়েছে। পরবর্তীকালে ১৯৬৯ সালে গণঅভ্যুত্থান সৃষ্টি হলে পুলিশের গুলিতে রাজশাহী বিশ্ববিদ্যালয়ের শিক্ষক ড. শামসুজ্জোহা ও ঢাকা বিশ্ববিদ্যালয়ের ছাত্র আসাদুজ্জামান আসাদসহ আরও অনেকে শহিদ হন। 'Y' ঘটনা দ্বারা ১৯৬৯ সালের গণঅভ্যুত্থানকেই নির্দেশ করা হয়েছে। উদ্দীপকের 'X' নির্দেশিত ভাষা আন্দোলন ছিল বাঙালির জাতীয় মুক্তির প্রথম আন্দোলন। এ আন্দোলনের মাধ্যমে নিজেদের ইতিহাস, ঐতিহ্য, ভাষা ও সংস্কৃতিকে নিয়ে পূর্ব বাংলার জনগণ মাথা উঁচু করে দাঁড়ানোর সাহস ও আত্মপ্রত্যয় খুঁজে পায়। এ আন্দোলন বাঙালি জাতীয়তাবাদের উন্মেষ ঘটায়, যা পরবর্তীকালে সকল রাজনৈতিক আন্দোলনের প্রেরণা যুগিয়েছিল। এ আন্দোলন মানুষকে তাদেরকে অধিকার সচেতন করে তোলে এবং বাঙালির মধ্যে স্বাধীনতার চেতনা জাগ্রত করে যা বাংলাদেশের স্বাধীনতা লাভে গুরুত্বপূর্ণ ভূমিকা পালন করেছে। আবার 'Z' নির্দেশিত ১৯৬৯ সালের গণঅভ্যুত্থানের ফলে সামরিক শাসক আইয়ুব খান ঐতিহাসিক আগরতলা মামলা প্রত্যাহার ও পদত্যাগ করতে বাধ্য হন। এর ফলে পূর্ব বাংলার জনগণের মধ্যে জাতীয় ঐক্য সুদৃঢ় হয়। তাদের মধ্যে জাতীয়তাবাদী রাজনৈতিক চিন্তা-ভাবনার বিকাশ ঘটে। বাঙালি জাতীয়তাবাদের প্রয়োজনীয়তা তাদের কাছে স্পষ্ট হয়ে উঠে। এ পর্যায়ে তারা চূড়ান্ত লক্ষ্য স্বাধীনতা অর্জনের বিষয়টি উপলব্ধি করতে থাকে, যা মুক্তিযুদ্ধে জয়লাভের প্রেরণা যোগায়। উপরের আলোচনা থেকে বলা যায়, উদ্দীপকে 'X' ও 'Z' নির্দেশিত ভাষা আন্দোলন ও গণঅভ্যুত্থান স্বাধীনতা যুদ্ধে প্রেরণা যুগিয়ে যুদ্ধে জয়লাভে গুরুত্বপূর্ণ ভূমিকা পালন করেছে।"
        }
      ]
    },
    {
      "number": "8",
      "uddipok": "দৃশ্যকল্প-১: সিটি মেয়র জনাব মহিম তার এলাকার উন্নয়নে সর্বদা সচেষ্ট। তিনি তার এলাকায় স্কুল, মসজিদ, মাদ্রাসা প্রতিষ্ঠা করেন। এছাড়া তিনি ছেলে-মেয়েদের খেলাধুলার জন্য একটি খেলার মাঠও তৈরি করেন। দৃশ্যকল্প-২: মাহবুব সাহেব একজন সচেতন নাগরিক। তিনি যথাসময়ে কর প্রদান করেন এবং রাষ্ট্রের প্রচলিত আইন যথাযথভাবে মেনে চলেন। একই সাথে তিনি রাষ্ট্র প্রদত্ত বিভিন্ন সুযোগ সুবিধাগুলোও ভোগ করেন।",
      "tag": "DB 24",
      "sub_questions": [
        {
          "label": "ক",
          "question": "সামাজিক প্রথা কাকে বলে?",
          "explanation": "সমাজে প্রচলিত রীতিনীতি, আচার-আচরণ ও অভ্যাসই হচ্ছে সামাজিক প্রথা।"
        },
        {
          "label": "খ",
          "question": "দুর্নীতি নির্মূলে তথ্য অধিকার আইন গুরুত্বপূর্ণ কেন? ব্যাখ্যা করো।",
          "explanation": "দুর্নীতি নির্মূলে তথ্য অধিকার আইন অত্যন্ত গুরুত্বপূর্ণ। তথ্য অধিকার আইন জনগণের তথ্য প্রাপ্তির অধিকারকে সুনিশ্চিত করেছে। এ আইনের ফলে কর্তৃপক্ষ জনগণকে তথ্য প্রদানে বাধ্য থাকবে। এতে প্রতিটি সংস্থার কার্যক্রমে স্বচ্ছতা ও জবাবদিহিতা বৃদ্ধি পাবে। ফলে কেউ দুর্নীতি করার সাহস পাবে না। এতে সুশাসন প্রতিষ্ঠিত হবে এবং দুর্নীতি নির্মূল হবে। এজন্য তথ্য অধিকার আইন দুর্নীতি নির্মূলে অত্যন্ত গুরুত্বপূর্ণ।"
        },
        {
          "label": "গ",
          "question": "দৃশ্যকল্প-১ এ উল্লিখিত কাজগুলো রাষ্ট্রের কোন ধরনের কাজের অন্তর্ভুক্ত? ব্যাখ্যা করো।",
          "explanation": "দৃশ্যকল্প-১ এ উল্লিখিত কাজগুলো রাষ্ট্রের কল্যাণমূলক বা ঐচ্ছিক কাজের অন্তর্ভুক্ত। জনকল্যাণ ও উন্নয়নে রাষ্ট্র যেসব কাজ করে থাকে সেগুলোকে রাষ্ট্রের কল্যাণমূলক বা ঐচ্ছিক কাজ বলা হয়। রাষ্ট্রের ঐচ্ছিক কাজগুলোর মধ্যে অন্যতম হলো জনগণকে শিক্ষিত করা। জনগণকে শিক্ষিত করে গড়ে তুলতে রাষ্ট্রের বিভিন্ন প্রতিষ্ঠান যেমন- স্কুল-কলেজ, মাদ্রাসা, বিশ্ববিদ্যালয় ইত্যাদি প্রতিষ্ঠা, বাধ্যতামূলক প্রাথমিক শিক্ষা চালু, নারী শিক্ষার ওপর গুরুত্ব প্রদানসহ বিভিন্ন কার্যক্রম পরিচালনা করে থাকে। এছাড়া জনগণের স্বাস্থ্যরক্ষা, নিত্য প্রয়োজনীয় দ্রব্য সামগ্রীর সরবরাহ সচল রাখা, শিল্প-বাণিজ্যের প্রসার ঘটানো, অবকাঠামোগত উন্নয়ন, চিত্তবিনোদনের সুযোগ সৃষ্টি, সামাজিক নিরাপত্তা নিশ্চিত করা প্রভৃতি রাষ্ট্রের অন্যতম কল্যাণমূলক কাজ। দৃশ্যকল্প-১ এর সিটি মেয়র জনাব মহিম তার এলাকার উন্নয়নে স্কুল, মসজিদ, মাদ্রাসা প্রতিষ্ঠা করেন। এছাড়া তিনি ছেলে-মেয়েদের খেলাধুলার জন্য একটি খেলার মাঠও তৈরি করেন। জনাব মহিমের কাজগুলো রাষ্ট্রের কল্যাণমূলক কাজের অর্ন্তভুক্ত।"
        },
        {
          "label": "ঘ",
          "question": "“দৃশ্যকল্প-২ এ উল্লিখিত নাগরিকতার সাথে সম্পর্কিত বিষয় দুটি একে অপরের ওপর নির্ভরশীল।\"-তুমি কি একমত? মতামতের সপক্ষে যুক্তি দাও।",
          "explanation": "হ্যাঁ, দৃশ্যকল্প-২ এ উল্লিখিত নাগরিকতার সাথে সম্পর্কিত বিষয় দুটি একে অপরের ওপর নির্ভরশীল-উক্তিটির সাথে আমি একমত। নাগরিকতার সাথে সম্পর্কিত দুটি গুরুত্বপূর্ণ বিষয় হলো অধিকার ও কর্তব্য। কোনো রাষ্ট্রে বসবাসকারী নাগরিকগণ রাষ্ট্রের প্রতি কিছু দায়িত্ব ও কর্তব্য পালন করে থাকে। যেমন- রাষ্ট্রের প্রতি আনুগত্য প্রকাশ করা, রাষ্ট্রের প্রচলিত আইন মেনে চলা, ভোট প্রদান, নিয়মিত কর ও খাজনা প্রদান ইত্যাদি নাগরিকের অন্যতম কর্তব্য। আবার রাষ্ট্রও তার নাগরিকদের কিছু সুযোগ-সুবিধা দেয়। এগুলোকে বলা হয় নাগরিকদের অধিকার। দৃশ্যকল্প-২ এ মাহবুব সাহেব নিয়মিত কর দেন এবং রাষ্ট্রের প্রচলিত আইন যথাযথভাবে মেনে চলেন। এর মাধ্যমে রাষ্ট্রের প্রতি নাগরিকের কর্তব্যের বিষয়টি ফুটে উঠেছে। আবার মাহবুব সাহেব রাষ্ট্র প্রদত্ত বিভিন্ন সুযোগ-সুবিধাও ভোগ করেন। এর মাধ্যমে নাগরিকের অধিকারকে নির্দেশ করা হয়েছে। বস্তুত নাগরিকের অধিকার ও কর্তব্য একে অপরের পরিপূরক। রাষ্ট্র যেমন নাগরিকদের বিভিন্ন সুযোগ-সুবিধা দেয় তেমনি নাগরিকও রাষ্ট্রের প্রতি দায়িত্ব ও কর্তব্য পালন করে। নাগরিকগণ যদি রাষ্ট্রের প্রতি তাদের কর্তব্যসমূহ পালন না করে, অর্থাৎ রাষ্ট্রের প্রতি আনুগত্য প্রদর্শন না করে আইন অমান্য করে, কর প্রদান না করে তবে তারা রাষ্ট্র প্রদত্ত সুযোগ-সুবিধা লাভের অধিকারি হবে না। আবার রাষ্ট্র যদি নাগরিকদের প্রয়োজনীয় সুযোগ-সুবিধা না দেয় তবে নাগরিকগণও রাষ্ট্রের প্রতি দায়িত্ব-কর্তব্য পালনে আগ্রহী হবে না। এভাবে নাগরিকের অধিকার ও কর্তব্য পরস্পরের সাথে ওতপ্রোতভাবে জড়িত। উপরের আলোচনা থেকে আমরা বলতে পারি, নাগরিকতার সাথে সম্পর্কিত বিষয় তথা অধিকার ও কর্তব্য পরস্পর নির্ভরশীল।"
        }
      ]
    },
    {
      "number": "9",
      "uddipok": "",
      "tag": "DB 24",
      "sub_questions": [
        {
          "label": "ক",
          "question": "সৌরকলঙ্ক কাকে বলে?",
          "explanation": "সূর্যের মধ্যে মাঝে মাঝে যে কালো দাগ দেখা যায় তাকে সৌরকলঙ্ক বলে।"
        },
        {
          "label": "খ",
          "question": "আন্তর্জাতিক তারিখ রেখা কীভাবে সময়ের অসুবিধা দূর করে? ব্যাখ্যা করো।",
          "explanation": "সময় সংক্রান্ত বিভ্রাট দূর করার ক্ষেত্রে আন্তর্জাতিক তারিখ রেখার ভূমিকা অপরিসীম। ১৮০° দ্রাঘিমা রেখাকে অবলম্বন করে সম্পূর্ণভাবে জলভাগের উপর দিয়ে উত্তর-দক্ষিণে প্রসারিত একটি রেখা কল্পনা করা হয়। একে আন্তর্জাতিক তারিখ রেখা বলে। কোনো নির্দিষ্ট স্থান থেকে পূর্ব বা পশ্চিমে দীর্ঘপথ ভ্রমণ করার সময় স্থানীয় সময়ের পার্থক্যের সঙ্গে সঙ্গে তারিখ বা বার নিয়ে গরমিল দেখা দেয়। কোনো স্থান থেকে পূর্ব বা পশ্চিমে ১৮০° দ্রাঘিমা অতিক্রম করলে এই সমস্যা দেখা দেয়। এ সমস্যা সমাধানের জন্য পূর্ব দিকে ভ্রমণকারী কেউ ১৮০° পূর্ব দ্রাঘিমা বা আন্তর্জাতিক তারিখ রেখা অতিক্রম করলে স্থানীয় সময়ের সাথে একদিন বিয়োগ করতে হয়। আবার পশ্চিম দিকে ভ্রমণকারী কেউ ১৮০° পশ্চিম দ্রাঘিমা বা আন্তর্জাতিক তারিখ রেখা অতিক্রম করলে তাদের সময়ের সাথে একদিন যোগ করতে হয়। এতে তারিখ ও সময়ের বিভ্রাট দূর হয়।"
        },
        {
          "label": "গ",
          "question": "'X' স্থানের সময় শনিবার সকাল ৮ টা হলে 'Y' স্থানের সময় নির্ণয় করো।",
          "explanation": "'X' স্থানের দ্রাঘিমা ৮০° পশ্চিম এবং 'Y' স্থানে দ্রাঘিমা ৮০° পূর্ব। ∴ \\therefore ∴ 'X' ও 'Y' স্থানের দ্রাঘিমার পার্থক্য = (৮০০ + ৮০০) = ১৬০° আমরা জানি ১° দ্রাঘিমার জন্য সময়ের পার্থক্য = ৪ মিনিট ∴ \\therefore ∴ ১৬০° দ্রাঘিমার জন্য সময়ের পার্থক্য = ৬৪০ মিনিট = ১০ ঘণ্টা ৪০ মিনিট চিত্রের দ্রাঘিমা রেখার মান অনুযায়ী 'Y' স্থানটি 'X' স্থানের চেয়ে পূর্ব দিকে অবস্থিত। তাই 'Y' স্থানে সময় 'X' স্থানের চেয়ে বেশি হবে। এজন্য 'X' স্থানের সময়ের সাথে ১০ ঘণ্টা ৪০ মিনিট যোগ হবে। ∴ \\therefore ∴ 'Y' স্থানে সময় হবে = সকাল ৮টা + ১০ঘণ্টা ৪০ মিনিট = সন্ধ্যা ৬টা ৪০ মিনিট সুতরাং 'Y' স্থানের সময় হবে শনিবার সন্ধ্যা ৬টা ৪০ মিনিট।"
        },
        {
          "label": "ঘ",
          "question": "একই সময়ে 'Y' ও 'Z' স্থানের মধ্যে তাপমাত্রায় কোনো তারতম্য হবে কি? তোমার উত্তরের সপক্ষে যুক্তি দাও।",
          "explanation": "উদ্দীপকে উল্লিখিত 'Y' ও 'Z' স্থান দুটি উত্তর ও দক্ষিণ গোলার্ধে অবস্থিত। বিপরীত গোলার্ধে অবস্থিত হওয়ায় পৃথিবীর বার্ষিক গতির জন্য একই সময় স্থান দুটিতে তাপমাত্রার তারতম্য হবে। সূর্যকে পরিক্রমণকালে পৃথিবীর চারটি অবস্থানে ঋতু পরিবর্তিত হয়। পৃথিবীর বার্ষিক গতির জন্য সূর্যরশ্মি কোথাও লম্বভাবে আবার কোথাও তির্যকভাবে পতিত হয়। লম্বভাবে পতিত সূর্যরশ্মি কম বায়ুস্তর ভেদ করে আসে বলে ভূপৃষ্ঠকে অধিক উত্তপ্ত করে। আর তির্যকভাবে পতিত রশ্মি অধিক বায়ুস্তর ভেদ করে আসে এবং অধিক স্থানব্যাপী ছড়িয়ে পড়ে বলে ভূপৃষ্ঠ কম উত্তপ্ত হয়। সূর্যরশ্মির ভিন্ন ভিন্ন স্থানে লম্ব ও তির্যকভাবে পতিত হওয়ার কারণে স্থানভেদে তাপমাত্রার পার্থক্য হয়। সূর্যকে পরিক্রমণকালে পৃথিবীর কক্ষপথে চারটি অবস্থান নির্দিষ্ট করা হয়েছে। যথা- ২১শে মার্চ, ২১শে জুন, ২৩শে সেপ্টেম্বর, ২২শে ডিসেম্বর। ২১শে মার্চের সময় সূর্য নিরক্ষরেখার ওপর লম্বভাবে কিরণ দেয় তাই তিন মাস উত্তর গোলার্ধে বসন্তকাল এবং দক্ষিণ গোলার্ধে শরৎকাল থাকে। আবার ২৩শে সেপ্টেম্বর উত্তর ও দক্ষিণ গোলার্ধে ঠিক বিপরীত ঋতু বিরাজ করে। ২৩শে জুনের সময় সূর্য কর্কটক্রান্তি রেখার ওপর লম্বভাবে কিরণ দেয়। এ সময় উত্তর গোলার্ধে গ্রীষ্মকাল এবং দক্ষিণ গোলার্ধে শীতকাল থাকে। এভাবে ২২শে ডিসেম্বর উত্তর ও দক্ষিণ গোলার্ধে আবার এর বিপরীত ঋতু বিরাজ করে। তাই 'Y' গোলার্ধে যখন গ্রীষ্মকাল, তখন 'Z' গোলার্ধে শীতকাল বিরাজ করবে। অর্থাৎ তাপমাত্রার তারতম্য হবে। উপরের আলোচনার শেষে বলা যায়, গোলার্ধের ভিন্নতার কারণে 'Y' ও 'Z' স্থান দুটির মধ্যে তাপমাত্রার তারতম্য হবে।"
        }
      ]
    },
    {
      "number": "10",
      "uddipok": "মানবাধিকার কর্মী বাংলাদেশের মিরোভা একটি আন্তর্জাতিক প্রতিষ্ঠানের বিশেষ একটি সনদ নিয়ে কাজ করেন। এ সনদটি লিঙ্গ বৈষম্য নিরসনে গুরুত্বপূর্ণ ভূমিকা পালন করে। সনদটি কার্যকরের ফলে সমাজে একটি বিশেষ শ্রেণির অবস্থান উন্নত হয়েছে। আবার তার ভাই একই প্রতিষ্ঠানের হয়ে আফ্রিকার একটি যুদ্ধবিধ্বস্ত দেশে শৃঙ্খলা ফিরিয়ে আনার কাজে নিয়োজিত আছেন।",
      "tag": "DB 24",
      "sub_questions": [
        {
          "label": "ক",
          "question": "মানবাধিকার কী?",
          "explanation": "মানুষের ভালোভাবে বেঁচে থাকার জন্য প্রয়োজনীয় সুযোগ-সুবিধার অধিকার হলো মানবাধিকার।"
        },
        {
          "label": "খ",
          "question": "বাংলাদেশের সামাজিক অবস্থার উন্নয়নে ইউএনডিপি কীভাবে ভূমিকা রাখছে? ব্যাখ্যা করো।",
          "explanation": "বাংলাদেশের সমাজতান্ত্রিক অবস্থার উন্নয়নে ইউএনডিপি গুরুত্বপূর্ণ ভূমিকা রাখছে। বাংলাদেশের সামাজিক অবস্থার উন্নয়ন ঘটাতে ইউএনডিপি দেশব্যাপী অসংখ্য কার্যক্রম চলিয়ে যাচ্ছে। সংস্থাটি ২০১৫ সালের মধ্যে বাংলাদেশের সহস্রাব্দ উন্নয়নের ৮টি লক্ষ্যমাত্রা (MDG) অর্জনে সহায়তা করেছে। এতে শিশু মৃত্যুহার হ্রাস, মাতৃস্বাস্থ্য উন্নয়ন, দারিদ্র্যের হার হ্রাসকরণ এবং নারীর ক্ষমতায়নের ক্ষেত্রে বাংলাদেশ উল্লেখযোগ্য সফলতা অর্জন করেছে। বর্তমানে টেকসই উন্নয়নের ১৭টি লক্ষ্যমাত্রা অর্জনের লক্ষ্যে ইউএনডিপি বাংলাদেশে কাজ করছে।"
        },
        {
          "label": "গ",
          "question": "মানবাধিকার কর্মী মিরোভার কাজটির সাথে তোমার পাঠ্যবইয়ের কোন বিষয়ের মিল রয়েছে? ব্যাখ্যা করো।",
          "explanation": "মিরোভার কাজটির সাথে আমার পাঠ্যবইয়ের সিডও সনদের মিল রয়েছে। নারীর প্রতি যে কোনো ধরনের বৈষম্য দূর করার লক্ষ্যে ১৯৭৯ সালের ডিসেম্বর মাসে জাতিসংঘের সাধারণ পরিষদে 'সিডও সনদ' গৃহীত হয়। এই সনদ ১৯৮১ সাল থেকে কার্যকর হয়। সিডওকে নারী অধিকারের পূর্ণাঙ্গ দলিল বলা যায়, কেননা এতে বিভিন্ন সময়ে নারীর প্রতি বৈষম্য নিরসনে গৃহীত বিভিন্ন বিষয়কে সমন্বিত করা হয়েছে। সিডও সনদে মোট ৩০টি ধারা আছে। এর মধ্যে প্রথম ১৬টি ধারায় নারীর প্রতি বিদ্যমান বৈষম্যগুলো উল্লেখ করা হয়েছে এবং অন্য ১৪টি ধারায় এ বৈষম্যগুলো বিলোপের উপায় ব্যাখ্যা করা হয়েছে। উদ্দীপকের মানবাধিকার কর্মী মিরোভা একটি আন্তর্জাতিক প্রতিষ্ঠানের একটি বিশেষ সনদ নিয়ে কাজ করেন। এ সনদটি লিঙ্গ বৈষম্য নিরসনে গুরত্বপূর্ণ ভূমিকা পালন করে। উদ্দীপকের এ সনদটি ওপরে বর্ণিত নারীর প্রতি সকল প্রকার বৈষম্য বিলোপ সনদ বা সিডও সনদের সাথে সাদৃশ্যপূর্ণ। সিডও সনদই নারী-পুরুষের সমতার নীতির ওপর ভিত্তি করে তৈরি করা হয়েছে। এ সনদটি কার্যকরের ফলে সমাজে নারীর অবস্থান উন্নত হয়েছে যা উদ্দীপকেও উল্লেখ করা হয়েছে। তাই বলতে পারি, মিরোভার কাজের সাথে সিডও সনদের মিল রয়েছে।"
        },
        {
          "label": "ঘ",
          "question": "'মিরোভার ভাইয়ের কাজের মাধ্যমে দেশের মর্যাদা ও গৌরব বৃদ্ধি পেয়েছে'- মতামত দাও।",
          "explanation": "মিরোভার ভাইয়ের কাজের মাধ্যমে দেশের মর্যাদা ও গৌরব বৃদ্ধি পেয়েছে- উক্তিটি যথার্থ। বিশ্বব্যাপী শান্তি প্রতিষ্ঠার লক্ষ্যে জাতিসংঘ প্রতিষ্ঠিত হয়েছে। এ লক্ষ্য অর্জনে বিশ্বের বিভিন্ন প্রান্তে অশান্তি বা সহিংসতার সৃষ্টি হলে জাতিসংঘ শৃঙ্খলা রক্ষার জন্য সেখানে শান্তিরক্ষী বাহিনী প্রেরণ করে। জাতিসংঘের সক্রিয় সদস্য হিসেবে বাংলাদেশ এসব মিশনে গুরুত্বপূর্ণ অবদান রাখছে। বাংলাদেশের বিভিন্ন বাহিনীর সদস্য জাতিসংঘের শান্তিরক্ষা মিশনে কাজ করছে। উদ্দীপকে বলা হয়েছে, মানবাধিকার কর্মী মিরোভার ভাই একটি আন্তর্জাতিক প্রতিষ্ঠানের হয়ে আফ্রিকার একটি যুদ্ধবিধ্বস্ত দেশে শৃঙ্খলা ফিরিয়ে আনার কাজে নিয়োজিত। এক্ষেত্রে বোঝা যাচ্ছে যে, মিরোভার ভাই জাতিসংঘের শান্তিরক্ষা মিশনে নিয়োজিত রয়েছেন। মিরোভার ভাইয়ের মতো বহু বাংলাদেশি সৈন্য জাতিসংঘের শান্তিরক্ষা মিশনগুলোতে কাজ করছে। ১৯৮৮ সাল থেকে এ পর্যন্ত প্রায় ১১,০০০ এর বেশি বাংলাদেশি সৈন্য বিশ্বের ১১টি দেশে জাতিসংঘের অধীনে শান্তি প্রতিষ্ঠার লক্ষ্যে কাজ করে যাচ্ছে। শান্তি প্রতিষ্ঠার কাজে এ পর্যন্ত ১৩৪ জন বাংলাদেশি সৈন্য শহিদ হয়েছেন। বাংলাদেশি সৈন্যরা প্রমাণ করেছে শান্তির জন্য তারা জীবন দিতে প্রস্তুত। তাদের অক্লান্ত পরিশ্রম ও আত্মত্যাগের ফলে জাতিসংঘে তথা বিশ্বে বাংলাদেশ পেয়েছে ব্যাপক পরিচিত ও বিশেষ মর্যাদা। উপরের আলোচনা থেকে বলা যায়, মিরোভার ভাইয়ের মতো বাংলাদেশি শান্তিরক্ষী বাহিনীর কাজের মাধ্যমে বিশ্বে এদেশের মর্যাদা ও গৌরব বৃদ্ধি পেয়েছে।"
        }
      ]
    }
  ]
}