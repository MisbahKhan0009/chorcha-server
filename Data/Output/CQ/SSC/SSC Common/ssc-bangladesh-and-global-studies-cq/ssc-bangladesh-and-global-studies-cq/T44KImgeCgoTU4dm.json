{
  "title": "ময়মনসিংহ বোর্ড ২০২০",
  "subtitle": "বাংলাদেশ ও বিশ্ব পরিচয় (11)",
  "questions": [
    {
      "number": "1",
      "uddipok": "দুইজন মুক্তিযোদ্ধার বক্তব্য: ১ম মুক্তিযোদ্ধা: তারা আমাদের সহযাত্রী ছিলেন। মুক্তিযুদ্ধে বিশেষ ভূমিকার জন্য ২০১৬ সালে সরকার তাদেরকে 'মুক্তিযোদ্ধা' হিসেবে স্বীকৃতি দেয়। ২য় মুক্তিযোদ্ধা: আমাদের স্বাধীনতা অর্জনে বঙ্গবন্ধুসহ বিভিন্ন নেতৃবৃন্দের অবদান ছিল অবর্ণনীয়। চিরদিন আমরা তাদের শ্রদ্ধার সাথে স্মরণ করবো।",
      "tag": "MB 20",
      "sub_questions": [
        {
          "label": "ক",
          "question": "",
          "explanation": "'জাতীয় শিশুনীতি-২০১১'-এর একটি উল্লেখযোগ্য নীতি হলো- জবরদস্তিমূলক ভারী ও ঝুঁকিপূর্ণ কাজে শিশুদের ব্যবহার কঠোরভাবে নিষিদ্ধ।"
        },
        {
          "label": "খ",
          "question": "",
          "explanation": "হুসেইন মুহম্মদ এরশাদের সামরিক শাসনের অবসান ঘটাতে 'ঢাকা অবরোধ' কর্মসূচি দেওয়া হয়। হুসেইন মুহম্মদ এরশাদ বাংলাদেশের সামরিক শাসকদের অন্যতম। তার শাসনামলে কোনো সুষ্ঠু ও নিরপেক্ষ নির্বাচন অনুষ্ঠিত হয়নি। তাই ১৯৮৭০ সালে তার পদত্যাগের দাবিতে বিরোধী দলগুলো জোটবদ্ধ হয়ে ঐক্যবদ্ধ আন্দোলন শুরু এবং 'ঢাকা অবরোধ' কর্মসূচি ঘোষণা করে।"
        },
        {
          "label": "গ",
          "question": "",
          "explanation": "১ম মুক্তিযোদ্ধার বক্তব্যে মুক্তিযুদ্ধে নির্যাতিত নারীদের ভূমিকার কথা প্রকাশ পেয়েছে। ১৯৭১ সালের স্বাধীনতা সংগ্রাম ছিল সর্বস্তরের মানুষের অংশগ্রহণে অনুষ্ঠিত জনযুদ্ধ। এ সংগ্রামে রাজনৈতিক দল, ছাত্র-ছাত্রী, পেশাজীবী, সাংস্কৃতিক কর্মীসহ নারীদের অংশগ্রহণ ছিল স্বতঃস্ফূর্ত। মুক্তিযুদ্ধে নারীদের অবদান' চিরস্মরণীয়। ১ম মুক্তিযোদ্ধার বক্তব্যে তাদের কথাই ফুটে উঠেছে। মুক্তিযুদ্ধে নারীদের ভূমিকা ছিল গৌরবোজ্জ্বল। ১৯৭১ সালের মার্চের প্রথম থেকেই দেশের প্রতিটি অঞ্চলে যে সংগ্রাম পরিষদ গঠিত হয় তাতে নারীরা স্বতঃস্ফূর্ত অংশগ্রহণ করেন। মুক্তিযোদ্ধা শিবিরে পুরুষের পাশাপাশি নারীরা অস্ত্রচালনা ও গেরিলা যুদ্ধের প্রশিক্ষণ গ্রহণ করে সরাসরি মুক্তিযুদ্ধে অংশ নেন। যুদ্ধের ৯ মাসে কয়েক লক্ষ মা-বোন পাকিস্তানি বাহিনীর অত্যাচারের শিকার হন। তাদের স্বীকৃতি হিসেবে বঙ্গবন্ধু শেখ মুজিবুর রহমান সরকারিভাবে তাদের 'বীরাঙ্গনা' উপাধিতে ভূষিত করেন। আওয়ামী লীগ সরকার ২০১৬ সালে তাদের 'মুক্তিযোদ্ধা' হিসেবে স্বীকৃতি দেন। সুতরাং বলা যায়, ১ম মুক্তিযোদ্ধা তার বক্তব্যে মুক্তিযুদ্ধে নির্যাতিত নারীদের ভূমিকার কথাই তুলে ধরেছেন।"
        },
        {
          "label": "ঘ",
          "question": "",
          "explanation": "২য় মুক্তিযোদ্ধার বক্তব্য অর্থাৎ “আমাদের স্বাধীনতা অর্জনে বঙ্গবন্ধুসহ বিভিন্ন নেতৃবৃন্দের অবদান ছিল অবর্ণনীয়” বক্তব্যটি পুরোপুরি যৌক্তিক বলে আমি মনে করি। বাংলাদেশের স্বাধীনতা অর্জনে রাজনৈতিক ব্যক্তিদের অবদান অপরিসীম। বিভিন্ন রাজনৈতিক দলের নেতৃবর্গ বাংলাদেশের স্বাধীনতা অর্জনে অনেক ত্যাগ স্বীকার করেছেন। নানা অত্যাচার-নিপীড়ন সহ্য করেছেন। তারা স্বাধীনতা সংগ্রামের শুরু থেকে শেষ পর্যন্ত জীবন বাজি রেখে রাজনৈতিক তৎপরতা চালিয়ে গেছেন। উদ্দীপকে ২য় মুক্তিযোদ্ধার বক্তব্যে এ বিষয়টিই ফুটে উঠেছে। বাংলাদেশের স্বাধীনতা সংগ্রামের নেতৃত্বে ছিলেন বঙ্গবন্ধু শেখ মুজিবুর রহমান। তার সারা জীবনের কর্মকান্ড, আন্দোলন-সংগ্রাম নির্দেশিত হয়েছে বাঙালি জাতির মুক্তির লক্ষ্যে। ১৯৫২-এর ভাষা আন্দোলন, ১৯৫৪-এর যুক্তফ্রন্ট নির্বাচন, ১৯৫৮-এর সামরিক শাসনবিরোধী আন্দোলন, ১৯৬৬-এর ছয় দফা কর্মসূচি পেশ ও ছয় দফাভিত্তিক আন্দোলন, ১৯৬৯ সালের গণঅভ্যুত্থান, ১৯৭০-এর নির্বাচনে আওয়ামী লীগের নজিরবিহীন বিজয় ও ১৯৭১ সালে স্বাধীনতা অর্জনে বঙ্গবন্ধু একচ্ছত্র ভূমিকা পালন করেন। তার বলিষ্ঠ ও আপসহীন নেতৃত্বে আমরা স্বাধীনতা পেয়েছি। বাংলাদেশের মুক্তিযুদ্ধের ইতিহাসের সঙ্গে অন্য যাদের নাম বিশেষভাবে যুক্ত তারা হলেন- তাজউদ্দীন আহমদ, সৈয়দ নজরুল ইসলাম, ক্যাপ্টেন এম. মনসুর আলী, এ. এইচ. এম. কামারুজ্জামান প্রমুখ। বঙ্গবন্ধুর অনুপস্থিতিতে তারা মুক্তিযুদ্ধকে সফলভাবে পরিচালনা করেন। স্বাধীনতা অর্জনে মওলানা আবদুল হামিদ খান ভাসানীর ভূমিকাও ছিল উল্লেখযোগ্য। উপরের আলোচনায় এটাই প্রতীয়মান হয়, উদ্দীপকের ২য় মুক্তিযোদ্ধা আমাদের স্বাধীনতা অর্জনে রাজনৈতিক নেতৃবৃন্দের যে অবদানের কথা বলেছেন তা যথার্থ।"
        }
      ]
    },
    {
      "number": "2",
      "uddipok": "তথ্য-১ তথ্য-২ ১. আয়তন ৪৬০,২৩০,০০০ বর্গ কি.মি. ২. কোনো উপগ্রহ নেই ১. আয়তন ১৪৪,৭৯৮,৫০০ বর্গ কি.মি. ২. ডিমোস ও ফেবোস নামক দু'টি উপগ্রহ আছে",
      "tag": "MB 20",
      "sub_questions": [
        {
          "label": "ক",
          "question": "",
          "explanation": "১.৬ কিলোমিটার থেকে ৮০৫ কিলোমিটার ব্যাস সম্পন্ন গ্রহাণুগুলোকে একত্রিতভাবে গ্রহাণুপুঞ্জ বলে।"
        },
        {
          "label": "খ",
          "question": "",
          "explanation": "পৃথিবীর আবর্তনের ফলে সৃষ্ট কেন্দ্রাতিগ শক্তি ও পৃথিবীর ওপর চন্দ্র-সূর্যের আকর্ষণে জোয়ার-ভাটা হয়। পৃথিবী ও চন্দ্রের আবর্তনের জন্য ভূপৃষ্ঠের তরল ও হালকা জলরাশির ওপর কেন্দ্রাতিগ শক্তির প্রভাব অধিক হয়। এর ফলে জলরাশি সর্বদা বাইরে নিক্ষিপ্ত হয় এবং তরল জলরাশি কঠিন ভূ-ভাগ হতে বিচ্ছিন্ন হতে থাকে। এভাবে কেন্দ্রশক্তির প্রভাবে জোয়ার-ভাটা হয়। আবার পৃথিবীর ওপর চন্দ্র ও সূর্যের আকর্ষণ রয়েছে যাকে মাধ্যাকর্ষণ শক্তি বলে। চন্দ্র-সূর্যের মাধ্যাকর্ষণ শক্তির প্রভাবেও পৃথিবীতে জোয়ার-ভাটা হয়।"
        },
        {
          "label": "গ",
          "question": "",
          "explanation": "তথ্য-১ এ উল্লিখিত তথ্যগুলো শুক্র গ্রহকে নির্দেশ করছে। শুক্র পৃথিবীর নিকটতম গ্রহ। সূর্য থেকে দূরত্বের দিক থেকে এ গ্রহের অবস্থান দ্বিতীয়। সূর্য থেকে শুক্রের দূরত্ব ১০.৮ কোটি কিলোমিটার এবং পৃথিবী থেকে এর দূরত্ব মাত্র ৪.৩ কোটি কিলোমিটার। শুক্রের কোনো উপগ্রহ নেই। এর আয়তন ৪৬০,২৩০,০০০ বর্গ কি.মি.। তথ্য-১ এ একটি গ্রহের বৈশিষ্ট্য সম্পর্কে বলা হয়েছে যে, এর কোনো উপগ্রহ নেই এবং এর আয়তন ৪৬০,২৩০,০০০ বর্গ কি. মি.। এ বৈশিষ্ট্যগুলো শুক্র গ্রহকেই নির্দেশ করে। শুক্র গ্রহকে সন্ধ্যায় পশ্চিম আকাশে সন্ধ্যা তারা রূপে এবং ভোরে পূর্বাকাশে শুকতারা রূপে দেখা যায়। সূর্যকে একবার প্রদক্ষিণ করতে এর সময় লাগে ২৫ দিন। পৃথিবীর মতো শুক্রের একটি বায়ুমণ্ডল রয়েছে কিন্তু এতে অক্সিজেন নেই। বরং কার্বন ডাই-অক্সাইড গ্যাসের পরিমাণ প্রায় শতকরা ৯৬ ভাগ। শুক্র নিজ অক্ষে খুবই ধীর গতিতে আবর্তন করে। ফলে শুক্রের আকাশে বছরে দুইবার সূর্য উদিত হয় এবং অস্ত যায়। গ্রহটিতে কার্বন ডাই-অক্সাইডের ঘন মেঘের কারণে এসিড বৃষ্টি হয়ে থাকে।"
        },
        {
          "label": "ঘ",
          "question": "",
          "explanation": "না, তথ্য-২ এ উল্লিখিত মঙ্গল গ্রহটিতে জীবজন্তু ও উদ্ভিদের জীবনধারণ সম্ভব নয়। মঙ্গল গ্রহের আয়তন ১৪৪,৭৯৮,৫০০ বর্গ কি. মি.। এ গ্রহের দুটি উপগ্রহ রয়েছে- ডিমোস ও ফোবোস। সূর্য থেকে দূরত্বের দিক থেকে পৃথিবীর পরেই মঙ্গল গ্রহের অবস্থান। সূর্য থেকে এর গড় দূরত্ব ২২.৮ কোটি কিলোমিটার এবং পৃথিবী থেকে ৭.৮ কোটি কিলোমিটার। উদ্দীপকের তথ্য- ২ এ একটি গ্রহের যে আয়তন এবং উপগ্রহের উল্লেখ রয়েছে তা মঙ্গল গ্রহের সাথেই সাদৃশ্যপূর্ণ। অক্সিজেনের স্বল্পতা, কার্বন ডাই-অক্সাইডের আধিক্যের পাশাপাশি পানির পরিমাণ কম হওয়ার কারণে মঙ্গল গ্রহে জীবন ধারণ অসম্ভব। এ গ্রহের বায়ুমণ্ডলে শতকরা ৩ ভাগ নাইট্রোজেন ও শতকরা ২ ভাগ আরগন গ্যাস আছে। সূর্য থেকে অধিক দূরত্বে অবস্থান করায় পৃথিবীর তুলনায় মঙ্গল অনেক ঠাণ্ডা, গড় উত্তাপ হিমাঙ্কের অনেক নিচে। মঙ্গল গ্রহের উপরিভাগে গিরিখাত ও আগ্নেয়গিরি রয়েছে। এ গ্রহের পাথরগুলোতে মরিচা পড়েছে। ফলে গ্রহটি লাল বর্ণ ধারণ করেছে। এ সকল কারণে জীবজন্তু ও উদ্ভিদের জন্য এ গ্রহ বসবাসের উপযোগী নয়। উপরের আলোচনায় সুস্পষ্ট হয়, জীবনধারণের প্রতিকূল পরিবেশ বিরাজ করায় মঙ্গল গ্রহে জীবজন্তু ও উদ্ভিদের জীবন ধারণ অসম্ভব।"
        }
      ]
    },
    {
      "number": "3",
      "uddipok": "",
      "tag": "MB 20",
      "sub_questions": [
        {
          "label": "ক",
          "question": "",
          "explanation": "নদী ও জলপ্রপাতের পানির বেগ ব্যবহার করে টার্বাইন যন্ত্রের সাহায্যে যে বিদ্যুৎ উৎপাদন করা হয় তাকে জলবিদ্যুৎ বলা হয়।"
        },
        {
          "label": "খ",
          "question": "",
          "explanation": "দেশের সব নদ-নদীকে বাঁচিয়ে রাখার জন্য 'নদী বাঁচাও' কর্মসূচি পালন করা হয়। বাংলাদেশের বেশিরভাগ নদ-নদী পলি জমে শুকিয়ে যাওয়ায় জনজীবন হুমকির মধ্যে পড়তে যাচ্ছে। সে কারণে নদীর নাব্য রক্ষার জন্য জরুরি উদ্যোগ নেওয়া প্রয়োজন। বাংলাদেশের নগর ও গ্রামের জনজীবন এবং অর্থনৈতিক ব্যবস্থা টিকিয়ে রাখতে হলে দেশের নদ-নদীকে বাঁচিয়ে রাখতে হবে। এ কারণে দেশে পরিবেশবাদীরা 'নদী বাঁচাও' কর্মসূচি পালন করছেন।"
        },
        {
          "label": "গ",
          "question": "",
          "explanation": "নিম্নের অনুরূপ। 'X' নদীটি হলো তিস্তা নদী। তিস্তা বাংলাদেশের অন্যতম নদী। তিস্তা নদী সিকিমের পার্বত্য অঞ্চলে উৎপত্তি হয়ে ভারতের জলপাইগুড়ি ও দার্জিলিং-এর মধ্য দিয়ে নীলফামারী জেলার ডিমলা উপজেলার পূর্ব ছাতনাই হয়ে বাংলাদেশে প্রবেশ করেছে। এ নদী ১৭৮৭ সালের প্রবল বন্যায় গতিপথ পরিবর্তন করে ব্রহ্মপুত্রের একটি পরিত্যক্ত গতিপথে প্রবাহিত হতে শুরু করে। গতিপথ পরিবর্তনের আগে নদীটি গঙ্গা নদীতে মিলিত হলেও বর্তমানে ব্রহ্মপুত্র নদে মিলিত হয়। তিস্তা নদীর বর্তমান দৈর্ঘ্য ১৭৭ কি. মি. ও প্রস্থ ৩০০ থেকে ৫৫০ মিটার। উদ্দীপকের 'X' নদীটি একটি উপনদী এবং এর উৎপত্তিস্থল সিকিমের পার্বত্য অঞ্চলে। এ তথ্য থেকে বোঝা যায়, এটি তিস্তা নদীকে নির্দেশ করেছে। কারণ তিস্তা নদী একটি উপনদী এবং উৎপত্তি সিকিমের পার্বত্য অঞ্চলে।"
        },
        {
          "label": "ঘ",
          "question": "",
          "explanation": "নিম্নের অনুরূপ। 'খ' চিহ্নিত নদীটি অর্থাৎ কর্ণফুলী নদী বাংলাদেশের অর্থনৈতিক অগ্রগতিতে গুরুত্বপূর্ণ ভূমিকা পালন করছে- মন্তব্যটি যথার্থ। বাংলাদেশের অন্যতম, নদী কর্ণফুলীর উৎপত্তিস্থল লুসাই পাহাড়ে। এটি বাংলাদেশের দক্ষিণ-পূর্বাঞ্চলের প্রধান নদী। ৩২০ কি.মি. দৈর্ঘ্যের এ নদীটি চট্টগ্রাম শহরের খুব কাছ দিয়ে বঙ্গোপসাগরে পতিত হয়েছে। উদ্দীপকে 'খ' দ্বারা বাংলাদেশের দক্ষিণ-পূর্বাঞ্চলের প্রধান নদীকে চিহ্নিত করা হয়েছে যা মূলত কর্ণফুলী নদী। বাংলাদেশের অর্থনীতিতে কর্ণফুলী নদীর গুরুত্ব অপরিসীম। বাংলাদেশের একমাত্র জলবিদ্যুৎ কেন্দ্র এ নদীর পানি প্রবাহের ওপর নির্ভর করে স্থাপন করা হয়েছে। উৎপাদন খরচ কম এবং পরিবেশবান্ধব হওয়ায় জলবিদ্যুৎ বাংলাদেশের অর্থনীতি এবং পরিবেশের ভারসাম্য রক্ষায় গুরুত্বপূর্ণ ভূমিকা পালন করছে। এ নদীর তীরে অবস্থিত চট্টগ্রাম বন্দরের মাধ্যমে বাংলাদেশের আন্তর্জাতিক বাণিজ্যের ৮০ শতাংশ কার্যক্রম সম্পাদিত হয়। সরকার এ বন্দর থেকে প্রচুর রাজস্ব আয় করে। বাংলাদেশের অর্থনীতিতে চট্টগ্রাম বন্দর যোগাযোগের অন্যতম মাধ্যম হিসেবে ভূমিকা পালন করে। কর্ণফুলী নদীকে ঘিরে চট্টগ্রামের ব্যবসা-বাণিজ্য ও শিল্প-কারখানা গড়ে উঠেছে। এসব কর্মকাণ্ডের সাথে জড়িত হাজার হাজার মানুষ নিজেদের অর্থনৈতিক চাহিদা পূরণের পাশাপাশি দেশের অর্থনীতিতে ভূমিকা রাখছে। উপরের আলোচনা থেকে বলা যায়, 'খ' চিহ্নিত কর্ণফুলী নদী দেশের অর্থনৈতিক অগ্রগতিতে অত্যন্ত গুরুত্বপূর্ণ ভূমিকা রাখছে।"
        }
      ]
    },
    {
      "number": "4",
      "uddipok": "তথ্য-১: বর্তমানে কিছু অসাধু লোক দেশের আইন ভঙ্গ করে গোপনে ক্যাসিনো পরিচালনা করলে সরকার তাদেরকে আইনের আওতায় এনে শাস্তির ব্যবস্থা করছে। তথ্য-২: আমতলীর 'ক' সাহেব নির্বাচনে নিজে ভোট প্রদান করেন এবং তার এলাকার লোকজনকেও ভোটদানে উদ্বুদ্ধ করেন।",
      "tag": "MB 20",
      "sub_questions": [
        {
          "label": "ক",
          "question": "",
          "explanation": "যে ব্যক্তি রাষ্ট্রের সুযোগ-সুবিধা গ্রহণ এবং রাষ্ট্রের প্রতি তার দায়িত্ব- কর্তব্য পালন করে তাকে নাগরিক বলে।"
        },
        {
          "label": "খ",
          "question": "",
          "explanation": "সুষ্ঠু জীবনযাপন, শান্তি ও শৃঙ্খলা রক্ষার জন্য আমাদের আইন মেনে চলা উচিত। রাষ্ট্রের প্রচলিত আইন ও সংবিধান মেনে চলা এবং আইনের প্রতি সম্মান দেখানো নাগরিকদের অন্যতম দায়িত্ব। কেউ আইন অমান্য করলে সমাজে বিশৃঙ্খলা দেখা দেয় ও স্বাভাবিক জীবনে ব্যাঘাত ঘটে। তাই সুষ্ঠু জীবনযাপন, শান্তি ও শৃঙ্খলা রক্ষায় প্রত্যেক নাগরিকের আইন মেনে চলা উচিত।"
        },
        {
          "label": "গ",
          "question": "",
          "explanation": "তথ্য-১-এ সরকারের গৃহীত পদক্ষেপটি সরকারের অপরিহার্য কাজ। রাষ্ট্রের অস্তিত্ব, স্বাধীনতা ও সার্বভৌমত্ব এবং রাষ্ট্রে বসবাসরত জনগণের অধিকার সংরক্ষণের জন্য রাষ্ট্র যেসব পদক্ষেপ গ্রহণ করে সেগুলোকে অপরিহার্য বা মুখ্য কাজ বলা হয়। রাষ্ট্রের অপরিহার্য কাজের অন্যতম হলো, সমাজের শান্তি ও আইন ভঙ্গকারীদের শাস্তির বিধান করা, যেটি তথ্য-১-এ বর্ণিত হয়েছে। তথ্য-১-এ বলা হয়েছে, বর্তমানে কিছু অসাধু লোক দেশের আইন ভঙ্গ করে গোপনে ক্যাসিনো পরিচালনা করলে সরকার তাদের আইনের আওতায় এনে শাস্তির ব্যবস্থা করছে। সরকারের গৃহীত এ পদক্ষেপটি অপরিহার্য বা মুখ্য কার্যাবলির অন্তর্ভুক্ত। জনসাধারণকে আইন মেনে চলতে বাধ্য করা, সমাজের শান্তি ভঙ্গকারীদের শাস্তির বিধান এবং অভ্যন্তরীণ শান্তি-শৃঙ্খলা বজায় রাখা রাষ্ট্রের প্রধান কাজ। এ লক্ষ্যে রাষ্ট্র স্থানীয়, আঞ্চলিক এবং জাতীয় পর্যায়ে রাজনৈতিক কর্তৃত্ব প্রতিষ্ঠা করে থাকে। রাষ্ট্র আইন-শৃঙ্খলা রক্ষার্থে পুলিশ ও অন্যান্য আধা-সামরিক বাহিনী গড়ে তোলে। তথ্য-১- এ রাষ্ট্রের আইন ভঙ্গকারীদের শাস্তির বিধানের মাধ্যমে আইন শৃঙ্খলা রক্ষার কাজটি তুলে ধরা হয়েছে। সুতরাং বলা যায় যে, তথ্য-১-এ রাষ্ট্রের অপরিহার্য বা মুখ্য কার্যাবলি ফুটে উঠেছে।"
        },
        {
          "label": "ঘ",
          "question": "",
          "explanation": "তথ্য-২-এর 'ক' সাহেব ও তার এলাকার জনগণ উদ্দীপকে উল্লিখিত কর্তব্য ছাড়াও বহুবিধ কর্তব্য পালন করেন- উক্তিটি যৌক্তিক। অধিকার ও কর্তব্য পরস্পর নির্ভরশীল এবং পরিপূরক। তাই রাষ্ট্রের কাছে নাগরিকদের যেমন অধিকার রয়েছে তেমনি রাষ্ট্রের প্রতি নাগরিকদের কর্তব্যও রয়েছে। রাষ্ট্রের নাগরিকের অন্যতম দায়িত্ব হচ্ছে সততা ও সুবিবেচনার সাথে ভোট দেওয়া, যেটি তথ্য-২ এ বর্ণিত 'ক' সাহেব ও তার এলাকার জনগণ পালন করেছেন। এ কর্তব্যটি ছাড়াও নাগরিকদের বহুবিধ দায়িত্ব ও কর্তব্য রয়েছে। রাষ্ট্রের প্রতি আনুগত্য প্রকাশ করা নাগরিকের প্রধান কর্তব্য। রাষ্ট্রের নিরাপত্তা, অখণ্ডতা, স্বাধীনতা ও সার্বভৌমত্ব অক্ষুণ্ণ রাখার জন্য প্রত্যেক নাগরিককে সর্বদা সজাগ এবং চরম ত্যাগের জন্য প্রস্তুত থাকতে হয়। রাষ্ট্রের প্রচলিত আইন ও সংবিধান মেনে চলা এবং আইনের প্রতি সম্মান দেখানো নাগরিকদের অন্যতম দায়িত্ব। রাষ্ট্রের অর্পিত দায়িত্ব অর্থাৎ রাষ্ট্রীয় কাজ সুষ্ঠুভাবে সম্পাদন করাও নাগরিকের কর্তব্য। যথাসময়ে কর প্রদান করাও নাগরিকদের অন্যতম কর্তব্য। কেননা রাষ্ট্রীয় আয়ের প্রধান উৎস নাগরিকদের প্রদেয় কর ও খাজনা। এছাড়া সন্তানদের শিক্ষিত করে গড়ে তোলা, সুস্থ-সবল রাখা, দেশপ্রেমে উদ্বুদ্ধ করা, অন্যের মতামতের প্রতি শ্রদ্ধাশীল হওয়া, বেআইনি কাজের বিরুদ্ধে রুখে দাঁড়ানো ইত্যাদি নাগরিকদের দায়িত্ব ও কর্তব্যের অন্তর্ভুক্ত। উপরের আলোচনা থেকে বলা যায়, তথ্য-২-এ উল্লিখিত কর্তব্য ছাড়াও নাগরিক হিসেবে 'ক' সাহেব ও তার এলাকার জনগণ আরও বহুবিধ কর্তব্য পালন করেন।"
        }
      ]
    },
    {
      "number": "5",
      "uddipok": "বিভাগ কার্যাবলি A ১। ভাত-কাপড়ের অধিকার সংরক্ষণ ২। বিরোধ মীমাংসা B ১। সরকার গঠন ২। আইন প্রণয়ন",
      "tag": "MB 20",
      "sub_questions": [
        {
          "label": "ক",
          "question": "",
          "explanation": "সাধারণত বিভিন্ন মন্ত্রণালয় ও তার বিভাগসমূহের অফিসগুলোকে যৌথভাবে সচিবালয় বলে।"
        },
        {
          "label": "খ",
          "question": "",
          "explanation": "জেলার প্রধান কর্মকর্তা হিসেবে সকল কাজ পরিচালনা ও তত্ত্বাবধান করায় জেলা প্রশাসককে জেলার নিয়ন্ত্রক বলা হয়। জেলা প্রশাসক জেলার প্রধান কর্মকর্তা হিসেবে বহুবিধ দায়িত্ব পালন করেন। তিনি কেন্দ্রীয় সিদ্ধান্ত মোতাবেক জেলা প্রশাসন পরিচালনা করেন। তিনি জনকল্যামূলক কাজ, আগ্নেয়াস্ত্র ও স্পিরিটের লাইসেন্স প্রদান এবং জেলার প্রতিরোধমূলক বিচার সম্পাদন করেন। তিনি জেলার জেলা ম্যাজিস্ট্রেট হিসেবে সার্বিক আইন শৃঙ্খলা সংশ্লিষ্ট কাজ পরিচালনা, তত্ত্বাবধান ও সমন্বয় করে থাকেন। অর্থাৎ জেলার যাবতীয় কাজ তাকে কেন্দ্র করেই পরিচালিত হয়। এজন্য জেলা প্রশাসককে জেলার নিয়ন্ত্রক বলা হয়।"
        },
        {
          "label": "গ",
          "question": "",
          "explanation": "'B' বিভাগটি সরকারের আইন বিভাগের আওতাভুক্ত। উদ্দীপকের 'B' এ সরকার গঠন ও আইন প্রণয়নের কথা বলা হয়েছে যা মূলত সরকারের আইন বিভাগকে নির্দেশ করছে। আইন বিভাগ সরকারের তিনটি বিভাগের মধ্যে অন্যতম। সরকার গঠন ও আইন প্রণয়ন আইন বিভাগের প্রধান কাজ। আইন বিভাগের একটি অংশ হলো আইনসভা। আইনসভা নির্বাচিত এবং কোনো কোনো ক্ষেত্রে মনোনীত সদস্যদের নিয়ে গঠিত। বাংলাদেশের আইনসভা এককক্ষ বিশিষ্ট। এর নাম জাতীয় সংসদ। আইনসভা বা জাতীয় সংসদ রাষ্ট্রের জন্য সাধারণ আইন তৈরি ও পরিবর্তন করে, দেশের জনমতকে প্রকাশ করে, সংবিধান প্রণয়ন ও সংশোধন করে। সংসদ সংবিধান অনুযায়ী রাষ্ট্রপতিকে অভিশংসন করতে পারে। স্পিকার, ডেপুটি স্পিকার ও ন্যায়পালকে অপসারণ করার ক্ষমতাও সংসদের রয়েছে। জাতীয় সংসদ নির্বাচন, রাষ্ট্রপতি, প্রধানমন্ত্রী, স্পিকার, ডেপুটি স্পিকার, ন্যায়পাল ইত্যাদি নির্বাচনি ক্ষমতাও জাতীয় সংসদের ওপর ন্যস্ত। এছাড়া সুপ্রিম কোর্ট ব্যতীত অন্যান্য আদালত প্রতিষ্ঠার জন্য সংসদ আইন প্রণয়ন করতে পারে। যুদ্ধ ঘোষণা ও আন্তর্জাতিক চুক্তি অনুমোদন করার ক্ষমতাও সংসদের। এছাড়াও স্থানীয় শাসন সংক্রান্ত বিধি ও প্রবিধান সংসদ প্রণয়ন করে।"
        },
        {
          "label": "ঘ",
          "question": "",
          "explanation": "'A' বিভাগটি অর্থাৎ বিচার বিভাগটি উপরোক্ত কার্যাবলি ছাড়াও আরও অনেক কাজ সম্পাদন করে- মন্তব্যটি যথার্থ। সরকারের তিনটি বিভাগের মধ্যে বিচার বিভাগ অন্যতম। বিচার বিভাগের অন্যতম কাজ হলো বিরোধ মীমাংসা ও অধিকার সংরক্ষণ। উদ্দীপকের 'A' ছকে বিচার বিভাগের এ দুটি কাজই উল্লেখ করা হয়েছে। এ কাজগুলো ছাড়াও বিচার বিভাগ নানাবিধ কাজ সম্পাদন করে থাকে। সরকারের একটি গুরুত্বপূর্ণ বিভাগ হিসেবে এর ক্ষমতা ও কার্যপরিধি অত্যন্ত ব্যাপক। বিচার বিভাগের প্রধান কাজ আইন অনুযায়ী অপরাধের জন্য অভিযুক্ত ব্যক্তি এবং আইন অমান্যকারীর বিচার করা। বিচার বিভাগ সমাজে ন্যায় বিচার প্রতিষ্ঠা করে। দেওয়ানি, ফৌজদারি প্রভৃতি মামলায় সত্য ঘটনা অনুসন্ধানের মাধ্যমে বিচার বিভাগ অপরাধীকে শাস্তি প্রদান করে। সাধারণত আইনের ব্যাখ্যা প্রদান ও প্রয়োগের দায়িত্ব বিচার বিভাগের ওপর ন্যস্ত থাকে। এছাড়া বিচারকগণ নতুন আইন সংযোজন করে থাকেন। কিছু কিছু ক্ষেত্রে বিচার করতে গিয়ে উপযুক্ত আইন খুঁজে পাওয়া না গেলে বিচারকগণ ঐক্যমত্যের ভিত্তিতে বিচারের রায় প্রদান করেন যা আইন হিসেবে বিবেচিত। সংবিধানের অভিভাবক হিসেবেও বিচার বিভাগ কাজ করে। বিচার বিভাগ সংবিধানের চূড়ান্ত ব্যাখ্যা দেয়। এছাড়া আইনের ব্যাখ্যা ও বিশ্লেষণ করা এবং সেই ব্যাখ্যা অনুযায়ী আইন প্রয়োগ করা বিচার বিভাগের গুরুত্বপূর্ণ কাজ। উপরিউক্ত আলোচনায় সুস্পষ্ট যে, 'A' বিভাগে বর্ণিত কার্যাবলি ছাড়াও বিচার বিভাগ আরও বহুবিধ কার্যাবলি সম্পাদন করে।"
        }
      ]
    },
    {
      "number": "6",
      "uddipok": "দৃশ্য-১: ঢাকার' নামকরা একটি বিদ্যালয়ে অধ্যয়নরত ৯ম শ্রেণির ছাত্রী সুমাইয়া। তার মা একটি আন্তর্জাতিক সংস্থায় চাকরি করেন। তিনি উক্ত সংস্থার প্রতিনিধি হয়ে ছোট একটি শহরের এতিম শিশুদের নিয়ে কাজ করায় জাতীয় ও আন্তর্জাতিক সংস্থা তাকে পুরস্কৃত করে। দৃশ্য-২: দিনুর বাবা সেনাবাহিনীর একজন ঊর্ধ্বতন কর্মকর্তা। তিনি সরকারের পক্ষ থেকে আন্তর্জাতিক সংস্থার হয়ে আফ্রিকার একটি রাষ্ট্রে কর্মরত। সেখানকার জনগণ সর্বদা অন্তঃকলহে লিপ্ত থাকে। দিনুর বাবা ও তার সাথে কর্মরত সেনাবাহিনীর সহযোগিতায় তাদের অন্তঃকলহ বন্ধ হয় এবং তাদের মধ্যে শান্তি ফিরে আসে।",
      "tag": "MB 20",
      "sub_questions": [
        {
          "label": "ক",
          "question": "",
          "explanation": "লীগ অব নেশনস হলো বিশ্ব শান্তি প্রতিষ্ঠার লক্ষ্যে গঠিত একটি আন্তর্জাতিক সংগঠন, যা ১৯২০ সালে গঠিত হয়েছিল।"
        },
        {
          "label": "খ",
          "question": "",
          "explanation": "নারীর প্রতি বৈষম্য বিলোপ এবং তাদের অধিকার সংরক্ষণের জন্য ইউনিফেম (UNIFEM) গঠন করা হয়েছে। ইউনিফেম জাতিসংঘের অন্যতম অঙ্গ সংস্থা। ইউনিফেম বা জাতিসংঘ নারী উন্নয়ন তহবিল বিশ্বব্যাপী নারীদের উন্নয়নে বিভিন্ন ধরনের কর্মসূচি পালন করে। মূলত নারীদের বিভিন্ন' অধিকার আদায় এবং নারী ও পুরুষ শ্রমিকের একই বেতন প্রদান, রাজনীতিতে নারীর অংশগ্রহণ নিশ্চিতকরণ, কর্মসংস্থান ও পেশাক্ষেত্রে নারীর প্রতি সব ধরনের বৈষম্য বিলোপকরণ, শ্রম অভিবাসন নিশ্চিতকরণ ইত্যাদি কর্মসূচির মাধ্যমে নারীর ক্ষমতায়ন নিশ্চিত করতে ইউনিফেম (UNIFEM) প্রতিষ্ঠা করা হয়েছে।"
        },
        {
          "label": "গ",
          "question": "",
          "explanation": "দৃশ্য-১-এ নির্দেশিত সংগঠন হচ্ছে ইউনিসেফ বা আন্তর্জাতিক শিশু তহবিল। ইউনিসেফ জাতিসংঘের একটি বিশেষ সংস্থা, যা বিভিন্ন দেশ বিশেষ করে উন্নয়নশীল দেশের শিশুদের সেবা প্রদান করে। মাতৃ ও শিশু স্বাস্থ্য, পুষ্টি ও রোগ প্রতিরোধ, প্রাথমিক স্বাস্থ্য পরিচর্যা, মৌলিক শিক্ষা, স্যানিটেশন ও নারী উন্নয়নের লক্ষ্যে এ প্রতিষ্ঠানটি কাজ করে। দৃশ্য-১-এ বর্ণিত সুমাইয়ার মা একটি আন্তর্জাতিক সংস্থায় চাকরি করেন। তিনি উক্ত সংস্থার প্রতিনিধি হয়ে শহরের এতিম শিশুদের নিয়ে কাজ করায় জাতীয় ও আন্তর্জাতিক সংস্থা কর্তৃক পুরস্কৃত হন। এ সংগঠনটি ইউনিসেফের সাথে সাদৃশ্যপূর্ণ। দ্বিতীয় বিশ্বযুদ্ধে ক্ষতিগ্রস্ত শিশুদের ত্রাণ. সাহায্য প্রদানের লক্ষ্যে ১৯৪৬ সালে ইউনিসেফ প্রতিষ্ঠিত হয়। ১৯৫০ সালের পর থেকে এটি বিশ্বের স্বল্পোন্নত ও উন্নয়নশীল দেশের শিশুদের কল্যাণ ও উন্নয়নে কাজ করে আসছে। ইউনিসেফের সদর দফতর যুক্তরাষ্ট্রের নিউইয়র্কে অবস্থিত। ১৯৬৫ সালে ইউনিসেফ শান্তির জন্য নোবেল পুরস্কার পায়। ১৯৫১ সালে ঢাকায় ইউনিসেফের অফিস প্রতিষ্ঠিত হলেও ১৯৭৭ সাল থেকে ইউনিসেফ নিয়মিতভাবে এদেশের মা ও শিশুদের উন্নয়নে কাজ করছে। তাই বলা যায়, দৃশ্য-১-এ আন্তর্জাতিক সংগঠন ইউনিসেফের প্রতিচ্ছবি ফুটে উঠেছে।"
        },
        {
          "label": "ঘ",
          "question": "",
          "explanation": "নিম্নের অনুরূপ। বিশ্বশান্তি প্রতিষ্ঠায় জনাব আরিফের অবদান তথা বাংলাদেশের শান্তিরক্ষী বাহিনীর কাজের অবদান অপরিসীম। বাংলাদেশ সেনাবাহিনী বিশ্বের বিভিন্ন দেশে শান্তিরক্ষায় নিয়োজিত রয়েছে। উদ্দীপকে ঘটনা-২ এ জনাব আরিফ সাহেব 'বাংলাদেশ সেনাবাহিনীর একজন কর্মকর্তা। তিনি সরকারের পক্ষ থেকে আন্তর্জাতিক সংস্থার হয়ে আফ্রিকার একটি দেশে কাজ করছেন। অর্থাৎ তিনি জাতিসংঘের শান্তি মিশনে দায়িত্বরত আছেন। জাতিসংঘের শান্তিরক্ষা মিশনগুলোতে বাংলাদেশের অবদান ঈর্ষণীয়। বর্তমানে প্রায় ১১,০০০ এর বেশি বাংলাদেশি সৈন্য বিশ্বের ১১টি দেশে জাতিসংঘের অধীনে শান্তিরক্ষা ও শান্তি প্রতিষ্ঠায় কাজ করে যাচ্ছে। আফ্রিকার দেশগুলোতে বাংলাদেশি সৈন্যদের অভূতপূর্ব সাফল্য সারা বিশ্বে বাংলাদেশের গ্রহণযোগ্যতাকে অনেক বৃদ্ধি করেছে। বিশ্বব্যাপী শান্তি প্রতিষ্ঠার মডেল হিসেবে এবং শান্তিপ্রিয় জাতি হিসেবে বাংলাদেশ পরিচিতি পেয়েছে। আফ্রিকা এবং এশিয়ার বিভিন্ন দেশে রাজনৈতিক পক্ষপাতিত্বের কারণে অন্যান্য দেশের সৈন্যরা যেখানে গ্রহণযোগ্যতা পাচ্ছিল না, সেখানে বাংলাদেশি সৈন্যরা শুধু গ্রহণযোগ্যতা নয়, পেয়েছে স্থানীয় মানুষের ভালোবাসা ও শ্রদ্ধা। শান্তিরক্ষা মিশনে কাজ করতে গিয়ে এ পর্যন্ত ১৩৪ জন বাংলাদেশি সৈন্য শহিদ হয়েছেন। শান্তি মিশনে বাংলাদেশ সেনাবাহিনীর পাশাপাশি পুলিশ বাহিনীর পুরুষ ও মহিলা সদস্যরাও নিয়োজিত আছেন। তাদের অক্লান্ত পরিশ্রমের ফলে জাতিসংঘে তথা বিশ্বে বাংলাদেশ পেয়েছে ব্যাপক পরিচিতি ও বিশেষ মর্যাদা। উপরের আলোচনা থেকে বলা যায়, বাংলাদেশ সেনাবাহিনী বিশ্বশান্তি রক্ষায় গুরুত্বপূর্ণ অবদান রাখছে। জনাব আরিফ সাহেব সেই বাহিনীর একজন সদস্য হিসেবে ঐসব এলাকার মানুষের ভালবাসা ও শ্রদ্ধা পেয়েছেন।"
        }
      ]
    },
    {
      "number": "7",
      "uddipok": "ঘটনা-১: ষাটের দশকে মমিন ঢাকার একটি বিশ্ববিদ্যালয়ে লেখাপড়া করে। একটি দাবিকে কেন্দ্র করে বিশ্ববিদ্যালয়ের শিক্ষার্থীরা আন্দোলন শুরু করে। দাবি আদায়ে শিক্ষার্থীরা রাস্তায় মিছিল বের করলে আইন-শৃঙ্খলা বাহিনীর সদস্যরা শিক্ষার্থীদের ওপর গুলিবর্ষণ করেন। এতে বেশ কয়েকজন ছাত্র নিহত হন। ঘটনা-২: সেলিম 'ক' দেশের একটি অংশের বাসিন্দা। সরকার সেলিমের বসবাসের অংশের ওপর নানা বৈষম্য করলে সত্তরের দশকে ওই অংশের লোকজন আন্দোলন শুরু করেন। আন্দোলনটি বিপ্লবাত্মক রূপ লাভ করে। এ আন্দোলনে সেলিমের অংশের একটি বিশ্ববিদ্যালয়ের একজন ছাত্র ও অন্য একটি বিশ্ববিদ্যালয়ের একজন শিক্ষক শহিদ হন।",
      "tag": "MB 20",
      "sub_questions": [
        {
          "label": "ক",
          "question": "",
          "explanation": "পূর্ব বাংলায় ১৯৫৪ সালের প্রাদেশিক পরিষদের নির্বাচনে মুসলিম লীগকে পরাজিত করার লক্ষ্যে ১৯৫৩ সালের ৪ঠা ডিসেম্বর ৪টি দল নিয়ে গঠিত ঐক্যজোটই হলো 'যুক্তফ্রন্ট'।"
        },
        {
          "label": "খ",
          "question": "",
          "explanation": "ছয় দফা দাবিতে বাঙালির সামাজিক, অর্থনৈতিক ও রাজনৈতিক মুক্তির কথা উল্লেখ থাকায় একে বাঙালির মুক্তির সনদ বলা হয়। ১৯৬৬ সালের ৫-৬ই ফেব্রুয়ারি লাহোরে অনুষ্ঠিত বিরোধী দলসমূহের এক সম্মেলনে আওয়ামী লীগের তৎকালীন সাধারণ সম্পাদক বঙ্গবন্ধু শেখ মুজিবুর রহমান ৬ দফা দাবি তুলে ধরেন। পাকিস্তানি শাসকগোষ্ঠীর বৈষম্যমূলক আচরণের বিরুদ্ধে ছয় দফা কর্মসূচি ছিল প্রথম বলিষ্ঠ প্রতিবাদ। এতে বাঙালির চরম প্রত্যাশিত স্বায়ত্তশাসনের জোর দাবি উত্থাপন করা হয়। এতে প্রত্যক্ষভাবে স্বাধীনতার কথা বলা না হলেও এ কর্মসূচি বাঙালিকে স্বাধীনতার মন্ত্রে উজ্জীবিত করে। এ কারণেই ৬ দফাকে পূর্ব বাংলার মুক্তির সনদ বলা হয়।"
        },
        {
          "label": "গ",
          "question": "ঘটনা-১-এ উল্লেখিত আন্দোলনটি চিহ্নিতপূর্বক বাঙালি জাতীয়তাবাদ বিকাশে এর ভূমিকা ব্যাখ্যা করো।",
          "explanation": "ঘটনা-১-এ উল্লেখিত ভাষা আন্দোলন বাঙালি জাতীয়তাবাদ বিকাশে গুরুত্বপূর্ণ ভূমিকা রেখেছিল। পাকিস্তান রাষ্ট্রে বাঙালির স্বতন্ত্র অধিকারের দাবির প্রথম বহিঃপ্রকাশ ঘটে রাষ্ট্রভাষা হিসেবে বাংলার মর্যাদা প্রতিষ্ঠার আন্দোলনে। কয়েক বছর ধরে চলা ভাষা আন্দোলন চূড়ান্ত পর্যায়ে পৌঁছায় ১৯৫২ সালে। এ বছরের ২১শে ফেব্রুয়ারি বাংলাকে রাষ্ট্রভাষা করার দাবিতে ঢাকা বিশ্ববিদ্যালয়ের শিক্ষার্থীরা শাসকগোষ্ঠীর ১৪৪ ধারা ভঙ্গ করে মিছিল বের করলে পুলিশ শিক্ষার্থীদের ওপর গুলিবর্ষণ করে। এতে রফিক, জব্বার, সালাম, বরকতসহ আরো অনেকে শহিদ হন। ঘটনা-১-এ অনুরূপ প্রতিচ্ছবিই লক্ষণীয়। বাংলাদেশের রাজনৈতিক সংগ্রামের ইতিহাসে ভাষা আন্দোলন একটি অনন্য সাধারণ ঘটনা। বস্তুত পাকিস্তান রাষ্ট্রের অভ্যুদয়ের পর তৎকালীন পূর্ব বাংলায় যেসব রাজনৈতিক আন্দোলন সংঘটিত হয়েছিল, তার মধ্যে সর্বপ্রথম তীব্র ও তাৎপর্যপূর্ণ ছিল ভাষা আন্দোলন। এ আন্দোলন, পূর্ব বাংলার মানুষের মধ্যে বাঙালি জাতীয়তাবাদী চেতনার উন্মেষ ঘটায়। এ আন্দোলনের মধ্য দিয়েই পূর্ব বাংলায় স্বাধিকারের চিন্তা-চেতনার আত্মপ্রকাশ ঘটে। আর এ চেতনাই পরবর্তীকালে প্রতিটি গণআন্দোলনে প্রেরণা জোগায় এবং জনগণের রাজনৈতিক-সাংস্কৃতিক ও অর্থনৈতিক মুক্তির পথকে সুগম করে। সর্বোপরি বাঙালি হিসেবে নিজেদের আত্মপরিচয়ে রাজনীতি, অর্থনীতি, শিক্ষা, সংস্কৃতি গড়ে তোলার গুরুত্ব উপলব্ধি করায়। ভাষাকেন্দ্রিক এই ঐক্যই জাতীয়তাবাদের মূলভিত্তি রচনা করে, যা পরবর্তী সময়ে স্বাধীন বাংলাদেশ প্রতিষ্ঠায় গুরুত্বপূর্ণ ভূমিকা রাখে।"
        },
        {
          "label": "ঘ",
          "question": "",
          "explanation": "'দৃশ্যকল্প-২ এ নির্দেশিত ঘটনা তথা ১৯৬৯ সালের গণঅভ্যুত্থান পূর্ব পাকিস্তানের জনগণকে স্বাধীনতা সংগ্রামের দিকে ঠেলে দেয়'- মন্তব্যটির সাথে আমি একমত। পাকিস্তান প্রতিষ্ঠার পর থেকে পশ্চিম পাকিস্তানি শাসকগোষ্ঠী পূর্ব বাংলার মানুষের প্রতি বৈষম্যমূলক আচরণ করতে থাকে। বাঙালিদের শোষণ ও বঞ্চনার হাত থেকে রক্ষার জন্য বঙ্গবন্ধু শেখ মুজিবুর রহমান ১৯৬৬ সালে ছয় দফা দাবি ঘোষণা করেন। এ দাবির পক্ষে সমর্থন আদায় করতে তিনি সর্বস্তরের জনগণকে নিয়ে আন্দোলন শুরু করেন এবং কিছু গোপন পরিকল্পনাও করেন। এ আন্দোলন নস্যাৎ করতে পাকিস্তান সরকার ১৯৬৮ সালে বঙ্গবন্ধুসহ ৩৫ জনের বিরুদ্ধে আগরতলা মামলা দায়ের করে। তাদের গ্রেপ্তার করে জেলে প্রেরণ করা হয়। উদ্দীপকের দৃশ্যকল্প-২ এর 'A' এলাকার একজন নেতাও কিছু গোপন পরিকল্পনা করায় গ্রেফতার হন, যা আগরতলা মামলার সাথে সাদৃশ্যপূর্ণ। বস্তুত এ মামলা প্রত্যাহারের জন্য এদেশের সর্বস্তরের মানুষ তীব্র আন্দোলন শুরু করে। ১৯৬৯ সালে এ আন্দোলন বিপ্লবাত্মক রূপ ধারণ করে, যা উনসত্তরের গণঅভ্যুত্থান নামে পরিচিত। দৃশ্যকল্প-২ এর এলাকার লোকজনের যে তীব্র প্রতিরোধের কারণে শাসকগোষ্ঠী গ্রেপ্তারকৃত নেতাকে ছেড়ে দেয় তা ১৯৬৯ এর গণঅভ্যুত্থানকেই নির্দেশ করে। ১৯৬৯-এর গণঅভ্যুত্থানের প্রচণ্ডতায় ভীত হয়ে আইয়ুব সরকার আগরতলা মামলা প্রত্যাহার করে বঙ্গবন্ধুসহ সকল বন্দীকে নিঃশর্ত মুক্তি দিতে বাধ্য হয়। এই আন্দোলনের প্রভাব সুদূরপ্রসারী। এর ফলেই সামরিক শাসক আইয়ুব খান পদত্যাগ করতে বাধ্য হন। নতুন শাসক ইয়াহিয়া খানও অচিরেই ১৯৭০ সালে সাধারণ নির্বাচন দিতে বাধ্য হন। '৬৯-এর গণঅভ্যুত্থানের ফলে পূর্ব বাংলার জনগণের মধ্যে জাতীয়তাবাদী চেতনার বিকাশ ঘটে এবং স্বাধিকারের দাবি জোরদার হয়। এর প্রভাবে ১৯৭০ সালের নির্বাচনে আওয়ামী লীগ নিরঙ্কুশ বিজয় লাভ করে এবং সর্বস্তরের জনগণ ১৯৭১ সালে মুক্তিযুদ্ধের মাধ্যমে স্বাধীনতা ছিনিয়ে আনে। ফলে এদেশের মানুষ পাকিস্তানিদের শোষণ ও বঞ্চনা থেকে মুক্তি পায়। উপরের আলোচনা থেকে বলা যায়, দৃশ্যপট-২ এ নির্দেশিত ১৯৬৯ সালের গণঅভ্যুত্থান আমাদের স্বাধীনতা আন্দোলনকে ব্যাপকভাবে প্রভাবিত করেছিল।"
        }
      ]
    },
    {
      "number": "8",
      "uddipok": "রাষ্ট্র অর্থনৈতিক বৈশিষ্ট্য ক (i) উৎপাদনের উপকরণ রাষ্ট্রীয় মালিকানাধীন (ii) অর্থনৈতিক লক্ষ্য জনগণের সার্বিক কল্যাণ খ (i) প্রধান প্রধান শিল্প রাষ্ট্রীয় মালিকানাধীন (ii) উৎপাদন বণ্টনে সরকারি ও বেসরকারি খাতের সহাবস্থান",
      "tag": "MB 20",
      "sub_questions": [
        {
          "label": "ক",
          "question": "",
          "explanation": "সাধারণত অর্থ, জমিজমা, বাড়িঘর, নানারকম প্রয়োজনীয় ও স্থায়ী দ্রব্যসামগ্রী, স্বর্ণ-রৌপ্য প্রভৃতিকে সম্পদ বলে।"
        },
        {
          "label": "খ",
          "question": "সমষ্টিগত সম্পদ সংরক্ষণে বিশেষ যত্নবান হওয়া প্রয়োজন কেন?",
          "explanation": "জনগণের সার্বিক উন্নয়ন ও কল্যাণের জন্য সমষ্টিগত সম্পদ সংরক্ষণে বিশেষ যত্নবান হওয়া প্রয়োজন। রাষ্ট্র ও জনগণ সম্মিলিতভাবে সমষ্টিগত সম্পদের অধিকারী। সমষ্টিগত সম্পদের পরিকল্পিত ব্যবহারের মাধ্যমে রাষ্ট্র জনগণের সার্বিক উন্নয়ন ও কল্যাণের ব্যবস্থা গ্রহণ করে। তাই সমষ্টিগত সম্পদ সংরক্ষণে প্রতিটি নাগরিকের বিশেষ যত্নবান হওয়া প্রয়োজন।"
        },
        {
          "label": "গ",
          "question": "",
          "explanation": "নিম্নের অনুরূপ। উদ্দীপকে উল্লেখিত 'ক' রাষ্ট্রে সমাজতান্ত্রিক অর্থব্যবস্থা বিদ্যমান। সমাজতান্ত্রিক অর্থব্যবস্থায় উৎপাদনের উপকরণসহ সব সম্পদ রাষ্ট্রীয় মালিকানাধীন এবং সম্পদের ওপর কোনোরকম ব্যক্তি মালিকানা থাকে না। সমাজতান্ত্রিক অর্থব্যবস্থায় সব অর্থনৈতিক কর্মকাণ্ড প্রতিটি নাগরিকের মৌলিক চাহিদা পূরণ এবং জনগণের সর্বাধিক কল্যাণ সাধনের 'লক্ষ্যে পরিচালিত হয়। এ অর্থব্যবস্থায় রাষ্ট্র দ্রব্য ও সেবা উৎপাদনের ক্ষেত্রে মৌলিক সিদ্ধান্তসমূহ গ্রহণ ও বাস্তবায়ন করে। এখানে ব্যক্তিগত উদ্যোগ গ্রহণ ও বিনিয়োগের সুযোগ নেই। এরূপ অর্থব্যবস্থায় উৎপাদকের যেমন উৎপাদন বিষয়ক সিদ্ধান্ত গ্রহণের স্বাধীনতা নেই, তেমনি ভোগকারীর নিজ ইচ্ছামতো দ্রব্যসামগ্রী ভোগেরও সুযোগ নেই। উদ্দীপকের 'ক' রাষ্ট্রের অর্থনৈতিক বৈশিষ্ট্য হলো, এখানে উৎপাদনের উপকরণসমূহ রাষ্ট্রীয় মালিকানাধীন এবং অর্থনৈতিক লক্ষ্য হলো জনগণের সার্বিক কল্যাণ সাধন। রাষ্ট্রীয় সব ধরনের সম্পদ যেমন- পানি, গ্যাস, বিদ্যুত প্রভৃতি রাষ্ট্র নিয়ন্ত্রণ করে। এ বৈশিষ্ট্যগুলো সমাজতান্ত্রিক অর্থব্যবস্থার সাথে সাদৃশ্যপূর্ণ। তাই বলা যায়, উদ্দীপকের 'ক' রাষ্ট্রে সমাজতান্ত্রিক অর্থব্যবস্থা বিদ্যমান।"
        },
        {
          "label": "ঘ",
          "question": "উদ্দীপকে উল্লেখিত 'ক' ও 'খ' রাষ্ট্রের অর্থনৈতিক ব্যবস্থার মধ্যে কোন অর্থনৈতিক ব্যবস্থাকে তুমি উত্তম বলে মনে কর? তোমার উত্তরের সপক্ষে যুক্তি দেখাও।",
          "explanation": "উদ্দীপকে উল্লেখিত 'ক' রাষ্ট্রটি সমাজতান্ত্রিক (Socialist) অর্থনৈতিক ব্যবস্থা এবং 'খ' রাষ্ট্রটি মিশ্র (Mixed) অর্থনৈতিক ব্যবস্থার প্রতিনিধিত্ব করছে। বর্তমান বিশ্ব প্রেক্ষাপট এবং বাস্তবমুখী কার্যকারিতার বিচারে আমি 'খ' রাষ্ট্রের অর্থাৎ মিশ্র অর্থনৈতিক ব্যবস্থাকেই উত্তম বলে মনে করি। আমার উত্তরের সপক্ষে যুক্তিগুলো নিচে তুলে ধরা হলো: ১. সরকারি ও বেসরকারি খাতের সমন্বয় মিশ্র অর্থনীতিতে ব্যক্তিগত উদ্যোগের পাশাপাশি রাষ্ট্রীয় নিয়ন্ত্রণ থাকে। এটি একদিকে যেমন উদ্যোক্তাদের সৃজনশীলতাকে উৎসাহিত করে, অন্যদিকে অতি মুনাফাখোরি বা একচেটিয়া বাজার রোধে রাষ্ট্রকে ভূমিকা রাখার সুযোগ দেয়। ২. ভোক্তা ও উৎপাদকের স্বাধীনতা সমাজতান্ত্রিক ব্যবস্থায় (রাষ্ট্র 'ক') সব সিদ্ধান্ত রাষ্ট্র নেয় বলে ভোক্তার পছন্দে সীমাবদ্ধতা থাকে। কিন্তু মিশ্র অর্থনীতিতে ভোক্তা তার রুচি অনুযায়ী পণ্য বেছে নিতে পারে এবং উৎপাদকও লাভজনক খাতে বিনিয়োগের স্বাধীনতা পায়। ৩. দক্ষ প্রতিযোগিতামূলক বাজার মিশ্র অর্থনীতিতে বেসরকারি খাতের উপস্থিতির কারণে বাজারে সুস্থ প্রতিযোগিতা বজায় থাকে। এর ফলে পণ্যের গুণগত মান উন্নত হয় এবং উৎপাদন খরচ হ্রাস পায়, যা সমাজতান্ত্রিক ব্যবস্থায় প্রায়ই অনুপস্থিত থাকে কারণ সেখানে প্রতিযোগিতার চেয়ে কেন্দ্রীয় পরিকল্পনা বেশি কাজ করে। ৪. সামাজিক নিরাপত্তা ও জনকল্যাণ মিশ্র অর্থনীতিতে শুধু মুনাফা অর্জনই লক্ষ্য নয়, বরং রাষ্ট্র 'খ'-এর মতো জনকল্যাণমূলক খাতগুলো (যেমন: চিকিৎসা, শিক্ষা, প্রধান শিল্প) সরকার নিয়ন্ত্রণ করে। এতে করে ধনী-দরিদ্রের বৈষম্য কমানোর চেষ্টা করা হয়। ৫. অর্থনৈতিক স্থিতিশীলতা মিশ্র অর্থনীতি একটি ভারসাম্যপূর্ণ ব্যবস্থা। এখানে একদিকে যেমন ধনতন্ত্রের মতো বাজার অস্থিতিশীল হওয়ার ভয় কম থাকে (যেহেতু রাষ্ট্র নজরদারি করে), তেমনি সমাজতন্ত্রের মতো রাষ্ট্রীয় আমলাতান্ত্রিক জটিলতাও কম থাকে। পরিশেষে বলা যায়, আধুনিক যুগে কোনো দেশই এখন শতভাগ সমাজতান্ত্রিক বা ধনতান্ত্রিক উপায়ে চলতে পারে না। বাংলাদেশসহ বিশ্বের অধিকাংশ উন্নত ও উন্নয়নশীল দেশ মিশ্র অর্থনীতির পথ অনুসরণ করে সফল হয়েছে। উৎপাদন ও বণ্টন ব্যবস্থায় সরকারি ও বেসরকারি খাতের সহাবস্থান থাকে বলেই এটি অধিক বাস্তবসম্মত এবং জনগণের জন্য অধিক কল্যাণকর।"
        }
      ]
    },
    {
      "number": "9",
      "uddipok": "গ্রামের ভূমিহীন সবেদ শহরে তার ভাইপোর বাসায় বেড়াতে এসেছে। ভাইপো এমন একটা আর্থিক প্রতিষ্ঠানে চাকরি করেন, যা জনগণের কাছ থেকে তিন ধরনের আমানত গ্রহণ, ঋণ প্রদান, দ্রুত টাকা, স্থানান্তর ইত্যাদি কাজ করে। সবেদ তার ভাইপোর কাছে ঋণ নেওয়ার বিষয়ে কথা বললেন। ভাইপো তাকে একটা বিশেষ অর্থলগ্নিকারী প্রতিষ্ঠানে যেতে বলেন, যা বিনা জামানতে ঋণ সুবিধা প্রদান করে।",
      "tag": "MB 20",
      "sub_questions": [
        {
          "label": "ক",
          "question": "",
          "explanation": "দেশের অভ্যন্তরে উৎপাদিত ও ব্যবহৃত দ্রব্যের ওপর যে কর ধার্য করা হয় তাকে আবগারি শুল্ক বলা হয়।"
        },
        {
          "label": "খ",
          "question": "",
          "explanation": "বিভিন্ন ব্যাংকের মধ্যে চেকের মাধ্যমে আন্তঃব্যাংক দেনা-পাওনা মিটিয়ে থাকে বলে কেন্দ্রীয় ব্যাংককে নিকাশ ঘর (Clearing House) বলা হয়। ব্যাংকগুলোর দৈনন্দিন পারস্পরিক লেনদেনের সময় কখনও কখনও কোনো ব্যাংক অন্য ব্যাংকের কাছে দেনাদার হয়ে পড়ে। অনুরূপভাবে, ওই ব্যাংকটি আবার অন্য ব্যাংকের কাছে পাওনাদার হয়। এ ধরনের আন্তঃব্যাংক দেনা-পাওনাগুলো কেন্দ্রীয় ব্যাংক পরিশোধ করে বলে এ ব্যাংককে 'নিকাশ ঘর' বলা হয়।"
        },
        {
          "label": "গ",
          "question": "",
          "explanation": "উদ্দীপকে বর্ণিত সবেদকে যে আর্থিক প্রতিষ্ঠানে যাওয়ার পরামর্শ দেওয়া হয়েছে সেটি হলো গ্রামীণ ব্যাংক। গ্রামীণ ব্যাংক বাংলাদেশের একটি ব্যতিক্রমধর্মী ব্যাংক। এটি এদেশের দরিদ্র নারী ও পুরুষদের বিনা জামানতে ব্যাংকিং সুবিধা দেয়। উদ্দীপকে বর্ণিত সবেদের ভাইপো তাকে একটি বিশেষ অর্থলগ্নিকারী প্রতিষ্ঠানে যেতে বলেন, যা বিনা জামানতে ঋণ সুবিধা প্রদান করে। এই আর্থিক প্রতিষ্ঠানটির সাথে গ্রামীণ ব্যাংক সাদৃশ্যপূর্ণ। ১৯৭৬ সালে পরীক্ষামূলকভাবে ক্ষুদ্রঋণ প্রদানের মাধ্যমে একটি ব্যতিক্রমী ব্যাংক হিসেবে' গ্রামীণ ব্যাংকের যাত্রা শুরু। ১৯৮৩ সালের ২রা অক্টোবর ব্যাংকটি আনুষ্ঠানিকভাবে প্রতিষ্ঠিত হয়। এটি পল্লির ভূমিহীন নারী ও পুরুষদের ক্ষুদ্রঋণ দানের জন্য একটি বিশেষ অর্থলগ্নিকারী প্রতিষ্ঠান। ক্ষুদ্রঋণ প্রদানকারী ব্যাংক হিসেবেও এটি পরিচিত। গ্রামীণ মহাজনদের শোষণ থেকে গরিব মানুষকে রক্ষা করার মহান ব্রত নিয়েই এ ব্যাংকের অগ্রযাত্রা শুরু হয়। এ ব্যাংক গ্রামের বিশাল বেকার জনগোষ্ঠীর জন্য স্বকর্মসংস্থানের সুযোগ সৃষ্টিতে ভূমিকা রাখছে। সর্বোপরি দরিদ্র জনগোষ্ঠীকে জামানত ছাড়া ঋণ দিয়ে ব্যাংকটি দেশে-বিদেশে সুনাম কুড়িয়েছে।"
        },
        {
          "label": "ঘ",
          "question": "",
          "explanation": "সবেদের ভাইপোর কর্মরত প্রতিষ্ঠান তথা বাণিজ্যিক ব্যাংক দেশের অর্থনীতির চাকাকে সচল করতে সহায়তা করছে। যে ব্যাংক জনসাধারণের কাছ থেকে আমানত সংগ্রহ করার পাশাপাশি ব্যবসায়িক উদ্দেশ্যে ঋণ দিয়ে থাকে তাকে বাণিজ্যিক ব্যাংক বলে। উদ্দীপকে বর্ণিত সবেদের ভাইপো এমন একটি আর্থিক প্রতিষ্ঠানে চাকরি করেন, যা জনগণের কাছ থেকে তিন ধরনের আমানত গ্রহণ, ঋণ প্রদান, দ্রুত টাকা স্থানান্তর ইত্যাদি করে। এতে বোঝা যায়, সবেদের ভাইপোর প্রতিষ্ঠানটি বাণিজ্যিক ব্যাংক। অর্থনীতিতে বাণিজ্যিক ব্যাংকের ভূমিকা গুরুত্বপূর্ণ। ব্যবসা-বাণিজ্যের প্রাণই হলো বাণিজ্যিক ব্যাংক। এই শ্রেণির ব্যাংকসমূহ আমানত গ্রহণ এবং ঋণ প্রদানের মাধ্যমে দেশের অর্থনৈতিক উন্নয়নে সহায়তা করে। বাণিজ্যিক ব্যাংক জনসাধারণের কাছ থেকে গৃহীত অর্থের একটি নির্দিষ্ট অংশ গচ্ছিত রেখে অবশিষ্ট অর্থ ব্যবসায়ী ও শিল্পপতিদের ঋণ হিসেবে প্রদান করে। ব্যবসায়ী ও শিল্পপতিরা ঋণের মাধ্যমে ব্যবসা-বাণিজ্যের প্রসার ঘটায়। ফলে দেশের অর্থনৈতিক অবস্থা উত্তরোত্তর উন্নত হয়। বাণিজ্যিক ব্যাংকের মাধ্যমেই বৈদেশিক বাণিজ্যের অধিকাংশ কাজ পরিচালিত হয়। বাণিজ্যিক ব্যাংক নিরাপদে এবং দ্রুত টাকা স্থানান্তর করে। এসব ব্যাংক চেক, ব্যাংক ড্রাফট, পে-অর্ডার, ভ্রমণকারীর চেক ইত্যাদি উপায়ে এক স্থান থেকে অন্য স্থানে অর্থ প্রেরণে সহায়তা করে। দেশের দরিদ্র ও অনগ্রসর জনগোষ্ঠীর অর্থনৈতিক উন্নয়নের লক্ষ্যে বাণিজ্যিক ব্যাংকগুলো কৃষি ও পল্লি ঋণ কর্মসূচি পরিচালনা করে থাকে। ব্যাংকগুলো তাদের বার্ষিক ঋণ বিতরণ লক্ষ্যমাত্রার ন্যূনতম ২৫% দারিদ্র্য বিমোচনের জন্য নির্ধারিত রাখে। এতে দেশের আর্থ- সামাজিক উন্নতি সাধিত হয়। উপরের আলোচনায় প্রতীয়মান হয় যে, দেশের অর্থনীতির চাকাকে সচল রাখতে বাণিজ্যিক ব্যাংকের ভূমিকা অপরিসীম।"
        }
      ]
    },
    {
      "number": "10",
      "uddipok": "",
      "tag": "MB 20",
      "sub_questions": [
        {
          "label": "ক",
          "question": "",
          "explanation": "আদর্শ পরিবার বলতে মূলত একজন পুরুষের সঙ্গে একজন নারীর বিবাহের মাধ্যমে গঠিত একপত্নী পরিবারকে বোঝায়।"
        },
        {
          "label": "খ",
          "question": "",
          "explanation": "পারস্পরিক আচরণগত প্রভাবের জন্য শিশুর সামাজিকীকরণে \"অন্তরঙ্গ বন্ধুদল\" গুরুত্বপূর্ণ। শিশুর সুষ্ঠু সামাজিকীকরণে অন্তরঙ্গ বন্ধুদলের ভূমিকা অপরিসীম। সমবয়সী বন্ধুদের মাধ্যমে সহযোগিতা, সহনশীলতা, সহমর্মিতা, নেতৃত্ব প্রভৃতি গুণাবলি বিকশিত হয়। অন্তরঙ্গ বন্ধুদলের প্রভাবে শিশু সমাজস্বীকৃত মূল্যবোধ অর্জন করে থাকে।"
        },
        {
          "label": "গ",
          "question": "",
          "explanation": "সারণি-১ এ উল্লেখিত বিষয়গুলো সামাজিকীকরণের অন্যতম উপাদান সামাজিক পরিবেশকে নির্দেশ করে। সামাজিকীকরণের অন্যতম উপাদান হলো সামাজিক পরিবেশ। অর্থনৈতিক, সাংস্কৃতিক ও প্রযুক্তিগত পরিবেশ নিয়েই সামাজিক পরিবেশ গঠিত। সামাজিক পরিবেশের মধ্যেই মানুষ বিকশিত হয়। সামাজিক পরিবেশের মধ্যে সমাজের প্রচলিত রীতিনীতি, প্রথা-প্রতিষ্ঠান, বিধি-ব্যবস্থা, সকল প্রকার প্রবণতা সমস্যা প্রভৃতি বিদ্যমান। অর্থনৈতিক পরিবেশ সামাজিক পরিবেশের অংশ। বাজার, জমিজমা, বাগান, গৃহপালিত পশু, যন্ত্রপাতি প্রভৃতি অর্থনৈতিক পরিবেশের উপাদান। তাছাড়া সামাজিক পরিবেশে গড়ে উঠেছে পরিবার, ধর্মীয় প্রতিষ্ঠান সহ বিভিন্ন প্রতিষ্ঠান। এসব প্রতিষ্ঠানের মাধ্যমে গড়ে ওঠা সাংস্কৃতিক মানুষের আচরণকে নানাভাবে প্রভাবিত করে। এগুলো সাংস্কৃতিক পরিবেশের অংশ। এছাড়া যান্ত্রিক পরিবেশ সামাজিক পরিবেশকে প্রভাবিত করে। প্রযুক্তিগত আবিষ্কার যেমন- কম্পিউটার, টেলিভিশন, ইন্টারনেট প্রভৃতি মানুষের আচার-আচরণকে প্রভাবিত করে। উদ্দীপকের সারণি-১ এ অর্থনৈতিক, সাংস্কৃতিক ও প্রযুক্তিগত পরিবেশের উল্লেখ রয়েছে যা উপরে বর্ণিত সামাজিক পরিবেশেরই অংশ। সুতরাং বলা যায় যে, সারণি-১ এ উল্লেখিত বিষয়গুলো সামাজিক পরিবেশকেই ইঙ্গিত করে।"
        },
        {
          "label": "ঘ",
          "question": "",
          "explanation": "সারণি-২ এ উল্লেখিত অনুষ্ঠানগুলো 'ব্যক্তির সামাজিকীকরণে ব্যাপক প্রভাব ফেলে'- মন্তব্যটি যথার্থ। সমাজজীবন সামাজিকীকরণের অন্যতম গুরুত্বপূর্ণ উপাদান। সারণি-২ এ উল্লেখিত অনুষ্ঠান তথা- জন্মদিন, বিবাহ, ধর্মীয় উৎসব সমাজ জীবনে অনুষ্ঠিত হয়ে থাকে। সমাজ জীবনের এসব অনুষ্ঠান ব্যক্তির সামাজিকীকরণে ব্যাপক প্রভাব ফেলে। এসব অনুষ্ঠানের মাধ্যমে মানুষ একে অন্যের আচরণ দ্বারা প্রভাবিত হয়। মানুষের সমাজজীবন কতকগুলো আচরণ দ্বারা নিয়ন্ত্রিত। মানুষ যে সমাজে বসবাস করে সে সমাজের জীবনধারা অর্থাৎ আচার-আচরণের সমষ্টিই হলো সমাজ জীবন। সমাজে নানা ধরনের কর্মকাণ্ড ও অনুষ্ঠান অনুষ্ঠিত হয়। মানুষ সমাজের এসকল কর্মকাণ্ড ও অনুষ্ঠানে অংশগ্রহণ করে। এসব কর্মকাণ্ড ও অনুষ্ঠান সংশ্লিষ্ট আচরণের সাথে মানুষ ক্রিয়া-প্রতিক্রিয়া করে খাপ খাওয়ানোর চেষ্টা করে। এক্ষেত্রে মানুষ একে অন্যের আচরণ অনুকরণ করে কাজ সম্পাদনের চেষ্টা করে। অর্থাৎ অনুকরণ প্রবণতা থেকে মানুষ ভাষা, উচ্চারণ, কথা বলার ধরনসহ নানা বিষয় আয়ত্ত করে থাকে। সমাজ- সংস্কৃতির বিভিন্ন বিষয় ভাষার মাধ্যমে মানুষের মধ্যে সঞ্চারিত হয়। উপরের আলোচনায় প্রতীয়মান হয় যে, সমাজ জীবনে সংগঠিত অনুষ্ঠান ব্যক্তির সামাজিকীকরণে গুরুত্বপূর্ণ ভূমিকা রাখে।"
        }
      ]
    },
    {
      "number": "11",
      "uddipok": "নির্বাচন কমিশন অফিসের কর্মচারি 'ক' অবৈধভাবে রোহিঙ্গাদের NID দিয়ে প্রচুর টাকা হাতিয়ে নেয়। বিষয়টি গণমাধ্যমে প্রকাশ পেলে পুলিশ তাকে গ্রেফতার করে। অন্যদিকে 'খ' তার দলবল নিয়ে জনসমাবেশে বোমা ফাটিয়ে তাদের দলীয় আদর্শ প্রকাশ করার চেষ্টা করে।",
      "tag": "MB 20",
      "sub_questions": [
        {
          "label": "ক",
          "question": "",
          "explanation": "সামাজিক বিশৃঙ্খলার চরম রূপই হচ্ছে সামাজিক নৈরাজ্য।"
        },
        {
          "label": "খ",
          "question": "",
          "explanation": "এইডসে আক্রান্ত ব্যক্তির সংস্পর্শে আসলেই এ রোগ ছড়ায় না বলে এইডস ছোঁয়াচে নয়। এইডস হলো এইচআইভি ভাইরাস সংক্রমণের সর্বশেষ পর্যায়। এ ভাইরাসের অবস্থান আক্রান্ত ব্যক্তির রক্ত, বীর্য, থুতু, চোখের পানি, মূত্র এবং স্তনের দুধের মধ্যে। তবে আক্রান্ত ব্যক্তির বাহ্যিক সংস্পর্শে আসলে এ রোগে সংক্রমিত হওয়ার আশঙ্কা থাকে না। এজন্য এইডস ছোঁয়াচে নয়।"
        },
        {
          "label": "গ",
          "question": "",
          "explanation": "দৃশ্যকল্প-১ এ দুর্নীতি নামক সামাজিক সমস্যা প্রতিফলিত হয়েছে। ব্যক্তি বা গোষ্ঠী কর্তৃক অবৈধ পন্থায় নীতি বহির্ভূত কোনো কাজ করাই দুর্নীতি। সাধারণত ঘুষ, বলপ্রয়োগ বা ভীতি প্রদর্শন, প্রভাব খাটানো এবং ব্যক্তিবিশেষকে অবৈধভাবে সুযোগ-সুবিধা প্রদানের মাধ্যমে প্রশাসনের ক্ষমতার অপব্যবহার করে ব্যক্তিগত সুবিধা অর্জনকে দুর্নীতি বলে। রাজনৈতিক এবং সরকারি ও বেসরকারি প্রশাসনে দুর্নীতি বলতে ব্যক্তিগত লাভের জন্য পদের অপব্যবহারকে বোঝায়। উদ্দীপকেও প্রশাসনিক ক্ষমতা অপব্যবহারের মাধ্যমে দুর্নীতির প্রতিফলন লক্ষ করা যায়। উদ্দীপকের দৃশ্যকল্প-১ এ দেখা যায়, একটি সরকারি দপ্তরের অফিস সহকারী. 'M' বিনা উৎকোচে কোনো ফাইলে হাত দেন না। ছোট ছোট কাজের জন্যও তিনি টাকা নেন। তার এই কাজগুলো উপরের বর্ণনানুযায়ী দুর্নীতির অন্তর্ভুক্ত। তাই বলা যায়, উদ্দীপকে দুর্নীতি নামক সামাজিক সমস্যার চিত্র ফুটে উঠেছে।"
        },
        {
          "label": "ঘ",
          "question": "",
          "explanation": "'খ' এবং তার দলবলের কাজটি তথা জঙ্গিবাদ মানুষের স্বাভাবিক জীবনের জন্য হুমকিস্বরূপ- মন্তব্যটি যথার্থ। আচরণিক দৃষ্টিকোণ থেকে জঙ্গি বলতে তাদের বোঝায় যারা যুদ্ধবাজ, আক্রমণাত্মক, হিংসাত্মক ও ধ্বংসকারী। এরা আক্রমণাত্মক ও হিংসাত্মক উপায়ে রাষ্ট্র বা সমাজ অননুমোদিত সংস্কারের সমর্থনে সম্মিলিতভাবে কাজ করে। উদ্দীপকে বর্ণিত 'খ' তার দলবল নিয়ে জনসমাবেশে বোমা ফাটিয়ে তাদের দলীয় আদর্শ প্রকাশ করার চেষ্টা করে। তাদের এ ধরনের কর্মকাণ্ড ও অনুসৃত ধ্যানধারণাই জঙ্গিবাদ 'নামে পরিচিত। রাষ্ট্রীয় ও সামাজিক জীবনে জঙ্গি কর্মতৎপরতার প্রভাব ভয়াবহ ও মারাত্মক। জঙ্গি তৎপরতা একটি দেশ ও জাতির জন্য অভিশাপস্বরূপ। জঙ্গি তৎপরতার কারণে একটি দেশের উন্নয়ন কর্মকান্ড ব্যাহত হয়। তাছাড়া জঙ্গি কার্যক্রম আর্থ-সামাজিক, রাজনৈতিক এবং সাংস্কৃতিক জীবনের বিভিন্ন ক্ষেত্রে নানা প্রতিকূলতা সৃষ্টি করে। মানুষের জীবনযাত্রা অচল হয়ে যায়। একটি দেশে অব্যাহতভাবে ঘটতে থাকা জঙ্গিবাদী কার্যক্রম সাধারণ মানুষের স্বাভাবিক জীবনযাত্রায় ব্যাঘাত - ঘটায়। জঙ্গি কার্যক্রমে সংশ্লিষ্ট ব্যক্তি নিজের পরিবারের জন্যও হুমকিস্বরূপ। অনেকক্ষেত্রে জঙ্গিদের রক্ষিত বোমা বিস্ফোরণে একই সাথে বসবাসকারী মানুষ, আবাসস্থল ও প্রতিবেশীদের ব্যাপক ক্ষতি হয়ে থাকে। উপরের আলোচনায় প্রতীয়মান হয় যে, উদ্দীপকের 'খ' এবং তার দলবলের জঙ্গি কার্যক্রম মানুষের স্বাভাবিক জীবনযাপনের ক্ষেত্রে বিরাট বাধাস্বরূপ।"
        }
      ]
    }
  ]
}