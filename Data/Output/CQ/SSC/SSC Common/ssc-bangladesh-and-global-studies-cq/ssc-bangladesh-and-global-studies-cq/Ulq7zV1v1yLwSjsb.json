{
  "title": "বরিশাল ক্যাডেট কলেজ ২০২৪",
  "subtitle": "বাংলাদেশ ও বিশ্ব পরিচয় (11)",
  "questions": [
    {
      "number": "1",
      "uddipok": "১৯৫২ ১৯৫৪ ১৯৬৬ ১৯৭১ A B C D",
      "tag": "BCC 24",
      "sub_questions": [
        {
          "label": "ক",
          "question": "কবি মাহবুব-উল-আলম কে?",
          "explanation": "ঢাকায় ২১শে ফেব্রুয়ারি ছাত্রহত্যার প্রতিবাদে 'কাঁদতে আসিনি ফাঁসির দাবি নিয়ে এসেছি' শীৰ্ষক প্ৰথম কবিতার রচয়িতা কবি মাহবুব-উল-আলম।"
        },
        {
          "label": "খ",
          "question": "১৪৪ ধারা বলতে কী বোঝ?",
          "explanation": "১৪৪ ধারা হলো একটি আইন, যা সাধারণত জনসমাবেশ, মিছিল বা ধর্মঘটের মতো পরিস্থিতিতে আইন-শৃঙ্খলা রক্ষার্থে প্রয়োগ করা হয়। ১৪৪ ধারার অধীনে 'প্রশাসন কোনো স্থানে চারজন বা তার বেশি মানুষের অবস্থান নিষিদ্ধ করতে পারে। প্রশাসন যদি কোনো স্থানে আইন- শৃঙ্খলা পরিস্থিতির অবনতির আশঙ্কা করে তাহলে জননিরাপত্তা ও শান্তি বজায় রাখতে এই ধারা প্রয়োগ করে। ১৯৫২ সালের ২০শে ফেব্রুয়ারি সরকারি এক ঘোষণায় ২১শে ফেব্রুয়ারি থেকে একমাস পর্যন্ত ১৪৪ ধারা জারি করে সভা, সমাবেশ ও মিছিল নিষিদ্ধ করা হয়।"
        },
        {
          "label": "গ",
          "question": "উদ্দীপকের 'C' কীভাবে 'D' কে প্রভাবিত করেছিল? ব্যাখ্যা করো ।",
          "explanation": "উদ্দীপকের ‘C” ঐতিহাসিক ছয় দফা দাবিকে নির্দেশ করে, যা ‘D’-এর ঘটনা তথা ১৯৭১ সালের মহান মুক্তিযুদ্ধে গুরুত্বপূর্ণ ভূমিকা রাখে । পশ্চিম পাকিস্তানের শাসন ও শোষণ থেকে মুক্তি পেতে বঙ্গবন্ধু শেখ মুজিবুর রহমান ১৯৬৬ সালের ৫-৬ই ফেব্রুয়ারি লাহোরে অনুষ্ঠিত সম্মেলনে বাঙালিদের স্বায়ত্তশাসন প্রতিষ্ঠার লক্ষ্যে ছয়টি সুনির্দিষ্ট দাবি তুলে ধরেন। বঙ্গবন্ধু ছয় দফা ঘোষণা করলে সামরিক শাসক আইয়ুব খান একে ‘বিচ্ছিন্নতাবাদী কর্মসূচি' হিসেবে আখ্যায়িত করে। ফলে পূর্ব বাংলার মানুষ দাবি আদায়ে আন্দোলন শুরু করে। এ আন্দোলন ১৯৬৯ সালে সামরিক শাসনবিরোধী গণঅভ্যুত্থানে রূপ নেয়। এর পরিণতিতে স্বৈরশাসক আইয়ুব খান পদত্যাগে বাধ্য হন। বঙ্গবন্ধু পূর্ব পাকিস্তানের অবিসংবাদিত নেতায় পরিণত হন । ১৯৭০ সালের নির্বাচনে আওয়ামী লীগের পক্ষে ভোট প্রদানের মাধ্যমে এর বহিঃপ্রকাশ ঘটে। নির্বাচনে আওয়ামী লীগের বিজয় এবং তৎপরবর্তী ঘটনাপ্রবাহ মহান মুক্তিযুদ্ধের ক্ষেত্র তৈরি করে। যার মধ্য দিয়ে স্বাধীন সার্বভৌম বাংলাদেশ রাষ্ট্রের অভ্যুদয় ঘটে। উপরের আলোচনার সাথে তুলনা করলে বোঝা যায়, ‘C' ও ‘D’-এর সাল দুটি যথাক্রমে ছয় দফা ও মুক্তিযুদ্ধের সাথে সম্পর্কিত। ছয় দফা দাবি বাঙালি জাতিকে স্বাধিকার আদায়ে ঐক্যবদ্ধ করেছিল। দাবিগুলোই পরবর্তী সময়ে স্বাধীনতা অর্জনের অনুপ্রেরণা হিসেবে কাজ করে।"
        },
        {
          "label": "ঘ",
          "question": "বাঙালি জাতীয়তাবাদের বিকাশে 'A' এর ভূমিকা বিশ্লেষণ করো।",
          "explanation": "বাঙালি জাতীয়তাবাদের বিকাশে ‘A’ নির্দেশিত ঘটনা তথা ১৯৫২ সালের ভাষা আন্দোলনের ভূমিকা অনস্বীকার্য। \"বাংলা ভাষা, ইতিহাস, ঐতিহ্য সংস্কৃতি ও বাঙালির নৃতাত্ত্বিক পরিচয়ে যে ঐক্য গড়ে ওঠে তাই বাঙালি জাতীয়তাবাদ। ১৯৫২ সালের ভাষা আন্দোলন বাঙালিকে তাদের অধিকার সম্পর্কে সচেতন করে এবং ঐক্যবদ্ধভাবে আন্দোলনের প্রেরণা যোগায়। এ আন্দোলনের ফলেই পূর্ব বাংলার মানুষের কাছে নিজস্ব জাতিসত্তার ক্ষেত্রে ভাষা ও সংস্কৃতির গুরুত্ব স্পষ্ট হয়ে ওঠে ভাষাকেন্দ্রিক এই ঐক্যই বাঙালি জাতীয়তাবাদের মূলভিত্তি রচনা করে, যা পরবর্তী সময়ে স্বাধীন বাংলাদেশ প্রতিষ্ঠায় ভূমিকা রাখে। প্রকৃত অর্থে ভাষা আন্দোলন ছিল পাকিস্তান সৃষ্টির পর বাঙালির অধিকার আদায়ের প্রথম আন্দোলন। শুরুতে এটি একটি সাংস্কৃতিক আন্দোলন “হিসেবে শুরু হলেও ধীরে ধীরে তা রাজনৈতিক রূপ লাভ করে। অর্থনৈতিক, রাজনৈতিক ও প্রশাসনিকসহ সকল ক্ষেত্রে পশ্চিম পাকিস্তানের বৈষম্যমূলক আচরণ এ আন্দোলনকে ব্যাপকতা লাভ করতে সহায়তা করে। শেষ পর্যন্ত রক্তের বিনিময়ে ভাষা আন্দোলন সফলতা পায়। এ সাফল্য পাকিস্তান রাষ্ট্রে অধিকার আদায়ে বাঙালিদের আত্মবিশ্বাস অনেক বাড়িয়ে দিয়েছিল। ভাষা আন্দোলন থেকেই বাঙালিরা উপলব্ধি করেছিল, ঐক্যবদ্ধ থাকলে যেকোনো মৌলিক ও ন্যায়সঙ্গত আন্দোলন সফলতা পাওয়া যায়। ভাষা আন্দোলন বাঙালিকে তাদের জাতিগত স্বাতন্ত্র্য সম্পর্কে সচেতন করেছিল। তারা বুঝতে পেরেছিল যে, পাকিস্তান রাষ্ট্রের অন্য অঞ্চল বা অধিবাসীদের সাথে একমাত্র ধর্ম ছাড়া কোনো বিষয়ে তাদের মিল নেই। এভাবেই উন্মেষ ঘটেছিল অসাম্প্রদায়িক বাঙালি জাতীয়তাবাদী চেতনার । উপরের আলোচনার পরিপ্রেক্ষিতে বলা যায়, বাঙালি জাতীয়তাবাদ বিকাশে ১৯৫২ সালের ভাষা আন্দোলন অসামান্য অবদান রাখে। এ আন্দোলনের অনুপ্রেরণায় পরবর্তীতে বাঙালির সকল আন্দোলন পরিচালিত হয়।"
        }
      ]
    },
    {
      "number": "2",
      "uddipok": "'X' দেশের মুক্তিযুদ্ধ গণযুদ্ধে রূপ লাভ করে। কারণ এই যুদ্ধে নারী, সংস্কৃতি কর্মী, গণমাধ্যম, প্রবাসী বাঙালি, বুদ্ধিজীবী সকলে যার যার অবস্থান থেকে অবদান রাখে। তারা স্বাধীন-সার্বভৌম বাংলাদেশ প্রতিষ্ঠা করে।",
      "tag": "BCC 24",
      "sub_questions": [
        {
          "label": "ক",
          "question": "পাকিস্তান শাসনামলে পূর্ব পাকিস্তানের সামরিক কর্মকর্তা কত শতাংশ ছিল?",
          "explanation": "পাকিস্তান শাসনামলে পূর্ব পাকিস্তানের সামরিক কর্মকর্তা ছিল ৫ শতাংশ ।"
        },
        {
          "label": "খ",
          "question": "১৯৬৫ সালের ভারত-পাকিস্তান যুদ্ধ সম্পর্কে লেখো ।",
          "explanation": "১৯৬৫ সালে সীমান্ত বিরোধের জেরে ভারত-পাকিস্তানের মধ্যে যুদ্ধ বাধে । ১৯৬৫ সালে পাকিস্তান ও ভারতের মধ্যে যে যুদ্ধ হয়েছিল সে সময় পূর্ববঙ্গ বা তদানীন্তন পূর্ব পাকিস্তানের জনগণ সম্পূর্ণ অরক্ষিত ছিল। পাকিস্তানের কেন্দ্রীয় সরকারের কাছে এ অঞ্চলের সুরক্ষার কোনো গুরুত্বই ছিল না। ভারত যদি সে সময় পূর্ববঙ্গে ব্যাপক আক্রমণ চালাতো, তাহলে ১২শ মাইল দূর থেকে পাকিস্তান কোনোভাবেই এ অঞ্চলকে রক্ষা করতে পারতো না ।"
        },
        {
          "label": "গ",
          "question": "উদ্দীপকে অনুসারে 'X' দেশের মুক্তিযুদ্ধকে কেন গণযুদ্ধ বলা হয়? ব্যাখ্যা করো ।",
          "explanation": "উদ্দীপকে 'X' দেশের যুদ্ধ দ্বারা বাংলাদেশের মহান মুক্তিযুদ্ধকে নির্দেশ করা হয়েছে। বাংলাদেশের মুক্তিযুদ্ধে সর্বস্তরের বাঙালি অংশগ্রহণ করে। তাই এ যুদ্ধকে ‘গণযুদ্ধ' বা ‘জনযুদ্ধ’ও বলা হয়। ১৯৭১ সালের ২৫শে মার্চ নিরস্ত্র বাঙালির উপর পাকিস্তানি সেনাবাহিনী আক্রমণ চালালে বাঙালি ছাত্র, জনতা, পুলিশ, ইপিআর (ইস্ট পাকিস্তান রাইফেলস) সাহসিকতার সাথে তাদের বিরুদ্ধে রুখে দাঁড়ায়। বিনা প্রতিরোধে পাকিস্তানি সেনাবাহিনীকে বাঙালিরা ছাড় দেয়নি। দেশের জন্য যুদ্ধ করতে গিয়ে বহু মুক্তিযোদ্ধা শহিদ হন। আবার অনেকে মারাত্মকভাবে আহত হন। মুক্তিযোদ্ধারা দেশকে শত্রুমুক্ত করার লক্ষ্যে মৃত্যুকে তুচ্ছ মনে করে যুদ্ধে যোগদান করেছিলেন । মুক্তিযুদ্ধে সৈনিক, ইপিআর, পুলিশ, আনসার, কৃষক, শ্রমিক, ছাত্র-ছাত্রীসহ সব শ্রেণি পেশার মানুষ অংশ গ্রহণ করে বলে একে গণযুদ্ধ বলা হয় । উদ্দীপকে 'X' দেশের মুক্তিযুদ্ধে নারী সংস্কৃতিকর্মী, গণমাধ্যম, প্রবাসী বাঙালি, বুদ্ধিজীবী সকলে যার যার অবস্থান থেকে অবদান রাখে। ফলে 'X' দেশের মুক্তিযুদ্ধ গণযুদ্ধে রূপ লাভ করে। উদ্দীপকে 'X' দেশটি দ্বারা মূলত বাংলাদেশের মুক্তিযুদ্ধকেই নির্দেশ করা হয়েছে।"
        },
        {
          "label": "ঘ",
          "question": "উদ্দীপক অনুসারে তারা স্বাধীন-সার্বভৌম বাংলাদেশ প্রতিষ্ঠান করে— বিশ্লেষণ করো ।",
          "explanation": "“তারা স্বাধীন-সার্বভৌম বাংলাদেশ প্রতিষ্ঠা করে”— উক্তিটি যথার্থ । বাংলাদেশের মুক্তযুদ্ধের মূল নিয়ামক শক্তি ছিল জনগণ। মুক্তিযুদ্ধ শুরু হলে বিভিন্ন রাজনৈতিক দল, ছাত্র-ছাত্রী পেশাজীবী, নারী, সংস্কৃতি কর্মীসহ সর্বস্তরের জনসাধারণ নিজ নিজ অবস্থান থেকে যুদ্ধে ঝাঁপিয়ে পড়ে। জীবনের মায়া ত্যাগ করে দেশকে শত্রুমুক্ত করে স্বাধীন সার্বভৌম বাংলাদেশ প্রতিষ্ঠা করে। বাংলাদেশের মুক্তিযুদ্ধ পরিচালনায় রাজনৈতিক দলগুলো গুরুত্বপূর্ণ ভূমিকা পালন করে। মুক্তিবাহিনীতে একক গোষ্ঠী হিসেবে ছাত্র-ছাত্রীদের সংখ্যা ছিল সবচেয়ে বেশি। মুক্তিযোদ্ধা শিবিরে পুরুষের পাশাপাশি নারীরা অস্ত্রচালনা ও গেরিলা যুদ্ধের প্রশিক্ষণ গ্রহণ করে সরাসরি মুক্তিযুদ্ধে অংশ নেয়। সাধারণ জনগণের সাহায্য সহযোগিতা ও ঐকান্তিক প্রচেষ্টার মাধ্যমেই মাত্র নয় মাসের যুদ্ধে বাঙালির স্বাধীনতা অর্জন সম্ভব হয়েছে। মুক্তিযুদ্ধের সময় সাধারণ মানুষ মুক্তিযোদ্ধাদের আশ্রয় দিয়েছে, শত্রুর অবস্থান ও চলাচলের তথ্য দিয়েছে। খাবার ও ওষুধ সরবরাহ করেছে, সেবা দিয়েছে। যুদ্ধে উদ্বুদ্ধ করার ক্ষেত্রে শিল্পী-সাহিত্যেক, বুদ্ধিজীবী ও বিভিন্ন সাংস্কৃতিক কর্মীর অবদান ছিল প্রশংসনীয়। সেক্ষেত্রে মুক্তিযোদ্ধাদের মানসিক ও নৈতিক বল ধরে রাখতে তারা বিভিন্ন সাংস্কৃতিক কর্মকাণ্ড পরিচালনা করেছে । উপরের আলোচনা থেকে বলা যায়, ১৯৭১ সালের মুক্তিযুদ্ধে পাকিস্তানি হানাদার বাহিনীর এদেশীয় দোসররা, ব্যতীত সবাই কোনো না কোনোভাবে মুক্তিযুদ্ধে অংশগ্রহণ করে। সকল শ্রেণি-পেশার মানুষের সংগ্রাম ও আত্মত্যাগের ফলেই প্রতিষ্ঠিত হয়েছে, স্বাধীন ও সার্বভৌম বাংলাদেশ।"
        }
      ]
    },
    {
      "number": "3",
      "uddipok": "ঘটনা-১: মি. রায় প্রচলিত আইন অনুসারে বিভিন্ন সমস্যার সমাধান করেন। কিন্তু একদিন সম্পূর্ণ একটি নতুন সমস্যা তার সামনে আসল যা তিনি প্রচলিত আইনের মাধ্যমে নিষ্পত্তি করতে ব্যর্থ হলেন । ঘটনা-২: এক দল গবেষক মনে করেন আইন হলো স্বাধীনতার পথে বাধা। আরেক দল এটা মনে করেন না। তারা মনে করেন আইনের প্রাধান্য হলো নাগরিক স্বাধীনতার রক্ষাকবচ। এ সম্পর্কে মি. হাসান বলেন, 'সুশাসনের জন্য আইনের অনুশাসন অত্যন্ত গুরুত্বপূর্ণ ।",
      "tag": "BCC 24",
      "sub_questions": [
        {
          "label": "ক",
          "question": "নাগরিকের সংজ্ঞা দাও ।",
          "explanation": "যে ব্যক্তি রাষ্ট্রের সুযোগ সুবিধা গ্রহণ এবং রাষ্ট্রের প্রতি তার দায়িত্ব- কর্তব্য পালন করে তাকে নাগরিক বলে ।"
        },
        {
          "label": "খ",
          "question": "রাষ্ট্রের উপাদান সংক্ষেপে ব্যাখ্যা করো ।",
          "explanation": "প্রত্যেক রাষ্ট্রই জনসমষ্টি, নির্দিষ্ট ভূখণ্ড, সরকার ও সার্বভৌমত্ব এ চারটি উপাদানের সমন্বয়ে গঠিত । রাষ্ট্রের প্রাথমিক উপাদান হচ্ছে জনসমষ্টি। জনসমষ্টি বলতে রাজনৈতিকভাবে সংগঠিত জনগণকে বোঝায়। প্রত্যেক রাষ্ট্রই একটি নির্দিষ্ট ভৌগোলিক সীমারেখা দ্বারা পরিবেষ্টিত এটিকে বলা হয় নির্দিষ্ট ভূখণ্ড। রাষ্ট্রের তৃতীয় অপরিহার্য উপাদান সরকার, যার মাধ্যমে নির্দিষ্ট ভূ-খণ্ডের উপর কর্তৃত্ব প্রতিষ্ঠিত হয়। রাষ্ট্র গঠনের মুখ্য উপাদান হলো সার্বভৌমত্ব। সার্বভৌমত্ব রাষ্ট্রকে অন্যান্য সংস্থা থেকে পৃথক করে ।"
        },
        {
          "label": "গ",
          "question": "উদ্দীপক অনুসারে মি. রায় আইনের কোন উৎসের সহায়তার নিষ্পত্তি করবেন? ব্যাখ্যা করো।",
          "explanation": "উদ্দীপকের ঘটনা-১ আইনের 'বিচারকের রায়' উৎসটিকে প্রকাশ করে। আইনের বিভিন্ন উৎস রয়েছে। রাষ্ট্রবিজ্ঞানী হল্যান্ড আইনের ৬টি প্রধান উৎসের কথা উল্লেখ করেন। এগুলোর মধ্যে বিচারকের রায় অথবা বিচার বিভাগীয় রায় আইনের একটি উৎস। প্রচলিত আইন বিচার কাজ সম্পন্ন করতে যথেষ্ট মনে না হলে বিচারক নিজের অভিজ্ঞতাবলে বিচার কাজ পরিচালনা করেন। উদ্দীপকের ঘটনা-১ এ জনাব শহীদ উচ্চ আদালতের একজন বিচারক। প্রচলিত আইন অনুসারেই তিনি বিচার করেন। সম্প্রতি একটি মামলা বিষয়ে আইনের সুস্পষ্টতা না পেয়ে তার দীর্ঘদিনের অভিজ্ঞতার আলোকে বিচার কাজ সম্পাদন করেন। এটি দ্বারা আইনের বিচার সংক্রান্ত রায় উৎসকে নির্দেশ করা হয়েছে। কারণ বিচারকালে বিচারক যদি প্রচলিত আইনের মাধ্যমে মামলার নিষ্পত্তি করতে ব্যর্থ হন তখন তিনি তার স্বীয় বুদ্ধি, মেধা ও প্রজ্ঞার সাহায্যে প্রচলিত আইনের সাথে সঙ্গতি রেখে আইনের নতুন ব্যাখ্যা দিয়ে বিচারের রায় প্রদান করেন। এটি একটি দৃষ্টান্ত হয়ে যায় এবং একসময় আইনে পরিণত হয়। তাই দেখা যায়, বিচারকের রায়ও আইনের একটি উৎস।"
        },
        {
          "label": "ঘ",
          "question": "তুমি কি ঘটনা-২ এ মি. সাহানের মতের সাথে একমত? তোমার মতের পক্ষে যুক্তি দাও ।",
          "explanation": "আমি ঘটনা- ২ এর মি. হাসানের মতের সাথে একমত। আইন বলতে সামাজিকভাবে স্বীকৃত লিখিত ও অলিখিত বিধিবিধান ও রীতিনীতিকে বোঝায়। আইনের শাসন মানুষের আচরণকে নিয়ন্ত্রিত করে এবং সমাজের শৃঙ্খলা বজায় রাখে। উদ্দীপকের ঘটনা-২ এ মি. হাসান সুশাসন প্রতিষ্ঠায় আইনের অনুশাসনের এ দিকটি সম্পর্কে মন্তব্য করেছেন। সুশাসন প্রতিষ্ঠায় আইনের অনুশাসন অত্যন্ত গুরুত্বপূর্ণ। রাষ্ট্রে আইনের অনুশাসন প্রতিষ্ঠিত হলে সকল নাগরিক সমানভাবে স্বাধীনতা ও রাষ্ট্র প্রদত্ত সুযোগ-সুবিধা পেতে পারে। কেউ কারও অধিকার ক্ষুণ্ণ করতে পারে না। সাধারণভাবে আইনের অনুশাসন দুটি ধারণা প্রকাশ করে, যথা— আইনের প্রাধান্য ও আইনের দৃষ্টিতে সবার সাম্য। আইনের প্রাধান্য বজায় থাকলে সরকার স্বেচ্ছাচারী হতে পারে না। বিনা অপরাধে কাউকে গ্রেফতার করা, বিনা বিচারে কাউকে আটক রাখা ও শাস্তি দেওয়া ইত্যাদি আইনের প্রাধান্যের পরিপন্থি। সমাজে আইনের প্রাধান্য প্রতিষ্ঠিত হলে কেউ আইন অমান্য করে অন্যের অধিকারে হস্তক্ষেপ করতে পারে না। সরকারও কারো ব্যক্তি স্বাধীনতায় অযৌক্তিক প্রতিবন্ধকতা সৃষ্টি করতে পারে না। আবার আইনের দৃষ্টিতে সাম্য বলতে বোঝায় ধনী-দরিদ্র, সবল-দুর্বল, জাতি, ধর্ম, বর্ণ, সম্প্রদায় নির্বিশেষে সকলেই সমান । অর্থাৎ, সকলের জন্যই একই আইন প্রযোজ্য। তাই আইনের অনুশাসন প্রতিষ্ঠা হলে বৈষম্যহীন শাসন প্রতিষ্ঠিত হবে। পরিশেষে বলা যায়, আইন সাম্যবাদী রাষ্ট্র নির্মাণ নিশ্চিত করে, যা সুশাসনের অন্যতম গুণ । সুতরাং সুশাসনের জন্য আইনের অনুশাসন অত্যন্ত গুরুত্বপুর্ণ।"
        }
      ]
    },
    {
      "number": "4",
      "uddipok": "",
      "tag": "BCC 24",
      "sub_questions": [
        {
          "label": "ক",
          "question": "আইন বিভাগ কী?",
          "explanation": "সরকারের যে বিভাগ দেশের জন্য নতুন আইন প্রণয়ন, পুরনো আইন পরিবর্তন, পরিবর্ধন ও সংশোধন করে তাকে আইন বিভাগ বলে ।"
        },
        {
          "label": "খ",
          "question": "জাতীয় সংসদের বিচার বিষয়ক ক্ষমতা ব্যাখ্যা করো ।",
          "explanation": "জাতীয় সংসদ হলো বাংলাদেশের আইনসভা। আইসভা আইন প্রণয়ন, শাসন বিভাগের উপর নিয়ন্ত্রণ অর্থ সংক্রান্ত তদারকি সহ বিচার বিষয়েও ক্ষমতা প্রয়োগ করে। জাতীয় সংসদ সংবিধান অনুযায়ী রাষ্ট্রপতিকে অভিশংসন করতে পারে। প্রয়োজনে স্পিকার, ডেপুটি স্পিকার ও ন্যায়পালকেও অপসারণের ক্ষমতা রয়েছে জাতীয় সংসদের।"
        },
        {
          "label": "গ",
          "question": "উদ্দীপকে 'X' দ্বারা বাংলাদেশ সরকারের কোন পদ নির্দেশ করা হয়েছে? ব্যাখ্যা করো।",
          "explanation": "উদ্দীপকে 'X' দ্বারা বাংলাদেশ সরকারের রাষ্ট্রপতি পদকে নির্দেশ করা হয়েছে। পদমর্যাদায় রাষ্ট্রপতি সবার উপরে। তিনি দেশের রাষ্ট্রপ্রধান। সংবিধান অনুযায়ী রাষ্ট্রপতি রাষ্ট্রের প্রধান ব্যক্তি। সবার উর্ধ্বে তিনি স্থান লাভ করেন। সংবিধান ও আইন অনুযায়ী তাকে প্রদত্ত সকল দায়িত্ব ও ক্ষমতা প্রয়োগ করেন। সংসদে প্রণীত আইন রাষ্ট্রপতি অনুমোদন করেন। জাতীয় সংসদে কোনো বিল গৃহীত হওয়ার পর ১৫ দিনের মধ্যে রাষ্ট্রপতির সম্মতি লাভ করলে সেটি আইনে পরিণত হয়। বাংলাদেশের সার্বভৌমত্ব রক্ষায় প্রতিরক্ষা বিভাগের সর্বাধিনায়কত্ব রাষ্ট্রপতির উপর ন্যস্ত । উদ্দীপকে 'X' এর ক্ষমতা ও কার্যাবলি হিসেবে সংসদ বিষয়ক ক্ষমতা, অধ্যাদেশ জারি ও নিয়োগ সংক্রান্ত ক্ষমতা উল্লেখ করা হয়েছে। এসব ক্ষমতা ও কার্যাবলি রাষ্ট্রপ্রধান হিসেবে রাষ্ট্রপতি প্রয়োগ করেন ।"
        },
        {
          "label": "ঘ",
          "question": "তুমি কি মনে কর 'X' নির্দেশিত পদ কেবল ছকে উল্লেখিত কাজই সম্পাদন করে? পাঠ্যবইয়ের আলোকে যুক্তি দাও।",
          "explanation": "রাষ্ট্রপতি কেবল ছকে উল্লিখিত কাজই সম্পাদন করেন না। সংসদীয় ব্যবস্থায় রাষ্ট্রপতি নিয়মতান্ত্রিক প্রধান । প্রজাতন্ত্রের সকল কাজ তাঁর নামে পরিচারিত হয়। তাঁর হাতে 'কোনো নির্বাহী ক্ষমতা নেই । দেশের সরকার গঠন, শাসন পরিচালনা, আইন প্রণয়ন এবং অর্থ বিচার, প্রতিরক্ষা ও কূটনীতি বিষয়ক গুরুত্বপূর্ণ কাজ তিনি সম্পাদন করেন । উদ্দীপকে রাষ্ট্রপতির সংসদ বিষয়ক ক্ষমতা; অধ্যাদেশ জারি ও নিয়োগ সংক্রান্ত ক্ষমতা উল্লেখ করা হয়েছে। এ সকল দায়িত্ব ও ক্ষমতা ছাড়াও তিনি আরও দায়িত্ব পালন করেন। সরকারের সকল শাসন সংক্রান্ত কাজ রাষ্ট্রপতির নামে পরিচালিত হয়। তিনি প্রধানমন্ত্রীকে নিয়োগ করেন । রাষ্ট্রের শীর্ষস্থানীয় কর্মকর্তাদের নিয়োগের দায়িত্বও রাষ্ট্রপতির। তিনি সশস্ত্র বাহিনীর প্রধান। প্রধানমন্ত্রী ও প্রধান বিচারপতি নিয়োগ ছাড়া অন্যান্য সব কাজ তিনি প্রধানমন্ত্রীর পরামর্শে করেন। রাষ্ট্রপতি সংসদ অধিবেশন আহ্বান করেন। প্রতিটি নতুন সংসদের প্রথম অধিবেশন ও প্রতি নতুন বছরের অধিবেশনের সূচনায় রাষ্ট্রপতি সংসদে ভাষণ প্রদান করেন। তিনি সংসদ মুলতবি রাখতে পারেন ও প্রধানমন্ত্রীর লিখিত পরামর্শে তা ভেঙে দিতে পারেন। সংসদ ভেঙে গেলে বা অধিবেশন না থাকলে দ্রুত ব্যবস্থা গ্রহণের প্রয়োজন হলে রাষ্ট্রপতি অধ্যাদেশ জারি করতে পারেন। এ অধ্যাদেশ সংসদের আইনের মতো ক্ষমতাসম্পন্ন হয়। \"যেকোনো দণ্ড মওকুফ, স্থগিত বা হ্রস করার ক্ষমতাও রাষ্ট্রপতির রয়েছে। সরকারের ব্যয় সংক্রান্ত কোনো বিল সংসদে উপস্থাপন করতে হলে রাষ্ট্রপতির সুপারিশ লাগে। এছাড়া রাষ্ট্রপতি বাংলাদেশের প্রতিরক্ষা বিভাগের সর্বাধিনায়ক। তিনি বহিঃআক্রমণ মোকাবিলার জন্য যে কোনো প্রতিরক্ষা ব্যবস্থা গ্রহণ করতে পারেন । পরিশেষে বলা যায়, রাষ্ট্রপতি সরকারের প্রধান হিসেবে সংবিধান ও আইন অনুযায়ী বিভিন্ন দায়িত্ব ও ক্ষমতা প্রয়োগ করেন ।"
        }
      ]
    },
    {
      "number": "5",
      "uddipok": "নির্বাচন ও গণতন্ত্র একই সূত্রে গাঁথা। সফল গণতন্ত্র অনেকাংশেই নির্ভর করে স্বাধীন ও সুষ্ঠু নির্বাচন প্রক্রিয়ার উপর। সুষ্ঠু নির্বাচন প্রক্রিয়া পরিচালনার জন্য বাংলাদেশে একটি সাংবিধানিক প্রতিষ্ঠান রয়েছে। এই প্রতিষ্ঠান প্রধানকে রাষ্ট্রপতি নিয়োগ প্রদান করেন।",
      "tag": "BCC 24",
      "sub_questions": [
        {
          "label": "ক",
          "question": "রাজনৈতিক দলের সংজ্ঞা দাও ।",
          "explanation": "রাজনৈতিক দল বলতে একটি সংগঠিত নাগরিক সমষ্টিকে বোঝায়, যারা দলীয় আদর্শ প্রচারের মাধ্যমে জনমত গঠনের মধ্য দিয়ে বৈধ উপায়ে ক্ষমতা দখলের চেষ্টা করে ।"
        },
        {
          "label": "খ",
          "question": "প্রতিনিধিত্বশীল গণতন্ত্র বলতে কী বোঝ?",
          "explanation": "শাসনকাজে সকল নাগরিক সরাসরি অংশগ্রহণ না করে প্রতিনিধি নির্বাচনের মাধ্যমে শাসনকার্য পরিচালনা করাকে প্রতিনিধিত্বশীল গণতন্ত্র বলে । প্রাচীনকালে শাসনকাজে সকলে সমানভাবে অংশগ্রহণ করত। কিন্তু বর্তমানে দেশের আয়তন ও লোকসংখ্যা অনেক বেশি। তাই সকলের সরাসরি শাসনকাজে অন্তর্ভুক্ত হওয়া সম্ভব নয়। ফলে জনগণের ভোটের মাধ্যমে নির্বাচিত প্রতিনিধিগণ সকলের পক্ষে শাসনকার্যে নিয়োজিত হন। গণতন্ত্রের এ রূপকেই বলা হয় প্রতিনিধিত্বশীল গণতন্ত্র।"
        },
        {
          "label": "গ",
          "question": "নির্বাচন ও গণতন্ত্র একই সূত্রে গাঁথা'— ব্যাখ্যা করো ।",
          "explanation": "“নির্বাচন ও গণতন্ত্র একই সূত্রে গাঁথা”- উক্তিটি যথার্থ। গণতন্ত্রের একটি মৌলিক বিষয় নির্বাচন। নির্বাচন ছাড়া গণতান্ত্রিক ব্যবস্থা কল্পনা করা যায় না। গণতান্ত্রিক শাসনব্যবস্থায় জনপ্রতিনিধিদের মাধ্যমে শাসন পরিচালনার জন্য নির্বাচনের বিকল্প নেই। রাষ্ট্র ও সরকারের বিভিন্ন স্তরে জনপ্রতিনিধি বাছাইয়ের জন্য নির্বাচন অনুষ্ঠিত হয়। নির্বাচন প্রক্রিয়ার মাধ্যমে জনগণ চাইলে পূর্ববর্তী সরকার ও দলকে প্রত্যাখ্যান করতে পারে। যে সরকার বা দল জনগণের স্বার্থ বা জনমতের বিরোধিতা করে তার বা তাদের দলের প্রতি জনগণের আস্থা থাকে না। নির্বাচনের মাধ্যমে জনগণ তার জবাব দেয় ৷ নির্বাচনে অংশগ্রহণ ও ভোটদানের মাধ্যমে জনগণ তাদের গণতান্ত্রিক অধিকার প্রয়োগ করে। নির্বাচনের মাধ্যমে জনগণ তাদের দৃষ্টিতে সৎ ও যোগ্য প্রতিনিধি নির্বাচিত করে। জনগণের ম্যান্ডেট নিয়ে নির্বাচিত জনপ্রতিনিধিদের দ্বারাই সরকার গঠিত হয় বিধায় বলা যায়, নির্বাচন গণতন্ত্র একই সূত্রে গাঁথা ।"
        },
        {
          "label": "ঘ",
          "question": "স্বাধীন ও নিরপেক্ষ নির্বাচন পরিচালনায় উদ্দীপকের প্রতিষ্ঠানের ভূমিকা মূল্যায়ন করো।",
          "explanation": "স্বাধীন ও নিরপেক্ষ নির্বাচন পরিচালনায় উদ্দীপকের প্রতিষ্ঠানের অর্থাৎ নির্বাচন কমিশনের ভূমিকা অত্যন্ত গুরুত্বপূর্ণ। উদ্দীপকে নির্বাচন কমিশনের কথা বলা হয়েছে। কেননা উদ্দীপকে বর্ণিত সাংবিধানিক প্রতিষ্ঠানটির ওপর সুষ্ঠু নির্বাচন পরিচালনার দায়িত্ব প্রদান করা হয়েছে। সুষ্ঠু ও নিরপেক্ষ নির্বাচনব্যবস্থা গণতন্ত্র প্রতিষ্ঠার অন্যতম উপায়। আর সুষ্ঠু ও নিরপেক্ষ নির্বাচন অনুষ্ঠানের দায়িত্ব নির্বাচন কমিশনের। একটি অবাধ ও সুষ্ঠু নির্বাচন পরিচালনার জন্য এ কমিশন নির্বাচন পরিচালনার সংক্রান্ত নীতিমালা প্রণয়ন করে। সেইসাথে কমিশন নির্বাচনে যাতে কোনো ধরনের অনৈতিক কাজ সংঘটিত না হতে পারে সেজন্য দল ও প্রার্থীর জন্য আচরণবিধিও তৈরি করে। নির্বাচনে কোনো বহিরাগত যেন ভোট দিতে না পারে সেজন্য নির্বাচন কমিশন একটি সঠিক ভোটার তালিকা প্রণয়ন এবং যথাসময়ে তা হালনাগাদ করে । নির্বাচনকে সুষ্ঠু ও সহজ করার জন্য নির্বাচনি এলাকার সঠিক সীমানা নির্ধাণ করাও নির্বাচন কমিশনের অন্যতম কাজ। নির্বাচনের দিন জনগণ যাতে সুষ্ঠুভাবে ভোট দিতে পারে তা নিশ্চিত করাও এ কমিশনের দায়িত্ব। এজন্য কমিশন প্রয়োজনে আইন-শৃঙ্খলা রক্ষাকারী ও সশস্ত্র বাহিনীর সাহায্য নেয়। এছাড়াও প্রার্থীদের অনিয়মের পথকে রুদ্ধ করে দেওয়ার জন্য নির্বাচন কমিশন বিচারিক ক্ষমতা প্রয়োগ থেকে শুরু করে যেকোনো পদক্ষেপ গ্রহণ করে। সার্বিক আলোচনার পরিপ্রেক্ষিতে বলা যায়, স্বাধীন ও নিরপেক্ষ নির্বাচন অনুষ্ঠানের জন্য নির্বাচন কমিশন নানা ধরনের ভূমিকা পালন করে। এ কারণেই একটি গ্রহণযোগ্য নির্বাচন অনুষ্ঠানের জন্য স্বাধীন ও শক্তিশালী নির্বাচন কমিশনের কোনো বিকল্প নেই ।"
        }
      ]
    },
    {
      "number": "6",
      "uddipok": "ঘটনা-১: ছাত্র ও শিক্ষক আলোচনা করছিল— একটি নিয়মিত ঘটনার কারণে দিন-রাত হয়, জোয়ার-ভাটা হয় এবং বায়ু প্রবাহেও এই ঘটনা প্রভাব ফেলে ।. ঘটনা-২: মাসুম বললো— বছরব্যাপী ঋতু পরিবর্তন এবং দিন-রাতের দৈর্ঘ্যের তারতম্য হয় আরেকটি ঘটনার কারণে।",
      "tag": "BCC 24",
      "sub_questions": [
        {
          "label": "ক",
          "question": "গ্রহাণুপুঞ্জ কী?",
          "explanation": "১.৬ কি.মি. থেকে ৮০৫ কি.মি. ব্যাসবিশিষ্ট গ্রহাণুগুলোকে একত্রিতভাবে গ্রহাণুপুঞ্জ বলে ।"
        },
        {
          "label": "খ",
          "question": "আন্তর্জাতিক তারিখ রেখা বলতে কী বোঝ?",
          "explanation": "১৮০ ডিগ্রি দ্রাঘিমা রেখাকে অবলম্বন করে সম্পূর্ণভাবে জলভাগের। ওপর দিয়ে উত্তর-দক্ষিণে প্রসারিত একটি রেখা কল্পনা করা হয়। একে আন্তর্জাতিক তারিখ রেখা বলে । পৃথিবীর সময় সংক্রান্ত গরমিল ও অসুবিধা দূর করার জন্য আন্তর্জাতিক তারিখ রেখা প্রয়োজন হয়। এ রেখাটি বিবেচনায় রাখার ফলে কোনো নির্দিষ্ট স্থান থেকে পূর্ব বা পশ্চিমে দীর্ঘপথ ভ্রমণ করার সময় স্থানীয় সময়ের পার্থক্যের সঙ্গে সঙ্গে তারিখ বা বার নিয়ে গড়মিল এড়ানো যায় ।"
        },
        {
          "label": "গ",
          "question": "ঘটনা-১ এ নির্দেশিত বিষয় ব্যাখ্যা করো ।",
          "explanation": "ঘটনা-১ এ নির্দেশিত বিষয়টি পৃথিবীর আহ্নিক গতিকে নির্দেশ করে । মকাকর্ষ শক্তির দ্বারা নিয়ন্ত্রিত হয়ে সূর্যকে কেন্দ্র করে পৃথিবী নিজ অক্ষে আবর্তন করছে ও নির্দিষ্ট কক্ষপথে সূর্যের চারদিকে পরিক্রমণ করছে। এটি পৃথিবীর গতি । পৃথিবীর গতি দুই প্রকার। যথা— আহ্নিক গতি ও বার্ষিক গতি । পৃথিবীতে আহ্নিক গতির ফলে দিন-রাত সংঘটিত হয়। পৃথিবী নিজ অক্ষে বা মেরুরেখায় পশ্চিম থেকে পূর্বদিকে আবর্তন করছে। এভাবে আবর্তন করতে পৃথিবীর প্রায় ২৪ ঘণ্টা বা একদিন সময় লাগে। পৃথিবীর এ গতিকে আহ্নিক গতি বলে। আহ্নিক গতির ফলে দিন ও রাত হয়। পৃথিবী সূর্যকে আবর্তনের সময় যে অংশে আলো পড়ে সে অংশে দিন এবং যে অংশে অধিকার সেখানে রাত হয়। আহ্নিক গতির ফলে চাঁদ ও সূর্যের আকর্ষণে পৃথিবীতে জোয়ার-ভাটা হয়। এছাড়াও আহ্নিক গতি সমুদ্রস্রোত ও বায়ুপ্রবাহের উপর যথেষ্ট প্রভাব বিস্তার করে ।"
        },
        {
          "label": "ঘ",
          "question": "ঘটনা-২ এর বিষয়টি বিশ্লেষণ করো।",
          "explanation": "ঘটনা-২ এর বিষয়টি পৃথিবীর বার্ষিক গতিকে নির্দেশ করছে। পৃথিবী নিজ অক্ষে অবিরাম ঘুরতে ঘুরতে একটি নির্দিষ্ট উপবৃত্তাকার কক্ষপথে, নির্দিষ্ট দিকে এবং নির্দিষ্ট সময়ে সূর্যের চারদিকে পরিক্রমণ করছে। পশ্চিম থেকে পূর্বদিকে পৃথিবীর এই পরিক্রমণকে বার্ষিক গতি বলে। পৃথিবী প্রতি সেকেন্ডে ৩০ কি. মি. বেগে সূর্যকে প্রদক্ষিণ করে। সূর্যকে একবার পরিক্রমণ করতে পৃথিবীর সময় লাগে একবছর। এ সময়কে সৌরবছর বলা হয়। ঠিক হিসাবে এ সময় হলো ৩৬৫ দিন ৫ ঘণ্টা ৪৮ মিনিট ৪৭ সেকেন্ড। কিন্তু ৩৬৫ দিনে সৌরবছর গণনা করা হয়। বার্ষিক গতির ফলে পৃথিবীর দিন-রাত্রির হ্রাস-বৃদ্ধি এবং ঋতু পরিবর্তন ঘটে। পৃথিবীর বার্ষিক গতির ফলে সূর্যরশ্মি কোথাও লম্বভাবে আবার কোথাও তির্যকভাবে পতিত হয়। লম্বভাবে পতিত সূর্যরশ্মি কম বায়ুস্তর ভেদ করে আসে বলে ভূপৃষ্ঠকে অধিক উত্তপ্ত করে। তীর্যকভাবে পতিত সূর্যরশ্মি অধিক বায়ুস্তর ভেদ করে আসে ও অধিক স্থানব্যাপী ছড়িয়ে পড়ে ফলে ভূপৃষ্ঠকে কম উত্তপ্ত করে। যার কারণে বিভিন্ন সময়ে ভূ-পৃষ্ঠের তাপমাত্রার পার্থক্য ঘটে এবং ঋতু পরিবর্তিত হয়। বার্ষিক গতির ফলে দিন ও রাতের হ্রাস- বৃদ্ধি ঘটে। কোনো স্থানে দিনের পরিমাণ রাতের চেয়ে দীর্ঘ হলে সেই স্থানে বায়ুমণ্ডল অধিকতর উষ্ণ থাকে। এভাবে বছরে বিভিন্ন সময়ে ভূ- পৃষ্ঠের সর্বত্র তাপের তারতম্য হয়ে এবং ঋতু পরিবর্তন ঘটে। সূর্যকে পরিক্রমকালে পৃথিবী সবসময় ৬৬.৫° কোণে হেলে ঘুরে এ কারণেই বিভিন্ন স্থানে সূর্যরশ্মির কৌণিক তারতম্য ঘটে এবং ঋতু পরিবর্তিত হয়। উপরের আলোচনার শেষে বলা যায়, বার্ষিক গতির জন্য সূর্যরশ্মি কোথাও লম্বভাবে আবার কোথাও তীর্যকভাবে পতিত হয়। ফলে দিন-রাতে দৈর্ঘ্যের তারতম্য হয় এবং ঋতু পরিবর্তন হয়।"
        }
      ]
    },
    {
      "number": "7",
      "uddipok": "A – জাপান, ইরান, লোহিত সাগর B – সিলেট, ঢাকা, রংপুর",
      "tag": "BCC 24",
      "sub_questions": [
        {
          "label": "ক",
          "question": "ক্রান্তীয় মৌসুমি জলবায়ুর সংজ্ঞা দাও।",
          "explanation": "ক্রান্তীয় অঞ্চলে মৌসুমি জলবায়ুর প্রভাব অত্যধিক থাকায় এ অঞ্চলের জলবায়ুকে ক্রান্তীয় মৌসুমি জলবায়ু বলে।"
        },
        {
          "label": "খ",
          "question": "বর্ষাকালে বাংলাদেশে কেন সর্বোচ্চ বৃষ্টিপাত হয়?",
          "explanation": "বাংলাদেশের বর্ষাকালে মৌসুমি বায়ুর প্রভাবে সর্বোচ্চ বৃষ্টিপাত হয় । মৌসুমি বায়ু হলো দক্ষিণ এশিয়া ও ভারত মহাসাগরীয় অঞ্চলে প্রভাববিস্তারকারী বায়ুপ্রবাহ। যে সমস্ত অঞ্চলের উপর এ বায়ুপ্রবাহ প্রভাব বিস্তার করে সে অঞ্চলগুলোতে প্রচুর বৃষ্টিপাত হয়। বাংলাদেশ মৌসুমি অঞ্চলে অবস্থিত হওয়ায় মোট বৃষ্টিপাতের পাঁচভাগের চারভাগ বৃষ্টিপাত বর্ষাকালেই হয়ে থাকে। এ সময়কার গড় বৃষ্টিপাতের পরিমাণ সর্বনিম্ন ১১৯ সে.মি. এবং সর্বোচ্চ ৩৪০ সে.মি. ।"
        },
        {
          "label": "গ",
          "question": "উদ্দীপকে বিশ্বের 'A' চিহ্নিত স্থানগুলোতে কেন প্রাকৃতিক দুর্যোগের প্রবণতা বেশি দেখা যায়? তার আলোকে অবস্থানগুলো ব্যাখ্যা করো ।",
          "explanation": "উদ্দীপকে বিশ্বের 'A' চিহ্নিত স্থানগুলো ভূমিকম্পপ্রবণ অঞ্চলে অবস্থিত হওয়ায় ভূমিকম্পের প্রবণতা বেশি 1 ভূমিকম্পের প্রকোপ পৃথিবীর সর্বত্র সমান নয়। ভূমিকম্পপ্রবণ এলাকাগুলোকে তিনটি প্রধান অংশে ভাগ করা হয়। উদ্দীপকে উল্লিখিত জাপান, ইরান, লোহিত সাগর তিনটি অঞ্চল তিনটি আলাদা ভূমিকম্পপ্রবণ এলাকায় অবস্থিত । প্রশান্ত মহাসাগরীয় অঞ্চল: অর্থাৎ মহাপ্রশান্ত সাগরীয় অংশ বহি:সীমানা বরাবর সবচেয়ে বেশি ভূমিকম্প হয়। জাপান এ অংশে অবস্থিত। ভূমধ্যসাগরীয়-হিমালয় অঞ্চল অংশ আল্পস পর্বত থেকে ভূ-মধ্যসাগরের উত্তর তীর হয়ে ইরান থেকে নিউজিল্যান্ড পর্যন্ত বিস্তৃত । মধ্য আটলান্টিক-ভারত মহাসাগরীয় শৈলশিরা অংশ উত্তর-দক্ষিণ বরাবর মধ্য আটলান্টিক শৈলশিরা এবং ভারত মহাসাগরীয় শৈলশিরা একত্র হয়ে মিশে আফ্রিকার লোহিত সাগর বরাবর ভূমধ্যসাগরীয় অংশের সঙ্গে মিলেছে। উদ্দীপকের 'A' তে ভূমিকম্প প্রবণ এই তিন অংশের কথাই বলা হয়েছে।"
        },
        {
          "label": "ঘ",
          "question": "উদ্দীপকের ‘B' চিহ্নিত স্থানগুলো উক্ত প্রাকৃতিক দুর্যোগপ্রবণ হওয়ার কারণ বিশ্লেষণ করো ।",
          "explanation": "উদ্দীপকের 'B' চিহ্নিত স্থানগুলো ভূমিকম্প প্রবণ হওয়ার কারণ স্থানগুলো ভূমিকম্প বলয়ে অবস্থিত। বিশেষজ্ঞদের মতে, বাংলাদেশ পৃথিবীর অন্যতম ভূমিকম্প বলয়ে অবস্থিত। বাংলাদেশে ভূমিকম্প হয়ে থাকে টেকটনিক প্লেটের সংঘর্ষের কারণে। ভূস্তরের ভূমিকম্পপ্রবণ ইন্ডিয়ান প্লেট ও মিয়ানমার সাব প্লেটের মাঝখানে বাংলাদেশ অবস্থিত। ভূতাত্ত্বিকদের মতে, বাংলাদেশের অভ্যন্তরে ও পার্শ্ববর্তী বিশেষ করে উত্তর ও পূর্বদিকে ভূমিকম্প হওয়ার মতো যথেষ্ট ফল্ট আছে। এই ফল্ট বা চ্যুতি আসামের ডাউকি ডেঞ্জার চ্যুতির সাথে সংযুক্ত। ১৯৮৯ সালে ফরাসি ইঞ্জিনিয়ারিং কনসোর্টিয়াম বাংলাদেশের ভূমিকম্প বলয় সংবলিত মানচিত্র তৈরি করে। এতে ৩টি বলয় দেখানো হয়েছে। প্রথম বলয়কে প্রলয়ঙ্কারী, ২য় বলয়কে বিপজ্জনক এবং ৩য় বলয়কে লঘু বলে বর্ণনা করেছেন। এই বলয়সমূহকে বলা হয় সিসমিক রিস্ক জোন । উদ্দীপকে উল্লিখিত সিলেট, রংপুর রয়েছে প্রলয়ঙ্করী বলয়ে। ঢাকা রয়েছে বিপজ্জনক বলয়ে । পরিশেষে বলা যায়, উদ্দীপকে 'B' চিহ্নিত স্থানগুলো ভূমিকম্প বলয়ে অবস্থিত হওয়ায় ভৌগোলিক অবস্থানগত কারণে ভূমিকম্পের মতো প্রাকৃতিক দুর্যোগের শিকার হয় ।"
        }
      ]
    },
    {
      "number": "8",
      "uddipok": "নদী শাখা নদী P মধুমতি, চিত্রা, ইছামতি Q বাউলাই, তিতাস, গোমতী R ধলেশ্বরী, বুড়িগঙ্গা, করতোয়া",
      "tag": "BCC 24",
      "sub_questions": [
        {
          "label": "ক",
          "question": "সামাজিক মূল্যবোধের অবক্ষয় কাকে বলে?",
          "explanation": "সমাজের যেসব রীতি-নীতি, ধ্যান-ধারণা, বিশ্বাস, লক্ষ্য ও উদ্দেশ্য মানুষের আচার-আচরণ এবং কার্যাবলিকে পরোক্ষভাবে নিয়ন্ত্রণ করে সেগুলোর সমষ্টিই হলো মূল্যবোধ। এসব মূল্যবোধের অবনতিকে সামাজিক মূল্যবোধের অবক্ষয় বলে ।"
        },
        {
          "label": "খ",
          "question": "নারীর প্রতি সহিংসতা রোধে আমাদের করণীয় কী?",
          "explanation": "নারীর প্রতি সহিংসতা বলতে পুরুষ বা নারী কর্তৃক যেকোনো বয়সের নারীর প্রতি শুধু নারী হওয়ার কারণে সহিংস আচরণ করাকে বোঝায়। নারীর প্রতি সহিংসতা রোধে নারীর অবস্থানগত পরিবর্তন, সামাজিক সচেতনতা বৃদ্ধি এবং আইনের প্রয়োগ অত্যন্ত কার্যকর। নারীর অবস্থানগত পরিবর্তন হলে সমাজে নারীর মর্যাদা বৃদ্ধি পাবে বলে নারীর প্রতি সহিংসতা হ্রাস পাবে। আইনের যথাযথ প্রয়োগের পাশাপাশি সামাজিক সচেতনতা ও বৃদ্ধি করতে হবে।"
        },
        {
          "label": "গ",
          "question": "P দ্বারা কোন নদী নির্দেশ করা হয়েছে? ব্যাখ্যা করো ।",
          "explanation": "উদ্দীপকের ছকে 'P' দ্বারা পদ্মা নদীকে নির্দেশ করা হয়েছে। পদ্মা বাংলাদেশের প্রধান নদী। পদ্মা নদী বাংলাদেশের উত্তর-পশ্চিমাঞ্চল দিয়ে প্রবেশ করে গোয়ালন্দের নিকট ব্রক্ষ্মপুত্রের প্রধানধারা যমুনার সাথে এবং চাঁদপুরে এসে মেঘনা নদীর সাথে মিলিত হয়েছে। এ নদী প্রচুর পরিমাণে বালি বহন করে নিয়ে আসে। বাংলাদেশের গঙ্গা-পদ্মা বিধৌত অঞ্চলের আয়তন ৩৪,১৮৮ বর্গ কি.মি. । পদ্মা নদী অসংখ্য মানুষের খাদ্য ও রোজগারের প্রধান উৎস হিসেবে ব্যবহৃত হয়। নদীপথে যোগাযোগে পদ্মা নদীর ব্যবহার ব্যাপক। বর্তমানে এ নদীর মাধ্যমে ভারতে ট্রানজিট দিয়ে বৈদেশিক মুদ্রা উপার্জন করা হচ্ছে। পদ্মা নদীর উল্লেখযোগ্য শাখা নদীগুলো হচ্ছে ভাগীরথী, হুগলি, ইছামতী, চিত্রা, মধুমতি, আড়িয়াল খাঁ ইত্যাদি। উদ্দীপকে 'P' নদীটির শাখা নদী হিসেবে যে নদীগুলোর নাম উল্লেখ করা হয়েছে সেগুলো পদ্মা নদীর শাখা নদী । তাই বলা যায় 'P' নদীটি দ্বারা পদ্মা নদীকেই নির্দেশ করা হয়েছে।"
        },
        {
          "label": "ঘ",
          "question": "Q এবং R নদীর তুলনামূলক বিবরণ দাও ।",
          "explanation": "উদ্দীপকের ছকে 'Q' ও 'R' দ্বারা যথাক্রমে মেঘনা ও যমুনা নদীকে নির্দেশ করা হয়েছে । আসামের বরাক নদী নাগা-মণিপুর অঞ্চলে উৎপত্তি হয়ে সিলেটের সুরমা ও কুশিয়ারা নদীর সাথে মিলিত হয়েছে। এ মিলিত ধারা সুনামগঞ্জে আজমিরিগঞ্জের কাছে কালনী নামে দক্ষিণ-পশ্চিম দিকে অগ্রসর হয়ে মেঘনা নাম ধারণ করেছে। মনু, গোমতী, তিতাস, বাউলাই, মেঘনার শাখা নদী। এই মেঘনাকে কেন্দ্র করে বুড়িগঙ্গার তীরে ঢাকা, শীতলক্ষ্যার তীরে নারায়ণগঞ্জ এবং গোমতী নদীর তীরে কুমিল্লা বাণিজ্য বন্দর গড়ে উঠেছে। এসব বন্দরের মাধ্যমে দেশ-বিদেশে পণ্য আনা-নেওয়া করা হয়। মেঘনা নদী থেকে পানি নিয়ে বৃহত্তর কুমিল্লা, নোয়াখালী ও চট্টগ্রাম জেলায় চাষাবাদ উন্নত করা সম্ভব হচ্ছে। ১৭৮৭ সালের আগে ব্রহ্মপুত্রের প্রধান ধারাটি ময়মনসিংহের মধ্য দিয়ে উত্তর-পশ্চিম দিক দিয়ে দক্ষিণ-পূর্ব দিকে আড়াআড়িভাবে প্রবাহিত হতো । কিন্তু ১৭৮৭ সালে সংঘটিত ভূমিকম্পে ব্রাহ্মপুত্রের তলদেশ উত্থিত হওয়ায় পানি ধারণ ক্ষমতার বাইরে চলে যায় এবং নতুন স্রোতধারা বা শাখা নদীর সৃষ্টি হয়। এই নতুন স্রোতধারাটি যমুনা নামে পরিচিত। যমুনার শাখা নদী ধলেশ্বরী এবং ধলেশ্বরীর শাখা নদী বুড়িগঙ্গা। ব্রাহ্মপুত্রের দৈর্ঘ্য ২৮৯৭ কি.মি. এর বাংলাদেশে অববাহিকার আয়তন ৪৪,০৩০ বর্গ কি.মি. । এই বিশাল অববাহিকা বর্ষার সময় ব্যাপক প্লাবন ও পলিমাটি বয়ে আনে । যা ঐ অঞ্চলের কৃষি জমির উর্বরতা বৃদ্ধি করে। এছাড়া কৃষি কাজের জন্য পানির যোগানও দেওয়া, সম্ভব হয়। প্রতিবছর বন্যার পর নদীর অববাহিকতায় নতুন নতুন চর জেগে উঠে যা ঐ অঞ্চলের মানুষের আয় রোজগারে ভূমিকা রাখে। উপরের আলোচনা থেকে প্রতীয়মান হয়, বাংলাদেশের নগর ও গ্রামের জনজীবন, অর্থনৈতিক ব্যবস্থা, যাতায়াত ও ব্যবসা-বাণিজ্যসহ সার্বিক অর্থনীতির ক্ষেত্রে মেঘনা ও যমুনা নদী গুরুত্বপূর্ণ ভূমিকা রাখছে।"
        }
      ]
    },
    {
      "number": "9",
      "uddipok": "এসএসসি পরীক্ষা শেষে জাভেদ তার দাদাবাড়ি রহমতপুরে বেড়াতে গিয়েছিল। সেখানে সে দাদাবাড়ির পুকুরে মাছ ধরেছিল এবং গ্রামের খালে নৌকায় চড়েছিল। কিন্তু বর্তমানে সে দাদাবাড়ি গিয়ে মাছ ধরতে ও নৌকা চড়তে পারে না। কারণ স্থানীয় লোকেরা পুকুরে পানি নষ্ট ফেলেছে তাই মাছ নেই। আবার খালের মধ্যেও ময়লা আবর্জনা ফেলে নর্দমা বানিয়ে ফেলেছে তাই নৌকা চালানোর উপযোগী নেই ।",
      "tag": "BCC 24",
      "sub_questions": [
        {
          "label": "ক",
          "question": "এসডিজির ১২নং অভীষ্ট লেখো ।",
          "explanation": "এসডিজির ১২ নম্বর অভীষ্টটি হলো—পরিমিত ভোগ ও টেকসই উন্নয়ন ।"
        },
        {
          "label": "খ",
          "question": "অংশীদারিত্বের প্রয়োজনীয়তা লেখো।",
          "explanation": "সবার অংশীদারিত্ব ছাড়া কোনো উন্নয়ন টেকসই হয় না বলে টেকসই উন্নয়নে অংশীদারিত্ব প্রয়োজন । অংশীদারিত্ব হলো কোনো উন্নয়ন কার্যক্রমে যার যা দায়িত্ব ও কর্তব্য তা পালন করা। এক্ষেত্রে সরকারের পাশাপাশি বেসরকরি খাত, ব্যক্তি, গোষ্ঠী, সমাজের সর্বস্তরের অংশগ্রহণসহ জাতীয় ও আন্তর্জাতিক পর্যায়ের অংশীদারিত্ব প্রয়োজন। কাউকে বাদ দিয়ে বা পিছিয়ে রেখে অন্যরা এগিয়ে গেলে সেই উন্নয়ন জাতীয় ও বৈশ্বিকভাবে টেকসই হবে না। এজন্য টেকসই উন্নয়নে অংশীদারিত্ব প্রয়োজন ।"
        },
        {
          "label": "গ",
          "question": "উদ্দীপকে এসডিজির কোন অভীষ্টকে নির্দেশ করা হয়েছে? ব্যাখ্যা করো।",
          "explanation": "উদ্দীপকে এসডিজির ৬ নম্বর অভীষ্ট নিরাপদ পানি ও পয়ঃনিষ্কাশন এবং ১৪ নম্বর অভীষ্ট জলজ জীবনকে নির্দেশ করেছে । এসডিজি বা টেকসই উন্নয়ন অভীষ্টের উদ্দেশ্য হলো বিশ্বের সর্বত্র সার্বিক ও সর্বজনীন কল্যাণ। পরিবর্তনশীল বিশ্বের সমতা ও বৈষম্যহীন উন্নয়ন নিশ্চিত করতে ২০৩০ সালের মধ্যে এসডিজি অর্জন করতে হবে। পৃথিবীর সকল দেশ এ লক্ষ্য অর্জনে অঙ্গীকারবদ্ধ। এসডিজির লক্ষ্যমাত্রা হলো- দারিদ্র্য বিলোপ, ক্ষুধা মুক্তি, স্বাস্থ্য ও কল্যাণ, গুণগত শিক্ষা, জেন্ডার সমতা, নিরাপদ পানি ও পয়ঃনিষ্কাশন; সাশ্রয়ী ও দূষণমুক্ত জ্বালানি; শোভন কাজ ও অর্থনৈতিক প্রবৃদ্ধি; শিল্প উন্নয়ন ও অবকাঠামো; অসমতা হ্রাস; টেকসই নগর ও জনপদ; পরিমিত ভোগ ও টেকসই উৎপাদন; জলবায়ু কার্যক্রম; জলজ জীবন; স্থলজ জীবন; শান্তি, ন্যায় বিচার ও কার্যকর প্রতিষ্ঠান এবং অভীষ্ট অর্জনে অংশীদারিত্ব। উদ্দীপকে দেখা যায়, জাভেদ দাদাবাড়ি গিয়ে দেখলো স্থানীয় লোকেরা পুকুরের পানি নষ্ট করে ফেলেছে তাই পুকুরে মাছ নেই। আবার খালের মধ্যে আবর্জনা ফেলে নর্দমা বানিয়ে ফেলেছে। এখানে একদিকে যেমন জলজ জীবন ক্ষতি হয়েছে সেই সাথে নিরাপদ পানি ও পয়ঃনিষ্কাশন ব্যবস্থা না থাকায় খালও ক্ষতিগ্রস্ত হয়েছে। উপরোক্ত এলাকায় পয়ঃনিষ্কাশণের সুব্যবস্থা থাকলে জনগণ খালে ময়লা আবর্জনা ফেলতো না, আর জলজ জীবনও দূষণ ঘটতো না ।"
        },
        {
          "label": "ঘ",
          "question": "এসডিজির মাধ্যমে কীভাবে এই সমস্যা সমাধান করা সম্ভব? তোমার মতামত দাও ।",
          "explanation": "এসডিজির অংশীদারিত্বের মাধ্যমে এই সমস্যার সমাধান সম্ভব। টেকসই উন্নয়নের প্রধান ক্ষেত্র হলো— আমাদের সমাজ, অর্থনৈতিক বিবেচনা এবং পরিবেশ সংরক্ষণ। এগুলোকে মৌলিক বিবেচ্য বিষয়ও বলা হয়। মূলত এই তিনটি বিষয়কে কেন্দ্র করে যদি উন্নয়ন পরিকল্পনা গ্রহণ ও বাস্তবায়ন করা হয় তাহলে সকল ক্ষেত্রে টেকসই উন্নয়ন আশা করা যায় এসডিজি বাস্তবায়নে অংশীদারিত্ব একটি বিবেচ্য বিষয়। উন্নয়নে সুফল ভোগকারী গোষ্ঠীই হলো অংশীজন । তারা যদি উন্নয়নের সুফল ভোগ করতে চায় তাহলে অংশীজন হিসেবে তাদের কিছু দায়িত্ব ও কর্তব্য রয়েছে। সেই দায়িত্ব ও কর্তব্য ঠিকমতো পালন করলে তাদের অংশীদারিত্ব প্রতিষ্ঠিত হয়। টেকসই উন্নয়নের চ্যালেঞ্জ মোকাবিলা করা সরকারের একার পক্ষে, ব্যক্তিগত প্রতিষ্ঠানের পক্ষে এককভাবে সম্ভব নয়। প্রত্যেককে যার যার অবস্থান থেকে এগিয়ে অসতে হবে। উদ্দীপকে জলজ জীবনের দূষণ লক্ষ করা যায়। স্থানীয় লোকেরা পুকুরের পানি নষ্ট করে ফেলেছে এবং খালের মধ্যে আবর্জনা ফেলে নর্দমা বানিয়ে ফেলেছে। উদ্দীপকে দেখা যায় জনগণ তাদের নিজ দায়িত্ব ও কর্তব্য যথাযথভাবে পালন করেনি। টেকসই উন্নয়ন নিশ্চিত করতে হলে তৃণমূল থেকে শুরু করে ব্যক্তি, গোষ্ঠী ও সমাজের সর্বস্তরের অংশগ্রহণ নিশ্চিত করতে হবে। বিচ্ছিন্নভাবে পরিচালিত তৎপরতাকে আরও সুসমন্বিত করতে হবে। তাহলে উন্নয়ন জাতীয় ও আন্তর্জাতিকভাবে টেকসই হবে। উপরের আলোচনা থেকে বলা যায়, সকলের অংশগ্রহণ ও সমন্বিত কার্যক্রম যথাযথভাবে পালনের মাধ্যমে উদ্দীপকের সৃষ্ট সমস্যা সমাধান করা সম্ভব।"
        }
      ]
    },
    {
      "number": "10",
      "uddipok": "রিমন তার অবসর সময়ে স্কুলের মাঠে ফুটবল ও ক্রিকেট খেলে। সে তার বাড়ির পাশের খোলা জায়গায় বিকেল বেলা ফুটবল ও ক্রিকেট খেলে, যার মালিক মি. ‘X' । হঠাৎ করেই মি. ‘X’ তার জায়গায় সাত তলা বিল্ডিং করে ফেলল। যার ফলে রিমন ও তার বন্ধুরা আর বিকেলে খেলতে পারে না ।",
      "tag": "BCC 24",
      "sub_questions": [
        {
          "label": "ক",
          "question": "বণ্টন কী?",
          "explanation": "উৎপাদিত সম্পদের চারটি উপাদান— ভূমি, শ্রম, মূলধন ও সংগঠনের মধ্যে ভাগ হয়ে যাওয়ার প্রক্রিয়াকে বণ্টন বলে।"
        },
        {
          "label": "খ",
          "question": "অর্থব্যবস্থা বলতে কী বোঝ?",
          "explanation": "যে পদ্ধতি, প্রক্রিয়া এবং নিয়মনীতির আওতায় কোনো দেশের অর্থনীতি পরিচালিত হয় তাই অর্থনৈতিক ব্যবস্থা। মোট উৎপাদিত সম্পদের অর্থমূল্য কীভাবে উৎপাদনের উপাদানগুলোর মধ্যে বণ্টন করা হয় তা নির্ভর করে দেশের অর্থনৈতিক ব্যবস্থার ওপর । যে ব্যবস্থা বা কাঠামোর আওতায় উৎপাদনের উপাদানসমূহের মালিকানা নির্ধারিত হয় এবং উৎপাদন প্রক্রিয়া, উৎপাদিত সম্পদের বণ্টন ও ভোগ প্রক্রিয়া সম্পাদিত হয় তাকে অর্থনৈতিক ব্যবস্থা বলে। এ ব্যবস্থা জনগণের অর্থনৈতিক কার্যাবলি ও অর্থনীতি বিষয়ক প্রাতিষ্ঠানিক ও আইনগত কাঠামোর সমন্বয়ে গড়ে ওঠে।"
        },
        {
          "label": "গ",
          "question": "রিমনের বাড়ির পাশের খেলার জায়গা কোন ধরনের সম্পদ? ব্যাখ্যা করো ।",
          "explanation": "রিমনের বাড়ির পাশের খেলার জায়গাটি মালিকানার ভিত্তিতে ব্যক্তিগত সম্পদ। ব্যক্তিগত মালিকানাধীন জায়গা জমি, বাড়িঘর, কলকারখানা, অর্থ সম্পদ, গাড়ি, দ্রব্য সামগ্রী ইত্যাদি ব্যক্তিগত সম্পদ। এছাড়াও নিজস্ব প্রতিভা, ব্যক্তির দক্ষতা যদিও হস্তান্তরযোগ্য নয় কিন্তু ব্যক্তি এগুলো ব্যবহার করেসম্পদ সৃষ্টি করতে পারে, তাই এগুলো একান্ত ব্যক্তিগত সম্পদ। ব্যক্তিগত সম্পদ সংরক্ষণ, ভোগ দখল এবং প্রয়োজন পূরণের সম্পূর্ণ অধিকার ব্যক্তি বহন করে। সুন্দরভাবে বাঁচতে ও নিজের চাহিদা পূরণ করতে ব্যক্তি তার সম্পদকে ক্রয়-বিক্রয়ও করতে পারেন। উদ্দীপকে দেখা যায়, রিমন তার বাড়ির পাশের খোলা জায়গায় বিকেল বেলা ফুটবল ও ক্রিকেট খেলে। খোলা জায়গাটির মালিক মি 'X' । তাই মি. 'X' তার জায়গায় সাত তলা বিল্ডিং নির্মাণ করে ফেলেন। ব্যক্তি তার ব্যক্তিগত সম্পত্তি নিজ স্বার্থেই বিশেষ যত্নের সাথে রক্ষণাবেক্ষণ, উন্নয়ন ও বৃদ্ধি করতে তৎপর থাকে। সেক্ষেত্রে মি. 'X' তাই করেছেন। সুতরাং বলা যায় রিমনের বাড়ির পাশের খোলা জায়গাটি ব্যক্তিগত সম্পত্তি।"
        },
        {
          "label": "ঘ",
          "question": "কীভাবে তুমি রিমন ও তার বন্ধুদের বিকেলের খেলা নিশ্চিত করতে পার? তোমার উত্তরের পক্ষে যুক্তি দাও।",
          "explanation": "রিমন ও তার বন্ধুদের বিকেলের খেলা নিশ্চিতকরণের লক্ষ্যে স্থানীয় প্রশাসনের সহযোগিতা ও জনসাধারণের মাধ্যমে খেলার মাঠ তৈরি করতে হবে। সমাজের সকলে সম্মিলিতভাবে যেসব সম্পদ ভোগ করে সেগুলো সমষ্টিগত সম্পদ। এই সম্পদের উপর সকল নাগরিকের সমান অধিকার থাকে এবং এগুলোর প্রতি তাদের সমান দায়িত্বও রয়েছে। রাস্তাঘাট, রেলপথ, বাঁধ, পার্ক, খেলার মাঠ, সরকারি হাসপাতাল ও স্কুল রাষ্ট্রের মালিকানাধীন সকল প্রাকৃতিক সম্পদ সমষ্টিগত সম্পদের অন্তর্ভুক্ত। রিমন ও তার বন্ধুদের জন্য তৈরিকৃত খেলার মাঠটি সকল শিশু-কিশোর সম্মিলিতভাবে ভোগ করবে। তাই এটি সমষ্টিগত সম্পদ। একটি দেশের সকল নাগরিকের ব্যক্তিগত সম্পদ ও সমষ্টিগত সম্পদকে একত্রে জাতীয় সম্পদ বলা হয়। তাই সমষ্টিগত সম্পদ সংরক্ষণ করতে হবে জাতীয় সম্পদের মতোই । জাতীয় সম্পদ সংরক্ষণে আমার বেশকিছু করণীয় রয়েছে। কেউ যেন খেলার মাঠের ক্ষতি সাধন না করতে পারে সে বিষয়ে সমষ্টিগতভাবে গণসচেতনতা সৃষ্টি করতে যথাযথ উদ্যোগ নিতে হবে। খেলার মাঠ সংরক্ষণে নাগরিকদের নিজ দায়িত্ব ও কর্তব্যের ব্যাপারে অবহিত করতে হবে। সেই সাথে জাতীয় সম্পদ হিসেবে সংরক্ষণ ও তত্ত্বাবধানের জন্য নির্দিষ্ট সংস্থার ব্যক্তিকে দায়িত্ব প্রদান করতে হবে। পাড়া মহল্লায় যেসব সরকারি খেলার মাঠ ও জমি ব্যক্তিগতভাবে দখলকৃত রয়েছে সেগুলো পুনঃউদ্ধারের চেষ্টা করতে হবে। খেলার মাঠে কেউ যাতে বাসাবাড়ি ও রাস্তাঘাটের নির্মাণ সামগ্রী রেখে কিংবা গরু ছাগল চড়িয়ে ক্ষতিসাধন করতে না পারে সে ব্যাপারে দৃষ্টি রাখতে হবে । আলোচনার শেষে বলা যায়, একটি দেশের জাতীয় সম্পদের সংরক্ষণের জন্য দেশের নাগরিকদের পাশাপাশি সরকারকেও সম্পৃক্ত হতে হবে । সকলের সম্মিলিত প্রচেষ্টার মাধ্যমে জাতীয় সম্পদের যথাযথ ব্যবহার নিশ্চিত করা সম্ভব।"
        }
      ]
    },
    {
      "number": "11",
      "uddipok": "'C’ ব্যাংক ‘D’ দেশের একটি সুপরিচিত ব্যাংক। তিন বছর আগে এই ব্যাংক প্রচুর মুনাফা করে। কিন্তু, বর্তমানে ব্যাংকটি বড় ধরনের আর্থিক সংকটে পড়েছে। যার ফলে ব্যাংকটি তার নৈমিত্তিক কার্যক্রম চালু রাখতে পারছে না। আমানতদাররা তাদের অর্থ উত্তোলন করতে পারছেন না। তাই ব্যাংকটি 'B' ব্যংকের কাছে আর্থিক সহায়তা চাচ্ছে। কিন্তু ‘B’ ব্যাংক একই ধরনের সংকটের সম্মুখীন। সর্বশেষে ‘C” ব্যাংক ‘A’ ব্যাংকের কাছে সাহায্যের আবেদন করে।",
      "tag": "BCC 24",
      "sub_questions": [
        {
          "label": "ক",
          "question": "সম্পূরক শুল্ক কী?",
          "explanation": "কোনো দ্রব্য সামগ্রীর ওপর আবগারি শুল্ক বা ভ্যাট আরোপের পরও অতিরিক্ত যে শুল্ক আরোপ করা হয় তাই হলো সম্পূরক শুল্ক ।"
        },
        {
          "label": "খ",
          "question": "সরকারি অর্থব্যবস্থা বলতে কী বোঝ ?",
          "explanation": "সরকারি অর্থব্যবস্থা বলতে রাষ্ট্রের আয় ও ব্যয় সংক্রান্ত নীতি এবং পদ্ধতিতে বোঝায়। সরকারি অর্থব্যবস্থা অর্থনীতির অন্যতম গুরুত্বপূর্ণ শাখা। এ শাখায় রাষ্ট্রের সব ধরনের আয়-ব্যয়, ঋণ ও বিনিয়োগ সংক্রান্ত সমস্যা ও সেগুলো সমাধানের বিষয় অন্তর্ভুক্ত থাকে। জনগণের কল্যাণসাধন, প্রশাসন পরিচালনা ও আর্থ-সামাজিক উন্নয়নের জন্য সরকার বিপুল অর্থ ব্যয় করে এবং এ ব্যয় নির্বাহের জন্য প্রচুর আয় করতে হয়। এসকল বিষয়ের হিসাবটি সরকারি অর্থব্যবস্থার অন্তর্ভুক্ত।"
        },
        {
          "label": "গ",
          "question": "‘D’ দেশের ‘A’ ব্যাংকের প্রকৃতি ব্যাখ্যা করো ।",
          "explanation": "উদ্দীপকের 'D' দেশটির 'A' ব্যাংকটি হলো কেন্দ্রীয় ব্যাংক। কেন্দ্রীয় ব্যাংক একটি দেশের সর্বোচ্চ আর্থিক প্রতিষ্ঠান। এই ব্যাংক দেশের অর্থবাজার, মুদ্রাব্যবস্থা এবং অন্যান্য ব্যাংকসমূহকে তত্ত্বাবধান ও নিয়ন্ত্রণ করে থাকে। অন্যান্য ব্যাংককে তাদের মূলধনের নির্দিষ্ট অংশ কেন্দ্রীয় ব্যাংকে জমা রাখতে হয়। কেন্দ্রীয় ব্যাংক এই জমার পরিমাণ হ্রাস বৃদ্ধি করে বাণিজ্যিক ব্যাংকের ঋণ দেওয়ার ক্ষমতা নিয়ন্ত্রণ করে। বাণিজ্যিক ব্যাংকগুলো আর্থিক সংকটে পড়লে কেন্দ্রীয় ব্যাংকের শরণাপন্ন হয়। তখন কেন্দ্রীয় ব্যাংক বাণিজ্যিক ব্যাংকগুলোকে ঋণ প্রদান করে সংকটের হাত থেকে রক্ষা করে। এভাবে দেশের কেন্দ্রীয় ব্যাংক অন্যান্য বাণিজ্যিক ব্যাংক এবং বিশেষায়িত ঋণদাতা প্রতিষ্ঠানগুলোকে নজরদারি ও নিয়ন্ত্রণ করে থাকে । উদ্দীপকে বর্ণিত 'C' ব্যাংকটি' আর্থিক সংকটে পড়ে নিয়মিত ব্যাংকিং কার্যক্রম চালাতে ব্যর্থ হচ্ছিল। ফলে এই ব্যাংকের আমানতকারীরা তাদের সঞ্চিত টাকা উত্তোলন করতে পারছিল না। ফলে 'C' ব্যাংক 'B' নামের একটি ব্যাংকের আর্থিক সহায়তা 'চায়। সবশেষে 'C' ব্যাংক আর্থিক সাহায্য ও পরামর্শের জন্য 'A' ব্যাংকের নিকট আবেদন করে। উপরের আলোচনা থেকে বলা যায় 'A' ব্যাংকটি কেন্দ্রীয় ব্যাংক ।"
        },
        {
          "label": "ঘ",
          "question": "অর্থনৈতিক উন্নয়নে 'B' ব্যাংকের ভূমিকা মূল্যায়ন করো ।",
          "explanation": "অর্থনৈতিক উন্নয়নে 'B' ব্যাংক তথা বাণিজ্যিক ব্যাংক গুরুত্বপূর্ণ ভূমিকা পালন করো । দেশের অভ্যন্তরীণ ও বৈদেশিক বাণিজ্যে সহযোগিতার জন্য বাণিজ্যিক ব্যাংক বিভিন্ন কার্যাবলি সম্পাদন করে। এক্ষেত্রে বাণিজ্যিক ব্যাংকের অন্যতম কাজ হলো জনসাধারণের কাছ থেক আমানত গ্রহণ করা। ব্যাংকের আমানত সাধারণত তিন প্রকার চলতি, সঞ্চয়ী ও স্থায়ী আমানত। বাণিজ্যিক ব্যাংকসমূহ বাণিজ্যিক লাভের উদ্দেশ্যে স্বল্পমেয়াদি ঋণ প্রদান করে। ব্যবসা বাণিজ্যের মূল কার্যক্রম কেন্দ্রীভূত হয় বাণিজ্যিক ব্যাংককে ঘিরে। ঋণ প্রদান বাণিজ্যিক ব্যাংকের অন্যতম গুরুত্বপূর্ণ কাজ। বাণিজ্যিক ব্যাংক ব্যবসায়ী ও শিল্পপতিদের স্বল্পমেয়াদি ও চাহিদানুযায়ী মধ্যমেয়াদি এবং ক্ষেত্রবিশেষে দীর্ঘমেয়াদি ঋণ প্রদান করে। এছাড়াও বিনিময়ের মাধ্যম সৃষ্টি বাণিজ্যিক ব্যাংকের অন্যতম কাজ। ব্যাংকগুলো চেক, ব্যাংক ড্রাফট, হুন্ডি, পে অর্ডার, ভ্রমণকারীর ঋণপত্র ইত্যাদি বিনিময়ের মাধ্যম সৃষ্টি করে। এসবের মাধ্যমে নিরাপদে এবং দ্রুত টাকা স্থানান্তর করা যায়। এসব কাজের বাইরে বাণিজ্যিক ব্যাংক সমূহ বণ্ড, শেয়ার ক্রয়-বিক্রয় করে। পাশাপাশি গ্রাহকের বাড়িভাড়া, আয়কর বিমার প্রিমিয়াম, টেলিফোন, বিদ্যুৎ ও গ্যাসবিল পরিশোধে সহায়তা করে। বাণিজ্যিক ব্যাংকগুলো তাদের বার্ষিক ঋণ বিতরণের নূন্যতম ২৫% দারিদ্র্য বিমোচনের জন্য বরাদ্দ রাখে। এতে আর্থ সামাজিক উন্নতি সাধিত হয়। সার্বিক আলোচনার শেষে এটি প্রতীয়মান হয়, বাণিজ্যিক ব্যাংক অভ্যন্তরীণ ও বৈদেশিক বাণিজ্যের মাধ্যমে দেশের আর্থ-সামাজিক খাতে অসামান্য অবদান রাখছে।"
        }
      ]
    }
  ]
}