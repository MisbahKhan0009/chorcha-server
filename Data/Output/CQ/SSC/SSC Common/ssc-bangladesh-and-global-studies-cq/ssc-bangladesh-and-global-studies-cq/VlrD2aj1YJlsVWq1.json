{
  "title": "বরিশাল বোর্ড ২০২৩",
  "subtitle": "বাংলাদেশ ও বিশ্ব পরিচয় (11)",
  "questions": [
    {
      "number": "1",
      "uddipok": "ছবিটি দেখে নিচের প্রশ্নগুলোর উত্তর দাও:",
      "tag": "BB 23",
      "sub_questions": [
        {
          "label": "ক",
          "question": "পাকিস্তান সরকারের ঐতিহাসিক আগরতলা মামলার এক নম্বর আসামি কে ছিলেন?",
          "explanation": "পাকিস্তান সরকারের আগরতলা মামলার এক নম্বর আসামি ছিলেন বঙ্গবন্ধু শেখ মুজিবুর রহমান।"
        },
        {
          "label": "খ",
          "question": "বাঙালি জাতীয়তাবাদ বলতে কী বোঝায়?",
          "explanation": "বাঙালি জাতীয়তাবাদ হলো বাঙালি জাতির ঐক্যের প্রতীক। বাংলা ভাষা, ইতিহাস-ঐতিহ্য, সংস্কৃতি ও বাঙালির জাতিগত পরিচয়ে জাতীয় ঐক্য গড়ে ওঠে। এ ঐক্যই বাঙালি জাতীয়তাবাদ। মূলত ১৯৫২ সালের ২১শে ফেব্রুয়ারির ঘটনাকে কেন্দ্র করে আমাদের মধ্যে যে জাতীয় চেতনার জন্ম হয়, তাই মূলত বাঙালি জাতীয়তাবাদ।"
        },
        {
          "label": "গ",
          "question": "উদ্দীপকের চিত্রটি ইতিহাসের কোন ঘটনার প্রেক্ষাপটে নির্মিত হয়েছে? ব্যাখ্যা করো।",
          "explanation": "উদ্দীপকের চিত্রটি বাঙালির ঐতিহাসিক ভাষা আন্দোলনের প্রেক্ষাপটে নির্মিত হয়েছে। ১৯৪৭ সালে ভারত ও পাকিস্তান নামে দুটি স্বাধীন রাষ্ট্র আত্মপ্রকাশ করে। শুরু থেকেই পশ্চিম পাকিস্তানি শাসকগোষ্ঠী পূর্ব বাংলার ওপর নানা বৈষম্যমূলক নীতি গ্রহণ করে। প্রথম আঘাত আসে বাঙালির মুখের ভাষার ওপর। পূর্ব পাকিস্তান তথা পূর্ব বাংলার অধিবাসীদের মাতৃভাষা বাংলা। তাই সমগ্র পাকিস্তানের রাষ্ট্রভাষা উর্দু করার অন্যায় ঘোষণার প্রতিবাদে 'রাষ্ট্রভাষা বাংলা চাই' আন্দোলন শুরু হয়। বাংলাকে রাষ্ট্রভাষা করার জন্য পাকিস্তানি শাসকগোষ্ঠীর বিরুদ্ধে 'রাষ্ট্রভাষা সংগ্রাম পরিষদ' গঠিত হয়। পাকিস্তানের মোট জনগোষ্ঠীর ৫৬ শতাংশের মুখের ভাষা বাংলা হওয়া সত্ত্বেও শাসকগোষ্ঠী সংখ্যালঘিষ্ঠ মাত্র ৩.২৭ শতাংশ জনগণের ভাষা উর্দুকে রাষ্ট্রভাষা হিসেবে চাপিয়ে দিতে চেয়েছিল। কিন্তু বাঙালি ছাত্র, শিক্ষক, বুদ্ধিজীবীসহ সব শ্রেণি-পেশার মানুষ জাতি-ধর্ম-বর্ণ নির্বিশেষে এ বৈষম্যমূলক আচরণের তীব্র প্রতিবাদ জানায়। তারা দেশব্যাপী তীব্র আন্দোলন গড়ে তোলে। এরই ধারাবাহিকতায় ১৯৫২ সালের ২১শে ফেব্রুয়ারি ছাত্রদের মিছিলে পুলিশ গুলি চালালে সালাম, রফিক, জব্বার ও বরকত প্রমুখ শহিদ হন। শহিদদের আত্মত্যাগের স্মৃতি অমর করে রাখতে শহিদ মিনার স্থাপন করা হয়। অবশেষে ১৯৫৬ সালের সংবিধানে রাষ্ট্রভাষা হিসেবে বাংলার মর্যাদা প্রতিষ্ঠিত হয় এবং বিকশিত হয় বাঙালি জাতীয়তাবাদের চেতনা। উদ্দীপকের চিত্রে প্রদর্শিত স্থাপনাটি হলো শহিদ মিনার, যা ভাষা শহিদদের প্রতি শ্রদ্ধা জানাতেই নির্মিত হয়েছে। তাই বলা যায়, এ চিত্রের মাধ্যমে ভাষা আন্দোলনের প্রতিই ইঙ্গিত করা হয়েছে।"
        },
        {
          "label": "ঘ",
          "question": "উদ্দীপকের ঐতিহাসিক ঘটনাটি বাঙালির সকল রাজনৈতিক আন্দোলনে অনুপ্রেরণা ভগিয়েছে – মূল্যায়ন করো।",
          "explanation": "উদ্দীপকের স্মৃতিস্তম্ভের সঙ্গে ভাষা আন্দোলনের ঘটনা সাদৃশ্যপূর্ণ, যা বাঙালির সকল রাজনৈতিক আন্দোলনে অনুপ্রেরণা জুগিয়েছে। পাকিস্তান রাষ্ট্র সৃষ্টির পর থেকেই পশ্চিম পাকিস্তানি শাসকগোষ্ঠীর বৈষম্যের শিকার হয় পূর্ব পাকিস্তান। তাদের প্রথম আঘাত আসে মাতৃভাষার ওপর। - তারা ঘোষণা করে উর্দুই হবে পাকিস্তানের একমাত্র রাষ্ট্রভাষা। এ ঘোষণার প্রতিবাদে ছাত্ররা আন্দোলন শুরু করে। মাতৃভাষা বাংলার দাবিতে ১৯৫২ সালের ২১শে ফেব্রুয়ারি ১৪৪ ধারা ভঙ্গ করে মিছিল বের করলে ঢাকা বিশ্ববিদ্যালয়ের পুরাতন কলা ভবনের সামনে পুলিশ গুলিবর্ষণ করে। এতে সালাম, বরকত, রফিক, সালাহউদ্দিন, জব্বারসহ আরও অনেকে শহিদ হন। তাদের স্মৃতি অমর করতে ২২শে ফেব্রুয়ারি ঢাকা মেডিকেল কলেজের পাশে স্মৃতিস্তম্ভ তৈরি করা হয়, যা শহিদ মিনার নামে পরিচিত। ভাষা আন্দোলনের মাধ্যমে বাঙালি জাতীয়তাবাদের সূত্রপাত হয়। ভাষা আন্দোলনের ফলে এদেশের জনগণ পাকিস্তান রাষ্ট্রের রাজনৈতিক চরিত্র এবং দ্বিজাতিতত্ত্বের ভুলগুলো বুঝতে পারে। ১৯৫৪ সালের প্রাদেশিক নির্বাচনে যুক্তফ্রন্ট তাদের ২১ দফার মধ্যে প্রথমেই রাষ্ট্রভাষা হিসেবে বাংলাকে প্রতিষ্ঠার কথা উল্লেখ করে। এটি বাঙালির মধ্যে তীব্র প্রভাব বিস্তার করে, ফলে নির্বাচনে যুক্তফ্রন্ট বিপুল ভোটে জয়লাভ করে। এই ভাষা আন্দোলনই পরবর্তীকালে ১৯৬২ সালের শিক্ষা আন্দোলন, ১৯৬৬ সালের ছয় দফা আন্দোলন, ১৯৬৯ সালের গণঅভ্যুত্থান, ১৯৭০ সালের জাতীয় নির্বাচনে আওয়ামী লীগের বিজয় নিশ্চিত করে। ভাষাকেন্দ্রিক এ ঐক্যই পরবর্তী সময়ে ১৯৭১ সালের স্বাধীন বাংলাদেশ প্রতিষ্ঠায় সবচেয়ে বড় ভূমিকা রাখে। নিজস্ব জাতিসত্তা সৃষ্টিতে ভাষা এবং সংস্কৃতির সম্পর্ক ও গুরুত্ব পূর্ব বাংলার মানুষের কাছে অধিকতর স্পষ্ট হয়ে ওঠে ভাষা আন্দোলনের মাধ্যমে। এ আন্দোলনের ধারাবাহিক প্রক্রিয়া ও অনুপ্রেরণায় পরবর্তীকালে বাংলাদেশ স্বাধীন হয়। উপরের আলোচনার ভিত্তিতে বলা যায়, ভাষা আন্দোলন বাঙালি জাতীয়তাবাদের বিকাশে অসামান্য অবদান রাখে। এ আন্দোলনের অনুপ্রেরণায় বাঙালির সকল আন্দোলন পরিচালিত হয়।"
        }
      ]
    },
    {
      "number": "2",
      "uddipok": "'ক' ও 'খ' অংশ মিলে একটি স্বাধীন রাষ্ট্র গঠিত হয়। রাষ্ট্রের শুরুতে 'ক' অংশের নেতাদের বৈষম্যমূলক আচরণ অবহেলার কারণে 'খ' অংশের কোনো উন্নতি হয়নি। 'খ' অংশের একজন নেতা তাদের স্বায়ত্তশাসনের জন্য কতগুলো দাবি তুলে ধরেন। 'ক' অংশের নেতারা কোনো দাবি মেনে না নিলে 'খ' অংশের জনগণ পৃথক রাষ্ট্র গঠনের সিদ্ধান্ত নেয়।",
      "tag": "BB 23",
      "sub_questions": [
        {
          "label": "ক",
          "question": "শহিদ দিবস কী?",
          "explanation": "১৯৫২ সালের ২১শে ফেব্রুয়ারি ভাষা আন্দোলনে পুলিশের গুলিতে কয়েকজন শহিদ হন। সেই থেকে ২১শে ফেব্রুয়ারি শহিদ দিবস হিসেবে পালিত হয়।"
        },
        {
          "label": "খ",
          "question": "\"মৌলিক গণতন্ত্র ছিলো সামরিক শাসনকে দীর্ঘস্থায়ী করার কৌশল\" - ব্যাখ্যা করো।",
          "explanation": "মৌলিক গণতন্ত্র হলো পাকিস্তানের প্রেসিডেন্ট জেনারেল আইয়ুব খানের প্রবর্তিত একটি বিতর্কিত স্থানীয় সরকার পদ্ধতি। আইয়ুব খান ১৯৫৮ সালে পাকিস্তানের শাসনক্ষমতা গ্রহণ করেন। তিনি গণতন্ত্রকে তৃণমূল পর্যায়ে ছড়িয়ে দেওয়ার নামে মৌলিক গণতন্ত্র নামে একটি নতুন স্থানীয় সরকার ব্যবস্থা চালু করেন। বাস্তবে এর লক্ষ্য ছিল গণতন্ত্র ও প্রশাসনকে নিয়ন্ত্রণে রাখার পাশাপাশি সামরিক শাসনকে দীর্ঘস্থায়ী করা।"
        },
        {
          "label": "গ",
          "question": "উদ্দীপকে 'খ' অংশের দাবিগুলো তোমার পাঠ্যবইয়ের কোন ঘটনাকে ইঙ্গিত করে? ব্যাখ্যা করো।",
          "explanation": "উদ্দীপকের 'খ' অঞ্চলের পেশ করা দাবিগুলোর সাথে স্বাধীনতাপূর্ব বাংলাদেশের ছয় দফা দাবির মিল পাওয়া যায়। ছয় দফা দাবি ছিল বাঙালি জাতির মুক্তির সনদ। পূর্ব পাকিস্তানের সংখ্যাগরিষ্ঠ বাঙালি জনগণের প্রতি পশ্চিম পাকিস্তানের বৈষম্যমূলক আচরণ যখন চরমে ওঠে, তখন বাঙালির অধিকার আদায়ের লক্ষ্যে ১৯৬৬ সালে আওয়ামী লীগের তদানীন্তন সাধারণ সম্পাদক বঙ্গবন্ধু শেখ মুজিবুর রহমান ঐতিহাসিক ছয় দফা দাবি তুলে ধরেন। উদ্দীপকের 'খ' অঞ্চলের নেতা তার অঞ্চলের অর্থনৈতিক বৈষম্যের অবসানসহ বাংলাদেশের ছয় দফা দাবিরই অনুরূপ কিছু দাবি তুলে ধরেন। পরবর্তীকালে এই দাবিগুলোকে কেন্দ্র করেই অঞ্চলটি স্বাধীনতা অর্জন করে। একইভাবে ছয় দফাও ছিল বাঙালি জাতির মুক্তির সনদ। এ সনদে পাকিস্তানে যুক্তরাষ্ট্রীয় ব্যবস্থায় সংসদীয় পদ্ধতির সরকার গঠনের দাবি জানানো হয়। এক্ষেত্রে সর্বজনীন ভোটাধিকারের ভিত্তিতে প্রাপ্তবয়স্কদের ভোটে নির্বাচন অনুষ্ঠানের ওপর জোর দেওয়া হয়। এছাড়া বলা হয়, কেন্দ্রীয় সরকারের হাতে মাত্র দুটি বিষয় থাকবে- প্রতিরক্ষা ও পররাষ্ট্র মন্ত্রণালয়। অন্য সব বিষয়ে অঙ্গরাজ্যগুলোর পূর্ণ ক্ষমতা থাকবে। একই সাথে সারা দেশে অবাধে বিনিয়োগযোগ্য দুই ধরনের মুদ্রা প্রচলনের কথাও বলা হয় এ দাবিতে। অঙ্গরাজ্যগুলোকে আঞ্চলিক নিরাপত্তার জন্য আধা-সামরিক বাহিনী গঠন করার ক্ষমতা দিতে হবে। মূলত ছয় দফা দাবিতে পূর্ব পাকিস্তানের জনগণের অর্থনৈতিক, রাজনৈতিক ও আঞ্চলিক নিরাপত্তাসহ প্রধান অধিকারগুলোর কথা তুলে ধরা হয়।"
        },
        {
          "label": "ঘ",
          "question": "উদ্দীপকে উল্লিখিত ঘটনার পরিপ্রেক্ষিতে স্বাধীন বাংলাদেশের অভ্যুদয় ঘটেছে।- পাঠ্যবইয়ের আলোকে তোমার মতামত দাও।",
          "explanation": "উদ্দীপকে বর্ণিত মহান নেতার পেশকৃত দাবিনামা শেখ মুজিবুর রহমানের ঐতিহাসিক ছয় দফা দাবিকে নির্দেশ করে, যার পরিপ্রেক্ষিতে স্বাধীন বাংলাদেশের অভ্যুদয় ঘটে। পশ্চিম পাকিস্তানিদের শাসন ও শোষণ থেকে মুক্তি পেতে শেখ মুজিবুর রহমান ১৯৬৬ সালের ৫-৬ই ফেব্রুয়ারি লাহোরে অনুষ্ঠিত সম্মেলনে বাঙালিদের জন্য স্বায়ত্তশাসন প্রতিষ্ঠার লক্ষ্যে ছয়টি সুনির্দিষ্ট দাবি তুলে ধরেন। এগুলোর মধ্যে ছিল যুক্তরাষ্ট্রীয় সরকার ব্যবস্থা চালু, সর্বজনীন ভোটাধিকারের ভিত্তিতে প্রাপ্তবয়স্কদের ভোটে নির্বাচন অনুষ্ঠান, দুই অংশের মধ্যে অবাধে বিনিময়যোগ্য মুদ্রাব্যবস্থা চালু, অঙ্গরাজ্যগুলোকে আঞ্চলিক নিরাপত্তার জন্য আধাসামরিক বাহিনী গঠন করার ক্ষমতা দেওয়া ইত্যাদি দাবি। বঙ্গবন্ধু ছয় দফা ঘোষণা করলে পূর্ব বাংলার মানুষ সেই দাবি আদায়ে আন্দোলন শুরু করে। এ আন্দোলন স্বৈরাচারী আইয়ুব সরকারের ভিত কাঁপিয়ে দেয়। ৬ দফা আন্দোলন ১৯৬৯ সালে সামরিক শাসন বিরোধী গণঅভ্যুত্থানে রূপ নেয়। এর পরিণতিতে স্বৈরশাসক আইয়ুব খান পদত্যাগে বাধ্য হন। পূর্ব পাকিস্তানের অবিসংবাদিত নেতায় পরিণত হন। এ প্রেক্ষাপটে ১৯৭০ সালের সাধারণ নির্বাচনে আওয়ামী লীগ ঐতিহাসিক জয় পায়। কিন্তু পাকিস্তানি শাসকরা বিজয়ী জনপ্রতিনিধিদের হাতে ক্ষমতা হস্তান্তর করতে অস্বীকৃতি জানায়। তারা উল্টো পূর্ব পাকিস্তানের স্বাধিকারের দাবিকে স্তব্ধ করে দিতে একাত্তরের ২৫শে মার্চ পূর্ব বাংলায় গণহত্যা শুরু করে। এর পরিপ্রেক্ষিতে বঙ্গবন্ধু শেখ মুজিবুর রহমান স্বাধীনতার ঘোষণা দেন। শুরু হয় বাঙালির মুক্তিযুদ্ধ। প্রায় নয় মাস যুদ্ধের পর বাংলাদেশ চূড়ান্ত বিজয় অর্জন করে। উপরে আলোচিত ঘটনাপ্রবাহ বিশ্লেষণ করে দেখা যায়, ছয় দফা দাবি বাঙালি জাতিকে স্বাধিকার আদায়ে ঐক্যবদ্ধ করে। এ দাবিগুলোই পরবর্তী সময়ে স্বাধীনতার লড়াইয়ের অনুপ্রেরণা হিসেবে কাজ করে। তাই বলা যায়, স্বাধীন সার্বভৌম বাংলাদেশের অভ্যুদয়ে উদ্দীপকে উল্লেখিত বঙ্গবন্ধু শেখ মুজিবুর রহমানের পেশকৃত ছয় দফা দাবির গুরুত্ব অপরিসীম।"
        }
      ]
    },
    {
      "number": "3",
      "uddipok": "ক রেসকোর্স ময়দান, ১৯৭১ বাঙালির শোষণ-বঞ্চনার ইতিহাস বর্ণনা ইউনেস্কো কর্তৃক 'প্রামাণ্য দলিল' হিসেবে স্বীকৃত খ দেশের প্রথম সরকার গঠন ১৯৭১ হানাদারদের বিরুদ্ধে যুদ্ধ পরিচালনা বিজয়-অর্জন নিশ্চিত করা",
      "tag": "BB 23",
      "sub_questions": [
        {
          "label": "ক",
          "question": "\"ল্যাকটেটিং মাদার সহায়তা তহবিল\" কী?",
          "explanation": "ল্যাকটেটিং মাদার সহায়তা তহবিল হলো শহরাঞ্চলের কর্মজীবী মায়েদের অর্থ সহায়তা দেওয়ার জন্য গঠিত একটি তহবিল।"
        },
        {
          "label": "খ",
          "question": "মুক্তিযুদ্ধে প্রবাসী বাঙালিদের ভূমিকা ব্যাখ্যা করো।",
          "explanation": "মুক্তিযুদ্ধে প্রবাসী বাঙালিদের ভূমিকা অনস্বীকার্য। প্রবাসী বাঙালিরা মুক্তিযুদ্ধে নানাভাবে সাহায্য-সহযোগিতা করেন। বিভিন্ন দেশে তারা মুক্তিযুদ্ধের জন্য অর্থ সংগ্রহ করেছেন। বাংলাদেশের পক্ষে সমর্থন আদায়ে বিভিন্ন দেশের পার্লামেন্ট সদস্যদের নিকট ছুটে গিয়েছেন। তাঁরা বিভিন্ন আন্তর্জাতিক সংস্থায় প্রতিনিধি দল প্রেরণ করেছেন। পাকিস্তানকে অস্ত্র-গোলাবারুদ সরবরাহ না করতে বিশ্বের বিভিন্ন সরকারের নিকট প্রবাসী বাঙালিরা আবেদন করেছেন। এক্ষেত্রে বিট্রেন ও আমেরিকার প্রবাসী বাঙালিদের ভূমিকা বিশেষভাবে উল্লেখযোগ্য। মুক্তিযুদ্ধের পক্ষে জনমত গঠনে তাঁরা নিরলস কাজ করেছেন।"
        },
        {
          "label": "গ",
          "question": "ছকের 'ক' দ্বারা কোন ঐতিহাসিক ঘটনাটি প্রতিফলিত হয়েছে? ব্যাখ্যা করো।",
          "explanation": "ছকের 'ক' দ্বারা ঐতিহাসিক ৭ই মার্চের ঘটনা প্রতিফলিত হয়েছে। বঙ্গবন্ধু শেখ মুজিবুর রহমান ১৯৭১ সালের ৭ই মার্চ রেসকোর্স ময়দানে (বর্তমান সোহরাওয়াদী উদ্যান) এক ঐতিহাসিক ভাষণ দেন। এ ভাষণে পশ্চিম পাকিস্তানি শাসকগোষ্ঠীর শোষণ-শাসন, বঞ্চনার ইতিহাস, নির্বাচনে জয়ের পর বাঙালির সাথে প্রতারণা ও বাঙালির রাজনৈতিক ইতিহাসের পটভূমি তুলে ধরেন। বিশ্ব ইতিহাসে বিশেষ করে বাঙালি জাতির ইতিহাসে এ ভাষণ এক স্মরণীয় দলিল। জাদুর স্পর্শে বাঙালি জাতিকে বীরের জাতিতে রূপান্তরিত করার এই ভাষণ বিশ্বের রাজনৈতিক ইতিহাসে এক অনন্য দৃষ্টান্ত। ইউনেস্কো ২০১৭ সালে বঙ্গবন্ধু শেখ মুজিবুর রহমানের ঐতিহাসিক ৭ই মার্চের ভাষণকে 'ওয়ার্ল্ড ডকুমেন্টারি হেরিটেজ' (World Documentary Heritage) 'বিশ্ব প্রামাণ্য দলিল' হিসেবে স্বীকৃতি দিয়েছে। ছকের 'ক' এর বৈশিষ্ট্য হিসেবে ১৯৭১ সালে রেসকোর্স ময়দানে বাঙালির শোষণ-বঞ্চনার ইতিহাস বর্ণনার কথা বলা হয়েছে। এটি ইউনেস্কো কর্তৃক প্রামাণ্য দলিল হিসেবে স্বীকৃত। 'ক' এর এই বৈশিষ্ট্যগুলো ওপরে বর্ণিত ৭ই মার্চের ভাষণের সাথে সাদৃশ্যপূর্ণ। তাই বলা যায়, 'ক' দ্বারা ৭ই মার্চের ঘটনাকে ইঙ্গিত করা হয়েছে।"
        },
        {
          "label": "ঘ",
          "question": "মুক্তিযুদ্ধে বিজয় নিশ্চিত করতে ছক 'খ' তে প্রতিফলিত সরকারের কার্যক্রম মূল্যায়ন করো।",
          "explanation": "ছক 'খ'-তে উল্লেখিত সরকারের সাথে মুজিবনগর সরকারের মিল রয়েছে। এ সরকারের দৃঢ় ভূমিকার জন্যই স্বাধীনতা যুদ্ধে বাংলাদেশের বিজয় ত্বরান্বিত হয়। ১৯৭১ সালের ২৬শে মার্চ প্রথম প্রহরে বঙ্গবন্ধু শেখ মুজিবুর রহমানের স্বাধীনতা ঘোষণার মধ্য দিয়ে বাংলাদেশের মুক্তিযুদ্ধ শুরু হয়। মুক্তিযুদ্ধকে সঠিক ও সুপরিকল্পিতভাবে পরিচালনার জন্য ১৯৭০ সালের নির্বাচনে বিজয়ী সদস্যদের নিয়ে বঙ্গবন্ধুকে প্রধান করে মুজিবনগর সরকার গঠন করা হয়। ছক 'খ'-তে বর্ণিত সরকারটি মূলত মুজিবনগর সরকারকেই ইঙ্গিত করে। মুজিবনগর সরকার পাকিস্তানি সেনাবাহিনী, পুলিশ ও সীমান্তরক্ষী ইপিআর (বর্তমানে বিজিবি) বাহিনীতে কর্মরত বাঙালি সদস্য এবং দেশের মুক্তিকামী সাধারণ মানুষকে নিয়ে মুক্তিবাহিনী গঠন করে। যুদ্ধ পরিচালনার সুবিধার্থে এ সরকার দেশকে ১১টি সেক্টর ও বিভিন্ন সাব-সেক্টরে ভাগ করে। এ ছাড়া তিন জ্যেষ্ঠ সেনা কর্মকর্তার নেতৃত্বে তিনটি বিশেষ ফোর্স বা বাহিনী গঠন করা হয়। মুজিবনগর সরকারের আহ্বানেই প্রতিবেশী দেশ ভারত বাংলাদেশের স্বাধীনতা যুদ্ধে কূটনৈতিক সমর্থন দেয় এবং মুক্তিযোদ্ধাদের প্রশিক্ষণ ও অস্ত্র সরবরাহের ব্যবস্থা করে। তাছাড়া মুজিবনগর সরকার মুক্তিযুদ্ধের পক্ষে আন্তর্জাতিক অঙ্গনে জনমত সৃষ্টির উদ্দেশ্যে কূটনীতিকদের বিশ্বের বিভিন্ন দেশের রাজধানীসহ গুরুত্বপূর্ণ শহরে (যেমন- দিল্লি, লন্ডন, নিউইয়র্ক, ওয়াশিংটন, স্টকহোম) পাঠায়। এর মাধ্যমে বিদেশে বাংলাদেশ সরকারের পক্ষে সমর্থন আদায়ের চেষ্টা করা হয়। সরকার বিচারপতি আবু সাঈদ চৌধুরীকে বিশেষ দূত হিসেবে নিয়োগ দেয়। তিনি ইউরোপের বিভিন্ন দেশ ও মার্কিন যুক্তরাষ্ট্রে বাংলাদেশের স্বাধীনতার পক্ষে বিশ্ব নেতৃত্ব ও সাধারণ জনগণের সমর্থন আদায়ের জন্য কাজ করেন। মুজিবনগর সরকারের এ-ধরনের রাজনৈতিক, সামরিক ও কূটনৈতিক তৎপরতার ফলে বিশ্বের বিভিন্ন দেশে বাংলাদেশের পক্ষে জনমত গড়ে ওঠে। উপরের আলোচনার পরিপ্রেক্ষিতে বলা যায়, মুজিবনগর সরকার বাংলাদেশের চূড়ান্ত বিজয় অর্জনে খুবই গুরুত্বপূর্ণ ভূমিকা পালন করে।"
        }
      ]
    },
    {
      "number": "4",
      "uddipok": "দৃশ্য-১: কয়েক বছর আগে একটি দেশে হোটেলের মধ্যে কয়েকজন ব্যক্তিকে অতর্কিতভাবে হত্যা করা হয়েছে। একটি বিশেষ গোষ্ঠী 'এ হত্যাকাণ্ডের দায় স্বীকার করে। তাদের আদর্শের সাথে অমিল হওয়ার কারণে এই হত্যাকাণ্ড ঘটায় বলে বিবৃতি প্রদান করে। দৃশ্য-২: সামাজিক অসংগতি সম্পর্কে শিক্ষক বলেন, \"সমাজের কতিপয় লোক ব্যক্তিগত লাভের আশায় নিজ দায়িত্বের প্রতি অবহেলা করে সমাজের ক্ষতি করছে। এদের বৈধ উপার্জনের সাথে ব্যয়ের কোনো মিল থাকে না। এসব কারণে সমাজের আইন-শৃঙ্খলা ও নিয়ম-নীতির প্রতি মানুষ শ্রদ্ধা হারিয়ে ফেলে। যার ফলে সমাজের সামগ্রিক উন্নয়ন বাধাগ্রস্ত হয়।\"",
      "tag": "BB 23",
      "sub_questions": [
        {
          "label": "ক",
          "question": "সামাজিক মূল্যবোধ কাকে বলে?",
          "explanation": "যেকোনো সমাজের রীতিনীতি, মনোভাব এবং সমাজের অন্যান্য অনুমোদিত আচার-আচরণের সমন্বয়ে সৃষ্ট মূল্যবোধকে সামাজিক মূল্যবোধ বলে।"
        },
        {
          "label": "খ",
          "question": "কিশোর অপরাধের প্রধান কারণ ব্যাখ্যা করো।",
          "explanation": "কিশোর অপরাধের প্রধান কারণ হলো বঞ্চনা ও অবহেলা। পারিবারিক ও সামাজিক বিভিন্ন সুযোগ-সুবিধা থেকে বঞ্চিত শিশু-কিশোররা সহজেই বিভিন্ন অপরাধে জড়িয়ে পড়ে। আবার সমাজে অবহেলার শিকার শিশু কিশোররা অত্যন্ত. অপরাধ প্রবণ হয়। তাই বলা যায় সামাজিক বঞ্চনা ও অবহেলা কিশোর অপরাধের প্রধান কারণ।"
        },
        {
          "label": "গ",
          "question": "দৃশ্য-১ এর ক্ষেত্রে কোন ধরনের সামাজিক সমস্যাকে ইঙ্গিত করা হয়েছে? ব্যাখ্যা করো।",
          "explanation": "দৃশ্য-১ এর ক্ষেত্রে সামাজিক সমস্যা জঙ্গিবাদকে ইঙ্গিত করা হয়েছে। বর্তমান বিশ্বের সামাজিক সমস্যাগুলোর অন্যতম হলো জঙ্গিবাদ। জঙ্গিবাদ বলতে জঙ্গিদের দ্বারা রচিত, প্রচারকৃত ও অনুসৃত ধ্যান ধারণাকে বোঝায়। আচরণিক দৃষ্টিকোণ থেকে জঙ্গিরা যুদ্ধবাজ, আক্রমণাত্মক, হিংসাত্মক ও ধ্বংসকারী। জঙ্গিরা বিশেষ উদ্দেশ্য পূরণে তাদের সংগঠন প্রণীত ধর্মীয় বা রাজনৈতিক ধারণা বা দর্শন সমাজ বা রাষ্ট্রীয় জীবনে প্রবর্তন করতে চায়। তারা সবসময়ই প্রকাশ করতে চায় যে তাদের ধারণাই সঠিক। তাদের ধারণা বা আদর্শ প্রতিষ্ঠায় তারা চরম ও হিংসাত্মক পন্থার আশ্রয় নেয়। জঙ্গি কর্মকাণ্ডে তারা বোমা, স্থল মাইন, সামরিক অস্ত্র এবং অনেক ক্ষেত্রে আধুনিক মারণাস্ত্র পর্যন্ত ব্যবহার করে থাকে। দৃশ্য-১ এ বলা হয়েছে, কয়েক বছর আগে একটি দেশে হোটেলের মধ্যে কয়েকজন ব্যক্তিকে অতর্কিতভাবে হত্যা করা হয়। হত্যার পর একটি বিশেষ গোষ্ঠী এ হত্যাকাণ্ডের দায়ভার স্বীকার করে একটি বিবৃতি দেয়, যেখানে তারা হত্যাকাণ্ডের কারণ হিসেবে তাদের আদর্শের কিছু মৌলিক বিষয় উল্লেখ করে। এই বিশেষ গোষ্ঠীর আদর্শ ও কর্মকাণ্ড জঙ্গিবাদের সাথে সাদৃশ্যপূর্ণ। তাই বলা যায়, দৃশ্য-১ এর ঘটনায় জঙ্গিবাদ নামক সামাজিক সমস্যার চিত্র ফুটে উঠেছে।"
        },
        {
          "label": "ঘ",
          "question": "উদ্দীপকে উল্লিখিত দৃশ্য-২ এর ক্ষেত্রে প্রতিফলিত সামাজিক সমস্যার ফলে সৃজনশীলতা ক্রমশ হ্রাস পায়।- মূল্যায়ন করো।",
          "explanation": "উদ্দীপকে উল্লিখিত দৃশ্য-২ এর ক্ষেত্রে প্রতিফলিত সামাজিক সমস্যা দুর্নীতির ফলে সৃজনশীলতা হ্রাস পায়- উক্তিটি যথার্থ। ব্যক্তি বা গোষ্ঠী কর্তৃক অবৈধ পন্থায় নীতিবহির্ভূত বা জনস্বার্থবিরোধী কাজই দুর্নীতি। সাধারণত ঘুষ, স্বজনপ্রীতি, বলপ্রয়োগ, প্রভাব খাটানো এবং ব্যক্তি বিশেষকে বিশেষ সুবিধা প্রদানের মাধ্যমে প্রশাসনের ক্ষমতা অপব্যবহার করে ব্যক্তিস্বার্থ অর্জনকে দুর্নীতি বলে। যারা দুর্নীতি করে তাদের বৈধ আয়ের সাথে জীবনযাত্রার সামঞ্জস্য থাকে না। উদ্দীপকে দৃশ্য-২ এ সামাজিক অসংগতি সম্পর্কে শিক্ষক যে বক্তব্য দিয়েছেন তাতে দুর্নীতির বিষয়টিই ফুটে উঠেছে। বাংলাদেশের আর্থ- সামাজিক উন্নয়নে দুর্নীতির ক্ষতিকর প্রভাব সুদূরপ্রসারী। দুর্নীতিপূর্ণ সমাজে একে অন্যের দ্বারা প্রতারিত হয়। অযোগ্যরা স্বজনপ্রীতি বা ঘুষের বিনিময়ে নিয়োগ বা পদোন্নতি পেলে সমাজের যোগ্যরা তাদের অধিকার থেকে বঞ্চিত হয়। দুর্নীতির কারণে সমাজে ন্যায়বিচার প্রতিষ্ঠা বাধাগ্রস্ত হয়। মানুষের মধ্যে হতাশার সৃষ্টি হয়, ফলে যোগ্যদের প্রতিভা বিকশিত হয় না। এতে সৃজনশীলতা ক্রমশ হ্রাস পায়। উপরের আলোচনা থেকে বলা যায়, দৃশ্য-২ এ নির্দেশিত দুর্নীতি নামক সামাজিক সমস্যা সৃজনশীলতার বিকাশকে বাধাগ্রস্ত করে।"
        }
      ]
    },
    {
      "number": "5",
      "uddipok": "দৃশ্য-১: লিমা তার মায়ের সাথে বহুতলা বিশিষ্ট শপিংমলে কেনাকাটা করতে যায়। কিছুক্ষণ পরে লিমা লক্ষ করে, শপিংমলটি কাঁপছে। শপিংমলের মানুষ নিজের জীবন বাঁচানোর জন্য রাস্তায় নেমে আসে। বিদ্যুৎ লাইনে বিদ্যুৎ বিচ্ছিন্ন হলে চারদিকে অন্ধকার নেমে আসে। আশেপাশের ভবনগুলো হেলে পড়ে। রাস্তার মাঝে ফাঁটল দেখা দেয়। দৃশ্য-২: রাজনের মামা রাঙ্গামাটি শহরে চাকরি করেন। সেখানে বেড়াতে গিয়ে রাজন বড় লেক দেখতে পায়। একটি বড় বাঁধ দেওয়ার ফলে এই লেকটি তৈরি হয়। মূলত বিদ্যুৎ উৎপাদন করার জন্য এ বাঁধটি দেওয়া হয়।",
      "tag": "BB 23",
      "sub_questions": [
        {
          "label": "ক",
          "question": "জলবায়ু কাকে বলে?",
          "explanation": "একটি বৃহৎ অঞ্চলব্যাপী আবহাওয়ার উপাদানগুলোর দৈনন্দিন অবস্থার দীর্ঘদিনের গড় অবস্থাকে জলবায়ু বলে।"
        },
        {
          "label": "খ",
          "question": "বাংলাদেশের উত্তরের পাহাড়গুলোকে টিলা বলা হয় কেন?",
          "explanation": "বাংলাদেশের উত্তরাঞ্চলের পাহাড়গুলোর উচ্চতা বেশি নয় বলে এগুলোকে টিলা বলা হয়। বিভিন্ন ধরনের শিলার সমন্বয়ে গঠিত ঢালবিশিষ্ট উঁচু স্থানকে পাহাড় বলে। পাহাড়ের চেয়ে ছোট সুপকে টিলা বলে। বাংলাদেশের দক্ষিণ- পূর্বাঞ্চলের পাহাড়গুলোর গড় উচ্চতা ৬১০ মিটার এবং উত্তর-পূর্বাঞ্চলের পাহাড়গুলোর গড় উচ্চতা ২৪৪ মিটার। কিন্তু উত্তরাঞ্চলের পাহাড়গুলো অনেক ছোট। এগুলো মাত্র ৩০ থেকে ৯০ মিটার উঁচু। উচ্চতা কম হওয়ার কারণে উত্তরাঞ্চলের পাহাড়গুলো টিলা নামে পরিচিত।"
        },
        {
          "label": "গ",
          "question": "দৃশ্য-২ এ কোন ধরনের বিদ্যুৎ এর কথা ইঙ্গিত করা হয়েছে? ব্যাখ্যা করো।",
          "explanation": "দৃশ্য-২ এ জলবিদ্যুৎ এর কথা ইঙ্গিত করা হয়েছে। নদী বা জলপ্রপাতের পানি প্রবাহের বেগ ব্যবহার করে টারবাইন যন্ত্রের সাহায্যে যে বিদ্যুৎ উৎপাদন করা হয় তাকে জলবিদ্যুৎ বলে। এটি একটি নবায়নযোগ্য শক্তি সম্পদ। পাকিস্তান আমলে পার্বত্য চট্টগ্রামের কাপ্তাইয়ে কর্ণফুলী নদীতে বাঁধ দিয়ে প্রথম জলবিদ্যুৎ উৎপাদন শুরু হয়। তেল, গ্যাস বা কয়লা ব্যবহারের মাধ্যমে যে বিদ্যুৎ উৎপাদন করা হয় তার উৎপাদন খরচ অনেক বেশি এবং তা পরিবেশের জন্য ক্ষতিকর। সেই তুলনায় জলবিদ্যুতের উৎপাদন খরচও অনেক কম এবং তা পরিবেশবান্ধবও। উদ্দীপকের দৃশ্য-২ এ দেখা যায়, রাজন রাঙামাটিতে বেড়াতে গিয়ে বড় লেক দেখতে পায়। একটি বড় বাঁধ দেওয়ার ফলে এই লেকটি তৈরি হয়। আর বিদ্যুৎ উৎপাদনের জন্য বাঁধটি দেওয়া হয়। দৃশ্য-২ এর বিদ্যুৎ উৎপাদনের বিষয়টি মূলত ওপরে বর্ণিত কর্ণফুলী নদীতে বাঁধ দিয়ে জলবিদ্যুৎ উৎপাদনের বিষয়টিকেই নির্দেশ করে।"
        },
        {
          "label": "ঘ",
          "question": "দৃশ্য-১ এ লিমার দেখা দুর্যোগের ক্ষয়ক্ষতি নিরসনে পূর্বপ্রস্তুতিমূলক পদক্ষেপ আলোচনা করো।",
          "explanation": "দৃশ্য-১ এ লিমার দেখা দুর্যোগ ভূমিকম্পের ক্ষয়ক্ষতি নিরসনে বিভিন্ন পূর্ব প্রস্তুতিমূলক পদক্ষেপ গ্রহণ করা যায়। কখনো কখনো ভূ-পৃষ্ঠের কিছু অংশ কোনো কারণে হঠাৎ কেঁপে উঠে। এ কম্পন অত্যন্ত মৃদু থেকে প্রচণ্ড হয়ে থাকে, যা সাধারণত কয়েক সেকেন্ড স্থায়ী হয়। ভূ-পৃষ্ঠের এরূপ আকস্মিক কম্পনকেই ভূমিকম্প বলে। এটি একটি প্রাকৃতিক দুর্যোগ। দৃশ্য-১ এ লিমা বহুতল ভবনে শপিং করতে গেলে কিছুক্ষণ পর লক্ষ করে যে শপিংমলটি কাঁপছে। মানুষ জীবন বাঁচানোর জন্য রাস্তায় নেমে -আসে। পরবর্তীতে আশেপাশের ভবনগুলো হেলে পড়তে এবং রাস্তায় ফাটল দেখা যায়। এ ঘটনাটি ভূমিকম্পকেই নির্দেশ করে। ভূমিকম্প ঠেকানো এমনকি সুনির্দিষ্ট পূর্বাভাস দেওয়াও এখন পর্যন্ত বিজ্ঞানের আওতার বাইরে। এ কারণে ভূমিকম্পের ক্ষয়ক্ষতি সম্ভাব্য ন্যূনতম পর্যায়ে রাখাই আমাদের লক্ষ্য হওয়া উচিত। এ লক্ষ্য অর্জন করতে হলে সবাইকে সচেতন করা প্রয়োজন। ভূমিকম্পের সময় কী করতে হবে আর কী করা যাবে না সেই সম্পর্কে জনসাধারণকে সচেতন করতে পারলে ক্ষতি কমিয়ে আনা সম্ভব। এছাড়া বিশেষজ্ঞ প্রকৌশলীর পরামর্শ নিয়ে আইন ও বিধি মেনে ভূমিকম্প সহনীয় করে বাড়িঘর তৈরি করতে হবে। বাড়ি থেকে বের হওয়ার একাধিক পথ রাখতে হবে। বহুতল ভবনে জরুরি সিঁড়ির ব্যবস্থা রাখা উচিত। বিদ্যুৎ ও গ্যাস লাইন ত্রুটিমুক্ত রাখতে হবে। ভূমিকম্পের সময় করণীয় বিষয়ের ওপর মাঝে মাঝে মহড়াও করা যেতে পারে। উপরের আলোচনর ভিত্তিতে বলা যায়, ভূমিকম্প মোকাবিলার পূর্ব- প্রস্তুতিমূলক পদক্ষেপগুলো খুবই গুরুত্বপূর্ণ। এগুলোর সঠিক প্রয়োগ প্রাণহানি ও সম্পদের ক্ষয়ক্ষতি অনেকাংশে এড়াতে পারে।"
        }
      ]
    },
    {
      "number": "6",
      "uddipok": "ঘটনা-১: বর্তমান সরকার জাতিকে শিক্ষিত করে গড়ে তোলার জন্য বছরের শুরুতে শিক্ষার্থীদের বিনামূল্যে পাঠ্যবই বিতরণ এবং উপবৃত্তির ব্যবস্থা করেন। এছাড়াও সরকার শিক্ষার্থীদের দক্ষ জনশক্তিতে রূপান্তরিত করার জন্য নতুন কারিকুলাম তৈরি করেছেন। ঘটনা-২: মিজান সাহেব একজন সরকারি চাকরিজীবী। তিনি প্রতিবছর সরকারকে আয়কর দেন এবং অন্যদেরকে আয়কর প্রদানে উৎসাহিত করেন। তিনি মনে করে, প্রত্যেক - নাগরিককে আয়কর ও খাজনা প্রদান করে রাষ্ট্রের উন্নয়নমূলক কাজে অংশগ্রহণ করা উচিত।",
      "tag": "BB 23",
      "sub_questions": [
        {
          "label": "ক",
          "question": "রাষ্ট্র কী?",
          "explanation": "রাষ্ট্র হলো একটি ভূ-খণ্ড ভিত্তিক সমাজ বিশেষ যার সংগঠিত সরকার ও জনসমষ্টি রয়েছে এবং যার নিজস্ব ভৌগোলিক এলাকার মধ্যে অন্যান্য সকল প্রতিষ্ঠানের ওপর সার্বভৌম ক্ষমতা প্রতিষ্ঠিত আছে।"
        },
        {
          "label": "খ",
          "question": "\"আইনের চোখে সকলে সমান\" - ব্যাখ্যা করো।",
          "explanation": "আইনের চোখে সমাজে ধনী-দরিদ্র, সবল-দুর্বল, জাতি, ধর্ম, বর্ণ, সম্প্রদায় নির্বিশেষে সকলেই সমান। আইন হচ্ছে সর্বজনীন। তা সমভাবে রাষ্ট্রের সকলের জন্য প্রযোজ্য হয়।. আইনের চোখে কেউ বাড়তি সুবিধা পাবে না। আইনের দৃষ্টিতে সমতা একটি গুরুত্বপূর্ণ বিষয়। যখন আইনের অনুশাসন থাকে না, তখনই রাষ্ট্রে ব্যক্তি স্বাধীনতা খর্ব হয়। সুতরাং সমতা ও শৃঙ্খলা বজায় রাখার জন্য আইনের চোখে সবাইকে সমানভাবে দেখা হয়।"
        },
        {
          "label": "গ",
          "question": "ঘটনা-১ এ সরকারের উল্লিখিত কাজগুলো রাষ্ট্রের কোন ধরনের কাজ? ব্যাখ্যা করো।",
          "explanation": "ঘটনা-১ এ উল্লিখিত কাজগুলো রাষ্ট্রের ঐচ্ছিক বা কল্যাণমূলক কার্যাবলির অন্তর্ভুক্ত। জনকল্যাণ ও উন্নয়নে রাষ্ট্র যেসব কাজ করে থাকে সেগুলোকে রাষ্ট্রের ঐচ্ছিক বা কল্যাণমূলক কাজ বলে। রাষ্ট্রের কল্যাণমূলক কার্যাবলির মধ্যে সবচেয়ে গুরুত্বপূর্ণ কাজ হলো জনসাধারণকে শিক্ষিত করা। শিক্ষিত জনগোষ্ঠী রাষ্ট্রের সবচেয়ে বড় সম্পদ। শিক্ষিত নাগরিক তার অধিকার, দায়িত্ব ও কর্তব্য সম্বন্ধে সচেতন থাকেন এবং দেশপ্রেমে উদ্বুদ্ধ হন। এজন্য রাষ্ট্র শিক্ষা বিস্তারের প্রতি অধিক গুরুত্ব প্রদান করে এবং শিক্ষার সুবিধা মানুষের দোরগোড়ায় পৌঁছে দেয়। সরকার বাধ্যতামূলক প্রাথমিক শিক্ষা প্রবর্তন করে, নারী শিক্ষার ওপর গুরুত্বসহ বয়স্ক শিক্ষার ব্যবস্থা করে ও নিরক্ষরতা দূরীকরণের জন্য বিভিন্ন ধরনের কার্যক্রম পরিচালনা করে। ঘটনা-১ এ দেখা যায়, বর্তমান সরকার জাতিকে শিক্ষিত করে গড়ে তোলার জন্য বছরের শুরুতে শিক্ষার্থীদের বিনামূল্যে পাঠ্যবই বিতরণ এবং উপবৃত্তির ব্যবস্থা করেন। এছাড়াও সরকার শিক্ষার্থীদের দক্ষ জনশক্তিতে রূপান্তরিত করার জন্য নতুন কারিকুলাম তৈরি করে। সরকার এই কাজগুলো ওপরে বর্ণিত রাষ্ট্রের ঐচ্ছিক ও কল্যাণমূলক কার্যাবলির সাথে সাদৃশ্যপূর্ণ।"
        },
        {
          "label": "ঘ",
          "question": "ঘটনা-২ এ মিজান সাহেবের এ কাজটি ছাড়াও একজন নাগরিক হিসেবে তার আরো দায়িত্ব ও কর্তব্য রয়েছে, তুমি কি একমত? তোমার মতামত দাও।",
          "explanation": "ঘটনা-২ এ মিজান সাহেবের কাজ অর্থাৎ আয়কর প্রদান করা ছাড়াও নাগরিক হিসেবে তার আরো দায়িত্ব ও কর্তব্য রয়েছে- উক্তিটির সাথে আমি একমত। যিনি রাষ্ট্রের দেওয়া সকল সুযোগ-সুবিধা ভোগ করেন এবং রাষ্ট্রের প্রতি তার দায়িত্ব ও কর্তব্য পালন করেন তাকেই নাগরিক বলা হয়। রাষ্ট্র যেমন নাগরিকদের বিভিন্ন সুযোগ-সুবিধা ও অধিকার দিয়ে থাকে, তেমনি নাগরিকদেরও রাষ্ট্রের প্রতি কতগুলো দায়িত্ব ও কর্তব্য পালন করতে হয়। নাগরিকের প্রধান 'কর্তব্য হচ্ছে রাষ্ট্রের প্রতি আনুগত্য প্রকাশ অর্থাৎ রাষ্ট্রের নির্দেশ মেনে চলা। এছাড়া রাষ্ট্রের নিরাপত্তা, অখণ্ডতা, স্বাধীনতা ও সার্বভৌমত্ব রক্ষার জন্য প্রত্যেক নাগরিককে সর্বদা সজাগ ও চরম ত্যাগের জন্য প্রস্তুত থাকতে হবে। রাষ্ট্রের প্রচলিত আইন ও সংবিধান মেনে চলা এবং আইনের প্রতি সম্মান দেখানোও নাগরিকের অন্যতম দায়িত্ব। কেউ আইন অমান্য করলে সমাজে বিশৃঙ্খলা দেখা দেয়। স্বাভাবিক জীবন-যাপনে ব্যাঘাত ঘটে। তাই সুষ্ঠু জীবন-যাপনে, শান্তি-শৃঙ্খলা রক্ষায় প্রত্যেক নাগরিককে আইন মেনে চলতে হবে। পাশাপাশি নির্বাচনে উপযুক্ত প্রার্থী জনপ্রতিনিধি হিসেবে নির্বাচিত করার জন্য সততা ও সুবিচারের সাথে ভোট দিতে হবে। যথাসময়ে কর ও খাজনা প্রদান করে নাগরিকদের রাষ্ট্রীয় কাজে সহযোগিতা করতে হবে। রাষ্ট্রের অর্পিত দায়িত্ব সুষ্ঠুভাবে সম্পাদন করতে হবে।' প্রত্যেককেই দেশপ্রেমে উদ্বুদ্ধ হতে হবে। দেশের মঙ্গল কামনা করতে হবে। প্রত্যেক নাগরিককে বিভিন্ন ক্ষেত্রে দুর্নীতি এবং অন্যায়ের বিরুদ্ধে প্রতিবাদ জানাতে হবে। উদ্দীপকের ঘটনা-২ এ মিজান সাহেব প্রতিবছর সরকারকে আয়কর দেন। এটি নাগরিকের দায়িত্ব ও কর্তব্যগুলোর মধ্যে অন্যতম। এছাড়াও নাগরিককে ওপরে বর্ণিত অন্যান্য দায়িত্ব পালন করতে হয়। উপরের আলোচনা থেকে বলা যায়, মিজান সাহেবের কর প্রদান ছাড়াও একজন নাগরিক হিসেবে আরও অনেক দায়িত্ব ও কর্তব্য পালন করতে হবে।"
        }
      ]
    },
    {
      "number": "7",
      "uddipok": "মানচিত্র দেখে নিচের প্রশ্নগুলোর উত্তর দাও:",
      "tag": "BB 23",
      "sub_questions": [
        {
          "label": "ক",
          "question": "খনিজ সম্পদ কাকে বলে?",
          "explanation": "প্রাকৃতিকভাবে ভূগর্ভে বা মাটির নিচে প্রাপ্ত সম্পদকে খনিজ সম্পদ বলে।"
        },
        {
          "label": "খ",
          "question": "ব্রহ্মপুত্রের শাখানদী সৃষ্টির করণ ব্যাখ্যা করো।",
          "explanation": "ব্রহ্মপুত্র নদের শাখা নদী সৃষ্টির কারণ ১৭৮৭ সালের ভূমিকম্প। ১৭৮৭ সালের আগে ব্রহ্মপুত্রের প্রধান ধারাটি ময়মনসিংহের মধ্য দিয়ে উত্তর-পশ্চিম দিক থেকে দক্ষিণ-পূর্ব দিকে আড়াআড়িভাবে প্রবাহিত হতো। কিন্তু ১৭৮৭ সালে সংঘটিত ভূমিকম্পে ব্রহ্মপুত্রের তলদেশ উত্থিত হওয়ায় পানি ধারণ ক্ষমতার বাইরে চলে যায় এবং নতুন স্রোতধারা বা শাখা নদীর সৃষ্টি হয়। এই নতুন স্রোতধারাটি যমুনা নামে পরিচিত।"
        },
        {
          "label": "গ",
          "question": "'A' চিহ্ন দ্বারা কোন ধরনের বনভূমিকে নির্দেশ করা হয়েছে? ব্যাখ্যা করো।",
          "explanation": "'A' চিহ্ন দ্বারা ক্রান্তীয় চিরহরিৎ এবং পত্রপতনশীল বনভূমিকে নির্দেশ করা হয়েছে। বাংলাদেশের দক্ষিণ-পূর্ব ও উত্তর-পূর্ব অংশের পাহাড়ি অঞ্চলকে ক্রান্তীয় চিরহরিৎ এবং পত্রপতনশীল বনভূমি এলাকা নামে অভিহিত করা হয়। চট্টগ্রাম, খাগড়াছড়ি, রাঙামাটি, বান্দরবান ও সিলেট এই অঞ্চলের অন্তর্ভুক্ত। এ বনভূমির পরিমাণ প্রায় ১৪ হাজার বর্গকিলোমিটার। চাপালিশ, ময়না, তৈলসুর, মেহগনি, জারুল, সেগুন, গর্জন এ বনভূমির উল্লেখযোগ্য গাছ। মানচিত্রের 'A' চিহ্নিত স্থানটি বাংলাদেশের দক্ষিণ অংশের পাহাড়ি অঞ্চলকে নির্দেশ করছে। এ অঞ্চলের বনভূমি ক্রান্তীয় চিরহরিৎ এবং পত্রপতনশীল বনভূমির অন্তর্ভুক্ত।"
        },
        {
          "label": "ঘ",
          "question": "মানচিত্রে উল্লিখিত 'A' ও 'B' বনভূমির মধ্যে তুলনামূলক আলোচনা করো।",
          "explanation": "মানচিত্রে উল্লিখিত 'A' দ্বারা বাংলাদেশের দক্ষিণ-পূর্বাঞ্চলের ক্রান্তীয় চিরহরিৎ এবং পত্রপতনশীল বনভূমি এবং 'B' দ্বারা ক্রান্তীয় পাতাঝরা বা পত্রপতনশীল বনভূমিকে নির্দেশ করা হয়েছে। মানচিত্রে 'A' চিহ্নিত বাংলাদেশের দক্ষিণ-পূর্ব ও উত্তর-পূর্ব অংশের - পাহাড়ি অঞ্চলকে ক্রান্তীয় চিরহরিৎ এবং পত্রপতনশীল বনভূমি এলাকা নামে অভিহিত করা হয়। মূলত উষ্ণ ও আর্দ্রভূমির কিছু এলাকা জুড়ে বিভিন্ন প্রজাতির গাছপালা, তরুলতা, ঝোপঝাড় ও গুল্ম জন্ম নেয়। এসব গাছের পাতা একত্রে ফোটেও না, ঝরেও না। ফলে সারা বছর বনগুলো সবুজ থাকে। সে কারণেই এসব বনকে চিরহরিৎ বা চির সবুজ বনভূমি বলে। চট্টগ্রাম, খাগড়াছড়ি, রাঙামাটি, বান্দরবান ও সিলেট এই অঞ্চলের অন্তর্ভুক্ত। চাপালিশ, ময়না, তেলসুর, মেহগনি, জারুল, সেগুন, গর্জন এ বনভূমির উল্লেখযোগ্য গাছ। অন্যদিকে 'B' চিহ্নিত স্থানটি হলো- বাংলাদেশের ময়মনসিংহ, টাঙ্গাইল, গাজীপুর, দিনাজপুর ও রংপুর জেলা পাতাঝরা অরণ্যের অঞ্চল। এ বনভূমিতে বছরের শীতকালে একবার গাছের পাতা সম্পূর্ণ রূপে ঝরে যায়। শাল বা গজারি ছাড়াও এ অঞ্চলে কড়ই, বহেড়া, হিজল, শিরীষ, হরীতকী, কাঁঠাল, নিম ইত্যাদি গাছ জন্মে। এ বনভূমিতে প্রধানত শালগাছ প্রধান বৃক্ষ। তাই এ বনকে শালবন হিসেবেও অভিহিত করা হয়। উপরের আলোচনা থেকে বলা যায়, মানচিত্রে 'A' ও 'B' চিহ্নিত বনভূমির বৈশিষ্ট্যের মধ্যে ব্যাপক পার্থক্য বিদ্যমান।"
        }
      ]
    },
    {
      "number": "8",
      "uddipok": "ফারহানা একজন নারী উন্নয়ন ও অধিকার সংরক্ষণ কর্মী। তিনি আন্তর্জাতিক একটি সংস্থার অধীনে নারী অধিকার নিয়ে কাজ করেন। ফারহানার ভাই একজন সেনাবাহিনীর উচ্চপদস্থ কর্মকর্তা। তিনি এশিয়া ও আফ্রিকার বিভিন্ন দেশের মধ্যে শান্তিরক্ষার জন্য কাজ করেন। এলাকাবাসী ফারহানা ও তার ভাইয়ের কাজের জন্য গর্ববোধ করেন।",
      "tag": "BB 23",
      "sub_questions": [
        {
          "label": "ক",
          "question": "বিতর্ক সভা কাকে বলে?",
          "explanation": "জাতিসংঘের সাধারণ পরিষদকে বির্তক সভা বলা হয়।"
        },
        {
          "label": "খ",
          "question": "লীগ অব নেশনস কী? ব্যাখ্যা করো।",
          "explanation": "প্রথম বিশ্বযুদ্ধ পরবর্তী সময়ে ১৯২০ সালে বিশ্বে শান্তি প্রতিষ্ঠার লক্ষ্যে 'লীগ অব নেশনস' গঠিত হয়েছিল। গত বিংশ শতাব্দীতে পৃথিবী জুড়ে দুটি বিশ্বযুদ্ধ ঘটে। গত শতকের প্রথম দিকে প্রথম বিশ্বযুদ্ধ (১৯১৪-১৯১৯) এবং ৪০ এর দশকে দ্বিতীয় বিশ্বযুদ্ধ (১৯৩৯-৪৫) সংঘটিত হয়। বিশ্বব্যাপী যুদ্ধের ভয়াবহতা ও ধ্বংসলীলায় মানুষ ভবিষ্যৎ নিয়ে উদ্বিগ্ন হয়ে পড়ে। এর পরিপ্রেক্ষিতে প্রথম বিশ্বযুদ্ধের পরে ১৯২০ সালের ১০ই জানুয়ারি বিশ্বে শান্তি ও নিরাপত্তা প্রতিষ্ঠার উদ্দেশ্যে 'লীগ অব নেশনস' সৃষ্টি হয়। তবে সাংগঠনিক দুর্বলতার কারণে সংস্থাটি ব্যর্থ হলে একে বিলুপ্ত ঘোষণা করা হয়।"
        },
        {
          "label": "গ",
          "question": "উদ্দীপকে ফারহানা কোন সংস্থার অধীনে কাজ করেন? নারীর বৈষম্য দূরীকরণে 'উক্ত সংস্থার অবদান ব্যাখ্যা করো।",
          "explanation": "উদ্দীপকে ফারহানা জাতিসংঘের অধীনে কাজ করেন। জাতিসংঘ একটি আন্তর্জাতিক সংস্থা। সারাবিশ্বে নারীদের উন্নয়ন, অধিকার সংরক্ষণ ও নারীর প্রতি বৈষম্য দূরীকরণে এটি বিভিন্ন কার্যক্রম পরিচালনা করে আসছে। উদ্দীপকের ফারহানা একজন নারী উন্নয়ন অধিকার সংরক্ষণ কর্মী। তিনি একটি আন্তর্জাতিক সংস্থার অধীনে নারী অধিকার নিয়ে কাজ করেন। এতে বোঝা যায় তিনি জাতিসংঘের অধীনে কাজ করে। কেননা জাতিসংঘ নারীদের উন্নয়ন ও অধিকার রক্ষায় সারাবিশ্বে কাজ করে। এর পাশাপাশি জাতিসংঘ নারীর প্রতি বৈষম্য বিলোপে অত্যন্ত গুরুত্বপূর্ণ ভূমিকা পালন করছে। এ উদ্দেশ্যে জাতিসংঘ ১৯৭৯ সালে সিডও (CEDAW) সনদ প্রণয়ন করে। ১৯৮১ সালে এটি কার্যকর হয়। সিডওকে নারী অধিকারের পূর্ণাঙ্গ দলিল বলা যায়, কেননা এতে বিভিন্ন সময়ে নারীর প্রতি বৈষম্য নিরসনে গৃহীত বিভিন্ন বিষয়কে সমন্বিত করা হয়েছে। সিডও সনদে মোট ৩০টি ধারা আছে। এর মধ্যে প্রথম ১৬টি ধারায় নারীর প্রতি বিদ্যমান বৈষম্যগুলো উল্লেখ করা হয়েছে এবং অন্য ১৪টি ধারায় এ বৈষম্যগুলো বিলোপের উপায় ব্যাখ্যা করা হয়েছে। এই সনদের ধারাগুলো বাস্তবায়িত হচ্ছে' কিনা তা তদারকি করতে একটি কমিটি রয়েছে। এই কমিটি নারীর প্রতি বৈষম্য নিরসন এবং তাদের কর্মসংস্থান বৃদ্ধির উপায় নিয়ে গবেষণা করে। এ সনদের আইনগত ভিত্তি থাকায় সমর্থনকারী দেশগুলো এটি চলতে বাধ্য।"
        },
        {
          "label": "ঘ",
          "question": "বিশ্ব শান্তি রক্ষায় ফারহানার ভাই এর মত ব্যক্তিদের, ভূমিকা বাংলাদেশের ভাবমূর্তিকে উজ্জ্বল করেছে। - বিশ্লেষণ করো।",
          "explanation": "বিশ্বশান্তি প্রতিষ্ঠায় ফারহানা অবদান তথা বাংলাদেশের শান্তিরক্ষী বাহিনীর কাজের অবদান অপরিসীম। বাংলাদেশ সেনাবাহিনী বিশ্বের বিভিন্ন দেশে শান্তিরক্ষায় নিয়োজিত রয়েছে। উদ্দীপকে ঘটনা-২ এ জনাব আরিফ সাহেব 'বাংলাদেশ সেনাবাহিনীর একজন কর্মকর্তা। তিনি সরকারের পক্ষ থেকে আন্তর্জাতিক সংস্থার হয়ে আফ্রিকার একটি দেশে কাজ করছেন। অর্থাৎ তিনি জাতিসংঘের শান্তি মিশনে দায়িত্বরত আছেন। জাতিসংঘের শান্তিরক্ষা মিশনগুলোতে বাংলাদেশের অবদান ঈর্ষণীয়। বর্তমানে প্রায় ১১,০০০ এর বেশি বাংলাদেশি সৈন্য বিশ্বের ১১টি দেশে জাতিসংঘের অধীনে শান্তিরক্ষা ও শান্তি প্রতিষ্ঠায় কাজ করে যাচ্ছে। আফ্রিকার দেশগুলোতে বাংলাদেশি সৈন্যদের অভূতপূর্ব সাফল্য সারা বিশ্বে বাংলাদেশের গ্রহণযোগ্যতাকে অনেক বৃদ্ধি করেছে। বিশ্বব্যাপী শান্তি প্রতিষ্ঠার মডেল হিসেবে এবং শান্তিপ্রিয় জাতি হিসেবে বাংলাদেশ পরিচিতি পেয়েছে। আফ্রিকা এবং এশিয়ার বিভিন্ন দেশে রাজনৈতিক পক্ষপাতিত্বের কারণে অন্যান্য দেশের সৈন্যরা যেখানে গ্রহণযোগ্যতা পাচ্ছিল না, সেখানে বাংলাদেশি সৈন্যরা শুধু গ্রহণযোগ্যতা নয়, পেয়েছে স্থানীয় মানুষের ভালোবাসা ও শ্রদ্ধা। শান্তিরক্ষা মিশনে কাজ করতে গিয়ে এ পর্যন্ত ১৩৪ জন বাংলাদেশি সৈন্য শহিদ হয়েছেন। শান্তি মিশনে বাংলাদেশ সেনাবাহিনীর পাশাপাশি পুলিশ বাহিনীর পুরুষ ও মহিলা সদস্যরাও নিয়োজিত আছেন। তাদের অক্লান্ত পরিশ্রমের ফলে জাতিসংঘে তথা বিশ্বে বাংলাদেশ পেয়েছে ব্যাপক পরিচিতি ও বিশেষ মর্যাদা। উপরের আলোচনা থেকে বলা যায়, বাংলাদেশ সেনাবাহিনী বিশ্বশান্তি রক্ষায় গুরুত্বপূর্ণ অবদান রাখছে। ফারহানা সেই বাহিনীর একজন সদস্য হিসেবে ঐসব এলাকার মানুষের ভালবাসা ও শ্রদ্ধা পেয়েছেন।"
        }
      ]
    },
    {
      "number": "9",
      "uddipok": "ফিফা ওয়ার্ল্ড কাপ-২০২২ এ জাপান-জার্মান ম্যাচের পর জাপানিরা তাদের স্বভাব সুলভ স্টেডিয়ামের সব ময়লা নিজ হাতে পরিষ্কার করে নির্দিষ্ট স্থানে রাখে। এটা দেখে রসুলপুর গ্রামের অবসরপ্রাপ্ত শিক্ষক জনাব 'ক' সকলকে আহ্বান করে বলেন, আসুন আমরা আমাদের গ্রাম, দেশ এমনকি পুরো ধরিত্রীই পরিষ্কার-পরিচ্ছন্ন রাখি এবং ভবিষ্যৎ প্রজন্মের জন্য গ্রাম ও শহরকে বাসযোগ্য করে তুলি।",
      "tag": "BB 23",
      "sub_questions": [
        {
          "label": "ক",
          "question": "SDG এর অভীষ্ট কয়টি?",
          "explanation": "SDG এর অভীষ্ট ১৭টি।"
        },
        {
          "label": "খ",
          "question": "জলবায়ু কার্যক্রম কী? ব্যাখ্যা করো।",
          "explanation": "এসডিজি এর অভীষ্টসমূহের মধ্যে জলবায়ু কার্যক্রম অন্যতম। জলবায়ু কার্যক্রম এসডিজি এর ১৩তম অভীষ্ট। বর্তমান বিশ্বে জলবায়ুর পরিবর্তন একটি বহুল আলোচিত বিষয়। জলবায়ু পরিবর্তনের প্রভাব মানুষ, সমাজ, কৃষি উৎপাদন, স্থলজ ও জলজ প্রাণীকূলকে ক্রমাগত মারাত্মক হুমকির মধ্যে ফেলে দিচ্ছে। তাই জলবায়ু পরিবতন রোধ ও এর প্রভাব মোকাবিলার জন্য এসডিজি এর আওতায় যেসব উদ্যোগ গ্রহণ করা হয়েছে তাই জলবায়ু কার্যক্রম।"
        },
        {
          "label": "গ",
          "question": "উদ্দীপকে জনাব 'ক' এর আহ্বানটি টেকসই উন্নয়নের কোন বিষয়টি প্রতিনিধিত্ব করেছে? ব্যাখ্যা করো।",
          "explanation": "উদ্দীপকে জনাব 'ক' এর আহ্বানটি টেকসই উন্নয়নের অংশীদারিত্বের বিষয়টিকে প্রতিনিধিত্ব করেছে টেকসই উন্নয়ন অভীষ্ট বা এসডিজি অর্জনের একটি গুরুত্বপূর্ণ বিষয় হলো অংশীদারিত্ব। অংশীদারিত্ব বলতে উন্নয়ন কর্মকাণ্ডে নাগরিকদের নিজ নিজ দায়িত্ব ও কর্তব্য পালন করাকে বোঝায়। যেকোনো উন্নয়ন কর্মকাণ্ডের সুফল ভোগ করতে হলে নাগরিকদের কিছু দায়িত্ব ও কর্তব্য পালন করতে হয়। তারা এসব দায়িত্ব ও কর্তব্য ঠিকমতো পালন করলে উন্নয়নে অংশীদারিত্ব প্রতিষ্ঠিত হয়। এসডিজি বাস্তবায়নে অংশীদারিত্ব একটি প্রধান বিবেচ্য বিষয়। এসডিজি বাস্তবায়নে তৃণমূল পর্যায় থেকে শুরু করে ব্যক্তি, গোষ্ঠী ও সমাজের সর্বস্তরের অংশগ্রহণ ও মিলিত প্রচেষ্টায় একযোগে কাজ করতে হবে। তা না হলে কোনো উন্নয়ন টেকসই হবে না। উদ্দীপকে শিক্ষক জনাব 'ক' গ্রামের সকলকে আহ্বান করে বলেন যে, আসুন আমরা আমাদের গ্রাম, দেশ, এমনকি পুরো ধরিত্রীই পরিষ্কার- পরিচ্ছন্ন রাখি এবং ভবিষ্যৎ প্রজন্মের জন্য গ্রাম ও শহরকে বাসযোগ্য করে তুলি। তার এ আহ্বানটি মূলত উন্নয়ন কর্মকাণ্ডে সকলের অংশীদারিত্বের বিষয়টির সাথে সাদৃশ্যপূর্ণ।"
        },
        {
          "label": "ঘ",
          "question": "উদ্দীপকে প্রতিফলিত বিষয়টি অর্জনে বাংলাদেশের চ্যালেঞ্জসমূহ পাঠ্যপুস্তকের আলোকে বিশ্লেষণ করো।",
          "explanation": "উদ্দীপকে প্রতিফলিত বিষয়টি অর্থাৎ এসডিজি অর্জনে বাংলাদেশের ক্ষেত্রে বিভিন্ন চ্যালেঞ্জ রয়েছে। বিশ্বের সর্বত্র সার্বিক ও সর্বজনীন কল্যাণ নিশ্চিত করা এবং বর্তমান পৃথিবীকে ভবিষ্যৎ প্রজন্মের জন্য বাসযোগ্য করে তুলতে জাতিসংঘ টেকসই উন্নয়ন অভীষ্ট বা এসডিজি ঘোষণা করেছে। উদ্দীপকে ফিফা ওয়ার্ল্ড কাপ- ২০২২ এ জাপান-জার্মান ম্যাচের পর জাপানিদের কর্মকান্ড এবং শিক্ষক 'জনাব 'ক' এর উক্তির মাধ্যমে এসডিজি এর বিষয়টিই ফুটে উঠেছে। বাংলাদেশের এসডিজি অর্জনের পথে বিভিন্ন প্রতিবন্ধকতা রয়েছে। এক্ষেত্রে সবচেয়ে বড় চ্যালেঞ্জ হলো সম্পদের অসম বন্টন, বৈষম্য ও দারিদ্র্য। আবার দেশের পাবালিক ও প্রাইভেট প্রতিষ্ঠানের মধ্যে সমন্বয়হীনতা এবং অংশীদারিত্ব না থাকায় টেকসই উন্নয়ন বাধাগ্রস্ত হচ্ছে। ব্যক্তি পর্যায় থেকে সামষ্টিক পর্যায় সর্বত্র জবাবদিহিতা ও স্বচ্ছতার অভাবও টেকসই উন্নয়নের পথে বাধা হয়ে দাঁড়াচ্ছে। পাশাপাশি আয়, ভোগ, জেন্ডার ও অঞ্চল বৈষম্য, অপরিকল্পিত শিল্পায়ন ও নগরায়ণের ফলে সৃষ্ট সমস্যা, প্রাকৃতিক বিপর্যয় মোকাবিলায় প্রয়োজনীয় প্রতিরোধমূলক ব্যবস্থা না থাকা, অবকাঠামোগত দুর্বলতা, গ্যাস-তেল-বিদ্যুৎ ঘাটতি, কৃষিপণ্য সুষ্ঠু বাজারজাতকরণের অব্যবস্থা প্রভৃতি বাংলাদেশের টেকসই উন্নয়ন অভীষ্ট অর্জনের পথকে বাধাগ্রস্ত করছে। আবার, বিশ্বব্যাপী উন্নয়নের অব্যাহত যাত্রা এবং জীবাশ্ম জ্বালানির অনিয়ন্ত্রিত ব্যবহারের ফলে জলবায়ু পরিবর্তনে বিরূপ প্রভাব পড়ছে। এর ফলে বাংলাদেশসহ বিভিন্ন দেশে নানা প্রকার প্রাকৃতিক দুর্যোগ হচ্ছে। এর ক্ষয়ক্ষতি কাটিয়ে উঠতে সরকারকে বিভিন্ন কর্মসূচি বাস্তবায়ন করতে হচ্ছে। ফলে দেশের অন্য খাতগুলোর উন্নয়ন ব্যাহত হচ্ছে। আবার জেন্ডার বৈষম্যের ফলে নারী ও পুরুষ সমানভাবে দেশের উন্নয়ন কাজে অংশ নিতে পারছে না। যার কারণে দেশ বিভিন্ন অর্থনৈতিক ক্ষতির সম্মুখীন হচ্ছে। উপরের আলোচনা বলতে পারি উদ্দীপকে নির্দেশিত এসডিজি অর্জনের সাথে বাংলাদেশের ক্ষেত্রে বহুবিধ চ্যালেঞ্জ বিদ্যমান।"
        }
      ]
    },
    {
      "number": "10",
      "uddipok": "সুমন একজন সৎ ব্যবসায়ী। তিনি ব্যবসার পাশাপাশি গরুর খামার ও মাছ চাষ করেন। বর্তমানে তিনি অনেক টাকার মালিক হয়েছেন। তাঁর সংসারে কোনো অভাব নেই। অপরপক্ষে তাঁর ভাই রতন নদী থেকে মাছ ধরে বাজারে বিক্রি করেন। যখন নদীতে মাছ পাওয়া যায় না তখন তিনি বন থেকে মধু সংগ্রহ করে বাজারে বিক্রি করেন। তাঁর সংসারও ভালোভাবে চলে।",
      "tag": "BB 23",
      "sub_questions": [
        {
          "label": "ক",
          "question": "উপযোগ কী?",
          "explanation": "কোনো দ্রব্যের মানুষের অভাব পূরণের ক্ষমতাকে উপযোগ বলে।"
        },
        {
          "label": "খ",
          "question": "সম্পদে অপ্রাচুর্য বলতে কী বোঝো? ব্যাখ্যা করো।",
          "explanation": "সম্পদের অপ্রাচুর্য বলতে চাহিদার তুলনায় যোগানের সীমাবদ্ধতাকে বোঝায়। কোনো দ্রব্য বা সেবার চাহিদার তুলনায় যোগান বা সরবরাহের পরিমাণ কম হলে দ্রব্যটির অপ্রাচুর্য দেখা দেয়। যেমন- কোনো এলাকার নির্দিষ্ট জনসংখ্যার অনুপাতে চালের যে চাহিদা, সে তুলনায় চালের সরবরাহ যদি কম হয়; তাহলে ঐ এলাকায় চালের অপ্রাচুর্যতা আছে বলা যাবে। এক্ষেত্রে চাহিদা মেটানোর জন্য ভোক্তাকে বেশি দাম দিয়ে চাল কিনতে হবে।"
        },
        {
          "label": "গ",
          "question": "উদ্দীপকে সুমনের কর্মকান্ডে কোন ধরনের অর্থনৈতিক ব্যবস্থার বৈশিষ্ট্য ফুটে উঠেছে? ব্যাখ্যা করো।",
          "explanation": "সুমনের কর্মকাণ্ডে ধনতান্ত্রিক অর্থনৈতিক ব্যবস্থার বৈশিষ্ট্য ফুটে উঠেছে। ধনতান্ত্রিক অর্থব্যবস্থায় উৎপাদনের উপাদানসমূহ, যথা- ভূমি, শ্রম, মূলধন ও সংগঠন ব্যক্তিমালিকানাধীন। অর্থাৎ ব্যক্তি তার সম্পদ/আয়ের সাহায্যে ভূমির মালিকানা অর্জন করতে পারে, শ্রমিককে নিয়োগ দিতে পারে, মূলধন বা পুঁজি গঠন করতে পারে। ব্যক্তি তার নিজস্ব সম্পদ স্বাধীনভাবে ভোগ ও হস্তান্তর করতে পারে। এসব বিষয়ে ব্যক্তি নিজেই সকল সিদ্ধান্ত গ্রহণ করে। ধনতান্ত্রিক অর্থনৈতিক ব্যবস্থায় ব্যক্তি এককভাবে বা গোষ্ঠীবদ্ধভাবে যে কোনো দ্রব্য/সেবা উৎপাদনের জন্য উদ্যোগ গ্রহণ করতে পারে এবং সেজন্য প্রয়োজনীয় বিনিয়োগ করতে পারে। এক্ষেত্রে কোনোরকম বিধিনিষেধ নেই। এ ব্যবস্থায় প্রায় সকল অর্থনৈতিক কার্যাবলি ব্যক্তিগত উদ্যোগে পরিচালিত হয়। উদ্দীপকে দেখা যায়, সুমন ব্যবসার পাশাপাশি গরুর খাবার ও মাছ চাষ করেন। বর্তমানে তিনি অনেক টাকার মালিক হয়েছে। এতে বোঝা যায় সুমনের দেশে উৎপাদনের উপাদানসমূহ ব্যক্তি মালিকানাধীন। উৎপাদনের ক্ষেত্রে কোনো বিধি নিষেধ নেই। যে কেউ যেকোনো পরিমাণ দ্রব্য উৎপাদন, স্বাধীনভাবে নিজস্ব সম্পদ অর্জন ও ভোগ করতে *পারে যা ধনতান্ত্রিক অর্থনৈতিক ব্যবস্থার বৈশিষ্ট্যের সাথে সাদৃশ্যপূর্ণ।"
        },
        {
          "label": "ঘ",
          "question": "উদ্দীপকে রতনের আয়ের উৎসগুলো কোন ধরনের সম্পদের অন্তর্ভুক্ত? উক্ত সম্পদ সংরক্ষণ ও অপচয় রোধে তুমি কী ধরনের পদক্ষেপ গ্রহণ করবে? তোমার মতামত দাও।",
          "explanation": "উদ্দীপকে রতনের আয়ের উৎসগুলো সমষ্টিগত সম্পদের অন্তর্ভুক্ত। সমাজের সকলে সম্মিলিতভাবে যে সকল সম্পদ ভোগ করে সেগুলো সমষ্টিগত সম্পদ। যেমন- রাস্তাঘাট, রেলপথ, হাসপাতাল, স্কুল, বনাঞ্চল, খনিজ সম্পদ, নদ-নদী ইত্যাদি। উদ্দীপকের রতন নদী থেকে মাছ ধরে বাজারে বিক্রি করে। আবার তিনি বন থেকে মধু সংগ্রহ করেও বিক্রি করেন। তার আয়ের উৎস নদী ও বন সমষ্টিগত সম্পদের অন্তর্ভুক্ত। রাষ্ট্র ও জনগণ সম্মিলিতভাবে এসব সম্পদের অধিকারী। জনগণ এগুলো ব্যবহার ও ভোগ করে। এগুলোর পরিকল্পিত ব্যবহারের মাধ্যমে রাষ্ট্র ও জনগণের সার্বিক উন্নয়ন ও কল্যাণের ব্যবস্থা গ্রহণ করে। তাই আমি এসব সম্পদ সংরক্ষণে বেশ কিছু পদক্ষেপ গ্রহণ করব। যেমন- নিজে কখনো সমষ্টিগত সম্পদের ক্ষতি করব না। এসব সম্পদের যাতে ক্ষতি না হয় সেদিকে লক্ষ রাখব। এ ধরনের সম্পদ অরক্ষিত দেখলে লক্ষ রাখব। এ ধরনের সম্পদ অরক্ষিত দেখলে যথাযথ কর্তৃপক্ষকে জানাবো। পাশাপাশি কেউ যাতে এসব সম্পদের ক্ষতি এবং অপচয় না করে সে বিষয়ে নাগরিকদের সচেতন করব। উপরে বর্ণিত পদক্ষেপ গ্রহণের মাধ্যমে আমি সমষ্টিগত সম্পদ সংরক্ষণে অবদান রাখতে পারি।"
        }
      ]
    },
    {
      "number": "11",
      "uddipok": "নায়লা একটি পোশাক কারখানায় কাজ করেন। তিনি বাসে নিয়মিত যাতায়াত করেন। একদিন অন্য কোনো যাত্রী না থাকার সুযোগে বাসের চালক ও হেলপার বিভিন্ন খারাপ মন্তব্যসহ তার সাথে অশোভন আচরণ করে। নায়লা এ ঘটনা তার সহকর্মীদের জানালে তারা দোষীদের গ্রেফতার ও বিচারের দাবি জানায়। পুলিশ পরের দিন অপরাধীদেরকে গ্রেফতার করে। অপরদিকে মুগ্ধ কলেজ থেকে বাসে বাসায় যাচ্ছিল। হঠাৎ বাসটিকে পেছন থেকে অপর একটি বাস ওভারটেক করে। এ সময় দুই বাসের প্রবল চাপে মুগ্ধর ডানহাতে প্রচণ্ড আঘাত পায়। বাসের অন্যান্য যাত্রীরা আর্তনাদ করে উঠে। কয়েকজন মারাত্মকভাবে আহত হয়।",
      "tag": "BB 23",
      "sub_questions": [
        {
          "label": "ক",
          "question": "সামাজিক নৈরাজ্য কী?",
          "explanation": "সামাজিক বিশৃঙ্খলার চরমরূপ হচ্ছে সামাজিক নৈরাজ্য।"
        },
        {
          "label": "খ",
          "question": "শিশুশ্রমের কারণ ব্যাখ্যা করো।",
          "explanation": "শিশু শ্রমের প্রথম এবং প্রধান কারণ হলো- অর্থনৈতিক দুরবস্থা। দরিদ্র পরিবারের পক্ষে ভরণ-পোষণ মিটিয়ে সন্তানের লেখাপড়ার খরচ যোগানো বাবা-মার পক্ষে সম্ভব হয় না। ফলে তাদের স্কুলে পাঠাতে অভিভাবকেরা উৎসাহ হারিয়ে ফেলেন। এ অবস্থায় পিতা বা মাতা মনে করেন, সন্তান কোনো পেশায় নিয়োজিত হয়ে আয় রোজগার করলে পরিবারের উপকার হবে। শিশুদের অল্প পারিশ্রমিকে দীর্ঘক্ষণ কাজে খাটানো যায় বলে নিয়োগ কর্তারাও তাদের কাজে লাগানোর জন্য উৎসাহী হয়। এছাড়া শিশু শ্রমের কুফল সম্পর্কে পিতামাতাদের উদাসীনতাও শিশুশ্রমের অন্যতম কারণ।"
        },
        {
          "label": "গ",
          "question": "নায়লার সাথে সংঘটিত আচরণটি কোন ধরনের সামাজিক সমস্যাকে নির্দেশ করে? ব্যাখ্যা করো।",
          "explanation": "নায়লার ক্ষেত্রে সংঘটিত, আচরণ ইভটিজিংকে নির্দেশ করে। 'ইভটিজিং' বলতে মূলত প্রকাশ্যে বিভিন্ন বয়সের নারীদের পথেঘাটে উত্ত্যক্ত করা বা কোন কোন ক্ষেত্রে যৌন হয়রানিকে বোঝায়। বাইবেলে বর্ণিত প্রথম মানব অ্যাডামের সঙ্গীনির নাম ছিল 'ইভ' যা দিয়ে অনেক সময় নারীজাতিকে বোঝানো হয়। অন্যদিকে 'টিজিং' এর আভিধানিক অর্থ উত্ত্যক্ত বা পরিহাস করা। আক্ষরিক অর্থ থেকেই তাই 'ইভটিজিং' এর ব্যাপারে স্পষ্ট ধারণা পাওয়া যায়। সাধারণত কর্মক্ষেত্রে, যাতায়াতের পথে বা নিরিবিলি স্থানে অসৎ উদ্দেশ্যে নারীদের প্রতি যৌন ইঙ্গিতবাহী মন্তব্য, প্রকাশ্যে অযাচিত স্পর্শ, শিস দেওয়া বা শরীরের সংবেদনশীল অংশে স্পর্শ করার মাধ্যমে ইভটিজিং করা হয়। উদ্দীপকের নায়লা একটি পোশাক কারখানায় কাজ করেন। তিনি বাসে নিয়মিত যাতায়াত করেন। একদিন অন্য কোনো যাত্রী না থাকার সুযোগে বাসের চালক ও হেলপার বিভিন্ন খারাপ মন্তব্যসহ তার সাথে অশোভন আচরণ করে। নায়লা এ ঘটনা তার সহকর্মীদের জানালে তারা দোষীদের গ্রেফতার ও বিচারের দাবি জানায়। পুলিশ পরের দিন অপরাধীদেরকে গ্রেফতার করে। সুতরাং আলোচনার পরিপ্রেক্ষিতে বলা যায়, ওই চালক ও হেলপারের আচরণ 'ইভটিজিং' এর মধ্যে পড়ে।"
        },
        {
          "label": "ঘ",
          "question": "\"মুগ্ধর ক্ষেত্রে প্রতিফলিত সামাজিক সমস্যাটি শুধু পারিবারিক জীবনকে বিপর্যস্ত করে না, আর্থ-সামাজিক ও মানসিক জীবনকেও দুর্বিষহ করে তোলে।\" - বিশ্লেষণ করো।",
          "explanation": "মুগ্ধর ক্ষেত্রে প্রতিফলিত সামাজিক সমস্যা সড়ক দুর্ঘটনা শুধু ব্যক্তির পারিবারিক জীবনকেই বিপর্যস্ত করে না, তার আর্থ-সামাজিক ও মানসিক জীবনকেও দুর্বিষহ করে তোলে। সড়ক দুর্ঘটনা বর্তমানে বাংলাদেশের অন্যতম সামাজিক সমস্যা। চালক, মালিক, ট্রাফিক পুলিশ এবং রাস্তার ত্রুটি ও দুর্বলতাজনিত সড়ক কেন্দ্রিক যে দুর্ঘটনা তাই সড়ক দুর্ঘটনা। উদ্দীপকের মুগ্ধ কলেজ থেকে বাসে বাসায় যাচ্ছিল। হঠাৎ পেছনে থেকে আরেকটি আস ওভারটেক করার সময় চাপ 'দিলে সে ডান হাতে প্রচণ্ড আঘাত পায়। এ ঘটনাটি মূলত সড়ক দুর্ঘটনার অন্তর্ভুক্ত। সড়ক দুর্ঘটনার প্রভাব পারিবারিক, সামাজিক এবং অর্থনৈতিক জীবনে খুবই মারাত্মক। বাংলাদেশ প্রকৌশল বিশ্ববিদ্যালয়ের দুর্ঘটনা গবেষণা কেন্দ্রের ফলাফলে দেখা যায়, সড়ক দুর্ঘটনায় প্রধান শিকার হচ্ছে উপার্জনক্ষম ব্যক্তিরা। উপার্জনক্ষম ব্যক্তি দুর্ঘটনায় হতাহত হওয়ার কারণে তাদের পরিবারের সদস্যদের আর্থিকভাবে ক্ষতির শিকার হয়ে দুর্বিষহ জীবনযাপন করতে হয়। অনেকক্ষেত্রে এসব পরিবারের শিশুদের শিক্ষা ব্যাহত হয়। অনেক সময় দুর্ঘটনার শিকার ব্যক্তি শারীরিকভাবে পঙ্গু হয় কর্মক্ষমতা হারিয়ে ফেলে। এটি তাকে মানসিকভাবেও ভারসাম্যহীন করে তুলতে পারে। চরম হতাশায় অনেক মাদকাসক্ত হয়ে পড়ে। দুর্ঘটনায় পঙ্গু ব্যক্তি অনেক সময় ভিক্ষাবৃত্তির মতো পেশা গ্রহণ করতে বাধ্য হয়। কেউ কেউ জীবিকা নির্বাহের জন্য অপরাধ জগতে প্রবেশ করে। তাই বলা যায়, সড়ক দুর্ঘটনা শুধু ব্যক্তির পারিবারিক জীবনকেই বিপর্যস্ত করে না, বরং আর্থ-সামাজিক ও মানসিক জীবনকেও দুর্বিষহ করে তোলে।"
        }
      ]
    }
  ]
}