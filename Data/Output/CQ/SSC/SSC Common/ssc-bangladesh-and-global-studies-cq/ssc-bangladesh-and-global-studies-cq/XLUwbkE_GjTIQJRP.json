{
  "title": "ময়মনসিংহ বোর্ড ২০২৩",
  "subtitle": "বাংলাদেশ ও বিশ্ব পরিচয় (11)",
  "questions": [
    {
      "number": "1",
      "uddipok": "সুবাহ খুলনায় বসবাস করে। গ্রীষ্মের ছুটিতে নানাবাড়ি বগুড়ায় বেড়াতে গিয়ে লক্ষ করে সেখানকার ভূমিরূপ তার নিজের এলাকার মত নয়। আবার বনভূমির মধ্যেও বেশ কিছু পার্থক্য দেখতে পায়। তার এলাকায় সুন্দরী, গরান, গোলপাতা ইত্যাদি বৃক্ষ জন্মে।",
      "tag": "MB 23",
      "sub_questions": [
        {
          "label": "ক",
          "question": "ভূমিকম্প কাকে বলে?",
          "explanation": "ভূ-পৃষ্ঠের আকস্মিক ও স্বল্পস্থায়ী কম্পনকে ভূমিকম্প বলে।"
        },
        {
          "label": "খ",
          "question": "বাংলাদেশের ভৌগোলিক অবস্থান বর্ণনা করো।",
          "explanation": "ভৌগোলিকভাবে বাংলাদেশ এশিয়া মহাদেশের দক্ষিণে অবস্থিত। বাংলাদেশ ২০°৩৪′ উত্তর অক্ষরেখা থেকে ২৬°৩৮′ উত্তর অক্ষরেখা এবং ৮৮°০১′ পূর্ব দ্রাঘিমা রেখা থেকে ৯২°৪১′ পূর্ব দ্রাঘিমারেখার মধ্যে অবস্থিত। বাংলাদেশের উত্তরে ভারতের পশ্চিমবঙ্গ, মেঘালয় ও আসাম, পূর্বে আসাম, ত্রিপুরা ও মিজোরাম এবং মিয়ানমার; পশ্চিমে ভারতের পশ্চিমবঙ্গ এবং দক্ষিণে বঙ্গোপসাগর অবস্থিত। কর্কটক্রান্তি রেখা বাংলাদেশের মাঝামাঝি স্থান দিয়ে অতিক্রম করেছে।"
        },
        {
          "label": "গ",
          "question": "সুবাহ-র নানাবাড়ির ভূমিরূপের বর্ণনা দাও।",
          "explanation": "সুবাহর নানাবাড়ির অঞ্চলটি হলো প্লাইস্টোসিনকালের সোপানসমূহ বা চতুরভূমির অন্তর্গত বরেন্দ্রভূমি। উদ্দীপকে বলা হয়েছে, সুবাহ তার নানাবাড়ি বগুড়ায় বেড়াতে গিয়ে লক্ষ করে সেখানকার ভূমিরূপ তার নিজের এলাকার মতো নয়। আবার বনভূমির মধ্যেও বেশকিছু পার্থক্য দেখতে পায়। এখানে প্লাইস্টোসিনকালের সোপানসমূহের অন্তর্গত বরেন্দ্রভূমিকে ইঙ্গিত করা হয়েছে। কারণ বগুড়া জেলা বরেন্দ্রভূমির অন্তর্গত। বাংলাদেশের মোট ভূমির প্রায় ৮% এলাকা নিয়ে এ অঞ্চল গঠিত। আনুমানিক ২৫,০০০ বছর পূর্বের সময়কে প্লাইস্টোসিনকাল বলা হয়। এই সময়ের আন্তঃবরফগলা পানিতে প্লাবনের সৃষ্টি হয়ে এসব চত্বরভূমি গঠিত হয়েছিল বলে অনুমান করা হয়। রাজশাহী, বগুড়া, জয়পুরহাট, রংপুর ও দিনাজপুর জেলার অংশবিশেষ নিয়ে বরেন্দ্রভূমি গঠিত। প্লাইস্টোসিনকালের সোপানসমূহকে তিন ভাগে ভাগ করা যায়। যথা- বরেন্দ্রভূমি, মধুপুর ও ভাওয়ালের গড় এবং লালমাই পাহাড়। নওগাঁ, রাজশাহী, বগুড়া, জয়পুরহাট, রংপুর, দিনাজপুর জেলার অংশবিশেষ নিয়ে বরেন্দ্রভূমি গঠিত। বরেন্দ্রভূমির আয়তন ৯,৩২০ কিলোমিটার। এ স্থানের মাটি ধূসর ও লাল বর্ণের। প্লাবন সমভূমি থেকে এর উচ্চতা ৬ থেকে ১২ মিটার। ময়মনসিংহ, টাঙ্গাইল, গাজীপুর ও ঢাকা জেলার অংশবিশেষ নিয়ে মধুপুর ও ভাওয়ালের সোপানভূমি গঠিত হয়। সমভূমি থেকে এর উচ্চতা ৬ থেকে ৩০ মিটার। মাটির রং লালচে ধূসর। আবার, কুমিল্লা শহর থেকে ৮ কিলোমিটার পশ্চিমে লালমাই থেকে ময়নামতি পর্যন্ত লালমাই পাহাড়টি বিস্তৃত।"
        },
        {
          "label": "ঘ",
          "question": "\"সুবাহের জেলায় গড়ে উঠা বনভূমির অনুরূপই সারা দেশের বনভূমি\"-তুমি কি একমত? সপক্ষে যুক্তি দাও।",
          "explanation": "'সুবাহর জেলায় গড়ে উঠা বনভূমি অর্থাৎ স্রোতজ বনভূমির অনুরূপই সারা দেশের বনভূমি'- কথাটির সাথে আমি একমত নই। উদ্দীপকের সুবাহ খুলনায় বসবাস করে। এ থেকে বোঝা যায়, তার জেলায় গড়ে উঠা বনভূমিটি হলো স্রোতজ বনভূমি। বাংলাদেশের দক্ষিণ-পশ্চিমাংশ খুলনা এবং দক্ষিণ-পূর্বাংশে নোয়াখালি ও চট্টগ্রাম জেলার উপকূলে জোয়ার ভাটার লোনা ও ভেজা মাটিতে যে সব উদ্ভিজ্জ জন্মায় তাদের স্রোতজ বা গরান বনভূমি বলা হয়। প্রধানত সুন্দরবনে এটি বেশি জন্ম নেয়। স্যাঁতস্যাঁতে লোনা পানিতে সুন্দরি, গেওয়া, পশুর, ধুন্দল, কেওড়া, বাইন, গরান, গোলপাতা ইত্যাদি বিভিন্ন প্রজাতির গাছ হয়। বাংলাদেশে মোট ৪,১৯২ বর্গ কিলোমিটার স্রোতজ বা গরান বনভূমি রয়েছে। এ বনভূমি ছাড়াও বাংলাদেশে ক্রান্তীয় চিরহরিৎ এবং পত্রপতনশীল বনভূমি, ক্রান্তীয় পত্রপতনশীল বনভূমি রয়েছে। ময়মনসিংহ, টাঙ্গাইল, গাজীপুর এলাকার বনভূমি বাংলাদেশের ক্রান্তীয় পাতাঝরা বনভূমি নামে পরিচিত। এ বনভূমিতে শীতকালে একবার গাছের পাতা সম্পূর্ণরূপে ঝরে যায়। এ বনে শাল বেশি জন্মায় বলে একে শালবনও বলা হয়। এছাড়া এখানে কড়ই, বহেরা, হিজল, শিরীষ, হরীতকী, কাঁঠাল, নিম ইত্যাদি গাছ জন্মে। ময়মনসিংহ, টাঙ্গাইল ও গাজীপুরের শালবন 'ভাওয়াল বনভূমি' নামেও পরিচিত। বাংলাদেশের দক্ষিণ-পূর্ব ও উত্তর-পূর্ব অংশের পাহাড়ি অঞ্চলকে ক্রান্তীয় চিরহরিৎ এবং পত্রপতনশীল বনভূমি এলাকা নামে অভিহিত করা হয়। উষ্ণ ও আর্দ্রভূমির কিছু এলাকা জুড়ে বিভিন্ন প্রজাতির গাছপালা, তরুলতা, ঝোপঝাড়, গুল্ম জন্ম নেয়। এসব গাছের পাতা একত্রে ফোটেও না; ঝরেও না। ফলে সারা বছর বনগুলো সবুজ বা চিরহরিৎ থাকে। এ ধরনের বনের প্রধান উদ্ভিদ হলো- চাপালিশ, ময়না, তেলসুর, মেহগনি, জারুল, সেগুন, গর্জন ইত্যাদি। চট্টগ্রাম, খাগড়াছড়ি, রাঙামাটি, বান্দরবান ও সিলেট এ অঞ্চলের অন্তর্ভুক্ত। উপরের আলোচনার পরিপ্রেক্ষিতে বলা যায়, বাংলাদেশের সকল বনভূমিই স্রোতজ বনভূমির অনুরূপ নয়।"
        }
      ]
    },
    {
      "number": "2",
      "uddipok": "তথ্য কণিকা-১: এটি একটি রাষ্ট্রের সর্বোচ্চ দলিল, যা ৩৪জন ব্যক্তির ১০ মাসের নিরলস প্রচেষ্টার ফসল। তথ্য কণিকা-২: মিছিলে খালি গায়ে যুবক যার পিঠে লেখা 'গণতন্ত্র মুক্তি পাক' এবং বুকে লেখা 'স্বৈরাচার নিপাত যাক'।",
      "tag": "MB 23",
      "sub_questions": [
        {
          "label": "ক",
          "question": "মুক্তিফৌজ কাকে বলে?",
          "explanation": "১৯৭১ সালে বাংলাদেশের মুক্তিযুদ্ধ চলাকালে বাঙালি সামরিক অফিসার ও সৈন্যদের নিয়ে গঠিত নিয়মিত বাহিনীকে মুক্তিফৌজ বলে।"
        },
        {
          "label": "খ",
          "question": "মুজিবনগর সরকারের উপদেষ্টা পরিষদের গঠন বর্ণনা করো।",
          "explanation": "স্বাধীন বাংলাদেশ সরকারকে উপদেশ ও পরামর্শ প্রদানের জন্য মোট ৬ সদস্য নিয়ে একটি উপদেষ্টা পরিষদ গঠিত হয়। মুজিবনগর সরকারের কার্যক্রমে কার্যকর পরামর্শ দেওয়ার জন্য উপদেষ্টা পরিষদ গঠন করা হয়। এই উপদেষ্টা পরিষদের সদস্য ছিলেন মওলানা আবদুল হামিদ খান ভাসানী (ভাসানী ন্যাপ), অধ্যাপক মোজাফফর আহমেদ (মোজাফফর ন্যাপ), কমরেড মণি সিং (কমিউনিস্ট পার্টি), শ্রী মনোরঞ্জন ধর (জাতীয় কংগ্রেস), তাজউদ্দীন আহমদ (প্রধানমন্ত্রী) ও খন্দকার মোশতাক আহমেদ (পররাষ্ট্র ও আইনমন্ত্রী)। তাদের রাজনৈতিক অভিজ্ঞতা, দূরদর্শিতাসম্পন্ন পরামর্শ মুক্তিযুদ্ধে গুরুত্বপূর্ণ ভূমিকা পালন করে।"
        },
        {
          "label": "গ",
          "question": "তথ্য কণিকা-১ এ উল্লিখিত দলিলটি প্রণয়নের পটভূমি ব্যাখ্যা করো।",
          "explanation": "তথ্যকণিকা-১ এ রাষ্ট্রের সর্বোচ্চ দলিল সংবিধানের কথা বলা হয়েছে। সংবিধানের মাধ্যমে রাষ্ট্রের উদ্দেশ্য, আদর্শ ও লক্ষ্য প্রতিফলিত হয়। ১৯৭২ সালের ১১ই জানুয়ারি রাষ্ট্রপ্রধান হিসেবে বঙ্গবন্ধু শেখ মুজিবুর রহমান অস্থায়ী সংবিধান আদেশ জারি করেন। এতে সংসদীয় সরকার ব্যবস্থা প্রবর্তনের কথা বলা হয়। বঙ্গবন্ধুর সরকার মাত্র দশ মাসে একটি সংবিধান প্রস্তুত করতে সক্ষম হন। তথ্য কণিকা-১ এ বর্ণিত ঘটনা বাংলাদেশের সংবিধান প্রণয়নকে নির্দেশ করে। একটি সংবিধান প্রণয়ন করে জাতির আশা-আকাঙ্ক্ষা পূরণের জন্য রাষ্ট্রপতি বঙ্গবন্ধু শেখ মুজিবুর রহমান ১৯৭২ সালের ২৩শে মার্চ 'বাংলাদেশ গণপরিষদ আদেশ' নামে একটি আদেশ জারি করেন। ১৯৭২ সালের ১০ই এপ্রিল গণপরিষদের প্রথম অধিবেশনে ড. কামাল হোসেনের নেতৃত্বে ৩৪ সদস্যবিশিষ্ট একটি 'খসড়া সংবিধান প্রণয়ন কমিটি' গঠন করা হয়। ১৯৭২ সালের ১২ই অক্টোবর দ্বিতীয় অধিবেশনে খসড়া সংবিধান বিল আকারে পেশ করা হয়। ১৯৭২ সালের ৪ঠা নভেম্বর বাংলাদেশের সংবিধান গৃহীত হয় এবং ১৬ই ডিসেম্বর বিজয় দিবস থেকে কার্যকর হয়।"
        },
        {
          "label": "ঘ",
          "question": "তথ্য কণিকা-২ এ বর্ণিত ঘটনাটিই কি গণতন্ত্রের পুনর্যাত্রার একমাত্র নিয়ামক ছিল? সপক্ষে যুক্তি দাও।",
          "explanation": "গণতন্ত্রের পুনর্যাত্রায় উদ্দীপকের তথ্য কণিকা-২ এ উল্লেখিত মিছিলের ঘটনা একমাত্র নিয়ামক ছিল না। তথ্য কণিকা-২ এ দেখা যায়, মিছিলে খালি গায়ে এক যুবক, যার পিঠে লেখা 'গণতন্ত্র মুক্তি পাক' এবং বুকে লেখা 'স্বৈরাচার নিপাত যাক'। এটি স্বৈরশাসনবিরোধী আন্দোলনের একটি বিশেষ ঘটনা যা ঘটে ১৯৮৭ সালের ১০ই নভেম্বর। মিছিলে সেই যুবকটি ছিল শ্রমিক নুর হোসেন। তবে এটি ছাড়া আরও অনেক ঘটনা গণতন্ত্রের পুনর্যাত্রায় নিয়ামক হিসেবে কাজ করে। ১৯৭৫ সালের ১৫ই আগস্ট বঙ্গবন্ধু শেখ মুজিবুর রহমান সপরিবার শহিদ হওয়ার পর বাংলাদেশের গণতন্ত্রের যাত্রা ব্যাহত হয়। ১৯৯০ সাল পর্যন্ত এ ধারা অব্যাহত ছিল। ১৯৮২ সালে সামরিক অভ্যুত্থানের মাধ্যমে বেসামরিক সরকারকে উৎখাত করে লে. জেনারেল এরশাদ ক্ষমতা দখল করেন। তিনি তার দীর্ঘ প্রায় নয় বছরের শাসনকালে প্রবল গণআন্দোলনের সম্মুখীন হন। এ আন্দোলনে রাজনৈতিক দল ছাড়াও ছাত্র, শিক্ষক, চিকিৎসক, প্রকৌশলীসহ সব পেশাজীবী এবং কৃষক-শ্রমিকসহ সর্বস্তরের জনগণ অংশগ্রহণ করে। ১৯৮৭ সালে এরশাদ সরকার দেশে জরুরি অবস্থা জারি করে। ১৯৮৮ সালে চট্টগ্রামে আওয়ামী লীগ প্রধান শেখ হাসিনার এক সমাবেশে সরকারি মদদপুষ্ট সন্ত্রাসীরা গুলি চালায়। অল্পের জন্য শেখ হাসিনা প্রাণে রক্ষা পান। এর বিরুদ্ধে দেশের জনগণ প্রতিবাদমুখর হয়ে ওঠে। ১৯৯০ সালের ১০ই অক্টোবর বিরোধী জোট ও দলগুলো সচিবালয় ঘেরাও করতে গেলে সেখানে ৫ জন নিহত হয়। সর্বশেষ ২৭শে নভেম্বর সরকার সমর্থক দুর্বৃত্তদের গুলিতে চিকিৎসক নেতা ডা. শামসুল আলম খান মিলন নিহত হওয়ার মধ্য দিয়ে এ আন্দোলন চরম রূপ নেয়। ফলে এরশাদ পদত্যাগ করতে বাধ্য হন। পরিশেষে বলা যায়, তথ্য কণিকা-২ এ বর্ণিত ঘটনাটি ছাড়াও হামলা ও হতাহতের ঘটনাগুলোও গণতন্ত্রের পথে পুনর্যাত্রায় গুরুত্বপূর্ণ নিয়ামক হিসেবে কাজ করেছিল।"
        }
      ]
    },
    {
      "number": "3",
      "uddipok": "মনির ও কবির যমুনার পাড়ে বসে গল্প করছিল। মনির এক পর্যায়ে জানাল, প্রায় দুশো বছর আগে সংঘটিত একটি প্রাকৃতিক দুর্যোগের ফলে এ নদীটির সৃষ্টি হয়েছিল এবং গত চার হাজার বছরে উক্ত দুর্যোগের ধ্বংসলীলায় ১.৫০ কোটি লোক মারা যায়।",
      "tag": "MB 23",
      "sub_questions": [
        {
          "label": "ক",
          "question": "লালমাই পাহাড় কোথায়?",
          "explanation": "লালমাই পাহাড় কুমিল্লা জেলায় অবস্থিত।"
        },
        {
          "label": "খ",
          "question": "বরেন্দ্রভূমি সৃষ্টি হয়েছিল কীভাবে? ব্যাখ্যা করো।",
          "explanation": "বাংলাদেশের উত্তর-পশ্চিম অঞ্চলে অবস্থিত বরেন্দ্রভূমি পুরাতন পলল হিসেবে আখ্যায়িত প্লাইস্টোসিনকালের পলল দ্বারা গঠিত। ভূতত্ত্বে মোটামুটি ২৫০০০ বছর পূর্বের সময়কে প্লাইস্টোসিনকাল বলা হয়। ভূতত্ত্ববিদরা বলেন, এই সময় তুষার যুগ শেষে বরফগলা পানিতে প্লাবনের সৃষ্টি হয়ে বরেন্দ্রভূমি গঠিত হয়েছিল। তবে তাদের কারো কারো ধারণা, টেকটনিক তথা ভূগাঠনিক আলোড়নের ফলে উঁচু চত্বর গঠিত হয়ে বরেন্দ্রভূমির সৃষ্টি হয়েছিল।"
        },
        {
          "label": "গ",
          "question": "উদ্দীপকে উল্লিখিত নদীটির গতিপথ বর্ণনা করো।",
          "explanation": "উদ্দীপকে উল্লেখিত নদীটি হলো যমুনা নদী। তিব্বতের মানস সরোবরে ব্রহ্মপুত্র নদের উৎপত্তি হয়েছে। আসাম হয়ে বাংলাদেশের কুড়িগ্রাম জেলায় এটি প্রবেশ করেছে। ১৭৮৭ সালের আগ পর্যন্ত ব্রহ্মপুত্রের প্রধান ধারাটি ময়মনসিংহের মধ্য দিয়ে উত্তর-পশ্চিম দিক থেকে দক্ষিণ-পূর্ব দিকে আড়াআড়িভাবে প্রবাহিত হতো। কিন্তু ১৭৮৭ সালে সংঘটিত ভূমিকম্পে ব্রহ্মপুত্রের তলদেশ উত্থিত হওয়ায় পানি ধারণ ক্ষমতার বাইরে চলে যায় এবং নতুন স্রোতধারার শাখা নদী যমুনার সৃষ্টি হয়। যমুনা নদী জামালপুর, সিরাজগঞ্জ, টাঙ্গাইল ও পাবনা হয়ে রাজবাড়ী জেলার গোয়ালন্দের কাছে পদ্মা নদীর সাথে মিলিত হয়েছে। উভয় নদীর মিলিত জলরাশি পদ্মা নাম ধারণ করে দক্ষিণ-পূর্ব দিকে অগ্রসর হয়েছে। এ নদীটি দক্ষিণে গোয়ালন্দ পর্যন্ত যমুনা নামে পরিচিত। যমুনা ও পদ্মার মিলিত ধারাটি চাঁদপুরের কাছে মেঘনার সাথে মিলিত হয়ে বঙ্গোপসাগরে পতিত হয়েছে। যমুনার শাখা নদী ধলেশ্বরী এবং ধলেশ্বরীর শাখা নদী বুড়িগঙ্গা। করতোয়া ও আত্রাই হলো যমুনার উপনদী।"
        },
        {
          "label": "ঘ",
          "question": "উদ্দীপকে বর্ণিত প্রাকৃতিক দুর্যোগটি মোকাবিলায় কী ধরনের পদক্ষেপ গ্রহণ করা যেতে পারে? তোমার মতামত দাও।",
          "explanation": "উদ্দীপকে বর্ণিত প্রাকৃতিক দুর্যোগ তথা ভূমিকম্পের ঝুঁকি মোকাবিলায় পূর্ব প্রস্তুতিমূলক কিছু পদক্ষেপ গ্রহণ করা যেতে পারে। ভূমিকম্প একটি আকস্মিক দুর্যোগ। ভূমিকম্প কয়েক সেকেন্ডের মধ্যেই ব্যাপক ধ্বংসযজ্ঞ ঘটাতে পারে। তবে কিছু পূর্ব প্রস্তুতিমূলক পদক্ষেপ গ্রহণ করতে পারলে এর ক্ষয়ক্ষতি অনেকাংশে কমানো সম্ভব হয়। ভূমিকম্পের ঝুঁকি মোকাবিলায় পূর্ব-প্রস্তুতিমূলক পদক্ষেপের মধ্যে প্রথমেই প্রয়োজন সবাইকে ভূমিকম্প সম্পর্কে সচেতন করা। ভূমিকম্প হওয়ার সময় কী করতে হবে আর কী করতে হবে না সে সম্পর্কে জনসাধারণ সচেতন হলে দুর্যোগকালীন ক্ষতি কমিয়ে আনা সম্ভব। যদি কোনো ভবনের প্রতিরোধ ক্ষমতা কম থাকে তবে ভবনটিকে নির্মাণের পর শক্তিশালী করা যেতে পারে। এজন্য কংক্রিট বিল্ডিংয়ের জন্য অতিরিক্ত রড ব্যবহার করে কংক্রিট ঢালাই দিয়ে দুর্বল স্থানগুলোর আয়তন ও আকার বাড়ানো যেতে পারে। অনেক সময় ফেরো সিমেন্ট দিয়ে ইটের দেয়ালে প্রলেপ দিলে প্রতিরোধ ক্ষমতা বৃদ্ধি পায়। নিচতলা সম্পূর্ণ খোলা রাখা উচিত নয়। সেমি-পাকা ঘরগুলোর চারপাশে টানা দিয়ে বেঁধে ফেললে প্রতিরোধ ক্ষমতা বৃদ্ধি পায়। যারা নতুন বাড়ি তৈরি করবেন তাদেরকে স্ট্রাকচার ও ডিজাইন করার সময় ন্যাশনাল বিল্ডিং কোড অনুসরণ করতে হবে এবং ভালো প্রকৌশলীর তদারকির মাধ্যমে ভালো নির্মাণসামগ্রী ব্যবহার করে বাড়ি তৈরি করতে হবে। গ্রামাঞ্চলের মাটির দেয়ালের বাড়িঘরের ভূমিকম্প প্রতিরোধ ক্ষমতা কম। এজন্য প্রতিরোধ ক্ষমতা বাড়াতে কোণাকুণিভাবে বাঁশ বা কাঠের ব্রেসিং ব্যবহার করা যেতে পারে। পরিশেষে বলা যায়, উপরে আলোচিত বিষয়গুলো যথাযথভাবে অনুসরণ করলে ভূমিকম্পকালীন ক্ষয়ক্ষতির পরিমাণ কমানো সম্ভব হবে।"
        }
      ]
    },
    {
      "number": "4",
      "uddipok": "",
      "tag": "MB 23",
      "sub_questions": [
        {
          "label": "ক",
          "question": "'বিআইডব্লিউটিএ' কী?",
          "explanation": "বাংলাদেশ অভ্যন্তরীণ নৌ পরিবহন কর্তৃপক্ষকে সংক্ষেপে বিআইডব্লিউটিএ বলা হয়।"
        },
        {
          "label": "খ",
          "question": "বাংলাদেশের নদীগুলো বঙ্গোপসাগরে পতিত হয় কেন?",
          "explanation": "বাংলাদেশের ভূমি বঙ্গোপসাগরের দিকে ক্রমশ ঢালু হওয়ায় এদেশের নদ-নদীগুলো বঙ্গোপসাগরের দিকে প্রবাহিত হয়। বাংলাদেশের দক্ষিণে বঙ্গোপসাগরের অবস্থান। আর বাংলাদেশের দক্ষিণ অংশের তুলনায় উত্তর অংশের ভূমি অনেক উঁচু। এদেশের উত্তর অংশের ভূমি ক্রমশ ঢালু হয়ে দক্ষিণে বঙ্গোপসাগরে মিশেছে। এজন্য এদেশের নদ- নদীগুলো বঙ্গোপসাগরের দিকে প্রবাহিত হয়।"
        },
        {
          "label": "গ",
          "question": "ছক 'ক' এ উল্লিখিত সম্পদটির বর্ণনা দাও।",
          "explanation": "ছক 'ক'-এ উল্লেখিত সম্পদটি হলো প্রাকৃতিক সম্পদের অন্তর্গত খনিজ সম্পদ। ছক 'ক'-এ উল্লেখ রয়েছে কয়লা, তৈল ও গ্যাস। এগুলো প্রাকৃতিক সম্পদের অন্তর্গত খনিজ সম্পদের ইঙ্গিত করে। প্রকৃতি থেকে যে সম্পদ পাওয়া যায়, তাকে প্রাকৃতিক সম্পদ বলে। যেমন- মাটি, পানি, বনভূমি, সৌরতাপ, মৎস্য, খনিজ ইত্যাদি প্রাকৃতিক সম্পদ। বাংলাদেশে ভূ-প্রকৃতিগতভাবে অনেক ধরনের প্রাকৃতিক সম্পদ পাওয়া যায়। এর মধ্যে দেশের পূর্বাঞ্চলীয় পাহাড়ি জেলাসমূহের মাটির নিচে গ্যাস, কয়লা, তেল, চুনাপাথরসহ নানা ধরনের মূল্যবান খনিজ পদার্থের সন্ধান পাওয়া গেছে। এছাড়া বঙ্গোপসাগরের তলদেশেও প্রাকৃতিক গ্যাসের খনি আবিষ্কৃত হয়েছে। বাংলাদেশ প্রাকৃতিক সম্পদের আধার। বাংলাদেশের প্রধান প্রধান খনিজ সম্পদগুলো হলো- প্রাকৃতিক গ্যাস, কয়লা, তেল, কঠিন শিলা ও চুনাপাথর। বর্তমানে বিদ্যুৎ উৎপাদন, সার কারখানাসহ শিল্প ও গৃহস্থালি কাজে জ্বালানি হিসেবে ব্যবহৃত হচ্ছে প্রাকৃতিক গ্যাস। উৎপাদিত গ্যাস ব্যবহারের খাতওয়ারি হার হচ্ছে- বিদ্যুৎ উৎপাদনে ৪৫%, সার উৎপাদনে ৩৫% এবং শিল্প, বাণিজ্য ও গৃহস্থালি কাজে ২০%।' এ ছাড়াও দেশে নতুন তেল ও কয়লাভিত্তিক বিদ্যুৎকেন্দ্র স্থাপনের কাজ চলছে এবং মেট্রোরেল নামক পরিবহনে কয়লাকে জ্বালানি হিসেবে ব্যবহারের পরিকল্পনা গ্রহণ করা হয়েছে।"
        },
        {
          "label": "ঘ",
          "question": "ছক 'খ' এ উল্লিখিত সম্পদটি জাতীয় জীবনে কী ভূমিকা রাখে? বিশ্লেষণ করো।",
          "explanation": "ছক 'খ'-এ উল্লেখিত প্রাকৃতিক সম্পদটি তথা বনভূমি জাতীয় জীবনে অনেক গুরুত্বপূর্ণ ভূমিকা রাখে। বনভূমি একটি দেশের অতি প্রয়োজনীয় প্রাকৃতিক সম্পদ। বনভূমি পরিবেশ সংরক্ষণের পাশাপাশি অর্থনৈতিক উন্নয়নেও ব্যাপক ভূমিকা রাখে। বনভূমি থেকে প্রাপ্ত বিভিন্ন বনজ সম্পদ যেমন- কাঠ, মধু, মোম প্রভৃতি এদেশের অর্থনীতিতে গুরুত্বপূর্ণ অবদান রাখছে। সরকার প্রতিবছর শুধু সুন্দরবন থেকেই অনেক টাকার রাজস্ব আদায় করে। সুন্দরবনের বনজ সম্পদকে কেন্দ্র করে স্থানীয় শিল্প খুলনার নিউজপ্রিন্ট মিল ও হার্ডবোর্ড মিলের মতো কারখানা গড়ে উঠেছে, যা অনেক লোকের কর্মসংস্থান যোগাচ্ছে। এছাড়া, চিরহরিৎ অরণ্যে প্রচুর বাঁশ, বেত ও রাবার জন্মে যা অর্থনীতিতে ভূমিকা রাখছে। পত্রপতনশীল অরণ্যে বিভিন্ন দামি কাঠের গাছ জন্মে, যা আসবাব শিল্পে ভূমিকা রাখে। এছাড়া বন উল্লেখযোগ্য পরিমাণে কর্মসংস্থান ও আয়ের সুযোগ সৃষ্টি করে। উৎপাদনমুখী ভূমিকার পাশাপাশি বন ঘূর্ণিঝড়প্রবণ বাংলাদেশের উপকূলবর্তী মানুষ ও তাদের সম্পদের প্রাকৃতিক নিরাপত্তাবলয় হিসেবে ভূমিকা রাখে। বাংলাদেশের জাতীয় জীবনে বনভূমি শুধু বনজ সম্পদের জন্যই নয়, আলো, বাতাস, সবুজ-শ্যামল প্রকৃতিতে স্বাস্থ্যসম্মত জীবনের জন্য এর গুরুত্ব অপরিসীম। বনভূমি ছাড়াও অন্যান্য প্রাকৃতিক সম্পদ অর্থনৈতিক উন্নয়ন তথা জাতীয় উন্নয়নে ভূমিকা রাখে। অর্থনীতির তিনটি খাতেই এই সম্পদের প্রয়োজনীয়তা রয়েছে। আলোচনার পরিপ্রেক্ষিতে এ কথা নিঃসন্দেহে বলা যায়, বাংলাদেশের সার্বিক উন্নয়নে বনজ সম্পদের ভূমিকা অপরিসীম।"
        }
      ]
    },
    {
      "number": "5",
      "uddipok": "সাজেদা বেগম তার জমির দলিলের কপি আনতে ভূমি অফিসে যান। দায়িত্বরত ব্যক্তি তাকে সহযোগিতা না করে বিভিন্ন ভাবে হয়রানি করতে থাকে। নির্দিষ্ট দিনের মধ্যে তথ্য না পাওয়ায় তিনি উপযুক্ত কর্তৃপক্ষের কাছে আপিল করে প্রয়োজনীয় তথ্য পেতে সক্ষম হন।",
      "tag": "MB 23",
      "sub_questions": [
        {
          "label": "ক",
          "question": "নাগরিকের প্রধান কর্তব্য কী?",
          "explanation": "নাগরিকের প্রধান কর্তব্য হলো রাষ্ট্রের প্রতি আনুগত্য প্রকাশ করা।"
        },
        {
          "label": "খ",
          "question": "আইনের প্রাচীনতম উৎসটি ব্যাখ্যা করো।",
          "explanation": "প্রথা হচ্ছে আইনের প্রাচীনতম উৎস। সমাজে প্রচলিত রীতি-নীতি, আচার-আচরণ ও অভ্যাসই হচ্ছে সামাজিক প্রথা। এ সকল সামাজিক প্রথার আবেদন এতই বেশি যে এগুলো অমান্য করলে সংঘাত ও বিদ্রোহের সৃষ্টি হয়। কালক্রমে এসব প্রচলিত প্রথা রাষ্ট্র কর্তৃক স্বীকৃতি পেয়ে আইনে পরিণত হয়েছে। যেমন- ব্রিটেনের অধিকাংশ আইনই প্রথা থেকে এসেছে।"
        },
        {
          "label": "গ",
          "question": "উদ্দীপকের সাজেদা বেগম কোন আইনের সহায়তায় তার তথ্য পেলেন? ব্যাখ্যা করো।",
          "explanation": "সাজেদা বেগম তথ্য অধিকার আইনের সহায়তায় তার তথ্য পেলেন। বাংলাদেশ সরকার জনগণের তথ্য প্রাপ্তির অধিকারকে সুনিশ্চিত করার লক্ষ্যে ২০০৯ সালে তথ্য অধিকার আইন প্রণয়ন করে। এ আইনে বলা হয়েছে- প্রত্যেক নাগরিকের কর্তৃপক্ষের কাছ থেকে তথ্য পাওয়ার অধিকার রয়েছে এবং কর্তৃপক্ষও একজন নাগরিককে তথ্য প্রদানে বাধ্য থাকবে। এ আইন অনুসারে তথ্য জানার জন্য লিখিতভাবে বা ইলেকট্রনিক মাধ্যমে বা ই-মেইলে আবেদন করতে হবে। যারা লেখাপড়া জানে না তাদের ক্ষেত্রে দায়িত্বপ্রাপ্ত কর্মকর্তা সহযোগিতা প্রদান করবেন এবং আবেদনে টিপসহি দিয়ে দাখিল করতে পারবেন। দায়িত্বপ্রাপ্ত কর্মকর্তা নির্ধারিত সময়সীমার' মধ্যে তথ্য প্রদান না করলে তথ্য প্রদানের সময়সীমা অতিক্রান্ত হবার পরবর্তী ৩০ দিনের মধ্যে অনুরোধকারী আপিল করতে পারবেন। আবেদনকারী আপিল কর্তৃপক্ষের নিকট আইন মোতাবেক সুবিচার না পেলে তথ্য কমিশনের নিকট অভিযোগ পাঠাতে পারবেন। উদ্দীপকের সাজেদা বেগম তার জমির দলিলের কপি আনতে ভূমি অফিসে যান। দায়িত্বরত ব্যক্তি তাকে সহযোগিতা না করে বিভিন্নভাবে হয়রানি করতে থাকে। নির্দিষ্ট সময়ের মধ্যে তথ্য না পাওয়ায় তিনি উপযুক্ত কর্তৃপক্ষের কাছে আপিল করে প্রয়োজনীয় তথ্য পেতে সক্ষম হন। সাজেদা বেগম তথ্য পেতে যে পদক্ষেপ গ্রহণ করেন তা বাংলাদেশ তথ্য অধিকার আইন ২০০৯ এর সাথে সাদৃশ্যপূর্ণ। তাই বলা যায় যে, তথ্য অধিকার আইনের সহায়তায় সাজেদা বেগম তথ্য পেলেন।"
        },
        {
          "label": "ঘ",
          "question": "সুশাসনের ক্ষেত্রে সাজেদা বেগমের সফলতা আশাব্যঞ্জক, তুমি কি এই বক্তব্যকে সমর্থন কর? যুক্তি দাও।",
          "explanation": "'সুশাসনের ক্ষেত্রে সাজেদা বেগমের সফলতা আশাব্যঞ্জক'- বক্তব্যটি যুক্তিযুক্ত। সুশাসন প্রতিষ্ঠায় আইনের অনুশাসন অত্যন্ত গুরুত্বপূর্ণ। পূর্ণ। রাষ্ট্রে আইনের অনুশাসন প্রতিষ্ঠিত হলে সকল নাগরিক সমানভাবে স্বাধীনতা ও রাষ্ট্রপ্রদত্ত সুযোগ সুবিধা পেতে পারে। কেউ কারও অধিকার ক্ষুণ্ণ করতে পারে না। সাধারণভাবে আইনের অনুশাসন দুইটি ধারণা প্রকাশ করে। যথা: ক. আইনের প্রাধান্য ও খ. আইনের দৃষ্টিতে সকলের সাম্য। আইনের প্রাধান্য বজায় থাকলে সরকার স্বেচ্ছাচারী হতে পারে না এবং ক্ষমতার অপব্যবহার করতে সচরাচর সাহস করে না। বিনা অপরাধে কাউকে গ্রেফতার করা, বিনা বিচারে কাউকে আটক রাখা ও শাস্তি দেওয়া- এগুলো আইনের প্রাধান্যের পরিপন্থি। উদ্দীপকে বর্ণিত সাজেদা বেগম নির্দিষ্ট সময়ের মধ্যে তথ্য না পেয়ে উপযুক্ত কর্তৃপক্ষের কাছে আপিল করেন এবং প্রয়োজনীয় তথ্য পেতে সফলতা লাভ করেন। সাজেদা বেগমের তথ্য প্রাপ্তির এ সফলতা রাষ্ট্রে সুশাসনের পরিচয় বহন করে। রাষ্ট্র তথা সমাজে সুশাসন প্রতিষ্ঠিত হলে দরিদ্র, প্রান্তিক ও সুবিধাবঞ্চিত মানুষের উন্নয়ন নিশ্চিত হয়। সর্বত্রই স্বচ্ছতা ও জবাবদিহিতা বৃদ্ধি পায় এবং দুর্নীতি নির্মূল হয়। তাছাড়া আইনের শাসন এবং গণতন্ত্রের ভিতও মজবুত হয়। উপরের আলোচনা থেকে বলা যায় যে, সুশাসন প্রতিষ্ঠায় তথ্য অধিকার আইন একটি গুরুত্বপূর্ণ পদক্ষেপ। সুশাসনের ফলেই সাজেদা বেগমের তথ্য পাওয়ার ক্ষেত্রে সফলতা পরিলক্ষিত হয়।"
        }
      ]
    },
    {
      "number": "6",
      "uddipok": "আফজাল স্কুলে যাওয়ার সময় দেখতে পায় খালের ওপর পুরোনো সাঁকোটি ভাঙা। বর্তমান সরকার সেখানে সংযোগ রাস্তাসহ একটি পাকা সেতু নির্মাণ করেছে। আফজাল ও তার সহপাঠীরা এখন ভালভাবে স্কুলে যেতে পেরে খুব খুশি। অপরদিকে আফজালের বাবাও তাকে নিয়মিত বিদ্যালয়ে পাঠান এবং রাষ্ট্রীয় কাজে সহায়তা করেন।",
      "tag": "MB 23",
      "sub_questions": [
        {
          "label": "ক",
          "question": "এরিস্টটল প্রদত্ত নাগরিকের সংজ্ঞাটি লেখো।",
          "explanation": "অ্যারিস্টটলের মতে, 'সে ব্যক্তিই রাষ্ট্রের নাগরিক যে নগররাষ্ট্রের প্রতিনিধিত্ব ও শাসনকার্যে সক্রিয়ভাবে অংশগ্রহণ করে।'"
        },
        {
          "label": "খ",
          "question": "সার্বভৌমত্ব বলতে কী বোঝায়?",
          "explanation": "সার্বভৌমত্ব হচ্ছে রাষ্ট্রের সেই ক্ষমতা যার মাধ্যমে রাষ্ট্র তার অভ্যন্তরীণ সকল ব্যক্তি ও প্রতিষ্ঠানের ওপর নিয়ন্ত্রণ প্রতিষ্ঠা করে এবং আন্তর্জাতিক ক্ষেত্রে বহিঃশক্তির হস্তক্ষেপ ও নিয়ন্ত্রণমুক্ত থাকে। সার্বভৌম শব্দ দ্বারা রাষ্ট্রের চরম ও চূড়ান্ত ক্ষমতাকে বোঝায়। সার্বভৌমত্ব প্রতিষ্ঠার মাধ্যমে রাষ্ট্রের গঠন পূর্ণতা পায়। এ ক্ষমতা রাষ্ট্রকে অন্যান্য সংস্থা থেকে পৃথক করে। এ ক্ষমতা দ্বারা রাষ্ট্রের মধ্যকার সকল ব্যক্তি ও প্রতিষ্ঠানের উপর রাষ্ট্রের কর্তৃত্ব প্রতিষ্ঠা পায়। সার্বভৌম ক্ষমতা বলে রাষ্ট্র আন্তর্জাতিক ক্ষেত্রে বহিঃশক্তির নিয়ন্ত্রণ ও হস্তক্ষেপ থেকে মুক্ত থাকে।"
        },
        {
          "label": "গ",
          "question": "উদ্দীপকে সরকারের কোন কাজের প্রতিফলন ঘটেছে? ব্যাখ্যা করো।",
          "explanation": "উদ্দীপকে সরকারের ঐচ্ছিক কাজের প্রতিফলন ঘটেছে। জনকল্যাণ ও উন্নয়নে রাষ্ট্র যেসব কাজ করে থাকে সেগুলো রাষ্ট্রের ঐচ্ছিক কাজ। আর রাষ্ট্রের ঐচ্ছিক কাজগুলোর অন্যতম হলো দেশের অবকাঠামোগত উন্নয়ন। এর মধ্যে রয়েছে রাস্তাঘাট, সেতু বিনির্মাণ, সড়ক, রেলপথ, নৌ-চলাচল, বিমান যোগাযোগ স্থাপন, ডাক, তার ও টেলিযোগাযোগ ব্যবস্থার উন্নতি সাধন প্রভৃতি। সুষ্ঠু পরিবহন ও যোগাযোগ ব্যবস্থা গড়ে তোলাও রাষ্ট্রের ঐচ্ছিক কাজের অন্তর্ভুক্ত। উদ্দীপকেও রাষ্ট্রের এ কাজকেই ইঙ্গিত করা হয়েছে। উদ্দীপকে আফজাল স্কুলে যাওয়ার সময় দেখতে পায় খালের ওপর পুরোনো সাঁকোটি ভাঙা। বর্তমান সরকার সেখানে সংযোগ রাস্তাসহ একটি পাকা সেতু নির্মাণ করেছে। আফজাল ও তার সহপাঠীরা এখন ভালোভাবে স্কুলে যেতে পেরে খুব খুশি। এ ধরনের জনকল্যাণমূলক কাজ রাষ্ট্রের ঐচ্ছিক কাজের অন্তর্ভুক্ত। জনগণের কল্যাণ ও উন্নয়নের জন্য রাষ্ট্র যেসব কাজ করে থাকে সেসব কাজকে রাষ্ট্রের ঐচ্ছিক কাজ বলা হয়। শিক্ষা, স্বাস্থ্য, অবকাঠামোগত উন্নয়ন, খাদ্য নিরাপত্তা অর্জন, কুপ্রথা ও কুসংস্কার দূরীকরণ, সুস্থ বিনোদনের ব্যবস্থা, ব্যবসায় বাণিজ্যের প্রসার, কর্মসংস্থান সৃষ্টি প্রভৃতি রাষ্ট্রের ঐচ্ছিক বা কল্যাণমূলক কার্যাবলির অন্তর্ভুক্ত।"
        },
        {
          "label": "ঘ",
          "question": "উদ্দীপকে উল্লিখিত আফজালের বাবার কাজ নাগরিকের দায়িত্ব-কর্তব্যের সাথে কতটা সামঞ্জস্যপূর্ণ? মূল্যায়ন করো।",
          "explanation": "উদ্দীপকে উল্লেখিত আফজালের বাবার কাজ নাগরিকের দায়িত্ব ও কর্তব্যের সাথে সম্পূর্ণরূপে সামঞ্জস্যপূর্ণ। রাষ্ট্র যেমন নাগরিকের বিবিধ সুযোগ-সুবিধা এবং অধিকার দিয়ে থাকে তেমনি রাষ্ট্রের প্রতিও নাগরিকদের কতগুলো দায়িত্ব ও কর্তব্য পালন করতে হয়। রাষ্ট্রের প্রতি আনুগত্য প্রকাশ করা, রাষ্ট্রের প্রচলিত আইন এবং সংবিধান মেনে চলা, যথাসময়ে কর প্রদান, রাষ্ট্রীয় কাজ সুষ্ঠুভাবে সম্পাদন করা সন্তানদের শিক্ষিত করে গড়ে তোলা, তাদের সুস্বাস্থ্যের অধিকারী করা, দেশের ইতিহাস ঐতিহ্যকে ধারণ করা নাগরিকের দায়িত্ব ও কর্তব্য। উদ্দীপকে দেখা যায়, আফজালের বাবা তাকে নিয়মিত স্কুলে পাঠান এবং রাষ্ট্রীয় কাজে সহায়তা করেন্। নাগরিক হিসেবে এসব তার দায়িত্বের মধ্যে পড়ে। প্রত্যেক নাগরিককেই দেশপ্রেমে উদ্বুদ্ধ থাকতে হবে। নিজস্ব সংস্কৃতি, রাষ্ট্রীয় অর্জন ও সফলতা এবং সব সময় দেশের মঙ্গল কামনা করা নাগরিকের কর্তব্য। পিতামাতা এবং অভিভাবক হিসেরে সন্তানদের জীবনরক্ষার জন্য বিভিন্ন প্রতিষেধক টিকাদানের মাধ্যমে সুস্থ সবল রাখা এবং স্কুলে পাঠানো পিতা-মাতার দায়িত্ব। এতে সন্তান সুনাগরিক হয়ে উঠবে এবং দেশের কল্যাণে অবদান রাখবে। রাষ্ট্রের অর্পিত দায়িত্ব অর্থাৎ রাষ্ট্রীয় কাজ সুষ্ঠুভাবে সম্পাদন করা নাগরিকের কর্তব্য। সরকারের গৃহীত যেকোনো কাজ জনগণের কাজ। নাগরিকদের সততা, কাজে একাগ্রতা ও নিষ্ঠার ওপর সরকারের সফলতা, উন্নতি ও অগ্রগতি নির্ভর করে। আলোচনা শেষে বলা যায়, আফজালের বাবার কার্যাবলি নাগরিকের দায়িত্ব ও কর্তব্যের সাথে সাদৃশ্যপূর্ণ।"
        }
      ]
    },
    {
      "number": "7",
      "uddipok": "বিভব ও তার বাবা টেলিভিশনে একটি প্রামাণ্যচিত্রে দেখতে পায় 'ক' দেশকে তার প্রতিবেশী দেশ যুদ্ধের মাধ্যমে দখলের চেষ্টা চালাচ্ছে। ফলে একটি আন্তর্জাতিক সংস্থা উক্ত দেশকে যুদ্ধ বন্ধ করতে বাধ্য করে। বিভবের বাবা তাকে বলে, উক্ত সংস্থায় বাংলাদেশের অনেকেই একটি বিশেষ বাহিনীর সদস্য হিসেবে কাজ করে বিশ্বে প্রশংসা অর্জন করেছে।",
      "tag": "MB 23",
      "sub_questions": [
        {
          "label": "ক",
          "question": "সিডও এর পূর্ণরূপ লেখো।",
          "explanation": "সিডও (CEDAW)-এর পূর্ণরূপ হলো 'Convention on the Elimination of All Forms of Discrimination Against Women'"
        },
        {
          "label": "খ",
          "question": "ইউনিফেম গঠন করা হয়েছে কেন? বুঝিয়ে লেখো।",
          "explanation": "নারীর প্রতি বৈষম্য বিলোপ এবং তাদের অধিকার সংরক্ষণের জন্য ইউনিফেম (UNIFEM) গঠন করা হয়েছে। ইউনিফেম জাতিসংঘের অন্যতম অঙ্গসংস্থা। ইউনিফেম বা জাতিসংঘ নারী উন্নয়ন তহবিল বিশ্বব্যাপী নারীদের উন্নয়নে বিভিন্ন ধরনের কর্মসূচি পালন করে। মূলত নারীদের বিভিন্ন অধিকার আদায় এবং নারী ও পুরুষ শ্রমিকের একই বেতন প্রদান, রাজনীতিতে নারীর অংশগ্রহণ নিশ্চিতকরণ, কর্মসংস্থান ও পেশাক্ষেত্রে নারীর প্রতি সব ধরনের বৈষম্য বিলোপকরণ, শ্রম অভিবাসন নিশ্চিতকরণ ইত্যাদি কর্মসূচির মাধ্যমে নারীর ক্ষমতায়ন নিশ্চিত করতে ইউনিফেম (UNIFEM) প্রতিষ্ঠা করা হয়েছে।"
        },
        {
          "label": "গ",
          "question": "উদ্দীপকে কোন আন্তর্জাতিক সংস্থাকে নির্দেশ করা হয়েছে? ব্যাখ্যা করো।",
          "explanation": "উদ্দীপকে বিশ্বের সর্ববৃহৎ আন্তর্জাতিক প্রতিষ্ঠান জাতিসংঘকে নির্দেশ করা হয়েছে। জাতিসংঘ বিশ্বশান্তি প্রতিষ্ঠার উদ্দেশ্যে গঠিত একটি আন্তর্জাতিক সংস্থা। বিশ্বব্যাপী শান্তি প্রতিষ্ঠার লক্ষ্য নিয়ে ১৯৪৫ সালের ২৪শে অক্টোবর সংস্থাটি প্রতিষ্ঠিত হয়। জাতিসংঘ সনদ অনুযায়ী এর উদ্দেশ্যসমূহের মধ্যে 'রয়েছে শান্তিভঙ্গের হুমকি ও আক্রমণাত্মক প্রবণতা দূর করে বিশ্বশান্তি ও নিরাপত্তা নিশ্চিত করা। এছাড়া সব মানুষের সমান অধিকারের প্রতি সম্মান প্রদর্শনের মাধ্যমে বিভিন্ন দেশের মধ্যে সহযোগিতা ও বন্ধুত্ব জোরদার করা। পাশাপাশি অর্থনৈতিক, সামাজিক ও সাংস্কৃতিক ক্ষেত্রে সব দেশের মধ্যে সহযোগিতা গড়ে তোলা। উদ্দীপকে বলা হয়েছে, রাফি ও তার বাবা টেলিভিশনে একটি প্রামাণ্য চিত্রে দেখতে পায়, 'ক' দেশকে তার প্রতিবেশী দেশ যুদ্ধের মাধ্যমে দখলের চেষ্টা চালাচ্ছে। ফলে একটি আন্তর্জাতিক সংস্থা উক্ত দেশকে যুদ্ধ বন্ধ করতে বাধ্য করে। এখানে আন্তর্জাতিক সংস্থা জাতিসংঘের প্রতি ইঙ্গিত করা হয়েছে। তুলনামূলকভাবে কোনো দুর্বল দেশ প্রতিবেশী বা অন্য কোনো শক্তিশালী রাষ্ট্র কর্তৃক আগ্রাসন বা আক্রমণের শিকার হলে জাতিসংঘ শান্তিপূর্ণ উপায়ে তা সমাধান করার চেষ্টা করে। এতে কাজ না হলে জাতিসংঘ প্রয়োজনে অবরোধ আরোপসহ শক্তি প্রয়োগ করে থাকে। তাই বলা যায়, উদ্দীপকে নির্দেশিত প্রতিষ্ঠানটি হলো জাতিসংঘ।"
        },
        {
          "label": "ঘ",
          "question": "বিশ্বশান্তি রক্ষায় উদ্দীপকে উল্লিখিত বাহিনীর অবদান মূল্যায়ন করো।",
          "explanation": "বিশ্বশান্তি রক্ষায় উদ্দীপকে উল্লেখিত বাহিনী অর্থাৎ জাতিসংঘ শান্তিরক্ষী বাহিনী গুরুত্বপূর্ণ অবদান রাখছে। জাতিসংঘ প্রতিষ্ঠিত হয়েছে বিশ্বব্যাপী শান্তি প্রতিষ্ঠার লক্ষ্যে। প্রতিষ্ঠার শুরু থেকেই জাতিসংঘ বিশ্বের বিভিন্ন প্রান্তে শান্তি প্রতিষ্ঠার উদ্দেশ্যে নানা মিশন পরিচালনা করে আসছে। জাতিসংঘ সাধারণত বিভিন্ন যুদ্ধ বা সংঘাত কবলিত এবং প্রাকৃতিক দুর্যোগে ক্ষতিগ্রস্ত দেশে শান্তি প্রতিষ্ঠা ও পুনর্বাসনের জন্য শান্তিরক্ষী বাহিনী পাঠায়। বিভিন্ন সদস্য দেশের সেনা, পুলিশ, নৌ, বিমান ও অন্যান্য বাহিনীর সদস্যদের নিয়ে এ বাহিনী গঠন করা হয়। উদ্দীপকের রাফি ও তার বাবা প্রামাণ্যচিত্রে জাতিসংঘের এই বাহিনীর কার্যক্রমই দেখতে পেয়েছে। জাতিসংঘ শান্তি মিশনের আওতায় যুদ্ধ, দ্বন্দ্ব-সংঘাত অথবা প্রাকৃতিক দুর্যোগে ক্ষতিগ্রস্ত দেশগুলোতে শান্তিরক্ষী বাহিনী পাঠায়। মিশনে কর্মরত সৈনিকরা দেশের অভ্যন্তরে যুদ্ধরত বা বিবাদমান বিভিন্ন গোষ্ঠীর মধ্যে শান্তি প্রতিষ্ঠায় কাজ করে। তারা সমস্যাগ্রস্ত দেশের জনগণকে স্বাভাবিক জীবনে ফিরিয়ে আনতে তাদের জন্য খাদ্যের ব্যবস্থা করাসহ ভেঙে যাওয়া ঘর- বাড়ি, সড়কসহ অবকাঠামো পুনর্নির্মাণে সহায়তা করে। এছাড়া চিকিৎসা ও ওষুধপত্রের ব্যবস্থা করে, বিভিন্ন দেশ ও সংস্থার পাঠানো ত্রাণসামগ্রী সুষ্ঠুভাবে বিতরণ এবং শিশুদের জন্য শিক্ষাসহ বিভিন্ন সহায়তার ব্যবস্থা করে। শান্তিরক্ষীদের প্রত্যক্ষ অভিজ্ঞতা ও কার্যক্রম থেকে উপদ্রুত দেশগুলোর জনগণের দুরবস্থার কথা আন্তর্জাতিক মহল জানতে পারে। এতে করে বিশ্ব সম্প্রদায় সহায়তা নিয়ে এগিয়ে আসতে পারে। পরিশেষে বলা যায়, বিশ্বশান্তি রক্ষায় জাতিসংঘ শান্তিরক্ষী বাহিনী গুরুত্বপূর্ণ অবদান রাখছে।"
        }
      ]
    },
    {
      "number": "8",
      "uddipok": "বাংলাদেশ সরকার ২০০২ সালের জানুয়ারি মাস থেকে পলিথিনের উৎপাদন, পরিবহন, মজুদ ও ব্যবহারকে আইন করে নিষিদ্ধ ঘোষণা করে। পলিথিন অপচনশীল বলে মাটির উর্বরা শক্তিকে বিনষ্ট করে, খাদ্যসামগ্রীতে পলিথিনের ব্যবহারে ক্যান্সার, চর্মরোগসহ নানা রোগের প্রাদুর্ভাব ঘটায় এবং এ রকম আরও বিভিন্ন সমস্যার কারণে পলিথিনকে নিষিদ্ধ করা হয়েছে। কিন্তু ইদানীং আবার পলিথিনের ব্যবহার বৃদ্ধি পেয়েছে, যা পৃথিবীর জন্য মারাত্মক হুমকির কারণ।",
      "tag": "MB 23",
      "sub_questions": [
        {
          "label": "ক",
          "question": "MDG এর পূর্ণরূপ লেখো।",
          "explanation": "MDG-এর পূর্ণরূপ হলো Millennium Development Goals."
        },
        {
          "label": "খ",
          "question": "সম্পদের অসম বণ্টন রোধ করা প্রয়োজন কেন?",
          "explanation": "এসডিজি বাস্তবায়নের মাধ্যমে সম্পদের অসম বণ্টন রোধ করা যায়। সম্পদের অসম বণ্টন টেকসই উন্নয়নের একটি বড় চ্যালেঞ্জ। আমাদের সমাজে সম্পদ বৈষম্য ক্রমাগত বেড়ে চলেছে। সমাজ একশ্রেণির মানুষ ভূমি দখল, নদী দখল, বন দখল এমনকি অর্থনৈতিক প্রতিষ্ঠান কুক্ষিগত করে অপরিমিত সম্পদশালী হয়েছে। এসডিজি বা টেকসই উন্নয়ন অভীষ্ট বাস্তবায়িত হলে ব্যক্তি থেকে সামাজিক পর্যায় সর্বত্র জবাবদিহিতা ও স্বচ্ছতা নিশ্চিত হবে। সাধারণ মানুষের সম্পদের ন্যায্য প্রাপ্তি নিশ্চিত হবে। ফলে সম্পদের অসম বণ্টন রোধ করা সম্ভব হবে।"
        },
        {
          "label": "গ",
          "question": "উদ্দীপকে এসডিজি অর্জনের কোন চ্যালেঞ্জকে নির্দেশ করা হয়েছে? ব্যাখ্যা করো।",
          "explanation": "উদ্দীপকে এসডিজি অর্জনের পথে অন্যতম চ্যালেঞ্জ পরিবেশ দূষণকে নির্দেশ করা হয়েছে। টেকসই উন্নয়নের পথে একটি বড় চ্যালেঞ্জ হলো পরিবেশ দূষণ। আমাদের চারপাশের সবকিছু নিয়েই আমাদের পরিবেশ। কোনো কারণে পরিবেশের উপাদানসমূহ দূষিত হলে তাকে পরিবেশ দূষণ বলে। বিভিন্নভাবে পরিবেশ দূষণ ঘটে থাকে। যেমন- নির্দিষ্ট স্থানে ময়লা না ফেলে যত্রতত্র ময়লা আবর্জনা, পলিথিন ব্যাগ, চিপসের প্যাকেট ইত্যাদি ফেলা, বন উজাড়করণ, অতিরিক্ত রাসায়নিক দ্রব্য ব্যবহার ইত্যাদি। পরিবেশ দূষণের কারণে শ্বাসকষ্ট, চর্মরোগ, রক্তচাপ বৃদ্ধি, কিডনি রোগ, অনিদ্রা, ক্যান্সারসহ বিভিন্ন রোগ হয়ে থাকে। উদ্দীপকে বলা হয়েছে, বাংলাদেশ সরকার ২০০২ সালের জানুয়ারি থেকে পলিথিনের উৎপাদন, পরিবহন, মজুদ ও ব্যবহারকে আইন করে নিষিদ্ধ ঘোষণা করেছে। কারণ পলিথিন অপচনশীল বলে মাটির উর্বরা শক্তি বিনষ্ট করে, খাদ্য সামগ্রিতে পলিথিনের ব্যবহার কান্সার, চর্মরোগসহ নানা রোগের প্রাদুর্ভাব ঘটায়। কিন্তু ইদানীং আবার পলিথিনের ব্যবহার বৃদ্ধি পেয়েছে যা পরিবেশ ও মানুষের জন্য মারাত্মক হুমকির কারণ। উদ্দীপকে এ বিষয়টি ওপরে বর্ণিত টেকসই উন্নয়নের চ্যালেঞ্জ পরিবেশ দূষণের সাথে সামঞ্জস্যপূর্ণ।"
        },
        {
          "label": "ঘ",
          "question": "উদ্দীপকে পলিথিনের ব্যবহার বৃদ্ধি বাংলাদেশের এসডিজি অর্জনের পথকে কঠিন করে তুলবে- তুমি কি এ ব্যাপারে একমত? উত্তরের সপক্ষে যুক্তি দাও।",
          "explanation": "উদ্দীপকে পলিথিনের ব্যবহার বৃদ্ধি বাংলাদেশের এসডিজি অর্জনের' পথকে কঠিন করে তুলবে-এ বিষয়ের সাথে আমি একমত। টেকসই উন্নয়ন অভীষ্ট বা এসডিজি অর্জনের পথে যেসব চ্যালেঞ্জ রয়েছে সেগুলোর অন্যতম পরিবেশ দূষণ। যত্রতত্র ময়লা আবর্জনা, পলিথিন ব্যাগ, চিপসের প্যাকেট ইত্যাদি ফেলা পরিবেশ দূষণের উল্লেখযোগ্য কারণ। উদ্দীপকে বর্ণনায় আমরা দেখতে পাই, বাংলাদেশ সরকার ২০০২ সালের জানুয়ারি থেকে আইন করে পলিথিনের উৎপাদন, পরিবহন, মজুদ ও ব্যবহারকে নিষিদ্ধ করলেও বর্তমানে এর ব্যবহার বৃদ্ধি পেয়েছে। এর ফলে বাংলাদেশে পরিবেশ দূষণ ঘটছে। পলিথিন একটি অপচনশীল দ্রব্য। এটি মাটিতে দীর্ঘদিন অপরিবর্তিত অবস্থায় থাকে। ফলে পলিথিন মাটিতে মিশলে মাটির উর্বরতা নষ্ট হবে। এতে বাংলাদেশে কৃষি উৎপাদন ব্যাহত হবে। আবার পলিথিনের কণা খাদ্য সামগ্রীতে মিশে মানুষের দেহে প্রবেশ করে। এতে মানুষের বিভিন্ন স্বাস্থ্যগত সমস্যা যেমন- চর্মরোগ, ক্যান্সারসহ বিভিন্ন রোগব্যাধি দেখা দেয়া। তাছাড়া ঢাকা, চট্টগ্রামসহ বড়বড় শহরগুলোতে পলিথিন জমে ড্রেনের মুখগুলো বন্ধ করে দেয় যা বর্ষাকালে শহরে জলাবদ্ধতা সৃষ্টি করে। এতে শহরে যান চলাচল ব্যাহত হয়, রাস্তাঘাটের ক্ষতি হয়, স্বল্প আয়ের লোকদের কাজকর্ম বন্ধ থাকে এবং রোগ ব্যাধির প্রাদুর্ভাব দেখা দেয়। এ বিষয়গুলো বাংলাদেশের টেকসই উন্নয়নের পথে ব্যাপক বাধা বৃষ্টি করবে। উপরের আলোচনা থেকে বলা যায়, উদ্দীপকের পলিথিনের ব্যবহার বৃদ্ধি বাংলাদেশের এসডিজি বাস্তবায়নের পথকে অত্যন্ত কঠিন করে তুলবে।"
        }
      ]
    },
    {
      "number": "9",
      "uddipok": "অর্থনৈতিক ব্যবস্থা বৈশিষ্ট্য ক. * ব্যক্তি মালিকানাধীন * শ্রমিক শোষণ * মুক্তবাজার অর্থনীতি ข. * রাষ্ট্রীয় মালিকানাধীন * সুষম বন্টন * ব্যক্তি স্বাধীনতার অভাব",
      "tag": "MB 23",
      "sub_questions": [
        {
          "label": "ক",
          "question": "সম্পদ কাকে বলে?",
          "explanation": "যে বস্তুর উপযোগ, অপ্রাচুর্য, বাহ্যিকতা এবং হস্তান্তরযোগ্যতা রয়েছে তাকে সম্পদ বলে।"
        },
        {
          "label": "খ",
          "question": "উপযোগ বলতে কী বোঝায়?",
          "explanation": "উপযোগ বলতে কোনো দ্রব্যের মানুষের অভাব পূরণের ক্ষমতাকে বোঝায়। অর্থনীতিতে উপযোগ ধারণাটি বিশেষ অর্থ বহন করে। কোনো দ্রব্য বা সেবার অভাব মোচন করার ক্ষমতাকে অর্থনীতিতে উপযোগ বলে। কোনো দ্রব্য বা সেবার মানুষের অভাব পূরণ করার ক্ষমতা আছে বলেই ওই দ্রব্য বা সেবার চাহিদা দেখা দেয়। যেমন-খাদ্যসামগ্রী, পোশাক, কলম, গাড়ি, টেলিযোগাযোগ সেবা ইত্যাদির উপযোগ আছে। খাদ্য আমাদের ক্ষুধা নিবারণ করে, টেলিফোন আমাদের যোগাযোগের ঘাটতি বা অভাবের সমাধান করে। সুতরাং এ দুটির উপযোগ আছে।"
        },
        {
          "label": "গ",
          "question": "উদ্দীপকে বর্ণিত 'ক' কোন অর্থনৈতিক ব্যবস্থাকে নির্দেশ করে? ব্যাখ্যা করো।",
          "explanation": "নিম্নের অনুরূপঃ জামশেদ আলী যে 'ক' দেশে বাস করেন, সেখানে তিনি তার রেস্তোরাঁর কর্মচারীদের কম বেতন প্রদান করে নিজের লাভকে সর্বাধিক গুরুত্ব দেন। এ ধরনের পরিস্থিতি সাধারণত পুঁজিবাদী অর্থনৈতিক ব্যবস্থার বৈশিষ্ট্য। পুঁজিবাদী ব্যবস্থায় উৎপাদনের মাধ্যমগুলি ব্যক্তিগত মালিকানায় থাকে, এবং মালিকরা তাদের লাভ সর্বাধিক করার লক্ষ্যে পরিচালনা করেন। এই প্রক্রিয়ায়, কর্মচারীদের মজুরি কম রাখা হতে পারে, যা আয় বণ্টনে অসমতা সৃষ্টি করে। বাংলাদেশের মতো দেশে, যেখানে পুঁজিবাদী অর্থনীতি প্রচলিত, সেখানে শ্রমিকদের কম মজুরি পাওয়া একটি সাধারণ সমস্যা। উদাহরণস্বরূপ, তৈরি পোশাকশিল্পের শ্রমিকরা মাত্র ৫,৩০০ টাকা বেতন পান, যা অর্থনীতির গতিশীলতার বিপরীতে শ্রমিকদের জীবনে কষ্ট সৃষ্টি করে। সার্বিকভাবে, 'ক' দেশটি পুঁজিবাদী অর্থনৈতিক ব্যবস্থার অধীনে পরিচালিত হচ্ছে, যেখানে ব্যক্তিগত মালিকানা, লাভের সর্বাধিকতা এবং আয় বণ্টনে অসমতা প্রধান বৈশিষ্ট্য।"
        },
        {
          "label": "ঘ",
          "question": "'খ' অর্থনৈতিক ব্যবস্থার সাথে তোমার দেশের অর্থনৈতিক ব্যবস্থার তুলনামূলক আলোচনা করো।",
          "explanation": "উদ্দীপকে উল্লেখিত 'খ' রাষ্ট্রে সমাজতান্ত্রিক এবং বাংলাদেশে মিশ্র অর্থনৈতিক ব্যবস্থা বিদ্যমান। এ দুটি অর্থনৈতিক ব্যবস্থার মধ্যে বেশকিছু পার্থক্য রয়েছে। সমাজতান্ত্রিক অর্থব্যবস্থায় উৎপাদনের উপাদানসমূহ রাষ্ট্রীয় মালিকানাধীন। এ অর্থব্যবস্থার মূল লক্ষ্য সম্পদের সুষম বণ্টনের মাধ্যমে জনগণের সার্বিক কল্যাণ সাধন। উদ্দীপকে 'খ' রাষ্ট্রে 'সমাজতান্ত্রিক অর্থব্যবস্থাই পরিলক্ষিত হয়। বাংলাদেশে প্রচলিত মিশ্র অর্থনৈতিক ব্যবস্থা ধনতান্ত্রিক ও সমাজতান্ত্রিক অর্থনীতির কিছু কিছু বৈশিষ্ট্যের সমন্বয়ে গড়ে ওঠা একটি ব্যবস্থা। এ ব্যবস্থায় উৎপাদন ও বণ্টনে সরকারি এবং বেসরকারি খাতের সহাবস্থান থাকে। এছাড়া প্রধান প্রধান শিল্প রাষ্ট্রীয় মালিকানাধীন থাকে। এ ব্যবস্থায় উদ্যোক্তা ও ভোগকারীর স্বাধীনতা থাকার পাশাপাশি আংশিক সামাজিক কল্যাণ নিশ্চিত করা হয়। আবার, সমাজতান্ত্রিক অর্থব্যবস্থায় রাষ্ট্রই শ্রমিকের মজুরি প্রদান এবং উৎপাদনের অন্যান্য ব্যয় নির্বাহ করে। ফলে শ্রমিককে বঞ্চিত করার কোনো সুযোগ থাকে না। অন্যদিকে মিশ্র অর্থনীতিতে কখনও কখনও শ্রমিক শোষিত ও বঞ্চিত হয়। ফলে আয় বৈষম্য পরিলক্ষিত হয়। সমাজতান্ত্রিক অর্থব্যবস্থায় বেকারত্ব থাকে না। কারণ রাষ্ট্র প্রত্যেকের সামর্থ্য ও যোগ্যতা অনুযায়ী কাজের ব্যবস্থা করে দেয়। সবার আয় এক না হলেও কেউ উৎপাদনে তার অবদান অনুসারে প্রাপ্য আয় থেকে বঞ্চিত হয় না। এসব বৈশিষ্ট্যের কারণে অর্জিত সম্পদের সুষম বণ্টন হয়। এ ধরনের অর্থনৈতিক ব্যবস্থায় আয় বৈষম্য মিশ্র অর্থব্যবস্থার চেয়ে অনেক কম। সমাজতান্ত্রিক অর্থনীতিতে জনগণের প্রয়োজন অনুযায়ী উৎপাদন, বণ্টন ও ভোগের কার্যক্রম সম্পন্ন হয়। সব অর্থনৈতিক কার্যক্রম একটি কেন্দ্রীয় পরিকল্পনার আওতায় রাষ্ট্র কর্তৃক পরিচালিত হওয়ায় সম্পদের অপচয়ও অপেক্ষাকৃত কম। ফলে মোট জাতীয় উৎপাদনও ক্রমান্বয়ে বৃদ্ধি পায় এবং সম্পদের সুষম বণ্টন সম্ভব হয়। উপরের আলোচনা থেকে বলা যায় যে, সমাজতান্ত্রিক অর্থব্যবস্থার সাথে বাংলাদেশে বিদ্যমান মিশ্র অর্থব্যবস্থার অনেকগুলো বৈশিষ্ট্যগত পার্থক্য রয়েছে।"
        }
      ]
    },
    {
      "number": "10",
      "uddipok": "দৃশ্যকল্প-১: জনাব কামাল বাসে করে বেড়াতে যাচ্ছিলেন। পথে তার বাসটি দুর্ঘটনায় পতিত হয় এবং তিনি আহত হয়ে পঙ্গু হয়ে যান। দৃশ্যকল্প-২: জনাব জামাল বাসে উঠে দেখতে পান যে হেলপার এর বয়স ১২/১৩ বছর। তিনি বিষয়টি নিয়ে খুবই চিন্তিত হন। এটি আইন বিরোধী কাজ।",
      "tag": "MB 23",
      "sub_questions": [
        {
          "label": "ক",
          "question": "HIV এর পূর্ণরূপ কী?",
          "explanation": "HIV এর পূর্ণরূপ Human Immuno Deficiency Virus."
        },
        {
          "label": "খ",
          "question": "সামাজিক নৈরাজ্য বলতে কী বোঝায়?",
          "explanation": "সামাজিক বিশৃঙ্খলার চরম রূপ হচ্ছে সামাজিক নৈরাজ্য। যখন রাষ্ট্রের শাসনব্যবস্থা আর কাজ করে না এবং রাষ্ট্র ব্যক্তি বা গোষ্ঠীর আচরণকে নিয়ন্ত্রণ করতে পারে না তখন সমাজে নৈরাজ্য দেখা দেয়। সামাজিক নৈরাজ্য সৃষ্টি হওয়ার পেছনে বহু কারণ থাকলেও এর মূল কারণ মূল্যবোধের অবক্ষয় এবং আইন শৃঙ্খলার অবনতি। পাশাপাশি সমাজের ঐতিহ্য ও প্রতিষ্ঠিত সংস্কৃতির পরিপন্থি কর্মকাণ্ড, রাজনৈতিক অস্থিতিশীলতা, দুর্নীতি ইত্যাদিও সমাজে নৈরাজ্য সৃষ্টির জন্য দায়ী।"
        },
        {
          "label": "গ",
          "question": "দৃশ্যকল্প-২ এ বর্ণিত সমস্যাটি কেন সমাজের জন্য ক্ষতিকর? ব্যাখ্যা করো।",
          "explanation": "দৃশ্যকল্প ২-এ বর্ণিত সমস্যাটি অর্থাৎ শিশু শ্রম সমাজের সার্বিক উন্নয়নের জন্য ক্ষতিকর। দৃশ্যকল্প ২-এ বলা হয়েছে, জনাব জামাল বাসে উঠে দেখতে পান যে হেলপারের বয়স ১২/১৩ বছর। এখানে শিশুশ্রম সমস্যাটির প্রতি ইঙ্গিত করা হয়েছে। এটি আইন বিরোধী কাজ। বাংলাদেশের শ্রম আইন অনুযায়ী ১৪ বছর বয়সীদের শিশু হিসেবে ধরা হয়। এছাড়াও আইনে উল্লেখ করা হয়েছে, ১৪ বছরের কম বয়সী কোনো শিশুকে কাজে নিয়োগ করা যাবে না এবং শিশুর পিতা-মাতা বা অভিভাবক শিশুকে দিয়ে কাজ করানোর জন্য কোনো প্রকার চুক্তি করতে পারবে না। তাছাড়া জাতিসংঘ শিশু অধিকার সনদে শিশুশ্রম বিষয়ে কতগুলো শর্তের উল্লেখ রয়েছে। এ সমস্ত শর্তাবলিতে শিশুশ্রমকে নিরুৎসাহিত করা হয়েছে। শিশুশ্রম শিশুর মৌলিক অধিকার রক্ষা এবং তার সঠিক শারীরিক ও মানসিক বিকাশের অন্তরায়। শিশুরা জাতির মূল্যবান সম্পদ ও ভবিষ্যত নাগরিক। তাদের শারীরিক ও মানসিকভাবে সুস্থ থাকা দরকার। শিশুরা যাতে সুস্থ স্বাভাবিকভাবে বেড়ে ওঠে তা নিশ্চিত করতে হবে। শিশুর সুপ্ত সম্ভাবনার পরিপূর্ণ বিকাশ উন্নত সমাজ গঠনে সহায়ক। আজকের শিশু আগামীদিনে পরিচালনা করবে দেশ। গড়ে তুলবে সুন্দর সমাজ ব্যবস্থা। কিন্তু শিশুশ্রমের কারণে শিশুরা লেখাপড়ার সুযোগ থেকে বঞ্চিত করছে, তারা মানসিকভাবে দুর্বল হওয়ার পাশাপাশি পঙ্গুত্ববরণ করছে। ফলে তাদের ভবিষ্যতকে ধ্বংসের পাশাপাশি সমাজ তথা রাষ্ট্রের ভবিষ্যত উন্নয়নও ব্যাহত হচ্ছে।"
        },
        {
          "label": "ঘ",
          "question": "দৃশ্যকল্প-১ এ বর্ণিত সামাজিক সমস্যাটি রাষ্ট্রীয় ও পারিবারিক জীবনে কীরূপ প্রভাব ফেলে? মূল্যায়ন করো।",
          "explanation": "উদ্দীপক-২ এ উল্লিখিত সমস্যা অর্থাৎ সড়ক দুর্ঘটনা রাষ্ট্রীয় ও পারিবারিক জীবনে অপূরণীয় ক্ষতিসাধন করে। যানবাহন ও সড়ককেন্দ্রিক যে দুর্ঘটনা ঘটে তাকে সড়ক দুর্ঘটনা বলে। চালক, মালিক, ট্রাফিক পুলিশ এবং রাস্তার ত্রুটি, পথচারীর অসতর্কতা প্রভৃতি কারণে সড়ক দুর্ঘটনা ঘটতে পারে। অনুচ্ছেদ-২ এ তুষার কক্সবাজার থেকে ফেরার পথে দেখে, ডাবল ডেকার বাস নিয়ম ভেঙে সব যানবাহনকে ওভারটেক করছে। এ বাসকে জায়গা দিতে গিয়ে একটি সবজি ভর্তি ট্রাক খাদে পড়ে যায়। যা একটি সড়ক দুর্ঘটনা। সড়ক দুর্ঘটনা' শুধু একজন ব্যক্তিকেই ক্ষতিগ্রস্ত করে না বরং পরিবার, সমাজ এবং দেশের অর্থনীতিকেও প্রভাবিত করে। হাইওয়ে পুলিশ বিভাগের প্রতিবেদন অনুযায়ী দুর্ঘটনায় পতিত ২৪% লোকের বয়স ১৫ বছরের নিচে এবং ৩৯% লোকের বয়স ১৬-৫০ বছরের মধ্যে। তবে বিভিন্ন গবেষণায় দেখা যায়, সড়ক দুর্ঘটনার প্রধান শিকার হচ্ছে উপার্জনক্ষম ব্যক্তি, যা প্রতিটি ক্ষেত্রকেই দুর্বিষহ করে তোলে। সড়ক দুর্ঘটনার প্রভাব ব্যাপক ও বিস্তৃত। উপার্জনক্ষম ব্যক্তি দুর্ঘটনায় আহত কিংবা নিহত হওয়ার কারণে তার পরিবারের সদস্যদের দুর্বিষহ জীবনযাপন 'করতে হয় এবং আর্থিকভাবে ক্ষতির সম্মুখীন হয়। পরিবারের শিশুদের শিক্ষা কার্যক্রম ব্যাহত হয়। দুর্ঘটনায় কবলিত ব্যক্তি পঙ্গু হলে অনেক সময় ভিক্ষাবৃত্তিতে যুক্ত হয়, যা - তার সামাজিক মর্যাদা ক্ষুণ্ণ করে এবং সামাজিক সমস্যা বৃদ্ধি করে। সড়ক দুর্ঘটনাকে কেন্দ্র করে অনেক সময় ভাঙচুর, সড়ক অবরোধসহ আইন- শৃঙ্খলা পরিস্থিতির অবনতি ঘটে এবং যোগাযোগ বিচ্ছিন্ন হয়। যা দেশের অর্থনীতিতে নেতিবাচক প্রভাব ফেলে। তাই বলা যায়, রাষ্ট্রীয় ও পারিবারিক জীবনে সড়ক দুর্ঘটনা নানামুখী সমস্যার সৃষ্টি করে থাকে।"
        }
      ]
    },
    {
      "number": "11",
      "uddipok": "নির্বাচন বিষয়ক এক আলোচনা সভায় প্রধান বক্তা হিসেবে আজমল হোসেন বলেন, “এটি পাকিস্তান আমলের নির্বাচন যাতে চারটি দল সম্মিলিতভাবে অংশগ্রহণ করে জয়ী হয় এবং তারা সরকার গঠন করে”। তিনি আরেকটি নির্বাচনের কথাও উল্লেখ করে বলেন, 'এটি এক ব্যক্তির এক ভোটের ভিত্তিতে অনুষ্ঠিতব্য সাধারণ নির্বাচন এবং এ নির্বাচনে পূর্ব পাকিস্তানের প্রধান রাজনৈতিক দল বিপুল ভোটে বিজয়ী হন।”",
      "tag": "MB 23",
      "sub_questions": [
        {
          "label": "ক",
          "question": "তমদ্দুন মজলিস কী?",
          "explanation": "তমদ্দুন মজলিস হলো ভাষা আন্দোলনের প্রেক্ষাপটে গড়ে ওঠা একটি সাংস্কৃতিক সংগঠন।"
        },
        {
          "label": "খ",
          "question": "৬-দফাকে বাঙালি জাতির মুক্তির সনদ বলা হয় কেন?",
          "explanation": "ছয় দফা দাবিতে বাঙালির সামাজিক, অর্থনৈতিক ও রাজনৈতিক মুক্তির কথা উল্লেখ থাকায় একে বাঙালির মুক্তির সনদ বলা হয়। ১৯৬৬ সালের ৫-৬ই ফেব্রুয়ারি লাহোরে অনুষ্ঠিত বিরোধী দলসমূহের এক সম্মেলনে আওয়ামী লীগের তৎকালীন সাধারণ সম্পাদক শেখ মুজিবুর রহমান ৬ দফা দাবি তুলে ধরেন। পাকিস্তানি শাসকগোষ্ঠীর বৈষম্যমূলক আচরণের বিরুদ্ধে ছয় দফা কর্মসূচি ছিল প্রথম বলিষ্ঠ প্রতিবাদ। এতে বাঙালির চরম প্রত্যাশিত স্বায়ত্তশাসনের জোর দাবি উত্থাপন করা হয়। এতে প্রত্যক্ষভাবে স্বাধীনতার কথা বলা না হলেও এ কর্মসূচি বাঙালিকে স্বাধীনতার মন্ত্রে উজ্জীবিত করে। এ কারণেই ৬ দফাকে পূর্ব বাংলার মুক্তির সনদ বলা হয়।"
        },
        {
          "label": "গ",
          "question": "উদ্দীপকের শুরুতে কোন নির্বাচনের কথা বলা হয়েছে? ব্যাখ্যা করো।",
          "explanation": "উদ্দীপকের শুরুতে যে নির্বাচনের কথা বলা হয়েছে তার সাথে পাকিস্তান আমলে অনুষ্ঠিত ১৯৫৪ সালের পূর্ব বাংলার প্রাদেশিক পরিষদের নির্বাচনের সাদৃশ্য রয়েছে। উদ্দীপকে বলা হয়েছে, নির্বাচন বিষয়ক এক আলোচনা সভায় প্রধান বক্তা হিসেবে আজমল হোসেন বলেন, 'এটি পাকিস্তান আমলের নির্বাচন যাতে চারটি দল সম্মিলিতভাবে অংশগ্রহণ করে। তারা নির্বাচনে জয়ী হয় এবং সরকার গঠন করে।' এখানে ১৯৫৪ সালের যুক্তফ্রন্ট নির্বাচনের প্রতি ইঙ্গিত করা হয়েছে। ১৯৫৪ সালের পূর্ব বাংলার প্রাদেশিক নির্বাচনের ক্ষেত্রেও আমরা এমনটি লক্ষ করি। এ নির্বাচনে পূর্ববাংলার জনগণ পাকিস্তানের রাষ্ট্র ক্ষমতায় পশ্চিম পাকিস্তানিদের কর্তৃত্ব ও প্রভাব থেকে মুক্ত হওয়ার রায় প্রদান করে। পূর্ব বাংলার প্রাদেশিক পরিষদের নির্বাচনে মুসলিম লীগকে পরাজিত করার জন্য ১৯৫৩ সালের ১৪ই নভেম্বর আওয়ামী লীগ যুক্তফ্রন্ট গঠনের সিদ্ধান্ত নেয়। ৫টি দল নিয়ে যুক্তফ্রন্ট গঠিত হয়। দল ৫টি হলো- আওয়ামী লীগ, কৃষক-শ্রমিক পার্টি, নেজামে ইসলাম, গণতন্ত্রী দল ও খিলাফত-ই-রব্বানি পার্টি। ১৯৫৪ সালের মার্চ মাসে প্রাদেশিক পরিষদের নির্বাচন অনুষ্ঠিত হয়। এতে পূর্ব বাংলার প্রাদেশিক পরিষদের ২৩৭টি আসনের মধ্যে যুক্তফ্রন্ট ২২৩টি আসন লাভ করে। এর ফলে যুক্তফ্রন্ট প্রাদেশিক সরকার গঠনের রায় লাভ করে।"
        },
        {
          "label": "ঘ",
          "question": "“উদ্দীপকের ২য় নির্বাচনটি ছিল বাংলাদেশের অভ্যুদয়ের সবচেয়ে গুরুত্বপূর্ণ উপাদান”- সপক্ষে যুক্তি দাও।",
          "explanation": "উদ্দীপকের দ্বিতীয় নির্বাচনটি অর্থাৎ ১৯৭০ সালের নির্বাচন ছিল বাংলাদেশের অভ্যুদয়ের সবচেয়ে গুরুত্বপূর্ণ উপাদান। উদ্দীপকে বর্ণিত আজমল সাহেব আরেকটি যে নির্বাচনের কথা বলেন সেটি ১৯৭০ সালের নির্বাচন। কেননা এ নির্বাচন এক ব্যক্তির এক ভোটের ভিত্তিতে অনুষ্ঠিত সাধারণ নির্বাচন। এ নির্বাচনে পূর্ব পাকিস্তানের প্রধান রাজনৈতিক দল আওয়ামী লীগ বিপুল ভোটে বিজয়ী হয়। ১৯৭০ সালের ৭ই ডিসেম্বর পাকিস্তানে সর্বপ্রথম এক ব্যক্তির এক ভোটের ভিত্তিতে সাধারণ নির্বাচন অনুষ্ঠিত হয়। এ নির্বাচনে আওয়ামী লীগ নিরঙ্কুশ সংখ্যাগরিষ্ঠতা অর্জন করে। ফলে ছয় দফা ও এগারো দফার প্রতি জনগণের অকুণ্ঠ সমর্থনের বিষয়টি স্পষ্ট হয়ে ওঠে। এ নির্বাচনের মাধ্যমে বাঙালি জাতীয়তাবাদের রাজনৈতিক বিজয় ঘটে। অন্যদিকে পাকিস্তানের সামরিক সরকার ও স্বার্থান্বেষী মহলের জন্য এটি ছিল বিরাট পরাজয়। শাসকগোষ্ঠী নির্বাচনে বিজয়ী বাঙালির হাতে ক্ষমতা হস্তান্তরে বিরোধিতা ও ষড়যন্ত্র করতে থাকে। এ পরিস্থিতিতে পূর্ব পাকিস্তানের জনগণ পশ্চিম পাকিস্তানি শাসকগোষ্ঠীর বিরুদ্ধে দৃঢ় অবস্থান গ্রহণ করে। যার বহিঃপ্রকাশ ঘটে ১৯৭১ সালের মুক্তিযুদ্ধের মাধ্যমে। ফলাফল হিসেবে স্বাধীন-সার্বভৌম বাংলাদেশ রাষ্ট্রের অভ্যুদয় ঘটে। উপরের আলোচনা থেকে স্পষ্ট যে, ১৯৭০ সালের নির্বাচন বাংলাদেশের স্বাধীনতা অর্জনে মূল প্রভাবক হিসেবে কাজ করেছিল।"
        }
      ]
    }
  ]
}