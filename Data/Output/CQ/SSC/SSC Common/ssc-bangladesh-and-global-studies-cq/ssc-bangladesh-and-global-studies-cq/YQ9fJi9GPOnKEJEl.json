{
  "title": "চট্টগ্রাম বোর্ড ২০২০",
  "subtitle": "বাংলাদেশ ও বিশ্ব পরিচয় (11)",
  "questions": [
    {
      "number": "1",
      "uddipok": "বাংলাদেশ ও বিশ্বপরিচয় বিষয়ে মাল্টিমিডিয়া ক্লাসে শিক্ষক ১০ম শ্রেণির শিক্ষার্থীদেরকে দুটি অডিও রেকর্ড শোনান। অডিও রেকর্ডে একজন নেতার বলিষ্ঠ কণ্ঠে উচ্চারিত হয়- ১নং: \"---- ইহাই হয়ত আমার শেষ বার্তা, আজ হইতে বাংলাদেশ স্বাধীন----\"। ২নং: \"---- রক্ত যখন দিয়েছি রক্ত আরও দেব, --- এবারের সংগ্রাম আমাদের মুক্তির সংগ্রাম, এবারের সংগ্রাম স্বাধীনতার সংগ্রাম----\"।",
      "tag": "JB 23,CTG.B 20",
      "sub_questions": [
        {
          "label": "ক",
          "question": "ছয়দফা কর্মসূচি কী?",
          "explanation": "পাকিস্তানি শাসকগোষ্ঠীর শোষণ ও নিপীড়ন থেকে মুক্তিলাভের জন্য বঙ্গবন্ধু শেখ মুজিবুর রহমান ৬টি দাবি সম্বলিত একটি প্রস্তাব পেশ করেন যা ছয় দফা কর্মসূচি নামে পরিচিত।"
        },
        {
          "label": "খ",
          "question": "মুক্তিযুদ্ধে ছাত্রসমাজ কীভাবে ভূমিকা রেখেছিল?",
          "explanation": "বাংলাদেশের মুক্তিযুদ্ধে ছাত্রসমাজের ভূমিকা ছিল গৌরবোজ্জ্বল। ১৯৭১ সালে মহান মুক্তিযুদ্ধ শুরুর পর দেশের বিভিন্ন অঞ্চলে পাকিস্তানি সেনাবাহিনীর বিরুদ্ধে প্রতিরোধের ক্ষেত্রে অগ্রণী ভূমিকা পালন করে এদেশের ছাত্রসমাজ। এ সময় ছাত্র-ছাত্রীদের বিরাট অংশ জীবনের মায়া ত্যাগ করে মুক্তিযুদ্ধে অংশ নেয়। এমনকি মুক্তিবাহিনীতে একক গোষ্ঠী হিসেবে ছাত্র-ছাত্রীদের সংখ্যাই ছিল সবচেয়ে বেশি। কার্যত মুক্তিযুদ্ধের সময় ছাত্রসমাজের আত্মত্যাগ ছাড়া বাঙালির স্বাধীনতা অর্জন কঠিন হয়ে পড়তো।"
        },
        {
          "label": "গ",
          "question": "১নং -এ কোন ঐতিহাসিক বিষয়টি ফুটে উঠেছে?",
          "explanation": "উদ্দীপকের ১নং অডিও রেকর্ডে বঙ্গবন্ধু শেখ মুজিবুর রহমানের বাংলাদেশের স্বাধীনতার ঘোষণাটি ফুটে উঠেছে। বাঙালির স্বাধীনতা আন্দোলনকে অঙ্কুরে বিনষ্ট করতে পাকিস্তানি হানাদার বাহিনী ১৯৭১ সালের ২৫শে মার্চ রাতে ইতিহাসের বর্বরতম গণহত্যা 'অপারেশন সার্চলাইট' শুরু করে। ওইদিন রাতেই বঙ্গবন্ধু শেখ মুজিবুর রহমানকে গ্রেফতার করে পশ্চিম পাকিস্তানে নিয়ে যাওয়া হয়। গ্রেফতার হওয়ার পূর্ব মুহূর্তে অর্থাৎ ২৬শে মার্চের প্রথম প্রহরে বঙ্গবন্ধু বাংলাদেশের স্বাধীনতার ঘোষণা দেন। ঘোষণাটি ছিল ইংরেজিতে, যার বাংলা অনুবাদ ছিল : \"ইহাই হয়ত আমার শেষ বার্তা, আজ হইতে বাংলাদেশ স্বাধীন। ... চূড়ান্ত বিজয় অর্জন না করা পর্যন্ত লড়াই চালিয়ে যাও।\" স্বাধীনতার এ ঘোষণা বাংলাদেশের সব স্থানে তদানীন্তন ইপিআরের ট্রান্সমিটার, টেলিগ্রাম ও টেলিপ্রিন্টারের মাধ্যমে প্রচার করা হয়। স্বাধীনতার ঘোষণায়। উজ্জীবিত হয়ে বাঙালি ছাত্র, জনতা, পুলিশ, ইপিআর সাহসিকতার সাথে হানাদার বাহিনীর বিরুদ্ধে রুখে দাঁড়ায়। উদ্দীপকের ১ম অডিও রেকর্ডে উচ্চারিত হয়- “ইহাই হয়ত আমার শেষ বার্তা, আজ হইতে বাংলাদেশ স্বাধীন।” এটি বঙ্গবন্ধু শেখ মুজিবুর রহমানের দেওয়া বাংলাদেশের স্বাধীনতার ঘোষণার প্রথম অংশ। এ ঘোষণার সাথে জড়িয়ে আছে বাংলাদেশের মুক্তিযুদ্ধ এবং স্বাধীন বাংলাদেশের সূচনা। তাই বলা যায়, উদ্দীপকের ১ম রেকর্ডে বাংলাদেশের স্বাধীনতার ঘোষণা ফুটে উঠেছে।"
        },
        {
          "label": "ঘ",
          "question": "'২নং-এর সাথে বাংলাদেশের স্বাধীনতা যুদ্ধের আনুষ্ঠানিকতা শুরুর সম্পর্ক রয়েছে”- বিশ্লেষণ করো।",
          "explanation": "২নং-এর সাথে অর্থাৎ ঐতিহাসিক ৭ই মার্চের বঙ্গবন্ধুর ভাষণের সাথে বাংলাদেশের স্বাধীনতা যুদ্ধের আনুষ্ঠানিকতা শুরুর সম্পর্ক রয়েছে। বিশ্বের ইতিহাসে যেসব ঐতিহাসিক ভাষণের নজির আছে বঙ্গবন্ধুর ৭ই মার্চের ভাষণ তার অন্যতম। রাজনৈতিকভাবে চরম দুর্যোগময় একটি পরিস্থিতিতে বঙ্গবন্ধু শেখ মুজিবুর রহমান ৭ই মার্চের ভাষণ দেন। এ ভাষণে তিনি বাংলাদেশের স্বাধীনতার ডাক দেন' এবং জনগণকে সশস্ত্র মুক্তিযুদ্ধের প্রস্তুতি নেওয়ার আহ্বান জানান। রেসকোর্স ময়দানের এ ভাষণে বঙ্গবন্ধু পশ্চিম পাকিস্তানি শাসকদের দুঃশাসন ও শোষণ, বঞ্চনার ইতিহাস, নির্বাচনে জয়ের পরও ক্ষমতা হস্তান্তরে টালবাহানার প্রসঙ্গ তুলে ধরেন। এ ভাষণে বঞ্চনার বেড়াজাল ছিন্ন করতে বাঙালিকে ঐক্যবদ্ধ হওয়ার প্রেরণা ও নির্দেশনা দেওয়া হয়। উদ্দীপকের ২নং অডিও রেকর্ডে নেতার কণ্ঠে উচ্চারিত হয় \"রক্ত যখন দিয়েছি, রক্ত আরও দেবো... এবারের সংগ্রাম আমাদের মুক্তির সংগ্রাম... এবারের সংগ্রাম স্বাধীনতার সংগ্রাম।” এটি বঙ্গবন্ধু শেখ মুজিবুর রহমানের ৭ই মার্চের ঐতিহাসিক ভাষণ। এ ভাষণের মাধ্যমেই বাঙালি জাতি সম্মিলিতভাবে মুক্তিযুদ্ধে ঝাঁপিয়ে পড়ার অনুপ্রেরণা পেয়েছিল। মূলত ৭ই মার্চের ভাষণেই বাঙালি জাতির গন্তব্য নির্ধারিত হয় এবং জনগণ মুক্তিযুদ্ধের প্রস্তুতি নিতে থাকে। এ ভাষণে বঙ্গবন্ধু প্রতিরোধ, সংগ্রাম, যুদ্ধের কলাকৌশল ও শত্রু মোকাবিলার উপায় সম্পর্কেও দিকনির্দেশনা দেন। এ ঘোষণা ও কর্মসূচিতে সাড়া দিয়ে সর্বস্তরের জনগণ ঐক্যবদ্ধ হয়ে মুক্তিযুদ্ধে ঝাঁপিয়ে পড়ে। নয় মাস যুদ্ধের মাধ্যমে বাংলাদেশ চূড়ান্ত বিজয় অর্জন করে। উপরের আলোচনা থেকে বলা যায়, ৭ই মার্চের ঐতিহাসিক ভাষণের ধারাবাহিকতায় মুক্তিযুদ্ধ শুরু হয়। পরবর্তী সময়ে সশস্ত্র যুদ্ধের মাধ্যমে ১৯৭১ সালের ১৬ই ডিসেম্বর মুক্তিযুদ্ধে চূড়ান্ত বিজয় অর্জিত হয়। সুতরাং বলা যায়, ৭ই মার্চের ভাষণের সাথে বাংলাদেশের স্বাধীনতা যুদ্ধের আনুষ্ঠানিকতা শুরুর সম্পর্ক রয়েছে। সহযোগিতা, শিক্ষা ও স্বাস্থ্য সুবিধা নিশ্চিতকরণ, খাদ্য সাহায্য প্রদান প্রভৃতিও একটি আধুনিক রাষ্ট্রের কাজ। সুতরাং উপরে আলোচনার প্রেক্ষিতে ঘটনা-২ এ বর্ণিত বাংলাদেশের কাজগুলোকে আধুনিক রাষ্ট্রের কাজেরই প্রতিরূপ বলা যায়।"
        }
      ]
    },
    {
      "number": "2",
      "uddipok": "প্রেক্ষাপট-১: জনাব আশফাক চৌধুরী স্থানীয় প্রশাসনের মধ্যমণি। তিনি বাংলাদেশ সিভিল সার্ভিসের একজন অভিজ্ঞ সদস্য। তাকে কেন্দ্র করেই প্রশাসন পরিচালিত ও আবর্তিত হয়। তিনি উপসচিব পদমর্যাদার একজন কর্মকর্তা। প্রেক্ষাপট-২: জনাব আমিন প্রাপ্তবয়স্কদের প্রত্যক্ষ ভোটে পাঁচ বছরের জন্য নির্বাচিত চেয়ারম্যান। এ ধরনের প্রতিষ্ঠানের সংখ্যা ৩১৬টি। তিনি এলাকার জনগণের কল্যাণের জন্য রাস্তাঘাট সংস্কার, বিশদ্ধ পানির ব্যবস্থা, ড্রেন নির্মাণ ইত্যাদি করে জনস্বাস্থ্য রক্ষার ব্যবস্থা করেন। এছাড়াও তিনি ডাস্টবিন, পয়ঃপ্রণালির ময়লা ও আবর্জনা অপসারণের ব্যবস্থা করে পরিচ্ছন্ন এলাকা গড়ে তুলতে গুরুত্বপূর্ণ ভূমিকা রাখেন।",
      "tag": "CTG.B 20",
      "sub_questions": [
        {
          "label": "ক",
          "question": "সচিবালয় কী?",
          "explanation": "বিভিন্ন মন্ত্রণালয় ও তার বিভাগসমূহের অফিসগুলোকে যৌথভাবে সচিবালয় বলে।"
        },
        {
          "label": "খ",
          "question": "জাতীয় সংসদ কীভাবে নির্বাহী বিভাগকে নিয়ন্ত্রণ করে?",
          "explanation": "মুলতুবি প্রস্তাব, নিন্দা প্রস্তাব, অনাস্থা প্রস্তাব, সংসদীয় বিভিন্ন কমিটি ও সংসদে সাধারণ আলোচনার মাধ্যমে জাতীয় সংসদ তথা আইন বিভাগ নির্বাহী বিভাগ' তথা শাসন বিভাগকে নিয়ন্ত্রণ করে। গণতান্ত্রিক রাষ্ট্রে আইন বিভাগ নির্বাহী বিভাগকে বিভিন্নভাবে নিয়ন্ত্রণ করে। প্রধানমন্ত্রী ও তার মন্ত্রিসভা শাসনসংক্রান্ত কাজের জন্য আইনসভা- তথা জাতীয় সংসদের নিকট দায়ী থাকে। আবার মন্ত্রিসভার সদস্যরা তাদের কাজের জন্য ব্যক্তিগত এবং যৌথভাবে জাতীয় সংসদের কাছে জবাবদিহি করতে বাধ্য হয়। কোনো কারণে সংসদ প্রধানমন্ত্রীর প্রতি অনাস্থা প্রস্তাব আনলে মন্ত্রিসভা ভেঙে যায়।"
        },
        {
          "label": "গ",
          "question": "প্রেক্ষাপট-১ এ উল্লিখিত জনাব আশফাক চৌধুরী বাংলাদেশের কোন স্থানীয় প্রশাসনের প্রধান? ব্যাখ্যা কর।",
          "explanation": "প্রেক্ষাপট-১ এ উল্লিখিত জনাব আশফাক চৌধুরী বাংলাদেশের জেলা প্রশাসনের প্রধান। জেলা প্রশাসন হলো বাংলাদেশের প্রশাসনিক কাঠামোর তৃতীয় স্তর। জেলা প্রশাসককে কেন্দ্র করে জেলার সমগ্র শাসন আবর্তিত হয়। জেলা প্রশাসক হলেন জেলার মধ্যমণি। তিনি বাংলাদেশ সিভিল সার্ভিসের একজন অভিজ্ঞ সদস্য ও প্রশাসনের প্রবীণ কর্মকর্তা। বিভাগীয় কমিশনারের পরই তার স্থান। জেলা প্রশাসনের সঙ্গে কেন্দ্রের যোগসূত্র বিদ্যমান। জেলা প্রশাসক কেন্দ্রীয় সিদ্ধান্ত মোতাবেক জেলা প্রশাসন পরিচালনা করেন। তিনি তার কাজের জন্য বিভাগীয় কমিশনারের কাছে দায়ী থাকেন। জেলা প্রশাসক প্রধান কালেক্টর হিসেবে জেলার ভূমি রাজস্ব ও অন্যান্য কর ধার্য ও আদায় করা, জেলার অভ্যন্তরে অবস্থিত সরকারি সকল দপ্তরের সাথে যোগাযোগ রক্ষা করা, বিচারক হিসেবে ফৌজদারি মামলার নিষ্পত্তি করাসহ আরও অনেক কার্যাবলি সম্পাদন করে থাকেন। উদ্দীপকের প্রেক্ষাপট-১ এর জনাব আশফাক চৌধুরী বাংলাদেশ সিভিল সার্ভিসের একজন অভিজ্ঞ সদস্য, যিনি স্থানীয় প্রশাসনের মধ্যমণি। উদ্দীপক হতে আরও জানা যায় যে তিনি উপসচিব পদমর্যাদার একজন কর্মকর্তা যাকে কেন্দ্র করেই প্রশাসন পরিচালিত ও আবর্তিত হয়। জনাব আশফাক সাহেবের এ বিষয়গুলো জেলা প্রশাসন ব্যবস্থার প্রধান জেলা প্রশাসক এর ক্ষেত্রে প্রযোজ্য। তাই বলা যায় যে, জনাব আশফাক সাহেব বাংলাদেশের জেলা প্রশাসনের প্রধান হিসেবে কর্মরত।"
        },
        {
          "label": "ঘ",
          "question": "প্রেক্ষাপট-২ এ জনাব আমিন যে দায়িত্ব পালন করেন তা কি তুমি যথেষ্ট বলে মনে কর? তোমার মতামত দাও।",
          "explanation": "না, প্রেক্ষাপট-২ এ জনাব আমিন যে দায়িত্ব পালন করেন যথেষ্ট নয়। বলে আমি মনে করি। শহর এলাকার স্থানীয় শাসন সংস্থার নাম পৌরসভা। প্রাপ্তবয়স্কদের ভোটে নির্বাচিত একজন চেয়ারম্যান এবং ওয়ার্ডভিত্তিক নির্বাচিত সদস্য নিয়ে পৌরসভা গঠিত হয়। বর্তমানে বাংলাদেশে মোট ৩৩০টি পৌরসভা রয়েছে। পৌরসভা শহর এলাকার বিভিন্ন সমস্যার সমাধান ও উন্নয়নকল্পে বহুবিধ কাজ করে থাকে। এ ধরনের কাজের মধ্যে রয়েছে শহর এলাকার সৌন্দর্য বৃদ্ধির জন্য সড়ক বা মহাসড়ক ও আবাসিক এলাকার পরিকল্পনা ও বিন্যাস, অগ্নিনিরোধ ও নির্বাপনের মতো জননিরাপত্তামূলক কার্যক্রম। আবার, এলাকার জনস্বাস্থ্যবিষয়ক কাজ, যেমন- চিকিৎসা কেন্দ্র, মাতৃসদন, শিশু সদন প্রতিষ্ঠা, পায়খানা, ডাস্টবিন, পয়ঃপ্রণালির ময়লা ও আবর্জনা অপসারণের জন্য ব্যবস্থা গ্রহণ করাও পৌরসভার কাজ। এছাড়াও পৌরসভা বাসস্থান, শিক্ষা, সমাজকল্যাণ সংক্রান্ত বিভিন্ন কার্যক্রম পরিচালনা করে। পৌরসভার অন্যান্য কাজের মধ্যে অন্তর্ভুক্ত হলো রাস্তাঘাটের উন্নয়ন, বৃক্ষরোপণ কর্মসূচি, সালিশি কার্যক্রম পরিচালনা, প্রভৃতি। উদ্দীপকের প্রেক্ষাপট-২ এর জনাব আমিন সাহেব প্রাপ্ত বয়স্কদের প্রত্যক্ষ ভোটে নির্বাচিত হয়ে একটি প্রতিষ্ঠানের দায়িত্বে আছেন। বাংলাদেশে এ ধরনের প্রতিষ্ঠানের সংখ্যা ৩৩০টি। এ তথ্য থেকে বোঝা যায় তিনি পৌরসভার প্রধান। উদ্দীপক থেকে আরও জানা যায় যে, তার সংস্থাটি এলাকার রাস্তাঘাট সংস্কার ও অন্যান্য জনস্বাস্থ্যবিষয়ক কার্যক্রম পরিচালনা করে। তবে উপরে বর্ণিত পৌরসভার অন্যান্য কার্যক্রমগুলো তার প্রতিষ্ঠানের কার্যাবলিতে অনুপস্থিত। উপরের আলোচনা থেকে বলা যায়, পৌরসভাকে জনস্বাস্থ্যবিষয়ক কার্যক্রম চালানোর পাশাপাশি আরও অনেক কার্যক্রম পরিচালনা করতে হয়। তাই আমি মনে করি, জনাব আমিন সাহেব যে দায়িত্বপালন করেন তা যথেষ্ট নয়।"
        }
      ]
    },
    {
      "number": "3",
      "uddipok": "",
      "tag": "CTG.B 20",
      "sub_questions": [
        {
          "label": "ক",
          "question": "জলবিদ্যুৎ কাকে বলে?",
          "explanation": "নদী বা জলপ্রপাতের পানির বেগ ব্যবহার করে টার্বাইন যন্ত্রের সাহায্যে যে বিদ্যুৎ উৎপাদন করা হয় তাকে জলবিদ্যুৎ বলে।"
        },
        {
          "label": "খ",
          "question": "নদীকে কেন্দ্র করে জনবসতি গড়ে উঠেছে কেন?",
          "explanation": "নদীর অববাহিকা অঞ্চলে কৃষি আবাদ ও যোগাযোগ সহজসাধ্য হওয়ায় নদীকে কেন্দ্র করে জনবসতি গড়ে উঠেছে। সমতল নদী অববাহিকা অঞ্চল উর্বর পলিমাটি দ্বারা সৃষ্ট। এ অঞ্চলে কৃষি আবাদ অনেকটা সহজ। এছাড়া এ অঞ্চলের নৌপথের যোগাযোগের সুযোগ-সুবিধা জনজীবনকে আকৃষ্ট করে। ফলে এসব অঞ্চলে জনবসতি গড়ে ওঠে।"
        },
        {
          "label": "গ",
          "question": "মানচিত্রের 'A' চিহ্নিত অঞ্চলটির ভূ-প্রাকৃতিক গঠন ব্যাখ্যা কর।",
          "explanation": "মানচিত্রের 'A' চিহ্নিত অঞ্চলটি হচ্ছে প্লাইস্টোসিনকালের সোপানসমূহ বা চত্বরভূমি। বাংলাদেশের \"মোট ভূমির প্রায় ৮% এলাকা নিয়ে প্লাইস্টোসিনকালের সোপানসমূহ বা চত্বরভূমি অঞ্চল গঠিত। আনুমানিক ২৫,০০০ বছর পূর্বের সময়কে প্লাইস্টোসিনকাল বলা হয়। এ সময়ের আন্তঃবরফগলা পানিতে প্লাবনের সৃষ্টি হয়ে এসব চত্বরভূমি গঠিত হয়েছিল বলে অনুমান করা হয়। প্লাইস্টোসিনকালের সোপানসমূহকে তিন ভাগে ভাগ করা যায়। যথা- বরেন্দ্রভূমি, মধুপুর ও ভাওয়ালের গড় এবং লালমাই পাহাড়। নওগাঁ, রাজশাহী, বগুড়া, জয়পুরহাট, রংপুর, দিনাজপুর জেলার অংশবিশেষ নিয়ে বরেন্দ্রভূমি গঠিত। চিত্রে 'A' চিহ্নিত স্থানটি এ বরেন্দ্রভূমিকেই নির্দেশ করছে। বরেন্দ্রভূমির আয়তন ৯৩২০ কিলোমিটার। এ স্থানের মাটি ধূসর ও লাল বর্ণের। এ অঞ্চলের মাটিতে জলীয়বাষ্পের পরিমাণ তুলনামূলক কম। এখানকার মাটিতে ধান, পাট ইত্যাদি জন্মে। তবে বরেন্দ্রভূমির মাটি আম ও লিচু চাষের জন্য বিশেষ উপযোগী। ময়মনসিংহ, টাঙ্গাইল, গাজীপুর ও ঢাকা জেলার অংশবিশেষ নিয়ে মধুপুর ও ভাওয়ালের সোপানভূমি গঠিত হয়েছে। এছাড়া কুমিল্লা শহর থেকে ৮ কিলোমিটার পশ্চিমে লালমাই থেকে ময়নামতি পর্যন্ত লালমাই পাহাড়টি বিস্তৃত। এ অঞ্চলের মাটির রং লালচে এবং বালি কংকর মিশ্রিত।"
        },
        {
          "label": "ঘ",
          "question": "বাংলাদেশের অর্থনীতিতে 'B' চিহ্নিত নদীর প্রভাব বিশ্লেষণ কর।",
          "explanation": "বাংলাদেশের অর্থনীতিতে 'B' চিহ্নিত নদী অর্থাৎ পদ্মা নদী গুরুত্বপূর্ণ প্রভাব ফেলে। পদ্মা নদী বাংলাদেশের উত্তর-পশ্চিমাঞ্চল দিয়ে প্রবেশ করে গোয়ালন্দের নিকট ব্রহ্মপুত্রের প্রধানধারা যমুনার সাথে এবং চাঁদপুরে এসে মেঘনা নদীর সাথে মিলিত হয়েছে। উদ্দীপকের মানচিত্রের 'B' নদীটির গতিপথ বিশ্লেষণ করে বোঝা যায় যে, নদীটি হলো পদ্মা নদী। বাংলাদেশের অর্থনীতিতে এ নদীর গুরুত্ব অনেক। পদ্মা বাংলাদেশের অন্যতম প্রধান নদী। এ নদী প্রচুর পরিমাণে পলি বহন করে নিয়ে আসে। কৃষিপ্রধান অর্থনীতিতে এ পলিমাটি গুরুত্বপূর্ণ ভূমিকা রাখে। বাংলাদেশের গঙ্গা-পদ্মা বিধৌত অঞ্চলের আয়তন ৩৪,১৮৮ বর্গ কি.মি.। এ বৃহত্তর অঞ্চলের কৃষি উৎপাদনে ভাগীরথী, হুগলি, ইছামতী, ভৈরবের মতো পদ্মার অসংখ্য শাখা নদীর ভূমিকা রয়েছে। এভাবে পদ্মা নদী অসংখ্য মানুষের খাদ্য ও রোজগারের প্রধান উৎস হিসেবে ব্যবহৃত হচ্ছে। এ নদী যোগাযোগের ক্ষেত্রেও বিশেষ অবদান রাখছে। নদীপথে যোগাযোগ সহজ ও সুলভ হওয়ায় যোগাযোগ ক্ষেত্রে পদ্মা নদীর ব্যবহার ব্যাপক। পণ্য পরিবহনের জন্যও এ নদীকে ব্যবহার করা হয়। বর্তমানে এ নদীর মাধ্যমে ভারতকে ট্রানজিট দেওয়া হচ্ছে। এর ফলে বাংলাদেশ বৈদেশিক মুদ্রা উপার্জনের সুযোগ পাচ্ছে। শিল্পের প্রসারেও এ নদী প্রত্যক্ষ ও পরোক্ষভাবে প্রভাব ফেলে। পরিশেষে বলা যায়, পদ্মা নদী বাংলাদেশের কৃষি, মৎস্য, শিল্প, যোগাযোগ ও পরিবহনসহ বিভিন্ন খাতে গুরুত্বপূর্ণ অবদান রাখছে। তাই বাংলাদেশের অর্থনীতিতে পদ্মা নদীর প্রভাব অপরিসীম।"
        }
      ]
    },
    {
      "number": "4",
      "uddipok": "",
      "tag": "CTG.B 20",
      "sub_questions": [
        {
          "label": "ক",
          "question": "HIV কী",
          "explanation": "এইচআইভি (HIV) হলো অতি ক্ষুদ্র এক বিশেষ ধরনের ভাইরাস।"
        },
        {
          "label": "খ",
          "question": "সুস্থ চিত্তবিনোদন কীভাবে কিশোর অপরাধকে নিয়ন্ত্রণ করে?",
          "explanation": "সুস্থ চিত্তবিনোদন শিশু-কিশোরদের মনকে উৎফুল্ল রেখে এবং তাদের মানসিক বিকাশ ঘটিয়ে কিশোর অপরাধ নিয়ন্ত্রণ করে। যেসব শিশু-কিশোর সুস্থ চিত্তবিনোদনের সুযোগ পায় না তারা মানসিক অস্থিরতা থেকে মুক্তির জন্য অন্য পথ খুঁজতে থাকে। একপর্যায়ে তারা বিভিন্ন অপরাধে জড়িয়ে পড়ে। অন্যদিকে সুস্থ চিত্তবিনোদন শিশু- কিশোরদের মনকে উৎফুল্ল রাখে এবং তাদের মানসিক বিকাশে সহায়তা করে। ফলে কিশোররা অপরাধমূলক কাজে আকৃষ্ট হয় না। এভাবে সুস্থ চিত্তবিনোদন কিশোর অপরাধকে নিয়ন্ত্রণ করে।"
        },
        {
          "label": "গ",
          "question": "চিত্র-'ক' এ বাংলাদেশের কোন সামাজিক সমস্যাটি ফুটে উঠেছে? ব্যাখ্যা কর।",
          "explanation": "নিম্নের অনুরূপঃ উদ্দীপকের প্রথম অংশে আমার পাঠ্যবইয়ের অন্যতম সামাজিক সমস্যা নারীর প্রতি সহিংসতাকে ইঙ্গিত করা হয়েছে। পুরুষ বা নারী কর্তৃক যেকোনো বয়সের নারীর প্রতি যে সহিংস আচরণ করা হয় তাই নারীর প্রতি সহিংসতা। নারীর প্রতি সহিংসতার নানা প্রকৃতি রয়েছে। যেমন- প্রহার, যৌতুক সম্পর্কিত নির্যাতন, যৌন হয়রানি, নির্যাতন ও ধর্ষণ, মনগড়া ফতোয়া, এসিড নিক্ষেপ প্রভৃতি। পৈশাচিক এ সহিংসতার প্রতিচ্ছবি উদ্দীপকে লক্ষণীয়। উদ্দীপকে উল্লেখিত দৈনিক পত্রিকা থেকে জানা যায়, জামালপুরের মেলান্দহ উপজেলায় ধর্ষণের শিকার হয় এক ছাত্রী। আবার পটুয়াখালীতে স্বামী মিলন খানের ছুঁড়ে দেওয়া দাহ্যপদার্থের আঘাতে মুখ ঝলসে যায় স্ত্রী তনয়ার। তাদের প্রতি যে পৈশাচিক সহিংস আচরণ করা হয়েছে তা বর্তমানে বাংলাদেশের অন্যতম সামাজিক সমস্যা। এগুলো নৈতিকতার চরম অবক্ষয়, একটি সামাজিক বিপর্যয়। নারীরা বিভিন্নভাবে যৌন হয়রানির শিকার হচ্ছে। বর্তমানে কিশোর-তরুণী এমনকি বিবাহিত নারীরাও যৌন হয়রানি ও ধর্ষণের শিকার হচ্ছে। শুধু তাই নয়, নারীরা এসিড নিক্ষেপের মতো ভয়াবহ সহিংসতার শিকার হচ্ছে। বর্তমানে বাংলাদেশে এসিড নিক্ষেপের ঘটনা বৃদ্ধি পেয়েছে। সাধারণত নারীদের উপরই এসিড নিক্ষেপের ঘটনা অধিক ঘটে থাকে। প্রেম, অনৈতিক প্রস্তাব প্রত্যাখান, সম্পত্তি নিয়ে বিরোধ, পারিবারিক কলহসহ নানা কারণে এসিড নিক্ষেপের মতো জঘন্য ঘটনা ঘটে। সুতরাং বলা যায়, নারীর প্রতি সহিংসতার মতো সামাজিক সমস্যা উদ্দীপকের প্রথম অংশে ফুটে উঠেছে।"
        },
        {
          "label": "ঘ",
          "question": "তুমি কি মনে কর, গণসচেতনতাই চিত্র-'খ' এ নির্দেশিত সমস্যা প্রতিরোধের একমাত্র উপায়? তোমার উত্তরের সপক্ষে যুক্তি দাও।",
          "explanation": "না, আমি মনে করি, গণসচেতনতাই চিত্র 'খ' এ নির্দেশিত সমস্যা অর্থাৎ দুর্নীতি প্রতিরোধের একমাত্র উপায় নয়। ব্যক্তি বা গোষ্ঠী কর্তৃক অবৈধ পন্থায় নীতি বহির্ভূত বা জনস্বার্থবিরোধী কাজই দুর্নীতি। যেমন- ঘুষ, স্বজনপ্রীতি, বল প্রয়োগ, প্রভাব খাটানো, প্রশাসনিক ক্ষমতার অপব্যবহার ইত্যাদি দুর্নীতি। আবার অবৈধ সুযোগ সুবিধা পাওয়ার জন্য চাপ দেওয়া ও নিজ দায়িত্ব পালনে অবহেলা করাও দুর্নীতি। উদ্দীপকের চিত্র 'খ'-এ ঘুষ, ফাইল বন্দী, বখশিশ ও প্রতারণার মতো দুর্নীতির কয়েকটি দিক ফুটে উঠেছে। এ ধরনের দুর্নীতি প্রতিরোধে প্রয়োজন ব্যাপক গণসচেতনতা সৃষ্টি ও সামাজিক আন্দোলন। গণমাধ্যমে দুর্নীতি সম্পর্কে তথ্য প্রচার করে গণসচেতনতা গড়ে তোলা সম্ভব। তবে সমাজ থেকে দুর্নীতি দূর করতে হলে এর পাশাপাশি আরও কিছু কার্যকর পদক্ষেপ নিতে হবে। যেমন- সমাজের সর্বস্তরে জবাবদিহিতা প্রতিষ্ঠা করা হলে দুর্নীতি নির্মূল করা সম্ভব হবে। উপার্জন-ব্যয়, সম্পদের হিসাব প্রদান ইত্যাদির মাধ্যমেও অনেক দুর্নীতিবাজদের শাস্তির মুখোমুখি করা সম্ভব। ব্যাপক কর্মসংস্থান সৃষ্টি, আইনের শাসন প্রতিষ্ঠা, দারিদ্র্য বিমোচন, সামাজিক আন্দোলন কর্মসূচি ইত্যাদির মাধ্যমেও দুর্নীতি প্রতিরোধ সম্ভব। সর্বোপরি পারিবারিক ও সামাজিক মূল্যবোধের বিকাশ ঘটলে সমাজ থেকে দুর্নীতির অবসান ঘটবে আশা করা যায়। পরিশেষে বলা যায়, দুর্নীতি প্রতিরোধে গণসচেতনতা ব্যাপক ভূমিকা রাখলেও এর পাশাপাশি প্রয়োজন দারিদ্র্য বিমোচন, কর্মসংস্থান সৃষ্টি ও আইনের শাসন প্রতিষ্ঠা করা। তাই বলতে পারি, দুর্নীতি প্রতিরোধে গণসচেতনতাই একমাত্র উপায় নয়।"
        }
      ]
    },
    {
      "number": "5",
      "uddipok": "",
      "tag": "CTG.B 20",
      "sub_questions": [
        {
          "label": "ক",
          "question": "আহ্নিক গতি কাকে বলে?",
          "explanation": "পৃথিবীর নিজ অক্ষে বা মেরু রেখায় পশ্চিম থেকে পূর্ব দিকে আবর্তন করাকে আহ্নিক গতি বলে।"
        },
        {
          "label": "খ",
          "question": "শুক্র গ্রহে এসিড বৃষ্টি হয় কেন?",
          "explanation": "শুক্র গ্রহের বায়ুমণ্ডলে কার্বন ডাই-অক্সাইডের মাত্রা খুব বেশি হওয়ায় গ্রহটিতে এসিড বৃষ্টি হয়। সাধারণত বায়ুমণ্ডলে কার্বন ডাই-অক্সাইড, সালফার ডাই-অক্সাইড, নাইট্রাস অক্সাইড প্রভৃতি ক্ষতিকর গ্যাসের মাত্রা বৃদ্ধি পেলে এসিড বৃষ্টি হয়ে থাকে। সৌরজগতের দ্বিতীয় ক্ষুদ্রতম গ্রহ শুক্রের পৃথিবীর মতো বায়ুমণ্ডল আছে। কিন্তু এতে অক্সিজেন নেই। অন্যদিকে কার্বন ডাই- অক্সাইডের পরিমাণ প্রায় শতকরা ৯৬ ভাগ। মূলত কার্বন ডাই-অক্সাইডের ঘন মেঘের কারণে এ গ্রহে যে বৃষ্টিপাত হয় তা এসিডে পূর্ণ থাকে।"
        },
        {
          "label": "গ",
          "question": "চিত্র-১ এর 'ক' চিহ্নিত স্থানে কোন ধরনের জোয়ার সৃষ্টি হয়? ব্যাখ্যা কর।",
          "explanation": "চিত্র-১ এর 'ক' চিহ্নিত স্থানে গৌণ জোয়ার সৃষ্টি হয়। চাঁদ পৃথিবীর চারদিকে ঘুরছে। চাঁদের এই আবর্তনকালে পৃথিবীর যে অংশ চাঁদের নিকটবর্তী হয় যেখানে চাঁদের আকর্ষণ সবচেয়ে বেশি। ফলে পার্শ্ববর্তী স্থান হতে পানি এসে ঠিক চাঁদের নিচে ফুলে ওঠে এবং জোয়ার হয়। একে মুখ্য জোয়ার বা প্রত্যক্ষ জোয়ার বলে। মুখ্য জোয়ারের বিপরীত দিকে পানির নিচের স্থলভাগ পৃথিবীর কেন্দ্রের সঙ্গে দৃঢ়ভাবে আবদ্ধ। ফলে তার ওপর চাঁদের আকর্ষণ পৃথিবীর কেন্দ্রস্থলের আকর্ষণের সমান থাকে। এতে বিপরীত দিকের পানি রাশি অপেক্ষা স্থলভাগ চাঁদের দিকে বেশি আকৃষ্ট হয়। এতে কেন্দ্রাতিগ শক্তির সৃষ্টি হয়। দুই দিকের পানি সে স্থানে প্রবাহিত হয়ে যে জোয়ার সৃষ্টি করে। তাকে গৌণ জোয়ার বা পরোক্ষ জোয়ার বলে। পৃথিবীর একপাশে যখন মুখ্য জোয়ার হয়, অপর পাশে তখন গৌণ জোয়ার হয়। উদ্দীপকের চিত্র-১ এ চাঁদ ও সূর্য পৃথিবীর একপাশে অবস্থান করছে। তাদের উভয়ের আকর্ষণের ফলে চাঁদের দিকে মুখ্য জোয়ার সৃষ্টি হবে। আর এর বিপরীত পাশে গৌণ জোয়ার হবে। তাই বলা যায়, চিত্র-১ এর 'ক' চিহ্নিত অংশে গৌণ জোয়ার বা পরোক্ষ জোয়ার সৃষ্টি হবে।"
        },
        {
          "label": "ঘ",
          "question": "বাংলাদেশের উপকূলীয় জনজীবনে চিত্র-২ এর কোনো প্রভাব আছে কি? উত্তরের সপক্ষে তোমার যুক্তি দাও।",
          "explanation": "উদ্দীপকের চিত্র-১. এর ঘটনাটি জোয়ার-ভাটাকে নির্দেশ করছে। বাংলাদেশের উপকূলীয় জনজীবনে এর ইতিবাচক-নেতিবাচক উভয় ধরনের প্রভাব দেখা যায়। চন্দ্র ও সূর্যের আকর্ষণের ফলে পৃথিবীতে জোয়ার-ভাটা হয়। চিত্র-২ এ জোয়ার-ভাটাকেই নির্দেশ করা হয়েছে। পৃথিবীতে প্রতিনিয়ত জোয়ার-ভাটা হচ্ছে। এর ফলে নদীর আবর্জনা পরিষ্কার হয়ে পানি নির্মল হয় ও নদীর মোহনায় পলি জমে গিয়ে নদীমুখ বন্ধ হয়ে যেতে পারে না। জোয়ার-ভাটার স্রোতে নদীখাত গভীর হয়। অনেক নদীর পাশে খাল খনন করে জোয়ারের পানি আটকে জমিতে সেচ দেওয়া হয়। পৃথিবীর বহু নদীতে ভাটা স্রোতকে কাজে লাগিয়ে জলবিদ্যুৎ উৎপাদন করা হয়। ভারতের বান্ডালা বন্দরে এরকম একটি বিদ্যুৎ কেন্দ্র রয়েছে। জোয়ারের সময় নদীতে পানি বৃদ্ধি পাওয়ায় সমুদ্রগামী বড় বড় জাহাজ অনায়াসে নদীতে প্রবেশ করতে পারে। বাংলাদেশের চট্টগ্রাম ও মংলা বন্দরে জোয়ারের সময় নদীর গভীরতা বৃদ্ধি পাওয়ায় বড় বড় জাহাজ সহজে বন্দরে যাতায়াত করতে পারে। এছাড়া জোয়ারের সময় সমুদ্রের পানি আটকে রেখে তা শুকিয়ে লবণ তৈরি করা যায়। এভাবে উপকূলীয় অঞ্চলগুলোর মানুষের জীবন-জীবিকায় জোয়ার- ভাটা ইতিবাচক প্রভাব ফেলে। জোয়ার-ভাটার অনেক উপকারিতা থাকলেও কিছু অসুবিধাও রয়েছে। ভরাকটালের সময় (প্রবল জোয়ার) সমুদ্রের পানি প্রবল তরঙ্গে নদীর মোহনা দিয়ে স্থলভাগে প্রবেশ করে বানের (Tidal Bore) সৃষ্টি করে। মেঘনা, ভাগীরথী, আমাজান প্রভৃতি নদীতে এরূপ বান দেখা যায়। কখনো কখনো এই বানে নৌযানসহ জানমালের ব্যাপক ক্ষতি হয়। এছাড়া স্থলভাগে সমুদ্রের লোনা পানি প্রবেশের ফলে কৃষিকাজের ক্ষতি হয়। উপরের আলোচনা থেকে বলা যায় যে, বাংলাদেশের উপকূলীয় জনজীবনে জোয়ার-ভাটার ইতিবাচক ও নেতিবাচক উভয় ধরনের প্রভাব রয়েছে।"
        }
      ]
    },
    {
      "number": "6",
      "uddipok": "ঘটনা-১: নাফিসা একটি শপিংমল থেকে কেনাকাটা করে কাউন্টারে এসে দেখতে পায় তার কাছ থেকে বেশি টাকা নেওয়া হচ্ছে। কারণ জানতে চাইলে বিক্রয়কর্মী জানায় এটি এক ধরনের কর। ঘটনা-২: জনাব নাজিম আলী একজন মধ্যম কৃষক। তিনি লাঙ্গল দিয়ে চাষাবাদ করেন। অধিক ফসল উৎপাদনের জন্য তিনি ট্রাক্টর কিনতে আগ্রহী হওয়ায় ঋণের জন্য একটি ব্যাংকের শরণাপন্ন হন। প্রাপ্ত ঋণের অর্থের সুষ্ঠু ব্যবহারের মাধ্যমে জনাব নাজিম আলী ধীরে ধীরে অধিক উৎপাদনে সফলতা অর্জন করেন।",
      "tag": "CTG.B 20",
      "sub_questions": [
        {
          "label": "ক",
          "question": "ব্যাংক কী?",
          "explanation": "ব্যাংক হলো জনসাধারণের অর্থ গচ্ছিত রাখার এবং ঋণগ্রহীতাদের বিভিন্ন মেয়াদে ঋণ প্রদান করার প্রতিষ্ঠান।"
        },
        {
          "label": "খ",
          "question": "কেন্দ্রীয় ব্যাংককে ঋণদানের শেষ আশ্রয়স্থল বলা হয় কেন?",
          "explanation": "আর্থিক সংকটের সময় বাণিজ্যিক ব্যাংকগুলোকে ঋণ দেয় বলে কেন্দ্রীয় ব্যাংককে ঋণদানের শেষ আশ্রয়স্থল বলা হয়। দেশে প্রচলিত আইনানুসারে বাণিজ্যিক ব্যাংকগুলো সাধারণ মানুষের আমানত হিসেবে রাখা অর্থের কিছু অংশ জমা রাখে এবং অবশিষ্ট অর্থ অলসভাবে ফেলে না রেখে ঋণ হিসেবে উদ্যোক্তাদের দেয়। কোনো কারণে যদি গ্রাহক একসাথে তাদের আমানত উঠাতে থাকে, তাহলে ব্যাংকগুলো সমস্যায় পড়ে। এক্ষেত্রে বাণিজ্যিক ব্যাংকগুলো অন্য কোনো উৎস থেকে ঋণ গ্রহণে ব্যর্থ হলে আর্থিক সংকটের সম্মুখীন হয়। এ ধরনের পরিস্থিতিতে কেন্দ্রীয় ব্যাংক তাৎক্ষণিকভাবে ঋণ দিয়ে ব্যাংকগুলোকে আর্থিক সংকটের হাত থেকে রক্ষা করে। তাই একে ঋণদানের শেষ আশ্রয়স্থল বলে।"
        },
        {
          "label": "গ",
          "question": "ঘটনা-১ এ নাফিসা কোন ধরনের কর প্রদান করেন? ব্যাখ্যা কর।",
          "explanation": "নাফিসার প্রদানকৃত কর হচ্ছে মূল্য সংযোজন কর। মূল্য সংযোজন কর বাংলাদেশ সরকারের আয়ের অন্যতম উৎস। মূল্য সংযোজন কর বাংলাদেশের কর ব্যবস্থায় ভ্যাট (VAT: Value Added Tax) নামে বেশি পরিচিত। কোনো উৎপাদিত পণ্য বা সেবার সংযোজিত মূল্যের ওপর যে কর দিতে হয় তাকে মূল্য সংযোজন কর (মূসক) বলে। বাংলাদেশে আমদানিকৃত ও স্থানীয়ভাবে উৎপাদিত দ্রব্য এবং নির্ধারিত কতগুলো সেবাখাতের ওপর এই কর আরোপ 'করা হয়। যেমন- বর্তমানে রেস্তোরাঁর খাবারে সরকার ১৫% মূসক (VAT) আরোপ করেছে। অর্থাৎ কেউ ১০০ টাকার খাবার খেলে তাকে ১১৫ টাকা পরিশোধ করতে হয়। এ অতিরিক্ত ১৫ টাকা হলো মূসক। উদ্দীপকের ঘটনা-১ এ নাফিসাকে শপিংমলে কেনাকাটা শেষে নির্ধারিত মূল্যের চেয়ে বেশি দাম পরিশোধ করতে হয়। পণ্য বা সেবার নির্ধারিত মূল্যের ওপর যে কর সংযোজন করা হয় তাই মূসক। সুতরাং, বলা যায় নাফিসা কেনাকাটা করার সময় মূল্য সংযোজন কর দিয়েছে।"
        },
        {
          "label": "ঘ",
          "question": "ঘটনা-২ এ জনাব নাজিম আলী ঋণের জন্য উক্ত ব্যাংকের শরণাপন্ন হওয়ার যৌক্তিকতা মূল্যায়ন কর।",
          "explanation": "ঘটনা-২ এ জনাব নাজিম আলী ঋণের জন্য বাংলাদেশ কৃষি ব্যাংকের শরণাপন্ন হয়েছিলেন। নিজের অবস্থার উন্নতির জন্য তার এ সিদ্ধান্ত যৌক্তিক ছিল। দারিদ্র্য বিমোচন ও কর্মসংস্থান সৃষ্টিতে বাংলাদেশ কৃষি ব্যাংকের গুরুত্বপূর্ণ ভূমিকা রয়েছে। বাংলাদেশ কৃষি ব্যাংক কৃষির উৎপাদন বৃদ্ধির জন্য কৃষকদের স্বল্প, মধ্যম ও দীর্ঘমেয়াদি ঋণ প্রদান করে থাকে। হালের বলদ, বীজ, সার, কৃষি যন্ত্রপাতি, পানি সেচের জন্য শক্তিচালিত পাম্প ক্রয়, গভীর ও অগভীর নলকূপ স্থাপন প্রভৃতি কাজের জন্য কৃষি ব্যাংক ঋণ প্রদান করে। বর্তমানে কৃষিকাজ ছাড়াও হাঁস-মুরগি ও পশু পালন, মৎস্য উৎপাদন, গুটি পোকার, চাষ, ফলের চাষ, ফুলের চাষ ও কুটির শিল্পের জন্যও এই ব্যাংক ঋণ প্রদান করে থাকে। বাংলাদেশের কৃষকদের আর্থিক উন্নয়নে এই ব্যাংক গুরুত্বপূর্ণ ভূমিকা রাখছে। উদ্দীপকের ঘটনা-২ এর জনাব নাজিম আলী একজন মধ্যম কৃষক এবং তিনি সনাতন পদ্ধতিতে চাষাবাদ করেন। অধিক ফলনের আশায় তিনি উন্নত কৃষি যন্ত্রপাতি কেনায় আগ্রহী হন এবং ঋণের জন্য একটি ব্যাংকে শরণাপন্ন হন। উন্নত কৃষি উপকরণ কেনার জন্য বাংলাদেশ কৃষি ব্যাংক ঋণ প্রদান করে। তাই একথা বলা যায় যে, জনাব নাজিম আলী বাংলাদেশ কৃষি ব্যাংক থেকে ঋণ নিয়েছিলেন। এই ব্যাংক তাকে তার প্রয়োজন মেটাতে সহায়তা করবে এবং এতে তার আর্থিক অবস্থার উন্নতি ঘটবে। পরিশেষে বলা যায়, বাংলাদেশ কৃষি ব্যাংক এ দেশের কৃষকদের অবস্থার উন্নয়নে নানা ভূমিকা পালন করে। তাই কৃষক জনাব নাজিম আলীর ঋণের জন্য বাংলাদেশ কৃষি ব্যাংকের শরণাপন্ন হওয়ার সিদ্ধান্তের যৌক্তিকতা রয়েছে।"
        }
      ]
    },
    {
      "number": "7",
      "uddipok": "",
      "tag": "CTG.B 20",
      "sub_questions": [
        {
          "label": "ক",
          "question": "সংগঠন কাকে বলে?",
          "explanation": "উৎপাদনের তিনটি উপকরণ যথা- ভূমি, শ্রম ও মূলধনকে সমন্বিত করে উৎপাদন কার্য পরিচালনা এবং সম্পাদন করাকে সংগঠন বলে।"
        },
        {
          "label": "খ",
          "question": "জাতীয় সম্পদ সংরক্ষণ প্রয়োজন কেন?",
          "explanation": "রাষ্ট্রের জনগণের সার্বিক উন্নয়ন ও কল্যাণের জন্য জাতীয় সম্পদ ব্যবহার করা হয় বলে একে সংরক্ষণ করা জরুরি। দেশের সব নাগরিকের ব্যক্তিগত সম্পদ এবং সমাজের সমষ্টিগত সম্পদকে একত্রে জাতীয় সম্পদ বলা হয়। রাষ্ট্র, সমাজ ও নাগরিকের নিজ স্বার্থে জাতীয় সম্পদ সংরক্ষণ করা দরকার। কারণ এই জাতীয় সম্পদ ব্যবহার করেই নাগরিকদের বিভিন্ন সমস্যার সমাধান এবং চাহিদা পূরণ করা হয়।"
        },
        {
          "label": "গ",
          "question": "'ক' রাষ্ট্র কোন অর্থব্যবস্থাকে নির্দেশ করছে? ব্যাখ্যা কর।",
          "explanation": "উদ্দীপকে উল্লেখিত 'ক' রাষ্ট্রে সমাজতান্ত্রিক অর্থব্যবস্থা বিদ্যমান। সমাজতান্ত্রিক অর্থব্যবস্থায় উৎপাদনের উপকরণসহ সব সম্পদ রাষ্ট্রীয় মালিকানাধীন এবং সম্পদের ওপর কোনোরকম ব্যক্তি মালিকানা থাকে না। সমাজতান্ত্রিক অর্থব্যবস্থায় সব অর্থনৈতিক কর্মকাণ্ড প্রতিটি নাগরিকের মৌলিক চাহিদা পূরণ এবং জনগণের সর্বাধিক কল্যাণ সাধনের 'লক্ষ্যে পরিচালিত হয়। এ অর্থব্যবস্থায় রাষ্ট্র দ্রব্য ও সেবা উৎপাদনের ক্ষেত্রে মৌলিক সিদ্ধান্তসমূহ গ্রহণ ও বাস্তবায়ন করে। এখানে ব্যক্তিগত উদ্যোগ গ্রহণ ও বিনিয়োগের সুযোগ নেই। এরূপ অর্থব্যবস্থায় উৎপাদকের যেমন উৎপাদন বিষয়ক সিদ্ধান্ত গ্রহণের স্বাধীনতা নেই, তেমনি ভোগকারীর নিজ ইচ্ছামতো দ্রব্যসামগ্রী ভোগেরও সুযোগ নেই। উদ্দীপকের 'ক' রাষ্ট্রের অর্থনৈতিক বৈশিষ্ট্য হলো, এখানে উৎপাদনের উপকরণসমূহ রাষ্ট্রীয় মালিকানাধীন এবং অর্থনৈতিক লক্ষ্য হলো জনগণের সার্বিক কল্যাণ সাধন। রাষ্ট্রীয় সব ধরনের সম্পদ যেমন- পানি, গ্যাস, বিদ্যুত প্রভৃতি রাষ্ট্র নিয়ন্ত্রণ করে। এ বৈশিষ্ট্যগুলো সমাজতান্ত্রিক অর্থব্যবস্থার সাথে সাদৃশ্যপূর্ণ। তাই বলা যায়, উদ্দীপকের 'ক' রাষ্ট্রে সমাজতান্ত্রিক অর্থব্যবস্থা বিদ্যমান।"
        },
        {
          "label": "ঘ",
          "question": "তুমি কি মনে কর, 'ক' রাষ্ট্রের তুলনায় 'খ' রাষ্ট্রে অধিক শ্রেণিবৈষম্য পরিলক্ষিত হয়? উত্তরের সপক্ষে তোমার যুক্তি দাও।",
          "explanation": "হ্যাঁ, 'ক' রাষ্ট্রের সমাজতান্ত্রিক অর্থব্যবস্থার তুলনায় 'খ' রাষ্ট্রের ধনতান্ত্রিক অর্থব্যবস্থায় অধিক শ্রেণিবৈষম্য পরিলক্ষিত হয় বলে আমি মনে করি। সমাজতান্ত্রিক অর্থব্যবস্থায় উৎপাদনের উপকরণসহ সব সম্পদ রাষ্ট্রীয় মালিকানাধীন থাকে। এ অর্থব্যবস্থায় অর্জিত মুনাফার মালিক রাষ্ট্র বা সরকার। অপরদিকে, ধনতান্ত্রিক অর্থব্যবস্থায় উৎপাদনের উপাদানসমূহ যথা- ভূমি, শ্রম, মূলধন ও সংগঠন ব্যক্তিমালিকানাধীন। ব্যক্তি তার নিজস্ব সম্পদ স্বাধীনভাবে ভোগ ও হস্তান্তর করতে পারে। উদ্দীপকের 'ক' ও 'খ' রাষ্ট্রে উল্লিখিত সমাজতান্ত্রিক ও ধনতান্ত্রিক অর্থনৈতিক ব্যবস্থা প্রচলিত। সমাজতান্ত্রিক অর্থব্যবস্থায় উৎপাদনের উপাদানসহ সব সম্পদের মালিক রাষ্ট্র। যেকোনো বিষয়ে সরকারই সিদ্ধান্ত গ্রহণ করে। উৎপাদকের উৎপাদন বিষয়ে এবং ভোক্তার ভোগ বিষয়ে কোনো স্বাধীনতা নেই। এখানে ব্যক্তিগত মুনাফা অর্জনের সুযোগ নেই। অর্জিত মুনাফার মালিক রাষ্ট্র বা সরকার। রাষ্ট্রই শ্রমিকের মজুরি প্রদান এবং উৎপাদন ব্যয় নির্বাহ করে। ফলে সম্পদের সুষম বণ্টন সম্ভব হয়। অপরদিকে ধনতান্ত্রিক অর্থনৈতিক ব্যবস্থায় উৎপাদনের উপাদানসমূহ ব্যক্তি মালিকানাধীন হওয়ায় মালিকের রয়েছে উদ্যোগ গ্রহণের স্বাধীনতা এবং ভোগের ক্ষেত্রে ব্যক্তির রয়েছে সিদ্ধান্ত গ্রহণের স্বাধীনতা। এ অর্থব্যবস্থায় সর্বাধিক মুনাফা অর্জনের উদ্দেশ্য থাকে বলে উদ্যোক্তা বা পুঁজিপতিরা উৎপাদন ব্যয় কম রাখতে শ্রমিকদের ন্যায্য মজুরির চেয়ে কম মজুরি দেয়। পাশাপাশি তারা উৎপাদিত দ্রব্যের বিক্রয়মূল্য বেশি পেতে চেষ্টা করে। এক্ষেত্রে তারা দ্রব্যমূল্য বেশি রেখে সমাজ থেকে সম্পদ শোষণ করে। এতে অল্প সংখ্যক ব্যক্তি অর্থাৎ পুঁজিপতিদের কাছে সমাজের বেশিরভাগ সম্পদ কেন্দ্রীভূত হয়। আর সমাজের বিশাল জনগোষ্ঠীর কাছে অল্প সম্পদ থাকে। অর্থাৎ সম্পদের সুষম বণ্টন কোনোভাবেই সম্ভব হয় না। ফলে সৃষ্টি হয় ব্যাপক শ্রেণিবৈষম্যের। উপরের আলোচনা থেকে বলা যায়, 'ক' রাষ্ট্রের সমাজতান্ত্রিক অর্থব্যবস্থার তুলনায় 'খ' রাষ্ট্রের ধনতান্ত্রিক অর্থব্যবস্থায় বেশি শ্রেণিবৈষম্য পরিলক্ষিত হয়।"
        }
      ]
    },
    {
      "number": "8",
      "uddipok": "দৃশ্যকল্প-১: মিলির এলাকায় মেট্রোরেল নির্মাণের কাজ চলছে। বিস্তৃত এলাকা জুড়ে কাজ চলায় রাস্তায় প্রায়ই তীব্র যানজট লেগে থাকে। ফলে মিলির এলাকায় শিক্ষার্থীদেরকে অনেক কষ্টে প্রতিদিন স্কুল-কলেজে যেতে হয়। দৃশ্যকল্প-২: বি.এস.বি উচ্চ বিদ্যালয়ে নবম-দশম শ্রেণির শিক্ষার্থীদের মধ্যে বিতর্ক প্রতিযোগিতা অনুষ্ঠিত হয়। বিতর্কের বিষয় নির্ধারিত হয়- 'আইনের অনুশাসনই সুশাসন প্রতিষ্ঠা করে'। বিষয়টির পক্ষে ও বিপক্ষে অনেক যুক্তি উপস্থাপন করা হয়। এমন একটি যৌক্তিক বিষয় নিয়ে বিতর্ক অনুষ্ঠিত করায় শিক্ষার্থীরা বিচারকমণ্ডলীর ভূয়সী প্রশংসা লাভ করে।",
      "tag": "CTG.B 20",
      "sub_questions": [
        {
          "label": "ক",
          "question": "অ্যারিস্টটল প্রদত্ত নাগরিকের সংজ্ঞাটি লিখ।",
          "explanation": "অ্যারিস্টটলের মতে, \"সে ব্যক্তিই নাগরিক যে নগররাষ্ট্রের প্রতিনিধিত্ব ও শাসনকার্যে সক্রিয়ভাবে অংশগ্রহণ করে।\""
        },
        {
          "label": "খ",
          "question": "দুর্নীতি ও অন্যায়ের বিরুদ্ধে রুখে দাঁড়ানো নাগরিকের নৈতিক দায়িত্ব কেন?",
          "explanation": "রাষ্ট্রের কল্যাণ ও অগ্রগতি সাধনের জন্যই দুর্নীতি ও অন্যায়ের বিরুদ্ধে রুখে দাঁড়ানো নাগরিকের নৈতিক দায়িত্ব। নাগরিকের অন্যতম গুরুত্বপূর্ণ দায়িত্ব সুশাসন ও দুর্নীতিমুক্ত সমাজ গঠন করা। ব্যক্তি বা প্রতিষ্ঠানের এমনকি রাষ্ট্রের বেআইনি কাজের বিরুদ্ধে রুখে দাঁড়ানো নাগরিকের নৈতিক দায়িত্ব। তবে কোনোক্রমেই আইন নিজের হাতে তুলে নেওয়া যাবে না।"
        },
        {
          "label": "গ",
          "question": "দৃশ্যকল্প-১ এ উল্লিখিত কাজটি রাষ্ট্রের কোন ধরনের কার্যাবলিকে ইঙ্গিত করে? ব্যাখ্যা কর।",
          "explanation": "নিম্নের অনুরূপঃ উদ্দীপকে সরকারের ঐচ্ছিক কাজের প্রতিফলন ঘটেছে। জনকল্যাণ ও উন্নয়নে রাষ্ট্র যেসব কাজ করে থাকে সেগুলো রাষ্ট্রের ঐচ্ছিক কাজ। আর রাষ্ট্রের ঐচ্ছিক কাজগুলোর অন্যতম হলো দেশের অবকাঠামোগত উন্নয়ন। এর মধ্যে রয়েছে রাস্তাঘাট, সেতু বিনির্মাণ, সড়ক, রেলপথ, নৌ-চলাচল, বিমান যোগাযোগ স্থাপন, ডাক, তার ও টেলিযোগাযোগ ব্যবস্থার উন্নতি সাধন প্রভৃতি। সুষ্ঠু পরিবহন ও যোগাযোগ ব্যবস্থা গড়ে তোলাও রাষ্ট্রের ঐচ্ছিক কাজের অন্তর্ভুক্ত। উদ্দীপকেও রাষ্ট্রের এ কাজকেই ইঙ্গিত করা হয়েছে। উদ্দীপকে আফজাল স্কুলে যাওয়ার সময় দেখতে পায় খালের ওপর পুরোনো সাঁকোটি ভাঙা। বর্তমান সরকার সেখানে সংযোগ রাস্তাসহ একটি পাকা সেতু নির্মাণ করেছে। আফজাল ও তার সহপাঠীরা এখন ভালোভাবে স্কুলে যেতে পেরে খুব খুশি। এ ধরনের জনকল্যাণমূলক কাজ রাষ্ট্রের ঐচ্ছিক - কাজের অন্তর্ভুক্ত। জনগণের কল্যাণ ও উন্নয়নের জন্য রাষ্ট্র যেসব কাজ করে থাকে সেসব কাজকে রাষ্ট্রের ঐচ্ছিক কাজ বলা হয়। শিক্ষা, স্বাস্থ্য, অবকাঠামোগত উন্নয়ন, খাদ্য নিরাপত্তা অর্জন, কুপ্রথা ও কুসংস্কার দূরীকরণ, সুস্থ বিনোদনের ব্যবস্থা, ব্যবসায় বাণিজ্যের প্রসার, কর্মসংস্থান সৃষ্টি প্রভৃতি রাষ্ট্রের ঐচ্ছিক বা কল্যাণমূলক কার্যাবলির অন্তর্ভুক্ত।"
        },
        {
          "label": "ঘ",
          "question": "দৃশ্যকল্প-২ এর বিতর্কের আলোচ্য বিষয়টির যথার্থতা বিশ্লেষণ কর।",
          "explanation": "দৃশ্যকল্প-২-এর বিতর্কে আলোচ্য বিষয়টির অর্থাৎ \"আইনের অনুশাসনই সুশাসন প্রতিষ্ঠা করে\"- উক্তিটি যথার্থ। আইন বলতে সামাজিকভাবে স্বীকৃত লিখিত ও অলিখিত বিধিবিধান ও রীতিনীতিকে বোঝায়। আইনের শাসন মানুষের আচরণকে নিয়ন্ত্রিত করে এবং সমাজের শৃঙ্খলা বজায় রাখে। উদ্দীপকের দৃশ্যকল্প-২-এর বিতর্কে সুশাসন প্রতিষ্ঠায় আইনের অনুশাসনের গুরুত্ব ফুটে উঠেছে। সুশাসন প্রতিষ্ঠায় আইনের অনুশাসন অত্যন্ত গুরুত্বপূর্ণ। রাষ্ট্রে আইনের অনুশাসন প্রতিষ্ঠিত হলে সকল নাগরিক সমানভাবে স্বাধীনতা ও রাষ্ট্র প্রদত্ত সুযোগ-সুবিধা পেতে পারে। কেউ কারও অধিকার ক্ষুণ্ণ করতে পারে না। সাধারণভাবে আইনের অনুশাসন দুটি ধারণা প্রকাশ করে, যথা- আইনের প্রাধান্য ও আইনের দৃষ্টিতে সবার সাম্য। আইনের প্রাধান্য বজায় থাকলে সরকার স্বেচ্ছাচারী হতে পারে না। বিনা অপরাধে কাউকে গ্রেফতার করা, বিনা বিচারে কাউকে আটক রাখা ও শাস্তি দেওয়া ইত্যাদি আইনের প্রাধান্যের পরিপন্থি। সমাজে আইনের প্রাধান্য প্রতিষ্ঠিত হলে কেউ আইন অমান্য করে অন্যের অধিকারে হস্তক্ষেপ করতে পারে না। সরকারও কারো ব্যক্তিস্বাধীনতায় অযৌক্তিক প্রতিবন্ধকতা সৃষ্টি করতে পারে না। আবার আইনের দৃষ্টিতে সাম্য বলতে বোঝায় ধনী-দরিদ্র, সবল-দুর্বল, জাতি, ধর্ম, বর্ণ, সম্প্রদায় নির্বিশেষে সকলেই সমান। অর্থাৎ, সকলের জন্যই একই আইন প্রযোজ্য। তাই আইনের অনুশাসন প্রতিষ্ঠা হলে বৈষম্যহীন শাসন প্রতিষ্ঠিত হবে। পরিশেষে বলা যায়, আইন সাম্যবাদী রাষ্ট্র নির্মাণ নিশ্চিত করে, যা সুশাসনের অন্যতম গুণ। তাই 'আইনের অনুশাসনই সুশাসন প্রতিষ্ঠা করে'- উক্তিটি যথার্থ।"
        }
      ]
    },
    {
      "number": "9",
      "uddipok": "",
      "tag": "CTG.B 20",
      "sub_questions": [
        {
          "label": "ক",
          "question": "যুক্তফ্রন্ট কী?",
          "explanation": "যুক্তফ্রন্ট হলো আওয়ামী লীগ, কৃষক শ্রমিক পার্টি, নেজামে ইসলাম, গণতন্ত্রী দল ও খিলাফত-ই-রাব্বানি পার্টি নিয়ে গঠিত একটি জোট, যা ১৯৫৪ সালে পাকিস্তানের প্রাদেশিক পরিষদের নির্বাচনে অংশগ্রহণ করেছিল।"
        },
        {
          "label": "খ",
          "question": "মুক্তিযুদ্ধ কীভাবে গণযুদ্ধে রূপলাভ করে?",
          "explanation": "মুক্তিযুদ্ধে ধর্ম, বর্ণ, গোত্র ও পেশা নির্বিশেষে সব শ্রেণির মানুষ অংশগ্রহণ করলে এটি গণযুদ্ধের রূপলাভ করে। যে যুদ্ধে সর্বস্তরের জনগণ অংশগ্রহণ করে তাকে গণযুদ্ধ বলে। বাংলাদেশের মুক্তিযুদ্ধে বেঙ্গল রেজিমেন্টের সৈনিক, ইপিআর, পুলিশ, আনসার, কৃষক, শ্রমিক, ছাত্র-ছাত্রীসহ বিভিন্ন পেশার মানুষ অংশগ্রহণ করে। এ যুদ্ধে সর্বস্তরের বাঙালি ও অবাঙালি জনতা অংশগ্রহণ করে এ যুদ্ধকে 'গণযুদ্ধ' বা 'জনযুদ্ধে' পরিণত করে।"
        },
        {
          "label": "গ",
          "question": "ছক-১ কোন আন্দোলনের স্মৃতি স্মৃতি মনে করিয়ে দেয়? উক্ত আন্দোলনের পটভূমি ব্যাখ্যা কর।",
          "explanation": "ছক-১ ভাষা আন্দোলনের স্মৃতি মনে করিয়ে দেয়। ১৯৫২ সালের ২১শে ফেব্রুয়ারি ১৪৪ ধারা ভঙ্গ করে মিছিল বের করলে পুলিশের গুলিতে ছাত্রসহ অনেক আন্দোলনকারী শহিদ হন। এরপর ছাত্র- জনতা ঢাকা মেডিকেল কলেজের সামনে শহিদ মিনার নির্মাণ করলে পুলিশ তা ভেঙে দেয়। এ সময় তরুণ কবি আলাউদ্দিন আল আজাদ 'স্মৃতির মিনার' কবিতাটি রচনা করেন। ভাষা আন্দোলনে শহিদদের আত্মত্যাগ স্মরণ করতে বাঙালি প্রতিবছর ২১শে ফেব্রুয়ারিতে প্রভাত ফেরীতে অংশগ্রহণ এবং শহিদ মিনারে ফুল দিয়ে সম্মান প্রদর্শন করে। ভাষার জন্য বাঙালি জাতির এ মহান আত্মত্যাগের, স্বীকৃতিস্বরূপ ১৯৯৯ সালের ১৭ই নভেম্বর ইউনেস্কো ২১শে ফেব্রুয়ারিকে 'আন্তর্জাতিক মাতৃভাষা দিবস' হিসেবে স্বীকৃতি প্রদান করে। উদ্দীপকের ছক-১ তে এ বিষয়গুলো উল্লেখ করা হয়েছে। যা ১৯৫২ সালের ভাষা আন্দোলনের অনুরূপ। ১৯৪৭ সালের ১৪ই আগস্ট অখণ্ড পাকিস্তান রাষ্ট্র সৃষ্টি হয়। এই রাষ্ট্রের কর্ণধাররা প্রথমেই শোষণ ও বৈষম্যের অংশ হিসেবে বাঙালির প্রাণের ভাষা বাংলার ওপর আঘাত হানে। দেশের মোট জনসংখ্যার ৫৬% নাগরিক ছিল বাংলা ভাষাভাষী। অথচ বাংলা ভাষাকে সম্পূর্ণ উপেক্ষা করে উর্দুকে রাষ্ট্রভাষা হিসেবে প্রতিষ্ঠার জন্য পাকিস্তানি শাসকগোষ্ঠী বেশ কিছু পরিকল্পনা করে। কিন্তু সংগ্রামের ঐতিহ্যে লালিত বাঙালি জাতি মাতৃভাষার ওপর এ আঘাতের বিরুদ্ধে তাৎক্ষণিক প্রতিক্রিয়া ব্যক্ত করে। পাকিস্তান -সৃষ্টির ছ'মাস না যেতেই তারা বাংলা ভাষার মর্যাদা রক্ষার দাবিতে রাজপথে নামে, যা ১৯৫২ সালে দ্বিতীয় পর্বের ভাষা আন্দোলনের মাধ্যমে চূড়ান্ত পরিণতিতে পৌঁছায়।"
        },
        {
          "label": "ঘ",
          "question": "“ছক-২ এ 'গ' এর ঘটনার মধ্য দিয়েই গণতন্ত্রের পুনঃযাত্রা শুরু হয়”- বিশ্লেষণ কর।",
          "explanation": "ছক-২-এ 'গ'-এর ঘটনা অর্থাৎ ১৯৯০-এর গণঅভ্যুত্থানের মধ্য দিয়েই-বাংলাদেশে গণতন্ত্রের পুনর্যাত্রা শুরু হয়। ১৯৬৬ সালের ছয় দফা আন্দোলন এবং ১৯৬৯ সালের গণআন্দোলন ছিল বাংলার মানুষের অধিকার আদায়ের আন্দোলন। তারই ধারাবাহিকতায় স্বাধীনতা পরবর্তীকালে বৃহৎ গণআন্দোলন ছিল ১৯৯০ এর স্বৈরাচারবিরোধী গণঅভ্যুত্থান। উদ্দীপকের ছক-২-এ এসব আন্দোলনের কথাই উল্লেখ করা হয়েছে। ১৯৭৫ সালে বঙ্গবন্ধু শেখ মুজিবুর রহমানকে হত্যার পর বাংলাদেশে গণতন্ত্রের অগ্রযাত্রা মারাত্মকভাবে ব্যাহত হয়। তখন থেকে ১৯৯০ সাল পর্যন্ত সামরিক-বেসামরিক আদলে কার্যত সেনা শাসন চলে। সেনাশাসক এরশাদের পতনের পর ১৯৯১ সালের ২৭শে ফেব্রুয়ারি সকল দলের অংশগ্রহণে অনুষ্ঠিত নির্বাচনের মাধ্যমে বাংলাদেশে সরকার পরিবর্তনের গণতান্ত্রিক ধারা চালু হয়। বাংলাদেশের জনগণ একটি স্থায়ী গণতান্ত্রিক ধারা এবং মুক্তিযুদ্ধের চেতনা ও মূল্যবোধ পুনঃপ্রতিষ্ঠার পথে অগ্রসর হয়। এ অভিযাত্রায়, সব শ্রেণি-পেশার মানুষ বীরত্বপূর্ণ অবদান রাখে। ১৯৯০ সালের গণঅভ্যুত্থানের মধ্য দিয়ে জনগণের ভোটে নির্বাচিত প্রতিনিধিদের মাধ্যমে শাসনব্যবস্থা পরিচালনার পথ উন্মুক্ত হয়। শাসনব্যবস্থাকে অধিকতর গণতান্ত্রিক করতে রাষ্ট্রপতি শাসিত সরকার বাতিল করে সংসদীয় সরকার পদ্ধতি ফিরিয়ে আনা হয়। কার্যত '৯০-এর স্বৈরাচার বিরোধী আন্দোলনের মধ্য দিয়েই বাংলাদেশে গণতন্ত্রের পুনর্জাগরণ ঘটে। পরিশেষে বলা যায়, ১৯৭৫ সালে বাংলাদেশের ইতিহাসে যে কালো অধ্যায়ের সূচনা হয়েছিল, ১৯৯০ এর গণআন্দোলনে তার অবসান ঘটে। মুক্তি পায় বাংলাদেশের গণতন্ত্র।"
        }
      ]
    },
    {
      "number": "10",
      "uddipok": "দৃশ্যপট-১: ২০১৭-১৮ অর্থবছরে 'A' দেশের অভ্যন্তরে উৎপাদিত মোট দ্রব্য ও সেবার আর্থিক মূল্য ২৪,০০০ কোটি টাকা। তন্মধ্যে ঐ দেশে বসবাসকারী বিদেশিদের দ্বারা উৎপাদিত দ্রব্য ও সেবার মূল্য ১,৫০০ কোটি টাকা এবং পৃথিবীর বিভিন্ন দেশে বসবাসকারী 'A' দেশের নাগরিকদের মোট উৎপাদনের আর্থিক মূল্য ৪,০০০ কোটি টাকা। দৃশ্যপট-২: 'B' দেশটিতে' ২০১৪-১৫ অর্থবছরে লোকসংখ্যা ছিল ২ লক্ষ, তাদের মোট আয় ছিল ২০ কোটি ডলার। ২০১৫-১৬ অর্থবছরে দেশটিতে 'লোকসংখ্যা বৃদ্ধি পেয়ে হয় ২.০২ লক্ষ। তাদের উৎপাদিত মোট দ্রব্যাদির অর্থমূল্য গিয়ে দাঁড়ায় ২২ কোটি ২২ কোটি ডলারে। দেশটির অভ্যন্তরে এরূপ অবস্থা বেশ কয়েক বছর যাবত চলে আসছে।",
      "tag": "CTG.B 20",
      "sub_questions": [
        {
          "label": "ক",
          "question": "প্রবৃদ্ধির হার কী?",
          "explanation": "কোনো দেশের জাতীয় আয়ের বার্ষিক বৃদ্ধির হারকে প্রবৃদ্ধির হার বলা হয়।"
        },
        {
          "label": "খ",
          "question": "মাথাপিছু আয় বৃদ্ধি কীভাবে দারিদ্র্য দূর করে?",
          "explanation": "মাথাপিছু আয়ের বৃদ্ধি মানুষের অর্থনৈতিক উন্নয়ন ঘটিয়ে দারিদ্র্য দূর করে। মাথাপিছু আয় মানুষের জীবনযাত্রার ওপর ব্যাপক প্রভাব ফেলে। উচ্চ মাথাপিছু আয় উন্নত জীবনমান নিশ্চিত করে। অর্থাৎ, একটি দেশের মানুষের মাথাপিছু আয় যত বেশি হবে, দেশটির মানুষের জীবনযাত্রার মান তত উন্নত হবে। তাই মাথাপিছু আয় বৃদ্ধি পেলে মানুষের আর্থিক অবস্থার উন্নয়ন ঘটবে এবং দারিদ্র্য হ্রাস পাবে।"
        },
        {
          "label": "গ",
          "question": "দৃশ্যপট-১ এ উল্লিখিত 'A' দেশটির মোট জাতীয় উৎপাদন (GNP) নির্ণয় কর।",
          "explanation": "নিচে দৃশ্যপট-১ এ উল্লিখিত 'A' দেশটির ২০১৭-১৮ অর্থবছরের মোট জাতীয় উৎপাদন (GNP) নির্ণয় করা হল। উদ্দীপক অনুসারে, 'A' দেশের অভ্যন্তরে উৎপাদিত মোট দ্রব্য ও সেবার আর্থিক মূল্য (GDP) ২৪,০০০ কোটি টাকা। এর মধ্যে ঐ দেশে বসবাসকারী বিদেশিদের দ্বারা উৎপাদিত দ্রব্য ও সেবার মূল্য ১,৫০০ কোটি টাকা এবং বিদেশে অবস্থানরত দেশি নাগরিকদের মোট উৎপাদনের আর্থিক মূল্য ৪,০০০ কোটি টাকা। এখন, দেশে অবস্থানরত বিদেশিদের উৎপাদিত দ্রব্য ও সেবার মূল্য M এবং বিদেশে অবস্থানরত দেশি জনগণের আয় X দিয়ে বোঝানো হলে, মোট জাতীয় উৎপাদন (GNP) = (GDP) + (X - M) = {২৪,০০০ + (৪,০০০ – ১,৫০০)} কোটি টাকা = ২৬,৫০০ কোটি টাকা সুতরাং, ২০১৭-১৮ অর্থবছরে 'A' দেশের মোট জাতীয় উৎপাদন (GNP) হলো ২৬,৫০০ কোটি টাকা।"
        },
        {
          "label": "ঘ",
          "question": "তুমি কি মনে কর, দৃশ্যপট-২' এ নির্দেশিত 'B' দেশটির অর্থনৈতিক অবস্থা আশাব্যঞ্জক? উত্তরের সপক্ষে তোমার যুক্তি দাও।",
          "explanation": "দৃশ্যপট-২ এ নির্দেশিত 'B' দেশের জনগণের মাথাপিছু আয়ের পরিবর্তনের ধরন থেকে দেশটির অর্থনৈতিক অবস্থা আশাব্যঞ্জক। উদ্দীপকের দৃশ্যপট-২ এ নির্দেশিত 'B' দেশটিতে ২০১৪-১৫ অর্থবছরে লোকসংখ্যা ছিল ২ লক্ষ এবং তাদের মোট আয় ছিল ২০ কোটি ডলার। সুতরাং, ২০১৪-১৫ অর্থবছরে দেশটির জনগণের মাথাপিছু আয় = 20 , 00 , 00 , 000 ২ , 00 , 000 ডলার  = ১,০০০ ডলার।  \\begin{array}{l} =\\frac{20,00,00,000}{২, 00,000} ডলার\\ \\text { = ১,০০০ ডলার। } \\end{array} = ২ , 00 , 000 20 , 00 , 00 , 000 ​ ডলার    =  ১ , ০০০   ডলার।   ​ আবার, ২০১৫-১৬ অর্থবছরে দেশটির লোকসংখ্যা বৃদ্ধি পেয়ে ২.০২ লক্ষ এবং উৎপাদিত মোট দ্রব্যাদির অর্থমূল্য গিয়ে দাঁড়ায় ২২ কোটি ডলারে। সুতরাং, ২০১৫-১৬ অর্থবছরে দেশটির জনগণের মাথাপিছু আয় = ২২ , 00 , 00 , 000  ২,০২,০০০   ডলার  =  ১০৮৯.১ ডলার  \\begin{array}{l} =\\frac{২২, 00,00,000}{\\text { ২,০২,০০০ }} \\text { ডলার } \\\\ =\\text { ১০৮৯.১ ডলার } \\end{array} =   ২ , ০২ , ০০০   ২২ , 00 , 00 , 000 ​   ডলার   =   ১০৮৯ . ১   ডলার   ​ অর্থাৎ, B দেশের জনগণের মাথাপিছু আয় ১০৮৯.১ ডলার বৃদ্ধি পেয়েছে। দেশটির মানুষের জীবনযাত্রার মানের উন্নতি ঘটেছে। কেননা, মাথাপিছু আয় ব্যক্তির জীবনযাত্রার মান নির্ধারণ করে। উচ্চ মাথাপিছু আয় উন্নত জীবনমান নিশ্চিত করে। তাই বলা যায়, জীবনযাত্রার মানের উন্নতি ঘটায় 'B' দেশটির অর্থনৈতিক অবস্থা আশাব্যঞ্জক।"
        }
      ]
    },
    {
      "number": "11",
      "uddipok": "১ম অংশ: আরিফ সাহেব দীর্ঘ ১৮ বছর পর গ্রামে আসেন। গ্রামের চেহারা দেখে তিনি অবাক হয়ে গেলেন। তিনি লক্ষ করলেন, গ্রামবাসী গৃহস্থালির কাজে বিদ্যুৎচালিত সামগ্রী ব্যবহার করছে। ঘরে বসেই তারা দেশ বিদেশের খবর জানতে পারছে। বিশেষ করে শিক্ষা প্রতিষ্ঠানগুলোতে বিদ্যুৎচালিত যন্ত্রপাতি ব্যবহার করে ছাত্র-ছাত্রীদের শেখানো হচ্ছে। ২য় অংশ: শরিফ সাহেব দীর্ঘদিন পর লন্ডন থেকে ঢাকা এসে দেখেন, দীর্ঘ ট্রাফিক জ্যাম, সুউচ্চ বাড়ি, সর্বত্র ইন্টারনেটের ব্যবহার। শুধু তাই নয়, ছোট ভাই রকিব ও তার স্ত্রী অফিসের কাজের ব্যস্ততায় তাকে সময় দিতে পারছে না।",
      "tag": "CTG.B 20",
      "sub_questions": [
        {
          "label": "ক",
          "question": "শিল্পায়ন কী?",
          "explanation": "শিল্পায়ন হলো যান্ত্রিক শিল্প বিকাশের একটি প্রক্রিয়া।"
        },
        {
          "label": "খ",
          "question": "শিক্ষা কীভাবে নারীর ক্ষমতায়নকে ত্বরান্বিত করে?",
          "explanation": "শিক্ষা নারীকে কর্মমুখী করে নারী ক্ষমতায়নকে ত্বরান্বিত করে। শিক্ষা নারীকে সামাজিক আন্দোলন পরিচালনায় উদ্বুদ্ধ করে। ফলে নারী অধিকার প্রতিষ্ঠায় সৃষ্টি হয় সামাজিক নীতি ও আইন। শিক্ষার ফলে নারীরা স্বাবলম্বী ও কর্মমুখী হয়। ফলে তারা পরিবার ও সমাজে অধিক অবদান রাখতে পারে। এতে নারীর ক্ষমতায়ন ঘটে।"
        },
        {
          "label": "গ",
          "question": "১ম অংশে আরিফ সাহেবের গ্রামের সামাজিক পরিবর্তনে যে উপাদানটি বেশি কার্যকর তা ব্যাখ্যা কর।",
          "explanation": "নিম্নের অনুরূপঃ উদ্দীপকে তথ্য ছক-১ এ সামাজিক অবস্থা পরিবর্তনে প্রযুক্তি উপাদানটি কাজ করেছে। প্রযুক্তি হলো বিজ্ঞানের প্রায়োগিক দিক। প্রযুক্তির প্রচলন ও প্রসারের মাধ্যমে সমাজে বসবাসরত মানুষের মানসিক গঠন এবং সামাজিক কাঠামোর পরিবর্তন সাধিত হয়। কৃষিক্ষেত্রে প্রযুক্তিবিদ্যার কল্যাণে উন্নত জাতের বীজ, সেচ, সার প্রায়োগের ফলে কৃষি উৎপাদন বহুগুণ বেড়ে গেছে। তাছাড়া আমাদের দেশে এখন মৎস্য চাষে নতুন নতুন পদ্ধতির প্রয়োগ লক্ষ করা যায়। চিংড়ি চাষে অভাবনীয় উন্নতি, সমন্বিত মাছ চাষ, গবাদিপশুর প্রজনন, গরু মোটাতাজাকরণ প্রভৃতি প্রযুক্তির প্রত্যক্ষ ফসল। প্রযুক্তিভিত্তিক কৃষি খামার অর্থনীতিতে ব্যাপক পরিবর্তন এনেছে। পাশাপাশি কৃষিক্ষেত্রে উৎপাদন বৃদ্ধির লক্ষ্যে গড়ে উঠেছে বিভিন্ন পল্লি উন্নয়ন সংস্থা। উদ্দীপকে তথ্য ছক-১ এ দেখা যায়- সামাজিক যোগাযোগের কিছু মাধ্যম যথা- ফেসবুক, ইন্সটাগ্রামের ব্যবহার দিন দিন বৃদ্ধি পাচ্ছে। শ্রেণিকক্ষে ডিজিটাল ডিভাইস এর ব্যবহার হচ্ছে। এমনকি কৃষিক্ষেত্রে উন্নত প্রযুক্তির ব্যবহার বৃদ্ধির ফলে কৃষি উৎপাদন বৃদ্ধি পাচ্ছে। অর্থাৎ সকল ক্ষেত্রে প্রযুক্তির ব্যবহার স্পষ্ট লক্ষ করা যাচ্ছে। সুতরাং, তথ্য ছক-১ এ সামাজিক পরিবর্তনের প্রযুক্তি উপাদানকে নির্দেশ করা হয়েছে।"
        },
        {
          "label": "ঘ",
          "question": "১ম ও ২য় অংশের আলোকে উভয় স্থানের সামাজিক পরিবর্তনের গতি ও প্রকৃতির ভিন্নতা বিশ্লেষণ কর।",
          "explanation": "উদ্দীপকের ১ম ও ২য় অংশের আলোকে গ্রাম ও শহরে সামাজিক পরিবর্তনের গতি প্রকৃতিতে ভিন্নতা লক্ষ করা যায়। উদ্দীপকের ১ম অংশে গ্রামীণ সামাজিক পরিবর্তনের চিত্র তুলে ধরা হয়েছে এবং ২য় অংশে শহরের সামাজিক পরিবর্তনের ছবি চিত্রিত হয়েছে। সামাজিক পরিবর্তনের ক্ষেত্রে শহর ও গ্রামের গতি ও প্রকৃতিতে ভিন্নতা রয়েছে। সামাজিক পরিবর্তনের উপাদানগুলো স্থানভেদে ভিন্ন গতিতে পরিবর্তিত হয়। গ্রামীণ সমাজ ও অর্থনীতি কৃষির উপর নির্ভরশীল। গ্রামাঞ্চল সামাজিক পরিবর্তনের প্রাকৃতিক উপাদান তাই বেশি কার্যকর। প্রাকৃতিক দুর্যোগ গ্রামীণ সমাজে অধিক প্রভাব ফেলে। এসকল দুর্যোগ শহর অঞ্চলে তুলনামূলক কম প্রভাব বিস্তার করে। অন্যদিকে সামাজিক পরিবর্তনের জৈবিক উপাদান শহরের সমাজকে অধিক প্রভাবিত করে। শহরগুলোতে জনসংখ্যার ঘনত্ব বেশি। তাই বেকারত্ব, শিশুশ্রম, কর্মসংস্থানের ক্ষেত্রে তীব্র প্রতিযোগিতা শহরের সমাজকে বিপর্যস্ত করে। এ ধরনের সমস্যা গ্রামাঞ্চলে কম দেখা যায়। যোগাযোগ ব্যবস্থা তুলনামূলকভাবে উন্নত হওয়ায় সামাজিক পরিবর্তনের অন্যান্য উপাদানগুলো,, যেমন- সাংস্কৃতিক উপাদান, শিক্ষা, প্রযুক্তি গ্রামাঞ্চলের তুলনায় শহরাঞ্চলের সমাজে দ্রুত পরিবর্তন আনে। এছাড়া শিল্পায়ন ও নগরায়ণের সুফল ও কুফলগুলো গ্রামের তুলনায় শহরের সমাজ কার্যকর। পরিশেষে বলা যায় যে, সামাজিক পরিবর্তনের উপাদানগুলো সাধারণত গ্রামের তুলনায় শহরে দ্রুত কাজ করে। তাই, শহর ও গ্রামের সামাজিক পরিবর্তনের গতি ও প্রকৃতিতে ভিন্নতা দেখা যায়।"
        }
      ]
    }
  ]
}