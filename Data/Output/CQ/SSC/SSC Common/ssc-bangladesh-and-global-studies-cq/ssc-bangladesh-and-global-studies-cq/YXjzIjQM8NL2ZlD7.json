{
  "title": "বরিশাল বোর্ড ২০২০",
  "subtitle": "বাংলাদেশ ও বিশ্ব পরিচয় (11)",
  "questions": [
    {
      "number": "1",
      "uddipok": "দশম শ্রেণিতে পড়ুয়া রাফি ফাল্গুনের কোনো এক দিবসে প্রভাত ফেরিতে অংশ নিতে স্কুলে আসে। তার শিক্ষকগণ এ দিনে সংঘটিত ঘটনার গুরুত্ব ও তাৎপর্য তুলে ধরে আলোচনা করেন। বিকেলে টিভির সংবাদে সে নিচের সারণীটি লক্ষ করে: সাল পাকিস্তানের 'ক' অংশ পাকিস্তানের 'খ' অংশ ১৯৫৫-১৯৬০ পর্যন্ত ৫০০ কোটি টাকা ১১৩ কোটি টাকা ১৯৬০-১৯৬৫ পর্যন্ত ২২,২৩০ মিলিয়ন টাকা ৬,৪৮০ মিলিয়ন টাকা",
      "tag": "BB 20",
      "sub_questions": [
        {
          "label": "ক",
          "question": "২১শে মার্চ ১৯৪৮ রেসকোর্স ময়দানে মোহাম্মদ আলী জিন্নাহ পাকিস্তানের রাষ্ট্রভাষা সম্পর্কে কী ঘোষণা দিয়েছিলেন?",
          "explanation": "১৯৪৮ সালের ২১শে মার্চ রেসকোর্স ময়দানে মোহাম্মদ আলী জিন্নাহ পাকিস্তানের রাষ্ট্রভাষা সম্পর্কে ঘোষণা করেন, \"উর্দু এবং উর্দুই হবে পাকিস্তানের একমাত্র রাষ্ট্রভাষা।”"
        },
        {
          "label": "খ",
          "question": "১৯৫৪ সালের নির্বাচনে কোন জোটটি গঠন করা হয়েছিল? ব্যাখ্যা কর।",
          "explanation": "১৯৫৪ সালের প্রাদেশিক পরিষদ নির্বাচনে 'যুক্তফ্রন্ট' নামক জোট গঠন করা হয়েছিল। ১৯৫৪ সালের প্রাদেশিক পরিষদের নির্বাচনে ক্ষমতাসীন মুসলিম লীগের পরাজয় ঘটানোর উদ্দেশ্যে আওয়ামী লীগ, কৃষক-শ্রমিক পার্টি, নেজামে ইসলাম এবং বামপন্থী গণতন্ত্রী দল ও খিলাফত-ই-রব্বানী সমন্বয়ে যুক্তফ্রন্ট গঠিত হয়। এ নির্বাচনে জোটটি বিপুল ব্যবধানে জয়লাভ করে।"
        },
        {
          "label": "গ",
          "question": "উদ্দীপকে উল্লিখিত রাফির শিক্ষকগণ কোন ঘটনার গুরুত্ব ও তাৎপর্য আলোচনা করেছিলেন? ব্যাখ্যা কর।",
          "explanation": "রাফির শিক্ষকরা ভাষা আন্দোলনের গুরুত্ব ও তাৎপর্য আলোচনা করেছিলেন। ১৯৪৭ সালে পাকিস্তান সৃষ্টির আগে থেকেই এ রাষ্ট্রের ভাষা কী হবে তা নিয়ে বিতর্ক শুরু হয়। এরই ধারাবাহিকতায় পশ্চিম পাকিস্তানি শাসকগোষ্ঠী বাংলার মানুষের গণদাবিকে উপেক্ষা করে উর্দুকে রাষ্ট্রভাষা করার ঘোষণা দেয়। পূর্ব বাংলার জনগণ এ ঘোষণার বিরোধিতা করে আন্দোলন শুরু করে। ১৯৪৭ সালে সূচিত রাষ্ট্রভাষা আন্দোলন ১৯৪৮ থেকে ১৯৫২ সাল পর্যন্ত সময়ে প্রতিবাদ ও রক্তক্ষয়ী সংগ্রামে রূপলাভ করে। ১৯৫২ সালের ২১শে ফেব্রুয়ারি (বাংলা ৮ই ফাল্গুন) ১৪৪ ধারা ভঙ্গ করে ছাত্রদের একটি মিছিল বের হয়। পাকিস্তানি পুলিশবাহিনী এ মিছিলে গুলি চালালে শহিদ হন আবুল বরকত, জব্বার, রফিক, সালামসহ আরো অনেকে। এক পর্যায়ে পাকিস্তান সরকার বাংলাকে অন্যতম রাষ্ট্রভাষা হিসেবে স্বীকৃতি দিতে বাধ্য হয়। এ স্মৃতিকে স্মরণ করে প্রতিবছর ২১শে ফেব্রুয়ারি (৮ই ফাল্গুন) সকালে সর্বস্তরের বাঙালি শহিদ মিনারে ফুল দিয়ে শহিদদের প্রতি শ্রদ্ধা জানায়। উদ্দীপকের দশম শ্রেণিতে পড়ুয়া রাফি ফাল্গুনের এক দিবসে প্রভাতফেরিতে অংশ নিতে স্কুলে আসে। এটি ২১শে ফেব্রুয়ারিতে (৮ই ফাল্গুন) উদ্যাপিত ভাষা আন্দোলনের শহিদদের স্মরণে সংগঠিত র‍্যালিকে নির্দেশ করছে। এ দিন বাংলা ভাষা ও জাতীয়তাবাদের জন্য বিশেষ গুরুত্বপূর্ণ। তাই বলা যায় যে, রাফির শিক্ষকরা ভাষা আন্দোলনের গুরুত্ব ও তাৎপর্য আলোচনা করেছিলেন।"
        },
        {
          "label": "ঘ",
          "question": "টিভিতে রাফির দেখা সারণির আলোকে তৎকালীন পাকিস্তানের উক্ত অংশদ্বয়ের প্রকৃত অবস্থা মূল্যায়ন কর।",
          "explanation": "টিভিতে রাফির দেখা সারণির আলোকে এ কথা বলা যায়, পাকিস্তানের.. উভয় অংশের মধ্যে অর্থনৈতিক বৈষম্য ছিল ব্যাপক। ১৯৪৭ সালে স্বাধীনতা লাভের পর থেকে সব ক্ষেত্রেই পশ্চিম পাকিস্তানিরা পূর্ব পাকিস্তানের প্রতি বৈষম্যমূলক আচরণ করতে থাকে। তবে অর্থনৈতিক ক্ষেত্রে এ বৈষম্য ছিল তীব্র। উদ্দীপকের সারণি অনুসারে ১৯৫৫-১৯৬০ সালে পাকিস্তানের 'ক' অংশে ৫০০ কোটি টাকা ও 'খ' অংশে ১১৩ কোটি টাকা বরাদ্দ দেওয়া হয়েছিল। আবার, ১৯৬০-১৯৬৫ পর্যন্ত অংশদ্বয় যথাক্রমে ১২,২৩০ কোটি টাকা ও ৬,৪৮০ মিলিয়ন টাকা বরাদ্দ পায়। অংশদ্বয় যথাক্রমে পশ্চিম ও পূর্ব পাকিস্তানকে নির্দেশ করছে এবং তাদের মধ্যকার চরম অর্থনৈতিক বৈষম্যকে তুলে ধরেছে। প্রকৃতপক্ষে পাকিস্তান সরকারের বৈষম্যমূলক নীতির কারণে পশ্চিম পাকিস্তান অনেক বেশি অর্থনৈতিক সুবিধা লাভ করেছিল। বাজেটের সিংহভাগ বরাদ্দ পাওয়ায় পশ্চিম পাকিস্তান শিল্প, শিক্ষা ও সামাজিকভাবে এগিয়ে যেতে থাকে। পূর্ব বাংলার পাট, চা, চামড়া প্রভৃতি বিদেশে রপ্তানি করে যে বৈদেশিক মুদ্রা অর্জিত হতো, তার সিংহভাগ পশ্চিম পাকিস্তানের উন্নয়নে ব্যয় হতো। ফলে ব্যবসা-বাণিজ্য, শিল্প উৎপাদন, কৃষিসহ অর্থনীতির সব ক্ষেত্রে পূর্ব পাকিস্তান পশ্চিম পাকিস্তানের চাইতে অনেক পিছিয়ে পড়ে। উপরের আলোচনা থেকে তাই বলা যায়, সারণিতে উল্লেখিত সময়ে পাকিস্তানের দুই অংশের মধ্যে অর্থনৈতিক বৈষম্য ছিল তীব্র।"
        }
      ]
    },
    {
      "number": "2",
      "uddipok": "১ম অংশ: সামির বাবা মুক্তিযুদ্ধে শহীদ হন। তার মা মুক্তিযোদ্ধাদের খাদ্য ও আশ্রয় দিয়ে সাহায্য করেন। তিনি আহত মুক্তিযোদ্ধাদের সেবাও করতেন। ২য় অংশ: একটা দেশ স্বাধীন হবার পর দেশটির প্রতিষ্ঠাতা রাষ্ট্রপতি যুদ্ধবিধ্বস্ত দেশ পুনর্গঠনের কার্যক্রম শুরু করেন। তিনি বকেয়া সুদসহ কৃষি জমির খাজনা মওকুফ করে দেন। এজন্য তিনি নতুন এক ব্যবস্থা প্রবর্তন করেন।",
      "tag": "BB 20",
      "sub_questions": [
        {
          "label": "ক",
          "question": "'অপারেশন সার্চলাইট' কাকে বলে?",
          "explanation": "১৯৭১ সালের ২৫শে মার্চ দিবাগত রাতে পাকিস্তানি সেনাবাহিনী বাঙালির ওপর যে বর্বরতম গণহত্যা চালিয়েছিল তার নাম ছিল 'অপারেশন সার্চলাইট'।"
        },
        {
          "label": "খ",
          "question": "'মুজিবনগর সরকার' গঠন করা হয়েছিল কেন?",
          "explanation": "মুক্তিযুদ্ধকে সঠিকভাবে পরিচালনা এবং মুক্তিযুদ্ধের পক্ষে বিশ্ব জনমত গঠনের লক্ষ্যে ১৯৭১ সালের ১০ই এপ্রিল 'মুজিবনগর সরকার' গঠন করা হয়। বাংলাদেশের মুক্তিযুদ্ধের ইতিহাসে মুজিবনগর সরকার গঠন অত্যন্ত গুরুত্বপূর্ণ একটি ঘটনা। ১৯৭০ সালের সাধারণ নির্বাচনে নির্বাচিত প্রতিনিধিদের নিয়ে মেহেরপুর জেলার বৈদ্যনাথতলার আম্রকাননে মুজিবনগর সরকার গঠিত হয়। মুক্তিযুদ্ধকে সঠিকভাবে পরিচালনার জন্য এ সরকার গঠনের কোনো বিকল্প ছিল না।"
        },
        {
          "label": "গ",
          "question": "উদ্দীপকের ২য় অংশে কোন ব্যবস্থা প্রবর্তনের কথা বলা হয়েছে? ব্যাখ্যা কর।",
          "explanation": "উদ্দীপকের ২য় অংশে বঙ্গবন্ধু শেখ মুজিবুর রহমান কর্তৃক পঞ্চবার্ষিক পরিকল্পনা প্রবর্তনের কথা বলা হয়েছে। বঙ্গবন্ধুর সরকার দেশকে অর্থনৈতিকভাবে সমৃদ্ধ করার জন্যে একটি পরিকল্পনা কমিশন গঠন করে। এ কমিশন পঞ্চবার্ষিক পরিকল্পনা প্রণয়ন করে। কমিশনের সুপারিশ মোতাবেক বঙ্গবন্ধু যুদ্ধবিধ্বস্ত দেশকে নতুনভাবে গড়ে তোলার জন্য ব্যবসায়-বাণিজ্য, শিল্প, কৃষিসহ বিভিন্ন খাতকে ঢেলে সাজানোর উদ্যোগ গ্রহণ করেন। ১৯৭২ সাল পর্যন্ত বকেয়া সুদসহ কৃষি জমির খাজনা মওকুফ করে দেওয়া হয়। উদ্দীপকের ২য় অংশে দেখা যায়, সদ্য স্বাধীন একটি দেশের প্রতিষ্ঠাতা রাষ্ট্রপতি যুদ্ধবিধ্বস্ত দেশ পুনর্গঠনের কার্যক্রম শুরু করেন। তিনি বকেয়া সুদ মওকুফ করেন এবং নতুন এক ব্যবস্থা প্রবর্তন করেন। পূর্বোক্ত আলোচনার প্রেক্ষিতে বলা যায়, এখানে প্রতিষ্ঠাতা রাষ্ট্রপতি দ্বারা বঙ্গবন্ধু শেখ মুজিবুর রহমান এবং নতুন ব্যবস্থা দ্বারা পাঁচসালা পরিকল্পনাকে বোঝানো হয়েছে।"
        },
        {
          "label": "ঘ",
          "question": "\"স্বাধীনতা অর্জন ত্বরান্বিত করার ক্ষেত্রে সামির মায়ের মতো অনেকের ভূমিকাই ছিল তাৎপর্যপূর্ণ”- উক্তিটি বিশ্লেষণ কর।",
          "explanation": "\"স্বাধীনতা অর্জন ত্বরান্বিত করার ক্ষেত্রে সামির মায়ের মতো অনেকের ভূমিকাই ছিল তাৎপর্যপূর্ণ”- উক্তিটি যথার্থ।' বাংলাদেশের মুক্তিযুদ্ধে নারীদের ভূমিকা ছিল গৌরবোজ্জ্বল। ১৯৭১ সালের মার্চের প্রথম থেকেই দেশের প্রতিটি অঞ্চলে যে সংগ্রাম পরিষদ গঠিত হয়, তাতে নারীদের অংশগ্রহণ ছিল স্বতঃস্ফূর্ত। উদ্দীপকের সামির মা মুক্তিযোদ্ধাদের খাদ্য ও আশ্রয় দিয়ে সাহায্য করেন। তিনি আহত মুক্তিযোদ্ধাদের সেবাও করতেন। তার এসব কর্মকাণ্ড মুক্তিযুদ্ধে নারীদের অবদানকে তুলে ধরেছে। মুক্তিযুদ্ধে নারীরা পুরুষের পাশাপাশি অস্ত্র চালনা ও গেরিলা যুদ্ধের প্রশিক্ষণ গ্রহণ করে সরাসরি মুক্তিযুদ্ধে অংশ নেন। অপরদিকে সহযোদ্ধা হিসেবে আহত মুক্তিযোদ্ধাদের সেবা-শুশ্রুষা, মুক্তিযোদ্ধাদের আশ্রয় দান ও তথ্য সরবরাহ করে যুদ্ধে গুরুত্বপূর্ণ ভূমিকা পালন করেন এদেশের অগণিত নারী। পাকিস্তানি হানাদার বাহিনী কর্তৃক ধর্ষিত হন প্রায় তিন লাখ মা-বোন। তাদের এ ত্যাগের ফলেই মুক্তিযুদ্ধে চূড়ান্ত বিজয় অর্জন সহজ হয়। তাদের ত্যাগের স্বীকৃতি হিসেবে বঙ্গবন্ধু শেখ মুজিবুর রহমান তাদের সরকারিভাবে 'বীরাঙ্গনা' উপাধিতে ভূষিত করেন। আওয়ামী লীগ সরকার ২০১৬ সালে তাদের 'মুক্তিযোদ্ধা' হিসেবে স্বীকৃতি দেয়। উপরের আলোচনা শেষে বলা যায়, স্বাধীনতা অর্জন ত্বরান্বিত করার ক্ষেত্রে সামির মায়ের মতো নারীদের ভূমিকা ছিল সীমাহীন।"
        }
      ]
    },
    {
      "number": "3",
      "uddipok": "শামীমের শহরটি ২০০ ডিগ্রি উত্তর অক্ষাংশ এবং ১৭০০ ডিগ্রি পশ্চিম দ্রাঘিমায় অবস্থিত। তার বন্ধু সোহেলের শহরটি ২০০ ডিগ্রি দক্ষিণ অক্ষাংশ এবং ১১০০ ডিগ্রি পূর্ব দ্রাঘিমায় অবস্থিত।",
      "tag": "BB 20",
      "sub_questions": [
        {
          "label": "ক",
          "question": "সৌরকলঙ্ক কাকে বলে?",
          "explanation": "সূর্যের মধ্যে মাঝে মাঝে যে কালো দাগ দেখা যায় তাকে সৌরকলঙ্ক বলে।"
        },
        {
          "label": "খ",
          "question": "প্রতিপাদ স্থান বলতে কী বোঝায়?",
          "explanation": "ভূ-পৃষ্ঠের ওপর অবস্থিত কোনো বিন্দুর বিপরীত বিন্দুকে সেই বিন্দুর প্রতিপাদ স্থান বলে। প্রতিপাদ স্থান সম্পূর্ণভাবে একে অন্যের বিপরীত দিকে থাকে। এ স্থান নির্ণয় করার জন্য ভূ-পৃষ্ঠের কোনো বিন্দু থেকে পৃথিবীর কেন্দ্রের মধ্য দিয়ে একটি কল্পিত রেখা পৃথিবীর ঠিক বিপরীত দিকে টানা হয়। ঐ কল্পিত রেখা যে বিন্দুতে ভূ-পৃষ্ঠের বিপরীত পাশে এসে পৌঁছায় সেই বিন্দুই প্রথম বিন্দুটির প্রতিপাদ স্থান।"
        },
        {
          "label": "গ",
          "question": "শামীমের শহর থেকে সোহেলের শহরের সময়ের পার্থক্য নির্ণয় কর।",
          "explanation": "উদ্দীপকের শামীমের শহরটির অবস্থান ১৭০০ পশ্চিম দ্রাঘিমা এবং সোহেলের শহরটির অবস্থান ১১০° পূর্ব দ্রাঘিমা রেখায় অবস্থিত। শামীম ও সোহেলের শহরের দ্রাঘিমার পার্থক্য (১৭০° + ১১০°) = ২৮০° আমরা জানি, ১° দ্রাঘিমার জন্য সময় পার্থক্য ৪ মিনিট ২৮০° দ্রাঘিমার জন্য সময় পার্থক্য(২৮০ × ৪) মিনিট = ১১২০ মিনিট = ১৮ ঘণ্টা ৪০ মিনিট। উদ্দীপকের শামীমের শহরের অবস্থান পশ্চিম এবং সোহেলের শহরের অবস্থান পূর্বে হওয়ায় সোহেলের শহরের সময় শামীমের শহরের চেয়ে বেশি হবে। অর্থাৎ, সোহেলের শহরের সময় শামীমের শহরের চেয়ে ১৮ ঘণ্টা ৪০ মিনিট বেশি হবে।"
        },
        {
          "label": "ঘ",
          "question": "শামীমের শহর থেকে সোহেলের শহরে, সরাসরি যেতে হলে সময় ও তারিখের কোনো পরিবর্তন হবে কি? যুক্তিসহ তোমার মতামত দাও।",
          "explanation": "শামীমের শহর থেকে সোহেলের শহরে সরাসরি যেতে হলে সময় ও তারিখের পরিবর্তন হবে। নিচে দু'টি স্থানে সময় ও তারিখের পার্থক্য নির্ণয় করা হলো- উদ্দীপকের শামীমের শহরের অবস্থান ১৭০° পশ্চিম দ্রাঘিমায় এবং সোহেলের শহরের অবস্থান ১১০° পূর্ব দ্রাঘিমায়। দুটি শহরের দ্রাঘিমার পার্থক্য = (১৭০° + ১১০°) = ২৮০০ আমরা জানি, ১°দ্রাঘিমা পার্থক্যের জন্য সময়ের পার্থক্য হয় ৪ মিনিট। শহর দুটির সময়ের পার্থক্য = (২৮০ × ৪) = ১১২০ মিনিট = ১৮ ঘণ্টা ৪০ মিনিট। অর্থাৎ, শহর দুটির সময়ের পার্থক্য হবে ১৮ ঘণ্টা ৪০ মিনিট। আবার, সোহেলের শহরের অবস্থান শামীমের শহরের পূর্বে হওয়ায় সোহেলের শহরের সময় বেশি হবে। সুতরাং, সোহেলের শহরের সময় শামীমের শহর থেকে ১৮ ঘণ্টা ৪০ মিনিট বেশি হবে। এখন শহর দুটি আন্তর্জাতিক তারিখ রেখার বিপরীত দিকে অবস্থিত হওয়ায় দুটি স্থানের তারিখ একদিন কম-বেশি হবে। সোহেলের শহর শামীমের শহরের পূর্বে অবস্থিত হওয়ায় সোহেলের শহরের তারিখে একদিন বেশি যোগ করতে হবে। অর্থাৎ, শামীমের শহরে তারিখ যদি হয় ১ জানুয়ারি, তবে সোহেলের শহরের তারিখ হবে ২ জানুয়ারি।"
        }
      ]
    },
    {
      "number": "4",
      "uddipok": "",
      "tag": "BB 20",
      "sub_questions": [
        {
          "label": "ক",
          "question": "স্রোতজ বনভূমি কাকে বলে?",
          "explanation": "বাংলাদেশের দক্ষিণ-পশ্চিমাংশে খুলনা এবং দক্ষিণ পূর্বাংশে নোয়াখালী ও চট্টগ্রাম জেলার উপকূলে জোয়ার-ভাটায়, ভেজা লোনা মাটিতে যেসব উদ্ভিদ জন্মায় তাদের স্রোতজ বা গরান বনভূমি বলা হয়।"
        },
        {
          "label": "খ",
          "question": "যমুনা নদী সৃষ্টির কারণ ব্যাখ্যা কর।",
          "explanation": "ভূমিকম্পের কারণে ব্রহ্মপুত্র নদীর তলদেশ, উত্থিত হওয়ায় যমুনা নদীর সৃষ্টি হয়। ব্রহ্মপুত্রের প্রধান ধারাটি এক সময়ে ময়মনসিংহের মধ্য দিয়ে উত্তর-পশ্চিম দিক থেকে দক্ষিণ-পূর্ব দিকে আড়াআড়িভাবে প্রবাহিত হতো। কিন্তু ১৭৮৭ সালে সংঘটিত ভূমিকম্পে ব্রহ্মপুত্রের তলদেশ উত্থিত হয়ে নতুন একটি স্রোতধারার সৃষ্টি হয়। এ স্রোতধারাটি 'যমুনা নদী' নামে পরিচিত।"
        },
        {
          "label": "গ",
          "question": "উদ্দীপকে 'A' চিহ্নিত অঞ্চলটি কোন ভূ-প্রাকৃতিক শ্রেণিকে নির্দেশ করে? কর।",
          "explanation": "উদ্দীপকে 'A' চিহ্নিত অঞ্চলটি বাংলাদেশের টারশিয়ারি যুগের পাহাড়সমূহকে নির্দেশ করে। বাংলাদেশের মোট ভূমির প্রায় ১২% এলাকা নিয়ে টারশিয়ারি যুগের পাহাড়সমূহ গঠিত। টারশিয়ারি যুগে হিমালয় পর্বত উত্থিত হওয়ার সময় এসব পাহাড় সৃষ্টি হয়েছে। টারশিয়ারি যুগের পাহাড়সমূহের অঞ্চলকে দুই ভাগে ভাগ করা হয়েছে। যথা- ১: দক্ষিণ-পূর্বাঞ্চলের পাহাড়সমূহ, ২. উত্তর ও উত্তর-পূর্বাঞ্চলের পাহাড়সমূহ। রাঙ্গামাটি, বান্দরবান, খাগড়াছড়ি; কক্সবাজার ও চট্টগ্রামের পূর্বাংশ প্রথমোক্ত অঞ্চলের অন্তর্গত। উদ্দীপকে 'A' চিহ্ন দ্বারা পার্বত্য চট্টগ্রামের জেলাসমূহকে চিহ্নিত করা হয়েছে। সুতরাং বলা যায় যে, 'A' চিহ্নিত অঞ্চলটি টারশিয়ারি যুগের পাহাড়সমূহকে নির্দেশ করে। এ অঞ্চলের পাহাড়গুলোর গড় উচ্চতা ৬১০ মিটার। এ পাহাড়গুলো বেলেপাথর, কর্দম ও শেলপাথর দ্বারা গঠিত।"
        },
        {
          "label": "ঘ",
          "question": "উদ্দীপকে 'B' চিহ্নিত অঞ্চলের প্রাপ্ত সম্পদের গুরুত্ব বিশ্লেষণ কর।",
          "explanation": "মানচিত্রে 'B' চিহ্নিত স্থানটি স্রোতজ বা গরান বনভূমি। বাংলাদেশের অর্থনীতিতে এ বনভূমি গুরুত্বপূর্ণ অবদান রাখছে। সাধারণত জোয়ার-ভাটার লোনা ও ভেজা মাটিতে যেসব উদ্ভিদ জন্মায় তাদেরকে স্রোতজ বা গরান বনভূমি বলা হয়। বাংলাদেশে মোট ৪,১৯২ বর্গকিলোমিটার স্রোতজ বা গরান বনভূমি রয়েছে। এর বেশিরভাগই সুন্দরবন। বাংলাদেশের দক্ষিণাঞ্চলের খুলনা, সাতক্ষীরা ও বাগেরহাট জেলা এবং এর সংলগ্ন ভারতের পশ্চিমবঙ্গ রাজ্যের কিছু অংশে ছড়িয়ে রয়েছে সুন্দরবন। উদ্দীপকে 'B' চিহ্নিত স্থানটি এদেশের দক্ষিণ- পশ্চিমাঞ্চলে অবস্থিত সুন্দরবনকেই নির্দেশ করছে। এটি একটি স্রোতজ বনভূমি। অন্যদিকে পিরোজপুর, বরগুনা, ভোলা, নোয়াখালী, লক্ষ্মীপুর, চট্টগ্রাম ও কক্সবাজার জেলার উপকূলীয় এলাকায় এ ধরনের বনভূমি গড়ে উঠেছে। সুন্দরবনসহ স্রোতজ বা গরান অঞ্চলের লোনা পানিতে ভেজা স্যাঁতসেতে মাটিতে সুন্দরী, গেওয়া, পশুর, ধুন্দল, কেওড়া, বায়েন, গরান, গোলপাতা ইত্যাদি গাছ জন্মে। সরকার প্রতি বছর স্রোতজ বা গরান বনাঞ্চল থেকে বহু টাকার রাজস্ব আয় করে। বিশ্বের সবচেয়ে বড় ম্যানগ্রোভ বনাঞ্চল সুন্দরবনে বিপুল বনজ সম্পদ রয়েছে। বর্তমানে এই বনের ১৭টি খাত থেকে সরকার বছরে প্রায় ৭ কোটি টাকা রাজস্ব আদায় করছে। এসব খাতের মধ্যে রয়েছে মাছ ধরা, মধু সংগ্রহ, কাঁকড়া ধরা, জ্বালানি সংগ্রহের লাইসেন্স দেওয়া ইত্যাদি। সুন্দরবন থেকে ২০১২-১৩ অর্থবছরে সরকার প্রায় ৭ কোটি ৮৮ লাখ টাকার রাজস্ব আয় করেছে। ২০১৫-১৬ অর্থবছরে শুধু গোলপাতা আহরণকারীরা ৫০ লাখ টাকার বেশি রাজস্ব দিয়েছে সরকারকে। সুন্দরবনের বনজ সম্পদকে কেন্দ্র করে স্থানীয়ভাবে বেশ কিছু শিল্প কারখানা গড়ে উঠেছে। এগুলোর মধ্যে আছে খুলনার নিজউপ্রিন্ট মিল ও হার্ডবোর্ড মিল-কারখানা। দুটি কারখানারই কাঁচামাল যথাক্রমে সুন্দরবনের গেওয়া ও সুন্দরী গাছ। এ বনাঞ্চল দেশের অন্যতম প্রধান আকর্ষণীয় পর্যটন কেন্দ্র, অর্থনীতিতে যে খাতটির অবদান ক্রমেই বাড়ছে। পরিশেষে বলা যায়, লাখ লাখ মানুষের জীবিকার সংস্থান, সরকারের রাজস্ব আয়, প্রাকৃতিক ভারসাম্য রক্ষা, উপকূলীয় অঞ্চলে দুর্যোগ প্রশমন, শিল্পের 'কাঁচামাল সরবরাহ এবং পর্যটন শিল্পে অবদানের মাধ্যমে সুন্দরবন তথা 'B\" চিহ্নিত স্থানের বনভূমি অর্থনীতিতে উল্লেখযোগ্য ভূমিকা রাখছে।"
        }
      ]
    },
    {
      "number": "5",
      "uddipok": "দৃশ্যপট-১: জনাব আলী নির্বাচিত জনপ্রতিনিধি। তিনি দেশ পরিচালনায় বিভিন্ন বিধি-বিধান পরিবর্তন, সংশোধন ও প্রণয়ন কার্যক্রমে অংশগ্রহণ করতে পারেন। দৃশ্যপট-২: সালমা বেগম তার জমিজমা সংক্রান্ত কাগজপত্র আনতে গেলে সংশ্লিষ্ট অফিস তাকে নানাভাবে হয়রানি করে। অবশেষে তিনি উপযুক্ত কর্তৃপক্ষের মাধ্যমে তার প্রয়োজনীয় কাগজপত্র সংগ্রহ করেন।",
      "tag": "BB 20",
      "sub_questions": [
        {
          "label": "ক",
          "question": "রাষ্ট্রের সংজ্ঞা লিখ।",
          "explanation": "রাষ্ট্র হলো এমন একটি সংগঠন যার নির্দিষ্ট ভূ-খণ্ড, জনসমষ্টি, সরকার ও সার্বভৌমত্ব আছে।"
        },
        {
          "label": "খ",
          "question": "সুশাসনের জন্য আইন প্রয়োজন কেন?",
          "explanation": "আইনের অনুশাসন ছাড়া সুশাসন প্রতিষ্ঠা করা যায় না বলে সুশাসনের জন্য আইন প্রয়োজন। সুশাসন প্রতিষ্ঠায় আইনের অনুশাসন। অত্যন্ত গুরুত্বপূর্ণ। রাষ্ট্রে আইনের শাসন প্রতিষ্ঠিত হলে সব নাগরিক সমানভাবে স্বাধীনতা ভোগ ও রাষ্ট্র প্রদত্ত সুযোগ সুবিধা লাভ করতে পারে। কেউ কারও অধিকার ক্ষুন্ন করতে পারে না। সর্বোপরি আইনের প্রাধান্য বজায় থাকলে সরকার স্বেচ্ছাচারী হতে পারে না এবং ক্ষমতার অপব্যবহারের সাহস পায় না। ফলে রাষ্ট্রে সুশাসন প্রতিষ্ঠিত হয়।"
        },
        {
          "label": "গ",
          "question": "জনাব আলীর কার্যক্রম রাষ্ট্রের কোন বিভাগের কাজ? ব্যাখ্যা কর।",
          "explanation": "জনাব আলীর কার্যক্রম রাষ্ট্রের আইন বিভাগের কাজ। সরকারের তিনটি বিভাগের একটি হলো আইন বিভাগ। আইন বিভাগ আইন প্রণয়ন এবং প্রয়োজন বোধে প্রচলিত আইনের সংশোধন বা পরিবর্তন করে থাকে। আইন বিভাগের একটি অংশ হলো আইনসভা বা পার্লামেন্ট। আইনসভা আইন প্রণয়ন করে। নির্বাচিত জনপ্রতিনিধিদের নিয়ে কিংবা কোনো কোনো ক্ষেত্রে মনোনীত সদস্যদের নিয়ে এটি গঠিত হয়। আইনসভা প্রণীত আইন রাষ্ট্রপ্রধানের সম্মতি লাভের পর কার্যকর হয়। উদ্দীপকের দৃশ্যপট-১-এ জনাব আলী নির্বাচিত জনপ্রতিনিধি। তিনি দেশ পরিচালনায় বিভিন্ন বিধি-বিধান পরিবর্তন, সংশোধন ও প্রণয়ন কার্যক্রমে অংশগ্রহণ করতে পারেন। এ আলোচনার পরিপ্রেক্ষিতে বলা যায় যে, জনাব আলীর কার্যক্রম রাষ্ট্রের আইনসভার কাজের সাথে সাদৃশ্যপূর্ণ। সুতরাং, জনাব আলী আইনসভার একজন সদস্য এবং তার কার্যাবলি আইনবিভাগের কর্মকাণ্ডের অন্তর্ভুক্ত।"
        },
        {
          "label": "ঘ",
          "question": "উদ্দীপকের উপযুক্ত কর্তৃপক্ষই সালমা বেগমের মত নারীদের সহায়তা করে দেশের সুশাসন নিশ্চিত করতে পারে- যুক্তিসহ মতামত দাও।",
          "explanation": "উদ্দীপকের উপযুক্ত কর্তৃপক্ষ তথা তথ্য কমিশন সালমা বেগমের মতো নারীদের সহায়তা করে দেশে সুশাসন নিশ্চিত করতে পারে। বর্তমানে তথ্য অধিকার আইনে 'তথ্য কমিশন' নামে একটি স্বাধীন প্রতিষ্ঠান সৃষ্টি করা হয়েছে। এ কমিশনের মূল কাজ হচ্ছে, তথ্য অধিকার সংক্রান্ত অভিযোগ গ্রহণ করা ও সে অনুযায়ী প্রয়োজনীয় ব্যবস্থা নেওয়া। উদ্দীপকের দৃশ্যপট-২-এ সালমা বেগম তার জমিজমা সংক্রান্ত কাগজপত্র আনতে গেলে সংশ্লিষ্ট অফিসে হয়রানির শিকার হন। অবশেষে তিনি উপযুক্ত কর্তৃপক্ষের মাধ্যমে তার প্রয়োজনীয় কাগজপত্র সংগ্রহ করেন। এ ঘটনা তথ্য কমিশনের কার্যক্রমকেই নির্দেশ করছে। তথ্য সরবরাহের ক্ষেত্রে দায়িত্বপ্রাপ্ত কর্মকর্তাকে তথ্যের সংরক্ষক বা ভান্ডার হয়ে উঠতে হয়। তার প্রধান দায়িত্ব হলো কর্তৃপক্ষের কাছ থেকে তথ্য প্রাপ্তির সুবিধা সৃষ্টি, তথ্যের উপযুক্ত মূল্য নির্ধারণ ও তথ্য সরবরাহে ব্যর্থতা নির্ধারণ। তার এ কর্মকাণ্ডের মাধ্যমে জনগণ তথ্য অধিকার আইন সম্পর্কে সচেতন হবে। ফলে প্রতিটি সংস্থার কার্যক্রমে স্বচ্ছতা ও জবাবদিহিতা বৃদ্ধি পাবে, সুশাসন প্রতিষ্ঠিত হবে এবং দুর্নীতি নির্মূল করা সম্ভব হবে। পরিশেষে বলা যায়, তথ্য কমিশনের কার্যাবলি সালমা বেগমের মতো নারীদের সহায়তা করে দেশে সুশাসন নিশ্চিত করতে পারে।"
        }
      ]
    },
    {
      "number": "6",
      "uddipok": "রহমত সাহেব সরকারি সিদ্ধান্ত ও নীতিমালা বাস্তবায়ন করেন। তিনি তার এলাকার ভূমি রাজস্ব ও অন্যান্য কর ধার্য ও আদায় করেন। তিনি কিছু বিচারিক কাজও করেন। করিম সাহেব একজন জনপ্রতিনিধি। তিনি তার এলাকার আরো ১২ জন জনপ্রতিনিধি নিয়ে নলকূপ ও টয়লেট স্থাপন, কৃষকদের মাঝে সার বিতরণ প্রভৃতি কাজ করে থাকেন।",
      "tag": "BB 20",
      "sub_questions": [
        {
          "label": "ক",
          "question": "গণতন্ত্র সম্পর্কিত আব্রাহাম লিংকনের সংজ্ঞাটি লিখ।",
          "explanation": "গণতন্ত্র সম্পর্কিত আব্রাহাম লিংকনের সংজ্ঞাটি হলো- গণতন্ত্র হলো, 'জনগণের, জনগণের জন্য ও জনগণের দ্বারা নির্বাচিত সরকার ব্যবস্থা।'"
        },
        {
          "label": "খ",
          "question": "'ইলেক্টোরাল কলেজ' কীভাবে নির্বাচনি কাজ করে?",
          "explanation": "ইলেক্টোরাল কলেজ চূড়ান্তভাবে প্রতিনিধি বা রাষ্ট্রপ্রধান নির্বাচন করে নির্বাচনি কাজ করে। ইলেক্টোরাল কলেজ একটি পরোক্ষ নির্বাচন ব্যবস্থা। পরোক্ষ নির্বাচন বলতে ঐ নির্বাচন পদ্ধতিকে বোঝায় যেখানে ভোটার ভোট দিয়ে সরাসরি প্রতিনিধি নির্বাচন করে একটি মধ্যবর্তী নির্বাচনি সংস্থা গঠন করে; যা ইলেক্টোরাল কলেজ নামে পরিচিত। এ সংস্থা চূড়ান্তভাবে প্রতিনিধি বা রাষ্ট্রপ্রধান নির্বাচন করে।"
        },
        {
          "label": "গ",
          "question": "জনাব রহমত সাহেব কোন স্থানীয় প্রশাসনে অধিষ্ঠিত থেকে বর্ণিত কাজগুলো করেন? ব্যাখ্যা কর।",
          "explanation": "জনাব রহমত সাহেব জেলা প্রশাসনে জেলা প্রশাসক হিসেবে অধিষ্ঠিত থেকে বর্ণিত কাজগুলো পরিচালনা করেন। বাংলাদেশের প্রশাসনিক কাঠামোর তৃতীয় স্তরে রয়েছে জেলা প্রশাসন। যার মূল দায়িত্বে থাকেন জেলা প্রশাসক। তাকে ঘিরেই জেলার গোটা শাসন ব্যবস্থা আবর্তিত হয়। তিনি প্রধান কালেক্টর হিসেবে জেলার ভূমির রাজস্ব ও অন্যান্য কর ধার্য ও আদায় করেন। তিনি বিভিন্ন জনকল্যাণমূলক কার্যক্রম গ্রহণ করেন ও বিভিন্ন সামাজিক অনাচার বন্ধে ব্যবস্থা নেন। তিনি জেলার শিক্ষা বিষয়ক সকল প্রকার কর্মসূচির তত্ত্বাবধান এবং বিভিন্ন ধরনের কর্মকান্ড পরিচালনা করেন। তিনি জেলার সার্বিক আইন-শৃঙ্খলা সংশ্লিষ্ট কাজ পরিচালনা, তত্ত্বাবধান ও সমন্বয় করে থাকেন। উদ্দীপকে উল্লিখিত জনাব রহমত সাহেব সরকারি সিদ্ধান্ত ও নীতিমালা বাস্তবায়ন করেন। তিনি তার এলাকার ভূমি রাজস্ব ও অন্যান্য কর ধার্য ও আদায় করেন। এছাড়া তিনি কিছু বিচারিক কাজও করেন। রহমত সাহেবের কার্যাবলি উপরে বর্ণিত জেলা প্রশাসকের কর্মকাণ্ডের সাথে মিলে যায়। তাই বলা যায় যে, জনাব রহমত আলী জেলা প্রশাসক হিসেবে অধিষ্ঠিত থেকে বর্ণিত কাজগুলো করে থাকেন।"
        },
        {
          "label": "ঘ",
          "question": "করিম সাহেবের কাজগুলোই কি তার সংস্থার জন্য যথেষ্ট? তোমার উত্তরের সপক্ষে যুক্তি দাও।",
          "explanation": "করিম সাহেবের কাজগুলো তার প্রতিষ্ঠানের জন্য যথেষ্ট নয়। উদ্দীপকের করিম সাহেব যে প্রতিষ্ঠানের সদস্য তা আরো ১২ জন জনপ্রতিনিধি নিয়ে গঠিত। অর্থাৎ তিনি ইউনিয়ন পরিষদের সদস্য। ১ জন নির্বাচিত চেয়ারম্যান, ৯ জন নির্বাচিত সাধারণ সদস্য ও সংরক্ষিত আসনের ৩ জন নির্বাচিত মহিলাসহ মোট ১৩ জন সদস্য নিয়ে ইউনিয়ন পরিষদ গঠিত হয়। ইউনিয়ন পরিষদের কাজ দুই ভাগে বিভক্ত, যেমন- প্রধান ও ঐচ্ছিক। উদ্দীপকে করিম সাহেবের কার্যক্রমের মাধ্যমে কিছু প্রধান কাজের কথা বলা হলেও অন্য কাজগুলোর কথা তুলে ধরা হয় নি। প্রধান কাজের অংশ হিসেবে ইউনিয়ন পরিষদ এলাকার আইন শৃঙ্খলা রক্ষা, জনকল্যাণমূলক কাজ ও সেবা, স্থানীয় অর্থনৈতিক উন্নয়ন সম্পর্কিত পরিকল্পনা বাস্তবায়ন ও প্রশাসনিক কাজ করে থাকে। এলাকার রাস্তা-ঘাট সংস্কার ও রক্ষণাবেক্ষণ করা, গরীব ও দুস্থব্যক্তিদের সাহায্য করা, প্রাথমিক চিকিৎসা কেন্দ্রের ব্যবস্থাকরণ, প্রাথমিক শিক্ষা ব্যবস্থার তদারকি, পাঠাগার স্থাপন, উদ্যান ও খেলার মাঠের ব্যবস্থা, গণসংযোগ, পরিবেশ সংরক্ষণ ও বনায়ন, দুর্যোগ ব্যবস্থাপনা ও ত্রাণকার্য সম্পাদন, সরকারি সম্পত্তি রক্ষণাবেক্ষণ ইত্যাদি ইউনিয়ন পরিষদের ঐচ্ছিক কাজের অন্তর্গত। উদ্দীপকে করিম সাহেব জনপ্রতিনিধিদের নিয়ে নলকূপ ও টয়লেট একটি দেশের লোকসংখ্যা ১৬ কোটি। ঐ দেশের কোনো নির্দিষ্ট বছরে দেশের অভ্যন্তরে উৎপাদিত মোট দ্রব্য ও সেবার আর্থিক মূল্য ২৮,০০০ কোটি টাকা। এর মধ্যে ঐ দেশে বসবাসকারী বিদেশিদের দ্বারা উৎপাদিত দ্রব্য ও সেবার মূল্য ৩,০০০ কোটি টাকা। একই বছরে উক্ত দেশের বাইরে বসবাসকারী ঐ দেশের নাগরিকদের দ্বারা মোট উৎপাদনের আর্থিক মূল্য ৭,০০০ কোটি টাকা।"
        }
      ]
    },
    {
      "number": "7",
      "uddipok": "একটি দেশের লোকসংখ্যা ১৬ কোটি। ঐ দেশের কোনো নির্দিষ্ট বছরে দেশের অভ্যন্তরে উৎপাদিত মোট দ্রব্য ও সেবার আর্থিক মূল্য ২৮,০০০ কোটি টাকা। এর মধ্যে ঐ দেশে বসবাসকারী বিদেশিদের দ্বারা উৎপাদিত দ্রব্য ও সেবার মূল্য ৩,০০০ কোটি টাকা। একই বছরে উক্ত দেশের বাইরে বসবাসকারী ঐ দেশের নাগরিকদের দ্বারা মোট উৎপাদনের আর্থিক মূল্য ৭,০০০ কোটি টাকা।",
      "tag": "BB 20",
      "sub_questions": [
        {
          "label": "ক",
          "question": "উপযোগ কাকে বলে?",
          "explanation": "কোনো দ্রব্যের মানুষের অভাব পূরণের ক্ষমতাকে উপযোগ বলে।"
        },
        {
          "label": "খ",
          "question": "উৎপাদনের ক্ষেত্রে উদ্যোক্তার ভূমিকা ব্যাখ্যা কর।",
          "explanation": "উৎপাদনের ক্ষেত্রে যে ঝুঁকি বা অনিশ্চয়তা রয়েছে তা সংগঠক বা উদ্যোক্তা বহন করেন। উদ্যোক্তা উৎপাদনের তিনটি উপকরণ, যথা- ভূমি, শ্রম ও মূলধনকে সমন্বিত করেন। উৎপাদন জনিত সকল ধরনের অনিশ্চয়তা বা ঝুঁকি বহন করেন। এজন্য উদ্যোক্তা উৎপাদন ব্যবস্থার অন্যতম গুরুত্বপূর্ণ উপাদান।"
        },
        {
          "label": "গ",
          "question": "উদ্দীপকে বর্ণিত দেশটির মোট জাতীয় উৎপাদন (GNP) ব্যাখ্যাসহ নির্ণয় কর।",
          "explanation": "জাউদ্দীপকে বর্ণিত দেশটির মোট জাতীয় উৎপাদন (GNP) নিচে নির্ণয় করা হলো। কোনো নির্দিষ্ট সময়ে সাধারণত এক বছরে একটি দেশের অভ্যন্তরে এবং ভৌগোলিক সীমার বাইরে বসবাসকারী সব নাগরিক কর্তৃক উৎপাদিত চূড়ান্ত পর্যায়ের দ্রব্যসামগ্রী ও সেবাকর্মের অর্থমূল্যের সমষ্টি হলো মোট জাতীয় উৎপাদন (GNP)। মোট জাতীয় উৎপাদন পরিমাপের ক্ষেত্রে বিদেশে অবস্থানরত দেশি জনগণের আয় যোগ করা হয় এবং দেশে অবস্থানরত বিদেশিদের আয় বিয়োগ করা হয়। এক্ষেত্রে যদি X দিয়ে আমরা বিদেশে অবস্থানরত দেশি জনগণের আয় বোঝাই এবং M দিয়ে দেশে অবস্থানরত বিদেশিদের আয় বোঝাই তাহলে মোট জাতীয় উৎপাদন GNP = মোট দেশজ উৎপাদন (GDP) + (X – M) সুতরাং, দেশটির GNP = GDP+ (X-M) = {২৮,০০০ + (৭,০০০ – ৩,০০০)} কোটি টাকা = (২৮,০০০ + ৪,০০০) কোটি টাকা = ৩২,০০০ কোটি টাকা প্রসঙ্গত, বর্তমানে আন্তর্জাতিক অর্থনীতির পরিসংখ্যানে মোট জাতীয় উৎপাদনের (GNP) পরিবর্তে মোট জাতীয় আয় (GNI) প্রত্যয়টি ব্যবহার করা হয়।"
        },
        {
          "label": "ঘ",
          "question": "উক্ত দেশের মাথাপিছু আয় সে দেশের জনগণের জীবনযাত্রার মান নির্ধারণ করে- বিশ্লেষণ কর।",
          "explanation": "উদ্দীপকে উল্লেখিত দেশের মাথাপিছু আয় অনুসারে বলা যায়, সে দেশের জনগণের জীবনযাত্রার মান নিম্ন। মাথাপিছু আয় হলো কোনো নির্দিষ্ট সময়ে কোনো দেশের নাগরিকদের গড় আয়। মাথাপিছু আয় দুইটি পৃথক মান দ্বারা নির্ধারিত হয়: (১) মোট জাতীয় আয় এবং (২) মোট জনসংখ্যা। কোনো নির্দিষ্ট সময়ে কোনো দেশের মোট - জাতীয় আয়কে (GNI) সে দেশের মোট জনসংখ্যা দ্বারা ভাগ করলে মাথাপিছু জাতীয় আয় বা মাথাপিছু আয় পাওয়া যায়। মাথাপিছু আয়কে নিম্নলিখিতভাবে প্রকাশ করা যায়: মাথাপিছু আয় = =  মোট জাতীয় আয়   মোট জনসংখ্যা  =\\frac{\\text { মোট জাতীয় আয় }}{\\text { মোট জনসংখ্যা }} =   মোট   জনসংখ্যা     মোট   জাতীয়   আয়   ​ উদ্দীপকের দেশটির মোট জাতীয় আয় ৩২,০০০ কোটি টাকা এবং মোট জনসংখ্যা ১৬ কোটি।  সুতরাং, দেশটির মাথাপিছু আয়  =  ৩২০০০ কোটি টাকা   ১৬  =  ২০০০ কোটি টাকা  \\begin{aligned} \\text { সুতরাং, দেশটির মাথাপিছু আয় } & =\\frac{\\text { ৩২০০০ কোটি টাকা }}{\\text { ১৬ }} \\\\ & =\\text { ২০০০ কোটি টাকা } \\end{aligned}   সুতরাং ,  দেশটির   মাথাপিছু   আয়   ​ =   ১৬     ৩২০০০   কোটি   টাকা   ​ =   ২০০০   কোটি   টাকা   ​ অর্থাৎ, মাথাপিছু আয় থেকে বোঝা যায় দেশটি অনুন্নত। কারণ বিশ্বব্যাংক-এর স্কেল অনুযায়ী দেশটির জনগণের মাথাপিছু আয় উন্নয়নশীল দেশের মাথাপিছু আয় অপেক্ষা কম। এ থেকে বোঝা যায় দেশটিতে জীবনযাত্রা নিম্নমানের এবং জনগণের বৃহত্তর অংশেরই মৌলিক চাহিদাসমূহ, যেমন- খাদ্য, বস্ত্র, বাসস্থান, শিক্ষা ও চিকিৎসা সুবিধা ইত্যাদি পূরণ করার সামর্থ্য থাকে না। পরিশেষে বলা যায়, জাতীয় মাথাপিছু আয় দ্বারা দেশের বৃহত্তর জনগোষ্ঠীর জীবনযাত্রার মান সম্পর্কে ধারণা পাওয়া যায়। তাই, উদ্দীপকের দেশটির মাথাপিছু আয় থেকে ধারণা পাওয়া যায় উক্ত দেশটির জনগণের জীবনযাত্রার মান নিম্ন।"
        }
      ]
    },
    {
      "number": "8",
      "uddipok": "দৃশ্যপট-১: ভূমিহীন রহিমা বেগম একটি সংস্থা থেকে হাঁস-মুরগি পালনের উপর প্রশিক্ষণ গ্রহণ করেন। একটি বিশেষ আর্থিক প্রতিষ্ঠান তাকে দশ হাজার (১০,০০০) টাকা ঋণ দেয়। হাঁস-মুরগি পালন করে তার পরিবার এখন সচ্ছল। দৃশ্যপট-২: শিমুলের বাবা বিদেশি গাড়ির আমদানিকারক। তার দুটি গার্মেন্টস ফ্যাক্টরিও আছে। সেগুলোতে উৎপাদিত দ্রব্য তিনি বিদেশে রপ্তানি করেন। তিনি নিয়মিত কর দেন ৮ এ বছর তিনি সর্বোচ্চ করদাতার পুরস্কার পেয়েছেন।",
      "tag": "BB 20",
      "sub_questions": [
        {
          "label": "ক",
          "question": "সরকারি অর্থব্যবস্থা কাকে বলে?",
          "explanation": "রাষ্ট্রের আয় ও ব্যয় সংক্রান্ত সরকারের নীতি ও পদ্ধতিকে সরকারি অর্থব্যবস্থা বলে।"
        },
        {
          "label": "খ",
          "question": "বাংলাদেশ সরকারের ব্যয়ের তাৎপর্যপূর্ণ খাতটি ব্যাখ্যা কর।",
          "explanation": "বাংলাদেশ সরকারের ব্যয়ের গুরুত্বপূর্ণ খাত হলো শিক্ষা। একটি শিক্ষিত সমাজ ও দক্ষ জনশক্তি গড়ে তুলতে শিক্ষার কোনো বিকল্প নেই। এ বিষয়টি বিবেচনা করে শিক্ষা সম্প্রসারণের মাধ্যমে দেশকে অশিক্ষার অভিশাপ থেকে মুক্ত করার লক্ষ্যে বাংলাদেশ সরকার শিক্ষা খাতে প্রচুর ব্যয় করছে। সরকারি শিক্ষা প্রতিষ্ঠান, বেসরকারি বিদ্যালয়, কলেজ, মাদরাসার জন্য অনুদান, উপবৃত্তি, বিনামূল্যে পাঠ্যপুস্তক প্রদান ইত্যাদি শিক্ষা খাতের অন্তর্ভুক্ত। এছাড়াও জাতীয় শিক্ষানীতি-২০১০-এর অন্তর্ভুক্ত শিক্ষা সংক্রান্ত নতুন নতুন কার্যক্রমের জন্য এ খাতে সরকারের ব্যয় দিন দিন বৃদ্ধি পাচ্ছে।"
        },
        {
          "label": "গ",
          "question": "দৃশ্যপট-১ এর রহিমা বেগম কোন প্রতিষ্ঠান থেকে ঋণ নিয়েছেন? ব্যাখ্যা কর।",
          "explanation": "দৃশ্যপট-১ এর রহিমা বেগম গ্রামীণ ব্যাংক থেকে ঋণ নিয়েছেন। গ্রামীণ ব্যাংক বাংলাদেশের পল্লির ভূমিহীন নারী ও পুরুষদের ঋণদানের জন্য একটি বিশেষ অর্থলগ্নিকারী প্রতিষ্ঠান। ক্ষুদ্র ঋণ প্রদানকারী ব্যাংক হিসেবেও এটি পরিচিত। এটি বাংলাদেশের দরিদ্র পুরুষ ও নারীদের বিনা জামানতে ব্যাংকিং সুবিধা প্রদান করে। গ্রামীণ মহাজনদের শোষণ থেকে গরিব মানুষকে রক্ষা করার মহান ব্রত নিয়েই এ ব্যাংকের অগ্রযাত্রা শুরু হয়। উদ্দীপকের দৃশ্যপট-১ এর রহিমা বেগম ভূমিহীন। তিনি হাঁস-মুরগি পালনের ওপর প্রশিক্ষণ গ্রহণ করে একটি বিশেষ আর্থিক প্রতিষ্ঠান থেকে দশ হাজার টাকা ঋণ নেন। উক্ত বিশেষ আর্থিক প্রতিষ্ঠান দ্বারা গ্রামীণ ব্যাংককেই নির্দেশ করা হয়েছে। কেননা, বাংলাদেশে গ্রামীণ ব্যাংকই একমাত্র বিশেষ অর্থলগ্নিকারী প্রতিষ্ঠান, যা গ্রামীণ ভূমিহীন নারী-পুরুষদের বিনা জামানতে ক্ষুদ্র ঋণ প্রদান করে। ব্যাংকটি ক্ষুদ্র ঋণ কার্যক্রমের মাধ্যমে গ্রামের বিশাল বেকার জনগোষ্ঠীর জন্য স্বকর্ম-সংস্থানের সুযোগ সৃষ্টিতে ভূমিকা রাখছে। সুতরাং নিশ্চিতভাবেই বলা যায়, রহিমা বেগম গ্রামীণ ব্যাংক থেকে ঋণ নিয়েছিলেন।"
        },
        {
          "label": "ঘ",
          "question": "দৃশ্যপট-২ এ উল্লিখিত করটি বাংলাদেশ সরকারের আয়ের প্রধান উৎস- তুমি এ বক্তব্যের সাথে একমত? যুক্তিসহ মতামত দাও।",
          "explanation": "দৃশ্যপট-২ এ উল্লিখিত করটি অর্থাৎ বাণিজ্য শুল্ক বাংলাদেশ সরকারের আয়ের প্রধান উৎস- এ বক্তব্যের সাথে আমি একমত। রাষ্ট্র পরিচালনার ব্যয় বহন করতে সরকারকে প্রচুর অর্থ আয় করতে হয়। বাংলাদেশ সরকারের আয়ের উৎসগুলোকে সাধারণত দু'ভাগে ভাগ করা যায়। যথা: ক. কর রাজস্ব ও খ. কর বহির্ভূত রাজস্ব। কর রাজস্বের অন্যতম খাত হলো বাণিজ্য শুল্ক। দেশের আমদানি ও রপ্তানিকৃত দ্রব্যের ওপর যে কর ধার্য করা হয় তাকে বাণিজ্য শুল্ক বলা হয়। বাংলাদেশ সরকার এ খাত থেকে প্রচুর পরিমাণে অর্থ আয় করে বলে। একে বাংলাদেশ সরকারের আয়ের প্রধান উৎস বলা হয়। উদ্দীপকের দৃশ্যপট-২ এর শিমুলের বাবা বিদেশি গাড়ির আমদানিকারক। এছাড়াও তিনি দু'টি গার্মেন্টস ফ্যাক্টরির মালিক। সেগুলোতে উৎপাদিত দ্রব্য তিনি বিদেশে রপ্তানি করেন। তিনি নিয়মিত কর দেন। তিনি মূলত পণ্য আমদানি ও রপ্তানি করার জন্য শুল্ক দেন। এ ধরনের শুল্ককেই বাণিজ্য শুল্ক বলে বাংলাদেশ সরকার তার মোট আয়ের সিংহভাগ অংশই এ খাত থেকে আয় করে। পরিশেষে বলা যায়, বাণিজ্য শুল্ক বাংলাদেশ সরকারের মোট আয়ে গুরুত্বপূর্ণ অবদান রাখে। তাই উদ্দীপকের করটি বাংলাদেশ সরকারের আয়ের প্রধান উৎস।"
        }
      ]
    },
    {
      "number": "9",
      "uddipok": "পারভেজ বিশ্ববিদ্যালয়ের পড়ার সময় মিতার সাথে পরিচয় হয়। বিশ্ববিদ্যালয় পড়া শেষে দুজনেরই বিসিএস-এর মাধ্যমে সরকারি চাকরি হয়। তারা উভয়ে বৈবাহিক সম্পর্কে আবদ্ধ হয়। 'কিন্তু তাদের উভয় পক্ষের মা-বাবা এ সম্পর্ক মেনে নিতে পারেননি। তাই তারা আলাদা বাসা নিয়ে শহরে বসবাস করে। তাদের সংসারে দুটি সন্তানও আছে।",
      "tag": "BB 20",
      "sub_questions": [
        {
          "label": "ক",
          "question": "পরিবার কাকে বলে?",
          "explanation": "পরিবার হলো একটি ক্ষুদ্রতম সামাজিক সংগঠন, যেখানে পিতা- মাতা ও তাদের সন্তানেরা একত্রে বসবাস করে।"
        },
        {
          "label": "খ",
          "question": "আধুনিক যুগের সংস্কৃতি কোনটিকে কেন্দ্র করে গড়ে উঠেছে? ব্যাখ্যা কর।",
          "explanation": "আধুনিক যুগের সংস্কৃতি গণমাধ্যমকে কেন্দ্র করে গড়ে উঠেছে। বৃহৎ জনগোষ্ঠীর নিকট সংবাদ, দেশের ইতিহাস, ঐতিহ্য, সংস্কৃতির বিষয়বস্তু, বিশেষ ধ্যান-ধারণা, বিনোদন প্রভৃতি পরিবেশন করার মাধ্যমই গণমাধ্যম। এগুলোর মধ্যে রয়েছে সংবাদপত্র, বেতার, চলচ্চিত্র, টেলিভিশন প্রভৃতি। এগুলো সংবাদ, বিনোদন, শিক্ষা প্রভৃতির মাধ্যমে জনসাধারণের মনের খোরাক পূরণ করে সংস্কৃতিকে প্রভাবিত করে।"
        },
        {
          "label": "গ",
          "question": "পারভেজ ও মিতার মধ্যে গঠিত পরিবারকে কোন ধরনের পরিবার বলা যায়? ব্যাখ্যা কর।",
          "explanation": "পারভেজ ও মিতার মধ্যে গঠিত পরিবারটি একক ও নয়াবাস পরিবার। আকারের ভিত্তিতে পরিবারকে তিন ভাগে ভাগ করা যায়, যেমন- একক বা অণু পরিবার, যৌথ পরিবার ও বর্ধিত পরিবার। স্বামী-স্ত্রী ও তাদের অবিবাহিত সন্তান-সন্ততি নিয়ে গঠিত হয় একক পরিবার। আবার, বিবাহোত্তর স্বামী-স্ত্রীর বসবাসের স্থানের ওপর ভিত্তি করে পরিবার তিন ধরনের হয়, যেমন- পিতৃবাস, মাতৃবাস এবং নয়াবাস পরিবার। বিবাহিত দম্পতি স্বামী বা স্ত্রী কারও পিতার বাড়িতে বাস না করে পৃথক বাড়িতে বাস করলে তাকে নয়াবাস পরিবার বলা হয়। উদ্দীপকের পারভেজ বিশ্ববিদ্যালয়ে পড়ার সময় মিতার সাথে পরিচিত হয়। পড়াশোনা শেষে তারা বৈবাহিক বন্ধনে আবদ্ধ হয়। তাদের উভয়ের পিতা- মাতা এ সম্পর্ক মেনে না নেওয়ায় তারা পৃথক বাসায় বসবাস করতে শুরু করে। তাদের সংসারে দুটি সন্তানও আছে। স্বামী-স্ত্রী এবং অবিবাহিত সন্তান নিয়ে গঠিত হওয়ায় তাদের পরিবারটি একক বা অণু পরিবার। আবার, বিবাহের পর পৃথক বাসগৃহে বাস করায় তাদের পরিবারটি নয়াবাস পরিবার। সুতরাং, পারভেজ ও মিতার পরিবারটি একক ও নয়াবাস পরিবার।"
        },
        {
          "label": "ঘ",
          "question": "“পারভেজ ও মিতার সন্তানদের সামাজিক মানুষ হিসেবে বেড়ে ওঠায় বাবা-মার ভূমিকাই মুখ্য”- বিশ্লেষণ কর।",
          "explanation": "পারভেজ ও মিতার সন্তানদের সামাজিক মানুষ হিসেবে বেড়ে ওঠায় পরিবারের সদস্য হিসেবে বাবা-মার ভূমিকাই মুখ্য। সামাজিকীকরণের মাধ্যমে একটি শিশু সামাজিক মানুষে পরিণত হয়। আর পরিবার সামাজিকীকরণের সবচেয়ে গুরুত্বপূর্ণ মাধ্যম। পরিবারের মধ্যেই সামাজিকীকরণের ক্ষেত্র প্রস্তুত থাকে শিশুর জন্মের আগে থেকেই। স্বাভাবিকভাবেই পারিবারিক জীবনের ভালো দিক এবং মন্দ দিক সবই শিশুর আচরণকে প্রভাবিত করে। পরিবারের মধ্যেই সামাজিক নীতিবোধ ও নাগরিক চেতনার সূচনা হয়। উদ্দীপকে পারভেজ ও মিতার সংসারে দুটি সন্তান রয়েছে। তাদের সংসারটি নয়াবাস হওয়ায় তাদের সন্তানদের সামাজিকীকরণে পারভেজ ও মিতার প্রভাবই থাকবে সব থেকে বেশি। শিশুর সবচেয়ে কাছের মানুষ মা-বাবা। শিশু তার মা-বাবার মাধ্যমেই ভাষা শিক্ষা ও খাদ্যাভ্যাস গঠন করে। মা- বাবার আচরণ ও মূল্যবোধ শিশুর সামাজিকীকরণে প্রভাব ফেলে। পারভেজ ও- মিতার পরিবারে আর কোনো সদস্য বা আত্মীয়-স্বজন না থাকার কারণে সন্তানদের সামাজিক মানুষ হিসেবে গড়ে তোলার পেছনে তাদের অবদান সবচেয়ে বেশি থাকবে। পরিশেষে বলা যায়, একক পরিবারে বাবা-মা সন্তানদেরকে একমাত্র পারিবারিক সদস্য হিসেবে প্রভাবিত করে। তাই, পারভেজ ও মিতার সন্তানদের সামাজিক মানুষ হিসেবে বেড়ে ওঠায় বাবা-মার ভূমিকাই মুখ্য।"
        }
      ]
    },
    {
      "number": "10",
      "uddipok": "আমজাদ সাহেব দীর্ঘদিন পর দেশে ফিরে লক্ষ করেন তাদের গ্রামে আগের চেয়ে জনসংখ্যা বেড়েছে। বেড়েছে নানা ধরনের কাজের সুযোগ-সুবিধা। গ্রামের অনেক ছেলে- মেয়ে লেখাপড়া শিখে নানা জায়গায় কাজ করছে। তিনি আরো লক্ষ করলেন মেয়েরা লেখাপড়ায় এগিয়ে গেছে। বিদ্যালয়ে উপস্থিতি, পরীক্ষায় কৃতিত্ব ও বিভিন্ন পেশায়ও মেয়েদের অংশগ্রহণ অনেক বেশি।",
      "tag": "BB 20",
      "sub_questions": [
        {
          "label": "ক",
          "question": "সামাজিক পরিবর্তন সংক্রান্ত ম্যাকাইভারের সংজ্ঞাটি লিখ।",
          "explanation": "সামাজিক পরিবর্তন সংক্রান্ত ম্যাকাইভারের সংজ্ঞাটি হলো- \"মানবীয় সম্পর্কের পরিবর্তন হচ্ছে সামাজিক পরিবর্তন।”"
        },
        {
          "label": "খ",
          "question": "সামাজিক পরিবর্তনের সূচনাকারী উপাদানটি ব্যাখ্যা কর।",
          "explanation": "সংস্কৃতি সামাজিক পরিবর্তনের সূচনাকারী উপাদান। সাংস্কৃতিক উপাদানগুলো সামাজিক পরিবর্তনের সূচনা করে। প্রত্যেক সমাজেরই রয়েছে বৈচিত্র্যপূর্ণ সংস্কৃতি, মানুষের মূল্যবোধের পার্থক্য, উদ্দেশ্য ও আদর্শের ভিন্নতা প্রভৃতি। এগুলোর ফলে সৃষ্টি হয় বিভিন্ন সংস্কৃতি লালিত প্রতিষ্ঠান যা সমাজের মধ্যে নানা রকম পরিবর্তন সৃষ্টি করে।"
        },
        {
          "label": "গ",
          "question": "আমজাদ সাহেবের গ্রামে সামাজিক পরিবর্তনের কোন উপাদানটি কাজ করেছে? ব্যাখ্যা কর।",
          "explanation": "নিম্নের অনুরূপঃ লাইলী বেগমের ক্ষেত্রে সামাজিক পরিবর্তনের শিক্ষা উপাদানটি প্রযোজ্য। সামাজিক পরিবর্তনের একটি বিশেষ উপাদান হলো শিক্ষা। শিক্ষা হলো এক ধরনের সংস্কার সাধন ও বিরামহীন প্রক্রিয়া। লাইলী বেগমের মধ্যে এ প্রক্রিয়াটি ক্রিয়াশীল। লাইলী বেগম পড়াশোনা শেষ করে একটি চাকরি পেয়েছে। সে তার দুই মেয়েকেও স্কুলে পাঠায় এবং তাদের সমাজে সম্মানের সাথে প্রতিষ্ঠিত করতে দৃঢ়প্রতিজ্ঞ। এ প্রতিজ্ঞা শিক্ষার ফল। কারণ শিক্ষা সমাজের সদস্যদের মধ্যে আত্মবিশ্বাস ও বিচার-বিবেচনার ক্ষমতা জাগ্রত করে। শিক্ষা যাবতীয় অন্ধত্ব, অজ্ঞতা, কুসংস্কার প্রভৃতি থেকে মুক্তি দেয়। উদাহরণ হিসেবে বলা যায় যে, বাংলাদেশের সমাজে নারী শিক্ষার প্রসার জনগণের মধ্যে সচেতনতা সৃষ্টি করেছে। ফলে নারীরা সামাজিক আন্দোলন পরিচালনায় উদ্বুদ্ধ হচ্ছে এবং নিজেদের অধিকার প্রতিষ্ঠা করতে পারছে। পাশাপাশি বিভিন্ন কর্মমুখী কার্যক্রমের মাধ্যমে নারীরা নিজেদেরকে যোগ্যতর আসনে প্রতিষ্ঠিত করতে পারছে। এ আলোচনা থেকে বোঝা যায়, লাইলী বেগমের ক্ষেত্রে সামাজিক পরিবর্তনের শিক্ষা উপাদানটি কাজ করেছে।"
        },
        {
          "label": "ঘ",
          "question": "আমজাদ সাহেবের গ্রামের মেয়েদের উন্নতি নারীর অগ্রগতিকে ত্বরান্বিত করেছে- বিশ্লেষণ কর।",
          "explanation": "আমজাদ সাহেবের গ্রামের মেয়েদের উন্নতি অর্থাৎ শিক্ষাক্ষেত্রে নারীদের অংশগ্রহণ নারীর অগ্রগতিকে ত্বরান্বিত করেছে। শিক্ষা হলো এক ধরনের সংস্কার সাধন ও বিরামহীন প্রক্রিয়া। শিক্ষা যেমন যাবতীয় অজ্ঞতা, কুসংস্কার প্রভৃতি থেকে মুক্তি দেয়, তেমনি নারী শিক্ষা নারীকে কর্মমুখী করে। প্রকৃত অর্থে শিক্ষা নারী ক্ষমতায়ন ঘটাচ্ছে। উদ্দীপকের আমজাদ সাহেবের গ্রামের মেয়েরা লেখাপড়ায় অনেক এগিয়ে, গেছে। ফলে তারা বিভিন্ন পেশায় অংশগ্রহণ করে নিজেদের অবস্থার উন্নতি ঘটাতে পারছে। নারীরা এখন শিক্ষার পাশাপাশি বিভিন্ন কর্মক্ষেত্রে নিয়োজিত। হচ্ছে। শিক্ষার প্রভাবে তারা গৃহস্থালি কাজের গণ্ডি থেকে বেরিয়ে আসছে। আজ তারা বাংলাদেশের শহর এলাকায় পোশাক শিল্প, ঔষধ তৈরির কারখানা, টেলিফোন ও টেলিযোগাযোগ শিল্প, পাট, চা, কাগজ শিল্প, স্থাপত্য শিল্প, মৎস প্রক্রিয়াজাতকরণ প্রভৃতি শিল্প ও কলকারখানায় চাকরি করছে। তাছাড়া শিক্ষিত নারীরা বিভিন্ন পেশা, যেমন- চিকিৎসা, আইন, শিক্ষকতা, পুলিশ, বিচারবিভাগসহ বিভিন্ন সরকারি ও বেসরকারি প্রতিষ্ঠানে কাজ করছে। এসকল অর্থনৈতিক কর্মকাণ্ডের ফলে তারা আর্থিকভাবে স্বাবলম্বী হচ্ছে। পরিবার ও সমাজে তাদের অবদানের জন্য গুরুত্বও বাড়ছে। সমাজে তাদের অবস্থানের উন্নতি ঘটছে। পরিশেষে বলা যায়, শিক্ষার মাধ্যমে নারীরা স্বাবলম্বী হয়। তাই, আমজাদ সাহেবের গ্রামের মেয়েদের উন্নতি তথা শিক্ষা ক্ষেত্রে মেয়েদের উন্নতি নারীর অগ্রগতিকে ত্বরান্বিত করেছে।"
        }
      ]
    },
    {
      "number": "11",
      "uddipok": "ঘটনা-১: আর্থিক অনটনে কলি বেশি পড়াশোনা করতে পারেনি। তাই সে ঢাকায় একটি গার্মেন্টস কারখানায় কাজ নেয়। একদিন সে বখাটে ছেলেদের দ্বারা পথে নিগৃহীত হয়। ঘটনা-২: রহমান সাহেবকে সঠিক সময়ে অফিসে পৌঁছে দেওয়ার জন্য তার ড্রাইভার বেপরোয়া গতিতে গাড়ি চালিয়ে যায়। যদিও তখন সিগনালে লালবাতি জ্বলছিল। গাড়িটি রাস্তার পাশে হকারদের দ্রব্যের সাথে ধাক্কা লাগিয়ে তাদের বিক্রীত দ্রব্য নষ্ট করে দেয়।",
      "tag": "BB 20",
      "sub_questions": [
        {
          "label": "ক",
          "question": "দুর্নীতি কী?",
          "explanation": "ব্যক্তি বা গোষ্ঠী কর্তৃক অবৈধ পন্থায় নীতি বহির্ভূত বা জনস্বার্থ বিরোধী কাজই দুর্নীতি।"
        },
        {
          "label": "খ",
          "question": "ধর্মীয় অনুশাসন মেনে চলে কোন রোগ প্রতিরোধ করা যায়? ব্যাখ্যা কর।",
          "explanation": "ধর্মীয় অনুশাসন মেনে চলে এইডস রোগ প্রতিরোধ করা সম্ভব। এইডসের জন্য দায়ী এইচআইভি ভাইরাস। এ ভাইরাস ছড়ানোর অন্যতম কারণ অনৈতিক যৌন মিলন এবং একই সিরিঞ্জ দিয়ে মাদক গ্রহণ। সব ধর্মই এ ধরনের কর্মকাণ্ড থেকে বিরত থাকার উপদেশ দেয়। তাই ধর্মীয় অনুশাসন মেনে চললে এইডস রোগ প্রতিরোধ করা যায়।"
        },
        {
          "label": "গ",
          "question": "উদ্দীপকে বর্ণিত ঘটনা-১ এর পিছনে গুরুত্বপূর্ণ কারণ কোনটি? ব্যাখ্যা কর।",
          "explanation": "উদ্দীপকে বর্ণিত ঘটনা-১ বা নারীর প্রতি সহিংসতার পিছনে গুরুত্বপূর্ণ কারণটি হলো দারিদ্র্য। সাম্প্রতিককালের অন্যতম সামাজিক সমস্যা হলো নারীর প্রতি সহিংসতা। এর পেছনে গুরুত্বপূর্ণ কারণ হিসেবে দারিদ্র্যকে চিহ্নিত করা হয়। মূলত দারিদ্র্যের কারণে নারীরা শিক্ষা সম্পূর্ণ করতে পারে না। দারিদ্র্য ঘোচাতে কাজের খোঁজে এসে অনেক নারী সহিংসতার শিকার হয়। বাংলাদেশের নারী শ্রমিকের এক বিরাট অংশ পোশাক শিল্পে কাজ করে। তাদের বেশির ভাগই রাতে কর্মস্থল থেকে ফেরার পথে নির্যাতনের শিকার হয়। এছাড়াও বাসাবাড়ীতে কাজ করে এমন গৃহকর্মী নারী বা শিশু অনেকে যৌন নির্যাতনের শিকার হয়ে থাকে। উদ্দীপকের ঘটনা-১-এ. কলি আর্থিক অনটনের কারণে বেশি পড়াশোনা করতে পারেনি। তাই সে ঢাকায় একটি গার্মেন্টস কারখানায় কাজ নেয়। একদিন সে বখাটে ছেলেদের দ্বারা পথে নিগৃহীত হয়। এ ঘটনার জন্য কলির দারিদ্র্যকেই, দায়ী করা যায়। দরিদ্রতার কারণে সে লেখাপড়ার সুযোগ হারায়। দরিদ্র হওয়ার দরুণ সে সামাজিক নিরাপত্তা থেকেও বঞ্চিত হয়। তাই বলা যায়, উদ্দীপকের ঘটনা-১-এর পেছনে গুরুত্বপূর্ণ কারণ দারিদ্র্য।"
        },
        {
          "label": "ঘ",
          "question": "ঘটনা-২ এ উল্লিখিত চালককে এ ধরনের অপরাধ থেকে বিরত রাখতে কী পদক্ষেপ নেয়া যেতে পারে বলে তুমি মনে কর? যুক্তিসহ মতামত দাও।",
          "explanation": "উদ্দীপকের ঘটনা-২-এ উল্লেখিত চালককে এ ধরনের অপরাধ থেকে বিরত রাখতে বিভিন্ন পদক্ষেপ নেওয়া যেতে পারে। বাংলাদেশে সড়ক দুর্ঘটনা পরিস্থিতি বেশ ভয়াবহ। বাংলাদেশে এ সমস্যা নানামুখী আর্থ-সামাজিক প্রতিবন্ধকতা সৃষ্টি করছে। উদ্দীপকের ঘটনা-২-এ রহমান সাহেবের ড্রাইভার বেপরোয়া গতিতে গাড়ি চালায় এবং সড়ক আইন লঙ্ঘন করে। এক্ষেত্রে চালকের অদক্ষতা এবং আইনের প্রতি উদাসীনতাকে দায়ী করা যেতে পারে। এ ধরনের অপরাধ প্রতিরোধ করতে উপযুক্ত শিক্ষা ও প্রশিক্ষণসহ যোগ্যতা নির্ধারণ পূর্বক চালক নিয়োগ দিতে হবে। গাড়ির চালককে ট্রাফিক আইন-কানুন ও নিয়মশৃঙ্খলা মেনে গাড়ি চালাতে উদ্বুদ্ধ করতে হবে। বেপরোয়া ও নেশাগ্রস্ত অবস্থায় গাড়ি না চালানোর জন্য চালকদের সচেতন করতে হবে। প্রশিক্ষণের জন্য আধুনিক ও মানসম্মত ড্রাইভিং ট্রেনিং সেন্টার স্থাপন করতে হবে। এছাড়া ট্রাফিক আইন প্রয়োগকারী সংস্থাকে দায়িত্ব পালনে সচেতন হতে হবে। ড্রাইভিং লাইসেন্স প্রদানের ক্ষেত্রে সংশ্লিষ্ট সংস্থাকে দায়িত্বশীল হতে উদ্বুদ্ধ করতে হবে।. পরিশেষে বলা যায়, সার্বিক সচেতনতা ও দক্ষতা বৃদ্ধির মাধ্যমে সড়ক দুর্ঘটনার মতো সামাজিক সমস্যা হ্রাস করা যেতে পারে।"
        }
      ]
    }
  ]
}