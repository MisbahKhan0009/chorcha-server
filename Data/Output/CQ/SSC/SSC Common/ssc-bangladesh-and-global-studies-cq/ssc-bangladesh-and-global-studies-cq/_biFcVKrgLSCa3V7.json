{
  "title": "সিলেট বোর্ড ২০২০",
  "subtitle": "বাংলাদেশ ও বিশ্ব পরিচয় (10)",
  "questions": [
    {
      "number": "1",
      "uddipok": "দৃশ্যকল্প-১: 'X' এবং 'Y' দুজন একই বিশ্ববিদ্যালয় থেকে পড়াশোনা শেষ করেন। তারা একই দেশের ভিন্ন দুটি অঞ্চলের বাসিন্দা। দেশের শাসন ক্ষমতায় 'Y' এর অঞ্চলের প্রাধান্য রয়েছে। যে কারণে 'Y' যত সুযোগ পায় 'X' তত সুযোগ পায়না। এ ধরনের বৈষম্য 'X' কিছুতেই মেনে নিতে পারছিলেন না। দৃশ্যকল্প-২: 'X' এর এলাকার নেতা ঐ বৈষম্যসমূহ দূর করার জন্য বেশ কিছু পরিকল্পনা করেন। তাঁর পরিকল্পনাগুলো কোনো না কোনোভাবে শাসকগোষ্ঠীর নিকট পৌঁছে যায়। ফলে নেতাসহ অনেককে মিথ্যা অভিযোগে গ্রেফতার করা হয়। এলাকার লোকজন তীব্র প্রতিবাদ করলে শাসকগোষ্ঠী তাঁদের মুক্তি দিতে বাধ্য হয়।",
      "tag": "SB 20",
      "sub_questions": [
        {
          "label": "ক",
          "question": "২১ দফার প্রথম দফাটি কী?",
          "explanation": "২১ দফার প্রথম দফাটি ছিল বাংলাকে পাকিস্তানের অন্যতম রাষ্ট্রভাষা করা।"
        },
        {
          "label": "খ",
          "question": "বিশ্ব দরবারে আজ বাংলা ভাষার মর্যাদা প্রতিষ্ঠিত'- ব্যাখা কর।",
          "explanation": "২১শে ফেব্রুয়ারিকে আন্তর্জাতিক মাতৃভাষা দিবস হিসেবে ইউনেস্কোর ঘোষণার মাধ্যমে বিশ্বদরবারে আজ বাংলা ভাষার মর্যাদা প্রতিষ্ঠিত। ১৯৫২ সালের ২১শে ফেব্রুয়ারি রফিক, জব্বার, সালাম, বরকত প্রমুখ তাদের বুকের তাজা রক্ত রাজপথে ঢেলে দিয়ে মাতৃভাষা বাংলার মর্যাদা রক্ষা করেছেন। ভাষা শহিদদের আত্মদানের স্বীকৃতিস্বরূপ ১৯৯৯ সালের ১৭ই নভেম্বর জাতিসংঘের অঙ্গসংস্থা ইউনেস্কো ২১শে ফেব্রুয়ারিকে আন্তর্জাতিক মাতৃভাষা দিবস হিসেবে স্বীকৃতি প্রদান করেছে। এ স্বীকৃতি নিঃসন্দেহে বাংলা ভাষার মর্যাদাকে সমুন্নত করেছে।"
        },
        {
          "label": "গ",
          "question": "দৃশ্যকল্প ১ দ্বারা তোমার পাঠ্যবইয়ের কোন ধারণার ইঙ্গিত রয়েছে? ব্যাখ্যা কর।",
          "explanation": "দৃশ্যকল্প-১ দ্বারা আমার পাঠ্যবইয়ে বর্ণিত পূর্ব পাকিস্তানের প্রতি পশ্চিম পাকিস্তানের বৈষম্যের ইঙ্গিত করা হয়েছে।। ১৯৪৭ সালে পাকিস্তান রাষ্ট্র সৃষ্টির পর থেকেই পূর্ব পাকিস্তানকে দমিয়ে রাখার রাখার কৌশল হিসেবে পশ্চিম পাকিস্তানি শাসকগোষ্ঠী পূর্ব পাকিস্তানকে অর্থনৈতিক, সামাজিক, প্রশাসনিকসহ বিভিন্ন ক্ষেত্রে পিছিয়ে রাখার ষড়যন্ত্রে লিপ্ত হয়। এ জন্য শাসন ক্ষমতার অধিকাংশ জায়গা তারা দখল করে রাখে, যা পূর্ব পাকিস্তানের জনগণের মধ্যে ক্ষোভের সঞ্চার করে। উদ্দীপকের দৃশ্যকল্প-১-এ এরূপ ঘটনার প্রতিফলন লক্ষণীয়। উদ্দীপকের দৃশ্যকল্প-১-এ দেখা যায়, একই বিশ্ববিদ্যালয় থেকে পড়াশোনা শেষ করা 'X' এবং 'Y' একই দেশের ভিন্ন দুটি অঞ্চলের বাসিন্দা। শাসন ক্ষমতায় 'Y' অঞ্চলের প্রাধান্য থাকায় 'X' নানাবিধ বৈষম্যের শিকার। যাতিনি কোনোভাবেই মেনে নিতে পারেন না। ঠিক একইভাবে পাকিস্তান রাষ্ট্রের শাসন ক্ষমতায় ছিলেন পশ্চিম পাকিস্তানিরা। যাদের বৈষম্যমূলক নীতির কারণে পূর্ব পাকিস্তান নানাক্ষেত্রে বঞ্চিত হতে থাকে। সে সময় অর্থনৈতিক ক্ষেত্রে পূর্ব পাকিস্তানের তুলনায় পশ্চিম পাকিস্তান অনেক বেশি সুবিধা লাভ করতো। একটি সমীক্ষায় দেখা যায়, ১৯৬০-৬১ থেকে ১৯৬৪-৬৫ অর্থবছর পর্যন্ত পূর্ব পাকিস্তানের জন্য বরাদ্দ ছিল ৬৪৮ কোটি টাকা, অথচ পশ্চিম পাকিস্তানের ক্ষেত্রে তা ছিল ২২,২৩০ কোটি টাকা। এমনকি পাকিস্তানের প্রশাসনিক ব্যবস্থায়ও পূর্ব পাকিস্তানের ভূমিকা ছিল নগণ্য। প্রতিরক্ষা ক্ষেত্রেও ছিল চরম বৈষম্য। সেনা, নৌ ও বিমানবাহিনীর প্রধান কেন্দ্র ছিল পশ্চিম পাকিস্তানে আর অফিসারদের মধ্যে মাত্র ৫% ছিল বাঙালি। এছাড়া শিক্ষা খাতে বাজেট বরাদ্দে পশ্চিম পাকিস্তান পূর্ব পাকিস্তানের দ্বিগুণেরও বেশি বরাদ্দ লাভ করত। এরূপ প্রকট বৈষম্য পূর্ব পাকিস্তানের মানুষকে প্রতিবাদী করে তোলে। তাই বলা যায়, পূর্ব ও পশ্চিম পাকিস্তানের মধ্যে বিদ্যমান এ বৈষম্যই দৃশ্যকল্প-১-এ ফুটে উঠেছে।"
        },
        {
          "label": "ঘ",
          "question": "\"দৃশ্যকল্প ২ এর ঘটনাটি পূর্ব বাংলার জনগণকে স্বাধীনতা সংগ্রামে ঝাঁপিয়ে পড়তে প্রেরণা যুগিয়েছিল\"- বিশ্লেষণ কর।",
          "explanation": "দৃশ্যকল্প-২-এ ইঙ্গিতকৃত ঐতিহাসিক আগরতলা মামলা পূর্ব বাংলার জনগণকে স্বাধীনতা সংগ্রামে ঝাঁপিয়ে পড়তে প্রেরণা যুগিয়েছিল। ১৯৭১ সালের মহান স্বাধীনতা সংগ্রাম কোনো আকস্মিক ঘটনা ছিল না। বরং এটি ছিল বাঙালির মুক্তি সংগ্রামের চূড়ান্ত পরিণতি। বাঙালি তাদের অধিকার প্রতিষ্ঠায় যে সমস্ত আন্দোলন-সংগ্রামে ঝাঁপিয়ে পড়েছিল ঐতিহাসিক আগরতলা মামলার বিরুদ্ধে আন্দোলন ছিল তার অন্যতম। এ আন্দোলনের তীব্রতায় তৎকালীন পাকিস্তানি শাসকগোষ্ঠী মামলার প্রধান আসামি বঙ্গবন্ধু শেখ মুজিবুর রহমানসহ সব আসামিকে মুক্তি দিতে বাধ্য হয়। উদ্দীপকের দৃশ্যকল্প-২-এ দেখা যায়, 'X'-এর এলাকার নেতা বৈষম্য দূর করার জন্য বেশ কিছু পরিকল্পনা করেন। ।কিন্তু শাসকগোষ্ঠী পরিকল্পনা জেনে গেলে নেতাসহ আরো অনেককে মিথ্যা অভিযোগে গ্রেফতার করে। তবে 'এলাকার লোকের তীব্র আন্দোলনের চাপে শাসকগোষ্ঠী তাদের মুক্তি দিতে বাধ্য হয়। একইভাবে বাঙালির অবিসংবাদিত নেতা বঙ্গবন্ধু শেখ মুজিবুর রহমান পাকিস্তানি শাসকগোষ্ঠীর শোষণ-বঞ্চনা থেকে দেশের জনগণকে মুক্তির আন্দোলনে নেতৃত্ব দিচ্ছিলেন। সে সময় পূর্ব পাকিস্তানকে স্বাধীন করার জন্য গোপনে গঠিত বিপ্লবী পরিষদের একটি পরিকল্পনায় তিনি সম্মতি প্রদান করেন। কিন্তু বাস্তবায়নের পূর্বেই পরিকল্পনার কথা শাসকগোষ্ঠী জেনে গেলে বঙ্গবন্ধুকে প্রধান আসামি করে ৩৫ জনের বিরুদ্ধে মামলা দায়ের করা হয়। মামলার বিচারকাজ শুরু হলে তা প্রত্যাহারের জন্য আন্দোলন শুরু হয়, যা এক সময় গণঅভ্যুত্থানে রূপ নেয়। ফলে শাসকগোষ্ঠী বঙ্গবন্ধুসহ সব আসামিকে মুক্তি দিতে বাধ্য হয়। এ ঘটনা বাঙালিকে স্বাধীনতা সংগ্রামে ঝাঁপিয়ে পড়তে অনুপ্রেরণা দেয়। কেননা এর ফলে বাঙালির আশা- আকাঙ্ক্ষার প্রতীক বঙ্গবন্ধুর প্রভাব ও মর্যাদা বৃদ্ধি পায় এবং পাকিস্তানি শাসকগোষ্ঠীর দুর্বলতা প্রকাশ পায়। এটি বাঙালি জাতিকে বঙ্গবন্ধুর নেতৃত্বে চূড়ান্ত স্বাধীনতা সংগ্রামে অংশগ্রহণে সাহস যোগায়, অনুপ্রাণিত করে। উপরের আলোচনা থেকে বলা যায়, ঐতিহাসিক আগরতলা মামলার বিরুদ্ধে আন্দোলন বাঙালির মধ্যে সাহস ও অনুপ্রেরণার জন্ম দেয়, যা পরবর্তী সময়ে বাঙালিকে স্বাধীনতা সংগ্রামে ঝাঁপিয়ে পড়তে উদ্বুদ্ধ করে।"
        }
      ]
    },
    {
      "number": "2",
      "uddipok": "শিক্ষিত যুবক তৌহিদ চাকরি না পেয়ে গ্রামে নিজে কিছু করবে ভেবে বাবার সম্পত্তি স্থানীয় একটি আর্থিক প্রতিষ্ঠানের কাছে বন্ধক রেখে ঋণ নেয় এবং মাছের চাষ শুরু করে। বর্তমানে সে বেশ স্বচ্ছলভাবে জীবনযাপন করছে। অন্যদিকে তার বন্ধু সামির শহরে ব্যবসার জন্য বেশ বড় পরিমাণ ঋণ নিয়ে একটি গার্মেন্টস ফ্যাক্টরি চালু করে। উক্ত ফ্যাক্টরিতে বহু লোকের কর্মসংস্থান হয়েছে এবং বৈদেশিক মুদ্রাও অর্জন করছে।",
      "tag": "SB 20",
      "sub_questions": [
        {
          "label": "ক",
          "question": "ভূমি রাজস্ব কাকে বলে?",
          "explanation": "ভূমি ভোগ দখলের জন্য সরকারকে প্রদত্ত খাজনাকে ভূমি রাজস্ব বলে।"
        },
        {
          "label": "খ",
          "question": "বাংলাদেশ সরকারের ব্যয়ের গুরুত্বপূর্ণ খাতটি ব্যাখ্যা কর।",
          "explanation": "বাংলাদেশ সরকারের ব্যয়ের গুরুত্বপূর্ণ খাত হলো শিক্ষা। একটি শিক্ষিত সমাজ ও দক্ষ জনশক্তি গড়ে তুলতে শিক্ষার কোনো বিকল্প নেই। এ বিষয়টি বিবেচনা করে শিক্ষা সম্প্রসারণের মাধ্যমে দেশকে অশিক্ষার অভিশাপ থেকে মুক্ত করার লক্ষ্যে বাংলাদেশ সরকার শিক্ষা খাতে প্রচুর ব্যয় করছে। সরকারি শিক্ষা প্রতিষ্ঠান, বেসরকারি বিদ্যালয়, কলেজ, মাদরাসার জন্য অনুদান, উপবৃত্তি, বিনামূল্যে পাঠ্যপুস্তক প্রদান ইত্যাদি শিক্ষা খাতের অন্তর্ভুক্ত। এছাড়াও জাতীয় শিক্ষানীতি-২০১০-এর অন্তর্ভুক্ত শিক্ষা সংক্রান্ত নতুন নতুন কার্যক্রমের জন্য এ খাতে সরকারের ব্যয় দিন দিন বৃদ্ধি পাচ্ছে।"
        },
        {
          "label": "গ",
          "question": "সামির যে প্রতিষ্ঠান থেকে ঋণ নেয় তার ধরন ব্যাখ্যা কর।",
          "explanation": "সামির যে প্রতিষ্ঠান থেকে ঋণ নেয় সেটি বাণিজ্যিক ব্যাংকের অন্তর্ভুক্ত। ব্যাংক হলো জনসাধারণের অর্থ গচ্ছিত রাখার এবং ঋণ গ্রহীতাদের বিভিন্ন মেয়াদি ঋণ প্রদান করার প্রতিষ্ঠান। আর বাণিজ্যিক ব্যাংক হলো সে ধরনের ব্যাংক যা বাণিজ্যিক লাভের উদ্দেশ্যে ঋণ প্রদান করে থাকে। উদ্দীপকের সামিরের ঋণ নেয়া প্রতিষ্ঠানটির মধ্যে বাণিজ্যিক ব্যাংকের প্রতিফলন স্পষ্ট। উদ্দীপকে দেখা যায়, সামির শহরে ব্যবসার জন্য বেশ বড় পরিমাণ ঋণ নিয়ে একটি গার্মেন্টস ফ্যাক্টরি চালু করে। এভাবে কোনো শিল্প প্রতিষ্ঠান স্থাপনে বড় ঋণ প্রদান করে থাকে বাণিজ্যিক ব্যাংকসমূহ। কেননা বাণিজ্যিক ব্যাংকের গুরুত্বপূর্ণ কাজই হলো ঋণ প্রদান করা। এ ধরনের ব্যাংকসমূহ জনসাধারণের কাছ থেকে গৃহীত অর্থের একটি নির্দিষ্ট অংশ গচ্ছিত রেখে অবশিষ্ট অর্থ ব্যবসায়ী ও শিল্পপতিদের ঋণ হিসেবে প্রদান করে থাকে। এক্ষেত্রে বাণিজ্যিক ব্যাংকগুলো প্রধানত স্বল্পমেয়াদি ঋণদান করে। তাই বলা যায়, সামিরকে ঋণ প্রদান করা প্রতিষ্ঠানটি বাণিজ্যিক ব্যাংক।"
        },
        {
          "label": "ঘ",
          "question": "স্ব-কর্মসংস্থান সৃষ্টিতে তৌহিদের ঋণ নেওয়া প্রতিষ্ঠানটির ভূমিকা বিশ্লেষণ কর।",
          "explanation": "স্ব-কর্মসংস্থান সৃষ্টিতে তৌহিদের ঋণ নেয়া প্রতিষ্ঠানটির অর্থাৎ বাংলাদেশ কৃষি ব্যাংকের ভূমিকা অপরিসীম। একজন কর্মক্ষম ও কর্মে ইচ্ছুক মানুষ বেকারত্বের অভিশাপ থেকে মুক্ত হওয়ার লক্ষ্যে নিজ উদ্যোগে উৎপাদন বা আয় অর্জনের ক্ষেত্রে নিয়োজিত থাকাকে স্ব-কর্মসংস্থান বলে। আর স্ব-কর্মসংস্থান সৃষ্টি ও দারিদ্র্য বিমোচনে বিভিন্ন ব্যাংক গুরুত্বপূর্ণ ভূমিকা পালন করে। বাংলাদেশ কৃষি ব্যাংক এদের অন্যতম। উদ্দীপকে দেখা যায়, শিক্ষিত যুবক তৌহিদ চাকরি না-পেয়ে নিজে কিছু করবে ভেবে বাবার সম্পত্তি স্থানীয় একটি আর্থিক প্রতিষ্ঠানের কাছে বন্ধক রেখে ঋণ নেয় এবং মাছের চাষ শুরু করে। এ থেকে বোঝা যায়, তৌহিদের ঋণ নেওয়া প্রতিষ্ঠানটি হলো বাংলাদেশ কৃষি ব্যাংক। কেননা এ ব্যাংকটি নির্দিষ্ট পরিমাণ সম্পদ গচ্ছিত রাখার বিনিময়ে কৃষি সংক্রান্ত খাতে ঋণ প্রদান করে থাকে। কর্মসংস্থান সৃষ্টিতে এই ব্যাংকের রয়েছে গুরুত্বপূর্ণ ভূমিকা। ব্যাংকটি কৃষির উৎপাদন বৃদ্ধির জন্য কৃষকদের স্বল্প, মধ্যম ও দীর্ঘমেয়াদি ঋণ প্রদান করে থাকে। হালের বলদ, বীজ, সার, কৃষি যন্ত্রপাতি ক্রয়, পানি সেচের জন্য শক্তিচালিত পাম্প স্থাপন প্রভৃতি কাজের জন্য কৃষি ব্যাংক ঋণ প্রদান করে। বর্তমানে কৃষিকাজ ছাড়াও হাঁস-মুরগি ও পশুপালন, মৎস্য উৎপাদন, ফল-ফুলের চাষ ও কুটির শিল্পের জন্যও এই ব্যাংক ঋণ প্রদান করে থাকে।উপরের আলোচনা থেকে বলা যায়, বেকার যুবকদের জন্য স্ব-কর্মসংস্থান সৃষ্টিতে বাংলাদেশ কৃষি ব্যাংকের ভূমিকা অসামান্য।"
        }
      ]
    },
    {
      "number": "3",
      "uddipok": "ইয়ংস্টার ক্লাবের নির্বাচন। সদস্যরা শাপলা, গোলাপ, রজনীগন্ধা প্যানেলে বিভক্ত হয়ে নির্বাচনে অংশগ্রহণ করে। এদের মধ্যে শাপলা দল ক্লাবের বিভিন্ন সমস্যাবলি চিহ্নিত করে সমস্যাগুলো সমাধানের প্রতিশ্রুতি দিয়ে সাধারণ সদস্যদের সমর্থন আদায়ের চেষ্টা চালায়। নির্ধারিত দিনে উৎসবমুখর পরিবেশে নির্বাচন অনুষ্ঠিত হয়। নির্বাচনে সদস্যগণ ভোট প্রদানের মাধ্যমে শাপলা প্যানেলকে জয়ী করে।",
      "tag": "SB 20",
      "sub_questions": [
        {
          "label": "ক",
          "question": "প্রেসিডেন্ট আব্রাহাম লিংকন প্রদত্ত গণতন্ত্রের সংজ্ঞাটি লিখ।",
          "explanation": "প্রেসিডেন্ট আব্রাহাম লিংকন গণতন্ত্রের সংজ্ঞা দিতে গিয়ে বলেছেন, \"গণতন্ত্র হলো, জনগণের, জনগণের জন্য ও জনগণ দ্বারা নির্বাচিত সরকার ব্যবস্থা।\""
        },
        {
          "label": "খ",
          "question": "'ইলেক্টোরাল কলেজ' ধারণাটি ব্যাখ্যা কর।",
          "explanation": "'ইলেক্টোরাল কলেজ' বলতে একটি মধ্যবর্তী নির্বাচনি সংস্থাকে বোঝায়। গণতন্ত্রে প্রতিনিধি নির্বাচনের ক্ষেত্রে প্রত্যক্ষ ও পরোক্ষ নির্বাচন পদ্ধতি প্রচলিত রয়েছে। পরোক্ষ নির্বাচনের ক্ষেত্রে ভোটারগণ সরাসরি রাষ্ট্রপ্রধান নির্বাচন করতে পারেন না। বরং তারা ভোটদানের মাধ্যমে একটি মধ্যবর্তী নির্বাচনি সংস্থা গঠন করে। এ নির্বাচনি সংস্থা ইলেক্টোরাল কলেজ নামে পরিচিত। ইলেক্টোরাল কলেজ চূড়ান্তভাবে রাষ্ট্রপ্রধান নির্বাচন করে থাকে। আমেরিকা যুক্তরাষ্ট্রে এ পদ্ধতিতে রাষ্ট্রপতি নির্বাচিত হয়ে থাকেন।"
        },
        {
          "label": "গ",
          "question": "শাপলা প্যানেলের কার্যক্রম তোমার পাঠ্যবইয়ের কোন ধারণাকে ইঙ্গিত করে? ব্যাখ্যা কর।",
          "explanation": "শাপলা প্যানেলের কার্যক্রম রাজনৈতিক দলের ধারণাকে ইঙ্গিত করে। রাজনৈতিক দল বলতে একটি সংগঠিত নাগরিক সমষ্টিকে বোঝায়। যারা নাগরিক সমস্যাকে চিহ্নিত করে, সেই সমস্যাগুলো সমাধানে সুনির্দিষ্ট কর্মপন্থায় জনমত গঠন এবং বৈধ উপায়ে সরকার গঠনের উদ্দেশ্যে কাজ করে। উদ্দীপকেও রাজনৈতিক দলের ধারণার প্রতিফলন লক্ষ করা যায়। উদ্দীপকে দেখা যায়, ইয়ংস্টার ক্লাবের নির্বাচনে সদস্যরা শাপলা, গোলাপ ও রজনীগন্ধা প্যানেলে বিভক্ত হয়ে নির্বাচনে অংশগ্রহণ করে। এদের মধ্যে শাপলা দল ক্লাবের বিভিন্ন সমস্যাবলি চিহ্নিত করে সমস্যাগুলো সমাধানের প্রতিশ্রুতি দিয়ে সাধারণ সদস্যদের সমর্থন আদায়ের চেষ্টা চালায়। শাপলা দলের এরূপ কার্যক্রম রাজনৈতিক দলের কার্যক্রমকেই নির্দেশ করে। কেননা রাজনৈতিক দল দেশের রাজনৈতিক, সামাজিক, অর্থনৈতিক প্রভৃতি সমস্যা চিহ্নিত করে তার আলোকে দলীয় নীতিমালা ও সুনির্দিষ্ট কর্মসূচি গ্রহণ করে থাকে। তাদের নীতি ও পরিকল্পনা জনগণকে জানানোর জন্য সভা-সমিতি, টকশোর আয়োজন করে থাকে। ফলে জনগণ তাদেরকে সমর্থন প্রদান করে। এভাবে জনগণের সমর্থন নিয়ে নির্বাচনে অংশগ্রহণ ও জয়লাভ করে সরকার গঠন করার চূড়ান্ত লক্ষ্য নিয়ে রাজনৈতিক দল তাদের কার্যক্রম পরিচালনা করে থাকে। তাই বলা যায়, শাপলা প্যানেলের কার্যক্রম রাজনৈতিক দলের কর্মকান্ডকেই স্মরণ করিয়ে দেয়।"
        },
        {
          "label": "ঘ",
          "question": "তুমি কি মনে কর, উদ্দীপকে বর্ণিত ঘটনাবলি গণতন্ত্রকে সুদৃঢ় করবে? মতামত দাও।",
          "explanation": "হ্যাঁ, আমি মনে করি উদ্দীপকে বর্ণিত নির্বাচন গণতন্ত্রকে সুদৃঢ় করবে। আধুনিক গণতান্ত্রিক শাসন ব্যবস্থায় নির্বাচন অপরিহার্য। গণতন্ত্রের একটি মৌলিক বিষয় হলো নির্বাচন। নির্বাচন ছাড়া গণতান্ত্রিক ব্যবস্থা চিন্তা করা যায় না। একটি সুষ্ঠু ও স্বচ্ছ নির্বাচন গণতন্ত্রের ভিতকে মজবুত করে। জনগণ তাদের ভোটাধিকার প্রয়োগের মাধ্যমে সৎ ও যোগ্য প্রতিনিধি নির্বাচন করে পরোক্ষভাবে রাষ্ট্র পরিচালনায় গুরুত্বপূর্ণ ভূমিকা পালন করে থাকে। উদ্দীপকেও নির্বাচন সংক্রান্ত আলোচনা লক্ষণীয় উদ্দীপকে ইয়ংস্টার ক্লাবের একটি নির্বাচনের কথা বলা হয়েছে। যেখানে নির্ধারিত দিনে উৎসবমুখর পরিবেশে ভোট প্রদানের মাধ্যমে ভোটারগণ একটি প্যানেলকে জয়ী করে। এভাবে অবাধ ও সুষ্ঠু নির্বাচনে জনগণের ভোটদানের অধিকার গণতন্ত্রকে শক্তিশালী করে, গণতান্ত্রিক মূল্যবোধকে সুসংহত করে। কেননা গণতান্ত্রিক শাসন ব্যবস্থায় জনগণকেই সকল ক্ষমতার উৎস হিসেবে বিবেচনা করা হয়। নির্বাচনে অংশগ্রহণ এবং ভোটদানের মাধ্যমেই জনগণ তাদের এই গণতান্ত্রিক অধিকার প্রয়োগ করে থাকে। এ প্রক্রিয়ায় জনগণ তাদের দৃষ্টিতে সৎ ও যোগ্য প্রতিনিধি নির্বাচন করে। জনগণের সমর্থন নিয়ে নির্বাচিত প্রতিনিধিদের দ্বারাই সরকার গঠিত ও পরিচালিত হয়। তাই নির্বাচন পরোক্ষভাবে শাসন ব্যবস্থায় জনগণের অংশগ্রহণ এবং তাদের অধিকারকেই সুপ্রতিষ্ঠিত করে। উপরের আলোচনা থেকে বলা যায়, নির্বাচন শাসন কার্যে জনগণের অংশগ্রহণ প্রতিষ্ঠার মাধ্যমে গণতন্ত্রের ভিতকে অধিকতর শক্তিশালী করে।"
        }
      ]
    },
    {
      "number": "4",
      "uddipok": "দৃশ্যপট-১: চার বছর বয়সী মিতুল পরিবারের সবার ছোট মেয়ে। সবাই তাকে খুব আদর করে। সে এত দুষ্টু হয়েছে যে, তাকে সামলাতে গিয়ে দাদা-দাদী, চাচা-চাচী, বাবা-মা হিমশিম খেয়ে ওঠে। দৃশ্যপট-২: ফৌজিয়া বেগম গ্রামে থাকেন। নৈমিত্তিক কাজকর্মের অবসরে উপার্জন করার চিন্তা করেন। একটি সংস্থা থেকে ঋণ নিয়ে হাঁস মুরগির খামার করেন।",
      "tag": "SB 20",
      "sub_questions": [
        {
          "label": "ক",
          "question": "পরিবার গঠনের অন্যতম পূর্বশর্ত কী?",
          "explanation": "বিবাহ পরিবার গঠনের অন্যতম পূর্বশর্ত।"
        },
        {
          "label": "খ",
          "question": "শিশুর সামাজিকীকরণে বিদ্যালয়ের প্রভাব গুরুত্বপূর্ণ কেন?",
          "explanation": "বিদ্যালয়ে শিশুকে সামাজিক আদর্শ শেখায় বলে শিশুর সামাজিকীকরণে বিদ্যালয়ের প্রভাব অপরিসীম। বিদ্যালয় শিশুর সামাজিকীকরণের আনুষ্ঠানিক মাধ্যম। জ্ঞানার্জনের পাশাপাশি শিশুরা কতগুলো সামাজিক আদর্শ বিদ্যালয় থেকে শিখে থাকে। এই আদর্শগুলোর মধ্যে রয়েছে- শৃঙ্খলাবোধ, নিয়মানুবর্তিতা, শ্রদ্ধাবোধ ইত্যাদি। পাঠ্যবইয়ের বিষয়বস্তুও শিক্ষার্থীর আচরণকে নানাভাবে প্রভাবিত করে। সততা, ন্যায়পরায়ণতা, ভালো-মন্দের বিচারবোধ প্রভৃতিও শিশু বিদ্যালয় থেকেই শেখে। সুতরাং বলা যায়, শিশুর সুষ্ঠু সামাজিকীকরণে বিদ্যালয়ের গুরুত্ব অসামান্য।"
        },
        {
          "label": "গ",
          "question": "দৃশ্যপট ১ এ উল্লিখিত মিতুলের পরিবারটি আকারের দিক থেকে কোন ধরনের পরিবারের সাথে সামঞ্জস্যপূর্ণ? ব্যাখ্যা দাও।",
          "explanation": "দৃশ্যপট-১-এ উল্লেখিত মিতুলের পরিবারটি আকারের দিক থেকে যৌথ পরিবারের সাথে সামঞ্জস্যপূর্ণ। বাংলাদেশে আকারের ভিত্তিতে পরিবার তিন ধরনের হয়ে থাকে। যথা- একক বা অণু পরিবার, যৌথ পরিবার, ও বর্ধিত পরিবার। স্বামী-স্ত্রী ও তাদের অবিবাহিত সন্তান-সন্ততি নিয়ে গঠিত পরিবারকে একক পরিবার বলে। অন্যদিকে দাদা-দাদি বা পিতা-মাতার কর্তৃত্বাধীনে বিবাহিত পুত্র ও তাদের সন্তানাদি নিয়ে যৌথ' পরিবার গঠিত হয়। উদ্দীপকে যৌথ পরিবারের প্রতি ইঙ্গিত লক্ষণীয়। উদ্দীপকে দেখা যায়, চার বছর বয়সী দুষ্টু মিতুলকে সামলাতে গিয়ে দাদা- দাদি, চাচা-চাচি, বাবা-মা হিমশিম খেয়ে ওঠে। এ থেকে বোঝা যায়, মিতুলের পরিবারে তার বাবা-মা ছাড়াও দাদা-দাদি ও চাচা-চাচি রয়েছেন। যা যৌথ পরিবারের ধারণাকে নির্দেশ করে। কেননা দাদা-দাদি বা পিতা- মাতার কর্তৃত্বাধীনে বিবাহিত পুত্র ও তার সন্তানাদি নিয়ে এ পরিবার গঠিত হয়েছে। তাই বলা যায়, মিতুলের পরিবারটি একটি যৌথ পরিবার।"
        },
        {
          "label": "ঘ",
          "question": "তুমি কি মনে কর, ফৌজিয়া বেগমের কার্যক্রম সামাজিক পরিবর্তনে ভূমিকা রাখবে? উত্তরের সপক্ষে যুক্তি দাও।",
          "explanation": "হ্যাঁ, আমি মনে করি, ফৌজিয়া বেগমের কার্যক্রম সামাজিক পরিবর্তনে গুরুত্বপূর্ণ ভূমিকা রাখবে। সামাজিক পরিবর্তন বলতে সমাজকাঠামো ও এর কার্যাবলির পরিবর্তনকে বোঝায়। প্রতিটি সমাজের মৌল কাঠামো গড়ে ওঠে সে সমাজের উৎপাদন ব্যবস্থা এবং উক্ত ব্যবস্থার সাথে সম্পর্কযুক্ত বিভিন্ন পেশার মানুষের সম্পর্কের মাধ্যমে। ফলে কোনো সমাজের উৎপাদন ব্যবস্থা বা মানুষের পেশার পরিবর্তন সামাজিক পরিবর্তনে ভূমিকা রাখে। উদ্দীপকের দৃশ্যপট-২-এ দেখা যায়, গ্রামে বসবাসকারী ফৌজিয়া বেগম নৈমিত্তিক কাজ কর্মের অবসরে উপার্জন করার চিন্তা করেন। এজন্য তিনি একটি সংস্থা থেকে ঋণ নিয়ে হাঁস-মুরগির খামার করেন। ফৌজিয়া বেগমের এরূপ কর্মকাণ্ড সমাজকে একটি ইতিবাচক পরিবর্তনের দিকে ধাবিত করবে। কেননা একসময় নারীরা গৃহস্থালীর কাজকর্ম ব্যতীত অন্য কিছু চিন্তাই করতে পারত না। ফলে অর্থনৈতিক অগ্রগতির ক্ষেত্রে সমাজ তার অর্ধেক জনগোষ্ঠীর অবদান থেকে বঞ্চিত হতো। যা সমাজের অর্থনৈতিক অগ্রগতির ধারাকে ব্যাহত করত। কিন্তু বর্তমানে ফৌজিয়া বেগমের মতো গ্রাম পর্যায়ে নারীরা সরকারি কিংবা বেসরকারি সংস্থা থেকে ঋণ নিয়ে আত্মকর্মসংস্থান সৃষ্টি করছে। তাদের আয়ে সংসার চলছে, সন্তান পড়াশোনা করছে। আবার এসব নারী পুরুষের পাশাপাশি বহু সামাজিক দায়িত্বও পালন করছে। অর্থাৎ নারীদের পেশায় পরিবর্তন দেখা দিচ্ছে। যা সমাজে নারীর মর্যাদা বৃদ্ধি করছে এবং নারীর ক্ষমতায়নের পথ সুগম করছে। এভাবে নারীর ভূমিকার পরিবর্তন সামগ্রিকভাবে সমাজকে ইতিবাচক পরিবর্তনের দিকে ধাবিত করছে। উপরের আলোচনা থেকে বলা যায়, ফৌজিয়া বেগমের কার্যক্রম নিশ্চিতভাবেই সামাজিক পরিবর্তনে অসামান্য ভূমিকা রাখবে।"
        }
      ]
    },
    {
      "number": "5",
      "uddipok": "ঘটনা-১: নবম শ্রেণির ছাত্র 'M' খারাপ সঙ্গীদের সাথে মিশে বিভিন্ন ধরনের অপরাধমূলক কর্মকাণ্ডে জড়িয়ে পড়ে। সেগুলোর জন্য রাষ্ট্রীয় আইনে সাজা পাবার কথা। ঘটনা-২: অধিক মুনাফার আশায় কিছু অসাধু বিক্রেতা মিলে একটি নিত্য-প্রয়োজনীয় দ্রব্য গুদামজাত করে। ফলে দ্রব্যটির কৃত্রিম সংকট তৈরি হয়। দ্রব্যটির দাম বেড়ে গেলে জনগণকে বেশ ভোগান্তিতে পড়তে হয়।",
      "tag": "JB 23,SB 20",
      "sub_questions": [
        {
          "label": "ক",
          "question": "সামাজিক সমস্যা কাকে বলে?",
          "explanation": "সামাজিক সমস্যা হলো সমাজের এমন একটা অস্বাভাবিক অবস্থা যা অধিকাংশ লোককে প্রভাবিত করে এবং এ অবস্থা থেকে উত্তরণের জন্য সকলকে একযোগে কাজ করতে হয়।"
        },
        {
          "label": "খ",
          "question": "শিশুশ্রমকে কেন নিরুৎসাহিত করা হয়?",
          "explanation": "শিশুর মৌলিক অধিকার রক্ষা এবং তার সঠিক শারীরিক ও মানসিক বিকাশের জন্য শিশুশ্রমকে নিরুৎসাহিত করা হয়। শিশুরা জাতির মূল্যবান সম্পদ ও ভবিষ্যৎ নাগরিক। তাদের শারীরিক ও মানসিকভাবে সুস্থ থাকা দরকার। শিশুরা যাতে সুস্থ স্বাভাবিকভাবে বেড়ে ওঠে তা নিশ্চিত করতে হবে। শিশু শ্রম শিশুদের শারীরিক ও মানসিক বিকাশের পরিপন্থী। তাই শিশুদের সঠিক বিকাশ ও তাদের অধিকার রক্ষায় শিশুশ্রমকে নিরুৎসাহিত করা হয়।"
        },
        {
          "label": "গ",
          "question": "ঘটনা-২ দ্বারা কোন সামাজিক সমস্যাকে নির্দেশ করা হয়? ব্যাখ্যা করো।",
          "explanation": "নিম্নের অনুরূপ : দৃশ্যকল্প-১ এ দুর্নীতি নামক সামাজিক সমস্যা প্রতিফলিত হয়েছে। ব্যক্তি বা গোষ্ঠী কর্তৃক অবৈধ পন্থায় নীতি বহির্ভূত কোনো কাজ করাই দুর্নীতি। সাধারণত ঘুষ, বলপ্রয়োগ ৰা ভীতি প্রদর্শন, প্রভাব খাটানো এবং ব্যক্তিবিশেষকে অবৈধভাবে সুযোগ-সুবিধা প্রদানের মাধ্যমে প্রশাসনের ক্ষমতার অপব্যবহার করে ব্যক্তিগত সুবিধা অর্জনকে দুর্নীতি বলে। রাজনৈতিক এবং সরকারি ও বেসরকারি প্রশাসনে দুর্নীতি বলতে ব্যক্তিগত লাভের জন্য পদের অপব্যবহারকে বোঝায়। উদ্দীপকেও প্রশাসনিক ক্ষমতা অপব্যবহারের মাধ্যমে দুর্নীতির প্রতিফলন লক্ষ করা যায়। উদ্দীপকের দৃশ্যকল্প-১ এ দেখা যায়, একটি সরকারি দপ্তরের অফিস সহকারী 'M' বিনা উৎকোচে কোনো ফাইলে হাত দেন না। ছোট ছোট কাজের জন্যও তিনি টাকা নেন। তার এই কাজগুলো উপরের বর্ণনানুযায়ী দুর্নীতির অন্তর্ভুক্ত। তাই বলা যায়, উদ্দীপকে দুর্নীতি নামক সামাজিক সমস্যার চিত্র ফুটে উঠেছে।"
        },
        {
          "label": "ঘ",
          "question": "“ঘটনা-১ এবং ঘটনা-২ এ উল্লিখিত বিষয়গুলো প্রতিরোধে প্রয়োজন গণসচেতনতা\" - মূল্যায়ন করো।",
          "explanation": "ঘটনা-১ এবং ঘটনা-২-এ উল্লেখিত সামাজিক সমস্যাগুলো অর্থাৎ কিশোর অপরাধ ও দুর্নীতি প্রতিরোধে প্রয়োজন গণসচেতনতা- মন্তব্যটি যথার্থ। কিশোর অপরাধ প্রতিটি সমাজের জন্য একটি উদ্বেগজনক সামাজিক সমস্যা। আমাদের সমাজে উল্লেখযোগ্য হারে সমস্যাটি বৃদ্ধি পাচ্ছে। এছাড়া দুর্নীতিও বর্তমানে একটি মারাত্মক সামাজিক সমস্যায় পরিণত হয়েছে। এ দুটি সামাজিক সমস্যা প্রতিরোধ করা প্রত্যেক সমাজের জন্যই অত্যাবশ্যক। তবে শুধু আইন দিয়ে এ সমস্যাগুলো প্রতিরোধ করা সম্ভব নয়। বরং এগুলো প্রতিরোধে আইনের পাশাপাশি প্রয়োজন ব্যাপক গণসচেতনতা। উদ্দীপকের ঘটনা-১-এ নবম শ্রেণির ছাত্র 'M'-এর খারাপ সঙ্গীদের সঙ্গে মিশে বিভিন্ন ধরনের অপরাধমূলক কর্মকাণ্ডে জড়িয়ে পড়ার কথা বলা হয়েছে, যা কিশোর অপরাধের অন্তর্ভুক্ত। পারিবারিক অভাব-অনটন, শিক্ষার সুযোগ থেকে বঞ্চিত হওয়া এবং বাবা-মায়ের দায়িত্বহীন আচরণ ও নিয়ন্ত্রণের অভাবে শহরের বস্তিতে বসবাসকারী কিশোররা অপরাধমূলক কর্মকাণ্ডে বেশি জড়িয়ে পড়ে। এ অপরাধ প্রতিরোধে জনগণকে কিশোর অপরাধের কারণসমূহ সম্পর্কে সচেতন করে তুলতে হবে। এছাড়া শহুরে জীবনের একাকিত্ব, বাবা-মায়ের কর্মব্যস্ততা, আকাশ সংস্কৃতির প্রভাবসহ নানা কারণে কিশোররা অপরাধমূলক কর্মকাণ্ডে জড়িয়ে পড়ে। তাই এ কারণসমূহ সম্পর্কে অবগত হয়ে কিশোররা যাতে কোনো অপরাধে জড়িত না হতে পারে সে সম্পর্কে জনগণকে সচেতন করতে হবে। উদ্দীপকের ঘটনা-২-এ দুর্নীতির কথা বলা হয়েছে। এ দুর্নীতি প্রতিরোধেও প্রয়োজন ব্যাপক গণসচেতনতা সৃষ্টি ও সামাজিক আন্দোলন। গণসচেতনতা গড়ে তোলার কার্যকর হাতিয়ার হলো গণমাধ্যম। গণমাধ্যমে দুর্নীতি সম্পর্কে তথ্য প্রচার করে গণসচেতনতা গড়ে তোলা সম্ভব। এছাড়া সমাজের সর্বস্তরে জবাবদিহিতা প্রতিষ্ঠা করা হলে দুর্নীতি অনেকাংশে নির্মূল করা যায়। উপরের আলোচনা থেকে বলা যায়, কিশোর অপরাধ ও দুর্নীতির মতো সামাজিক সমস্যা প্রতিরোধ করতে হলে ব্যাপক গণসচেতনতার কোনো বিকল্প নেই।"
        }
      ]
    },
    {
      "number": "6",
      "uddipok": "জনাব 'প' একজন কৃষি গবেষক। তিনি গবেষণা কাজে দক্ষিণ-পূর্ব এশিয়ার একটি দেশে যান। জুন মাসে প্রচন্ড উত্তাপ থাকার কথা থাকলেও তা অনুপস্থিত। বৃষ্টিপাতের কারণে ফসল উৎপাদনের পরিমাণ বাড়লেও কোনো কোনো জায়গায় তিনি প্রাকৃতিক দুর্যোগ লক্ষ করেন। এই সময়ে তিনি দেশটির পূর্বাংশের উঁচু ভূমিগুলোতে তার গবেষণা কাজ সম্পাদনে আগ্রহী হন।",
      "tag": "SB 20",
      "sub_questions": [
        {
          "label": "ক",
          "question": "ভূমিকম্পের কেন্দ্র কাকে বলে?",
          "explanation": "ভূ-অভ্যন্তরের যে স্থানে ভূমিকম্পের উৎপত্তি হ্যা তাকে ভূমিকম্পের কেন্দ্র বলে।"
        },
        {
          "label": "খ",
          "question": "\"ভূমিকম্পের প্রকোপ সর্বত্র সমান নয়\"- ব্যাখ্যা কর।",
          "explanation": "ভূমিকম্পের প্রকোপ সর্বত্র সমান নয়'- মন্তব্যটি যথার্থ। ভূমিকম্প পৃথিবীর সব জায়গায় সমানভাবে দেখা যায় না। বরং ভূমিকম্পের প্রবণতার ভিত্তিতে পুরো পৃথিবীকে তিনটি প্রধান অংশে ভাগ করা হয়ে থাকে। যেমন- প্রশান্ত মহাসাগরীয় অংশ, ভূমধ্যসাগরীয়-হিমালয় অংশ ও মধ্য আটলাস্টিক ভারত মহাসাগরীয় শৈলশিরা অংশ। এ অঞ্চলগুলোর মধ্যে প্রশান্ত মহাসাগরীয় অংশে ভূমিকম্প বেশি মাত্রায় লক্ষ করা যায়। ভূপৃষ্ঠের অন্যান্য অঞ্চলে কম ও মাঝারি মাত্রায় ভূমিকম্প অনুভূত হয়। তাই বলা যায়, ভূমিকম্পের প্রকোপ পৃথিবীর সর্বত্র সমান নয়।"
        },
        {
          "label": "গ",
          "question": "জনাব 'প' দেশের যে অংশে গবেষণা কাজ করেন তা কোন ভূ-প্রাকৃতিক অঞ্চলের অন্তর্ভুক্ত? ব্যাখ্যা কর।",
          "explanation": "অনুরুপ: মি. লিটনের ভ্রমণকৃত অঞ্চলটি টারশিয়ারি যুগের পাহাড়সমূহের অন্তর্ভুক্ত বাংলাদেশের দক্ষিণ-পূর্বাঞ্চলের পাহাড়ি অঞ্চলকে নির্দেশ করে। ভূ-প্রাকৃতিক বৈশিষ্ট্য অনুসারে বাংলাদেশকে টারশিয়ারি যুগের পাহাড়সমূহ, প্লাইস্টোসিন কালের সোপানসমূহ এবং সাম্প্রতিক কালের প্লাবন সমভূমি এ তিনটি ভাগে ভাগ করা হয়েছে। এদেশের মোট ভূমির প্রায় ১২% এলাকা নিয়ে টারশিয়ারি যুগের পাহাড়সমূহ গঠিত। টারশিয়ারি যুগের পাহাড়সমূহকে আবার দুই ভাগে ভাগ করা হয়েছে, যথা- দক্ষিণ-পূর্বাঞ্চলের পাহাড়সমূহ এবং উত্তর ও উত্তর-পূর্বাঞ্চলের পাহাড়সমূহ। রাঙামাটি, বান্দরবান, খাগড়াছড়ি, কক্সবাজার ও চট্টগ্রাম জেলার পূর্বাংশ দক্ষিণ-পূর্বাঞ্চলের পাহাড়ি অঞ্চলের অন্তর্ভুক্ত। এ অঞ্চলের পাহাড়গুলোর গড় উচ্চতা ৬১০ মিটার। এ অঞ্চলের পাহাড়গুলো বেলে পাথর, কর্দম ও শেল পাথর দ্বারা গঠিত। আবার এ অঞ্চলে বিভিন্ন প্রজাতির গাছপালা ও তরুলতা, ঝোপঝাড় এবং গুল্ম জন্ম নেয়। এসব গাছের পাতা একত্রে ফোটেও না, ঝরেও না। ফলে সারাবছর বনগুলো সবুজ থাকে। উদ্দীপকের দৃশ্যকল্প-১-এ বলা হয়েছে, মি. লিটন এমন এক স্থানে বেড়াতে যান যেখানকার বনাঞ্চল সারাবছর সবুজ থাকে এবং পাহাড়গুলো বেলে ও শেল পাথর দ্বারা গঠিত। মি. লিটনের বেড়াতে যাওয়া স্থানের বৈশিষ্ট্য উপরে বর্ণিত টারশিয়ারি যুগের দক্ষিণ-পূর্বাঞ্চলের পাহাড়সমূহের সাথে সম্পূর্ণ সাদৃশ্যপূর্ণ। এজন্য বলা যায়, মি. লিটনের ভ্রমণকৃত অঞ্চলটি টারশিয়ারি যুগের দক্ষিণ-পূর্বাঞ্চলের পাহাড়ের অন্তর্ভুক্ত।"
        },
        {
          "label": "ঘ",
          "question": "\"উদ্দীপকে বর্ণিত দেশের জলবায়ু মানুষের জীবনযাত্রাকে প্রভাবিত করে\"- বিশ্লেষণ কর।",
          "explanation": "উদ্দীপকে প্রদত্ত তথ্যের আলোকে যে দেশের জলবায়ুকে ইঙ্গিত করা হয়েছে তা হলো বাংলাদেশ। এদেশের সাধারণ মানুষের জীবনযাত্রায় জলবায়ুর প্রভাব অপরিসীম। বাংলাদেশে জুন মাস থেকে বর্ষাকাল শুরু হয়। এ সময় সূর্য বাংলাদেশের, ওপর লম্বভাবে কিরণ দেওয়ার অতিরিক্ত তাপমাত্রা অনুভূত হওয়ার কথা কিন্তু এসময় প্রচুর বৃষ্টিপাত হওয়ায় তেমন তাপ অনুভূত হয় না। উদ্দীপকে জনাব 'প' যে দেশে গবেষণা করতে যান তা মূলত বাংলাদেশের সাথেই সাদৃশ্যপূর্ণ। বাংলাদেশের ভৌগোলিক অবস্থান এবং জলবায়ুজনিত কারণে এদেশের মানুষের জীবন-জীবিকায় বিভিন্ন ধরন লক্ষ করা যায়। মৌসুমি জলবায়ুর প্রভাবে এদেশে বছরের বিভিন্ন ঋতুতে জলবায়ুর তারতম্য দেখা যায়। বর্ষাকালে দক্ষিণ-পশ্চিম মৌসুমি বায়ুর প্রভাবে বাংলাদেশে প্রচুর বৃষ্টিপাত হয়। প্রচুর বৃষ্টিপাতের ফলে সৃষ্ট বন্যার পানিবাহিত পলিমাটি কৃষি জমির উর্বরতা বাড়ায়। বন্যায় দেশের বিস্তীর্ণ এলাকা প্লাবিত হলেও বিভিন্ন রকমের ফসল ও ফল প্রচুর পরিমাণে জন্মায়। আবার শীতকালে উত্তর-পূর্ব মৌসুমি বায়ুর প্রভাবে এদেশে স্বল্প পরিমাণ বৃষ্টিপাত হয়। ফলে ধান, গম, তামাক এবং নানা জাতের ডাল, তৈলবীজ, গোল আলু, পিয়াজ, রসুন, ধনিয়া ইত্যাদি রবিশস্য এবং বিভিন্ন ধরনের শাকসবজি উৎপাদন করা হ্যা। আবার, জলবায়ুর প্রভাবেই কখনও অতিবৃষ্টি, অকাল বন্যা, কখনও খরার মতো প্রাকৃতিক দুর্যোগ এদেশে আঘাত হানে। যার প্রভাবে মানুষের স্বাভাবিক জীবনযাত্রা বদলে যাচ্ছে। নদীভাঙনে মানুষ বাস্তুহারা হয়ে জীবন- জীবিকার টানে শহরে আশ্রয় গ্রহণ করছে। কৃষি উৎপাদন ব্যাহত হওয়ায় সাধারণ কৃষক ও দিনমজুর কাজের আশায় শহরে পাড়ি জমাচ্ছে। জলবায়ু পরিবর্তনের ফলে নানামুখী দুর্যোগের কারণে উপকূলীয় জনগণের জীবনধারণের ভিত্তিও হারিয়ে যাচ্ছে।। জলাবদ্ধতা, বন্যা, লবণাক্ততা, প্লাবন, বাড়, সিডর, আইলা, ঘূর্ণিঝড় ইত্যাদি নানাবিধ প্রাকৃতিক দুর্যোগ মানুষের জীবন ও জীবিকাকে নানাভাবে প্রভাবিত করছে। সামগ্রিক আলোচনা থেকে পরিশেষে বলা যায়, বাংলাদেশের জলবায়ুর বৈচিত্র্য এদেশের মানুষের জীবনযাত্রাকে গভীরভাবে প্রভাবিত করে।"
        }
      ]
    },
    {
      "number": "7",
      "uddipok": "রাতুল ২৫° উত্তর অক্ষাংশের একটি দেশে বাস করে। ডিসেম্বরের ২০ তারিখ ২০° দক্ষিণ অক্ষাংশের একটি দেশে যাওয়ার জন্য বিমানে উঠে। কিছু সময় পর একটি নির্দিষ্ট দ্রাঘিমায় কর্তৃপক্ষের ঘোষণা অনুযায়ী যাত্রীরা সময় পরিবর্তন করে নেয়। দেশটিতে পৌঁছে সে লক্ষ করল সেখানে শীতের কাপড়ের কোনো প্রয়োজন নেই।",
      "tag": "SB 20",
      "sub_questions": [
        {
          "label": "ক",
          "question": "গ্রহ কাকে বলে?",
          "explanation": "মহাকর্ষ বলের প্রভাবে কতোগুলো জ্যোতিষ্ক সূর্যের চারদিকে নির্দিষ্ট সময়ে নির্দিষ্ট কক্ষপথে পরিক্রমণ করছে, এদের গ্রহ বলা হয়।"
        },
        {
          "label": "খ",
          "question": "ওজোনস্তরের তাপমাত্রা অধিক হওয়ার কারণ ব্যাখ্যা কর।",
          "explanation": "অতিবেগুনি রশ্মি শোষণ করার কারণে ওজোন স্তরের তাপমাত্রা অধিক হয়ে থাকে। বায়ুমণ্ডলে ওজোন (ozone) গ্যাসের একটি স্তর রয়েছে, যা ওজোন স্তর নামে পরিচিত। এর গভীরতা প্রায় ১২ ১৬ কি.মি.। এ স্তরটি সূর্যের অতিবেগুনি রশ্মি শোষণ করে থাকে। ফলে এর তাপমাত্রা বৃদ্ধি পেতে থাকে এবং ধীরে ধীরে প্রায় ৪০° সেলসিয়াস পর্যন্ত হয়ে যায়। এভাবে অতিবেগুনি রশ্মি শোষণের কারণে ওজোন স্তরের তাপমাত্রা বৃদ্ধি পায়।"
        },
        {
          "label": "গ",
          "question": "উদ্দীপকে নির্দিষ্ট দ্রাঘিমা দ্বারা কোন বিষয়টিকে ইঙ্গিত করা হয়েছে? ব্যাখ্যা কর।",
          "explanation": "উদ্দীপকে নির্দিষ্ট দ্রাঘিমারেখা দ্বারা আন্তর্জাতিক তারিখ রেখাকে ইঙ্গিত করা হয়েছে। কোনো নির্দিষ্ট স্থান থেকে পূর্ব বা পশ্চিমে দীর্ঘপথ ভ্রমণ করার সময় স্থানীয় সময়ের পার্থক্যের সঙ্গে সঙ্গে সপ্তাহের দিন বা বার নিয়েও গরমিল হয়। এ অসুবিধা দূর করতে আন্তর্জাতিক স্বীকৃতির মাধ্যমে প্রশান্ত মহাসাগরের জলভাগের ওপর মানচিত্রে ১৮০° ডিগ্রি দ্রাঘিমারেখাকে অবলম্বন করে একটি রেখা কল্পনা করা হয়েছে। এটিই আন্তর্জাতিক তারিখ রেখা। গ্রিনিচ থেকে পূর্বগামী কোনো জাহাজ বা বিমান এ রেখা অতিক্রম করলে স্থানীয় সময়ের সঙ্গে মিল রাখার জন্য তাদের বর্ধিত সময় থেকে একদিন বিয়োগ করে এবং পশ্চিমগামী জাহাজ বা বিমান তাদের কম সময়ের সঙ্গে একদিন যোগ করে তারিখ গণনা করে থাকে। উদ্দীপকে দেখা যায়, রাতুল ২৫° উত্তর অক্ষাংশের একটি দেশ থেকে ২০° দক্ষিণ অক্ষাংশের একটি দেশে যাওয়ার জন্য বিমানে ওঠে। কিছু সময় পর একটি নির্দিষ্ট দ্রাঘিমায় কর্তৃপক্ষের ঘোষণা অনুযায়ী যাত্রীরা সময় পরিবর্তন করে নেয়। যা উপরে বর্ণিত আন্তর্জাতিক তারিখ রেখার বর্ণনার সাথে মিলে যায়। সুতরাং বলা যায়, উদ্দীপকে নির্দিষ্ট দ্রাঘিমা দ্বারা আন্তর্জাতিক তারিখ রেখাকে ইঙ্গিত করা হয়েছে।"
        },
        {
          "label": "ঘ",
          "question": "\"উদ্দীপকে বর্ণিত স্থান দুটিতে ঋতুগত ভিন্নতা বিদ্যমান\"- বিশ্লেষণ কর।",
          "explanation": "উদ্দীপকে বর্ণিত স্থান দুটিতে ঋতুগত ভিন্নতা বিদ্যমান- মন্তব্যটি যথার্থ। সূর্যকে পরিক্রমণকালে পৃথিবীর চারটি অবস্থানে ঋতু পরিবর্তিত হয়। বার্ষিক গতির প্রভাবে সূর্যরশ্মি কোথাও লম্বভাবে, কোথাও তীর্যকভাবে কিরণ দেয়। ২২ ডিসেম্বর সূর্যের দক্ষিণায়নের শেষদিন। অর্থাৎ এই দিন সূর্য মকর ক্রান্তির উপর লম্বভাবে কিরণ দেয়। ফলে সেখানে দিন বড় ও রাত ছোট হয়। এ তারিখের দেড় মাস পূর্বে দক্ষিণ গোলার্ধে গ্রীষ্মকাল এবং উত্তর গোলার্ধে শীতকাল থাকে। উদ্দীপকে দেখা যায়, রাহুলের দেশটির অক্ষাংশ ২৫° উত্তর। অর্থাৎ দেশটি উত্তর গোলার্ধে অবস্থিত। ২০ ডিসেম্বর সূর্য মকরক্রান্তির উপর লম্বভাবে কিরণ দেয়। ফলে উত্তর গোলার্ধে শীতকাল বিরাজমান। তাই দেশটিতে শীতকাল বিরাজ করবে। অন্যদিকে রাহুলের গমনকৃত দেশটির অক্ষাংশ ২০° দক্ষিণ। অর্থাৎ দেশটি দক্ষিণ গোলার্ধে অবস্থিত। ২০ ডিসেম্বর দক্ষিণ গোলার্ধে গ্রীষ্মকাল বিরাজমান। তাই দেশটিতে গ্রীষ্মকাল থাকবে। অতএব, উপরের আলোচনা থেকে বলা যায়, ২০ ডিসেম্বর রাহুলের দেশটিতে শীতকাল এবং গমনকৃত দেশটিতে গ্রীষ্মকাল থাকবে। তাই' এ তারিখে দুই স্থানের তাপমাত্রা সম্পূর্ণ বিপরীত থাকবে।"
        }
      ]
    },
    {
      "number": "8",
      "uddipok": "ঘটনা-১: কামাল 'X' নামক দেশে বাস করেন। তিনি যে অফিসে কাজ করেন সেখানে তিনি যোগ্যতা অনুযায়ী পারিশ্রমিক পান। উক্ত অফিসে কামাল সাহেবের একার মত অনুযায়ী কাজ চলে না। ঘটনা-২: মি. তারিক উদ্দীন ও মি. জাফর বিদেশ থেকে দেশে আসেন। মি. তারিক উদ্দীন দেশে ফিরে একটি গার্মেন্টস ব্যবসা শুরু করেন। তার অধীনে অনেক কর্মচারী কাজ করে। অপরদিকে মি. জাফর এমন একটি প্রতিষ্ঠানে চাকরির নিয়োগ পান যা শরিয়তভিত্তিক পরিচালিত।",
      "tag": "SB 20",
      "sub_questions": [
        {
          "label": "ক",
          "question": "উপযোগ কী?",
          "explanation": "উপযোগ হলো কোনো দ্রব্যের মানুষের অভাব পূরণের ক্ষমতা।"
        },
        {
          "label": "খ",
          "question": "\"পরিমিত সরবরাহ সম্পদের পূর্বশর্ত\"- ব্যাখ্যা কর।",
          "explanation": "পরিমিত সরবরাহ সম্পদের পূর্বশর্ত- মন্তব্যটি যথার্থ। কোনো বস্তু বা দ্রব্য সম্পদ হতে হলে কতগুলো বৈশিষ্ট্যের অধিকারী হতে হয়। তার মধ্যে অপ্রাচুর্য একটি। অপ্রাচুর্য মূলত কোনো দ্রব্য বা সেবার চাহিদার তুলনায় যোগান বা সরবরাহের পরিমাণ কম হওয়াকে বুঝায়। এটি দ্রব্যের পরিমিত সরবরাহকেই নির্দেশ করে। কেননা কোনো দ্রব্য যদি অপরিমিতভাবে চাহিদার তুলনায় বেশি পরিমাণে সরবরাহ করা হয় তবে সেটি সম্পদ বলে গণ্য হবে না। তাই পরিমিত সরবরাহকে সম্পদের পূর্বশর্ত বলা হয়ে থাকে।"
        },
        {
          "label": "গ",
          "question": "মি. কামাল সাহেবের কাজের ধরন তোমার পঠিত কোন অর্থ-ব্যববস্থার সাথে সম্পৃক্ত? ব্যাখ্যা দাও।",
          "explanation": "নিম্নের অনুরূপ। উদ্দীপকে উল্লেখিত 'ক' রাষ্ট্রে সমাজতান্ত্রিক অর্থব্যবস্থা বিদ্যমান। সমাজতান্ত্রিক অর্থব্যবস্থায় উৎপাদনের উপকরণসহ সব সম্পদ রাষ্ট্রীয় মালিকানাধীন এবং সম্পদের ওপর কোনোরকম ব্যক্তি মালিকানা থাকে না। সমাজতান্ত্রিক অর্থব্যবস্থায় সব অর্থনৈতিক কর্মকাণ্ড প্রতিটি নাগরিকের মৌলিক চাহিদা পূরণ এবং জনগণের সর্বাধিক কল্যাণ সাধনের 'লক্ষ্যে পরিচালিত হয়। এ অর্থব্যবস্থায় রাষ্ট্র দ্রব্য ও সেবা উৎপাদনের ক্ষেত্রে মৌলিক সিদ্ধান্তসমূহ গ্রহণ ও বাস্তবায়ন করে। এখানে ব্যক্তিগত উদ্যোগ গ্রহণ ও বিনিয়োগের সুযোগ নেই। এরূপ অর্থব্যবস্থায় উৎপাদকের যেমন উৎপাদন বিষয়ক সিদ্ধান্ত গ্রহণের স্বাধীনতা নেই, তেমনি ভোগকারীর নিজ ইচ্ছামতো দ্রব্যসামগ্রী ভোগেরও সুযোগ নেই। উদ্দীপকের 'ক' রাষ্ট্রের অর্থনৈতিক বৈশিষ্ট্য হলো, এখানে উৎপাদনের উপকরণসমূহ রাষ্ট্রীয় মালিকানাধীন এবং অর্থনৈতিক লক্ষ্য হলো জনগণের সার্বিক কল্যাণ সাধন। রাষ্ট্রীয় সব ধরনের সম্পদ যেমন- পানি, গ্যাস, বিদ্যুত প্রভৃতি রাষ্ট্র নিয়ন্ত্রণ করে। এ বৈশিষ্ট্যগুলো সমাজতান্ত্রিক অর্থব্যবস্থার সাথে সাদৃশ্যপূর্ণ। তাই বলা যায়, উদ্দীপকের 'ক' রাষ্ট্রে সমাজতান্ত্রিক অর্থব্যবস্থা বিদ্যমান।"
        },
        {
          "label": "ঘ",
          "question": "মি. তারিক উদ্দীন এবং মি. জাফর সাহেবের কাজের পরিধি ভিন্ন- উক্তিটির সাথে কি তুমি একমত? উত্তরের সপক্ষে যৌক্তিক মতামত দাও।",
          "explanation": "মি. তারিক উদ্দীন এবং মি. জাফর সাহেবের কাজের পরিধি ভিন্ন- উক্তিটির সাথে আমি একমত। উদ্দীপকে দেখা যায়, মি. তারিক উদ্দীন দেশে ফিরে একটি গার্মেন্টস ব্যবসা শুরু করেন। তার অধীনে অনেক কর্মচারীও কাজ করে। এক্ষেত্রে তিনি ধনতান্ত্রিক অর্থব্যবস্থার প্রতিনিধিত্ব করেছেন। তিনি ধনতান্ত্রিক অর্থব্যবস্থার বৈশিষ্ট্য অনুসারে স্বাধীনভাবে উৎপাদনের উদ্যোগ গ্রহণ করেছেন এবং এর মালিকানা তা নিজেরই। এ ব্যবসার মূল উদ্দেশ্য অধিক মুনাফা অর্জন। এক্ষেত্রে শ্রমিক শোষণের সম্ভাবনাও রয়েছে। কেননা সর্বাধিক মুনাফা অর্জনের উদ্দেশ্য থাকায় তিনি উৎপাদন ব্যয় কম রাখার জন্য শ্রমিককে তার ন্যায্য মজুরির চেয়ে কম মজুরি দেওয়ার চেষ্টা করবেন। অন্যদিকে মি. জাফর সাহেব শরিয়াভিত্তিক পরিচালিত প্রতিষ্ঠানে চাকরি করেন। আর ইসলামি অর্থব্যবস্থায় উৎপাদনের লক্ষ্য হলো হালাল বা ধর্মসম্মত দ্রব্য ও সেবা উৎপাদন নিশ্চিত করা। পাশাপাশি সামাজিক কল্যাণমুখী ও শোষণহীন উৎপাদন প্রক্রিয়া অনুসরণ করা। এখানে শ্রমিক শোষণের কোনো সুযোগ নেই। বরং শ্রমিকের মজুরি প্রদানের ক্ষেত্রে ন্যায় ও সাম্যের নীতি অনুসরণ করা হয়।"
        }
      ]
    },
    {
      "number": "9",
      "uddipok": "সরকারের বিভাগসমূহ ছক-ক ছক-খ ছক-গ ১. সরকারি ব্যয়ে সুপারিশ করে। ১. জনগণের অধিকার সংরক্ষণের দায়িত্ব পালন করে। ১. সরকারি অর্থ ব্যয়ের অনুমোদন দেয়। ২. সরকার পরিচালনায় নেতৃত্ব দেয়। ২. প্রতিষ্ঠান এবং ব্যক্তি পর্যায়ের বিরোধ নিষ্পত্তি করে। ২. রাষ্ট্র পরিচালনার দলিল সংশোধন করে।",
      "tag": "SB 20",
      "sub_questions": [
        {
          "label": "ক",
          "question": "নাগরিক কাকে বলে?",
          "explanation": "যে ব্যক্তি রাষ্ট্রের সুযোগ-সুবিধা গ্রহণ করে এবং রাষ্ট্রের প্রতি দায়িত্ব কর্তব্য পালন করে তাকেই নাগরিক বলা হয়।"
        },
        {
          "label": "খ",
          "question": "\"জনকল্যাণেই স্থানীয় স্বায়ত্তশাসন\"- ব্যাখ্যা কর।",
          "explanation": "আধুনিক রাষ্ট্র ব্যবস্থায় সর্বোত্তম জনকল্যাণ নিশ্চিত করতে স্থানীয় স্বায়ত্তশাসনের গুরুত্ব অপরিসীম। স্থানীয় স্বায়ত্তশাসনের মাধ্যমে শাসন ও উন্নয়ন কর্মকাণ্ডে জনগণের অংশগ্রহণ, সচেতনতা বৃদ্ধি ও নেতৃত্ব সৃষ্টি করা যায়। স্থানীয় সমস্যা সমাধানে কার্যকর ও সঠিক সময়ে পদক্ষেপ গ্রহণ, উন্নয়ন কর্মকাণ্ড ত্বরান্বিত ও অঞ্চল নির্বিশেষে সুষম উন্নয়ন নিশ্চিত করার মাধ্যমে জনকল্যাণ কার্যকর করতে স্থানীয় স্বায়ত্বশাসনের ভূমিকা অসামান্য।"
        },
        {
          "label": "গ",
          "question": "ছক-'খ' দ্বারা সরকারের কোন বিভাগকে ইঙ্গিত করেছে? ব্যাখ্যা কর।",
          "explanation": "উদ্দীপকে জনাব আজমল যে বিভাগটিতে কাজ করেন সেটি বিচার বিভাগকে নির্দেশ করছে। বাংলাদেশের সরকারের তিনটি বিভাগের অন্যতম হলো বিচার বিভাগ। সমাজে ন্যায় বিচার প্রতিষ্ঠা করা, নাগরিকের ব্যক্তিস্বাধীনতা ও মৌলিক অধিকার সংরক্ষণ করা, স্বাধীন ও নিরপেক্ষভাবে জনগণের অধিকার রক্ষার জন্য কাজ করে বিচার বিভাগ। উদ্দীপকে জনাব আজমলের বিভাগটির কাজের মধ্য দিয়ে বিচার বিভাগকেই নির্দেশ করছে। দেশের সব নাগরিকের জন্য সমান অধিকার এবং সুশাসন প্রতিষ্ঠার জন্য আইনের শাসন বাস্তবায়ন করা অপরিহার্য। আর আইন অনুসারে ন্যায়বিচার নিশ্চিত করার দায়িত্ব বিচার বিভাগের। এ বিভাগ সংবিধানে উল্লেখিত নাগরিকদের মৌলিক অধিকার রক্ষা করে। বিচার বিভাগ স্বাধীনভাবে বিচার পরিচালনা করতে না পারলে রাষ্ট্রের শাসন বিভাগ জনগণের মৌলিক অধিকার হরণ করতে পারে। প্রভাবশালী অপরাধীরা গুরুতর অপরাধ করেও আইনের হাত এড়িয়ে যেতে পারে। এর ফলে আইনের প্রতি মানুষের আস্থা কমে যায় এবং সমাজে বিশৃঙ্খলা সৃষ্টি হয়।"
        },
        {
          "label": "ঘ",
          "question": "তুমি কি মনে কর গণতান্ত্রিক শাসন ব্যবস্থায় বিভাগ 'গ' বিভাগ 'ক' কে নিয়ন্ত্রণ করতে পারে? উত্তরের সপক্ষে যুক্তি দাও।",
          "explanation": "উদ্দীপকে জনাব আরমানের বিভাগটি হলো 'আইন বিভাগ' এবং জনাব রফিকের বিভাগটি হলো শাসন বিভাগ। আইন বিভাগ শাসন বিভাগের কাজকে নিয়ন্ত্রণ করে উক্তিটি যথার্থ। সরকারের তিনটি বিভাগের মধ্যে অন্যতম দুটি হলো আইন বিভাগ ও শাসন বিভাগ। উদ্দীপকের জনাব রফিক 'ক' আসন থেকে নির্বাচিত হয়ে আইন বিভাগের একজন সদস্য হিসেবে এলাকার জনগণের স্বার্থে কাজ করেন এবং জনাব আরমান সাহেব প্রশাসনিক প্রধান হিসেবে একটি জেলার বিভিন্ন কার্য সম্পাদন ও তদারকি করেন। সংসদীয় গণতান্ত্রিক শাসনব্যবস্থায় আইন বিভাগ বা আইনসভার ভূমিকা অতি গুরুত্বপূর্ণ। সংসদে প্রশ্ন জিজ্ঞাসা, শাসন বিভাগের কাজের মান ও যৌক্তিকতা যাচাই করা ইত্যাদির মাধ্যমে আইন বিভাগ শাসন বিভাগের ওপর নিয়ন্ত্রণ বজায় রাখে। ফলে শাসন বিভাগ নিজের ইচ্ছামতো কাজ করতে পারে না। প্রধানমন্ত্রী ও তাঁর মন্ত্রিসভা তথা শাসন বিভাগকে শাসনসংক্রান্ত সব কাজের জন্য আইনসভার কাছে দায়ী থাকতে হয়। আইনসভায় মুলতবি প্রস্তাব, নিন্দা প্রস্তাব, প্রধানমন্ত্রী বা মন্ত্রীদের প্রতি প্রশ্ন বা অনাস্থা প্রস্তাবের মাধ্যমে শাসনবিভাগের ওপর নিয়ন্ত্রণ প্রতিষ্ঠা করে। সংসদীয় সরকার ব্যবস্থায় আইনসভার আস্থা হারালে মন্ত্রিসভাকে পদত্যাগ করতে হয়। আইনসভা প্রথমত আইন প্রণয়ন, পরিবর্তন ও পরিবর্ধন করে সরকারকে শাসনকাজ পরিচালনায় সাহায্য করে। এ ছাড়া সরকারের উন্নয়ন কর্মকাণ্ড, শিক্ষা, স্বাস্থ্য, বৈদেশিক নীতি ইত্যাদি ক্ষেত্রে নীতি নির্ধারণের মাধ্যমে গুরুত্বপূর্ণ ভূমিকা পালন করে। বিশেষ করে সংসদীয় পদ্ধতিতে শাসন বিভাগের অনেক গুরুত্বপূর্ণ কাজেই আইনসভার প্রত্যক্ষ-পরোক্ষ অনুমোদন দরকার হয়। উপরের আলোচনা থেকে বলা যায়, একটি গণতান্ত্রিক রাষ্ট্রে আইন বিভাগ জবাবদিহিতার মাধ্যমে শাসন বিভাগের প্রায় সব কর্মকান্ডের ওপর নিয়ন্ত্রণ প্রতিষ্ঠা করে।"
        }
      ]
    },
    {
      "number": "10",
      "uddipok": "ঘটনা-১: জনাব 'X' একজন ব্যবসায়ী। বাজারে কৃষিজ পণ্য বেচা-কেনা করতে আসা লোকজনই তার ক্রেতা। কিন্তু কয়েক বছর যাবত জলোচ্ছ্বাসের কারণে কৃষিজ উৎপাদন কমে যায়। ফলে তাঁর ব্যবসাও আগের মত নেই। ঘটনা-২: জনাব 'X' মা-বাবাকে গ্রামে ভাইয়ের সাথে রেখেই শহরে চলে আসে। স্বামী- স্ত্রী দুজনেই কাজ নেয় একটি প্রতিষ্ঠানে। কোনোমতেই চলে তাদের সংসার।",
      "tag": "SB 20",
      "sub_questions": [
        {
          "label": "ক",
          "question": "প্রযুক্তি কী?",
          "explanation": "প্রযুক্তি হলো বিজ্ঞানের প্রায়োগিক দিক।"
        },
        {
          "label": "খ",
          "question": "সামাজিক পরিবর্তনে নারীর ভূমিকা ব্যাখ্যা কর।",
          "explanation": "সামাজিক পরিবর্তনে নারীর ভূমিকা অপরিসীম। সমাজ ক্রমাগত পরিবর্তনশীল। আর সমাজের এ পরিবর্তনের ধারায় নারীরা গুরুত্বপূর্ণ ভূমিকা পালন করে। এক সময় নারী শুধু গৃহস্থালি কাজের মধ্যেই সীমাবদ্ধ ছিল। নারী এখন শিক্ষার পাশাপাশি বিভিন্ন কর্মক্ষেত্রে নিয়োজিত হচ্ছে। শিক্ষিত নারীরা বিভিন্ন পেশা, যেমন- চিকিৎসা, আইন, শিক্ষকতা, পুলিশসহ বিভিন্ন সরকারি ও বেসরকারি প্রতিষ্ঠানে কাজ করছে। গ্রাম পর্যায়ে নারীরা সরকারি সংস্থা কিংবা বেসরকারি সংস্থা থেকে ঋণ নিয়ে আত্মকর্মসংস্থান সৃষ্টি করছে। এভাবে সামাজিক পরিবর্তনে নারীরা তাদের ভূমিকা পরিবর্তনের মাধ্যমে সমাজে গুরুত্বপূর্ণ ভূমিকা পালন করছে।"
        },
        {
          "label": "গ",
          "question": "ঘটনা-১ সামাজিক পরিবর্তনের কোন উপাদানকে নির্দেশ করে? ব্যাখ্যা কর।",
          "explanation": "ঘটনা-১ সামাজিক পরিবর্তনের প্রাকৃতিক উপাদানকে প্রতিফলিত করেছে। বাংলাদেশের সামাজিক পরিবর্তনের প্রাকৃতিক উপাদান বিরাট ভূমিকা রাখে। ধীর এবং আকস্মিক ভৌগোলিক পরিবর্তন, জলবায়ু সংক্রান্ত পরিবর্তন, বৈশ্বিক উষ্ণায়ন প্রভৃতি বাংলাদেশের মানুষের জীবনযাত্রার ওপর প্রভাব ফেলে এবং সমাজে ব্যাপক পরিবর্তন সাধন করে। এদেশে নদীভাঙন, জলোচ্ছ্বাস, বন্যা, টর্নেডো, অনাবৃষ্টি, অতিবৃষ্টি প্রভৃতি প্রাকৃতিক দুর্যোগ যেন নিয়মিত ঘটনা। এগুলোই সামাজিক পরিবর্তনের প্রাকৃতিক উপাদান। এসব প্রাকৃতিক দুর্যোগ পরিবেশের ভারসাম্য নষ্ট করে। তখন পরিবেশের সঙ্গে সামঞ্জস্য বিধানের জন্য নতুন পদ্ধতি অবলম্বনের প্রয়োজন দেখা দেয়। এর ফলে মানুষের মধ্যে সামাজিক সম্পর্কের পরিবর্তন ঘটে থাকে। যেমন- নদীভাঙন এদেশের শহরাঞ্চলে বস্তি সৃষ্টির অন্যতম কারণ। আবার শহরাঞ্চলে বস্তি সমস্যা নানামুখী সমস্যার জন্ম দিয়েছে। এভাবে প্রাকৃতিক দুর্যোগ সামাজিক পরিবর্তনে প্রভাব ফেলে। উদ্দীপকের ঘটনা-১ এ বলা হয়েছে, নদীভাঙনের কবলে পড়ে জমির আলী পরিবার পরিজন নিয়ে শহরের রেল স্টেশনে বস্তিতে বসবাস করছে। আর উপরোক্ত বর্ণনা অনুযায়ী নদীভাঙন, সামাজিক পরিবর্তনের প্রাকৃতিক উপাদানের অন্তর্ভুক্ত। তাই বলা যায়, ঘটনা-১ সামাজিক পরিবর্তনের পাকানিক টিপাদানকে নির্দেশ করছে।"
        },
        {
          "label": "ঘ",
          "question": "বাংলাদেশের সামাজিক' পরিবর্তনের ক্ষেত্রে ঘটনা-২ এ বর্ণিত উপাদানটির ব্যাপক প্রভাব রয়েছে\"- মূল্যায়ন কর।",
          "explanation": "বাংলাদেশের সামাজিক পরিবর্তনের ক্ষেত্রে ঘটনা-২ এ বর্ণিত শিল্পায়ন ও নগরায়ণ উপাদানের 'ব্যাপক প্রভাব রয়েছে- মন্তব্যটি যথার্থ। কৃষিভিত্তিক অর্থনীতি ও সমাজব্যবস্থা শিল্পভিত্তিক ও' উৎপাদনমুখী সমাজে রূপান্তরিত হওয়ার প্রক্রিয়াকে শিল্পায়ন বলা হয়ে থাকে। আর গ্রামীণ জীবন ছেড়ে নগর জীবন পদ্ধতি গ্রহণের প্রক্রিয়া হলো নগরায়ণ। শিল্পায়নের ফলে নগরায়ণ হয়ে থাকে। উদ্দীপকের ঘটনা-২ এ সমাজ পরিবর্তনের এ উপাদানের প্রতি ইঙ্গিত লক্ষণীয়। উদ্দীপকের ঘটনা-২ এ দেখা যায়, জনাব 'X' মা-বাবাকে গ্রামে রেখেই শহরে চলে আসে এবং স্বামী-স্ত্রী দুজনেই একটি প্রতিষ্ঠানে কাজ নেয়। এ ঘটনায় জনাব X এর মধ্যে সামাজিক পরিবর্তনের শিল্পায়ন ও নগরায়ণের প্রভাব লক্ষ করা যায়। প্রকৃতপক্ষে শিল্পায়ন ও নগরায়ণ বাংলাদেশের সামাজিক, পরিবর্তনে ব্যাপক ভূমিকা পালন করেছে। স্বাধীনতা উত্তরকাল থেকে সাম্প্রতিক সময় পর্যন্ত বাংলাদেশে বিভিন্ন শিল্পের ব্যাপক প্রসার ঘটেছে। শিল্প প্রসারের ফলে বেকারত্ব ঘুচাতে গ্রামের অনেক দক্ষ-অদক্ষ শ্রমিক নগরমুখী হচ্ছে এবং নগর জীবন গ্রহণ করছে। এভাবে শিল্পায়ন ও নগরায়ণের ফলে যাতায়াত ও যোগাযোগ ব্যবস্থার উন্নয়ন ঘটেছে। এতে ভৌগোলিক দূরত্ব কমে গেলেও সামাজিক দূরত্ব বাড়িয়ে দিয়েছে। শিল্প নগরীর বাসস্থান স্বল্পতা, স্বল্প মজুরি ইত্যাদি কারণে পরিবারের সব সদস্যদের নিয়ে একসাথে বসবাস করা সম্ভব হয় না। ফলে যৌথ পরিবার ভেঙ্গে একক পরিবারের সৃষ্টি হয়েছে। আবার পারিবারিক সংগঠনে বিবাহ বিচ্ছেদ, শিশু-কিশোরদের সুষ্ঠু সামাজিকীকরণে সমস্যা, অপরাধ প্রবণতাসহ বিভিন্ন সমস্যার সৃষ্টি হচ্ছে। উপরের আলোচনা থেকে বলা যায়, শিল্পায়ন ও নগরায়ণ অর্থনীতি ও যোগাযোগ ব্যবস্থার যেমন উন্নতি ঘটিয়েছে তেমনি বিভিন্ন সামাজিক সমস্যা সৃষ্টির মাধ্যমে সামাজিক পরিবর্তনে তীব্র প্রভাব রেখেছে।"
        }
      ]
    },
    {
      "number": "1",
      "uddipok": "দৃশ্যপট-১: 'M' নামক দেশের অধিকাংশ লোক কৃষির ওপর নির্ভরশীল। উক্ত দেশটিতে কাজের ক্ষেত্রে কিছু করা বা ঝুঁকি নেওয়ার মানসিকতার অভাব রয়েছে। উক্ত দেশের বৈদেশিক বাণিজ্যও অনুকূলে নয়। দৃশ্যপট-২: 'N' এর একমাত্র সম্বল পৈতৃকসূত্রে প্রাপ্ত অল্প জমি। আর্থিক অসচ্ছলতায় তার চাষাবাদ করাটা কষ্টকর হয়ে পড়ে। এমতাবস্থায় সরকারি একটি প্রতিষ্ঠান থেকে সুবিধাদি পেয়ে তিনি নতুন করে স্বপ্ন দেখতে শুরু করেন।",
      "tag": "SB 20",
      "sub_questions": [
        {
          "label": "ক",
          "question": "প্রবৃদ্ধির হার কী?",
          "explanation": "কোনো দেশের জাতীয় আয়ের বার্ষিক বৃদ্ধির হারকে প্রবৃদ্ধির হার বলা হয়।"
        },
        {
          "label": "খ",
          "question": "মোট জাতীয় উৎপাদঁনের ক্ষেত্রে শুধুমাত্র চূড়ান্ত দ্রব্য হিসাব করা হয় কেন?",
          "explanation": "মোট জাতীয় উৎপাদনের পরিমাণ সঠিকভাবে হিসাব করার জন্য শুধুমাত্র চূড়ান্ত দ্রব্য হিসাব করা হয়। অনেক দ্রব্যই চূড়ান্ত পর্যায়ে বাজারে আসার আগে প্রাথমিক দ্রব্য ও মাধ্যমিক দ্রব্য হিসেবে একাধিকবার ক্রয়-বিক্রয় হয়। এর প্রত্যেকটি ধাপেই দ্রব্যটির হিসাব করা হলে জাতীয় উৎপাদনের পরিমাণ সঠিক হবে না। তাই মোট জাতীয় উৎপাদন নির্ণয়ের ক্ষেত্রে শুধু চূড়ান্ত পর্যায়ের দ্রব্যটিই হিসাব করতে হবে।"
        },
        {
          "label": "গ",
          "question": "দৃশ্যপট-১ এ বর্ণিত দেশটি অর্থনৈতিক, উন্নয়নের মাত্রার ভিত্তিতে কোন ধরনের দেশ? ব্যাখ্যা কর।",
          "explanation": "দৃশ্যপট-১ এ বর্ণিত দেশটি অর্থনৈতিক উন্নয়নের মাত্রার ভিত্তিতে অনুন্নত দেশের অন্তর্ভুক্ত। একটি দেশের অর্থনৈতিক উন্নয়নের মাত্রা প্রধানত মাথাপিছু প্রকৃত আয়ের নিরিখে নির্ধারণ করা হয়। যেসব দেশের জনগণের মাথাপিছু প্রকৃত আয় উন্নত দেশসমূহের জনগণের মাথাপিছু আয়ের তুলনায় অনেক কম,সেসব দেশকে অনুন্নত দেশ হিসেবে অভিহিত করা হয়। অনুন্নত দেশসমূহ কৃষির ওপর অত্যধিক নির্ভরশীলতা, প্রতিকূল বৈদেশিক বাণিজ্যসহ নানাবিধ সমস্যার সম্মুখীন হয়ে থাকে। উদ্দীপকে বর্ণিত দেশটির বাণিজ্যও অনুন্নত দেশের প্রতি ইঙ্গিত করে। উদ্দীপকের দৃশ্যপট-১ এ দেখা যায়, M নামক দেশের অধিকাংশ লোক কৃষির ওপর নির্ভরশীল এবদ্ধ দেশটির কাজের ক্ষেত্রে ঝুঁকি নেয়ার মানসিকতার অভাব রয়েছে। এছাড়া দেশটির বৈদেশিক বাণিজ্যও অনুকূলে নয়। এ বৈশিষ্ট্যসমূহ থেকে বোঝা যায় দেশটি অনুন্নত। কেননা অনুন্নত দেশের জনগণের বৃহদাংশ খাদ্য, জীবিকা ও অন্যান্য প্রয়োজন পূরণের জন্য কৃষির ওপর নির্ভরশীল। কৃষি জাতীয় উৎপাদনের একক বৃহত্তম খাত। এছাড়া অনুন্নত দেশের দুর্বল অবকাঠামো এবং রাজনৈতিক অস্থিতিশীলতার কারণে বিনিয়োগকারীদের নতুন উৎপাদন ক্ষেত্রে বিনিয়োগ করার উদ্যোগ - ও ঝুঁকি নেওয়ার মানসিকতার অভাব থাকে। বৈদেশিক বাণিজ্যের ক্ষেত্রে অনুন্নত দেশের রপ্তানি আয় সবসময়ই আমদানি ব্যয়ের চেয়ে কম হয়। ফলে এসব দেশের আন্তর্জাতিক লেনদেনের, ভারসাম্যে সবসময়ই ঘাটতি থাকে। তাই বলা যায়, উদ্দীপকের দৃশ্যকল্প-১ এ বর্ণিত দেশটি অনুন্নত দেশের প্রতিনিধিত্ব করে।"
        },
        {
          "label": "ঘ",
          "question": "দৃশ্যপট-২ এ উল্লিখিত ক্ষেত্রের অনগ্রসরতা দূর করতে সরকারের গৃহীত পদক্ষেপটি কি যথেষ্ট? মতামত দাও।",
          "explanation": "দৃশ্যপট-২ এ উল্লিখিত কৃষি ক্ষেত্রের অনগ্রসরতা দূর করতে সরকারের গৃহীত পদক্ষেপ যথেষ্ট। বাংলাদেশ একটি কৃষিপ্রধান দেশ। দেশের সামগ্রিক অর্থনৈতিক উন্নয়নের জন্য কৃষির অগ্রগতি অপরিহার্য। এ বিষয়টি বিবেচনা করে বাংলাদেশ সরকার কৃষির উন্নতির জন্য নানাবিধ পদক্ষেপ গ্রহণ করেছে। ফলে বাংলাদেশের কৃষিব্যবস্থা উত্তরোত্তর অগ্রগতির দিকে অগ্রসর হচ্ছে। উদ্দীপকের দৃশ্যপট-২ এ দেখা যায়, পৈতৃক সূত্রে প্রাপ্ত অল্প জমির মালিক জনাব N আর্থিক অসচ্ছলতার কারণে কষ্টে নিপতিত হয়। কিন্তু সরকারের কাছ থেকে সুবিধাদি প্রাপ্ত হয়ে সে নতুন করে স্বপ্ন দেখতে শুরু করেন। এ ঘটনা ইঙ্গিত করে যে, কৃষিক্ষেত্রে অনগ্রসরতা দূর করতে, সরকারের প্রদত্ত সুবিধাদি ফলপ্রসূ হয়েছে। প্রকৃতপক্ষে সরকার কৃষির উন্নতির লক্ষ্যে কতগুলো নীতিমালা গ্রহণ করেছে। এগুলোর মধ্যে রয়েছে 'জাতীয় কৃষি সম্প্রসারণ নীতি', 'জাতীয় বীজ নীতি', 'সমন্বিত সার বিতরণ নীতিমালা' এবং 'সমন্বিত বালাই ব্যবস্থাপনা'। এছাড়া 'জাতীয় কৃষি নীতি ১৯৯৯' অনুসারে কৃষি উন্নয়নের কাজ চলছে। এসব নীতির আওতায় সরকার কৃষি জমির স্বল্পতা দূর করার জন্য বিভিন্ন অঞ্চলে জলাবদ্ধতা দূরীকরণ ও হাওর এলাকায় পরিকল্পিত পানি নিষ্কাশনের মাধ্যমে কৃষি জমির আওতা সম্প্রসারণ করছে। ব্যাংক ও অর্থলগ্নিকারী প্রতিষ্ঠানসমূহের মাধ্যমে কৃষি ও পল্লী ঋণ বিতরণ এবং উন্নতমানের উচ্চ ফলনশীল বীজ উৎপাদন ও সরবরাহে অধিকতর বিনিয়োগ করছে। এ সমস্ত পদক্ষেপের ফলেই পূর্বের খাদ্যশস্য আমদানি নির্ভর বাংলাদেশ আজ খাদ্যশস্য উৎপাদনে স্বয়ংসম্পূর্ণতা অর্জন করতে সক্ষম হয়েছে। উপরের আলোচনা থেকে বলা যায়, কৃষি ক্ষেত্রে নানাবিধ সমস্যা বিদ্যমান থাকা সত্ত্বেও তা দূরীকরণে সরকারি পদক্ষেপসমূহ যথাযথভাবে বাস্তবায়ন করা হলে বাংলাদেশের কৃষিক্ষেত্রে প্রভূত অগ্রগতি সাধিত হবে।"
        }
      ]
    }
  ]
}