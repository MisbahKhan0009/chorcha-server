{
  "title": "ভিকারুননিসা নূন স্কুল এন্ড কলেজ ২০২৪",
  "subtitle": "বাংলাদেশ ও বিশ্ব পরিচয় (11)",
  "questions": [
    {
      "number": "1",
      "uddipok": "শামীমার নানা মনসুর সাহেব দেশের গল্প শোনাতে গিয়ে শামীমাকে একটি আন্দোলনের কথা বললেন, যা চল্লিশের দশকে শুরু হয়ে পঞ্চাশের দশকে শেষ হয়। তিনি পূর্বের সকল ঘটনা বর্ণনা করে বললেন, “এতে অনেক শহীদ হলেও এটি আমাদের স্বাধীনতা সংগ্রামের ভিত রচনা করো.",
      "tag": "VNSC 24",
      "sub_questions": [
        {
          "label": "ক",
          "question": "'স্মৃতির মিনার' কবিতাটি কে লিখেছেন?",
          "explanation": "‘স্মৃতির মিনার' কবিতাটি লিখেছেন কবি আলাউদ্দিন আল আজাদ ।"
        },
        {
          "label": "খ",
          "question": "অপারেশন সার্চলাইট কী? ব্যাখ্যা করো।",
          "explanation": "১৯৭১ সালের ২৫শে মার্চ রাতে পশ্চিম পাকিস্তানি হানাদার বাহিনী বাঙালিদের ওপর যে বর্বর গণহত্যা চালায় সে অভিযানের সাংকেতিক নাম ছিল ‘অপারেশন সার্চলাইট'। ১৯৭১ সালের ১৭ই মার্চ শীর্ষ কর্তৃপক্ষের নির্দেশে মেজর জেনারেল টিক্কা খান ও সামরিক গোয়েন্দা বাহিনীর কর্মকর্তা রাও ফরমান আলী বাঙালির ওপর অপারেশন সার্চলাইট নামক নৃশংস হত্যাকাণ্ড পরিচালনার নীলনকশা প্রস্তুত করেন। ২৫শে মার্চ মধ্যরাতের কিছু আগে পাকিস্তানি সেনারা নিরস্ত্র বাঙালির ওপর ঝাঁপিয়ে পড়ে। এ রাতে ঢাকাসহ দেশের কয়েকটি স্থানে পরিচালিত নৃশংস গণহত্যায় কয়েক হাজার মানুষ প্রাণ হারান ।"
        },
        {
          "label": "গ",
          "question": "উদ্দীপকের শামীমার নানা শামীমাকে যে আন্দোলনের কথা শোনালেন, তার প্রেক্ষাপট বর্ণনা করো ।",
          "explanation": "উদ্দীপকের চিত্রটি বাঙালির ঐতিহাসিক ভাষা আন্দোলনের প্রেক্ষাপটে নির্মিত হয়েছে। ১৯৪৭ সালে ভারত ও পাকিস্তান নামে দুটি স্বাধীন রাষ্ট্র আত্মপ্রকাশ করে। শুধু থেকেই পশ্চিম পাকিস্তানি শাসকগোষ্ঠী পূর্ব বাংলার ওপর নানা বৈষম্যমূলক নীতি গ্রহণ করে। প্রথম আঘাত আসে বাঙালির মুখের ভাষার ওপর। পূর্ব পাকিস্তান তথা পূর্ব বাংলার অধিবাসীদের মাতৃভাষা বাংলা। তাই সমগ্র পাকিস্তানের রাষ্ট্রভাষা উর্দু করার অন্যায় ঘোষণার প্রতিবাদে 'রাষ্ট্রভাষা বাংলা চাই' আন্দোলন শুরু হয়। বাংলাকে রাষ্ট্রভাষা করার জন্য পাকিস্তানি শাসকগোষ্ঠীর বিরুদ্ধে 'রাষ্ট্রভাষা সংগ্রাম পরিষদ' গঠিত হয়। পাকিস্তানের মোট জনগোষ্ঠীর ৫৬ শতাংশের মুখের ভাষা বাংলা হওয়া সত্ত্বেও শাসকগোষ্ঠী সংখ্যালঘিষ্ঠ মাত্র ৩.২৭ শতাংশ জনগণের ভাষা উর্দুকে রাষ্ট্রভাষা হিসেবে চাপিয়ে দিতে চেয়েছিল। কিন্তু বাঙালি ছাত্র, শিক্ষক, বুদ্ধিজীবীসহ সব শ্রেণি-পেশার মানুষ জাতি-ধর্ম-বর্ণ নির্বিশেষে এ বৈষম্যমূলক আচরণের তীব্র প্রতিবাদ জানায়। তারা দেশব্যাপী তীব্র আন্দোলন গড়ে তোলে। এরই ধারাবাহিকতায় ১৯৫২ সালের ২১শে ফেব্রুয়ারি ছাত্রদের মিছিলে পুলিশ গুলি চালালে সালাম, রফিক, জব্বার ও বরকত প্রমুখ শহিদ হন। শহিদদের আত্মত্যাগের স্মৃতি অমর করে রাখতে শহিদ মিনার স্থাপন করা হয়। অবশেষে ১৯৫৬ সালের সংবিধানে রাষ্ট্রভাষা হিসেবে বাংলার মর্যাদা প্রতিষ্ঠিত হয় এবং বিকশিত হয় বাঙালি জাতীয়তাবাদের চেতনা। উদ্দীপকের চিত্রে প্রদর্শিত স্থাপনাটি হলো শহিদ মিনার, যা ভাষা শহিদদের প্রতি শ্রদ্ধা জানাতেই নির্মিত হয়েছে। তাই বলা যায়, এ চিত্রের মাধ্যমে ভাষা আন্দোলনের প্রতিই ইঙ্গিত করা হয়েছে।"
        },
        {
          "label": "ঘ",
          "question": "“উক্ত আন্দোলন বাংলাদেশের স্বাধীনতা সংগ্রামের ভিত রচনা করে”— তুমি কি এই উক্তিটির সাথে একমত? বিশ্লেষণ করো।",
          "explanation": "উদ্দীপকের উল্লেখিত আন্দোলন তথা ভাষা আন্দোলন বাংলাদেশের স্বাধীনতা সংগ্রামের ভিত রচনা করে । ভাষা আন্দোলনের এ চেতনাই পরবর্তীকালে বাঙালির প্রতিটি গণআন্দোলনে প্রেরণা জোগায় এবং জনগণের রাজনৈতিক, সাংস্কৃতিক ও অর্থনৈতিক মুক্তির পথ সুগম করে। জাতীয়তাবাদের প্রেরণায় উদ্দীপ্ত বাঙালি জাতি ১৯৫৪ সালের প্রাদেশিক নির্বাচনে নিরঙ্কুশ বিজয় অর্জন করে। এ বিজয় ছিল শাসক দল মুসলিম লীগের বৈষম্যমূলক কর্মকাণ্ডের বিরুদ্ধে প্রথম সফল প্রতিরোধ। বাঙালি জাতীয়তাবাদে উদ্বুদ্ধ হয়েই ১৯৬২ সালের ছাত্র আন্দোলন, ১৯৬৬ সালের ছয় দফা, ১৯৬৯ সালের গণঅভ্যুত্থান এবং ১৯৭০ সালের নির্বাচনে স্বাধিকারের প্রশ্নে চূড়ান্ত সাফল্য আসে। এরই ধারাবাহিকতায় বাঙালি ১৯৭১ সালের মহান মুক্তিযুদ্ধে বিজয় অর্জন করে। ফলে বিশ্ব মানচিত্রে অভ্যুদয় হয় বাংলাদেশ নামে একটি স্বাধীন- সার্বভৌম রাষ্ট্রের। উদ্দীপকে ইঙ্গিতকৃত আন্দোলন ছিল ঐতিহাসিক ভাষা আন্দোলন । এই আন্দোলন ছিল বাঙালি জাতির মুক্তির প্রথম আন্দোলন। এর ফলে বাঙালি জাতি তার অধিকার প্রতিষ্ঠার প্রস্তুতিকাল শুরু হয়। পরবর্তীকালে সকল রাজনৈতিক আন্দোলনে অনুপ্রেরণা জোগায়। মানুষের অধিকার সম্পর্কে সচেতন করে তোলে। বাঙালিদের ঐক্য ও স্বাধীনতার চেতনা জাগিয়ে তোলে। এই ভাষাভিত্তিক জাতীয়তাবাদের ভিত্তি পরবর্তী সময়ে ১৯৭১ সালের স্বাধীনতা যুদ্ধে বিজয় অর্জন করতে এবং বাংলাদেশ রাষ্ট্র প্রতিষ্ঠায় গুরুত্বপূর্ণ ভূমিকা রাখে । পরিশেষে বলা যায়, ভাষা আন্দোলনই ছিল পাকিস্তানি শাসনামলে বাঙালিদের জাতীয় মুক্তির প্রথম আন্দোলন । এই আন্দোলন বাংলাদেশের স্বাধীনতা সংগ্রামের ভিত রচনা করে ।"
        }
      ]
    },
    {
      "number": "2",
      "uddipok": "'ক' রাষ্ট্রের একটি প্রদেশের জনগণ পূর্ণ স্বায়ত্তশাসনের আন্দোলন করে আসছে। তাই আগামী প্রাদেশিক পরিষদের নির্বাচনে ক্ষমতাসীন রাজনৈতিক দলের বিপক্ষে কয়েকটি দল জোটবদ্ধ হয়ে অংশ নিতে যাচ্ছে। সংবাদপত্রে এ ধরনের একটি সংবাদ পড়ে দশম শ্রেণির ছাত্রী লাভলী তার পাঠ্যবইয়ের পড়া একটি নির্বাচনের সাথে এ নির্বাচনের মিল খুঁজে পেল। সেই সাথে প্রত্যাশা করল এ নির্বাচনের পরিণত যেন পাঠ্যপুস্তক এর সেই নির্বাচনের মতো না হয়।",
      "tag": "VNSC 24",
      "sub_questions": [
        {
          "label": "ক",
          "question": "মুক্তিযুদ্ধকালীন 'চরমপত্র' কী?",
          "explanation": "মুক্তিযুদ্ধকালীন ‘চরমপত্র হলো মুক্তিযোদ্ধাদের মানসিক ও নৈতিক বল ধরে রাখতে সাংস্কৃতিক কর্মীদের দ্বারা স্বাধীন বাংলা বেতার কেন্দ্রের মাধ্যমে প্রচারিত একটি জনপ্রিয় অনুষ্ঠান ।"
        },
        {
          "label": "খ",
          "question": "মুক্তিযুদ্ধে প্রবাসী বাঙালিদের ভূমিকা ব্যাখ্যা করো।",
          "explanation": "মুক্তিযুদ্ধে প্রবাসী বাঙালিদের ভূমিকা অনস্বীকার্য। প্রবাসী বাঙালিরা মুক্তিযুদ্ধে নানাভাবে সাহায্য-সহযোগিতা করেন। বিভিন্ন দেশে তারা মুক্তিযুদ্ধের জন্য অর্থ সংগ্রহ করেছেন। বাংলাদেশের পক্ষে সমর্থন আদায়ে বিভিন্ন দেশের পার্লামেন্ট সদস্যদের নিকট ছুটে গিয়েছেন। তারা বিভিন্ন আন্তর্জাতিক সংস্থায় প্রতিনিধি দল প্রেরণ করেছেন। পাকিস্তানকে অস্ত্র-গোলাবারুদ সরবরাহ না করতে বিশ্বের বিভিন্ন সরকারের নিকট প্রবাসী বাঙালিরা আবেদন করেছেন। এক্ষেত্রে ব্রিটেন ও আমেরিকার প্রবাসী বাঙালিদের ভূমিকা বিশেষভাবে উল্লেখযোগ্য। মুক্তিযুদ্ধের পক্ষে জনমত গঠনে তারা নিরলস কাজ করেছেন।"
        },
        {
          "label": "গ",
          "question": "লাডলী তার পড়া কোন নির্বাচনের সাথে দৃশ্যকল্পের নির্বাচনের মিল খুঁজে পেল? ব্যাখ্যা করো।",
          "explanation": "নিম্নের অনুরূপঃ ঘটনা-১ এর নির্বাচনের সাথে পাকিস্তান আমলের ১৯৫৪ সালের পূর্ব বাংলার প্রাদেশিক পরিষদের নির্বাচনের সাদৃশ্য রয়েছে। ১৯৪৭ সালে পাকিস্তান রাষ্ট্র প্রতিষ্ঠার পর থেকেই পূর্ব বাংলার (পূর্ব পাকিস্তান) ওপর পশ্চিম পাকিস্তানি শাসকগোষ্ঠী রাজনৈতিক, অর্থনৈতিক, প্রশাসনিকসহ সব ক্ষেত্রে বৈষম্য আরোপ করতে থাকে। বাঙালিরা সর্বক্ষেত্রে বঞ্চিত হতে থাকে। এমন প্রেক্ষাপটে পূর্ব পাকিস্তানে প্রাদেশিক নির্বাচনের আয়োজন করা হয়। নির্বাচনকে সামনে রেখে ক্ষমতাসীন অগণতান্ত্রিক ও দুর্নীতিপরায়ণ মুসলিম লীগকে পরাস্ত করার লক্ষ্যে আওয়ামী লীগ, কৃষক শ্রমিক পার্টি, নেজামে ইসলাম, বামপন্থী গণতন্ত্রী দল এবং খিলাফত-ই- রব্বানী পার্টি এই ৫টি দল নিয়ে যুক্তফ্রন্ট গঠন করা হয়। ১৯৫৪ সালের মার্চ মাসে প্রাদেশিক নির্বাচন অনুষ্ঠিত হয়। এতে যুক্তফ্রন্ট ২৩৭টি মুসলিম আসনের মধ্যে ২২৩টি আসনেই জয়লাভ করে। মুসলিম লীগের শোচনীয় পরাজয় ঘটে। ১৯৫৪ সালের ৩রা এপ্রিল যুক্তফ্রন্ট সরকার গঠন করে। কিন্তু পশ্চিম পাকিস্তানি শাসকগোষ্ঠী চক্রান্ত করে যুক্তফ্রন্ট সরকারকে মাত্ৰ ৫৬ দিনের মাথায় বরখাস্ত করে । . উদ্দীপকে ঘটনা-১ এ কালাম স্যারের বক্তৃতায় ১৯৫৪ সালের পূর্ব বাংলার প্রাদেশিক পরিষদের নির্বাচনে ৫টি দলের সমন্বয়ে যুক্তফ্রন্ট গঠনের বিষয়টিই প্রতিফলিত হয়েছে। এ নির্বাচনে পূর্ব বাংলার জনগণ যুক্তফ্রন্টকে অকুণ্ঠ সমর্থন জানিয়েছিল এবং পশ্চিম পাকিস্তানিদের কর্তৃত্ব ও প্রভাব থেকে মুক্ত হবার রায় প্রদান করেছিল ।"
        },
        {
          "label": "ঘ",
          "question": "উক্ত নির্বাচন “বাঙালি জাতীয়তাবাদের ভিত্তিকে সুদৃঢ় করে”— উক্তিটি বিশ্লেষণ করো।",
          "explanation": "উদ্দীপকের উল্লেখিত উক্ত নির্বাচন তথা যুক্তফন্ট নির্বাচন “বাঙালি জাতীয়তাবাদের ভিত্তিকে সুদৃঢ় করে।” ১৯৫৪ সালের নির্বাচনে মুসলিম লীগের শোচনীয় পরাজয় আর যুক্তফ্রন্টের জয়লাভের কারণ ছিল মূলত যুক্তফ্রন্টের ২১ দফা কর্মসূচি এবং মুসলিম লীগের দুঃশাসন। যুক্তফ্রন্টের ২১ দফায় বাংলাকে পাকিস্তানের অন্যতম রাষ্ট্রভাষা করা, পূর্ব বাংলার পূর্ণ স্বায়ত্তশাসন, নিয়মিত ও অবাধ নির্বাচনের ব্যবস্থা প্রভৃতি অন্তর্ভুক্ত ছিল। এসব দাবি পূর্ব পাকিস্তানের মানুষের স্বার্থরক্ষার দলিল হিসেবে স্বীকৃত হয়। তাছাড়া মুসলিম লীগের বৈষম্যমূলক আচরণ, ব্যর্থ শাসনে নির্যাতিত হয়ে পূর্ব পাকিস্তানের জনগণ বাঙালি নেতৃত্বকে ক্ষমতায় দেখার প্রত্যাশা করে। ফলে যুক্তফ্রন্টকে ভোট দিয়ে তারা জয়ী করে। নির্বাচিতরা সরকার গঠন করলেও মাত্র ৫৬ দিন ক্ষমতায় ছিল । পাকিস্তান সরকার বাংলার যুক্তফ্রন্ট সরকারকে মনেপ্রাণে গ্রহণ করতে পারেনি। তারা মানুষের গণতান্ত্রিক অধিকার থেকে বঞ্ছিত করে। ফলে পরবর্তী দেশ সামরিক শাসনের বেড়াজালে আবদ্ধ হয়। মুসলিম লীগের বৈষম্যমূলক আচরণ ও ব্যর্থ শাসনে নির্যাতিত হয়ে পূর্ব বাংলার জনগণ বাঙালি নেতৃত্বকে ক্ষমতায় দেখার প্রত্যাশা করে। ফলে তারা ভোট দিয়ে যুক্তফ্রন্টকে বিজয়ী করে। ১৯৫২ সালের ভাষা আন্দোলন যেমন বাঙালি জাতীয়তাবাদের মূল ভিত্তি রচনা করে, তেমনি ১৯৫৪ সালের নির্বাচনে মুসলিম লীগের ভরাডুবি হয়। বাঙালিদের এই অবস্থান বাঙালি জাতীয়তাবাদের ভিত্তিকে সুদৃঢ় করে। যুক্তফ্রন্ট নির্বাচনে পূর্ব বাংলার জনগণ পাকিস্তানের রাষ্ট্র ক্ষমতায় পশ্চিম পাকিস্তানের কর্তৃত্ব ও প্রভাব থেকে মুক্ত হবার রায় প্রদান করে। জনগণই যে ক্ষমতার উৎস এই নির্বাচনের মাধ্যমে তা প্রমাণ হয়। অর্থাৎ বাঙালিরা তাদের ঐক্যের ভিত্তিতে জাতীয়তাবাদী চেতনাকে আরও সুদৃঢ় করে । পরিশেষে বলা যায়, যুক্তফ্রন্ট নির্বাচনে মুসলিম লীগকে প্রত্যাখ্যানে বাঙালি নেতৃত্বকে আহ্বান বাঙালি জাতীয়তাবাদের ভিত্তিকে সুদৃঢ় করে ।"
        }
      ]
    },
    {
      "number": "3",
      "uddipok": "A বৈশ্বিক উষ্ণায়ন, নদী ভাঙন, জলোচ্ছ্বাস B পেশা পরিবর্তন, বিভিন্ন শ্রেণির উদ্ভব, একক পরিবার সৃষ্টি",
      "tag": "VNSC 24",
      "sub_questions": [
        {
          "label": "ক",
          "question": "সামাজিক পরিবর্তনের বিশেষ উপাদান কোনটি?",
          "explanation": "সামাজিক পরিবর্তনের বিশেষ উপাদান হলো শিক্ষা।"
        },
        {
          "label": "খ",
          "question": "“প্রযুক্তি হলো বিজ্ঞান এর প্রায়োগিক দিক।”- ব্যাখ্যা করো।",
          "explanation": "প্রযুক্তি হলো বিজ্ঞানের প্রায়োগিক দিক। প্রযুক্তির প্রচলন ও প্রসারের মাধ্যমে সমাজ ব্যবস্থার অন্তর্ভুক্ত ব্যক্তিবর্গের মানসিক গঠন এবং সামাজিক কাঠামোর পরিবর্তন সাধিত হয়। উদাহরণ হিসেবে বলা যায়, বেতারের আবিষ্কার সামাজিক জীবনে আমোদ-প্রমোদের ব্যবস্থা, শিক্ষা ব্যবস্থা, রাজনীতি এবং অন্যান্য আরও বহু ধরনের সামাজিক কাজকে প্রভাবিত করেছে। প্রযুক্তির কারণেই কৃষিভিত্তিক সমাজ দ্রুত শিল্পের দিকে ধাবিত হচ্ছে।"
        },
        {
          "label": "গ",
          "question": "ছক'A' তে সামাজিক পরিবর্তনের যে উপাদানের ইঙ্গিত দেওয়া হয়েছে তা ব্যাখ্যা করো । Option C",
          "explanation": "উদ্দীপকের ছক 'A'-তে সামাজিক পরিবর্তনের প্রাকৃতিক উপাদানের ইঙ্গিত দেওয়া হয়েছে। বাংলাদেশের ভূ-প্রকৃতিগত অবস্থান সামাজিক পরিবর্তনের একটি উল্লেখযোগ্য কারণ। ধীর এবং আকস্মিক ভৌগোলিক ও জলবায়ু সংক্রান্ত পরিবর্তন বাংলাদেশের মানুষের জীবনযাত্রার ওপর প্রভাব ফেলে এবং সমাজের ব্যাপক পরিবর্তন ঘটায় । বৈশ্বিক উষ্ণায়ন এ বিষয়কে আরও প্রকট করছে। এদেশে নিয়মিতভাবে ঘূর্ণিঝড়, জলোচ্ছ্বাস, বন্যা, নদীভাঙন, অনাবৃষ্টি ও 'অতিবৃষ্টির মতো প্রাকৃতিক দুর্যোগ ঘটে। এসব দুর্যোগ প্রাকৃতিক পরিবেশের ভারসাম্য নষ্ট করে বলে পরিবেশের সঙ্গে সামঞ্জস্য বিধানের জন্য সমাজ জীবনেও পরিবর্তনের প্রয়োজন পড়ে। প্রাকৃতিক পরিবর্তন সামাজিক সম্পর্কেরও পরিবর্তন ঘটায়। যেমন- নদীভাঙন শহরাঞ্চলে বস্তি সৃষ্টির অন্যতম বড় কারণ। আবার শহরে বস্তি সৃষ্টির ফলে নানামুখী সমস্যা (পরিবেশ দূষণ, কিশোর অপরাধ, মাদক ব্যবসা, রোগব্যাধির সংক্রমণ ইত্যাদি) তৈরি হয়েছে। নগরমুখী জনস্রোতের কারণে শহরাঞ্চলের জনমিতিতেও পরিবর্তন আসে। উদ্দীপকের ছক 'A'-তে উল্লেখিত বৈশ্বিক উষ্ণায়ন, নদীভাঙন ও ঘূর্ণিঝড় সামাজিক পরিবর্তনের পেছনে সক্রিয় প্রাকৃতিক উপাদান। এ উপাদানগুলোর প্রভাবে সমাজে নানামুখী পরিবর্তন হয়। উদ্দীপকে উল্লিখিত প্রাকৃতিক দুর্যোগগুলোর কারণে মানুষ নিরাপদ আশ্রয়ের জন্য এক জায়গা থেকে অন্য জায়গায় চলে যাচ্ছে। অনেকে পেশা পরিবর্তন করছে। এর ফলে তাদের মধ্যে সামাজিক ও সাংস্কৃতিক পরিবর্তন ঘটছে।"
        },
        {
          "label": "ঘ",
          "question": "ছক ‘B' তে প্রতিফলিত উপাদানটি সামাজিক পরবর্তনের সবচেয়ে গুরুত্বপূর্ণ উপাদান— মন্তব্যটি বিশ্লেষণ করো।",
          "explanation": "উদ্দীপকের ছক 'B'-তে প্রতিফলিত উপাদানটি হলো শিল্পায়ন ও নগরায়ণ। এটি প্রকৃতই সামাজিক পরিবর্তনের সবচেয়ে গুরুত্বপূর্ণ উপাদান । শিল্পায়ন হলো এমন একটি প্রক্রিয়া যার মাধ্যমে কৃষিভিত্তিক অর্থনীতি ও সমাজব্যবস্থা শিল্পভিত্তিক ও উৎপাদনমুখী অর্থনীতি ও সমাজে রূপান্তরিত হয়। শিল্পায়নের ফলে নগরায়ণ ঘটে। ব্যাপক শিল্পায়নের প্রভাবে গ্রামীণ জীবন ছেড়ে মানুষের নগরজীবন বেছে নেওয়ার প্রক্রিয়াই হলো নগরায়ণ । শিল্পায়ন ও নগরায়ণের ফলে যাতায়াত ও যোগাযোগ ব্যবস্থার উন্নয়ন ঘটেছে । তবে এতে ভৌগোলিক দূরত্ব কমে গেলেও মানুষের মধ্যে সামাজিক দূরত্ব বেড়ে গেছে। অনেক লোক কৃষির মতো ঐতিহ্যবাহী পেশা ছেড়ে শিল্প-কারখানার কাজে যোগ দিচ্ছে। নারীরা অতীতের মতো ঘরের কাজে সীমাবদ্ধ না থেকে অফিস বা কারখানায় পুরুষের সাথে কাঁধ মিলিয়ে কাজ করছে। এসবের প্রভাবে ব্যক্তির জীবনদর্শন, আচার-আচরণ, ইত্যাদির পরিবর্তন ঘটেছে। শিল্পকেন্দ্রিক নগরে বাসস্থান স্বল্পতা, সীমিত মূল্যবোধ মজুরি ইত্যাদি কারণে পরিবারের সব সদস্যকে নিয়ে একসাথে বসবাস করা সম্ভব হয় না। ফলে যৌথ পরিবার ভেঙে একক পরিবারের সৃষ্টি হয়েছে। শিল্পায়ন ও নগরায়ণের ফলে সমাজজীবনে উচ্চবিত্ত, মধ্যবিত্ত ও নিম্নবিত্ত শ্রেণির উদ্ভব হয়েছে। এদেশে কর্মসংস্থান, উৎপাদন, মাথাপিছু আয় বৃদ্ধি ইত্যাদির পেছনে শিল্পায়নের বড় ভূমিকা রয়েছে। উদ্দীপকের ছক 'B'-এর উপাদানগুলো হলো বিভিন্ন পেশার উদ্ভব, পেশার পরিবর্তন ও একক পরিবার সৃষ্টি। এগুলো মূলত শিল্পায়ন ও নগরায়ণের ফল । উপরের আলোচনা থেকে আমরা বলতে পারি, শিল্পায়ন ও নগরায়ণ সামাজিক পরিবর্তনের অন্যতম গুরুত্বপূর্ণ উপাদান ।"
        }
      ]
    },
    {
      "number": "4",
      "uddipok": "ছকঃ ১ ছকঃ ২ সিহিযোগিতা সংবাদপত্র সম্প্রীতি বেতার ত্যাগ চলচিত্র ভালোবাসা টেলিভিশন",
      "tag": "VNSC 24",
      "sub_questions": [
        {
          "label": "ক",
          "question": "নয়াবাস পরিবার কাকে বলে?",
          "explanation": "বিবাহিত দম্পতি স্বামী বা স্ত্রী কারও পিতার বাড়িতে বার্স না করে পৃথক বাড়িতে বাস করলে তাকে নয়াবাস পরিবার বলে ।"
        },
        {
          "label": "খ",
          "question": "সামাজিকীকরণ একটি জীবনব্যাপী প্রক্রিয়া ব্যাখ্যা করো ।",
          "explanation": "শিশুর জন্মের পর হতে মৃত্যু পর্যন্ত সামাজিকীকরণ প্রক্রিয়া চলতে থাকে বলে একে জীবনব্যাপী প্রক্রিয়া বলা হয়। জন্মের পর থেকে জীবনের প্রতিটি ক্ষেত্রে ব্যক্তিকে নতুন নিয়মকানুন, রীতিনীতি এবং নতুন পরিবেশ পরিস্থিতির সম্মুখীন হতে হয়। এ পরিস্থিতির সাথে নিজেকে খাপ খাইয়ে চলার প্রক্রিয়ার নাম সামাজিকীকরণ। সামাজিকীকরণ প্রক্রিয়াটি মূলত জন্মের পর থেকে মৃত্যু পর্যন্ত চলমান। এজন্য বলা হয় সামাজিকীকরণ একটি জীবনব্যাপী প্রক্রিয়া।"
        },
        {
          "label": "গ",
          "question": "ছক-১ এ উল্লেখিত বিষয়গুলো সামাজিকীকরণের কোন মাধ্যমকে নির্দেশ করে?",
          "explanation": "উদ্দীপকের ছক-১ এ উল্লিখিত বিষয়গুলো সামাজিকীকরণের উপাদান পরিবার ও পরিবারের সদস্যদের নির্দেশ করছে। ছক-১ এ কিছু, গুণাগুণ তুলে ধরা হয়েছে। সহযোগিতা সম্প্রীতি ত্যাগ, ভালোবাসা এসব গুণাবলি পরিবার থেকেই অর্জন করে থাকে। পরিবার শিশুর সামাজিকীকরণে গুরুত্বপূর্ণ ভূমিকা রাখে। শিশুর ব্যক্তিত্বের সুষ্ঠু বিকাশে উক্ত গুণাগুণগুলো অবশ্যই দরকার । পরিবার সামাজিকীকরণের সবচেয়ে গুরুত্বপূর্ণ মাধ্যম। পরিবারের মধ্যে জন্মের আগে থেকেই সামাজিকীকরণের ক্ষেত্র প্রস্তুত থাকে। পারিবারিক জীবনের মধ্যেই শৈশব কাটে বলে পারিবারিক জীবনের ভালো-মন্দ সব দিকই আমাদের আচরণকে প্রভাবিত করে। পরিবারের মধ্যেই সামাজিক, সামাজিক নীতিবোধ ও নাগরিক চেতনার সূচনা হয়। সহযোগিতা, সহিষ্ণুতা, সম্প্রীতি, ভ্রাতৃত্ববোধ, ত্যাগ, ভালোবাসা প্রভৃতি গুণাবলি পরিবার থেকে অর্জিত হয়। পরিবারের মধ্যে মা-বাবার মধ্যকার সম্পর্ক শিশুর সামাজিকীকরণে গুরুত্বপূর্ণ ভূমিকা রাখে। মা-বাবার সুসম্পর্ক শিশুর ব্যক্তিত্বের সুষ্ঠু বিকাশের জন্য খুবই প্রয়োজনীয়। মা-বাবার আচরণ ও মূল্যবোধ দ্বারাও শিশু প্রভাবিত হয়। শিশুর আত্মপ্রত্যয়ী মনোভাব মূলত মা- বাবার দৃঢ় ব্যক্তিত্বের ফল। পরিবারের অন্যান্য সদস্যের পাশাপাশি নিকট আত্মীয়-স্বজনের আচরণও শিশুর আচরণে প্রভাব ফেলে । এসব বিষয় শিশুর মানসিক বিকাশ ও ব্যক্তিত্ব গঠনে সাহায্য করে। তাই বলা যায় যে, পরিবার ও পরিবারের সদস্যরা সামাজিকীকরণের শ্রেষ্ঠ মাধ্যম।"
        },
        {
          "label": "ঘ",
          "question": "ছক-২ এ উল্লেখিত উপাদানসমূহ সামাজিকীকরণে ব্যক্তির ওপর ব্যাপক প্রভাব ফেলে”– এ ক্ষেত্রে তোমার মতামত মূল্যায়ন করো ।",
          "explanation": "ছক-২ এ উল্লিখিত উপাদানগুলো দ্বারা গণমাধ্যমকে নির্দেশ করছে। ব্যক্তির সামাজিকীকরণে গণমাধ্যম ব্যাপক প্রভাব ফেলে । বৃহৎ জনগোষ্ঠীর কাছে সংবাদ, দেশের ইতিহাস, ঐতিহ্য, সংস্কৃতির বিষয়বস্তু বিশেষ ধ্যান-ধারণা, বিনোদন ইত্যাদি পরিবেশন করার মাধ্যমই গণমাধ্যম। গণমাধ্যমগুলির মধ্যে রয়েছে সংবাদপত্র, বেতার, চলচ্চিত্র, টেলিভিশন ইত্যাদি। উদ্দীপকের ছক-২ এ এই বিষয়গুলিই তুলে ধরা হয়েছে। গণমাধ্যমে বিশেষ করে সংবাদপত্রে দেশের ইতিহাস, ঐতিহ্য, সংস্কৃতি অর্থনীতিসহ বিভিন্ন বিষয়বস্তুর ওপর সংবাদ, ফিচার, প্রবন্ধ ইত্যাদি প্রকাশিত হয়। শিশু-কিশোররা এসব পাঠ করে মনের খোরাক পূরণ করে। এছাড়া 'সমাজ-সংস্কৃতির সাথে খাপ খাইয়ে চলতে শেখে। রেডিও- টেলিভিশনে প্রচারিত শিক্ষামূলক ও ভালো বিনোদনমূলক অনুষ্ঠান ব্যক্তির চরিত্র, আচরণসহ জীবনের বিভিন্ন ক্ষেত্রে ইতিবাচক প্রভাব ফেলে। এগুলো শিশুর মেধা ও আচরণকে প্রভাবিত করে। উপরের আলোচনার প্রেক্ষিতে বলা যায়, সামাজিকীকরণে গণমাধ্যম তথা উক্ত উপাদানগুলো অগ্রণী ভূমিকা পালন করে।"
        }
      ]
    },
    {
      "number": "5",
      "uddipok": "স্থান অক্ষরেখা দ্রাঘিমারেখা তারিখ সময় A ২০° উত্তর ৯০° পূর্ব ২৫ মার্চ সন্ধ্যা ৭ টা B ৬০° উত্তর ১১৫° পূর্ব ২৫ মার্চ ?",
      "tag": "VNSC 24",
      "sub_questions": [
        {
          "label": "ক",
          "question": "সৌরজগতের ক্ষুদ্রতম গ্রহ কোনটি?",
          "explanation": "সৌরজগতের ক্ষুদ্রতম গ্রহ হলো বুধ ।"
        },
        {
          "label": "খ",
          "question": "প্রতিপাদ স্থান বলতে কী বোঝায়?",
          "explanation": "নিম্নের অনুরূপঃ ভূ-পৃষ্ঠের ওপর অবস্থিত কোনো বিন্দুর বিপরীত বিন্দুকে সেই বিন্দুর প্রতিপাদ স্থান বলে । প্রতিপাদ স্থান সম্পূর্ণভাবে একে অন্যের বিপরীত দিকে থাকে। এ স্থান নির্ণয় করার জন্য ভূ-পৃষ্ঠের কোনো বিন্দু থেকে পৃথিবীর কেন্দ্রের মধ্য দিয়ে একটি কল্পিত রেখা পৃথিবীর ঠিক বিপরীত দিকে টানা হয়। ঐ কল্পিত রেখা যে বিন্দুতে ভূ-পৃষ্ঠের বিপরীত পাশে এসে পৌঁছায় সেই বিন্দুই প্রথম বিন্দুটির প্রতিপাদ স্থান ।"
        },
        {
          "label": "গ",
          "question": "A তে সন্ধ্যা ৭টা হলে B স্থানের সময় নির্ণয় করো।",
          "explanation": "'A' স্থানের দ্রাঘিমা ৯০° পূর্ব এবং B স্থানের দ্রাঘিমা ১১৫° পূর্ব। স্থান দুটির দ্রাঘিমা পার্থক্য— = (১১৫° – ৯০°) = ২৫° প্রতি ১° দ্রাঘিমার জন্য সময়ের পার্থক্য হয় ৪ মিনিট ২৫° দ্রাঘিমার জন্য সময়ের পার্থক্য হবে = (৪×২৫) মিনিট = ১০০ মিনিট = ১ ঘণ্টা ৪০ মিনিট 'A' ও 'B' স্থান দুটি পূর্ব দ্রাঘিমায় অবস্থিত। তবে স্থান দুটির দ্রাঘিমার মান অনুযায়ী 'B' স্থানটি 'A' স্থানের পূর্ব দিকে অবস্থিত। তাই 'B' স্থানটির সময় 'A' স্থানে চেয়ে বেশি হবে । অর্থাৎ 'A' স্থানের সময়ের সাথে ১ ঘণ্টা ৪০ মিনিট যোগ করতে হবে । সুতরাং 'A' স্থানের স্থানীয় সময় সন্ধ্যা ৭ টা হলে, 'B' স্থানের সময় হবে (সন্ধ্যা ৭টা + ১ ঘণ্টা ৪০ মিনিট) = রাত ৮টা ৪০ মিনিট সুতরাং 'B' স্থানের সময় হবে রাত ৮টা ৪০ মিনিট ।"
        },
        {
          "label": "ঘ",
          "question": "A ও B স্থানের দিবা-রাত্রির দৈর্ঘ্য কি একই রূপ হবে? যুক্তিসহকারে বিশ্লেষণ করো।",
          "explanation": "উদ্দীপকের উল্লিখিত ২৫ মার্চ তারিখে A ও B নির্দেশিত স্থান দুটিতে দিবা-রাত্রির দৈর্ঘ্যে কিছুটা তারতম্য হবে । পৃথিবী একটি নির্দিষ্ট উপবৃত্তাকার কক্ষ পথে নির্দিষ্ট দিকে এবং নির্দিষ্ট সময়ে সূর্যের চারদিকে পরিক্রমণ করছে। পৃথিবীর কক্ষপথটি উপবৃত্তাকার হওয়ায় সময় পরিবর্তনের সাথে সাথে পৃথিবী ও সূর্যের অবস্থানের পার্থক্য হয়। এতে পৃথিবীর বিভিন্ন স্থানে দিবা-রাত্রির দৈর্ঘ্যের ভিন্নতা সৃষ্টি হয় । যেমন— সূর্যকে পরিক্রমণকালে ২১ শে মার্চ পৃথিবী আপন কক্ষপথের এমন এক স্থানে পৌছে যেখানে উভয় মেরু সূর্য থেকে সমান দূরে থাকে । ঐ দিন দিন-রাত সমান হয়। তবে ২১ মার্চের পর থেকে সূর্য উত্তর গোলার্ধের দিকে ঘুরতে থাকে । ফলে দিন-রাত্রির দৈর্ঘ্যের হ্রাস-বৃদ্ধি ঘটতে থাকে । উদ্দীপকে A ও B চিহ্নিত স্থানদ্বয়ের অক্ষাংশ যথাক্রমে ২০° উত্তর এবং ৬০° উত্তর । অর্থাৎ A স্থানটি কর্কটক্রান্তি রেখার খুব কাছে। এর B স্থানটি কর্কটক্রান্তি রেখা থেকে কিছুটা দূরে অবস্থিত। উদ্দীপকে ২৫ মার্চ তারিখ উল্লেখ করা হয়েছে। যেহেতু ২১ মার্চ তারিখে দিবা-রাত্রির দৈর্ঘ্য সমান হয়। সেহেতু ২৫ মার্চ তারিখেও দিবা-রাত্রির দৈর্ঘ্য তুলনামূলক কম পরিবর্তন হবে। সেখানে ২০° অক্ষরেখায় দিনের দৈর্ঘ্য বেশি থাকবে এবং ৩০° অক্ষরেখায় দিনের দৈর্ঘ্য ২০°-এর তুলনায় কিছুটা কম থাকবে ।"
        }
      ]
    },
    {
      "number": "6",
      "uddipok": "",
      "tag": "VNSC 24",
      "sub_questions": [
        {
          "label": "ক",
          "question": "ভূমিকম্প কাকে বলে?",
          "explanation": "কোনো কারণে ভূ-পৃষ্ঠের কোনো অংশ হঠাৎ কেঁপে ওঠাকে ভূমিকম্প বলে।"
        },
        {
          "label": "খ",
          "question": "'সিসমিক রিস্কজোন' বলতে কী বোঝায় ?",
          "explanation": "ভূমিকম্পের তীব্রতাকে চিহ্নিত করে মানচিত্রে যে বলয় তৈরি করা হয় তাকে ‘সিসমিক রিস্ক জোন' বলে। বিশেষজ্ঞদের মতে বাংলাদেশ পৃথিবীর অন্যতম ভূমিকম্প বলয়ে অবস্থিত । ১৯৮৯ সালে ফরাসি ইঞ্জিনিয়ারিং কনসোর্টিয়াম বাংলাদেশের ভূমিকম্প বলয় সম্বলিত মানচিত্র তৈরি করে। এতে তিনটি বলয় দেখানো হয়েছে। যথা : প্রলয়ঙ্কারী, বিপজ্জনক ও লঘু। এই বলয়সমূহকে বলা হয় 'সিসমিক রিস্কজোন'।"
        },
        {
          "label": "গ",
          "question": "উদ্দীপকের ‘খ' চিহ্নিত ভূমিরূপ কোনটি? বর্ণনা দাও।",
          "explanation": "নিম্নের অনুরূপঃ উদ্দীপকে 'খ' চিহ্নিত ভূমি বাংলাদেশের টারশিয়ারি যুগের পাহাড়ের ভূমিরূপকে নির্দেশ করে, যা বাংলাদেশের মোট ভূমির ১২% অঞ্চল নিয়ে গঠিত। হিমালয় পর্বতের উত্থানের কারণে টারশিয়ারি যুগে এ পাহাড়শ্রেণি সৃষ্টি হয়েছিল । টারশিয়ারি যুগের পাহাড়সমূহ দক্ষিণ-পূর্বাঞ্চলের পাহাড় এবং উত্তর-পূর্বাঞ্চলের পাহাড় এ দুটি ভাগে বিভক্ত । রাঙামাটি, খাগড়াছড়ি, বান্দরবান, কক্সবাজার ও চট্টগ্রাম জেলার পূর্বাংশে টারশিয়ারি যুগের দক্ষিণ-পূর্বাঞ্চলের পাহাড়শ্রেণি অবস্থিত। এ পাহাড়গুলোর গড় উচ্চতা প্রায় ৬১০ মিটার। বেলে পাথর ও শেল পাথর দ্বারা এ পাহাড়গুলো গঠিত। অন্যদিকে, উত্তর-পূর্বাঞ্চলের পাহাড়শ্রেণি ময়মনসিংহ ও নেত্রকোণা জেলার উত্তরাঞ্চল, সিলেট জেলার উত্তর ও উত্তর-পূর্বাংশ এবং মৌলভীবাজার ও হবিগঞ্জ জেলার দক্ষিণাংশ জুড়ে অবস্থিত। এ পাহাড়শ্রেণির গড় উচ্চতা প্রায় ৩০ থেকে ৯০ মিটার ।"
        },
        {
          "label": "ঘ",
          "question": "'গ' চিহ্নিত ভূমিরূপটি কৃষিজাত দ্রব্য উৎপাদনের ক্ষেত্রে গুরুত্বপূর্ণ ভূমিকা পালন করে— পাঠ্যবই এর আলোকে ব্যাখ্যা করো।",
          "explanation": "নিম্নের অনুরূপঃ উদ্দীপকের ‘গ’ চিহ্নিত ভূমিরূপটি সাম্প্রতিকালের প্লাবন সমভূমিকে নির্দেশ করে । বাংলাদেশের কৃষিজাত দ্রব্য উৎপাদনের ক্ষেত্রে এ ভূমিরূপটি গুরুত্বপূর্ণ ভূমিকা পালন করে। টারশিয়ারি যুগের পাহাড় এবং প্লাইটোসিনকালের সোপান ব্যতীত বাংলাদেশ নদীবিধৌত এক বিস্তীর্ণ সমভূমি। অসংখ্য ছোট-বড় নদী বাংলাদেশের সমতল ভূমির ওপর দিয়ে প্রবাহিত হয়েছে। বছরের পর বছর এ নদীগুলো পলিমাটি বয়ে এনে প্লাবন সমভূমি গঠন করেছে। এ প্লাবন সমভূমির আয়তন প্রায় ১,২৪,২৬৬ বর্গকিলোমিটার। বাংলাদেশের প্রায় ৮০ ভাগ ভূমি নদীবিধৌত এ বিস্তীর্ণ সমভূমি। পলিমাটি দিয়ে গঠিত এ অঞ্চলের ভূমি খুবই উর্বর। আর এ জন্যই বাংলাদেশের কৃষি উৎপাদনের বৃহৎ একটি অংশ আসে এ অঞ্চল থেকে। এ ভূমিরূপটি বাংলাদেশের উত্তরাঞ্চল থেকে ক্রমশ নিচু দিকে ধাবিত হয়েছে। বৃহত্তর খুলনা, বরিশাল এবং ঢাকা বিভাগের দক্ষিণাংশ নদী বাহিত পলিমাটি দ্বারা গঠিত হওয়ায় এ অঞ্চল খুব উর্বর। এছাড়া এ অঞ্চলে রয়েছে ছোট-বড় অসংখ্য নদী যা কৃষিকাজে সহায়ক। আর এ সব কারণেই উদ্দীপকের ‘গ' চিহ্নিত ভূমিরূপ তথা সাম্প্রতিককালের প্লাবন সমভূমি কৃষিদ্রব্য উৎপাদনের জন্য উপযোগী। পরিশেষে বলা যায়, উপরের আলোচিত ভূমিরূপটি বাংলাদেশে কৃষিদ্রব্য উৎপাদনে গুরুত্বপূর্ণ ভূমিকা পালন করে।"
        }
      ]
    },
    {
      "number": "7",
      "uddipok": "দৃশ্য-১: সখিনার বিয়ে হয়েছে দুই বছর আগে। শ্বশুর বাড়িতে প্রায়ই তাকে নির্যাতনের শিকার হতে হয়। স্বামী, শাশুড়ি ও ননদের কটুকথা ও যন্ত্রণা সহ্য করতে হয়। স্বামী যৌতুকের জন্য প্রায়ই প্রহার করে । দৃশ-২: রিমির বাবা রাস্তা পার হওয়ার সময় হঠাৎ বেপরোয়া গতির একটি গাড়ি এসে ধাক্কা দেয়। এতে রিমির বাবা গুরুতর আহত হয়ে হাসপাতালে ভর্তি হয় ।",
      "tag": "VNSC 24",
      "sub_questions": [
        {
          "label": "ক",
          "question": "'সামাজিক বিশৃঙ্খলা' বলতে কী বোঝ?",
          "explanation": "সমাজের প্রচলিত আচার-আচরণ, রীতি-নীতি, প্রথা প্রভৃতির নিয়ন্ত্রণের ব্যতিক্রমই সামাজিক বিশৃঙ্খলা ।"
        },
        {
          "label": "খ",
          "question": "সামাজিক নৈরাজ্যের কারণগুলো কী কী?",
          "explanation": "সামাজিক বিশৃঙ্খলার চরম রূপ হচ্ছে সামাজিক নৈরাজ্য । যখন রাষ্ট্রের শাসনব্যবস্থা আর কাজ করে না এবং রাষ্ট্র ব্যক্তি বা গোষ্ঠীর আচরণকে নিয়ন্ত্রণ করতে পারে না তখন সমাজে নৈরাজ্য দেখা দেয়। সামাজিক নৈরাজ্য সৃষ্টি হওয়ার পেছনে বহু কারণ থাকলেও এর মূল কারণ মূল্যবোধের অবক্ষয় এবং আইন শৃঙ্খলার অবনতি। পাশাপাশি সমাজের ঐতিহ্য ও প্রতিষ্ঠিত সংস্কৃতির পরিপন্থি কর্মকাণ্ড, রাজনৈতিক অস্থিতিশীলতা, দুর্নীতি ইত্যাদিও সমাজে নৈরাজ্য সৃষ্টির জন্য দায়ী।"
        },
        {
          "label": "গ",
          "question": "উদ্দীপকের দৃশ্য-১ এ সখিনার উপর যে নির্যাতন হচ্ছে তা কোন ধরনের নির্যাতন? এর কারণ বর্ণনা করো ।",
          "explanation": "উদ্দীপকের দশ্য-১ এ সখিনার উপর যে নির্যাতন হয়েছে তা যৌতুক সম্পর্কিত নির্যাতনকে ইঙ্গিত করছে। সমাজে নারীর প্রতি সহিংসতার বহুবিধ কারণ রয়েছে সেগুলোর মধ্যে অন্যতম হলো যৌতুক। অর্থনৈতিক দুরবস্থা আমাদের দেশে যৌতুক প্রথাকে প্রতিষ্ঠা করতে উৎসাহিত করেছে। ক্রমে এই যৌতুক প্রথা পরিণত হয়েছে সহিংসতার হাতিয়ার রূপে। বর্তমানে অনেক পরিবারে বিয়ের সময় বরপক্ষ কনেপক্ষের কাছ থেকে যৌতুক দাবি করে । পরবর্তীতে কনেপক্ষ যৌতুকের টাকা দিতে না পারলে শ্বশুরবাড়ির লোকজন ঐ মেয়ের ওপর অত্যাচার-নির্যাতন চালায়। উদ্দীপকে সখিনার ক্ষেত্রেও তাই ঘটেছে । উদ্দীপকে দৃশ্য-১ এ দেখা যায়, সখিনার বিয়ে হয়েছে দুই বছর আগে শশুর বাড়িতে প্রায়ই তাকে নির্যাতনের শিকার হতে হয়। সে কখনো শারীরিকভাবে আবার মানসিকভাবে যন্ত্রণার শিকার হচ্ছে। এ থেকে বোঝা যায়, সখিনা বেগমের প্রতি নারীর প্রতি সহিসংতার অন্যতম কারণ যৌতুক সম্পর্কিত প্রকৃতি প্রতিফলিত হয়েছে।"
        },
        {
          "label": "ঘ",
          "question": "দৃশ্য-২ এ রিমির বাবার দুর্ঘটনার কারণ কী? এ ধরনের দুর্ঘটনা এড়ানোর উপায়গুলো পাঠ্যবইয়ের আলোকে ব্যাখ্যা করো।",
          "explanation": "দৃশ্য-২ এ রিমির বাবার এ দুর্ঘটনার কারণ সড়ক দুর্ঘটনার সমস্যা সমাধানে নানাবিধ পদক্ষেপ গ্রহণ করা যেতে পারে । চালক-মালিক, ট্রাফিক-পুলিশ এবং রাস্তার ত্রুটি ও দুর্বলতা, পথচারীদের অসচেতনতা প্রভৃতি কারণে সড়ক দুর্ঘটনা ঘটে থাকে। দৃশ্য-২ এ দেখা যায় রিমির বাবা রাস্তা পার হওয়ার সময় হঠাৎ বেপরোয়া গতির একটি গাড়ি তাকে ধাক্কা দেয়। এতে তিনি আহত হয়ে হাসতপাতালে ভর্তি হন। যা সামাজিক সমস্যা সড়ক দুর্ঘটনাকে ইঙ্গিত করে। সড়ক দুর্ঘটনা রোধে সর্বস্তরের সচেতনতা বৃদ্ধির পাশাপাশি বেশ কিছু পদক্ষেপ গ্রহণ করা জরুরি। সড়ক দুর্ঘটনা রোধে কেবল সচেতনতাই যাবতীয় সমস্যার সমাধান করতে পারবে না। এজন্য আরো কিছু উদ্যোগ গ্রহণ করতে হবে। উপযুক্ত শিক্ষা ও প্রশিক্ষণ প্রদান করে চালক নিয়োগ দিতে হবে। প্রত্যেক চালককে অবশ্যই ট্রাফিক আইন ও সিগন্যাল মেনে চলতে হবে। বেপরোয়া গতি ওভারটেকিং-এর মানসিকতা পরিহার করতে হবে। নেশাগ্রস্ত অবস্থায় গাড়ি চালানো যাবে না। ভারী যানবাহন চলাচলের জন্য আলাদা লেনের ব্যবস্থা, বৈদ্যুতিক সিগন্যাল স্থাপন, রাস্তাঘাটের সংস্কার ও আইন প্রয়োগকারী সংস্থাকে দায়িত্ব পালনে আরও সচেতন হতে হবে। নিরাপদ চলাচলের জন্য যাত্রী ও পথচারীদের ট্রাফিক আইন-কানুন মেনে চলতে হবে। জেব্রাক্রসিং, ওভারব্রিজ ও আন্ডারপাস দিয়ে রাস্তা পারাপার হতে হবে। ছোট শিশু ও প্রবীণদের চলাচলে সহযোগিতা ও এ বিষয়ে সতর্ক করা সকলের দায়িত্ব ও কর্তব্য। এসব বিষয়ে জনসচেতনতা সৃষ্টির লক্ষ্যে গণমাধ্যম বিশেষ ভূমিকা পালন করতে পারে । পরিশেষে বলা যায়, সর্বস্তরের জনগণের সচেতনতা বৃদ্ধির পাশাপাশি, সরকার, চালক, মালিক, যাত্রী ও পথচারীদের সম্মিলিত প্রচেষ্টায় সড়ক দুর্ঘটনা প্রতিরোধ করা যেতে পারে ।"
        }
      ]
    },
    {
      "number": "8",
      "uddipok": "‘A’ ও ‘B’ ভিন্ন অর্থব্যবস্থায় পরিচালিত দুটি দেশ। ‘A’ দেশে উৎপাদন ও ভোগের ক্ষেত্রে উৎপাদকের স্বাধীনতা ও ব্যক্তিগত মুনাফা অর্জনের সুযোগ নেই। অপরদিকে 'B' দেশে উৎপাদন, বণ্টন ও ভোগ স্বাধীনভাবে পরিচালিত হলেও সরকারি নিয়ন্ত্রণ বিদ্যমান। মুনাফা অর্জনই প্রধান লক্ষ্য ।",
      "tag": "VNSC 24",
      "sub_questions": [
        {
          "label": "ক",
          "question": "মূলধন বলতে কী বোঝ?",
          "explanation": "যে সম্পদ সরাসরি ভোগ না করে কাজে লাগিয়ে অধিকতর উৎপাদন করা হয় তাকে মূলধন বলে ।"
        },
        {
          "label": "খ",
          "question": "সম্পদের অপ্রাচুর্যতার ধারণাটির ব্যাখ্যা দাও ।",
          "explanation": "নিম্নের অনুরূপঃ সম্পদের অপ্রাচুর্য বলতে চাহিদার তুলনায় যোগানের সীমাবদ্ধতাকে বোঝায় । কোনো দ্রব্য বা সেবার চাহিদার তুলনায় যোগান বা সরবরাহের পরিমাণ কম হলে দ্রব্যটির অপ্রাচুর্য দেখা দেয়। যেমন— কোনো এলাকার নির্দিষ্ট জনসংখ্যার অনুপাতে চালের যে চাহিদা, সে তুলনায় চালের সরবরাহ যদি কম হয়; তাহলে ঐ এলাকায় চালের অপ্রাচুর্যতা আছে বলা যাবে। এক্ষেত্রে চাহিদা মেটানোর জন্য ভোক্তাকে বেশি দাম দিয়ে চাল কিনতে হবে।"
        },
        {
          "label": "গ",
          "question": "'A' দেশে কী ধরনের অর্থনৈতিক ব্যবস্থা বিদ্যমান? তার বর্ণনা দাও।",
          "explanation": "নিম্নের অনুরূপঃ উদ্দীপকে উল্লেখিত 'ক' রাষ্ট্রে সমাজতান্ত্রিক অর্থব্যবস্থা বিদ্যমান। সমাজতান্ত্রিক অর্থব্যবস্থায় উৎপাদনের উপকরণসহ সব সম্পদ রাষ্ট্রীয় মালিকানাধীন এবং সম্পদের ওপর কোনোরকম ব্যক্তি মালিকানা থাকে না। সমাজতান্ত্রিক অর্থব্যবস্থায় সব অর্থনৈতিক কর্মকাণ্ড প্রতিটি নাগরিকের মৌলিক চাহিদা পূরণ এবং জনগণের সর্বাধিক 'কল্যাণ সাধনের 'লক্ষ্যে পরিচালিত হয়। এ অর্থব্যবস্থায় রাষ্ট্র দ্রব্য ও সেবা উৎপাদনের ক্ষেত্রে মৌলিক সিদ্ধান্তসমূহ গ্রহণ ও বাস্তবায়ন করে। এখানে ব্যক্তিগত উদ্যোগ গ্রহণ ও বিনিয়োগের সুযোগ নেই। এরূপ অর্থব্যবস্থায় উৎপাদকের যেমন উৎপাদন বিষয়ক সিদ্ধান্ত গ্রহণের স্বাধীনতা নেই, তেমনি ভোগকারীর নিজ ইচ্ছামতো দ্রব্যসামগ্রী ভোগেরও সুযোগ নেই । উদ্দীপকের ‘ক’ রাষ্ট্রের অর্থনৈতিক বৈশিষ্ট্য হলো, এখানে উৎপাদনের উপকরণসমূহ রাষ্ট্রীয় মালিকানাধীন এবং অর্থনৈতিক লক্ষ্য হলো জনগণের সার্বিক কল্যাণ সাধন। রাষ্ট্রীয় সব ধরনের সম্পদ যেমন— পানি, গ্যাস, বিদ্যুত প্রভৃতি রাষ্ট্র নিয়ন্ত্রণ করে। এ বৈশিষ্ট্যগুলো সমাজতান্ত্রিক অর্থব্যবস্থার সাথে সাদৃশ্যপূর্ণ। তাই বলা যায়, উদ্দীপকের ‘ক’ রাষ্ট্রে সমাজতান্ত্রিক অর্থব্যবস্থা বিদ্যমান।"
        },
        {
          "label": "ঘ",
          "question": "উদ্দীপকে উল্লিখিত দুটির মধ্যে কোন অর্থব্যবস্থাটি বাংলাদেশের জন্য প্রযোজ্য বলে তুমি মনে কর? তার ব্যাখ্যা দাও ।Option D",
          "explanation": "উদ্দীপকের ‘A’ দেশটিতে সমাজতান্ত্রিক অর্থব্যবস্থা এবং ‘B’ দেশটিতে মিশ্র অর্থব্যবস্থা প্রচলিত। ‘B’ দেশের মতো মিশ্র অর্থব্যবস্থা বাংলাদেশের জন্য প্রযোজ্য বলে আমি মনে করি । মিশ্র অর্থব্যবস্থায় ব্যক্তি মালিকানা ও ব্যক্তি উদ্যোগের পাশাপাশি কিছু কিছু খাতে সম্পূর্ণ বা আংশিক সরকারি মালিকানা, উদ্যোগ ও নিয়ন্ত্রণ কার্যকর থাকে। এ ব্যবস্থায় দ্রব্য উৎপাদন, বিনিয়োগ ও ভোগের ক্ষেত্রে ব্যক্তি মালিকানার স্বীকৃতি রয়েছে; যা ধনতান্ত্রিক অর্থনীতির বৈশিষ্ট্য। সেইসাথে জনসাধারণের জন্য অত্যাবশ্যকীয় দ্রব্য ও সেবা, যেমন— যোগাযোগ ব্যবস্থা, চিকিৎসা, শিক্ষা ইত্যাদি সরকারি নিয়ন্ত্রণে পরিচালিত হয়; যা সমাজতান্ত্রিক অর্থব্যবস্থার বৈশিষ্ট্য। মিশ্র অর্থব্যবস্থার এই দিকগুলো উদ্দীপকের ‘B’ দেশের সাথে সাদৃশ্যপূর্ণ বাংলাদেশে উদ্দীপকের ‘B’ দেশের মতো মিশ্র অর্থব্যবস্থা বিদ্যমান। এ দেশে প্রধান প্রধান শিল্প, ব্যবসা প্রতিষ্ঠান, আর্থিক প্রতিষ্ঠান ইত্যাদি রাষ্ট্রায়ত্ত খাতের অন্তর্ভুক্ত। আবার সাম্প্রতিক সময়ে বেসরকারি খাত ক্রমশ সম্প্রসারিত হচ্ছে। ফলে উৎপাদনের জন্য প্রয়োজনীয় মূলধন বা পুঁজির বেশিরভাগই অভ্যন্তরীণ উৎস থেকে সংগৃহীত হয়। এক্ষেত্রে বৈদেশিক ঋণ, সাহায্য, অনুদান, ব্যক্তিগত পুঁজি প্রভৃতি গুরুত্বপূর্ণ ভূমিকা পালন করে। ফলে দেখা যায়, দেশে উৎপাদন ও বণ্টন প্রক্রিয়ায় সরকারি ও বেসরকারি খাতের সহাবস্থান রয়েছে। আবার মিশ্র অর্থব্যবস্থায় ভোক্তা দ্রব্য ক্রয়-বিক্রয় ও ভোগের ক্ষেত্রে অবাধ স্বাধীনতা লাভ করে। তবে সরকার চাইলে দ্রব্যের দামের ওপর প্রভাব বিস্তার করতে পারে। বাংলাদেশে দ্রব্য উৎপাদন ও ভোগের ক্ষেত্রেও এ চিত্র লক্ষ করা যায়। উপরের আলোচনার প্রেক্ষিতে তাই বলা যায়, উল্লিখিত দুটি দেশের মধ্যে এদেশে ‘B’ দেশের অর্থনৈতিক ব্যবস্থা তথা মিশ্র অর্থনৈতিক ব্যবস্থা বাংলাদেশের জন্য প্রযোজ্য ।"
        }
      ]
    },
    {
      "number": "9",
      "uddipok": "নিচের তথ্যগুলো থেকে প্রশ্নের উত্তর দাওঃ প্রতিষ্ঠান কার্যক্রম X জনগণের কাছ থেকে আমানত গ্রহণ, স্বল্পমেয়াদি ঋণ প্রদান করে অর্থনৈতিক উন্নয়নে সহায়তা প্রদান । Y সরকারের সকল ব্যাংক সংক্রান্ত কার্যক্রম পরিচালনা, আর্থিক প্রতিষ্ঠানগুলোর অভিভাবক হিসাবে কাজ করা।",
      "tag": "VNSC 24",
      "sub_questions": [
        {
          "label": "ক",
          "question": "বিহিত মুদ্রা' কাকে বলে?",
          "explanation": "কেন্দ্রীয় ব্যাংক কর্তৃক প্রচলিত মুদ্রাই হলো বিহিত মুদ্ৰা ।"
        },
        {
          "label": "খ",
          "question": "আবগারি শুল্কের ধারণাটি ব্যাখ্যা করো।",
          "explanation": "দেশের অভ্যন্তরে উৎপাদিত ও ব্যবহৃত দ্রব্যের ওপর যে কর ধার্য করা হয় তাকে আবগারি শুল্ক বলে । রাজস্ব সংগ্রহ ছাড়াও বিভিন্ন ক্ষতিকর দ্রব্যের ভোগ হ্রাস করার উদ্দেশ্যে আবগারি শুল্ক আরোপ করা হয়। বাংলাদেশে প্রধানত চা, সিগারেট, চিনি, তামাক, কেরোসিন, ওষুধ, স্পিরিট, দিয়াশলাই, গাঁজা, আফিম ইত্যাদির ওপর আবগারি শুল্ক ধার্য করা হয়েছে।"
        },
        {
          "label": "গ",
          "question": "উদ্দীপকে ‘X’ দ্বারা কোন ধরনের প্রতিষ্ঠানের কার্যক্রম সম্পর্কে বোঝানো হয়েছে তার বর্ণনা দাও।",
          "explanation": "নিম্নের অনুরূপঃ উদ্দীপকে 'A' দ্বারা বাণিজ্যিক ব্যাংককে বোঝানো হয়েছে। এ ধরনের ব্যাংকের কার্যপরিধি অত্যন্ত ব্যাপক। বাণিজ্যিক ব্যাংকের অন্যতম কাজ হলো জনসাধারণের কাছ থেকে আমানত গ্রহণ করা। ব্যাংকের আমানত সাধারণত তিন প্রকারের চলতি, সঞ্চয়ী এবং স্থায়ী আমানত। অনুরূপ বৈশিষ্ট্য উদ্দীপকে বর্ণিত 'A' ব্যাংক ব্যবস্থাতেও বিদ্যমান । উদ্দীপকের 'A' ব্যাংকের সাথে সাদৃশ্যপূর্ণ বাণিজ্যিক ব্যাংক হলো ব্যবসা বাণিজ্যের প্রাণ। এ ব্যাংকসমূহ বিভিন্ন কার্যক্রম পরিচালনার মাধ্যমে অর্থনৈতিক উন্নয়নে সহায়তা করে। বাণিজ্যিক ব্যাংকের একটি গুরুত্বপূর্ণ কাজ হলো ঋণ প্রদান। ব্যাংক জনসাধারণের কাছ থেকে গৃহীত অর্থের একটি নির্দিষ্ট অংশ গচ্ছিত রেখে অবশিষ্ট অর্থ ব্যবসায়ী ও শিল্পপতিদের ঋণ হিসেবে প্রদান করে । বিনিময়ের মাধ্যম সৃষ্টি করাও বাণিজ্যিক ব্যাংকের অন্যতম কাজ। কাগজি নোট প্রচলন করার ক্ষমতা কেবল কেন্দ্রীয় ব্যাংকের থাকলেও বাণিজ্যিক ব্যাংকসমূহ চেক, ব্যাংক ড্রাফট, হুণ্ডি, ভ্রমণকারীর ঋণপত্র ইত্যাদি বিনিময়ের মাধ্যম সৃষ্টি করে। এছাড়া বাণিজ্যিক ব্যাংক অভ্যন্তরীণ ও বৈদেশিক বাণিজ্যের ক্ষেত্রে ক্রেতা-বিক্রেতাদের দেনা-পাওনা নিষ্পত্তিতে সাহায্য করে । বাণিজ্যিক ব্যাংকের মাধ্যমেই বৈদেশিক বাণিজ্যের অধিকাংশ কাজ পরিচালিত হয়। নিরাপদে এবং দ্রুত টাকা স্থানান্তর করেও বাণিজ্যিক ব্যাংক জনগণকে সহায়তা করে। তাছাড়া গ্রাহকের সুবিধার্থে বাণিজ্যিক ব্যাংক বাড়িভাড়া, আয়কর, টেলিফোন ও বিদ্যুৎ বিল প্রভৃতি পরিশোধে সহায়তা করে। সুতরাং বলা যায়, উদ্দীপকের 'A' ব্যাংকের সাথে সাদৃশ্যপূর্ণ বাণিজ্যিক ব্যাংকের কার্যপরিধি বিস্তৃত।"
        },
        {
          "label": "ঘ",
          "question": "উদ্দীপকে ‘Y’ প্রতিষ্ঠান কীভাবে 'X' প্রতিষ্ঠানের সকল কার্যকলাপ নিয়ন্ত্রণ করে তা বিশ্লেষণ করো ।",
          "explanation": "নিম্নের অনুরূপঃ উদ্দীপকে 'B' অর্থাৎ কেন্দ্রীয় ব্যাংক 'A' ব্যাংক অর্থাৎ বাণিজ্যিক ব্যাংকের সকল কার্যকলাপ নিয়ন্ত্রণ করে — মন্তব্যটি যথার্থ। উদ্দীপকে বর্ণিত 'B' ব্যাংক ব্যবস্থার সাথে সাদৃশ্যপূর্ণ কেন্দ্রীয় ব্যাংক একটি দেশের সর্বোচ্চ আর্থিক প্রতিষ্ঠান। এই ব্যাংক দেশের অর্থ-বাজার, মুদ্রাব্যবস্থা এবং অন্যান্য ব্যাংকসমূহকে তত্ত্বাবধান ও নিয়ন্ত্রণ করে। দেশের সার্বিক ব্যাংক ব্যবস্থাকে নিয়ন্ত্রণ করে বলেই এটি কেন্দ্রীয় ব্যাংক হিসেবে পরিচিত। কেন্দ্রীয় ব্যাংক হলো সকল ব্যাংকের ব্যাংক। বাণিজ্যিক ব্যাংকসহ সকল ব্যাংককেই তাদের মূলধনের নির্দিষ্ট অংশ কেন্দ্রীয় ব্যাংকে জমা রাখতে হয়। কেন্দ্রীয় ব্যাংক এই জমার পরিমাণ হ্রাস-বৃদ্ধির মাধ্যমে বাণিজ্যিক ব্যাংকের ঋণদান ক্ষমতা বহুলাংশে নিয়ন্ত্রণ করে। মুদ্রা সংকোচন ও মুদ্রাস্ফীতি এড়ানোর লক্ষ্যে কেন্দ্রীয় ব্যাংক বাণিজ্যিক ব্যাংকের ঋণ নিয়ন্ত্রণে বিভিন্ন পদক্ষেপ গ্রহণ করে। বাণিজ্যিক ব্যাংকগুলোকে ঋণ প্রদানের মাধ্যমেও কেন্দ্রীয় ব্যাংক নিয়ন্ত্রণ করে। কারণ কেন্দ্রীয় ব্যাংকই সর্বশেষ পর্যায়ের ঋণদাতা। এছাড়া বাণিজ্যিক ব্যাংকগুলো যখন আর্থিক সংকটের সম্মুখীন হয় তখন বাধ্য হয়েই কেন্দ্রীয় ব্যাংকের শরণাপন্ন হয়ে সমস্যা সমাধান করতে হয়। দৈনন্দিন ব্যবসা বাণিজ্য সংক্রান্ত চেক আদান-প্রদানের ফলে বাণিজ্যিক ব্যাংকসমূহের সৃষ্ট দেনা পাওনা কেন্দ্রীয় ব্যাংকই মিটিয়ে থাকে । উপরের আলোচনায় প্রতীয়মান হয় যে, বাণিজ্যিক ব্যাংক কেন্দ্রীয় ব্যাংক কর্তৃক নিয়ন্ত্রিত ও পরিচালিত হয়।"
        }
      ]
    },
    {
      "number": "10",
      "uddipok": "তথ্য-১: শিক্ষিত জনগোষ্ঠী, বাল্যবিবাহ রোধ, খাদ্য নিরাপত্তা নিশ্চিতকরণ। তথ্য-২: “অধিকার নিশ্চিতকরণ আইন”, হিসাব বিবরণী প্রকল্প প্রস্তাব।",
      "tag": "VNSC 24",
      "sub_questions": [
        {
          "label": "ক",
          "question": "রাষ্ট্রবিজ্ঞানী হ্যারল্ড জে লাস্কির নাগরিকের সংজ্ঞাটি লেখা।",
          "explanation": "রাষ্ট্রবিজ্ঞানী হ্যারল্ড জে. লাস্কি নাগরিকের সংজ্ঞায় বলেছেন— যে ব্যক্তি রাষ্ট্রের সুযোগ-সুবিধা গ্রহণ করে এবং রাষ্ট্রের প্রতি আনুগত্য স্বীকার করে তাকেই নাগরিক বলা হয় ।"
        },
        {
          "label": "খ",
          "question": "আইনের সবচেয়ে প্রাচীনতম উৎসটি ব্যাখ্যা কর।",
          "explanation": "প্রথা হচ্ছে আইনের প্রাচীনতম উৎস। সমাজে প্রচলিত রীতি-নীতি, আচার-আচরণ ও অভ্যাসই হচ্ছে সামাজিক প্রথা। এ সকল সামাজিক প্রথার আবেদন এতই বেশি যে এগুলো অমান্য করলে সংঘাত ও বিদ্রোহের সৃষ্টি হয়। কালক্রমে এসব প্রচলিত প্রথা রাষ্ট্র কর্তৃক স্বীকৃতি পেয়ে আইনে পরিণত হয়েছে। যেমন— ব্রিটেনের অধিকাংশ আইনই প্রথা থেকে এসেছে।"
        },
        {
          "label": "গ",
          "question": "উদ্দীপকে তথ্য-১ থেকে রাষ্ট্রের কোন ধরনের কার্যাবলি সম্পর্কে ধারণা পাওয়া যায় তা বর্ণনা করো ।",
          "explanation": "নিম্নের অনুরূপঃ ঐ দৃশ্যকল্প-১ এ উল্লিখিত কাজগুলো রাষ্ট্রের কল্যাণমূলক বা ঐচ্ছিক কাজের অন্তর্ভুক্ত। জনকল্যাণ ও উন্নয়নে রাষ্ট্র যেসব কাজ করে থাকে সেগুলোকে রাষ্ট্রের কল্যাণমূলক বা ঐচ্ছিক কাজ বলা হয়। রাষ্ট্রের ঐচ্ছিক কাজগুলোর মধ্যে অন্যতম হলো জনগণকে শিক্ষিত করা। জনগণকে শিক্ষিত করে গড়ে তুলতে রাষ্ট্রের বিভিন্ন প্রতিষ্ঠান যেমন- স্কুল-কলেজ, মাদ্রাসা, বিশ্ববিদ্যালয় ইত্যাদি প্রতিষ্ঠা, বাধ্যতামূলক প্রাথমিক শিক্ষা চালু, নারী শিক্ষার ওপর গুরুত্ব প্রদানসহ বিভিন্ন কার্যক্রম পরিচালনা করে থাকে। এছাড়া জনগণের স্বাস্থ্যরক্ষা, নিত্য প্রয়োজনীয় দ্রব্য সামগ্রীর সরবরাহ সচল রাখা, শিল্প-বাণিজ্যের প্রসার ঘটানো, অবকাঠামোগত উন্নয়ন, চিত্তবিনোদনের সুযোগ সৃষ্টি, সামাজিক নিরাপত্তা নিশ্চিত করা প্রভৃতি রাষ্ট্রের অন্যতম কল্যাণমূলক কাজ । দৃশ্যকল্প-১ এর সিটি মেয়র জনাব মহিম তার এলাকার উন্নয়নে স্কুল, মসজিদ, মাদ্রাসা প্রতিষ্ঠা করেন। এছাড়া তিনি ছেলে-মেয়েদের খেলাধুলার জন্য একটি খেলার মাঠও তৈরি করেন। জনাব মহিমের কাজগুলো রাষ্ট্রের কল্যাণমূলক কাজের অর্ন্তভুক্ত ।"
        },
        {
          "label": "ঘ",
          "question": "তথ্য-২ এর যথাযথ প্রয়োগ হলে জনগণের অধিকার সংরক্ষণের ক্ষেত্রে সুফল বয়ে আনবে বলে কি তুমি মনে কর?",
          "explanation": "তথ্য-২ এ আইন তথা ‘বাংলাদেশ তথ্য অধিকার আইন ২০০৯ কে ইঙ্গিত করা হয়েছে। হ্যাঁ, আমি মনে করি এই আইনের যথাযথ প্রয়োগ হলে জনগণের অধিকার সংরক্ষণের ক্ষেত্রে সুফল বয়ে আনবে । বাংলাদেশ সরকার ২০০৯ সালের ৫ই এপ্রিল তথ্য অধিকার আইন জারি করেন। জনগণের তথ্য প্রাপ্তির অধিকারকে সুনিশ্চিত করার লক্ষ্যে এই আইন প্রণীত হয়। পৃথিবীর বহু রাষ্ট্রে তথ্য অধিকার আইন প্রচলিত আছে। বাংলাদেশের তথ্য অধিকার আইনে বলা আছে, প্রত্যেক নাগরিকের যথাযথ কর্তৃপক্ষের কাছে তথ্য পাওয়ার অধিকার রয়েছে এবং কর্তৃপক্ষ একজন নাগরিককে তথ্য প্রদান করতে বাধ্য থাকবে । তথ্য অধিকার আইন প্রণয়ন ও সঠিকভাবে বাস্তবায়ন করা হলে সমাজ থেকে দুর্নীতি নির্মূল করা সম্ভব। রাষ্ট্রের উচ্চপদস্থ কর্মকর্তা থেকে শুরু করে নিম্ন পর্যায়ের যেকোনো কর্মকর্তার কাজের জবাবদিহিতা এর মাধ্যমে নিশ্চিত করা যায়। এই আইনের মাধ্যমে দরিদ্র, প্রান্তিক, সুবিধাবঞ্চিত মানুষের উন্নয়ন নিশ্চিত হবে । প্রতিটি সংস্থার কার্যক্রমে স্বচ্ছতা ও জবাবদিহিতা বৃদ্ধি পাবে, সুশাসন প্রতিষ্ঠিত হবে ও দুর্নীতি নির্মূল সম্ভব হবে। সুতরাং তথ্য অধিকার আইনের মাধ্যমে, জনগণের ক্ষমতায়ন নিশ্চিত হবে, মানবাধিকার ও দারিদ্র্য বিমোচনে ইতিবাচক প্রভাব পড়বে।"
        }
      ]
    },
    {
      "number": "11",
      "uddipok": "প্রথম ও দ্বিতীয় বিশ্বযুদ্ধের ভয়াবহতা দেখে হতভম্ব বিশ্ব নেতারা। এ প্রেক্ষাপটে বিশ্বের তৎকালীন নেতৃবৃন্দ শান্তি ও নিরাপত্তা বিধানের জন্য এমন একটি সংস্থা গঠন করেন যা বিশ্বব্যাপী উন্নতি, শান্তি, প্রগতি ও সংহতি প্রতিষ্ঠার ব্যাপারে প্রশংসনীয় ভূমিকা পালন করে যাচ্ছে।বাংলাদেশ ১৯৭৪ সালে উক্ত সংস্থাটির সদস্য পদ লাভ করে ।",
      "tag": "VNSC 24",
      "sub_questions": [
        {
          "label": "ক",
          "question": "ভেটো কী?",
          "explanation": "ভোট হলো জাতিসংঘের নিরাপত্তা পরিষদের স্থায়ী সদস্য রাষ্ট্র কর্তৃক যে কোনো প্রস্তাব নাকচ করে দেওয়ার ক্ষমতা"
        },
        {
          "label": "খ",
          "question": "'সিডও' সনদটি ব্যাখ্যা করো।",
          "explanation": "সিডও ‘CEDAW” হলো জাতিসংঘ কর্তৃক প্রণীত নারী ও পুরুষের সমতার নীতির ভিত্তিতে তৈরি করা সনদ নারীর প্রতি সব ধরনের বৈষম্য দূর করার লক্ষ্যে ১৯৭৯ সালের ডিসেম্বর মাসে জাতিসংঘের সাধারণ পরিষদে ‘সিডও সনদ' গৃহীত হয়। এটি ১৯৮১ সাল থেকে কার্যকর হয়। সিডও হলো বিশ্বের নারীদের অধিকারের এক পূর্ণাঙ্গ দলিল। এতে বিভিন্ন সময়ে নারীর প্রতি বৈষম্য নিরসনে গৃহীত বিভিন্ন ইস্যুকে সমন্বিত করা হয়েছে। সিডও সনদে মোট ৩০টি ধারা আছে । এর মধ্যে প্রথম ১৬টি ধারায় নারীর প্রতি বিদ্যমান বৈষম্যগুলো উল্লেখ করা হয়েছে এবং পরের ১৪টি ধারায় কীভাবে সেগুলোর বিলোপ করা যায় তা ব্যাখ্যা করা হয়েছে।"
        },
        {
          "label": "গ",
          "question": "উদ্দীপকে উল্লেখিত সংস্থার উদ্দেশ্যসমূহ পাঠ্যপুস্তকের আলোকে বর্ণনা করো ।",
          "explanation": "উদ্দীপকে ইঙ্গিতকৃত সংস্থা তথা জাতিসংঘের প্রধান উদ্দেশ্য হলো বিশ্বশান্তি প্রতিষ্ঠা ও রক্ষা করা । মানব সভ্যতার ইতিহাসে দ্বিতীয় বিশ্বযুদ্ধ ছিল কলঙ্কিত ও বিভীষিকাময় অধ্যায়। এ যুদ্ধের ব্যাপকতা এবং ধ্বংসলীলা থেকে মানবজাতিকে রক্ষার জন্য বিশ্বের নেতৃস্থানীয় দেশগুলো একজোট হয়ে জাতিসংঘ গঠন করে। উদ্দীপকে বর্ণিত সংস্থাটির কার্যক্রম জাতিসংঘকেই নির্দেশ করছে। জাতিসংঘের অন্যতম উদ্দেশ্য হলো— শান্তি ভঙ্গের হুমকি, আক্রমণাত্মক কার্যকলাপ বন্ধের মাধ্যমে বিশ্বশান্তি রক্ষা ও নিশ্চিত করা। জাতি, ধর্ম-বর্ণ নির্বিশেষে মানুষের সমান অধিকারের প্রতি সম্মান প্রদর্শনের মাধ্যমে জাতিগুলোর মধ্যে সহযোগিতা ও বন্ধুত্ব জোরদার করাও প্রতিষ্ঠানটির অন্যতম লক্ষ্য। অর্থনৈতিক, সামাজিক ও সাংস্কৃতিক ক্ষেত্রে সকল জাতির মধ্যে সহযোগিতা গড়ে তোলার উদ্দেশ্যেও জাতিসংঘ কাজ করে। এছাড়া জাতি, ধর্ম, বর্ণ নির্বিশেষে সবার স্বাধীনতা ও মৌলিক অধিকারের প্রতি সম্মান এবং শ্রদ্ধাবোধ গড়ে তোলা সংস্থাটির গুরুত্বপূর্ণ উদ্দেশ্য। পাশাপাশি আন্তর্জাতিক আইনের সাহায্যে আন্তর্জাতিক বিরোধের শান্তিপূর্ণ সমাধান, প্রত্যেক জাতির আত্মনিয়ন্ত্রণ অধিকারের স্বীকৃতি ও তা সমুন্নত রাখা জাতিসংঘের অন্যতম লক্ষ্য। সর্বোপরি, জাতিসংঘের মূল উদ্দেশ্য হলো বিশ্বশান্তি রক্ষা ও দেশগুলোর মধ্যে সহযোগিতা বিধান ।"
        },
        {
          "label": "ঘ",
          "question": "উদ্দীপকের উল্লেখিত সংস্থাটিতে বাংলাদেশের শান্তিরক্ষী বাহিনীর ভূমিকা কী ছিল তা আলোচনা করো ।",
          "explanation": "উদ্দীপকে উল্লেখিত সংস্থা অর্থাৎ জাতিসংঘের শান্তিরক্ষী বাহিনীতে বাংলাদেশ সেনাবাহিনী ও পুলিশসহ বিভিন্ন বাহিনীর সদস্য পাঠিয়ে বিশ্বশান্তি রক্ষায় অবদান রাখছে। প্রথম ও দ্বিতীয় বিশ্বযুদ্ধের ভয়াবহতার প্রেক্ষাপটে বিশ্ব শান্তি প্রতিষ্ঠার লক্ষ্যেই জাতিসংঘ প্রতিষ্ঠিত হয়। উদ্দীপকে এ সংস্থাকেই নির্দেশ করা হয়েছে । সংস্থাটি বিভিন্ন দেশে শান্তিরক্ষার জন্য মিশন পরিচালনা করছে । বাংলাদেশ একটি শান্তিপ্রিয় দেশ। আর জাতিসংঘ প্রতিষ্ঠিত হয়েছে বিশ্বব্যাপী শান্তি প্রতিষ্ঠার লক্ষ্যেই। জাতিসংঘের শান্তিরক্ষা মিশনগুলোতে বাংলাদেশের অবদান শীর্ষস্থানে । বর্তমানে বাংলাদেশের প্রায় ১১০০০ সৈন্য বিশ্বের ১১টি দেশে শান্তি প্রতিষ্ঠায় কাজ করে যাচ্ছে। জাতিসংঘের শান্তিরক্ষা মিশনে বাংলাদেশের সেনাবাহিনী ছাড়াও পুলিশ বাহিনীর সদস্যরাও নিয়োজিত আছে। বিশেষ করে আফ্রিকার দেশগুলোতে শান্তিরক্ষা কার্যক্রমে তারা ব্যাপক সাফল্য পেয়েছে। বাংলাদেশি শান্তিরক্ষীরা সেখানে সশস্ত্র গেরিলা গোষ্ঠীগুলোর অস্ত্রবিরতি পর্যবেক্ষণ, আশ্রয়শিবির রক্ষণাবেক্ষণ ও পুনর্গঠনমূলক দায়িত্ব পালন করছে। এছাড়া তারা সাধারণ মানুষের স্বাস্থ্য সুরক্ষার জন্য চিকিৎসা সেবা প্রদান করছে। তাদের অবদানের স্বীকৃতিস্বরূপ সিয়েরা লিওন বাংলাকে সে দেশের দ্বিতীয় রাষ্ট্রভাষা হিসেবে ঘোষণা করেছে। আইভরি কোস্টে একটি ব্যস্ত সড়কের নাম রাখা হয়েছে বাংলাদেশ সড়ক । এভাবে বাংলাদেশ বিশ্বব্যাপী পরিচিতি পেয়েছে । পরিশেষে বলা যায়, বিশ্বশান্তি রক্ষায় জাতিসংঘ শান্তিরক্ষী বাহিনীতে বাংলাদেশের বিভিন্ন বাহিনীর সদস্যরা গুরুত্বপূর্ণ অবদান রাখছে। শান্তি প্রতিষ্ঠার লক্ষ্যে তারা বহুমুখী দায়িত্ব পালন করছে।"
        }
      ]
    }
  ]
}