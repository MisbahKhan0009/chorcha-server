{
  "title": "ঢাকা বোর্ড ২০২৩",
  "subtitle": "বাংলাদেশ ও বিশ্ব পরিচয় (11)",
  "questions": [
    {
      "number": "1",
      "uddipok": "ঘটনা-১: আমেরিকান তরুণী মার্গারেট কিছুদিন হলো বাংলাদেশে বেড়াতে এসেছে। ফাগুনের এক ভোরে সে দেখতে পায় বেশ কিছু মানুষ খালি পায়ে রাস্তা ধরে হেঁটে হেঁটে চলেছে। তারা সবাই একটি দুঃখের গান গাইছে। তারা একটি স্মৃতিস্তম্ভে ফুল ও ফুলের তোড়া দিয়ে শ্রদ্ধা জানাচ্ছে। একজনের কাছ থেকে সে জানতে পারল, স্মৃতিস্তম্ভটি একটি ঐতিহাসিক আন্দোলনের ফল। ঘটনা-২: রহিম সাহেব একটি অঞ্চলের নেতা। অন্য আরেকটি অঞ্চল নিয়ে তাদের দেশ'গঠিত। রহিম সাহেবের অঞ্চলের আয় বেশি হলেও তাদের টাকায় উন্নতি হচ্ছিল অন্য অঞ্চলটিতে। তাই রহিম সাহেব কিছু দাবি সরকারের কাছে পেশ করেন। সরকার তাদের দাবি না মানলে তার স্বাধীনতার পথে অগ্রসর হন।",
      "tag": "DB 23",
      "sub_questions": [
        {
          "label": "ক",
          "question": "বঙ্গবন্ধু শেখ মুজিবুর রহমানের রাজনীতির চূড়ান্ত লক্ষ্য কী ছিল?",
          "explanation": "বঙ্গবন্ধু শেখ মুজিবুর রহমানের রাজনীতির চূড়ান্ত লক্ষ্য ছিল বাংলাদেশের স্বাধীনতা।"
        },
        {
          "label": "খ",
          "question": "আমরা দেশের স্বার্থ রক্ষায় সচেতন হব কেন?",
          "explanation": "নাগরিক হিসেবে দায়িত্ব ও কর্তব্যবোধের জায়গা থেকে আমরা দেশের স্বার্থ রক্ষায় সচেতন হব। রাষ্ট্র আমাদেরকে বিবিধ সুযোগ-সুবিধা ও অধিকার প্রদান করে। এগুলোর পরিবর্তে নাগরিক হিসেবে আমাদের কর্তব্য হচ্ছে রাষ্ট্রের প্রতি আনুগত্য প্রকাশ করা। অর্থাৎ রাষ্ট্রের লক্ষ্য ও উদ্দেশ্য, নিরাপত্তা, অখণ্ডতা, স্বাধীনতা ও সার্বভৌমত্ব অক্ষুণ্ণ রাখার জন্য আমাদেরকে সর্বদা সজাগ এবং চরম ত্যাগের জন্য প্রস্তুত থাকতে হবে। সর্বোপরি রাষ্ট্রীয় অধিকার ভোগের বিনিময়ে দেশের স্বার্থ রক্ষা করা আমাদের কর্তব্য।"
        },
        {
          "label": "গ",
          "question": "ঘটনা-১ এ তোমার পাঠ্যবইয়ের কোন ঐতিহাসিক আন্দোলনের কথা বলা হয়েছে? ব্যাখ্যা করো।",
          "explanation": "নিম্নের অনুরূপঃ নারীমার দেখা নাটকের ঘটনাটি আমার পাঠ্যপুস্তকের ভাষা আন্দোলনের ঘটনাকে ইঙ্গিত করছে। ১৯৫২ সালের ২৬শে জানুয়ারি ঢাকার পল্টন ময়দানে অনুষ্ঠিত জনসভায় পাকিস্তানের নতুন প্রধানমন্ত্রী খাজা নাজিমুদ্দীন উর্দুকে পাকিস্তানের রাষ্ট্রভাষা করার ঘোষণা দেন। এতে ছাত্র সমাজ প্রতিবাদমুখর হয়ে ওঠে। ২১শে ফেব্রুয়ারি দেশব্যাপী সাধারণ ধর্মঘট এবং ঐ দিন রাষ্ট্রভাষা দিবস পালন করার সিদ্ধান্ত গ্রহণ করা হয়। সরকার আন্দোলন দমাতে ২১শে ফেব্রুয়ারি ১৪৪ ধারা জারি করে। কিন্তু ছাত্রসমাজ ১৪৪ ধারা ভঙ্গ করে এবং এক পর্যায়ে পুলিশের গুলিতে রফিক, জব্বার, বরকত, সালামসহ আরও অনেকে শহিদ হন। ১৯৪৭ সালের সূচিত রাষ্ট্রভাষা আন্দোলন ১৯৪৮ থেকে ১৯৫২ সালে প্রতিবাদ ও রক্তক্ষয়ী সংগ্রামে রূপ লাভ করে। ফলে পাকিস্তান সরকার বাংলাকে অন্যতম রাষ্ট্রভাষা হিসেবে স্বীকৃতি দিতে বাধ্য হয়। উদ্দীপকে রীমার দেখা নাটকে একটি মেডিকেল কলেজের দিক থেকে দরকারি নিষেধাজ্ঞা ভঙ্গ করে একটি মিছিল এগিয়ে আসতে দেখা যায়। এ মছিলে পুলিশ অতর্কিত হামলা চালায় এবং বেশ কয়েকজন হতাহত হয়।"
        },
        {
          "label": "ঘ",
          "question": "“রহিম সাহেবের পেশকৃত দাবির সঙ্গে তোমার পাঠ্যবইয়ের যে ধারণাটির মিল আছে তা বাংলাদেশের স্বাধীনতার পথকে সুগম করে।\" তুমি কি একমত? যুক্তি দাও।",
          "explanation": "রহিম সাহেবের পেশকৃত দাবির সঙ্গে সাদৃশ্যপূর্ণ ছয় দফা দাবি বাংলাদেশের স্বাধীনতার পথকে সুগম করে- এ মন্তব্যটির সাথে আমি একমত পোষণ করছি। পশ্চিম পাকিস্তানিদের শাসন ও শোষণ থেকে মুক্তি পেতে শেখ মুজিবুর রহমান ১৯৬৬ সালের ৫-৬ই ফেব্রুয়ারি লাহোরে অনুষ্ঠিত সম্মেলনে বাঙালিদের জন্য স্বায়ত্তশাসন প্রতিষ্ঠার লক্ষ্যে ছয়টি সুনির্দিষ্ট দাবি তুলে ধরেন। এগুলোর মধ্যে ছিল যুক্তরাষ্ট্রীয় সরকার ব্যবস্থা চালু, সর্বজনীন ভোটাধিকারের ভিত্তিতে প্রাপ্তবয়স্কদের ভোটে নির্বাচন অনুষ্ঠান, দুই অংশের মধ্যে অবাধে বিনিময়যোগ্য মুদ্রাব্যবস্থা চালু, অঙ্গরাজ্যগুলোকে আঞ্চলিক নিরাপত্তার জন্য আধাসামরিক বাহিনী গঠন করার ক্ষমতা দেওয়া ইত্যাদি দাবি। উদ্দীপকের ঘটনা-১ এ এই ছয় দফার প্রতিই ইঙ্গিত করা হয়েছে। বঙ্গবন্ধু ছয় দফা ঘোষণা করলে সামরিক শাসক আইয়ুব খান তা প্রত্যাখ্যান করেন। ফলে পূর্ব বাংলার মানুষ সেই দাবি আদায়ে আন্দোলন শুরু করে। এ আন্দোলন স্বৈরাচারী আইয়ুব সরকারের ভিত কাঁপিয়ে দেয়। ৬ দফা আন্দোলন ১৯৬৯ সালে সামরিক শাসনবিরোধী গণঅভ্যুত্থানে রূপ নেয়। এর পরিণতিতে স্বৈরশাসক আইয়ুব খান পদত্যাগে বাধ্য হন। বঙ্গবন্ধু পূর্ব পাকিস্তানের অবিসংবাদিত নেতায় পরিণত হন। এ প্রেক্ষাপটে ১৯৭০ সালের সাধারণ নির্বাচনে আওয়ামী লীগ ঐতিহাসিক জয় পায়। কিন্তু পাকিস্তানি শাসকরা বিজয়ী জনপ্রতিনিধিদের হাতে ক্ষমতা হস্তান্তর করতে অস্বীকৃতি জানায়। তারা উল্টো পূর্ব পাকিস্তানের স্বাধিকারের দাবিকে স্তব্ধ করে দিতে একাত্তরের ২৫শে মার্চ পূর্ব বাংলায় গণহত্যা চালায়। এর পরিপ্রেক্ষিতে ২৬ মার্চ প্রথম প্রহরে বঙ্গবন্ধু শেখ মুজিবুর রহমান, স্বাধীনতার ঘোষণা দেন। শুরু হয় বাঙালির মুক্তিযুদ্ধ। প্রায় ৯ মাস যুদ্ধের পর বাংলাদেশ চূড়ান্ত বিজয় লাভ করে। আলোচনা শেষে বলা যায়, ছয় দফা দাবি বাঙালি জাতিকে স্বাধিকার আদায়ে ঐক্যবদ্ধ করেছিল। এ দাবিগুলোই পরবর্তী সময়ে স্বাধীনতা লড়াইয়ে অনুপ্রেরণা হিসেবে কাজ করে।"
        }
      ]
    },
    {
      "number": "2",
      "uddipok": "ঘটনা-১: জনাব 'ক' একটি অঞ্চলের জনপ্রিয় রাজনৈতিক নেতা। তাঁর অঞ্চলের স্বাধীনতার জন্য তিনি তাঁর অনুসারীদের নিয়ে গোপন বৈঠকে একটি বিশেষ পরিকল্পনা করেন। কিন্তু সেই পরিকল্পনা বাস্তবায়ন করার পূর্বেই ক্ষমতাসীন সরকার তা জেনে যায় এবং সেই নেতা ও তার কয়েকজন অনুসারীদের নামে মামলা দায়ের করেন। ঘটনা-২: জনাব 'খ' একজন সৎ লোক। তিনি তার দেশের জাতীয় নির্বাচনে প্রার্থী হন। জনগণের বিপুল ভোটে নির্বাচিত হবার পরেও ক্ষমতাসীন দল তার কাছে ক্ষমতা হস্তান্তর করে না। ফলে দেশবাসী তীব্র আন্দোলন গড়ে তোলে।",
      "tag": "DB 23",
      "sub_questions": [
        {
          "label": "ক",
          "question": "২১ দফার ১ম দফা কী?",
          "explanation": "২১ দফার ১ম দফা ছিল বাংলাকে পাকিস্তানের অন্যতম রাষ্ট্রভাষা করা হবে।"
        },
        {
          "label": "খ",
          "question": "আইয়ুব খান কেন মৌলিক গণতন্ত্র চালু করেন?",
          "explanation": "নিজের ক্ষমতাকে দীর্ঘস্থায়ী করার জন্য আইয়ুব খান মৌলিক গণতন্ত্র চালু করেন। জেনারেল আইয়ুব খান ১৯৫৮ সালের ২৭শে অক্টোবর ক্ষমতা দখলের মাধ্যমে প্রেসিডেন্ট হওয়ার পর নিজের ক্ষমতা দীর্ঘস্থায়ী করার লক্ষ্যে 'মৌলিক গণতন্ত্র' নামে পরোক্ষ নির্বাচন পদ্ধতি চালু করেন। এই পদ্ধতিতে পূর্ব ও পশ্চিম পাকিস্তানের নির্বাচিত ৮০ হাজার ইউনিয়ন কাউন্সিল সদস্য নিয়ে নির্বাচকমণ্ডলী গঠন করা হয়। তাদের ভোটেই প্রেসিডেন্ট এবং জাতীয় ও প্রাদেশিক পরিষদের সকল সদস্য নির্বাচনের ব্যবস্থা করা হয়।"
        },
        {
          "label": "গ",
          "question": "বাংলাদেশের ইতিহাসের কোন ঘটনাটি জনাব 'ক' এর ঘটনার সাথে সম্পর্কিত? ব্যাখ্যা করো।",
          "explanation": "বাংলাদেশের ইতিহাসের যে ঘটনাটি জনাব 'ক' এর ঘটনার সাথে সম্পর্কিত তা হলো আগরতলা মামলা। পশ্চিম পাকিস্তানি শাসকদের শোষণ, নিপীড়ন ও অত্যাচার থেকে পূর্ব বাংলার মানুষের 'স্বাধীনতাই ছিল বঙ্গবন্ধু শেখ মুজিবুর রহমানের চূড়ান্ত রাজনৈতিক লক্ষ্য। তিনি বিশ্বাস করতেন সশস্ত্র সংগ্রাম ছাড়া বাংলাদেশের স্বাধীনতা অর্জন সম্ভব নয়। তাই তিনি সশস্ত্র সংগ্রামের মাধ্যমে স্বাধীনতা অর্জনের জন্য গোপনে গঠিত বিপ্লবী পরিষদের সদস্যদের পরিকল্পনায় সম্মতি দিয়েছিলেন। পরিকল্পনা অনুযায়ী কমান্ডো স্টাইলে ক্যান্টনমেন্টে হামলা চালিয়ে পাকিস্তানি সৈন্যদের বন্দি এবং বঙ্গবন্ধুর স্বাধীনতা ঘোষণা করার কথা ছিল। কিন্তু পরিকল্পনা বাস্তবায়নের আগেই তা ফাঁস হয়ে গেলে শাসকগোষ্ঠী বঙ্গবন্ধুকে প্রধান আসামি করে ৩৫ জনের বিরুদ্ধে ঐতিহাসিক আগরতলা মামলা দায়ের করে। মামলাটির শিরোনাম ছিল 'রাষ্ট্র বনাম শেখ মুজিবুর রহমান এবং অন্যান্য।' উদ্দীপকের ঘটনা-১ এর তথ্যানুযায়ী, জনপ্রিয় রাজনৈতিক নেতা জনাব 'ক' তাঁর অঞ্চলের স্বাধীনতার জন্য অনুসারীদের নিয়ে গোপনে একটি বৈঠক করে বিশেষ পরিকল্পনা গ্রহণ করেন। কিন্তু দুর্ভাগ্যজনকভাবে সেই পরিকল্পনা বাস্তবায়নের পূর্বেই ক্ষমতাসীন সরকার তা জেনে যায়। এরই প্রেক্ষিতে জনাব 'ক' ও তাঁর অনুসারীদের নামে রাষ্ট্র কর্তৃক মামলা দায়ের করা হয়। উদ্দীপকের এসব তথ্যের সাথে ঐতিহাসিক আগরতলা মামলার প্রেক্ষাপটের সাদৃশ্য রয়েছে। তাই বলা যায়, জনাব 'ক' এর ঘটনার মাধ্যমে ঐতিহাসিক আগরতলার মামলাকেই নির্দেশ করা হয়েছে।"
        },
        {
          "label": "ঘ",
          "question": "'ঘটনা-২ এর নির্বাচনের সাথে বাংলাদেশের ইতিহাসের যে নির্বাচনের মিল খুঁজে পাওয়া যায়, তা বাংলাদেশের স্বাধীনতা অর্জনে গুরুত্বপূর্ণ ভূমিকা রেখেছে।'- বিশ্লেষণ করো।",
          "explanation": "ঘটনা-২ এর নির্বাচনের সাথে বাংলাদেশের ইতিহাসের ১৯৭০ সালের নির্বাচনের মিল খুঁজে পাওয়া যায়, যা বাংলাদেশের স্বাধীনতা অর্জনে গুরুত্বপূর্ণ ভূমিকা রেখেছে। ১৯৭০ সালের নির্বাচন ছিল পাকিস্তানের প্রথম জাতীয় নির্বাচন। এ নির্বাচনে বঙ্গবন্ধুর নেতৃত্বাধীন আওয়ামী লীগ বিপুল ভোটে জয়ী হয়। কিন্তু ক্ষমতাসীন দল বঙ্গবন্ধুর নিকট ক্ষমতা হস্তান্তর না করে নানা ধরনের ষড়যন্ত্রে লিপ্ত হয়। এর ফলে দেশব্যাপী তীব্র আন্দোলন গড়ে ওঠে। এ বিষয়টিই ঘটনা ২-এ নির্দেশিত হয়েছে। এ নির্বাচনে আওয়ামী লীগ নিরঙ্কুশ সংখ্যাগরিষ্ঠতা অর্জন করে। ফলে ছয় দফা ও এগারো দফার প্রতি জনগণের অকুণ্ঠ সমর্থনের বিষয়টি স্পষ্ট হয়ে ওঠে। এ নির্বাচনের মাধ্যমে বাঙালি জাতীয়তাবাদের রাজনৈতিক বিজয় ঘটে। অন্যদিকে পাকিস্তানের সামরিক সরকার ও স্বার্থান্বেষী মহলের জন্য এটি ছিল বিরাট পরাজয়। শাসকগোষ্ঠী নির্বাচনে বিজয়ী বাঙালির হাতে ক্ষমতা হস্তান্তরের বিরোধিতা ও ষড়যন্ত্র করতে থাকে। এ পরিস্থিতিতে পূর্ব পাকিস্তানের জনগণ পশ্চিম পাকিস্তানি শাসকগোষ্ঠীর বিরুদ্ধে দৃঢ় অবস্থান গ্রহণ করে। যার বহিঃপ্রকাশ ঘটে ১৯৭১ সালের মুক্তিযুদ্ধের মাধ্যমে। এর ফলাফল হিসেবে স্বাধীন-সার্বভৌম বাংলাদেশ রাষ্ট্রের অভ্যুদয় ঘটে। উপরের আলোচনা থেকে স্পষ্ট যে, ১৯৭০ সালের নির্বাচন বাংলাদেশের স্বাধীনতা অর্জনে ব্যাপক প্রণোদনা হিসেবে কাজ করেছিল। এ কারণে আমি প্রশ্নের বক্তব্যকে যথার্থ বলে মনে করি।"
        }
      ]
    },
    {
      "number": "3",
      "uddipok": "ঘটনা-১: 'ক' দেশে অবৈধভাবে প্রেসিডেন্ট হয়ে মিঃ ডেভিড ক্ষমতার মোহে এতই অন্ধ হয়ে যান যে, তিনি অন্যান্য রাজনীতিবিদদের উপস্থিতি সহ্য করতে পারতেন না। সেজন্য তিনি চার প্রধান রাজনৈতিক নেতাকে জেলে পাঠান এবং পরিশেষে তাদের হত্যা করেন। ঘটনা-২: জনাব মাইকেল 'ক' দেশের নিরাপত্তা বাহিনী প্রধান। একদা তিনি দেশের ক্ষমতা দখল করেন এবং নিজেকে রাষ্ট্রপ্রধান হিসেবে ঘোষণা করেন। কিন্তু দেশের জনগণ তিনটি দলে ভাগ হয়ে জনাব মাইকেলের বিরুদ্ধে আন্দোলন শুরু করে। অবশেষে তিনি পদত্যাগ করেন।",
      "tag": "DB 23",
      "sub_questions": [
        {
          "label": "ক",
          "question": "বঙ্গবন্ধু বাংলাদেশের সংবিধান সম্পর্কে কী মন্তব্য করেছিলেন?",
          "explanation": "বঙ্গবন্ধু বাংলাদেশের সংবিধান সম্পর্কে বলেন- “এই সংবিধান শহিদের রক্তে লিখিত, এ সংবিধান সমগ্র জনগণের আশা-আকাঙ্ক্ষার মূর্ত প্রতীক হয়ে বেঁচে থাকবে।\""
        },
        {
          "label": "খ",
          "question": "মুক্তিযোদ্ধাদের ঋণ পরিশোধ করা সম্ভব নয় কেন?",
          "explanation": "মুক্তিযোদ্ধাদের ত্যাগের বিনিময়ে বাংলাদেশের চূড়ান্ত বিজয় অর্জিত হয়েছে বলে মুক্তিযোদ্ধাদের ঋণ পরিশোধ করা সম্ভব নয়। দীর্ঘ ২৩ বছরের শোষণ, অত্যাচার-নির্যাতন থেকে মুক্তির লক্ষ্যে সংঘটিত ১৯৭১ সালের মুক্তিযুদ্ধে মুক্তিযোদ্ধারা জীবনের মায়া ত্যাগ করে ঝাঁপিয়ে পড়েছিল। তাদের নানা ত্যাগ তিতীক্ষা আর রক্তের বিনিময়ে আমরা স্বাধীনতা পেয়েছি। তাদের এ আত্মত্যাগের ঋণ অতুলনীয়। তাই মুক্তিযোদ্ধাদের ঋণ পরিশোধ করা সম্ভব নয়।"
        },
        {
          "label": "গ",
          "question": "ঘটনা-১ এ জনাব ডেভিডের কার্যকলাপ তোমার পাঠ্যবইয়ের কোন ধারণাকে প্রতিফলিত করে? ব্যাখ্যা করো।",
          "explanation": "ঘটনা-১ এ.মি. ডেভিডের কার্যকলাপ আমার পাঠ্যবইয়ের ১৯৭৫ সালের ৩রা নভেম্বর ঢাকা কেন্দ্রীয় কারাগারে সংঘটিত পৈশাচিক হত্যাকাণ্ডের ধারণাকে প্রতিফলিত করে। ১৯৭৫ সালের ১৫ই আগস্ট বাংলাদেশের তৎকালীন রাষ্ট্রপতি বঙ্গবন্ধু শেখ মুজিবুর রহমানকে হত্যার পর তৎকালীন বাণিজ্যমন্ত্রী খন্দকার মোশতাক আহমেদ রাষ্ট্রপতির পদে আসীন হন। রাষ্ট্রপতির পদ গ্রহণ করে খন্দকার মোশতাক দেশে সামরিক শাসন জারি এবং মুক্তিযুদ্ধে নেতৃত্বদানকারী জাতীয় চার নেতাকে গ্রেফতার করেন। এরপর ৩১শে আগস্ট এক অধ্যাদেশ জারির মাধ্যমে রাজনৈতিক দল ও রাজনৈতিক কার্যকলাপ নিষিদ্ধ ঘোষণা করেন। এরপর ৩রা নভেম্বর গভীর রাতে ১৫ই আগস্ট হত্যাকাণ্ডের খুনিচক্র সেনাসদস্যরা খন্দকার মোশতাকের অনুমতি নিয়ে ঢাকার কেন্দ্রীয় কারাগারের অভ্যন্তরে বেআইনিভাবে প্রবেশ করে এবং সেখানে বন্দি অবস্থায় থাকা জাতীয় চারনেতাকে নৃশংসভাবে হত্যা করে। ঘটনা-১ এ দেখা যায়, মি: ডেভিড অবৈধভাবে 'ক' দেশের প্রেসিডেন্ট পদ গ্রহণ করেন। প্রেসিডেন্ট হওয়ার পর ক্ষমতার মোহে অন্যান রাজনীতিবিদদের উপস্থিতি তার কাছে অসহ্য মনে হতো। এ কারণে তিনি চার, প্রধান রাজনৈতিক নেতাকে গ্রেফতার করে জেলে পাঠান। পরবর্তীতে তিনি তাদের হত্যা করেন। ঘটনা-১ এর এ বিষয়টি মূলত জেলখানায় সংঘটিত জাতীয় চার নেতার হত্যাকাণ্ডের ঘটনাকে নির্দেশ করে।"
        },
        {
          "label": "ঘ",
          "question": "ঘটনা-২ এ জনাব মাইকেলের পদত্যাগে বাংলাদেশের গণতন্ত্রের পুনঃযাত্রা শুরু হয়- বক্তব্যটি মূল্যায়ন করো।",
          "explanation": "ঘটনা-২ এ জনাব মাইকেলের অর্থাৎ জেনারেল হুসেইন মুহম্মদ এরশাদের পদত্যাগে বাংলাদেশের গণতন্ত্রের পুনঃযাত্রা শুরু হয়- বক্তব্যটি যথার্থ। ১৯৮২ সালে সামরিক অভ্যুত্থানের মাধ্যমে বেসামরিক সরকারকে উৎখাত করে লে. জেনারেল হুসেইন মুহম্মদ এরশাদের ক্ষমতা দখল বাংলাদেশের জনগণ ভালো চোখে দেখেনি। ফলে এরশাদ অচিরেই প্রবল গণআন্দোলনের সম্মুখীন হন। ১৯৮৬ সালের বিতর্কিত জাতীয় সংসদ নির্বাচন, প্রেসিডেন্ট নির্বাচন এবং ১৯৮৮ সালের জাতীয় সংসদ নির্বাচনের অভিজ্ঞতা থেকে রাজনৈতিক দলগুলোর বদ্ধমূল ধারণা জন্মে যে, এরশাদের আমলে সুষ্ঠু নির্বাচন সম্ভব নয়। তাই ১৯৮৭ সালে ৮ দল, ৭ দল ও ৬ দল লে. জেনারেল হুসেইন মুহাম্মদ এরশাদের পদত্যাগের একদফা দাবিতে ঐক্যবদ্ধ হয় এই তিন জোটের হরতাল এবং 'ঢাকা অবরোধ' কর্মসূচির ফলে ১৯৯০ সালে লে. জেনারেল এরশাদ পদত্যাগ করেন। ঘটনা-২ এ জনাব মাইকেলের পদত্যাগের মাধ্যমে এ বিষয়টিই ফুটিয়ে তোলা হয়েছে। এরশাদের পতনের পর ১৯৯১ সালের ২৭শে ফেব্রুয়ারি সকল দলের অংশগ্রহণে অনুষ্ঠিত নির্বাচনের মাধ্যমে বাংলাদেশে সরকার পরিবর্তনের গণতান্ত্রিক ধারা চালু হয়। এরশাদ সরকারের দুঃশাসনের কবল থেকে মুক্ত হয়ে জনগণ দেশে একটি স্থায়ী গণতান্ত্রিক ধারা এবং মুক্তিযুদ্ধের চেতনা ও মূল্যবোধ পুনঃপ্রতিষ্ঠার লক্ষ্যে অগ্রসর হয়। এ অগ্রযাত্রায় সকল শ্রেণি- পেশার মানুষ এক বীরত্বপূর্ণ অবদান রাখে। ১৯৯০ সালের গণঅভ্যুত্থানের মধ্য দিয়ে জনগণের ভোটে নির্বাচিত প্রতিনিধিদের মাধ্যমে শাসনব্যবস্থা পরিচালনার পথ উন্মুক্ত হয়। রাষ্ট্রপতি শাসিত সরকার থেকে সংসদীয় সরকার পদ্ধতি পুনঃপ্রবর্তন ও সংবিধানে তা অন্তর্ভুক্ত হয়। উপরের আলোচনার ভিত্তিতে তাই বলা যায়, জেনারেল হুসেইন মুহম্মদ এরশাদের পদত্যাগের মাধ্যমেই বাংলাদেশে গণতন্ত্র মুক্তি পায়।"
        }
      ]
    },
    {
      "number": "4",
      "uddipok": "দৃশ্যকল্প-১: কক্সবাজারের ছেলে সুমন তার বন্ধু রিপনের বাসায় বেড়াতে যায়। রিপনের বাসা উত্তরাঞ্চলের একটি জেলায়। এসময় সূর্যরশ্মি আমাদের দেশে তীর্যকভাবে পড়ছিল। সে অনুভব করল যে এসময়ে দেশের উত্তরাঞ্চলের তাপমাত্রা দক্ষিণাঞ্চলের চেয়ে অনেক কম। দৃশ্যকল্প-২: একদিন বিকেলে নিলয় তার বন্ধুর সাথে পদ্মা নদীর ধারে হাঁটছিল। তারা বেশ গরম অনুভব করে। কিছুক্ষণ পরে পশ্চিম দিক থেকে ঠাণ্ডা বাতাস বইতে শুরু করে। ক্রমে তা ঝড়ে পরিণত হয়।",
      "tag": "DB 23",
      "sub_questions": [
        {
          "label": "ক",
          "question": "জলবায়ু কাকে বলে?",
          "explanation": "একটি বৃহৎ অঞ্চলব্যাপী আবহাওয়ার উপাদানগুলোর দৈনন্দিন অবস্থার দীর্ঘদিনের গড় অবস্থাকে জলবায়ু বলে।"
        },
        {
          "label": "খ",
          "question": "কৃষি জমির পরিমাণ কমে যাচ্ছে কেন?",
          "explanation": "জনসংখ্যা বৃদ্ধির কারণে বাংলাদেশে কৃষিজমির পরিমাণ কমে যাচ্ছে। বাংলাদেশ একটি জনবহুল দেশ। এদেশের আয়তনের তুলনায় জনসংখ্যা অনেক বেশি। জনসংখ্যা বৃদ্ধির ফলে জনবসতিও বৃদ্ধি পাচ্ছে। কিন্তু এদেশে প্রয়োজনের তুলনায় চাষযোগ্য জমির পরিমাণ অনেক কম। আমাদের দেশে জনসংখ্যা ক্রমবর্ধমান হারে বৃদ্ধি পাওয়ায় কৃষি জমির ওপর অব্যাহত চাপ পড়ছে। ফলে আবাদি জমির ওপর নতুন নতুন বাড়ি-ঘর নির্মাণ হচ্ছে। আর এ কারণেই কৃষি জমির পরিমাণ কমে যাচ্ছে।"
        },
        {
          "label": "গ",
          "question": "সুমন কোন ঋতুতে রিপনের বাসায় বেড়াতে গিয়েছিল? ব্যাখ্যা করো।",
          "explanation": "সুমন শীতকালে রিপনের বাসায় বেড়াতে গিয়েছিল। প্রতি বছর নভেম্বর থেকে ফেব্রুয়ারি মাস পর্যন্ত বাংলাদেশে শীতকাল। এ সময় সূর্য দক্ষিণ গোলার্ধে থাকায় বাংলাদেশে এর রশ্মি তির্যকভাবে পড়ে এবং উত্তাপের পরিমাণ যথেষ্ট কমে যায়। এ সময়ে দক্ষিণে সমুদ্র উপকূল থেকে উত্তর দিকে তাপমাত্রা ক্রমশ কম হয়ে থাকে। জানুয়ারি মাস বাংলাদেশের শীতলতম মাস। এ মাসে গড় তাপমাত্রা চট্টগ্রামে প্রায় ২০ ডিগ্রি, নোয়াখালীতে' ১৯.৪ ডিগ্রি, ঢাকায় ১৮.৩ ডিগ্রি, বগুড়ায় ১৭.৭ ডিগ্রি এবং দিনাজপুর ১৬.৬ ডিগ্রি সে.। তবে কোনো কোনো সময় উত্তরাঞ্চলে তাপমাত্রা আরও কম হয়ে থাকে। দৃশ্যকল্প-১ এ দেখা যায়, কক্সবাজারের ছেলে সুমন উত্তরাঞ্চলে তার বন্ধু রিপনের বাসায় বেড়াতে যায়। এসময় আমাদের দেশে সূর্যরশ্মি তির্যকভাবে পড়েছিল। এসময় সুমনের নিকট উত্তরাঞ্চলের তাপমাত্রা দক্ষিণাঞ্চলের তুলনায় অনেক কম অনুভূত হয়। যেহেতু শীতকালে আমাদের দেশে সূর্য তির্যকভাবে কিরণ দেয় এবং এসময় দক্ষিণাঞ্চলের তুলনায় উত্তরাঞ্চলের তাপমাত্রা অনেক কম থাকে, সেহেতু বলা যায়, সুমন শীতকালে তার বন্ধু রিপনের বাসায় বেড়াতে গিয়েছিল।"
        },
        {
          "label": "ঘ",
          "question": "“নিলয়ের ঘটনায় যে ঋতুর কথা বলা হয়েছে তা বাংলাদেশের কৃষির জন্য আশীর্বাদ “ তুমি কি একমত? তোমার উত্তরের সপক্ষে যুক্তি দেখাও।",
          "explanation": "নিলয়ের ঘটনায় গ্রীষ্ম ঋতুর কথা বলা হয়েছে, যা বাংলাদেশের কৃষির জন্য আশীর্বাদ- মন্তব্যটির সাথে আমি একমত নই। দৃশ্যকল্প-২ এ লক্ষ করা যায়, নিলয় বন্ধুর সাথে পদ্মা নদীর ধারে, হাঁটার সময় বেশ গরম অনুভব করে। তবে কিছুক্ষণ পরে পশ্চিম দিক থেকে ঠাণ্ডা বাতাস বইতে থাকে এবং ক্রমে তা ঝড়ে পরিণত হয়। দৃশ্যকল্প-২ এর এ বিষয়টি গ্রীষ্ম ঋতুকেই নির্দেশ করে। গ্রীষ্ম ঋতু নয়, বরং বর্ষা ঋতু বাংলাদেশের কৃষির জন্য আশীর্বাদ। বর্ষা ঋতুতে অনেক বৃষ্টি হয় বলে তাপমাত্রা যেমন বৃদ্ধি পাওয়ার কথা সেরকম বৃদ্ধি পায় না। প্রচুর বৃষ্টিপাতের ফলে এসময় মাটি বেশ উর্বর হয়। এতে বিভিন্ন রকমের ফসল ও ফল প্রচুর পরিমাণে জন্মে। আমাদের দেশের কৃষকরা দীর্ঘদিন ধরে বর্ষার জন্য অপেক্ষা করেন। বৃষ্টি হলে মাটিকে উৎপাদন উপযোগী করা সহজ হয়। তাই এ সময় কৃষকরা নানা ধরনের ফসল আবাদ করেন। বর্ষাকালে প্রচুর বৃষ্টিপাতের ফলে এদেশে বন্যা হয়। বন্যার পানি এদেশে পলিমাটি বহন করে আনে। এ পলিমাটি কৃষি জমির উর্বরতা বাড়ায়। এতেও ফসল উৎপাদন ভালো হয়। উপরের আলোচনার ভিত্তিতে বলা যায়, গ্রীষ্মকাল নয় বরং বর্ষাকাল বাংলাদেশের কৃষির জন্য আশীর্বাদ। রাজশাহী বোর্ড ২০২৩। প্রশ্ন নম্বর B কাজে আইনসভার কাছে দায়ী থাকতে হয়। সংসদীয় সরকার ব্যবস্থায় মন্ত্রিসভা আইনসভার আস্থা হারালে পদত্যাগ করতে বাধ্য হয়। সুতরাং উপরোক্ত আলোচনার শেষে বলা যায়, আইন বিভাগ শাসন বিভাগকে নিয়ন্ত্রণের মাধ্যমে সুশাসন ও জবাবদিহিতা নিশ্চিত করে।"
        }
      ]
    },
    {
      "number": "5",
      "uddipok": "ঘটনা-১: জনাব মনির 'ক' নদীর তীরে বসবাস করেন। বাংলাদেশের ব্যবসা বাণিজ্যে এই নদীটির গুরুত্ব অনেক। বিদ্যুৎ উৎপাদনে এই নদীটির ভূমিকা আছে। ঘটনা-২: জনাব হানিফ একটি ইউনিয়নের চেয়ারম্যান। তিনি তাঁর জনগণের জন্য নিরবিচ্ছিন্নভাবে পানি সরবরাহ নিশ্চিত করার জন্য চেষ্টা করেন। সম্প্রতি তিনি তাঁর এলাকায় একটি খাল খনন 'করেন ও নদীর সঙ্গে সংযোগ স্থাপন করেন। পানির অপচয় রোধে তিনি জনগণকে সচেতন করে তোলেন।",
      "tag": "DB 23",
      "sub_questions": [
        {
          "label": "ক",
          "question": "বিআইডব্লিউটিএ এর পূর্ণরূপ কী?",
          "explanation": "বিআইডব্লিউটিএ-এর পূর্ণরূপ হলো- Bangladesh Inland Water Transport Authority."
        },
        {
          "label": "খ",
          "question": "প্রাকৃতিক সম্পদ সংরক্ষণ করা প্রয়োজন কেন?",
          "explanation": "দেশের অর্থনৈতিক উন্নয়নের জন্য প্রাকৃতিক সম্পদ সংরক্ষণ করা প্রয়োজন। বাংলাদেশের অর্থনৈতিক উন্নয়নে প্রাকৃতিক সম্পদের গুরুত্ব অপরিসীম। ভূমি, বনভূমি, মৎস্য, খনিজ পদার্থ, সৌরতাপ, প্রাকৃতিক জলাশয় ইত্যাদি এদেশের গুরুত্বপূর্ণ প্রাকৃতিক সম্পদ। বাংলাদেশের এসব প্রাকৃতিক সম্পদকে যথাযথভাবে ব্যবহার করে দারিদ্র্য দূরীকরণ, খাদ্য নিরাপত্তা বিধান এবং উন্নত জীবনযাপন নিশ্চিত করা সম্ভব। এসব কারণে প্রাকৃতিক সম্পদ সংরক্ষণ করা প্রয়োজন।"
        },
        {
          "label": "গ",
          "question": "ঘটনা-১ এর 'ক' নদীটি তোমার পাঠ্যবইয়ের কোন নদীকে নির্দেশ করছে? ব্যাখ্যা করো।",
          "explanation": "নিম্নের অনুরূপঃ উদ্দীপকে 'ক' নদী দ্বারা কর্ণফুলী নদীকে নির্দেশ করা হয়েছে। বাংলাদেশের দক্ষিণ-পূর্বাঞ্চলের প্রধান নদী কর্ণফুলী। ভারতের মিজোরামের লুসাই পাহাড় থেকে এ নদীর উৎপত্তি। ৩২০ কি.মি. দৈর্ঘ্যের এ নদীটি চট্টগ্রাম ও পার্বত্য চট্টগ্রাম এলাকার মধ্য দিয়ে প্রবাহিত হয়েছে। এটি এই এলাকার সবচেয়ে গুরুত্বপূর্ণ নদী। কর্ণফুলী ভারতের উৎপত্তিস্থল থেকে ১৮০ কি.মি. পার্বত্য পথ অতিক্রম করে রাঙামাটি জেলার মধ্য দিয়ে বাংলাদেশে প্রবেশ করেছে। এরপর চট্টগ্রাম শহরের খুব কাছ দিয়ে প্রবাহিত হয়ে বঙ্গোপসাগরে পড়েছে। এ নদীর প্রধান উপনদী হচ্ছে কাপ্তাই, হালদা, কাসালাং ও রাঙখিয়াং। উদ্দীপকে রফিক 'ক' নদী তথা কর্ণফুলীর তীরে বসবাস করে। এই নদীটি চট্টগ্রাম অঞ্চলের ব্যবসা বাণিজ্যের জন্য গুরুত্বপূর্ণ। কর্ণফুলী নদীতে বাঁধ দিয়ে জলবিদ্যুৎ উৎপাদন করা হচ্ছে। সুতরাং বলা যায়, উদ্দীপকের উল্লেখিত নদীটি কর্ণফুলীকেই নির্দেশ করেছে।"
        },
        {
          "label": "ঘ",
          "question": "বাংলাদেশের পানি এবং খাদ্য নিরাপত্তায় জনাব হানিফের কাজের গুরুত্ব মূল্যায়ন করো।",
          "explanation": "নিম্নের অনুরূপঃ পানি ও খাদ্য নিরাপত্তায় মি. আমজাদ এর কার্যক্রম এলাকার মানুষের জন্য উপকারী ছিল। ইউনিয়ন পরিষদের চেয়ারম্যান ইউনিয়নের কৃষি, স্বাস্থ্য, মৎস্য, পশুপালন ও শিক্ষা বিষয়ক বিভিন্ন সরকারি, বেসরকারি সংস্থার সেবা ও কার্যক্রম সম্পর্কে জনগণকে অবহিত করা, গ্রামীণ অবকাঠামোগত উন্নয়নের লক্ষ্যে প্রকল্প গ্রহণ ও বাস্তবায়ন, দারিদ্র্য বিমোচন, স্যানিটেশন, পানি সরবরাহ ও পয়ঃনিষ্কাশনসহ বিভিন্ন জনকল্যাণমূলক কাজ করে থাকেন। এছাড়া কৃষকদের মধ্যে উন্নত বীজ, চারা ও সার বিতরণ, গ্রামীণ শিল্পের উন্নয়ন, জনগণের আয় বৃদ্ধিমূলক কার্যক্রমে পরামর্শ দেওয়া ও কর্মসংস্থান সৃষ্টি করাও ইউনিয়ন পরিষদের চেয়ারম্যানের কাজ। এ কাজগুলো ইউনিয়নের সার্বিক উন্নয়ন এবং জনগণের জীবনমানের উন্নয়নে গুরুত্বপূর্ণ ভূমিকা রাখে। উদ্দীপকের ঘটনা ২-এ ইউনিয়নের চেয়ারম্যান মি. আমজাদ জনগণের জন্য নিরবিচ্ছিন্নভাবে পানি সরবরাহ নিশ্চিত করার চেষ্টা করেন। পানির অপচয় রোধে তিনি জনগণকে সচেতন করে তোলেন। অর্থাৎ তার কাজটি হলো জনকল্যাণমূলক কাজ। তার এ কাজের মাধ্যমে শুষ্ক মৌসুমে এলাকার কৃষি জমিতে প্রয়োজনীয় পানি সরবরাহ করা যাবে। ফলে কৃষি উৎপাদন বৃদ্ধির সাথে দেশের খাদ্য ঘাটতি হ্রাসসহ খাদ্য আমদানি নির্ভরতা কমে আসবে। সামগ্রিক আলোচনা শেষে বলা যায়, ইউনিয়ন পরিষদের চেয়ারম্যান হিসেবে মি. আমজাদের কাজের গুরুত্ব অপরিসীম। তার এ সকল কার্যক্রম তার এলাকার মানুষের জন্য উপকারী ছিল।"
        }
      ]
    },
    {
      "number": "6",
      "uddipok": "ঘটনা-১: মকবুল হোসেন একজন জনপ্রতিনিধি। তার এলাকায় প্রায়ই মানুষের মধ্যে দ্বন্দ্ব- সংঘাত লেগে থাকে। তাই তিনি এলাকার শান্তি শৃঙ্খলা রক্ষার জন্য একটি বিশেষ বাহিনী গঠন করেছেন। ঘটনা-২: রহিম উদ্দীন যে রাষ্ট্রে বাস করেন, সেখানে নাগরিকের সার্বিক উন্নতি ও মঙ্গলের জন্য রাষ্ট্র সবধরনের ব্যবস্থা গ্রহণ করে। জনগণের স্বাস্থ্যরক্ষা, নারীশিক্ষা, বাল্য বিবাহ রোধ ও জেন্ডার সমতায় ভূমিকা রাখে।",
      "tag": "DB 23",
      "sub_questions": [
        {
          "label": "ক",
          "question": "আইন কাকে বলে?",
          "explanation": "সমাজ ও রাষ্ট্র কর্তৃক স্বীকৃত এবং মানুষের কল্যাণের জন্য গৃহীত সুনির্দিষ্ট নিয়মের সমষ্টিকেই আইন বলে।"
        },
        {
          "label": "খ",
          "question": "নাগরিকদের সময়মতো কর ও খাজনা প্রদান করা প্রয়োজন কেন?",
          "explanation": "নাগরিকের প্রদেয় কর ও খাজনা রাষ্ট্রের আয়ের অন্যতম উৎস, তাই নিয়মিত কর ও খাজনা দেওয়া নাগরিকের অন্যতম দায়িত্ব। রাষ্ট্রীয় আয়ের অন্যতম প্রধান উৎস হলো নাগরিকদের দেওয়া বিভিন্ন কর ও খাজনা। প্রশাসনিক, প্রতিরক্ষা এবং উন্নয়নমূলক কাজ সম্পাদনের জন্য রাষ্ট্রের বিপুল পরিমাণ অর্থের প্রয়োজন হয়। তাই যথাসময়ে কর ও খাজনা দিয়ে সুষ্ঠুভাবে রাষ্ট্রীয় কার্যক্রম পরিচালনায় সহযোগিতা করা নাগরিকদের বড় দায়িত্ব।"
        },
        {
          "label": "গ",
          "question": "মকবুল হোসেনের কাজটি রাষ্ট্রের কোন ধরনের কাজের সাথে সমাঞ্জস্যপূর্ণ? ব্যাখ্যা করো।",
          "explanation": "মকবুল হোসেনের কাজটি রাষ্ট্রের অপরিহার্য বা মুখ্য কার্যাবলির সাথে সামঞ্জস্যপূর্ণ। রাষ্ট্রের অস্তিত্ব, স্বাধীনতা ও সার্বভৌমত্ব এবং জনগণের অধিকার সংরক্ষণের জন্য রাষ্ট্র যে সকল পদক্ষেপ গ্রহণ করে সেগুলোকে অপরিহার্য বা মুখ্য কাজ বলে। রাষ্ট্রের অপরিহার্য কাজগুলোর মধ্যে জনসাধারণকে আইন মেনে চলতে বাধ্য করা, সমাজের শান্তি ভঙ্গকারীদের শাস্তির বিধান করা এবং সামগ্রিক অভ্যন্তরীণ শান্তি-শৃঙ্খলা বজায় রাখা ইত্যাদি প্রধান। এ লক্ষ্যে রাষ্ট্র স্থানীয়, আঞ্চলিক এবং জাতীয় পর্যায়ে রাজনৈতিক কর্তৃত্ব প্রতিষ্ঠা করে থাকে। রাষ্ট্র আইন-শৃঙ্খলা রক্ষার্থে পুলিশ ও অন্যান্য আধাসামরিক বাহিনী গড়ে তোলে। ঘটনা-১ বলা হয়েছে, জনপ্রতিনিধি মকবুল হোসেনের এলাকায় প্রায়ই মানুষের মধ্যে দ্বন্দ্ব-সংঘাত লেগে থাকে। তাই তিনি এলাকার শান্তি-শৃঙ্খলা রক্ষার জন্য একটি বিশেষ বাহিনী গঠন করেছেন। তার এ কাজটি উপরে বর্ণিত রাষ্ট্রের অপরিহার্য কার্যাবলির সাথেই সাদৃশ্যপূর্ণ।"
        },
        {
          "label": "ঘ",
          "question": "রহিম উদ্দীন যে রাষ্ট্রে বাস করেন, তাকে কি কল্যাণমূলক রাষ্ট্র বলা যায়? তোমার উত্তরের সপক্ষে যুক্তি দাও।",
          "explanation": "হ্যাঁ, রহিম উদ্দীন যে রাষ্ট্রে বাস করেন তাকে কল্যাণমূলক রাষ্ট্র বলা যায়। সমাজের সামগ্রিক উন্নতির জন্য নাগরিকদের নৈতিক, সামাজিক, সাংস্কৃতিক ও অর্থনৈতিক জীবনের পরিপূর্ণ বিকাশে যে রাষ্ট্র কল্যাণমূলক ভূমিকায় অবতীর্ণ হয় সেটিই কল্যাণমূলক রাষ্ট্র। রাষ্ট্র জনকল্যাণ ও উন্নয়নে যেসব কাজ করে, সেগুলোই কল্যাণমূলক কাজ। জনগণের শিক্ষা, স্বাস্থ্য ও খাদ্যের চাহিদা পূরণ এবং বেকার ও বয়স্কদের জন্য ভাতা প্রদান, বাল্যবিবাহ রোধ, নারীর অধিকার প্রতিষ্ঠা, কুসংস্কার দূরীকরণ ইত্যাদি রাষ্ট্রের কল্যাণমূলক কাজ হিসেবে বিবেচিত হয়। এছাড়া জনগণের মত প্রকাশের স্বাধীনতা, রাজনীতিতে অংশগ্রহণের নিশ্চয়তা, দুর্নীতি প্রতিরোধ, শ্রমিকদের স্বার্থ সংরক্ষণ, প্রাকৃতিক দুর্যোগ মোকাবিলা এবং দেশের অবকাঠামোগত উন্নয়ন যেমন- রাস্তাঘাট, সেতু নির্মাণ ইত্যাদি কল্যাণমূলক কাজের অন্তর্ভুক্ত। উদ্দীপকের ঘটনা-২ এ দেখা যায়, রহিম উদ্দীন যে রাষ্ট্রে বাস করেন সেখানে নাগরিকদের সার্বিক উন্নতি ও মঙ্গলের জন্য রাষ্ট্র সব ধরনের ব্যবস্থা গ্রহণ করে। জনগণের স্বাস্থ্যরক্ষা, নারী শিক্ষা, বাল্যবিবাহ রোধ ও জেন্ডার সমতায় রাষ্ট্র গুরুত্বপূর্ণ ভূমিকা রাখে। এতে বোঝা যায়, রহিম উদ্দীনের রাষ্ট্রের গৃহীত কার্যাবলি জনগণের জন্য অত্যন্ত কল্যাণকর।' উপরের আলোচনা থেকে বলতে পারি, রহিম উদ্দীনের বসবাসকৃত রাষ্ট্রের বৈশিষ্ট্য কল্যাণমূলক রাষ্ট্রের সাথে সম্পূর্ণ সাদৃশ্যপূর্ণ। তাই রহিম উদ্দীনের রাষ্ট্রটিও কল্যাণমূলক রাষ্ট্র।"
        }
      ]
    },
    {
      "number": "7",
      "uddipok": "বাংলাদেশ নৌবাহিনীতে কর্মরত অনির্বাণ সাহেব একটি আন্তর্জাতিক সংস্থার অধীনে ঘানায় কাজ করেছেন। সেখানে বিভিন্ন দলের মধ্যকার সংঘর্ষ বন্ধ করে তিনি শান্তি প্রতিষ্ঠার চেষ্টা করেছেন। অন্যদিকে তার বোন ফারহানা একজন নারী উন্নয়ন কর্মী। তিনি ১০ বছর ধরে নারী উন্নয়ন ও নারীদের ক্ষমতায়নের জন্য কাজ করে যাচ্ছেন। তিনি এখন একটি আন্তর্জাতিক সংস্থার প্রধান অঙ্গে গৃহীত নারীদের অধিকারযুক্ত একটি সনদ নিয়ে কাজ করেছেন।",
      "tag": "DB 23",
      "sub_questions": [
        {
          "label": "ক",
          "question": "ইউএনএইচসিআর এর পূর্ণরূপ কী?",
          "explanation": "ইউএনএইচসিআর এর পূর্ণরূপ হলো United Nations High Commission for Refugees বা উদ্বাস্তু বিষয়ক জাতিসংঘ হাইকমিশনারের কার্যালয়।"
        },
        {
          "label": "খ",
          "question": "বিশ্বশান্তি প্রতিষ্ঠায় জাতিসংঘের কার্যক্রমের প্রতি শ্রদ্ধাশীল হব কেন?",
          "explanation": "বিশ্বশান্তি প্রতিষ্ঠায় জাতিসংঘ প্রধান ভূমিকা পালন করে বলে আমরা জাতিসংঘের কার্যক্রমের প্রতি শ্রদ্ধাশীল হবো। দ্বিতীয় বিশ্বযুদ্ধের ভয়াবহতা দেখে তৎকালীন বিশ্ব নেতৃবৃন্দ বিশ্বের শান্তি ও নিরাপত্তা বিধানের জন্য ১৯৪৫ সালের ২৪ শে অক্টোবর জাতিসংঘ গঠন করে। এ সংস্থাটি সৃষ্টির পর থেকেই বিশ্বশান্তি প্রতিষ্ঠায় বিরাট ভূমিকা রাখছে। সংস্থাটি বিশ্বের বিভিন্ন জাতির মধ্যে সহযোগিতা ও বন্ধুত্ব জোরদার করছে। আন্তর্জাতিক আইনের মাধ্যমে আন্তর্জাতিক বিরোধের শান্তিপূর্ণ সমাধান নিশ্চিতকরণে কার্যকর ভূমিকা রাখছে। সারাবিশ্বের শান্তি ও সম্প্রীতি রক্ষার ক্ষেত্রে শেষ আশ্রয়স্থল হিসেবে কাজ করে। এজন্য আমরা জাতিসংঘের কার্যক্রমের প্রতি শ্রদ্ধাশীল হবো।"
        },
        {
          "label": "গ",
          "question": "অনির্বাণ সাহের কোন আন্তর্জাতিক সংস্থায় কাজ করছেন? ব্যাখ্যা করো।",
          "explanation": "অনির্বাণ সাহেব আর্ন্তজাতিক সংস্থা জাতিসংঘের শান্তিরক্ষা মিশনে কাজ করেছেন। দ্বিতীয় বিশ্বযুদ্ধের পর সারাবিশ্বে শান্তি ও নিরাপত্তা রক্ষার লক্ষ্যে বিশ্ব নেতাগণ ১৯৪৫ সালের ২৪শে অক্টোবর জাতিসংঘ নামে একটি আন্তর্জাতিক সংস্থা প্রতিষ্ঠা করেন। বিশ্বশান্তি প্রতিষ্ঠার লক্ষ্যে সংস্থাটি বিভিন্ন দেশে প্রয়োজনে শান্তিরক্ষী বাহিনী প্রেরণ করে থাকে জাতিসংঘের সক্রিয় সদস্য হিসেবে ১৯৮৮ সাল থেকে বাংলাদেশ শান্তিরক্ষী বাহিনীর অধীনে বিশ্বের বিভিন্ন দেশে শান্তি প্রতিষ্ঠার লক্ষ্যে কাজ করে যাচ্ছে উদ্দীপকে বলা হয়েছে, বাংলাদেশ নৌবাহিনীতে কর্মরত অনির্বাণ সাহেব একটি আন্তর্জাতিক সংস্থার অধীনে ঘানায় কাজ করছেন সেখানে তিনি বিভিন্ন দলের মধ্যকার সংঘর্ষ বন্ধ ও শান্তি প্রতিষ্ঠার চেষ্টা করছেন। তার কাজটি মূলত জাতিসংঘের শান্তিরক্ষী বাহিনীর কাজের অন্তর্ভুক্ত। তাই বলা যায়, অনির্বাণ সাহেব জাতিসংঘের শান্তিরক্ষী বাহিনীতে কাজ করছেন।"
        },
        {
          "label": "ঘ",
          "question": "“ফারহানা যে সনদ নিয়ে কাজ করছেন তা নারীর প্রতি বৈষম্য নিরসনে গুরুত্বপূর্ণ ভূমিকা পালন করছে।”- মূল্যায়ন করো।",
          "explanation": "\"ফারহানা যে সনদ নিয়ে কাজ করছেন তা নারীর প্রতি বৈষম্য নিরসনে গুরুত্বপূর্ণ ভমিকা পালন করছে \"- উক্তিটি যথার্থ নারীর প্রতি সকল প্রকার বৈষম্য বিলোপ সনদ বা সিডও সনদ (Convention On the Elimination of all Forms of Discrimination Against Women- CEDAW) ১৯৭৯ সালের ডিসেম্বর মাসে জাতিসংঘের সাধারণ পরিষদে গৃহীত হয়। ১৯৮১ সালে এটি কার্যকর হয়। সিডও নারীর অধিকারের একটি পূর্ণাঙ্গ দলিল, যাতে বিভিন্ন সময়ে নারীর প্রতি বৈষম্য নিরসনে গৃহীত ইস্যুকে সমন্বিত করা হয়েছে। এই সনদের ধারাগুলো বাস্তবায়িত হচ্ছে কি-না তা তদারকি করতে একটি কমিটি রয়েছে। এই কমিটি নারীর প্রতি বৈষম্য নিরসন এবং তাদের কর্মসংস্থান বৃদ্ধির উপায় নিয়ে গবেষণা করে। উদ্দীপকের তথ্যানুযায়ী, ফারহানা একজন নারী উন্নয়ন কর্মী। তিনি ১০ বছর ধরে নারী উন্নয়ন ও নারীদের ক্ষমতায়নের জন্য কাজ করে যাচ্ছেন। তিনি এখন একটি আন্তর্জাতিক সংস্থার প্রধান অঙ্গে গৃহীত নারীদের অধিকারযুক্ত একটি সনদ নিয়ে কাজ করেছেন। উপরের বর্ণনার ভিত্তিতে বলা যায়, তিনি সিডও সনদ নিয়েই কাজ করছেন। কেননা, জাতিসংঘ কর্তৃক গৃহীত এ সনদেই নারীর অধিকারগুলো সম্পূর্ণরূপে লিপিবদ্ধ করা হয়েছে। নারী ও পুরুষের সমতার নীতির ওপর ভিত্তি করে এ সনদটি তৈরি করা হয়েছে। এখানে ৩০টি ধারা আছে। এর প্রথম ১৬টি ধারায় নারীর প্রতি কত ধরনের বৈষম্য আছে তা বিশ্লেষণ এবং পরের ১৪টি ধারায় এ বৈষম্যগুলো কীভাবে দূর করা যায় তা ব্যাখ্যা করা হয়েছে। এ সনদের আইনগত ভিত্তি থাকায় সমর্থনকারী দেশগুলো এটি মেনে চলতে বাধ্য। এভাবে সিডও সনদ নারীর প্রতি বৈষম্য নিরসনে ভূমিকা রাখছে।"
        }
      ]
    },
    {
      "number": "8",
      "uddipok": "দৃশ্যকল্প-১: বেলাল রহমান 'ক' দেশে বাস করেন। সেই দেশ বর্তমানে বেশ উন্নতি করেছে। মানুষের জীবনযাত্রার মান বেড়েছে। ধনী মানুষেরা আরো ধনী হয়েছে। কিন্তু একই সময়ে গরীব মানুষেরা আরো গরীব হয়েছে। তাই বিভক্তি বাড়ছে, পার্থক্য বাড়ছে। দৃশ্যকল্প-২: অচিনপুর গ্রামের মানুষ বেশ উদ্যমী। তারা সকলে মিলে গ্রামে প্রবেশপথের ভাঙা সেতুটি নিজেরাই মেরামত করে নিয়েছে। তারা রাস্তার গর্তগুলো মাটি দিয়ে ভরাট করে তা চলাচলের উপযোগী করেছে। তারা নিজেদের দায়িত্ব ও কর্তব্য সঠিকভাবে পালন করে গ্রামটিকে সুন্দর ও বাসযোগ্য করে তুলেছে।'",
      "tag": "DB 23",
      "sub_questions": [
        {
          "label": "ক",
          "question": "টেকসই উন্নয়ন কাকে বলে?",
          "explanation": "টেকসই উন্নয়ন হলো সামগ্রিক উন্নয়নের কাঠামোবদ্ধ পরিকল্পনা।"
        },
        {
          "label": "খ",
          "question": "বাংলাদেশের জন্য টেকসই উন্নয়ন গুরুত্বপূর্ণ কেন?",
          "explanation": "টেকসই উন্নয়নের মাধ্যমে বাংলাদেশ সমৃদ্ধশালী হতে পারবে বলে এ দেশের জন্য টেকসই উন্নয়ন গুরুত্বপূর্ণ। টেকসই উন্নয়নের ফলে বাংলাদেশে দারিদ্র্যের অবসান ঘটবে। কর্মসংস্থানের সুযোগ সৃষ্টি হবে। নারী-পুরুষ বৈষম্য দূর হবে। শিক্ষা, সংস্কৃতি, জ্ঞানচর্চার দ্বার উন্মোচিত হবে। যোগাযোগ, বিজ্ঞান ও প্রযুক্তিতে উন্নতির ফলে বিশ্বে বাস করার সকল সুযোগ-সুবিধা আমাদের দোরগোড়ায় পৌঁছে যাবে। ফলে আমরা সমৃদ্ধ ও উন্নত জাতিতে পরিণত হবো। এজন্য বাংলাদেশের ক্ষেত্রে টেকসই উন্নয়ন অত্যন্ত গুরুত্বপূর্ণ।"
        },
        {
          "label": "গ",
          "question": "দৃশ্যকল্প-১ এ এসডিজি অর্জনের কোন চ্যালেঞ্জকে নির্দেশ করা হয়েছে? ব্যাখ্যা করো।",
          "explanation": "দৃশ্যকল্প-১ এ এসডিজি বা টেকসই উন্নয়ন অভীষ্ট অর্জনের বড় চ্যালেঞ্জ সম্পদ বৈষম্যের দিকটি ফুটে উঠেছে। জাতিসংঘ ঘোষিত টেকসই উন্নয়ন অভীষ্ট অর্জনের পথে বাংলাদেশের অন্যতম চ্যালেঞ্জ হলো সম্পদ বৈষম্য। আমাদের দেশে ক্রমাগত সম্পদবৈষম্য বেড়েই চলেছে। সমাজে একশ্রেণির মানুষ ভূমি, নদী, বন এমনকি অর্থনৈতিক প্রতিষ্ঠান দখল করে বিপুল সম্পদের মালিক হয়েছে। তাদের আয় দিন দিন দ্রুত বৃদ্ধি পাচ্ছে। কিন্তু দরিদ্র জনগোষ্ঠীর আয় তেমন বাড়ছে না। ফলে মানুষের মাঝে সম্পদের বৈষম্য প্রকট আকার ধারণ করেছে। দৃশ্যকল্প-১ এ বলা হয়েছে, বেলাল 'ক' দেশে বাস করেন। দেশটি বর্তমানে বেশ উন্নতি করেছে। মানুষের জীবনযাত্রার মান বেড়েছে। তবে ধনী মানুষ আরো ধনী হলেও গরিব মানুষ আরো গরিব হয়েছে। ফলে বিভক্তি ও পার্থক্য বাড়ছে। বেলালের দেশের এ অবস্থা সম্পদ বৈষম্যের সাথে সম্পূর্ণ সাদৃশ্যপূর্ণ। সম্পদ বৈষম্যের ফলে ভারসাম্যহীন সমাজ গড়ে উঠছে, যা এসডিজি অর্জনের পথে অন্যতম চ্যালেঞ্জ।"
        },
        {
          "label": "ঘ",
          "question": "“তোমার পাঠ্যবইয়ের যে ধারণাটি দৃশ্যকল্প-২ এ প্রতিফলিত হয়েছে তা জাতীয় ও বৈশ্বিক টেকসই উন্নয়ন অর্জনে গুরুত্বপূর্ণ ভূমিকা পালন করবে।” মতামত দাও।",
          "explanation": "দৃশ্যকল্প-২ এ আমার পাঠ্যবইয়ের টেকসই উন্নয়ন অভীষ্ট অর্জনে অংশীদারিত্বের বিষয়টি প্রতিফলিত হয়েছে যা জাতীয় ও বৈশ্বিক টেকসই উন্নয়ন অর্জনে গুরুত্বপূর্ণ ভূমিকা পালন করবে। টেকসই উন্নয়ন অভীষ্ট অর্জনের একটি অত্যন্ত গুরুত্বপূর্ণ বিষয় হলো অংশীদারিত্ব। অংশীদারিত্ব বলতে উন্নয়ন কর্মকাণ্ডে নাগরিকদের নিজ নিজ দায়িত্ব ও কর্তব্য পালন করাকে বোঝায়। দৃশ্যকল্প-২ এ দেখা যায়, অচিনপুর গ্রামের মানুষ বেশ উদ্যমী। তারা সকলে মিলে গ্রামের ভাঙা সেতু মেরামত ও রাস্তার গর্তগুলো মাটি দিয়ে ভরাট করে তা চলাচলের উপযোগী করেছে। তারা নিজেদের দায়িত্ব ও কর্তব্য সঠিকভাবে পালন করে গ্রামটিকে সুন্দর ও বাসযোগ্য করে তুলেছে। অচিনপুর গ্রামের মানুষদের কাজের মাধ্যমে অংশীদারিত্বের বিষয়টিই ফুটে উঠেছে। টেকসই উন্নয়নের জন্য অংশীদারিত্ব অত্যন্ত জরুরি। কেননা সকলের অংশগ্রহণ ছাড়া কোনো উন্নয়নই টেকসই হবে না। তাই টেকসই উন্নয়নের জন্য সরকারের পাশাপাশি বেসরকারি খাতকেও এগিয়ে আসতে হবে। তৃণমূল পর্যায় থেকে শুরু করে ব্যক্তি, গোষ্ঠী ও সমাজের সর্বস্তরের অংশগ্রহণ ও মিলিত প্রচেষ্টায় এ উন্নয়ন লক্ষ্য অর্জনে একযোগে কাজ করতে হবে। বিচ্ছিন্নভাবে পরিচালিত তৎপরতাকে সমন্বিত করতে হবে। এভাবে সরকারি- বেসরকারি সংগঠন, বিভিন্ন শ্রেণি-পেশার মানুষ এবং জাতীয় ও আন্তর্জাতিক • পর্যায়ের অংশীদারিত্বের মাধ্যমেই টেকসই উন্নয়ন অভীষ্ট অর্জন করা সম্ভব. হবে। সকলের অংশীদারিত্ব ছাড়া এ লক্ষ্য অর্জন করা সম্ভব নয়। টেকসই উন্নয়নে সকলকে অন্তর্ভুক্তির মাধ্যমে অংশীদারিত্ব নিশ্চিত করা জরুরি। কাউকে পিছিয়ে রেখে অন্যরা এগিয়ে গেলে সেই উন্নয়ন জাতীয় ও বৈশ্বিকভাবে টেকসই হবে না। এছাড়া এসডিজি কর্মসূচিটি কোনো একটি নির্দিষ্ট দেশ বা অঞ্চলের উন্নয়নের জন্য গ্রহণ করা হয়নি। এটি বিশ্বের প্রায় সকল দেশের উন্নয়নের জন্য গৃহীত হয়েছে। তাই এ কর্মসূচি বাস্তবায়নের জন্য সকলের অংশগ্রহণ প্রয়োজন। উপরের আলোচনার ভিত্তিতে বলা যায়, দৃশ্যকল্প-২ এ নির্দেশিত অংশীদারিত্ব জাতীয় ও বৈশ্বিক টেকসই উন্নয়নে গুরুত্বপূর্ণ ভূমিকা রাখবে।"
        }
      ]
    },
    {
      "number": "9",
      "uddipok": "ঘটনা-১: জামশেদ আলী 'ক' দেশে বাস করেন। তার একটি রেস্তোরাঁ রয়েছে। সেখানে প্রায় ৩০ জন কর্মচারী কাজ করে। জামশেদ আলী তার কর্মচারীদের কম বেতন দিয়ে নিজের লাভের দিকে তিনি সবসময়ই প্রাধান্য দেন। ঘটনা-২: শরীফ চৌধুরী নামে একজন সরকারি কর্মকর্তা 'খ' দেশে বসবাস করেন। তিনি লক্ষ করেন এদেশের উৎপাদন সংক্রান্ত সব কাজেই সরকারি নির্দেশনা থাকে। এখানে ব্যক্তি উদ্যোগে কোনো শিল্প কারখানা স্থাপন করা যায় না। যদিও মানুষের সর্বোচ্চ কল্যাণ এদেশের মূল লক্ষ্য।",
      "tag": "DB 23",
      "sub_questions": [
        {
          "label": "ক",
          "question": "উপযোগ কাকে বলে?",
          "explanation": "কোনো দ্রব্যের মানুষের অভাব পূরণের ক্ষমতাকে উপযোগ বলে।"
        },
        {
          "label": "খ",
          "question": "সূর্যের আলো সম্পদ নয় কেন?",
          "explanation": "সূর্যের আলোর অপ্রাচুর্য ও হস্তান্তরযোগ্যতা নেই বলে অর্থনীতিতে সূর্যের আলোকে সম্পদ বলা হয় না। অর্থনীতিতে সম্পদ বলতে সেসব বস্তুকে বোঝায় যার উপযোগ, অপ্রাচুর্য, বাহ্যিকতা ও হস্তান্তরযোগ্যতা আছে। এক্ষেত্রে উপযোগ হলো অভাব পূরণের ক্ষমতা। অপ্রাচুর্য বলতে বোঝায় চাহিদার তুলনায় যোগানের সীমাবদ্ধতা। বাহ্যিকতা হলো বস্তুর দৃশ্যমানতা। আর হস্তান্তরযোগ্যতা হলো একজনের কাছ থেকে বস্তুটি আরেকজনের পাওয়ার সম্ভাব্যতা। সূর্যের আলোর উপযোগ আছে। কিন্তু এটি প্রকৃতিতে অফুরন্ত। অর্থাৎ এর অপ্রাচুর্য নেই। আবার এটি হস্তান্তরও করা যায় না। এজন্য অর্থনীতিতে সূর্যের আলো সম্পদ নয়।"
        },
        {
          "label": "গ",
          "question": "'ক' দেশটিতে কোন অর্থনৈতিক ব্যবস্থা প্রচলিত? ব্যাখ্যা করো।",
          "explanation": "জামশেদ আলী যে 'ক' দেশে বাস করেন, সেখানে তিনি তার রেস্তোরাঁর কর্মচারীদের কম বেতন প্রদান করে নিজের লাভকে সর্বাধিক গুরুত্ব দেন। এ ধরনের পরিস্থিতি সাধারণত পুঁজিবাদী অর্থনৈতিক ব্যবস্থার বৈশিষ্ট্য। পুঁজিবাদী ব্যবস্থায় উৎপাদনের মাধ্যমগুলি ব্যক্তিগত মালিকানায় থাকে, এবং মালিকরা তাদের লাভ সর্বাধিক করার লক্ষ্যে পরিচালনা করেন। এই প্রক্রিয়ায়, কর্মচারীদের মজুরি কম রাখা হতে পারে, যা আয় বণ্টনে অসমতা সৃষ্টি করে। বাংলাদেশের মতো দেশে, যেখানে পুঁজিবাদী অর্থনীতি প্রচলিত, সেখানে শ্রমিকদের কম মজুরি পাওয়া একটি সাধারণ সমস্যা। উদাহরণস্বরূপ, তৈরি পোশাকশিল্পের শ্রমিকরা মাত্র ৫,৩০০ টাকা বেতন পান, যা অর্থনীতির গতিশীলতার বিপরীতে শ্রমিকদের জীবনে কষ্ট সৃষ্টি করে। সার্বিকভাবে, 'ক' দেশটি পুঁজিবাদী অর্থনৈতিক ব্যবস্থার অধীনে পরিচালিত হচ্ছে, যেখানে ব্যক্তিগত মালিকানা, লাভের সর্বাধিকতা এবং আয় বণ্টনে অসমতা প্রধান বৈশিষ্ট্য।"
        },
        {
          "label": "ঘ",
          "question": "\"খ' দেশটিতে প্রচলিত অর্থনৈতিক ব্যবস্থায় মোট জাতীয় উৎপাদন বাড়ে এবং সম্পদের সুষম বণ্টন সম্ভব হয়।\" তুমি কি একমত? যুক্তি দাও।",
          "explanation": "'খ' দেশে প্রচলিত সমাজতান্ত্রিক অর্থব্যবস্থায় মোট জাতীয় উৎপাদন বাড়ে এবং সম্পদের সুষম বণ্টন হয়- এ বক্তব্যের সাথে আমি একমত। সমাজতান্ত্রিক অর্থব্যবস্থায় উৎপাদনের উপকরণসহ সকল, সম্পদের মালিক রাষ্ট্র। সম্পদের ওপর কোনো রকম ব্যক্তি মালিকানা থাকে না। রাষ্ট্রীয় উদ্যোগে সকল দ্রব্য উৎপাদিত হয়। এ অর্থব্যবস্থায় ব্যক্তিগতভাবে কোনো দ্রব্য উৎপাদনের সুযোগ নেই। উদ্দীপকেও দেখা যায়, 'খ' দেশে ব্যক্তিগত উদ্যোগে কোনো শিল্প প্রতিষ্ঠা করার সুযোগ নেই। এদেশের রাষ্ট্রই সকল সম্পদের মালিক। উৎপাদন ব্যবস্থার সকল সিদ্ধান্ত সরকারই গ্রহণ করে। এতে বোঝা যায়, 'খ' দেশে সমাজতান্ত্রিক অর্থব্যবস্থা বিদ্যমান। সমাজতান্ত্রিক অর্থব্যবস্থায় রাষ্ট্রই শ্রমিকের মজুরি প্রদান করে এবং উৎপাদনের অন্যান্য ব্যয় নির্বাহ করে। ফলে ধনতন্ত্রের মতো পুঁজিপতি কর্তৃক শ্রমিককে বঞ্চিত করার সুযোগ থাকে না। রাষ্ট্র প্রত্যেকের সামর্থ্য ও যোগ্যতা অনুযায়ী কাজের ব্যবস্থা করে দেয়। সকলের আয় এক নয়। কিন্তু কেউ উৎপাদনে তার অবদান অনুসারে প্রাপ্য আয় থেকে বঞ্চিত হয় না। এসব বৈশিষ্ট্যের কারণে অর্জিত সম্পদের সুষম বণ্টন হয়। সমাজতান্ত্রিক অর্থনীতিতে জনগণের প্রয়োজন অনুযায়ী উৎপাদন, বণ্টন' ও ভোগের কার্যক্রম সম্পন্ন হয়। সকল অর্থনৈতিক কার্যক্রম একটি কেন্দ্রীয় পরিকল্পনার আওতায় রাষ্ট্র কর্তৃক পরিচালিত হয়। তাই সম্পদের অপচয়ও অপেক্ষাকৃত কম। এর ফলে মোট জাতীয় উৎপাদনও ক্রমান্বয়ে বৃদ্ধি পায় এবং সম্পদের সুষম বণ্টন সম্ভব হয়। আলোচনা শেষে বলা যায়, সমাজতান্ত্রিক অর্থনৈতিক ব্যবস্থায় জাতীয় উৎপাদন বাড়ে এবং জনগণের মধ্যে সম্পদের সুষম বণ্টন নিশ্চিত হয়।"
        }
      ]
    },
    {
      "number": "10",
      "uddipok": "ঘটনা-১: একটি চায়ের দোকানে চা খেতে গিয়ে বিজয় দেখল ৯-১০ বছরের একটি ছেলে চা বানাচ্ছে। বিজয় তাকে জিজ্ঞেস করল, সে কেন এখানে কাজ করে? ছেলেটি জানায় তার বাবা বেঁচে নেই। তাই সংসার চালানোর জন্য তাকে এই কাজ করতে হয়। ঘটনা-২: একদিন জনাকীর্ণ রাস্তায় ট্রাক চালিয়ে দিয়ে কিছু মানুষ হত্যা করা হয়। মানুষজন এই ঘটনায় আতঙ্কিত হয়ে পড়ে। একটি বিশেষ গোষ্ঠী এই ঘটনার দায়ভার স্বীকার করে বিবৃতি দেয়। তারা বলে, একটি বিশেষ উদ্দেশ্য পূরণের জন্য তারা এই কাজটি করেছে।",
      "tag": "DB 23",
      "sub_questions": [
        {
          "label": "ক",
          "question": "সামাজিক সমস্যা কাকে বলে?",
          "explanation": "সামাজিক সমস্যা হলো সমাজের এমন একটি অস্বাভাবিক অবস্থা যা অধিকাংশ লোককে প্রভাবিত করে এবং এ অবস্থা থেকে উত্তরণের জন্য সকলকে একযোগে কাজ করতে হয়।"
        },
        {
          "label": "খ",
          "question": "আমরা ধর্মীয় আদর্শে জীবন গঠনে উদ্বুদ্ধ হবো কেন?",
          "explanation": "সুষ্ঠু ও সুন্দর জীবনযাপনের জন্য আমরা ধর্মীয় আদর্শে জীবন গঠনে উদ্বুদ্ধ হবো। ধর্ম মানুষকে সত্য, সুন্দর, কল্যাণ ও শান্তির পথ প্রদর্শন করে। হিংসা- বিদ্বেষ, কলহ-বিবাদ, যুদ্ধ-বিগ্রহ ও নানা রকম অসামাজিক কার্যকলাপ থেকে বিরত রাখে। ধর্ম মানুষের মধ্যে সংযম, ধৈর্য, বিনয়, উদারতা, সহশীলতা, সৌহার্দ্য প্রভৃতি গুণে গুণান্বিত করে। যার ফলে শান্তি-শৃঙ্খলা বিরাজ করে। ধর্মীয় শিক্ষা মানুষকে ধ্বংসাত্মক কাজ থেকে বিরত রেখে সমাজসেবামূলক কাজে আত্মনিয়োগে অনুপ্রাণিত করে। এজন্য আমরা ধর্মীয় আদর্শে জীবন গঠনে উদ্বুদ্ধ হবো।"
        },
        {
          "label": "গ",
          "question": "বিজয়ের ঘটনা কোন সামাজিক সমস্যাকে নির্দেশ করে? ব্যাখ্যা করো।",
          "explanation": "নিম্নের অনুরূপঃ উদ্দীপক-১ এ ইঙ্গিতকৃত সামাজিক সমস্যাটি হলো শিশু শ্রম। বর্তমানে শিশু শ্রম বাংলাদেশের অন্যতম সামাজিক সমস্যা। শিশু শ্রম বলতে অপ্রাপ্তবয়স্ক বা শিশুদের কর্মে নিয়োজিত করাকে বোঝায় বাংলাদেশের শ্রম আইন ২০০৬-এ শিশু ও কিশোরদের সংজ্ঞা নির্ধারণ করতে গিয়ে শিশুর ন্যূনতম বয়স ১৪ বছর এবং কিশোরের ন্যূনতম বয়স ১৪ থেকে ১৮ বছর নির্ধারণ করা হয়েছে। এছাড়া আইনে উল্লেখ কর হয়েছে যে, ১৪ বছরের কম বয়সী কোনো শিশুকে কাজে নিয়োগ করা যানে না এবং শিশুর পিতামাতা কিংবা অভিভাবক শিশুকে দিয়ে কাজ করানোর জন্য কারও সাথে কোনো প্রকার চুক্তি করতে পারবে না। অর্থাৎ ১৪ বছরেও কম বয়সীরা কাজে নিযুক্ত হলে তা শিশু শ্রম হিসেবে বিবেচিত হবে। উদ্দীপক-১ এ তেরো বছর বয়সী শেফালী দারিদ্র্যের কারণে গৃহপরিচারিকান কাজ নেয়। কিন্তু গৃহকর্ত্রীর দুর্ব্যবহারে সেখানে বেশি দিন কাজ করতে পারে না। নিরুপায় হয়ে আবার পাথর ভাঙার কাজ নেয়। এসব মূলত শিশুশ্রমকেত নির্দেশ করে।"
        },
        {
          "label": "ঘ",
          "question": "“ঘটনা-২ এ বর্ণিত সামাজিক সমস্যা প্রতিরোধে ব্যাপক সামাজিক আন্দোলন গুরুত্বপূর্ণ ভূমিকা রাখতে পারে।”- তুমি কি একমত? তোমার উত্তরের সপক্ষে যুক্তি দেখাও।",
          "explanation": "ঘটনা-২ এ বর্ণিত সামাজিক সমস্যা জঙ্গিবাদ প্রতিরোধে ব্যাপক সামাজিক আন্দোলন গুরুত্বপূর্ণ ভূমিকা রাখতে পারে- বক্তব্যটির সাথে আমি একমত। বর্তমান বিশ্বের সামাজিক সমস্যাগুলোর অন্যতম হলো জঙ্গিবাদ। জঙ্গিবাদ বলতে জঙ্গিদের দ্বারা রচিত, প্রচারকৃত ও অনুসৃত ধ্যান ধারণাকে বোঝায়। আচরণিক দৃষ্টিকোণ থেকে জঙ্গিরা যুদ্ধবাজ, আক্রমণাত্মক, হিংসাত্মক ও ধ্বংসকারী। জঙ্গিরা বিশেষ উদ্দেশ্য পূরণে তাদের সংগঠন প্রণীত ধর্মীয় বা রাজনৈতিক ধারণা বা দর্শন সমাজ বা রাষ্ট্রীয় জীবনে প্রবর্তন করতে চায়। তারা সবসময়ই প্রকাশ করতে চায় যে তাদের ধারণাই সঠিক। তাদের ধারণা বা আদর্শ প্রতিষ্ঠায় তারা চরম ও হিংসাত্মক পন্থার আশ্রয় নেয়। উদ্দীপকের ঘটনা-২ এ দেখা যায়, একদিন জনাকীর্ণ রাস্তায় ট্রাক চালিয়ে দিয়ে কিছু মানুষ হত্যা করা হয়। পরবর্তীতে একটি বিশেষ গোষ্ঠী ঘটনার দায়ভার স্বীকার করে বিবৃতি দেয় এবং বলে যে একটি বিশেষ উদ্দেশ্য পূরণের জন্য তারা এ কাজ করেছে। এ ঘটনাটি মূলত জঙ্গিবাদ নামক সামাজিক সমস্যাকেই নির্দেশ করে। যেকোনো সামাজিক সমস্যা প্রতিরোধের গুরুত্বপূর্ণ হাতিয়ার হলো সামাজিক আন্দোলন। জঙ্গিবাদ প্রতিরোধের ক্ষেত্রেও ব্যাপক সামাজিক আন্দোলন গুরুত্বপূর্ণ ভূমিকা রাখতে পারে। সামাজিক আন্দোলনের অংশ হিসেবে রাজনৈতিক ও ধর্মীয় সঠিক ব্যাখ্যা প্রদান ও প্রচার করলে জঙ্গিবাদ রোধ করা সহজ হবে। এক্ষেত্রে প্রচারপত্র, পোস্টার, লিফলেট প্রভৃতি ব্যবহার করা যায়। সামাজিক আন্দোলনের মাধ্যমে জঙ্গিবাদের কুফল সম্পর্কে গণসচেতনতা সৃষ্টি ও এর বিরুদ্ধে ব্যাপক জনসমর্থন সৃষ্টি করা যেতে পারে। তাছাড়া আন্দোলনের অংশ হিসেবে ধর্মীয় প্রতিষ্ঠানে আলোচনা সভা আয়োজনের মাধ্যমে উগ্র ও বিভ্রান্ত ধর্মদর্শনের বিরুদ্ধে সচেতনতা সৃষ্টি করা যায়। এতে জঙ্গিবাদ প্রতিরোধ করা বহুলাংশে সম্ভব হবে। উপরের আলোচনা থেকে বলা যায়, উদ্দীপকের ঘটনা-২ এ নির্দেশিত জঙ্গিবাদ সমস্যা প্রতিরোধে ব্যাপক সামাজিক আন্দোলন অত্যন্ত কার্যকর ভূমিকা পালন করতে পারে।"
        }
      ]
    },
    {
      "number": "11",
      "uddipok": "ঘটনা-১: সানিয়া একজন শিক্ষার্থী। সে বাসযোগে বিশ্ববিদ্যালয় যাচ্ছিল। চালক ও হেলপার তার সাথে অশ্লীল মন্তব্য ও অভদ্র আচরণ করছিল। সে তাৎক্ষণিকভাবে ৯৯৯ এ ফোন দিয়ে পুলিশকে জানায়। কিছুক্ষণ পরই পুলিশ অপরাধীদের ধরে ফেলে। ঘটনা-২: জনাব 'ক' একজন উচ্চ পদস্থ কর্মকর্তা। তিনি উপহার হিসেবে টাকার বিনিময়ে গুরুত্বপূর্ণ ফাইল স্বাক্ষর করেন। তিনি অবশ্য ঘনিষ্ঠ নিম্নপদস্থ কর্মকর্তাদের সুবিধা দেন এবং অন্যদের ক্ষেত্রে কঠোর থাকেন।",
      "tag": "DB 23",
      "sub_questions": [
        {
          "label": "ক",
          "question": "জঙ্গিবাদ কাকে বলে?",
          "explanation": "জঙ্গির দ্বারা রচিত এবং প্রচারকৃত ধ্যান-ধারণা জঙ্গিবাদ নামে পরিচিত।"
        },
        {
          "label": "খ",
          "question": "মূল্যবোধের অবক্ষয় সামাজিক নৈরাজ্যের প্রধান কারণ- ব্যাখ্যা করো।",
          "explanation": "মূল্যবোধের অবক্ষয় সামাজিক নৈরাজ্যের প্রধান কারণ। সমাজের রীতিনীতি, মনোভাব এবং সমাজ অনুমোদিত আচার-ব্যবহারের সমন্বয়ে সামাজিক মূল্যবোধের সৃষ্টি হয়। ব্যক্তির ওপর সামাজিক রীতিনীতির প্রভাব হ্রাস পেলে মূল্যবোধের অবক্ষয় দেখা দেয়, যা সামাজিক বিশৃঙ্খলা সৃষ্টি করে। আর এর চরম রূপ হচ্ছে সামাজিক নৈরাজ্য। সমাজে বসবাসরত মানুষের একে অন্যের প্রতি শ্রদ্ধাবোধ, সহিষ্ণুতা ইত্যাদির অভাবের কারণে সামাজিক নৈরাজ্যের সৃষ্টি হয়।"
        },
        {
          "label": "গ",
          "question": "সানিয়ার সঙ্গে সংঘটিত কার্যকলাপ নারীর প্রতি সহিংসতার কোন প্রকৃতির সাথে সাদৃশ্যপূর্ণ? ব্যাখ্যা করো।",
          "explanation": "উদ্দীপকে রূপার সাথে যে আচরণ করা হয়েছে তা নারীর প্রতি সহিংসতার অন্যতম রূপ ইভটিজিং এর সাথে মিল আছে। 'ইভটিজিং' বলতে মূলত প্রকাশ্যে বিভিন্ন বয়সের নারীদের পথেঘাটে উত্ত্যক্ত করা বা কোনো কোনো ক্ষেত্রে যৌন হয়রানিকে বোঝায়। বাইবেলে বর্ণিত প্রথম মানব অ্যাডামের সঙ্গীনির নাম ছিল 'ইভ' যা দিয়ে অনেক সময় নারীজাতিকে বোঝানো হয়। অন্যদিকে 'টিজিং' এর আভিধানিক অর্থ উত্ত্যক্ত বা পরিহাস করা। আক্ষরিক অর্থ থেকেই তাই 'ইভটিজিং'-এর ব্যাপারে স্পষ্ট ধারণা পাওয়া যায়। সাধারণত কর্মক্ষেত্রে, যাতায়াতের পথে বা নিরিবিলি স্থানে অসৎ উদ্দেশ্যে নারীদের প্রতি যৌন ইঙ্গিতবাহী মন্তব্য, প্রকাশ্যে অযাচিত স্পর্শ, শিস দেওয়া বা শরীরের সংবেদনশীল অংশে স্পর্শ করার মাধ্যমে ইভটিজিং করা হয়। উদ্দীপকে রুপা একজন ছাত্রী। সে বাসে করে স্কুলে যাচ্ছিল। বাসে কোনো যাত্রী না থাকায় ড্রাইভার ও সহকারী তার সাথে অশ্লীল ও অভদ্র আচরণ করে। তাদের এই আচরণ ইভটিজিং এর আওতায় পড়ে। সুতরাং উপরের আলোচনার প্রেক্ষিতে বলা যায়, ওই ড্রাইভার ও তার সহকারীর আচরণ 'ইভটিজিং' এর অন্তর্ভুক্ত।"
        },
        {
          "label": "ঘ",
          "question": "উদ্দীপকে উল্লিখিত জনাব 'ক' এর কার্যকলাপ বাংলাদেশের আর্থ-সামাজিক উন্নয়নে বাঁধা- তুমি কি বক্তব্যটি সমর্থন কর? উক্তিটির সমর্থনে যুক্তি দাও।",
          "explanation": "মি. 'ক' এর কার্যকলাপ হলো দুর্নীতি যা বাংলাদেশের আর্থ-সামাজিক উন্নয়নের বাধা- বক্তব্যটি আমি সমর্থন করি। ব্যক্তি বা গোষ্ঠী কর্তৃক অবৈধ পন্থায় নীতিবহির্ভূত বা জনস্বার্থবিরোধী কাজই দুর্নীতি। সাধারণত ঘুষ, স্বজনপ্রীতি, বলপ্রয়োগ, প্রভাব খাটানো এবং ব্যক্তি বিশেষকে বিশেষ সুবিধা প্রদানের মাধ্যমে প্রশাসনের ক্ষমতা অপব্যবহার করে ব্যক্তিস্বার্থ অর্জনকে দুর্নীতি বলে। উদ্দীপকের ঊর্ধ্বতন কর্মকর্তা জনাব 'ক' উপহারের নামে টাকার বিনিময়ে গুরুত্বপূর্ণ ফাইলে সই করেন, ঘনিষ্ঠ নিম্নপদস্থ কর্মকর্তাদের সুবিধা প্রদান করেন ও অন্যদের ক্ষেত্রে কঠোরতা অবলম্বন করেন। তার এ কাজের মধ্য দিয়ে ঘুষ গ্রহণ ও স্বজনপ্রীতির প্রকাশ ঘটে যা দুর্নীতি বলে পরিচিত। বাংলাদেশের আর্থ-সামাজিক উন্নয়নে দুর্নীতির ক্ষতিকর প্রভাব সুদূরপ্রসারী। দুর্নীতিপ্রবণ সমাজে সাধারণ মানুষ অন্যের দ্বারা প্রতারিত হয়। অযোগ্যরা স্বজনপ্রীতি বা ঘুষের বিনিময়ে নিয়োগ বা পদোন্নতি পেলে সমাজের যোগ্যরা তাদের অধিকার থেকে বঞ্চিত হয়। দুর্নীতির কারণে সমাজে ন্যায়বিচার"
        }
      ]
    }
  ]
}