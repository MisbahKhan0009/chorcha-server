{
  "title": "বিএএফ শাহীন কলেজ, ঢাকা ২০২৪",
  "subtitle": "বাংলাদেশ ও বিশ্ব পরিচয় (11)",
  "questions": [
    {
      "number": "1",
      "uddipok": "'স্বৈরাচার নিপাত যাক, গণতন্ত্র মুক্তি পাক'- বুকে ও পিঠে লেখা উদাম শরীরের এক সাহসী যুবক। এমন সব গণতন্ত্রকামী মানুষের মূল দাবিকে স্বৈরশাসকের নির্মম বুলেট স্তব্ধ করে দিতে চেয়েছিল। সেই থেকে বাংলাদেশের মানুষ পুনরায় গণতন্ত্রের পুর্নযাত্রা শুরু করে।",
      "tag": "BAFSC 24",
      "sub_questions": [
        {
          "label": "ক",
          "question": "৫ম জাতীয় সংসদ নির্বাচন হয় কবে?",
          "explanation": "৫ম জাতীয় সংসদ নির্বাচন অনুষ্ঠিত হয় ১৯৯১ সালের ২৭ ফেব্রুয়ারি।"
        },
        {
          "label": "খ",
          "question": "তিন জোটের রূপরেখা কী? বুঝিয়ে লেখো ।",
          "explanation": "১৯৮৭ সালে ৮ দলীয়, ৭ দলীয় ও ৫ দলীয় তিনটি জোট জেনারেল হুসেইন মুহম্মদ এরশাদের পদত্যাগের দাবিতে ঐক্যবদ্ধ হয়। তিনটি রাজনৈতিক জোট মিলে জেনারেল এরশাদ ও তার সরকারের পদত্যাগ ও নিরপেক্ষ ব্যক্তির হাতে ক্ষমতা হস্তান্তরের দাবিতে যে পরিকল্পনা করে তাই 'তিন জোটের রূপরেখা' বা তিন জোটের নীতিমালা নামে পরিচিত। তিন জোটের হরতাল ও ঢাকা অবরোধে কর্মসূচির মাধ্যমে এরশাদবিরোধী আন্দোলন তীব্রতর হয়।"
        },
        {
          "label": "গ",
          "question": "উল্লিখিত যুবকের জীবন উৎসর্গ করার কারণ বিশ্লেষণ করো।",
          "explanation": "উদ্দীপকে বলা হয়েছে, ‘স্বৈরাচার নিপাত যাক, গণতন্ত্র মুক্তি পাক' বুকে-পিঠে লেখা যুবক তথা নুর হোসেনের জীবন উৎসর্গের কারণ হলো বাংলাদেশে গণতন্ত্র পুনঃপ্রতিষ্ঠা করা। উদ্দীপকে বলা হয়েছে, ‘স্বৈরাচার নিপাত যাক, গণতন্ত্র মুক্তি পাক'— বুকে ও পিঠে লেখা উদাম শরীরের এক সাহসী যুবক। এমন সব গণতন্ত্রকামী মানুষের মূল দাবিকে স্বৈরশাসকের নির্মম বুলেট স্তব্দ করে দিতে চেয়েছিল। কিন্তু অজেয় ও সাহসী বাঙালির দুর্বার গতিতে ঐক্যবদ্ধ হয়ে স্বৈরশাসকের পতন ঘটিয়ে ছিল। এখানে ১৯৯০ সালে সংঘটিত স্বৈরশাসক এরশাদ পতনের গণঅভ্যুত্থানকে বোঝানো হয়েছে। আর এ আন্দোলনের মাধ্যমে স্বৈরশাসনের অবসান এবং গণতন্ত্রের পুনঃযাত্রা শুরু হয় । ১৯৮৭ সালের ১০ নভেম্বর এরশাদবিরোধী আন্দোলনে নুর হোসেন বুকে ও পিঠে 'স্বৈরাচার নিপাত যাক, গণতন্ত্র মুক্তি পাক' স্লোগান লিখে মিছিলে অংশ নেয় । তাদের মিছিলটি ঢাকা জিরো পয়েন্টের কাছে এলে পুলিশ গুলি চালায়। পুলিশের গুলিতে নুর হোসেন শহিদ হন। এতে আন্দোলনকারী জনগণ ক্ষুব্ধ হয়ে ওঠে। ফলে স্বৈরাচারবিরোধী আন্দোলন আরও বেগবান হয়। তীব্র আন্দোলনের মুখে প্রেসিডেন্ট এরশাদ পদত্যাগ করেন। নুর হোসেনের জীবন উৎসর্গের একমাত্র কারণ ছিল স্বৈরশাসনের পতন ঘটিয়ে দেশে গণতান্ত্রিক শাসন ব্যবস্থার পুনঃপ্রতিষ্ঠা করা।"
        },
        {
          "label": "ঘ",
          "question": "গণতন্ত্র পুনঃপ্রতিষ্ঠার জন্য উদ্দীপকের যুবকের মতো আরও অনেকেই বিভিন্ন প্রেক্ষাপটে ত্যাগ স্বীকার করেছে'- এর সপক্ষে তোমার মতামত তুলে ধরো।",
          "explanation": "গণতন্ত্র পুনঃপ্রতিষ্ঠার জন্য উদ্দীপকের যুবকের মতো আরও অনেকেই বিভিন্ন প্রেক্ষাপটে ত্যাগ স্বীকার করে। কথাটি যথার্থ। ১৯৭৫ সালের ১৫ই আগস্ট বঙ্গবন্ধু শেখ মুজিবুর রহমান সপরিবারে নিহত হওয়ার পর বাংলাদেশে গণতন্ত্রের যাত্রা ব্যাহত হয়। ১৯৯০ সাল পর্যন্ত এ ধারা অব্যাহত ছিল। ১৯৮২ সালে সামরিক অভ্যুত্থানের মাধ্যমে বেসামরিক সরকারকে উৎখাত করে জেনারেল এরশাদ ক্ষমতা দখল করেন । তিনি তার দীর্ঘ প্রায় নয় বছরের শাসনকালে প্রবল গণআন্দোলনের সম্মুখীন হন। এ আন্দোলনে রাজনৈতিক দল ছাড়াও ছাত্র, শিক্ষক, চিকিৎসক, প্রকৌশলীসহ সব পেশাজীবী এবং কৃষক-শ্রমিকসহ সর্বস্তরের জনগণ অংশগ্রহণ করে। ১৯৮৭ সালে এরশাদ সরকার দেশে জরুরি অবস্থা জারি করে। ১৯৮৮ সালে চট্টগ্রামে আওয়ামী লীগের এক সমাবেশে সরকারি মদদপুষ্ট সন্ত্রাসীরা গুলি চালায়। এর বিরুদ্ধে দেশের জনগণ প্রতিবাদমুখর হয়ে ওঠে। ১৯৯০ সালের ১০ই অক্টোবর বিরোধী জোট ও দলগুলো সচিবালয় ঘেরাও করতে গেলে সেখানে ৫ জন নিহত হয়। সর্বশেষ ২৭শে নভেম্বর সরকার সমর্থক দুর্বৃত্তদের গুলিতে চিকিৎসক নেতা ডা. সামসুল আলম খান মিলন নিহত হওয়ার মধ্য দিয়ে এ আন্দোলন চরম রূপ নেয়। ফলে এরশাদ পদত্যাগ করতে বাধ্য হন । আলোচনা শেষে বলা যায়, বাংলাদেশে গণতন্ত্র পুনঃপ্রতিষ্ঠার নুর হোসেনের মতো আরও অনেকেই বিভিন্নভাবে ত্যাগ স্বীকার করেছিল।"
        }
      ]
    },
    {
      "number": "2",
      "uddipok": "",
      "tag": "BAFSC 24",
      "sub_questions": [
        {
          "label": "ক",
          "question": "বনভূমি কাকে বলে?",
          "explanation": "বৃক্ষরাজি যে ভূমিতে সমারোহ ঘটায় তাকে বনভূমি বলে ।"
        },
        {
          "label": "খ",
          "question": "স্রোতজ বনভূমি বলতে কী বোঝায়?",
          "explanation": "বাংলাদেশের দক্ষিণ-পশ্চিমাংশে খুলনা এবং দক্ষিণ পূর্বাংশে নোয়াখালী ও চট্টগ্রাম জেলার উপকূলে জোয়ার ভাটার লোনা ও ভেজা মাটিতে যেসব উদ্ভিজ জন্মায় তাদের স্রোতজ বা গরান বনভূমি বলা হয় । প্রধানত সুন্দরবনে এসব উদ্ভিদ বেশি জন্ম নেয়। স্যাঁতসেঁতে লোনা পানিতে সুন্দরী, গেওয়া, পশুর, ধুন্দল, কেওড়া, বাইন, গরান, গোলপাতা ইত্যাদি বৃক্ষ এ বনভূমির অন্তর্গত। বাংলাদেশের মোট ৪,১৯২ বর্গ কিলোমিটার স্রোতজ বা গরান বনভূমি রয়েছে।"
        },
        {
          "label": "গ",
          "question": "উদ্দীপকের 'A' চিহ্নিত নদীর গতিপথ বর্ণনা করো ।",
          "explanation": "উদ্দীপকের ‘A’ চিহ্নিত নদীটি হলো। পদ্মা ভারতে গঙ্গা নামে পরিচিত বৃহৎ নদীটি বাংলাদেশে প্রবেশ করে পদ্মা নাম নিয়েছে । এর উৎপত্তিস্থল মধ্য হিমালয়ের গাঙ্গোত্রী হিমবাহ। উত্তর ও পূর্ব ভারতের কয়েকটি রাজ্য অতিক্রম করে গঙ্গা রাজশাহী জেলা দিয়ে বাংলাদেশে প্রবেশ করেছে। নদীটি রাজশাহী থেকে দক্ষিণ-পূর্ব দিকে প্রবাহিত হয়ে গোয়ালন্দের কাছে যমুনার সঙ্গে এবং পরে চাঁদপুরে মেঘনার সঙ্গে মিলিত হয়ে বরিশাল ও নোয়াখালী অতিক্রম করে বঙ্গোপসাগরে পড়েছে। বাংলাদেশের অন্যতম বৃহত্তম নদী গঙ্গা-পদ্মা বিধৌত অঞ্চলের আয়তন ৩৪,১৮৮ বর্গ কি. মি। পশ্চিম থেকে পূর্বে পদ্মার অনেক শাখা নদীর মধ্যে উল্লেখযোগ্য হলো— মাথাভাঙ্গা, ইছামতী, ভৈরব, কুমার, কপোতাক্ষ, নবগঙ্গা, চিত্রা, মধুমতী, আড়িয়াল খাঁ ইত্যাদি । নিচে চিত্রের সাহায্যে পদ্মার গতিপথ দেখানো হলো— উদ্দীপকের চিত্রে 'A' চিহ্নিত নদীটি পদ্মা নদীর অবস্থানকে নির্দেশ করে। আর পদ্মা নদী ওপরে দেখানো গতিপথে প্রবাহিত হয়েছে।"
        },
        {
          "label": "ঘ",
          "question": "চিত্রে 'B' চিহ্নিত নদীর অর্থনৈতিক গুরুত্ব আলোচনা করো ।",
          "explanation": "'খ' চিহ্নিত নদীটি অর্থাৎ কর্ণফুলী নদী বাংলাদেশের অর্থনৈতিক অগ্রগতিতে গুরুত্বপূর্ণ ভূমিকা পালন করছে— মন্তব্যটি যথার্থ । বাংলাদেশের অন্যতম, নদী কর্ণফুলীর উৎপত্তিস্থল লুসাই পাহাড়ে। এটি বাংলাদেশের দক্ষিণ-পূর্বাঞ্চলের প্রধান নদী । ৩২০ কি.মি. দৈর্ঘ্যের এ নদীটি চট্টগ্রাম শহরের খুব কাছ দিয়ে বঙ্গোপসাগরে পতিত হয়েছে। উদ্দীপকে ‘খ’ দ্বারা বাংলাদেশের দক্ষিণ-পূর্বাঞ্চলের প্রধান নদীকে চিহ্নিত করা হয়েছে যা মূলত কর্ণফুলী নদী । বাংলাদেশের অর্থনীতিতে কর্ণফুলী নদীর গুরুত্ব অপরিসীম। বাংলাদেশের একমাত্র জলবিদ্যুৎ কেন্দ্র এ নদীর পানি প্রবাহের ওপর নির্ভর করে স্থাপন করা হয়েছে। উৎপাদন খরচ কম এবং পরিবেশবান্ধব হওয়ায় জলবিদ্যুৎ বাংলাদেশের অর্থনীতি এবং পরিবেশের ভারসাম্য রক্ষায় গুরুত্বপূর্ণ ভূমিকা পালন করছে। এ নদীর তীরে অবস্থিত চট্টগ্রাম বন্দরের মাধ্যমে বাংলাদেশের আন্তর্জাতিক বাণিজ্যের ৮০ শতাংশ কার্যক্রম সম্পাদিত হয়। সরকার এ বন্দর থেকে প্রচুর রাজস্ব আয় করে। বাংলাদেশের অর্থনীতিতে চট্টগ্রাম বন্দর যোগাযোগের অন্যতম মাধ্যম হিসেবে ভূমিকা পালন করে। কর্ণফুলী নদীকে ঘিরে চট্টগ্রামের ব্যবসা-বাণিজ্য ও শিল্প-কারখানা গড়ে উঠেছে। এসব কর্মকাণ্ডের সাথে জড়িত হাজার হাজার মানুষ নিজেদের অর্থনৈতিক চাহিদা পূরণের পাশাপাশি দেশের অর্থনীতিতে ভূমিকা রাখছে । উপরের আলোচনা থেকে বলা যায়, ‘খ’ চিহ্নিত কর্ণফুলী নদী দেশের অর্থনৈতিক অগ্রগতিতে অত্যন্ত গুরুত্বপূর্ণ ভূমিকা রাখছে ।"
        }
      ]
    },
    {
      "number": "3",
      "uddipok": "প্রান্ত তার মামার সাথে ঢাকা থেকে একটি বিমানে আমেরিকা যাচ্ছিল। বিমানটি প্রশান্ত মহাসাগরের মাঝ বরাবর একটি কাল্পনিক রেখা অতিক্রম করছিল। তখন প্রান্তর মামা বললেন, এবার আমরা বর্তমান সময়ের সঙ্গে এক দিন যোগ করব। কেননা, ঐ কাল্পনিক রেখা দ্বারা আমরা স্থানীয় সময় যথার্থভাবে নির্ণয় করতে পারি।",
      "tag": "BAFSC 24",
      "sub_questions": [
        {
          "label": "ক",
          "question": "গ্রিনিচ মানমন্দির কোথায় অবস্থিত?",
          "explanation": "যুক্তরাজ্যের লন্ডন শহরের উপকণ্ঠে গ্রিনিচ মানমন্দির অবস্থিত।"
        },
        {
          "label": "খ",
          "question": "পৃথিবীতে স্থান ভেদে সময়ের পার্থক্য ঘটে কেন ?",
          "explanation": "পৃথিবীতে স্থান ভেদে সময়ের পার্থক্য ঘটে পৃথিবীর বার্ষিক গতির ফলে। পৃথিবী গোলাকার এবং পৃথিবী নিজ অক্ষ বা মেরুরেখার চারদিকে পশ্চিম থেকে পূর্ব দিকে অনবরত আবর্তন করছে। ফলে ভূ-পৃষ্ঠের বিভিন্ন স্থান বিভিন্ন সময়ে সূর্যের সামনে পড়ে। তাই যে স্থানে আগে সূর্যোদয় হয় সে স্থানের সময়ের সাথে অন্য স্থানের সময়ের তারতম্য হয়। এ কারণেই দুই দেশের স্থানীয় সময়ের মধ্যে পার্থক্য দেখা যায়।"
        },
        {
          "label": "গ",
          "question": "অনুচ্ছেদে কোন কাল্পনিক রেখার ইঙ্গিত রয়েছে? ব্যাখ্যা করো ।",
          "explanation": "উদ্দীপকে যে কাল্পনিক রেখার ইঙ্গিত দেওয়া হয়েছে তা হলো আন্তর্জাতিক তারিখ রেখা । ১৮০° দ্রাঘিমা রেখাকে অবলম্বন করে সম্পূর্ণভাবে জলভাগের ওপর দিয়ে উত্তর-দক্ষিণে প্রসারিত একটি রেখা কল্পনা করা হয়। একে আন্তর্জাতিক তারিখ রেখা বলে। কোনো নির্দিষ্ট স্থান থেকে পূর্ব বা পশ্চিমে দীর্ঘপথ ভ্রমণ করার সময় স্থানীয় সময়ের পার্থক্যের সঙ্গে সঙ্গে তারিখ বা বার নিয়ে গরমিল দেখা দেয়। কোনো স্থান থেকে পূর্ব বা পশ্চিমে ১৮০° দ্রাঘিমা অতিক্রম করলে এই সমস্যা দেখা দেয়। এ সমস্যা সমাধানের জন্য পূর্ব দিকে ভ্রমণকারী কেউ ১৮০° পূর্ব দ্রাঘিমা বা আন্তর্জাতিক তারিখ রেখা অতিক্রম করলে স্থানীয় সময়ের সাথে একদিন বিয়োগ করতে হয়। আবার পশ্চিম দিকে ভ্রমণকারী কেউ ১৮০° পশ্চিম দ্রাঘিমা বা আন্তর্জাতিক তারিখ রেখা অতিক্রম করলে তাদের কম সময়ের সাথে একদিন যোগ করতে হয়। এতে তারিখ ও সময়ের বিভ্রাট দূর হয়। উদ্দীপকে বলা হয়েছে, প্রান্ত তার মামার সাথে ঢাকা থেকে একটি বিমানে আমেরিকা যাচ্ছিল। বিমানটি প্রশান্ত মহাসাগরের মাঝ বরাবর একটি কাল্পনিক রেখা অতিক্রম করছিল। তখন প্রান্তর মামা বললেন এবার আমরা বর্তমান সময়ের সাথে একদিন যোগ করব। এ থেকে বোঝা যায় তারা আন্তর্জাতিক তারিখ রেখা অতিক্রম করে। ঢাকার অবস্থান দ্রাঘিমা রেখা থেকে ৯০° পূর্বে অবস্থিত। যেহেতু প্রান্তদের বহনকারী বিমানটি পশ্চিমগামী ছিল সেহেতু আন্তর্জাতিক তারিখ রেখা অতিক্রম করায় তাদের কম সময়ের সঙ্গে একদিন যোগ করতে হয়।"
        },
        {
          "label": "ঘ",
          "question": "উক্ত কাল্পনিক রেখা সময় নির্ণয়ের ক্ষেত্রে কতটুকু তাৎপর্যপূর্ণ ভূমিকা পালন করে? তোমার পাঠের আলোকে বিশ্লেষণ করো।",
          "explanation": "উক্ত কাল্পনিক রেখা তথা আন্তর্জাতিক তারিখ রেখা সময় নির্ণয়ের ক্ষেত্রে গুরুত্বপূর্ণ ভূমিকা পালন করে । পৃথিবী প্রায় একটি গোলকের ন্যায়। তাই পৃথিবীর মানচিত্রে সময় নির্ণয়ের ক্ষেত্রে কাল্পনিক রেখার ভূমিকা অপরিসীম। গোলাকার পৃথিবী নিজ অক্ষ বা মেরুরেখায় পশ্চিম থেকে পূর্ব দিকে আবর্তন করছে। ফলে ভূপৃষ্ঠের বিভিন্ন স্থান ভিন্ন ভিন্ন সময়ে সূর্যের সামনে উপস্থিত হচ্ছে। যে সময়ে কোনো স্থানের মধ্যরেখা সূর্যের ঠিক সামনে আসে তখন ঐ স্থানে দুপুর হয় এবং ঘড়িতে তখন ১২টা বাজে। দুপুর বা মধ্যাহ্ন অনুসারে অন্যান্য সময় নির্ণয় করা হয়। পৃথিবী পশ্চিম থেকে পূর্ব দিকে আবর্তন করে বিধায় পূর্বে অবস্থিত স্থানসমূহে আগে সূর্যোদয় হয়। কোনো স্থানের সময় বেলা ১টা হলে তার ১° পূর্বের স্থানে সময় বেলা ১টা ৪ মিনিট এবং ১° পশ্চিমের স্থানে বেলা ১২টা ৫৬ মিনিট হবে। গ্রিনিচে (০°) যখন সকাল ৮টা, তখন কোনো স্থানে সকাল ১০টা হলে উক্ত স্থানের দ্রাঘিমা হবে ৩০° পূর্ব। আবার সময় -গ্রিনিচের চেয়ে কম হলে উক্ত স্থানটি গ্রিনিচের পশ্চিমে অবস্থিত হবে। এভাবে দ্রাঘিমার অবস্থান থেকে সময় ও সময়ের অবস্থান থেকে দ্রাঘিমা নির্ণয় করা হয়। আলোচনা শেষে বলা যায়, সময় নির্ণয়ের ক্ষেত্রে আন্তর্জাতিক তারিখ রেখার ভূমিকা অত্যন্ত তাৎপর্যপূর্ণ।"
        }
      ]
    },
    {
      "number": "4",
      "uddipok": "জনাব নাফিজ উদ্দীন বাংলাদেশের প্রশাসনিক কাঠামোর তৃতীয় স্তরে দায়িত্ব প্রাপ্ত আছেন। তিনি ভূমি রাজস্বসহ অন্যান্য কর ধার্য করেন। তিনি প্রথম শ্রেণির বিচারক হিসেবেও কাজ করেন। তিনি বহুবিধ কাজ করে শান্তি রক্ষার কাজে নিয়োজিত থাকেন ।",
      "tag": "BAFSC 24",
      "sub_questions": [
        {
          "label": "ক",
          "question": "জাতীয় সংসদ মোট কতজন সদস্য নিয়ে গঠিত?",
          "explanation": "জাতীয় সংসদ মোট ৩৫০ জন সদস্য নিয়ে গঠিত ।"
        },
        {
          "label": "খ",
          "question": "স্থানীয় স্বায়ত্তশাসন বলতে কী বোঝ? ব্যাখ্যা করো ।",
          "explanation": "স্থানীয় স্বায়ত্তশাসন বলতে নির্দিষ্ট এলাকাভিত্তিক জনগণের স্বশাসনকে বোঝায় । স্থানীয় এলাকার জনগণের নির্বাচিত প্রতিনিধিদের দ্বারা স্থানীয় স্বায়ত্তশাসন পরিচালিত হয় এবং জনগণের নিকট তারা দায়িত্বশীল থাকে । এ শাসনব্যবস্থা হচ্ছে গণতান্ত্রিক রাজনৈতিক ব্যবস্থা বা সরকার পরিচালনা পদ্ধতির পরিশীলিত রূপ। যেমন: ইউনিয়ন পরিষদ, উপজেলা পরিষদ, পৌরসভা ইত্যাদি ।"
        },
        {
          "label": "গ",
          "question": "উদ্দীপকে জনাব নাফিজ উদ্দীন বাংলাদেশের কোন প্রশাসনিক দায়িত্ব পালন করেছেন? ব্যাখ্যা দাও।",
          "explanation": "উদ্দীপকের জনাব নাফিজ উদ্দীন জেলা প্রশাসনের প্রধান হিসেবে কাজ করেন। বাংলাদেশের প্রশাসনিক কাঠামোর তৃতীয় স্তর হলো জেলা প্রশাসন। আর জেলা প্রশাসক বা ডেপুটি কমিশনার হলেন জেলা প্রশাসনের প্রধান নির্বাহী কর্মকর্তা। তিনি জেলার ভূমি রাজস্ব ও অন্যান্য কর ধার্য ও আদায় করেন । জেলার অভ্যন্তরে অবস্থিত সকল সরকারি দপ্তরের মধ্যে তিনি সমন্বয় করেন। পাশাপাশি জেলার উন্নয়নের জন্য তিনি জেলার গণ্যমান্য মানুষদের সাথে এলাকার বিভিন্ন সমস্যা সমাধানের লক্ষ্যে যোগাযোগ রক্ষা করে চলেন । বহুমুখী কাজের জন্য জেলা প্রশাসককে জেলার মধ্যমণি বলা হয়। উদ্দীপকে বলা হয়েছে, তৃতীয় স্তরের মাঠ প্রশাসনের প্রধান নির্বাহী নাফিজ উদ্দীন উন্নয়ন সংক্রান্ত যাবতীয় কাজ করেন। তিনি ভূমি রাজস্ব আদায় ও এলাকার গণ্যমান্য ব্যক্তিদের নিয়ে বিভিন্ন সমস্যার সমাধান করেন। কাজের ব্যাপকতার জন্য তাকে তার প্রশাসনের মধ্যমণি বলা হয়। এখানে জেলা প্রশাসকের প্রতি ইঙ্গিত করা হয়েছে। জেলা প্রশাসককে কেন্দ্র করে জেলার সমগ্র শাসন কাজ আবর্তিত হয় ।"
        },
        {
          "label": "ঘ",
          "question": "জনাব নাফিজ উদ্দীনের মতো দায়িত্বপ্রাপ্ত ব্যক্তি বাংলাদেশের প্রশাসনিক কাজে অত্যন্ত গুরুত্বপূর্ণ ভূমিকা পালন করে— বিশ্লেষণ করো।",
          "explanation": "এলাকার উন্নয়নে জনাব নাফিজ উদ্দীন তথা একজন জেলা প্রশাসক আরও অনেক দায়িত্ব পালন করেন বলে আমি মনে করি । জেলা প্রশাসক জেলার প্রধান কর্মকর্তা হিসেবে বহুবিধ দায়িত্ব পালন করেন। বাংলাদেশ সচিবালয়ে গৃহীত শাসন সংক্রান্ত সকল সিদ্ধান্ত ও নীতিমালা বাস্তবায়ন করা, বিভিন্ন সরকারি দপ্তরের কাজ তদারক করা, সরকারি নীতি নির্ধারণ এবং সুষ্ঠুভাবে শাসনকার্য পরিচালনায় সরকারকে সর্বাত্মক সহযোগিতা করা জেলা প্রশাসকের মুখ্য দায়িত্ব। তিনি জেলার আওতাধীন উপজেলা পরিষদ ও ইউনিয়ন পরিষদের তত্ত্বাবধায়কের ভূমিকা পালন করেন। এছাড়া তিনি জেলার পুলিশ সুপারের সহযোগিতায় জেলার শান্তি প্রতিষ্ঠা ও আইন-শৃঙ্খলা রক্ষা করেন । জেলা প্রশাসক মানব সেবামূলক কাজও করে থাকেন। প্রাকৃতিক দুর্যোগ দেখা দিলে তিনি জনগণের জন্য কেন্দ্রীয়ভাবে বরাদ্দকৃত অর্থ, খাদ্য, বস্ত্র ও ঔষধ বিতরণ করেন। জেলা প্রশাসকের বিবিধ দায়িত্বের অন্তর্ভুক্ত হলো জেলার প্রকাশনা ও সংবাদপত্র বিভাগ নিয়ন্ত্রণ করা, বন্যা, ঘূর্ণিঝড়, খরা, অতিবৃষ্টি, অনাবৃষ্টি প্রভৃতি প্রাকৃতিক দুর্যোগে ক্ষতিগ্রস্তদের পাশে দাঁড়ানো এছাড়া তিনি জেলার জেলা ম্যাজিস্ট্রেট হিসেবে প্রতিরোধমূলক বিচারকার্য সম্পন্ন করেন এবং আইন-শৃঙ্খলা সংশ্লিষ্ট কাজ পরিচালনা ও তত্ত্বাবধান করেন। বহুমুখী কাজের জন্য জেলা প্রশাসককে জেলার পরিচালক, তত্ত্বাবধায়ক ও নিয়ন্ত্রক বলা হয় । আলোচনার পরিপ্রেক্ষিতে বলা যায় যে, উদ্দীপকে বর্ণিত রাজস্ব ও সমন্বয় সংক্রান্ত কাজ ছাড়াও একজন জেলা প্রশাসকের আরও অনেক দায়িত্ব রয়েছে।"
        }
      ]
    },
    {
      "number": "5",
      "uddipok": "সাজিয়া গ্রামের দরিদ্র পরিবারের সন্তান। সে তার পরিবারের সবচেয়ে বড় মেয়ে। তার চার ভাই-বোন। বাবা-মা অতিকষ্টে তাদের পড়ালেখা করাচ্ছেন। সাজিয়া অতিকষ্টে মাত্র পড়ালেখা শেষ করেছে। তার ইচ্ছা একটা ভালো চাকরি পেয়ে সংসারের হাল ধরবে। ছোট ভাই বোনদের পড়ালেখা করাবে। তাই সে শহরে আসে একটা ভালো চাকরি পাবার উদ্দেশ্যে। কিন্তু এ পর্যন্ত সে যে কয়টি ইন্টারভিউ দিয়েছে তার সব কয়টাতেই তাকে মেয়ে বলে অযোগ্য বিবেচনা করা হয় এবং দু'এক জায়গায় হলেও কম পারিশ্রমিকের কথা তাকে শোনানো হয় ।",
      "tag": "BAFSC 24",
      "sub_questions": [
        {
          "label": "ক",
          "question": "জাতিসংঘ কত সালে আত্মপ্রকাশ করে?",
          "explanation": "১৯৪৫ সালের ২৪ অক্টোবর জাতিসংঘ আত্মপ্রকাশ করে।"
        },
        {
          "label": "খ",
          "question": "জাতিসংঘের সবচেয়ে গুরুত্বপূর্ণ ও কার্যকরী পরিষদের বর্ণনা দাও।",
          "explanation": "জাতিসংঘের পাঁচটি প্রধান অঙ্গসংগঠনের মধ্যে অন্যতম হলো নিরাপত্তা পরিষদ। নিরাপত্তা পরিষদ হচ্ছে জাতিসংঘের সবচেয়ে গুরুত্বপূর্ণ ও কার্যকরী পরিষদ। ৫টি স্থায়ী ও ১০টি অস্থায়ী মোট ১৫টি সদস্য রাষ্ট্র নিয়ে নিরাপত্তা পরিষদ গঠিত হয়। ৫টি স্থায়ী সদস্য রাষ্ট্র হচ্ছে মার্কিন যুক্তরাষ্ট্র, গ্রেট ব্রিটেন, ফ্রান্স, রাশিয়া ও চীন। এদের প্রত্যেকের 'ভেটো' প্রদান বা কোনো প্রস্তাব নাকচ করে দেওয়ার ক্ষমতা রয়েছে।"
        },
        {
          "label": "গ",
          "question": "সাজিয়া যে সমস্যাগুলোর সম্মুখীন হয়েছে সে ধরনের সমস্যা দূরীকরণে জাতিসংঘের পদক্ষেপের ব্যাখ্যা দাও ।",
          "explanation": "উদ্দীপকের সাজিয়া কর্মসংস্থা বা পেশা ও বেতন প্রদানের ক্ষেত্রে বৈষম্যের সম্মুখীন হয়েছে, যা দূরীকরণে জাতিসংঘ বিভিন্ন পদক্ষেপ গ্রহণ করে। উদ্দীপকে বলা হয়েছে, দরিদ্র পরিবারের সন্তান সাজিয়া অতি কষ্টে লেখাপড়া শেষ করেচে। তার ইচ্ছা একটি ভালো চাকরি পেয়ে সংসারের হাল ধরবে এবং ছোট ভাই-বোনদের লেখাপড়া করাবে। তাই সে চাকরির উদ্দেশ্যে শহরে আসে। সে যে কয়টি ইন্টারভিউ দিয়েছে তার প্রায় সবগুলোতে তাকে মেয়ে বলে অযোগ্য বিবেচনা করা হয়েছে। দু এক জায়গায় হলেও কম পরিশ্রমিকের কথা বলা হয়েছে। এখানে নারীর প্রতি চাকরি প্রাপ্তি ও বেতন বৈষম্যের ইঙ্গিত করা হয়েছে। আর নারীর প্রতি বৈষম্য বিলোপ এবং তাদের অধিকার সংরক্ষণের জন্য কাজ করে । ইউনিফেম জাতিসংঘের অন্যতম অঙ্গ সংস্থা। ইউনিফেম বা জাতিসংঘ নারী উন্নয়ন তহবিল বিশ্বব্যাপী নারীদের উন্নয়নে বিভিন্ন ধরনের কর্মসূচি পালন করে। মূলত নারীদের বিভিন্ন অধিকার আদায় এবং নারী ও পুরুষ শ্রমিকের একই বেতন প্রদান, রাজনীতিতে নারীর অংশগ্রহণ নিশ্চিতকরণ, কর্মসংস্থান ও পেশাক্ষেত্রে নারীর প্রতি সব ধরনের বৈষম্য বিলোপকরণ, শ্রম অভিবাসন নিশ্চিতকরণ ইত্যাদি কর্মসূচির মাধ্যমে নারীর ক্ষমতায়ন নিশ্চিত করতে ইউনিফেম (UNIFEM) প্রতিষ্ঠা করা হয়েছে ।"
        },
        {
          "label": "ঘ",
          "question": "উদ্দীপকে উল্লিখিত সমস্যাটি নিরসনে সিডও কী ভূমিকা রাখতে পারে বলে তুমি মনে কর? বিশ্লেষণ করো।",
          "explanation": "উদ্দীপকে উল্লেখিত সমস্যা নিরসতনে তথা নারীর প্রতি বৈষম্য নিরসনে সিডও গুরুত্বপূর্ণ ভূমিকা পালন করছে। নারীর প্রতি সকল প্রকার বৈষম্য বিলোপ সনদ বা সিডও সনদ (Convention On the Elimination of all Forms of Discrimination Against Women- CEDAW) ১৯৭৯ সালের ডিসেম্বর মাসে জাতিসংঘের সাধারণ পরিষদে গৃহীত হয়। ১৯৮১ সালে এটি কার্যকর হয়। সিডও নারীর অধিকারের একটি পূর্ণাঙ্গ দলিল, যাতে বিভিন্ন সময়ে নারীর প্রতি বৈষম্য নিরসনে গৃহীত ইস্যুকে সমন্বিত করা হয়েছে। এই সনদের ধারাগুলো বাস্তবায়িত হচ্ছে কি-না তা তদারকি করতে একটি কমিটি রয়েছে। এই কমিটি নারীর প্রতি বৈষম্য নিরসন এবং তাদের কর্মসংস্থান বৃদ্ধির উপায় নিয়ে গবেষণা করে। জাতিসংঘ কর্তৃক গৃহীত সিডও সনদে নারীর অধিকারগুলো সম্পূর্ণরূপে লিপিবদ্ধ করা হয়েছে। নারী ও পুরুষের সমতার নীতির ওপর ভিত্তি করে এ সনদটি তৈরি করা হয়েছে। এখানে ৩০টি ধারা আছে। এর প্রথম ১৬টি ধারায় নারীর প্রতি কত ধরনের বৈষম্য আছে তা বিশ্লেষণ এবং পরের ১৪টি ধারায় এ বৈষম্যগুলো কীভাবে দূর করা যায় তা ব্যাখ্যা করা হয়েছে। এ সনদের আইনগত ভিত্তি থাকায় সমর্থনকারী দেশগুলো এটি মেনে চলতে বাধ্য। এভাবে সিডও সনদ নারীর প্রতি বৈষম্য নিরসনে ভূমিকা রাখছে। উপরের আলোচনা থেকে বলা যায়, জাতিসংঘের সিডও সনদ সারাবিশ্বে নারীর প্রতি সকল ধরনের বৈষম্য বিলোপে অত্যন্ত গুরুত্বপূর্ণ ভূমিকা পালন করছে।"
        }
      ]
    },
    {
      "number": "6",
      "uddipok": "রোজা একজন গার্মেন্টস কর্মী ছিলো। গার্মেন্টস হতে তার যে আয় হতো তার কর সরকারকে প্রদান করতে হতো না। পরবর্তীতে সে একটি ব্যতিক্রমধর্মী ব্যাংক হতে ১ লক্ষ টাকা ঋণ নিয়ে সে একটি সেলাই মেশিন ও কিছু কাঁচামাল ক্রয় করে। এর ফলে তার আত্মকর্মংস্থান সৃষ্টি হয় ।",
      "tag": "BAFSC 24",
      "sub_questions": [
        {
          "label": "ক",
          "question": "VAT-এর পূর্ণরূপ কী?",
          "explanation": "VAT-এর পূর্ণরূপ Value Added Tax।"
        },
        {
          "label": "খ",
          "question": "বাণিজ্যিক ব্যাংকের হুণ্ডি বা বিনিময় বিল ভাঙানোর পদ্ধতিটি লিখ ।",
          "explanation": "হুণ্ডি হলো প্রচলিত ব্যাংকিং পদ্ধতির বাইরে অর্থ লেন-দেনের একটি উপায়। হুণ্ডি বা বিনিময় বিলকে বাণিজ্যিক আদান-প্রদানের অনানুষ্ঠানিক দলিলও বলা যেতে পারে। যার মাধ্যমে দুই পক্ষ বা ব্যক্তির মধ্যে টাকা লেন-দেন হয়। বিনিময় বিল ভাঙ্গিয়ে দেওয়া বাণিজ্যিক ব্যাংকের একটি গুরুত্বপূর্ণ কাজ । মেয়াদ উত্তীর্ণ হওয়ার পূর্বের টাকার প্রয়োজন হলে বিনিময় বিলের মালিক বাণিজ্যিক ব্যাংক থেকে উক্ত বিল ভাঙ্গিয়ে নগদ টাকা পেতে পারে । এ কাজে ব্যাংক প্রচুর মুনাফা অর্জন করে। বাণিজ্যিক ব্যাংক অভ্যন্তরীণ ও বৈদেশিক বাণিজ্যের ক্ষেত্রে ক্রেতা-বিক্রেতাদের দেনা-পাওনা নিষ্পত্তির সাহায্য করে।"
        },
        {
          "label": "গ",
          "question": "রোজাকে তার আয়কর প্রদান করতে হতো না কেন? ব্যাখ্যা করো।",
          "explanation": "উদ্দীপকে রোজাকে আয়কর দিতে হতো না কারণ তার বাৎসরিক আয় করমুক্ত আয়সীমার নিচে। উদ্দীপকে বলা হয়েছে, রোজা একজন গার্মেন্টস কর্মী ছিল। গার্মেন্টেস হতে তার যে আয় হতো সে আয়ের কর সরকারকে প্রদান করতে হতো না । এ থেকে বোঝা যায়, রোজার বাৎসরিক আয় করমুক্ত আয়সীমার নিচে ছিল। একজন গার্মেন্টস কর্মী সাধারণত মাসে ৯ থেকে ১০ হাজার টাকা বেতন পায়। সে হিসেবে তার বাৎসরিক আয় দাঁড়ায় ১,০৮,০০০ থেকে ১,২০,০০০ টাকা। আমাদের দেশে নারীদের জন্য করমুক্ত আয় সীমা ৪ লক্ষ টাকা। কোনো নারীদের বাৎসরিক আয় এর বেশি হলে সেই আয়ের ওপর তাকে আয়কর দিতে হবে। জনসাধারণের ব্যক্তিগত আয়ের ওপর যে কর ধার্য করা হয় তাকে আয়কর বলে। বাংলাদেশ সরকারের আয়ে গুরুত্বপূর্ণ উৎস হলো আয়কর। যাদের আয় একটি নির্দিষ্ট সীমার উর্দ্ধে তাদের নিকট থেকে প্রগতিশীল হারে আয়কর আদায় করা হয়। বাংলাদেশের অর্থ আইন ২০২৪ অনুযায়ী করমুক্ত আয়ের সীমা পুরুষ ৩ লক্ষ ৫০ হাজার টাকা, মহিলা ও ৬৫ বছর বা তার বেশি বয়সীদের ৪ লক্ষ টাকা, প্রতিবন্ধী ব্যক্তি ৪ লক্ষ ৭৫ হাজার টাকা। যুদ্ধাহত মুক্তিযোদ্ধা ৫ লক্ষ টাকা । তৃতীয় লিঙ্গ ৪ লক্ষ ৭৫ হাজার টাকা।"
        },
        {
          "label": "ঘ",
          "question": "উদ্দীপকের 'ব্যতিক্রমধর্মী' ব্যাংকটির কার্যাবলি লেখো।",
          "explanation": "উদ্দীপকে ব্যতিক্রমধর্মী ব্যাংক বলতে গ্রামীণ ব্যাংককে বোঝানো হয়েছে। বিশেষ লক্ষ্য অর্জনে আমাদের দেশে কতিপয় ব্যাংক প্রতিষ্ঠিত হয়েছে। গ্রামীণ ব্যাংক এ সকল বিশেষ ব্যাংকের অন্যতম। এটি একটি ব্যতিক্রমধর্মী ব্যাংক। গ্রামের দরিদ্র জনগোষ্ঠীর সার্বিক অবস্থায় উন্নয়নের লক্ষ্যে এ ব্যাংক ১৯৮৩ সালে প্রতিষ্ঠিত হয়। গ্রামীণ ব্যাংক গ্রামের দরিদ্র জনসাধারণকে ক্ষুদ্রঋণ দানের উদ্দেশ্য প্রতিষ্ঠিত হয়েছে। এটি পল্লীর ভূমিহীন নারী ও পুরুষদের বিনা জামানতে ব্যাংকিং সুবিধা প্রদান করে। ব্যাংকটি ক্ষুদ্র ঋণ কার্যক্রমের মাধ্যমে গ্রামের বিশাল বেকার জনগোষ্ঠীর জন্য স্ব-কর্মসংস্থানের সুযোগ সৃষ্টিতে ভূমিকা রাখছে উদ্দীপক দেখা যায়, গার্মেন্টস কর্মী রোজা একটি ব্যতিক্রমধর্মী ব্যাংক থেকে ১ লক্ষ টাকা ঋণ নিয়ে একটি সেলাই মেশিন ও কিছু কাঁচামাল ক্রয় করে । এর ফলে তার আত্মকর্মসংস্থান সৃষ্টি হয়। এ থেকে বোঝা যায়, রোজা গ্রামীণ ব্যাংক থেকে ঋণ নিয়েছে। গ্রামীণ ব্যাংক হচ্ছে পল্লীর ভূমিহীন নারী ও পুরুষদের ঋণদানের জন্য একটি বিশেষ অর্থলঙ্গনীকারী প্রতিষ্ঠান গ্রামীণ মহাজনদের শোষণ থেকে গরিব মানুষকে রক্ষা করার ব্রত নিয়েই এ ব্যাংকের যাত্রা শুরু হয়। ভূমিহীন ও দরিদ্র নর-নারীদের স্বাবলম্বী করার প্রত্যয়ে কোন প্রকার জামানত গ্রহণ ছাড়াই এ ব্যাংক ক্ষুদ্র ব্যবসা, ছোট খামার ও ছোট ছোট উৎপাদনমুখী কাজে ঋণ দিয়ে থাকে। উপরের আলোচনা থেকে বলা যায়, রোজার মতো আর্থিকভাবে অসচ্ছল নর-নারীর স্বকর্মসংস্থান সৃষ্টিই গ্রামীণ ব্যাংকের মুখ্য উদ্দেশ্য।"
        }
      ]
    },
    {
      "number": "7",
      "uddipok": "নিচের চিত্রটি দেখো এবং প্রশ্নগুলো উত্তর দাও:",
      "tag": "BAFSC 24",
      "sub_questions": [
        {
          "label": "ক",
          "question": "পৃথিবীর অন্যতম বৃহত্তম ব-দ্বীপ কোনটি?",
          "explanation": "পৃথিবীর অন্যতম বৃহত্তম ব-দ্বীপ হলো বাংলাদেশ।"
        },
        {
          "label": "খ",
          "question": "বাংলাদেশের জলবায়ুকে ক্রান্তীয় মৌসুমি জলবায়ু বলা হয় কেন?",
          "explanation": "মৌসুমি জলবায়ুর প্রভাব অত্যধিক হওয়ায় বাংলাদেশের জলবায়ুকে ক্রান্তীয় মৌসুমি জলবায়ু বলা হয়। বাংলাদেশের জলবায়ু মোটামুটি উষ্ণ, আর্দ্র ও সমভাবাপন্ন। বাংলাদেশ মৌসুমি অঞ্চলে অবস্থিত হওয়ায় উষ্ণতা, বৃষ্টিপাত, আর্দ্রতা ইত্যাদি মৌসুমি বায়ুর প্রবাহের উপর সম্পূর্ণ নির্ভরশীল। মৌসুমি জলবায়ুর কারণে এদেশে বছরের বিভিন্ন ঋতুতে জলবায়ুর কিছুটা তারতম্য ঘটে।"
        },
        {
          "label": "গ",
          "question": "উদ্দীপকে 'খ' চিহ্নিত ভূমিরূপ কোনটি? বর্ণনা দাও ।",
          "explanation": "উদ্দীপকে 'খ' চিহ্নিত ভূমি বাংলাদেশের টারশিয়ারি যুগের পাহাড়ের ভূমিরূপকে নির্দেশ করে, যা বাংলাদেশের মোট ভূমির ১২% অঞ্চল নিয়ে গঠিত। হিমালয় পর্বতের উত্থানের কারণে টারশিয়ারি যুগে এ পাহাড়শ্রেণি সৃষ্টি হয়েছিল । টারশিয়ারি যুগের পাহাড়সমূহ দক্ষিণ-পূর্বাঞ্চলের পাহাড় এবং উত্তর-পূর্বাঞ্চলের পাহাড় এ দুটি ভাগে বিভক্ত। রাঙামাটি, খাগড়াছড়ি, বান্দরবান, কক্সবাজার ও চট্টগ্রাম জেলার পূর্বাংশে টারশিয়ারি যুগের দক্ষিণ-পূর্বাঞ্চলের পাহাড়শ্রেণি অবস্থিত। এ পাহাড়গুলোর গড় উচ্চতা প্রায় ৬১০ মিটার। বেলে পাথর ও শেল পাথর দ্বারা এ পাহাড়গুলো গঠিত। অন্যদিকে, উত্তর-পূর্বাঞ্চলের পাহাড়শ্রেণি ময়মনসিংহ ও নেত্রকোণা জেলার উত্তরাঞ্চল, সিলেট জেলার উত্তর ও উত্তর-পূর্বাংশ এবং মৌলভীবাজার ও হবিগঞ্জ জেলার দক্ষিণাংশ জুড়ে অবস্থিত। এ পাহাড়শ্রেণির গড় উচ্চতা প্রায় ৩০ থেকে ৯০ মিটার।"
        },
        {
          "label": "ঘ",
          "question": "'গ' চিহ্নিত ভূমিরূপটি কৃষিজাত দ্রব্য উৎপাদনের ক্ষেত্রে গুরুত্বপূর্ণ ভূমিকা পালন করে।'— মন্তব্যটি বিশ্লেষণ করো।",
          "explanation": "উদ্দীপকের 'গ' চিহ্নিত ভূমিরূপটি সাম্প্রতিকালের প্লাবন সমভূমিকে নির্দেশ করে। বাংলাদেশের কৃষিজাত দ্রব্য উৎপাদনের ক্ষেত্রে এ ভূমিরূপটি গুরুত্বপূর্ণ ভূমিকা পালন করে । টারশিয়ারি যুগের পাহাড় এবং প্লাইটোসিনকালের সোপান ব্যতীত বাংলাদেশ নদীবিধৌত এক বিস্তীর্ণ সমভূমি। অসংখ্য ছোট-বড় নদী বাংলাদেশের সমতল ভূমির ওপর দিয়ে প্রবাহিত হয়েছে। বছরের পর বছর এ নদীগুলো পলিমাটি বয়ে এনে প্লাবন সমভূমি গঠন করেছে। এ প্লাবন সমভূমির আয়তন প্রায় ১,২৪,২৬৬ বর্গকিলোমিটার বাংলাদেশের প্রায় ৮০ ভাগ ভূমি নদীবিধৌত এ বিস্তীর্ণ সমভূমি। পলিমাটি দিয়ে গঠিত এ অঞ্চলের ভূমি খুবই উর্বর। আর এ জন্যই বাংলাদেশের কৃষি উৎপাদনের বৃহৎ একটি অংশ আসে এ অঞ্চল থেকে। এ ভূমিরূপটি বাংলাদেশের উত্তরাঞ্চল থেকে ক্রমশ নিচু দিকে ধাবিত হয়েছে। বৃহত্তর খুলনা, বরিশাল এবং ঢাকা বিভাগের দক্ষিণাংশ নদী বাহিত পলিমাটি দ্বারা গঠিত হওয়ায় এ অঞ্চল খুব উর্বর। এছাড়া এ অঞ্চলে রয়েছে ছোট-বড় অসংখ্য নদী যা কৃষিকাজে সহায়ক। আর এ সব কারণেই উদ্দীপকের 'গ' চিহ্নিত ভূমিরূপ তথা সাম্প্রতিককালের প্লাবন সমভূমি কৃষিদ্রব্য উৎপাদনের জন্য উপযোগী। পরিশেষে বলা যায়, উপরের আলোচিত ভূমিরূপটি বাংলাদেশে কৃষিদ্রব্য উৎপাদনে গুরুত্বপূর্ণ ভূমিকা পালন করে।"
        }
      ]
    },
    {
      "number": "8",
      "uddipok": "মতিনের খুব ছোট থেকেই দেশের জন্য কাজ করার ইচ্ছা। সে এবং কয়েকজন শিক্ষিত বন্ধু মিলে সিদ্ধান্ত নিল একটি গুরুত্বপূর্ণ প্রতিষ্ঠান তৈরি করবে। সে লক্ষ্য নিয়ে তারা জনমত গঠন, দলীয় আদর্শের প্রচার, সমর্থক গোষ্ঠী এবং রাজনৈতিক সচেতনশীল নাগরিক সমাজ গড়ে তুলছে।",
      "tag": "BAFSC 24",
      "sub_questions": [
        {
          "label": "ক",
          "question": "অধ্যাপক গেটেলের গণতন্ত্রের সংজ্ঞা দাও ।",
          "explanation": "অধ্যাপক গেটেল প্রদত্ত গণতন্ত্রের সংজ্ঞাটি হলো— ‘যে শাসন ব্যবস্থায় জনগণ সার্বভৌম ক্ষমতার প্রয়োগে অংশ নেয়ার অধিকারী তাই গণতন্ত্র' ।"
        },
        {
          "label": "খ",
          "question": "পরোক্ষ গণতন্ত্র বলতে কী বোঝায়?",
          "explanation": "পরোক্ষ গণতন্ত্র বলতে প্রতিনিধি নির্বাচনের মাধ্যমে শাসন কাজ পরিচালনা করার পদ্ধতিকে বোঝায়। যে শাসন ব্যবস্থায় জনগণের নির্বাচিত প্রতিনিধিরা জনগণের পক্ষে শাসনকার্য পরিচালনা করে তাকে পরোক্ষ গণতন্ত্র বা প্রতিনিধিত্বমূলক গণতন্ত্র বলে। এ পদ্ধতিতে সাধারণত নাগরিকগণ সরাসরি শাসনকার্যে অংশগ্রহণ করেন না। বর্তমান বিশ্বে বিপুল জনসংখ্যা ও বিশাল আয়তনের জনগণের প্রত্যক্ষ অংশগ্রহণের মাধ্যমে শাসনকার্য পরিচালনা করা সম্ভব হয় না বলে জনগণের নির্বাচিত প্রতিনিধিরা শাসনকার্য পরিচালনা করে থাকে। এটিই পরোক্ষ গণতন্ত্র ।"
        },
        {
          "label": "গ",
          "question": "মতিন যে প্রতিষ্ঠান গড়ে তুলতে চায় তার ব্যাখ্যা দাও ।",
          "explanation": "শাপলা প্যানেলের কার্যক্রম রাজনৈতিক দলের ধারণাকে ইঙ্গিত করে। রাজনৈতিক দল বলতে একটি সংগঠিত নাগরিক সমষ্টিকে বোঝায়। য়ারা নাগরিক সমস্যাকে চিহ্নিত করে, সেই সমস্যাগুলো সমাধানে সুনির্দিষ্ট কর্মপন্থায় জনমত গঠন এবং বৈধ উপায়ে সরকার গঠনের উদ্দেশ্যে কাজ করে । উদ্দীপকেও রাজনৈতিক দলের ধারণার প্রতিফলন লক্ষ করা যায়। উদ্দীপকে দেখা যায়, ইয়ংস্টার ক্লাবের নির্বাচনে সদস্যরা শাপলা, গোলাপ ও রজনীগন্ধা প্যানেলে বিভক্ত হয়ে নির্বাচনে অংশগ্রহণ করে। এদের মধ্যে শাপলা দল ক্লাবের বিভিন্ন সমস্যাবলি চিহ্নিত করে সমস্যাগুলো সমাধানের প্রতিশ্রুতি দিয়ে সাধারণ সদস্যদের সমর্থন আদায়ের চেষ্টা চালায়। শাপলা দলের এরূপ কার্যক্রম রাজনৈতিক দলের কার্যক্রমকেই নির্দেশ করে। কেননা রাজনৈতিক দল দেশের রাজনৈতিক, সামাজিক, অর্থনৈতিক প্রভৃতি সমস্যা চিহ্নিত করে তার আলোকে দলীয় নীতিমালা ও সুনির্দিষ্ট কর্মসূচি গ্রহণ করে থাকে। তাদের নীতি ও পরিকল্পনা জনগণকে জানানোর জন্য সভা-সমিতি, টকশোর আয়োজন করে থাকে। ফলে জনগণ তাদেরকে সমর্থন প্রদান করে। এভাবে জনগণের সমর্থন নিয়ে নির্বাচনে অংশগ্রহণ ও জয়লাভ করে সরকার গঠন করার চূড়ান্ত লক্ষ্য নিয়ে রাজনৈতিক দল তাদের কার্যক্রম পরিচালনা করে থাকে। তাই বলা যায়, শাপলা প্যানেলের কার্যক্রম রাজনৈতিক দলের কর্মকাণ্ডকেই স্মরণ করিয়ে দেয়।"
        },
        {
          "label": "ঘ",
          "question": "‘গণতান্ত্রিক ব্যবস্থায় উক্ত প্রতিষ্ঠানের ভূমিকা অপরিসীম' – বিশ্লেষণ করো ।",
          "explanation": "হ্যাঁ, আমি মনে করি, গণতান্ত্রিক সরকারব্যবস্থায় 'খ' চিহ্নিত প্রতিষ্ঠান অর্থাৎ রাজনৈতিক দলের প্রয়োজনীয়তা অনস্বীকার্য । রাজনৈতিক দল বলতে একটি সংগঠিত নাগরিক সমষ্টিকে বোঝায়, যারা দলীয় আদর্শ প্রচারের মাধ্যমে নিজেদের পক্ষে জনমত গঠন করে। এ সমষ্টির মূল উদ্দেশ্য হলো নির্বাচনের মাধ্যমে বৈধভাবে ক্ষমতা গ্রহণ এবং সরকার গঠনের মাধ্যমে দেশ পরিচালনা করা। বর্তমান রাষ্ট্রব্যবস্থায় রাজনৈতিক দলকে কেন্দ্র করেই দলীয় আদর্শের প্রচার করা হয়। ফলে তাদের পক্ষে জনমত গঠিত হওয়ার পাশাপাশি স্বতন্ত্র সমর্থক গোষ্ঠী এবং রাজনীতি সচেতন নাগরিক সমাজ গড়ে ওঠে। আধুনিক রাষ্ট্রে গণতান্ত্রিক শাসন পরিচালনায় রাজনৈতিক দল একটি গুরুত্বপূর্ণ প্রতিষ্ঠান । কেননা সুষ্ঠু নির্বাচনের মাধ্যমে তারা সরকার গঠন করে এবং জাতীয় স্বার্থ সংরক্ষণ ও দেশের আর্থ-সামাজিক উন্নয়নে চেষ্টা চালায় । রাজনৈতিক দল ছাড়া গণতান্ত্রিক রাষ্ট্র কল্পনা করা যায় না। রাজনৈতিক কর্মকাণ্ডে নাগরিকদের স্বতঃস্ফূর্ত অংশগ্রহণ বৃদ্ধি এবং তাদের মধ্যে রাজনৈতিক চেতনা গড়ে তোলার ক্ষেত্রে এ দলগুলোর ভূমিকা অনস্বীকার্য। সেই সাথে বিরোধী দলের ভূমিকা পালন করতে গিয়েও রাজনৈতিক দলগুলো সংসদকে কার্যকর ও গতিশীল করে তোলে। সংসদে উপস্থিত হয়ে সরকারের গৃহীত নীতির সমালোচনা, মুলতুবি প্রস্তাব উত্থাপন এবং বিভিন্ন জনগুরুত্বপূর্ণ বিষয়ে মতামত দিয়ে তারা ভূমিকা পালন করে। সর্বোপরি জনগণের অভাব, অভিযোগ, দুঃখ-দুর্দশাকে চিহ্নিত করে রাষ্ট্রের সার্বিক কল্যাণের লক্ষ্যে রাজনৈতিক দলগুলো তাদের স্বতন্ত্র কর্মসূচি প্রণয়ন করে উপরের আলোচনা থেকে তাই বলা যায়, গণতান্ত্রিক রাষ্ট্রে রাজনৈতিক দলের ভূমিকা অপরিসীম।"
        }
      ]
    },
    {
      "number": "9",
      "uddipok": "জনাব ‘ক’ খামার বাড়ি প্রকল্পভুক্ত সমিতির ব্যবস্থাপক। 'ক'-এর বিরুদ্ধে সদস্যদের টাকা ও ঋণের কিস্তির টাকা আত্মসাতের অভিযোগ উঠেছে। খামারবাড়ি প্রকল্পের অধীনে ৫৪টি সমিতি রয়েছে। এসব সমিতির অভিযোগ, সদস্যদের নামে ৩ কোটি ৪৯ লাখ টাকা ঋণ দেয়া হয়েছে। এর মধ্যে ১ কোটি ৫০ লাখ টাকা ঋণ আদায় হয়েছে। বাকি টাকার কোনো হিসাব জনাব 'ক' দেখাতে পারেনি।",
      "tag": "BAFSC 24",
      "sub_questions": [
        {
          "label": "ক",
          "question": "সামাজিক বিশৃঙ্খলার চরম রূপ কী?",
          "explanation": "সামাজিক বিশৃঙ্খলার চরম রূপ' সামাজিক নৈরাজ্য।"
        },
        {
          "label": "খ",
          "question": "সামাজিক পরিবর্তনের ধারণা ব্যাখ্যা করো।",
          "explanation": "সামাজিক পরিবর্তন বলতে সমাজ কাঠামো ও এর কার্যাবলির পরিবর্তনকে বোঝায় । প্রতিটি সমাজের মৌল কাঠামো গড়ে ওঠে সে সমাজের উৎপাদান ব্যবস্থা এবং উক্ত ব্যবস্থার সঙ্গে সম্পর্কযুক্ত বিভিন্ন পেশার মানুষের সম্পর্কের মাধ্যমে। আবার এই কাঠামোর সাথে কতগুলো উপকাঠামো যেমন: আইন-কানুন, রাজনীতি ও সংস্কৃতি সম্পর্কিত। সব মিলিয়ে সমাজের মৌল উপরিকাঠামোর পরিবর্তনই সামাজিক পরিবর্তন। সুনির্দিষ্ট কিছু উপাদান সামাজিক পরিবর্তনের মূলে প্রভাব ফেলে ।"
        },
        {
          "label": "গ",
          "question": "উদ্দীপকে যে সামাজিক সমস্যা প্রতিফলিত হয়েছে তা ব্যাখ্যা করো ।",
          "explanation": "দৃশ্যকল্প-১ এ দুর্নীতি নামক সামাজিক সমস্যা প্রতিফলিত হয়েছে। ব্যক্তি বা গোষ্ঠী কর্তৃক অবৈধ পন্থায় নীতি বহির্ভূত কোনো কাজ করাই দুর্নীতি। সাধারণত ঘুষ, বলপ্রয়োগ বা ভীতি প্রদর্শন, প্রভাব খাটানো এবং ব্যক্তিবিশেষকে অবৈধভাবে সুযোগ-সুবিধা প্রদানের মাধ্যমে প্রশাসনের ক্ষমতার অপব্যবহার করে ব্যক্তিগত সুবিধা অর্জনকে দুর্নীতি বলে । রাজনৈতিক এবং সরকারি ও বেসরকারি প্রশাসনে দুর্নীতি বলতে ব্যক্তিগত লাভের জন্য পদের অপব্যবহারকে বোঝায়। উদ্দীপকেও প্রশাসনিক ক্ষমতা অপব্যবহারের মাধ্যমে দুর্নীতির প্রতিফলন লক্ষ করা যায় । উদ্দীপকের দৃশ্যকল্প-১ এ দেখা যায়, একটি সরকারি দপ্তরের অফিস সহকারী ‘M” বিনা উৎকোচে কোনো ফাইলে হাত দেন না। ছোট ছোট কাজের জন্যও তিনি টাকা নেন। তার এই কাজগুলো উপরের বর্ণনানুযায়ী দুর্নীতির অন্তর্ভুক্ত। তাই বলা যায়, উদ্দীপকে দুর্নীতি নামক সামাজিক সমস্যার চিত্র ফুটে উঠেছে।"
        },
        {
          "label": "ঘ",
          "question": "'ব্যাপক গণসচেতনতা পারে উক্ত সমস্যা প্রতিরোধ করতে'— তোমার উত্তরের সপক্ষে যুক্তি দেখাও।",
          "explanation": "উক্ত সমস্যা অর্থাৎ দুর্নীতি প্রতিরোধে ব্যাপক গণসচেতনতা ও সামাজিক আন্দোলন গড়ে তোলা প্রয়োজন । ব্যক্তি বা গোষ্ঠী কর্তৃক অবৈধ পন্থায় নীতিবহিতর্ভূত বা জনস্বার্থবিরোধী কাজই দুর্নীতি। দুর্নীতির ফলে কাউকে না কাউকে ক্ষতিগ্রস্ত হতে হয়। যেমনটি উদ্দীপকেও পরিলক্ষিত হয়। উদ্দীপকে দেখা যায়, একটি বিখ্যাত বিশ্ববিদ্যালয় থেকে পড়ালেখা শেষ করেও শিমুল ঘুষ ও স্বজনপ্রীতির কারণে চাকরি পাচ্ছে না। এ কারণে সে হতাশাগ্রস্ত হয়ে পড়ছে, যা দুর্নীতির নেতিবাচক প্রভাবকে প্রতিফলিত করে । দুর্নীতি প্রতিরোধে সম্মিলিতভাবে সবাইকে এগিয়ে আসতে হবে। এর বিরুদ্ধে সামাজিক আন্দোলন গড়ে তুলে গণসচেতনতা সৃষ্টি করতে হবে। এক্ষেত্রে গণমাধ্যম প্রধান ভূমিকা পালন করতে পারে। এটি দুর্নীতির তথ্য প্রচার করে সংশ্লিষ্ট ব্যক্তির মুখোশ খুলে দিতে কার্যকর ভূমিকা রাখতে পারে। তাছাড়া সমাজের সর্বস্তরে জবাবদিহিতা সৃষ্টি হলে দুর্নীতি নির্মল করা সম্ভব হবে। দুর্নীতির দায়ে অভিযুক্তদের চিহ্নিত করে আইনের কাঠগড়ায় নিয়ে যথোপযুক্ত শাস্তির ব্যবস্থা করতে হবে। এতে করে সমাজের অন্যরা দুর্নীতি করার সাহস পাবে না। এভাবে জনগণ এবং সরকারের সদিচ্ছা ও দৃঢ় পদক্ষেপে সমাজ থেকে দুর্নীতি নামক ব্যাধি দূর করা সম্ভব হবে। পরিশেষে বলা যায়, দুর্নীতি প্রতিরোধের জন্য সবাইকে সচেতন হতে হবে এবং সামাজিক আন্দোলন গড়ে তুলতে হবে।"
        }
      ]
    },
    {
      "number": "10",
      "uddipok": "কালনী নদীর উপর সেতু নির্মিত হওয়ায় পার্শ্ববর্তী বেশ কিছু এলাকায় ছোট ছোট ব্যবসায় প্রতিষ্ঠান গড়ে উঠেছে। এর মধ্যে কিছু উৎপাদনমুখী প্রতিষ্ঠানও রয়েছে। সেসব প্রতিষ্ঠানে এলাকার নারী পুরুষ বিভিন্ন কর্মে নিয়োজিত হয়ে নিজেদের অবস্থার এবং এলাকার উন্নতি করেছে।",
      "tag": "BAFSC 24",
      "sub_questions": [
        {
          "label": "ক",
          "question": "ম্যাকাইভার প্রদত্ত সামাজিক পরিবর্তনের সংজ্ঞাটি উল্লেখ করো ।",
          "explanation": "ম্যাকাইভার প্রদত্ত সামাজিক পরিবর্তনের সংজ্ঞাটি হলো— “মানবীয় সম্পর্কের পরিবর্তনের হচ্ছে সামাজিক পরিবর্তন।”"
        },
        {
          "label": "খ",
          "question": "নারীর ক্ষমতায়ন বলতে কী বোঝ?",
          "explanation": "নারীর ক্ষমতায়ন হলো সমাজের বিভিন্ন ক্ষেত্রে নারীর সক্রিয় ভূমিকা পালন । বাংলাদেশে শিক্ষার প্রসারে নারীরা সামাজিক জীবন ও মর্যাদার ক্ষেত্রে প্রভূত পরিবর্তন সাধন করেছে। শিক্ষা গ্রহণের মাধ্যমে নারীরা আগের তুলনায় সমাজে অনেক বেশি ভূমিকা রাখতে পারছে। আর্থ-সামাজিক সকল ক্ষেত্রে নারীর অংশগ্রহণ লক্ষ করা যাচ্ছে। সমাজে নারীদের অংশগ্রহণমূলক এই পরিবর্তনই নারীর ক্ষমতায়ন ।"
        },
        {
          "label": "গ",
          "question": "উদ্দীপকে উল্লিখিত সামাজিক পরিবর্তনের ক্ষেত্রে কোন উপাদানটি কার্যকর? ব্যাখ্যা করো ।",
          "explanation": "উদ্দীপকে উল্লেখিত সামাজিক পরিবর্তনের ক্ষেত্রে শিল্পায়ন ও নগরায়ণ উপাদানটি কার্যকর । শিল্পায়ন ও নগরায়ণ হলো এমন প্রক্রিয়া যার মাধ্যমে কৃষিভিত্তিক অর্থনীতি ও সমাজব্যবস্থা শিল্পভিত্তিক অর্থনীতি ও সমাজব্যবস্থায় রূপান্তরিত হয় । সাধারণত যোগাযোগ ও পরিবহন ব্যবস্থা ভালো, এমন এলাকায় শিল্প- কারখানা গড়ে ওঠে। এর ফলে ওই এলাকায় কর্মসংস্থানের সুযোগ সৃষ্টি হয়। তাই কাজের সন্ধানে মানুষ এসব শিল্প প্রতিষ্ঠানে আসে এবং এর আশপাশে বসতি স্থাপন করে। এভাবে শিল্প-প্রতিষ্ঠানকে কেন্দ্র করে নগরায়ণ ঘটে । উদ্দীপকেও সমাজ পরিবর্তনের এই প্রক্রিয়াটি লক্ষ করা যায় । উদ্দীপকে দেখা যায়, কালনী নদীর উপর সেতু নির্মিত হওয়ায় পার্শ্ববর্তী বেশ কিছু এলাকায় ছোট ছোট ব্যবসায় প্রতিষ্ঠান গড়ে উঠেছে। সেসব প্রতিষ্ঠানে এলাকার নারী পুরুষ কর্মে নিয়োজিত হয়ে নিজেদের এবং এলাকার উন্নতি করেছে। উদ্দীপকে শিল্পায়ন ও নগরায়নের ফলে সামাজিক পরিবর্তনের বিষয়টি ফুটে উঠেছে। কেননা শিল্পায়নের ফলেই এ অঞ্চলের মানুষের ও এলাকার পরিবর্তন ঘটেছে ।"
        },
        {
          "label": "ঘ",
          "question": "উক্ত উপাদানটি কি সামাজিক পরিবর্তনের একমাত্র কারণ? তোমার উত্তরের সপক্ষে যুক্তি দাও।",
          "explanation": "উদ্দীপকে ইঙ্গিতকৃত সামাজিক পরিবর্তনের উপাদান শিল্পায়ন ও নগরায়ণ ছাড়াও আরও অনেক উপাদান রয়েছে। তাই উক্ত উপাদানটি সামাজিক পরিবর্তনের একমাত্র কারণ নয় । সামাজিক পরিবর্তনের উপাদানগুলোর মধ্যে রয়েছে প্রাকৃতিক, জৈবিক, সাংস্কৃতিক, শিক্ষা, প্রযুক্তি, যোগাযোগ, শিল্পায়ন ও নগরায়ণ। প্রযুক্তির উত্তরোত্তর উন্নয়নের কারণে বর্তমানে এটি সামাজিক পরিবর্তনের সবচেয়ে শক্তিশালী মাধ্যমে পরিণত হয়েছে। প্রযুক্তির প্রচলন ও প্রসারের মাধমে সমাজব্যবস্থায় ব্যক্তিবর্গের মানসিক গঠন ও সামাজিক কাঠামোর পরিবর্তন সাধিত হয়। বাংলাদেশের ভূপ্রকৃতিগত অবস্থান সামাজিক পরিবর্তনের অন্যতম একটি উপাদান। নদীভাঙন, জলোচ্ছ্বাস, বন্যা, অনাবৃষ্টি, অতিবৃষ্টি এগুলো সামাজিক পরিবর্তনের প্রাকৃতিক কারণ। জৈবিক উপাদান সামাজিক পরিবর্তনের অপর একটি গুরুত্বপূর্ণ উপাদান। জন্ম ও মৃত্যুহার, গড় আয়ু, জনসংখ্যার ঘনত্ব ইত্যাদি সামাজিক পরিবর্তন ঘটায়। এছাড়া সংস্কৃতি সামাজিক পরিবর্তনের সূচনা করে। মূলত সাংস্কৃতিক পরিবর্তনের দিকে তাকালে সামাজিক পরিবর্তন স্পষ্টভাবে প্রতীয়মান হয়। শিক্ষা সামাজিক পরিবর্তনের একটি বিশেষ উপাদান। শিক্ষা হলো এক ধরনের সংস্কার সাধন এবং বিরামহীন প্রক্রিয়া। শিল্পায়ন ও নগরায়ণের ফলে' মানুষের জীবনমানের ব্যাপক পরিবর্তন সাধিত হয়। এ কারণে এটিকে সামাজিক পরিবর্তনের প্রধান কারণ হিসেবেও অভিহিত করা হয়। উপরের আলোচনার ভিত্তিতে বলা যায়, শিল্পায়ন ও নগরায়ণ সামাজিক পরিবর্তনের অত্যন্ত গুরুত্বপূর্ণ কারণ হলেও একমাত্র কারণ নয়। এটি ছাড়াও সামাজিক পরিবর্তনের আরও উপাদান রয়েছে যা উপরের আলোচনায় ফুটে উঠেছে।"
        }
      ]
    },
    {
      "number": "11",
      "uddipok": "রাফি সাহেবের মা গুরুতর অসুস্থ হওয়ায় তিনি তাকে জেলা সদর হাসপাতালে ভর্তি করান। কিন্তু কর্তব্যরত ডাক্তার ও নার্সদের অবহেলায় তার মা মারা যান। এ ঘটনায় ব্যথিত হয়ে রফিক সাহেব তার কয়েকজন বন্ধুকে নিয়ে মায়ের নামে একটি উন্নত হাসপাতাল তৈরি করেন।",
      "tag": "BAFSC 24",
      "sub_questions": [
        {
          "label": "ক",
          "question": "উৎপাদন কী?",
          "explanation": "উৎপাদন হলো দ্রব্য বা সম্পদের এক অবস্থা থেকে অন্য অবস্থায় রূপান্তর ।"
        },
        {
          "label": "খ",
          "question": "সংগঠন বলতে কী বোঝায় ?",
          "explanation": "উৎপাদনের তিনটি উপকরণ, যথা— ভূমি, শ্রম ও মূলধনকে সমন্বিত করে উৎপাদন কাজ পরিচালনা ও সম্পাদন করাকে বলে সংগঠন। ভূমি, শ্রম ও মূলধনের মধ্যে সমন্বয় ঘটিয়ে যিনি উৎপাদন প্রক্রিয়া সম্পন্ন করেন তাকে বলে সংগঠক বা উদ্যোক্তা। যেমন— একটি চেয়ার তৈরি করার ক্ষেত্রে চেয়ারের জন্য যে কাঠ সংগ্রহ করা হয় তা হলো ভূমি, কাঠ কেনার জন্য অর্থ এবং অন্যান্য উপকরণ হলো মূলধন, এর জন্য যে শ্রমিক বা কারিগর নিয়োগ করা হয় তিনি হলেন শ্রম। আর এগুলো একত্র করে যে প্রক্রিয়ায় চেয়ার উৎপাদন করা হয় তাকেই বলে সংগঠন।"
        },
        {
          "label": "গ",
          "question": "উদ্দীপকের রাফি সাহেবের দেশে কোন ধরনের অর্থনৈতিক ব্যবস্থা বিদ্যমান? ব্যাখ্যা করো।",
          "explanation": "উদ্দীপকে 'ক' দেশটিতে ধনতান্ত্রিক অর্থব্যবস্থা বিদ্যমান। ধনতান্ত্রিক অর্থব্যবস্থা হলো এমন একটি ব্যবস্থা, যেখানে ব্যক্তি বা বেসরকারি উদ্যোগে উৎপাদন কার্যক্রম পরিচালিত হয়। এখানে ব্যক্তি তার ইচ্ছামতো পণ্য উৎপাদন, ক্রয়-বিক্রয় এবং ভোগ করতে পারে। অর্থাৎ এখানে উৎপাদক ও ভোক্তার পূর্ণ স্বাধীনতা বিদ্যমান। উদ্যোক্তারা নিজেদের পছন্দমতো দ্রব্য উৎপাদন করতে পারেন। আবার ক্রেতারাও তাদের ইচ্ছানুযায়ী দ্রব্য ক্রয় করতে পারেন। বিক্রেতা ও ক্রেতাদের মধ্যে দর কষাকষির মাধ্যমে দ্রব্যের দাম নির্ধারিত হয়। এ ব্যবস্থার সবচেয়ে গুরুত্বপূর্ণ বৈশিষ্ট্য হলো, এতে ব্যক্তি বা উৎপাদনকারী বিনিয়োগ ও উৎপাদন করে সর্বাধিক মুনাফা অর্জনের লক্ষ্যে। সম্ভাব্য সবচেয়ে বেশি মুনাফা অর্জনের জন্য ব্যক্তি বা বিনিয়োগকারী শ্রমিককে ন্যায্য মজুরির চেয়ে কম মজুরি দেওয়ার চেষ্টা করে । ফলে শ্রমিকরা শোষিত হয় এবং সম্পদ ও আয় বণ্টনে অসমতার সৃষ্টি হয় । উদ্দীপকের বাঁধন ‘ক' দেশের নাগরিক। তিনি 'ক' দেশে ব্যক্তিগত উদ্যোগে একটি শিল্প কারখানা স্থাপন করেন এবং অল্প দিনের মধ্যে কারখানা থেকে প্রচুর টাকা আয় করেন। তিনি নিজের জন্য একটি দামি গাড়িও কেনেন । 'ক' দেশের অর্থব্যবস্থার এই বৈশিষ্ট্যগুলো ওপরে বর্ণিত ধনতান্ত্রিক অর্থব্যবস্থার সাথে সাদৃশ্যপূর্ণ। কেননা ধনতান্ত্রিক অর্থব্যবস্থাতেই ব্যক্তি উদ্যোগে পণ্যদ্রব্য উৎপাদন, মুনাফা অর্জন ও ভোগ করা যায়। তাই বলতে পারি ‘ক’ দেশের ধনতান্ত্রিক অর্থব্যবস্থা প্রচলিত রয়েছে।"
        },
        {
          "label": "ঘ",
          "question": "উক্ত দেশের অর্থব্যবস্থার সাথে বাংলাদেশের অর্থব্যবস্থার তুলনামূলক বিশ্লেষণ করো ।",
          "explanation": "উদ্দীপকের দেশে ধনতান্ত্রিক অর্থব্যবস্থা বিদ্যমান আর বাংলাদেশে মিশ্র অর্থব্যবস্থা বিদ্যমান। ধনতান্ত্রিক অর্থব্যবস্থায় সম্পূর্ণ বেসরকারি বা ব্যক্তি উদ্যোগে উৎপাদন কার্যক্রম পরিচালিত হয়। এ অর্থব্যবস্থায় ব্যাপক শ্রমিক শোষণ হয়। তাদের যথা সময়ে মজুরি প্রদান করা হয় না। উৎপাদকগণ সর্বাধিক লাভের উদ্দেশ্যে ব্যবসা পরিচালনা করে বলে শ্রমিকদের ন্যায্য মজুরির চেয়ে কম মজুরি প্রদান করে। অনেক সময় অধিক মুনাফা অর্জনের জন্য উৎপাদনকারী কৃত্রিম সংকট তৈরি করে বাজারে অস্থিতিশীলতা সৃষ্টি করে। ফলে পণ্যের দাম বেড়ে যায় । অন্যদিকে বাংলাদেশে মিশ্র অর্থব্যবস্থা প্রচলিত রয়েছে। মিশ্র অর্থব্যবস্থায় সম্পদের ওপর সরকারি ও বেসরকারি উভয় ধরনের মালিকানা বিদ্যমান । ধনতন্ত্রে উৎপাদনের ক্ষেত্রে বিনিয়োগকারী ও ভোক্তা অবাধ স্বাধীনতা ভোগ করে। অপরদিকে অর্থব্যবস্থায় শুধু বেসরকারি মালিকানাধীন সম্পদের ক্ষেত্রে অবাধ স্বাধীনতা বিরাজ করে। ধনতন্ত্রে সার্বিক অর্থনৈতিক ব্যবস্থা মুনাফা অর্জনের উদ্দেশ্যে পরিচালিত হয়। কিন্তু মিশ্র অর্থব্যবস্থায় উৎপাদনেয় একটি বড় অংশ সরকারি আওতায় থাকে। সরকারি অংশটি মূলত জনকল্যাণে পরিচালিত হয়। তবে মিশ্র অর্থনৈতিক ব্যবস্থায় বেসরকারি খাতের প্রাধান্য থাকায় রাষ্ট্রীয় মালিকানাধীন খাতগুলোতেও অনেক ক্ষেত্রে মুনাফা অর্জনের তাগিদ থাকে। ধনতান্ত্রিক অর্থব্যবস্থায় সম্পদের অসম বণ্টন বিদ্যমান। অন্যদিকে মিশ্র অর্থব্যবস্থায় সরকারি- বেসরকারি খাতের সহাবস্থানের জন্য অনেকাংশেই সম্পদের সুষম বণ্টন সম্ভব হয়। পরিশেষে বলা যায়, উদ্দীপকের বিদ্যমান ধনতান্ত্রিক অর্থব্যবস্থার সাথে বাংলাদেশে প্রচলিত মিশ্র অর্থব্যবস্থার সাদৃশ্য ও বৈসাদৃশ্য উভয়ই লক্ষ করা যায়।"
        }
      ]
    }
  ]
}