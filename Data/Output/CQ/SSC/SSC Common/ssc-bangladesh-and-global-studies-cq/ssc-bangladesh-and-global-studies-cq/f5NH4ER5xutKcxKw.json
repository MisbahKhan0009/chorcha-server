{
  "title": "রাজশাহী বোর্ড ২০২৪",
  "subtitle": "বাংলাদেশ ও বিশ্ব পরিচয় (10)",
  "questions": [
    {
      "number": "1",
      "uddipok": "দৃশ্য-১: চাকরিসূত্রে ৩ বছর সিঙ্গাপুর থাকার পর কামাল দেশে ফিরে আসে। তার শারীরিক অবস্থা আগের মতো ভালো নেই। সার্বক্ষণিক জ্বর, পাতলা পায়খানা হচ্ছে। সে কর্মস্পৃহা হারিয়ে ফেলেছে। তার এ অবস্থা দেখে মা-বাবা অনেক চিন্তিত। দৃশ্য-২: জাফলং থেকে ফেরার পথে রহিমদের গেটলক বাসটি নিয়ম ভেঙে অন্যান্য যানবাহনকে ওভারটেক করে আসছে। তাদের বাসটিকে জায়গা দিতে গিয়ে সবজি ভর্তি একটি পিকআপ রাস্তার পাশে খাদে পড়ে যায়। এতে অনেক সবজি নষ্ট হয় এবং পিকআপের চালক মারাত্মকভাবে আহত হয় ।",
      "tag": "RB 24",
      "sub_questions": [
        {
          "label": "ক",
          "question": "সামাজিক মূল্যবোধ কাকে বলে?",
          "explanation": "কোনো সমাজের রীতিনীতি, মনোভাব এবং সমাজের অন্যান্য অনুমোদিত আচার-আচরণের সমন্বয়ে সৃষ্ট মূল্যবোধকেই সামাজিক মূল্যবোধ বলে । দুর্নীতির বহুবিধ কারণ রয়েছে।"
        },
        {
          "label": "খ",
          "question": "দুর্নীতির কারণ ব্যাখ্যা করো।",
          "explanation": "মূলত লোভ ও উচ্চাভিলাষী মনোভাব ব্যক্তিকে দুর্নীতিপরায়ণ করে তোলে। আবার অফিসের প্রধান বা শাখা প্রধান দুর্নীতিবাজ হলে এর প্রভাব সংশ্লিষ্ট সকল শাখায় সংক্রমিত হয়। অনেক ক্ষেত্রে কর্মকর্তা ও কর্মচারীকে বিলাসী জীবনের নেশা, স্বল্প সময়ে অধিক সম্পদের মালিক হওয়ার প্রত্যাশা দুর্নীতিবাজে রূপ দেয়। তাছাড়া পরিবারের সদস্যদের অধিক চাহিদাও অনেক সময় উপার্জনকারীকে দুর্নীতি করতে বাধ্য করে ।"
        },
        {
          "label": "গ",
          "question": "দৃশ্য-১ এর ক্ষেত্রে কোন ধরনের সামাজিক সমস্যাটি প্রতিফলিত হয়েছে? ব্যাখ্যা করো।",
          "explanation": "দৃশ্য-১ এর ক্ষেত্রে বর্তমানকালের অন্যতম সামাজিক সমস্যা এইডস প্রতিফলিত হয়েছে। এইডস হলো একটি প্রাণঘাতী সংক্রামক রোগ। এইচআইভি ভাইরাস সংক্রমণের মাধ্যমে এটি মানবদেহে প্রবেশ করে এবং দেহের রোগ প্রতিরোধ ক্ষমতাকে ধীরে ধীরে ধ্বংস করে দেয়। এ রোগে আক্রান্ত হলে রোগীর ওজন দ্রুত কমতে থাকে। সার্বক্ষণিক জ্বর ও ডায়রিয়া লেগে থাকে । এক মাসেরও বেশি সময় ধরে ক্রমাগত কাশি হতে থাকে, শ্বাসতন্ত্রে সংক্রমণ হয়। ঘাড় ও বগলে অসহ্য ব্যথা হয়। এইডসের কোনো প্রতিষেধক এখন পর্যন্ত আবিষ্কার হয়নি। সে কারণে এইডস আক্রান্ত ব্যক্তির অনিবার্য পরিণতি হলো অকাল মৃত্যু । উদ্দীপকের দৃশ্য-১ এ বলা হয়েছে, কামাল চাকরিসূত্রে ৩ বছর সিঙ্গাপুরে থাকার পর দেশে ফিরলেও তার শারীরিক অবস্থা আগের মতো ভালো নেই। তার সার্বক্ষণিক জ্বর, পাতলা পায়খানা হচ্ছে এবং সে কর্মস্পৃহা হারিয়ে ফেলেছে । তাই বলা যায়, দৃশ্য-১ এইডসকে প্রতিফলিত করেছে।"
        },
        {
          "label": "ঘ",
          "question": "দৃশ্য-২ এ উল্লিখিত সামাজিক সমস্যার সমাধানে প্রয়োজনীয় পদক্ষেপ আলোচনা করো ।",
          "explanation": "ঘটনা-২ এ সড়ক দুর্ঘটনাকে নির্দেশ করা হয়েছে । চালক, মালিক, ট্রাফিক পুলিশ এবং রাস্তার ত্রুটি ও দুর্বলতাজনিত সড়ক কেন্দ্রিক যে দুর্ঘটনা তাই সড়ক দুর্ঘটনা। বাংলাদেশে চালকদের অদক্ষতা, 'বেপরোয়া মনোভাব, ট্রাফিক আইন না মানা, নাগরিকদের অসচেতনতা ইত্যাদি কারণে সড়ক দুর্ঘটনা ঘটে । ঘটনা-২ এ দেখা যায়, জাফলং থেকে ফেরার পথে রহিমদের গেটলক বাসটি নিয়ম ভেঙে অন্যান্য যানবাহনকে ওভারটেক করে। তাদের বাসটিকে জায়গা দিতে গিয়ে সবজিভর্তি একটি পিকআপ রাস্তার পাশে খাদে পড়ে যায়। এতে অনেক সবজি নষ্ট হয় এবং পিকআপের চালক মারাত্মকভাবে আহত হয়। সড়ক দুর্ঘটনা নিরসন করতে হলে কিছু প্রয়োজনীয় পদক্ষেপ গ্রহণ ও বাস্তবায়ন করতে হবে। প্রথমত, গাড়ির চালককে ট্রাফিক আইন-কানুন ও নিয়ম-শৃঙ্খলা মেনে গাড়ি চালাতে উদ্বুদ্ধ করা এবং সিগন্যাল, গতির সীমা ইত্যাদি মেনে সতর্কভাবে গাড়ি চালাতে উৎসাহিত করা এবং রাস্তায় গাড়ি বের করার আগে যান্ত্রিক ত্রুটি পরীক্ষা করা। দ্বিতীয়ত, বেপরোয়া ও নেশাগ্রস্ত অবস্থায় গাড়ি না চালানো, অন্য গাড়িকে ওভারটেকিং না করার বিষয়ে সচেতন হওয়া । তৃতীয়ত, আধুনিক ও মানসম্মত ড্রাইভিং ট্রেনিং ইনস্টিটিউট স্থাপন করা, ঝুঁকিপূর্ণ রাস্তা, কালভার্ট, ব্রিজ সংস্কার ও পুনঃনির্মাণ করে সড়ক নিরাপদ করা। চতুর্থত, গাড়ির ছাদে যাত্রী এবং মালামাল বহন না করা। পঞ্চমত, আইন প্রয়োগকারী সংস্থার যথাযথভাবে দায়িত্ব পালন করা । ষষ্ঠত, ড্রাইভিং লাইসেন্স প্রদানের ক্ষেত্রে সংশ্লিষ্ট সংস্থার দুর্নীতিমুক্ত ও দায়িত্বশীল ভূমিকা পালন নিশ্চিত করা। উপরোক্ত পদক্ষেপগুলো যদি গ্রহণ করা যায় তাহলে আশা করা যায়, বাংলাদেশে সড়ক দুর্ঘটনা অনেকাংশে কমে যাবে ।"
        }
      ]
    },
    {
      "number": "2",
      "uddipok": "বাধন 'ক' দেশের নাগরিক। তিনি নিজ দেশে ব্যক্তিগত উদ্যোগে একটি শিল্প কারখানা স্থাপন করেন। অল্প দিনের মধ্যে কারখানা থেকে প্রচুর টাকা আয় করেন এবং নিজের জন্য একটি দামি গাড়ি কেনেন। বাঁধন খ’ দেশে বেড়াতে গিয়ে দেখেন, সেখানে ব্যক্তিগত উদ্যোগে কোনো প্রতিষ্ঠান স্থাপন করা যায় না । ঐ দেশে উৎপাদন ব্যবস্থার সকল সিদ্ধান্ত সরকারই গ্রহণ করে ।",
      "tag": "RB 24",
      "sub_questions": [
        {
          "label": "ক",
          "question": "উপযোগ কাকে বলে?",
          "explanation": "কোনো দ্রব্যের মানুষের অভাব পূরণের ক্ষমতাকে উপযোগ বলে। জনগণের সার্বিক উন্নয়ন ও কল্যাণের জন্য সমষ্টিগত সম্পদ সংরক্ষণ করা প্রয়োজন।"
        },
        {
          "label": "খ",
          "question": "সমষ্টিগত সম্পদ সংরক্ষণ করা প্রয়োজন কেন? ব্যাখ্যা করো ।",
          "explanation": "রাষ্ট্র ও জনগণ সম্মিলিতভাবে সমষ্টিগত সম্পদের অধিকারী। সমষ্টিগত সম্পদের পরিকল্পিত ব্যবহারের মাধ্যমে রাষ্ট্র জনগণের সার্বিক উন্নয়ন ও কল্যাণের ব্যবস্থা গ্রহণ করে। তাই সকল নাগরিকের সমষ্টিগত সম্পদে সংরক্ষণে যত্নবান হওয়া প্রয়োজন ।"
        },
        {
          "label": "গ",
          "question": "উদ্দীপকের 'ক' দেশটিতে কোন ধরনের অর্থব্যবস্থা বিদ্যমান? ব্যাখ্যা করো ।",
          "explanation": "উদ্দীপকে 'ক' দেশটিতে ধনতান্ত্রিক অর্থব্যবস্থা বিদ্যমান 1 ধনতান্ত্রিক অর্থব্যবস্থা হলো এমন একটি ব্যবস্থা, যেখানে ব্যক্তি বা বেসরকারি উদ্যোগে উৎপাদন কার্যক্রম পরিচালিত হয়। এখানে ব্যক্তি তার ইচ্ছামতো পণ্য উৎপাদন, ক্রয়-বিক্রয় এবং ভোগ করতে পারে। অর্থাৎ এখানে উৎপাদক ও ভোক্তার পূর্ণ স্বাধীনতা বিদ্যমান। উদ্যোক্তারা নিজেদের পছন্দমতো দ্রব্য উৎপাদন করতে পারেন। আবার ক্রেতারাও তাদের ইচ্ছানুযায়ী দ্রব্য ক্রয় করতে পারেন। বিক্রেতা ও ক্রেতাদের মধ্যে দর কষাকষির মাধ্যমে দ্রব্যের দাম নির্ধারিত হয়। এ ব্যবস্থার সবচেয়ে গুরুত্বপূর্ণ বৈশিষ্ট্য হলো, এতে ব্যক্তি বা উৎপাদনকারী বিনিয়োগ ও উৎপাদন করে সর্বাধিক মুনাফা অর্জনের লক্ষ্যে। সম্ভাব্য সবচেয়ে বেশি মুনাফা অর্জনের জন্য ব্যক্তি বা বিনিয়োগকারী শ্রমিককে ন্যায্য মজুরির চেয়ে কম মজুরি দেওয়ার চেষ্টা করে। ফলে শ্রমিকরা শোষিত হয় এবং সম্পদ ও আয় বণ্টনে অসমতার সৃষ্টি হয়। উদ্দীপকের বাঁধন ‘ক’ দেশের নাগরিক। তিনি 'ক' দেশে ব্যক্তিগত উদ্যোগে একটি শিল্প কারখানা স্থাপন করেন এবং অল্প দিনের মধ্যে কারখানা থেকে প্রচুর টাকা আয় করেন। তিনি নিজের জন্য একটি দামি গাড়িও কেনেন। 'ক' দেশের অর্থব্যবস্থার এই বৈশিষ্ট্যগুলো ওপরে বর্ণিত ধনতান্ত্রিক অর্থব্যবস্থার সাথে সাদৃশ্যপূর্ণ। কেননা ধনতান্ত্রিক অর্থব্যবস্থাতেই ব্যক্তি উদ্যোগে পণ্যদ্রব্য উৎপাদন, মুনাফা অর্জন ও ভোগ করা যায়। তাই বলতে পারি ‘ক’ দেশের ধনতান্ত্রিক অর্থব্যবস্থা প্রচলিত রয়েছে।"
        },
        {
          "label": "ঘ",
          "question": "“উদ্দীপকের ‘খ’ দেশের অর্থব্যবস্থায় পুঁজিপতি কর্তৃক শ্রমিককে বঞ্চিত করার সুযোগ নেই।”— মতামত দাও ।",
          "explanation": "উদ্দীপকের ‘খ’ দেশের অর্থব্যবস্থায় অর্থাৎ সমাজতান্ত্রিক অর্থব্যবস্থায় পুঁজিপতি কর্তৃক শ্রমিককে বঞ্চিত করার সুযোগ নেই । সমাজতান্ত্রিক অর্থব্যবস্থায় উৎপাদনের উপকরণসহ সব সম্পদ রাষ্ট্রীয় মালিকানাধীন এবং সেখানে সম্পদের ব্যক্তি মালিকানার সুযোগ নেই। রাষ্ট্রই দ্রব্য ও সেবা উৎপাদনের ক্ষেত্রে যাবতীয় সিদ্ধান্ত গ্রহণ করে থাকে। ব্যক্তিগত উদ্যোগে কোনো বিনিয়োগ করা যায় না । উদ্দীপকের বাঁধন ‘খ’ দেশে গিয়ে দেখেন সেখানে ব্যক্তিগত উদ্যোগে কোনো প্রতিষ্ঠান স্থাপন করা যায় না। ঐ দেশের উৎপাদন ব্যবস্থার সকল সিদ্ধান্ত সরকারই গ্রহণ করে। ‘খ’ দেশের অর্থব্যবস্থায় এই বৈশিষ্ট্যগুলো সমাজতান্ত্রিক অর্থব্যবস্থাকেই নির্দেশ করে। সমাজতান্ত্রিক অর্থব্যবস্থায় উৎপাদন কার্যক্রম জনগণের মৌলিক চাহিদা পূরণ ও সর্বাধিক কল্যাণের উদ্দেশ্যে পরিচালিত হয়। রাষ্ট্রই শ্রমিককে যোগ্যতা অনুযায়ী কাজ ও ন্যায্য মজুরি প্রদান করে থাকে। কেউ উৎপাদনে তার যোগ্যতা অনুসারে প্রাপ্য আয় থেকে বঞ্চিত হয় না। ফলে ধনতন্ত্রের মতো শ্রমিক শোষিত হয় না এবং কারো হাতে সম্পদ কেন্দ্রীভূত হয় না। এসব কারণে সম্পদের সুষ্ঠু বণ্টন হয় । উপরের আলোচনা থেকে বলা যায়, সমাজতান্ত্রিক অর্থব্যবস্থায় ব্যক্তিগত উদ্যোগের সুযোগ না থাকায় এবং রাষ্ট্র প্রত্যেককে সামর্থ্য ও যোগ্যতা অনুযায়ী কাজ ও মজুরি প্রদান করে বিধায় এ অর্থব্যবস্থায় শ্রমিক পুঁজিপতি কর্তৃক শোষিত হয় না ।"
        }
      ]
    },
    {
      "number": "3",
      "uddipok": "ক্রম সাল ঘটনা ১ ১৯৪৯ পূর্ব পাকিস্তান আওয়ামী লীগ ২ ১৯৫২ 'ক' ৩ ১৯৬৬ 'খ' ৪ ১৯৬৯ গণঅভ্যুত্থান",
      "tag": "RB 24",
      "sub_questions": [
        {
          "label": "ক",
          "question": "ভাষা আন্দোলনের ওপর লেখা প্রথম কবিতার নাম কী?",
          "explanation": "ভাষা আন্দোলনের উপর লেখা প্রথম কবিতা হলো “কাঁদতে আসিনি ফাঁসির দাবি নিয়ে এসেছি।”"
        },
        {
          "label": "খ",
          "question": "মৌলিক গণতন্ত্র কী? ব্যাখ্যা করো।",
          "explanation": "মৌলিক গণতন্ত্র হলো পাকিস্তানের প্রেসিডেন্ট জেনারেল আইয়ুব খান প্রবর্তিত একটি বিতর্কিত স্থানীয় সরকার পদ্ধতি আইয়ুব খান ১৯৫৮ সালে পাকিস্তানের শাসনক্ষমতা গ্রহণ করেন। তিনি গণতন্ত্রকে তৃণমূল পর্যায়ে ছড়িয়ে দেওয়ার নামে ১৯৫৯ সালে মৌলিক গণতন্ত্র নামে একটি নতুন স্থানীয় সরকার ব্যবস্থা চালু করেন। বাস্তবে এর লক্ষ্য ছিল গণতন্ত্র ও প্রশাসনকে নিয়ন্ত্রণে রাখার পাশাপাশি সামরিক শাসনকে দীর্ঘস্থায়ী করা ।"
        },
        {
          "label": "গ",
          "question": "ছকের ‘খ’ দ্বারা ঐতিহাসিক কোন আন্দোলনকে ইঙ্গিত করা হয়েছে? ব্যাখ্যা করো ।",
          "explanation": "ছকের 'খ' দ্বারা ঐতিহাসিক ৬ দফা আন্দোলনকে ইঙ্গিত করা হয়েছে। বাংলার জনগণের প্রতি পাকিস্তান রাষ্ট্রের বৈষম্যমূলক আচরণ ও অবহেলা থেকে মুক্তি এবং বাঙালিদের অধিকার আদায়ের লক্ষ্যে বঙ্গবন্ধু শেখ মুজিবুর রহমান ১৯৬৬ সালের ৫-৬ই ফেব্রুয়ারি লাহোরে অনুষ্ঠিত এক সম্মেলনে ৬ দফা দাবি তুলে ধরেন। তিনি ৬ দফায় পূর্ব পাকিস্তানের জনগণের অর্থনৈতিক, রাজনৈতিক, সামরিকসহ সকল অধিকারের কথা উল্লেখ করেন। এতে প্রত্যক্ষভাবে স্বাধীনতার কথা বলা না হলেও এ ৬ দফা কর্মসূচি বাঙালিদের স্বাধীনতার মন্ত্রে উজ্জীবিত করে। এটি ছিল বাঙালি জাতির মুক্তির সনদ। পাকিস্তান সরকার ৬ দফা গ্রহণ না করে দমন-পীড়ন শুরু করলে বাঙালিরা ৬ দফার দাবিতে আন্দোলন শুরু করে । উদ্দীপকের ছকের ‘খ’ দ্বারা ১৯৬৬ সালের একটি ঐতিহাসিক ঘটনাকে নির্দেশ করা হয়েছে। আর ১৯৬৬ সালের সবচেয়ে উল্লেখযোগ্য ঘটনা হলো ৬ দফা আন্দোলন । তাই বলা যায় ছকের ‘খ’ দ্বারা ৬ দফা আন্দোলনকেই ইঙ্গিত করা হয়েছে।"
        },
        {
          "label": "ঘ",
          "question": "বাঙালি জাতীয়তাবাদ বিকাশে 'ক' দ্বারা নির্দেশিত আন্দোলনের ভূমিকা মূল্যায়ন করো ।",
          "explanation": "উক্ত আন্দোলন তথা ১৯৫২ সালের ভাষা আন্দোলন বাঙালিকে তাদের অধিকার সম্পর্কে সচেতন করে এবং ঐক্যবদ্ধভাবে আন্দোলন করার প্রেরণা যোগায়। বাঙালি জাতীয়তাবাদের বিকাশে ভাষা আন্দোলনের ভূমিকা অনস্বীকার্য। এ আন্দোলনের ফলেই পূর্ব বাংলার মানুষের কাছে নিজস্ব জাতিসত্তার ক্ষেত্রে ভাষা ও সংস্কৃতির গুরুত্ব স্পষ্ট হয়ে ওঠে। ভাষাকেন্দ্রিক এই ঐক্যই বাঙালি জাতীয়তাবাদের মূল ভিত্তি রচনা করে, যা পরবর্তী সময়ে স্বাধীন বাংলাদেশ প্রতিষ্ঠায় ভূমিকা রাখে । প্রকৃত অর্থে ভাষা আন্দোলন ছিল পাকিস্তান সৃষ্টির পর বাঙালির প্রথম অধিকার আদায়ের আন্দোলন। প্রথমে এটি একটি সাংস্কৃতিক আন্দোলন হিসেবে শুরু হলেও ধীরে ধীরে তা রাজনৈতিক রূপ নিতে শুরু করে । অর্থনৈতিক, রাজনৈতিক ও প্রশাসনিকসহ সকল ক্ষেত্রে পশ্চিম পাকিস্তানিদের বৈষম্যমূলক আচরণ এ আন্দোলনকে ব্যাপকতা লাভে সহায়তা করে । শেষ পর্যন্ত রক্তের বিনিময়ে ভাষা আন্দোলন সফলতা পায়। এ সাফল্য পাকিস্তান রাষ্ট্রে অধিকার আদায়ের লড়াইয়ে বঞ্চিত বাঙালিদের আত্মবিশ্বাস অনেক বাড়িয়ে দিয়েছিল। ভাষা আন্দোলন থেকেই বাঙালিরা উপলব্ধি করেছিল, ঐক্যবদ্ধ থাকলে যেকোনো যৌক্তিক ও ন্যায়সঙ্গত আন্দোলন সফলতা পায়। ভাষা আন্দোলন বাঙালিকে তাদের জাতিগত স্বাতন্ত্র্য সম্পর্কে সচেতন করেছিল। বাঙালি বুঝতে পেরেছিল যে, পাকিস্তান রাষ্ট্রের অন্য অঞ্চল বা অধিবাসীদের সাথে একমাত্র ধর্ম ছাড়া কোনো বিষয়ে তাদের মিল নেই। এভাবেই উন্মেষ ঘটেছিল এক অসাম্প্রদায়িক বাঙালি জাতীয়তাবাদী চেতনার । উপরের আলোচনার পরিপ্রেক্ষিতে তাই নিঃসন্দেহে বলা যায়, উদ্দীপকে উল্লেখিত ভাষা আন্দোলন প্রকৃতই বাঙালি জাতীয়তাবাদের পূর্ণ বিকাশ ঘটিয়েছিল ।"
        }
      ]
    },
    {
      "number": "4",
      "uddipok": "ছক-১ স্থান অক্ষরেখা দ্রাঘিমা রেখা সময় ক ৪০° উত্তর ১৫° পূর্ব সকাল ৭ টা খ ৫০° দক্ষিণ ৭৫° পশ্চিম ?",
      "tag": "RB 24",
      "sub_questions": [
        {
          "label": "ক",
          "question": "সৌরজগৎ কাকে বলে?",
          "explanation": "সূর্য এবং এর গ্রহ, উপগ্রহ, গ্রহাণুপুঞ্জ, ধূমকেতু, উল্কা প্রভৃতি নিয়ে যে পরিবার তাকে বলা হয় সৌরজগৎ ।"
        },
        {
          "label": "খ",
          "question": "আন্তর্জাতিক তারিখ রেখার প্রয়োজনীয়তা ব্যাখ্যা করো ।",
          "explanation": "সময় সংক্রান্ত নানাবিধ গরমিল ও অসুবিধা দূর করার জন্য আন্তর্জাতিক তারিখ রেখার প্রয়োজনীয়তা অপরিসীম । ১৮০ ডিগ্রি দ্রাঘিমা রেখাকে অবলম্বন করে সম্পূর্ণভাবে জলভাগের ওপর দিয়ে উত্তর দক্ষিণে প্রসারিত একটি রেখা কল্পনা করা হয়। একে আন্তর্জাতিক তারিখ রেখা বলে । এ রেখাটি বিবেচনায় রাখার ফলে কোনো নির্দিষ্ট স্থান থেকে পূর্ব বা পশ্চিমে দীর্ঘপথ ভ্রমণ করার সময় স্থানীয় সময়ের পার্থক্যের সঙ্গে সঙ্গে তারিখ বা বার নিয়ে গরমিল এড়ানো যায় ।"
        },
        {
          "label": "গ",
          "question": "১ নং ছকের 'ক' চিহ্নিত স্থানের স্থানীয় সময় সকাল ৭টা হলে 'খ' চিহ্নিত স্থানের স্থানীয় সময় নির্ণয় করো ।",
          "explanation": "উদ্দীপকের 'ক' স্থানের দ্রাঘিমা হলো ১৫° পূর্ব 'খ' স্থানের দ্রাঘিমা হলো ৭৫° পশ্চিম । 'ক' ও 'খ' স্থানের দ্রাঘিমার পার্থক্য = (১৫° +৭৫º) আমরা জানি, ১° দ্রাঘিমার জন্য সময়ের পার্থক্য হয় = ৪ মিনিট ৯০° দ্রাঘিমার জন্য সময়ের পার্থক্য হয় = (৯০x৪) মিনিট = ৩৬০ মিনিট বা ৬ ঘণ্টা । এখন যেহেতু ‘খ’ স্থানটি 'ক' স্থানের চেয়ে পশ্চিমে অবস্থিত যেহেতু ‘খ’ স্থানের সময় 'ক' স্থানের চেয়ে ৬ ঘণ্টা কম হবে। অর্থাৎ 'ক' স্থানের সময় থেকে ৬ ঘণ্টা বিয়োগ করতে হবে। সুতরাং 'ক' স্থানের সময় সকাল ৭টা হলে ‘খ’ স্থানের সময় হবে = (সকাল ৭টা – ৬ঘণ্টা) = রাত ১টা।"
        },
        {
          "label": "ঘ",
          "question": "বাংলাদেশের অর্থনৈতিক কর্মকাণ্ডের ওপর ২ নং ছকের ঘটনাটির প্রভাব আলোচনা করো ।",
          "explanation": "বাংলাদেশের অর্থনৈতিক কর্মকাণ্ডের ওপর ঘটনাটি অর্থাৎ জোয়ার ভাটা অত্যন্ত গুরুত্বপূর্ণ প্রভাব ফেলে । চন্দ্র ও সূর্যের আকর্ষণের ফলে ভূ-পৃষ্ঠের পানি নির্দিষ্ট সময় অন্তর প্রত্যহ একস্থানে ফুলে উঠে এবং অন্যত্র নেমে যায়। এভাবে পানি ফুলে ওঠা ও নেমে যাওয়াকে জোয়ার ভাটা বলে। অমাবস্যা ও পূর্ণিমার তিথিতে চন্দ্ৰ সূর্য সমসূত্রে থাকায় উভয়ের মিলিত আকর্ষণে প্রবল জোয়ারের সৃষ্টি হয়। একে তেজ কটাল বা ভরা কটাল বলে । উদ্দীপকের ২নং ছকের চিত্রে আমরা দেখি সূর্য ও চন্দ্র পৃথিবীর দুই পাশে সমসূত্রে রয়েছে যা পৃথিবীতে জোয়ার-ভাটা সৃষ্টিকে নির্দেশ করে। জোয়ার - ভাটা এদেশের মানুষের অর্থনৈতিক কর্মকাণ্ডের ওপর প্রত্যক্ষ 3 পরোক্ষভাবে ব্যাপক প্রভাব ফেলে। দৈনিক দুইবার জোয়ার-ভাটা হওয়ার ফলে আমাদের দেশের নদীর আবর্জনা পরিষ্কার হয়ে পানি নির্মল হয় এবং নদীর মোহনায় পলি জমতে পারে না। ফলে 'নদীর মুখ বন্ধ হতে পারে না । অনেক নদীর পাশে খাল খনন করে জোয়ারের পানি আটকে জমিতে সেচ দেওয়া হয় যা, ফসল উৎপাদনে গুরুত্বপূর্ণ ভূমিকা রাখে। আবার চট্টগ্রাম ও মংলা বন্দরে জোয়ারের সময় নদীর গভীরতা বৃদ্ধি পেলে বড় বড় জাহাজ প্রবেশ করে অথবা বন্দর ছেড়ে যায়। বঙ্গোপসাগরের জোয়ারের পানি পদ্মা নদীতে গোয়ালন্দের কাছে এবং মেঘনা নদীতে ভৈরব বাজারের কাছাকাছি পৌঁছায় । জোয়ারের সময় উপকূলীয় এলাকার লবণ চাষিরা সমুদ্রের পানিকে আবদ্ধ করে শুকিয়ে লবণ তৈরি করে। তবে প্রবল জোয়ারের সময় অসাবধানতাবশত দুর্ঘটনাও ঘটে থাকে যার ফলে নৌকা, স্টিমার, জাহাজসহ জানমালের ব্যাপক ক্ষতি হয় । উপরের আলোচনা থেকে বলা যায়, ছক-২ নির্দেশিত জোয়ার-ভাটার ঘটনাটি বাংলাদেশের মানুষের অর্থনৈতিক কর্মকাণ্ডের ওপর প্রত্যক্ষ ও পরোক্ষভাবে গুরুত্বপূর্ণ প্রভাব ফেলে।"
        }
      ]
    },
    {
      "number": "5",
      "uddipok": "ক খ নারী অধিকার পূরনাঙ্গ দলিল; দ্বিতীয় বিশ্বযুদ্ধোত্তর পরিস্থিতিতে প্রতিষ্ঠিত; গত শতাব্দীর আশির দশকে গৃহীত হয়; বিশ্বব্যপী কাজ করে; বর্তমান ১৩২টি দেশের সমর্থন রয়েছে। বর্তমান ১৯৩ টি সদস্য রয়েছে।",
      "tag": "RB 24",
      "sub_questions": [
        {
          "label": "ক",
          "question": "টেকসই উন্নয়ন কী?",
          "explanation": "টেকসই উন্নয়ন হলো সামগ্রিক উন্নয়নের কাঠামোবদ্ধ পরিকল্পনা ।"
        },
        {
          "label": "খ",
          "question": "টেকসই উন্নয়নে অংশীদারিত্ব কেন প্রয়োজন?",
          "explanation": "সবার অংশীদারিত্ব ছাড়া কোনো উন্নয়ন স্থায়ী হয় না বলে টেকসই উন্নয়নে অংশীদারিত্ব প্রয়োজন ।অংশীদারিত্ব হলো কোনো উন্নয়ন কার্যক্রমে যার যা দায়িত্ব ও কর্তব্য তা পালন করা। এক্ষেত্রে সরকারের পাশাপাশি বেসরকারি খাত, ব্যক্তি, গোষ্ঠী, সমাজের সর্বস্তরের অংশগ্রহণসহ জাতীয় ও আন্তর্জাতিক পর্যায়ের অংশীদারিত্ব প্রয়োজন। কাউকে বাদ দিয়ে বা পিছিয়ে রেখে অন্যরা এগিয়ে গেলে সেই উন্নয়ন জাতীয় ও বৈশ্বিকভাবে টেকসই হবে না। এজন্য টেকসই উন্নয়নে অংশীদারিত্ব প্রয়োজন।"
        },
        {
          "label": "গ",
          "question": "ছকের ‘ক’ দ্বারা কোন বিষয়টি প্রতিফলিত হয়েছে? ব্যাখ্যা করো ।",
          "explanation": "ছকের ‘ক' দ্বারা জাতিসংঘের নারীর প্রতি সকল প্রকার বৈষম্য বিলোপ সনদ বা সিডও সনদ প্রতিফলিত হয়েছে । নারীর প্রতি যে কোনো ধরনের বৈষম্য দূর করার লক্ষ্যে ১৯৭৯ সালের ডিসেম্বর মাসে জাতিসংঘের সাধারণ পরিষদে 'সিডও সনদ' গৃহীত হয়। এই সনদ ১৯৮১ সাল থেকে কার্যকর হয়। সিডওকে নারী অধিকারের পূর্ণাঙ্গ দলিল বলা যায়, কেননা এতে বিভিন্ন সময়ে নারীর প্রতি বৈষম্য নিরসনে গৃহীত বিভিন্ন বিষয়কে সমন্বিত করা হয়েছে। সিডও সনদে মোট ৩০টি ধারা আছে। এর মধ্যে প্রথম ১৬টি ধারায় নারীর প্রতি বিদ্যমান"
        },
        {
          "label": "ঘ",
          "question": "'বিশ্বব্যাপী শান্তি প্রতিষ্ঠায় ছকের 'খ' তে উল্লিখিত সংস্থাটির অবদান মূল্যায়ন করো ।",
          "explanation": "বিশ্বব্যাপী শান্তি প্রতিষ্ঠায় ছকের 'খ' তে উল্লিখিত সংস্থা জাতিসংঘের অবদান অপরিসীম। জাতিসংঘ একটি আন্তর্জাতিক সংস্থা। দ্বিতীয় বিশ্বযুদ্ধের ভয়াবহতার প্রেক্ষাপটে বিশ্বশান্তি প্রতিষ্ঠা লক্ষ্যে ১৯৪৫ সালের ২৪ অক্টোবর তৎকালীন নেতৃবৃন্দ জাতিসংঘ প্রতিষ্ঠা করেন। এর সদর দপ্তর যুক্তরাষ্ট্রের নিউইয়র্কে। বর্তমানে এর সদস্য সংখ্যা ১৯৩টি। উদ্দীপকের ‘খ’ ছকে একটি সংস্থা সম্পর্কে বলা হয়েছে যা দ্বিতীয় বিশ্বযুদ্ধের পরিস্থিতিতে প্রতিষ্ঠিত এবং এটি বিশ্বব্যাপী কাজ করে। এর ১৯৩টি সদস্য রয়েছে। ‘খ’ ছকের এ তথ্যগুলো জাতিসংঘকেই নির্দেশ করে। প্রতিষ্ঠার পর থেকে জাতিসংঘ বিশ্বশান্তি প্রতিষ্ঠায় কাজ করে যাচ্ছে। বিশ্বের কোথাও যুদ্ধ বা সামরিক সংঘাত বাধলে জাতিসংঘ তা বন্ধ করার উদ্যোগ নেয়। কখনও কখনও যুদ্ধ বন্ধে বা যুদ্ধের পর ক্ষতিগ্রস্তদের সহায়তার জন্য জাতিসংঘ তার শান্তিরক্ষী বাহিনীকেও সংঘাতপূর্ণ এলাকায় পাঠায়। বিশ্ব থেকে ক্ষুধা, দারিদ্র্য ও নিরক্ষরতা দূর করা, মানবাধিকার প্রতিষ্ঠা, পরিবেশ দূষণজনিত সমস্যা মোকাবিলা, জনসংখ্যা বিস্ফোরণ রোধ, নারী ও শিশু অধিকার প্রতিষ্ঠা ইত্যাদি বিভিন্ন ধরনের কর্মকাণ্ড পরিচালনার মাধ্যমেও জাতিসংঘ বিশ্ব শান্তি প্রতিষ্ঠায় অবদান রাখছে বাংলাদেশের বিভিন্ন সমস্যা সমাধানেও জাতিসংঘ সরকারকে গুরুত্বপূর্ণ সহায়তা দিচ্ছে। সুতরাং, বিশ্বব্যাপী শান্তি আনয়নে জাতিসংঘ নামক সংস্থাটির ভূমিকা প্রশংসার দাবিদার ।"
        }
      ]
    },
    {
      "number": "6",
      "uddipok": "ক নারীর ক্ষমাতায়ন কুসংস্কার মুক্ত দারিদ্র্য বিমোচন খ উৎপাদন বৃদ্ধি মাথাপিছু আয় বৃদ্ধি অপরাধ ও মাদকাসক্তি বৃদ্ধি",
      "tag": "RB 24",
      "sub_questions": [
        {
          "label": "ক",
          "question": "সামাজিক পরিবর্তন কাকে বলে?",
          "explanation": "সামাজিক পরিবর্তন বলতে সমাজ কাঠামো ও এর কার্যাবলির পরিবর্তনকে বোঝায় ।"
        },
        {
          "label": "খ",
          "question": "সামাজিক মূল্যবোধের অবক্ষয়ের কারণ ব্যাখ্যা করো ।",
          "explanation": "সামাজিক মূল্যবোধ অবক্ষয়ের অন্যতম কারণ ন্যায়বিচার প্রতিষ্ঠার অভাব । সমাজে ন্যায়বিচার প্রতিষ্ঠার অভাবের কারণে সমাজে বিশৃঙ্খলা বা অসঙ্গতি বেড়ে যায়। ফলে সামাজিক মূল্যবোধের অবক্ষয় হয়। তাছাড়া সমাজে আইনের শাসনের দুর্বলতা, মানুষের সহনশীলতার অভাব এবং বিশৃঙ্খল পরিবেশের কারণেও মূল্যবোধের অবক্ষয় ঘটতে থাকে ।"
        },
        {
          "label": "গ",
          "question": "ছকের “ক' দ্বারা সামাজিক পরিবর্তনের কোন উপাদানকে নির্দেশ করা হয়েছে? ব্যাখ্যা করো।",
          "explanation": "ছকের ‘ক’ দ্বারা সামাজিক পরিবর্তনের অন্যতম উপাদান শিক্ষাকে নির্দেশ করা হয়েছে । সামাজিক পরিবর্তনের একটি বিশেষ উপাদান হলো শিক্ষা। শিক্ষা হলো এক ধরনের সংস্কার সাধন ও বিরামহীন প্রক্রিয়া । শিক্ষা মানুষকে যাবতীয় অন্ধত্ব, অজ্ঞতা, কুসংস্কার প্রভৃতি থেকে মুক্তি দেয়। বাংলাদেশের সমাজে নারী শিক্ষার প্রসার জনগণের মধ্যে সচেতনতা সৃষ্টি করেছে যা তাদের বিভিন্ন সামাজিক আন্দোলন পরিচালনায় উদ্বুদ্ধ করেছে। এর ফলে দেশে নারী অধিকার প্রতিষ্ঠায় বিভিন্ন সামাজিক নীতি ও আইন সৃষ্টি হয়েছে। আবার নারী শিক্ষা নারীকে কর্মমুখী করেছে। এতে একদিকে যেমন দারিদ্র্য হ্রাস পেয়েছে, তেমনি নারীর ক্ষমতায়ন ঘটেছে। এভাবে শিক্ষা সমাজে পরিবর্তন এনেছে। উদ্দীপকে ‘ক” ছকে নারীর ক্ষমতায়ন, কুসংস্কারমুক্ত ও দারিদ্র্য বিমোচনের কথা বলা হয়েছে যা মূলত ওপরে বর্ণিত বিষয় শিক্ষার ফল। আর শিক্ষা সামাজিক পরিবর্তনের একটি গুরুত্বপূর্ণ উপাদান। তাই বলা যায় 'ক' দ্বারা শিক্ষাকে ইঙ্গিত করা হয়েছে।"
        },
        {
          "label": "ঘ",
          "question": "“ছকের 'খ' তে নির্দেশিত সামাজিক পরিবর্তনের উপাদানটি অর্থনীতিতে একদিকে যেমন আশীর্বাদ অন্যদিকে অভিশাপও।” মূল্যায়ন করো।",
          "explanation": "ছকের ‘খ' তে নিদের্শিত সামাজিক পরিবর্তনের উপাদানটি হলো শিল্পায়ন ও নগরায়ণ যা অর্থনীতিতে একদিকে যেমন আশীর্বাদ অন্যদিকে অভিশাপও । শিল্পায়ন হলো এমন একটি প্রক্রিয়া যার মাধ্যমে কৃষিভিত্তিক অর্থনীতি ও সমাজব্যবস্থা শিল্পভিত্তিক ও উৎপাদনমুখী অর্থনীতি ও সমাজে পরিণত হয়। শিল্পায়নের ফলে নগরায়ণ ঘটে। একটি দেশের কর্মসংস্থান বৃদ্ধি, অধিকহারে উৎপাদন বৃদ্ধি, মাথাপিছু আয়, জাতীয় আয় ইত্যাদি বৃদ্ধির মূলে রয়েছে শিল্পায়ন । উদ্দীপকে ছকের ‘খ’-তে এমন একটি বিষয় সম্পর্কে বলা হয়েছে যার প্রভাবে উৎপাদন, মাথাপিছু আয় বৃদ্ধির পাশাপাশি অপরাধ ও মাদকাসক্তি বৃদ্ধি পেয়েছে। ‘খ’ ছকের এ বিষয়গুলো মূলত ওপরে বর্ণিত শিল্পায়ন ও নগরায়ণকে নির্দেশ করে । শিল্পায়নের ফলে সাম্প্রতিক সময়ে বিভিন্ন শিল্পের প্রসার ঘটছে। শিল্পের প্রসারের ফলে নতুন কর্মসংস্থান সৃষ্টি হওয়ায় বেকারত্ব হ্রাস পাচ্ছে। সেই সাথে দারিদ্র্যও হ্রাস পাচ্ছে। উৎপাদন, জাতীয় আয়, মাথাপিছু আয় ইত্যাদি বৃদ্ধি পাওয়ায় জীবনমানের উন্নয়ন ঘটে। শিল্পায়ন ও নগরায়ণের ফলে যাতায়াত ও যোগাযোগ ব্যবস্থার উন্নয়ন ঘটে । তবে এতে ভৌগোলিক দূরত্ব হ্রাস পেলেও সামাজিক দূরত্ব বেড়ে যায়। শিল্প নগরীর বাসস্থান স্বল্পতা, স্বল্প মজুরি ইত্যাদি কারণে পরিবারের সব সদস্যদের নিয়ে একসাথে বাস করা সম্ভব হয় না। এতে যৌথ পরিবার ভেঙে একক পরিবার সৃষ্টি হচ্ছে। পারিবারিক সংগঠনে বিবাহ বিচ্ছেদ, শিশু কিশোরদের সুষ্ঠু সামাজিকীকরণে সমস্যা, প্রবীণদের নিরাপত্তাহীনতাসহ বিভিন্ন সমস্যা দেখা দিচ্ছে। শিল্পায়নের আরেকটি ফল হলো শহরে বস্তির উদ্ভব। বস্তিগুলো সামাজিক জীবনে দ্বন্দ্ব, সংঘাত, অপরাধ, কিশোর অপরাধের মতো বহু সামাজিক সমস্যা সৃষ্টি করে। এসব সমস্যা নগর জীবনকে বিষিয়ে তোলে । উপরের আলোচনা থেকে বলা যায়, ছকের ‘খ’ নির্দেশিত সামাজিক পরিবর্তনের উপাদান শিল্পায়ন ও নগরায়ণ শুধু আশীর্বাদ নয়, এর অনেক নেতিবাচক প্রভাবও রয়েছে।"
        }
      ]
    },
    {
      "number": "7",
      "uddipok": "জহির সাহেব এমন একটি আর্থিক প্রতিষ্ঠানে চাকরি করেন যেখানে তাকে সরকারের অভ্যন্তরীণ ও বৈদেশিক ঋণের হিসাব-নিকাশ করতে হয়। তাকে প্রয়োজনবোধে সরকারকে ঋণ প্রদান ও আর্থিক ব্যাপারে পরামর্শও প্রদান করতে হয়। অন্যদিকে জহির সাহেবের ছোট ভাই রাকিব গ্রামে বাস করে। রাকিব আর্থিক সংকটে পড়লে জহির সাহেব তাকে এমন একটি আর্থিক প্রতিষ্ঠানের কথা বলেন যেটি স্বল্প, মধ্যম ও দীর্ঘমেয়াদি ঋণ প্রদান করে থাকে।",
      "tag": "RB 24",
      "sub_questions": [
        {
          "label": "ক",
          "question": "কর রাজস্ব কী?",
          "explanation": "বাংলাদেশ সরকার দেশের জনগণ, বিভিন্ন ব্যবসায় ও শিল্প কারখানার ওপর যে কর ধার্য করে তা থেকে প্রাপ্ত আয়কে কর রাজস্ব বলে ।"
        },
        {
          "label": "খ",
          "question": "বাংলাদেশ সরকারের ব্যয়ের অন্যতম খাতটি ব্যাখ্যা করো।",
          "explanation": "বাংলাদেশ সরকারের ব্যয়ের অন্যতম প্রধান খাত হলো প্রতিরক্ষা । বাংলাদেশ সরকার প্রশাসনিক, সামাজিক ও জনকল্যাণমূলক এবং অন্যান্য কর্মকাণ্ডে বিপুল অর্থ ব্যয় করে। সরকারের ব্যয়ের একটি প্রধান খাত হলো প্রতিরক্ষা। প্রতিরক্ষা বাহিনী কর্মকর্তা-কর্মচারীর বেতন, ভাতা ও অন্যান্য সুযোগ-সুবিধা প্রদান, যুদ্ধের অস্ত্রশস্ত্র ও সাজসরঞ্জাম ক্রয় ইত্যাদি বাবদ বাংলাদেশ সরকার প্রচুর অর্থ ব্যয় করে ।"
        },
        {
          "label": "গ",
          "question": "উদ্দীপকে রাকিবকে কোন আর্থিক প্রতিষ্ঠানের কথা বলা হয়েছে? ব্যাখ্যা করো।",
          "explanation": "উদ্দীপকে রাকিবকে বাণিজ্যিক ব্যাংকের কথা বলা হয়েছে। যেকোনো দেশের অর্থনীতিকে বাণিজ্যিক ব্যাংক গুরুত্বপূর্ণ ভূমিকা পালন করে। ব্যবসা-বাণিজ্যের প্রাণই হলো বাণিজ্যিক ব্যাংক। বাণিজ্যিক ব্যাংকের একটি গুরুত্বপূর্ণ কাজ হলো ঋণ প্রদান করা । ব্যাংক জনসাধারণের কাছ থেকে গৃহীত অর্থের একটি নির্দিষ্ট অর্থ গচ্ছিত রেখে অবশিষ্ট অর্থ ব্যবসায়ী ও শিল্পপতিদের ঋণ হিসেবে দেয়। বাণিজ্যিক ব্যাংকগুলো প্রধানত স্বল্পমেয়াদি ঋণদান করে। তবে বর্তমানে চাহিদার পরিপ্রেক্ষিতে মধ্যমেয়াদি ও দীর্ঘমেয়াদি ঋণও দিয়ে থাকে। উদ্দীপকে দেখা যায়, জহির সাহেবের ছোটভাই রাকিব গ্রামে বাস করে। রাকিব অর্থ সংকটে পড়লে জহির সাহেব তাকে এমন একটি আর্থিক প্রতিষ্ঠানের কথা বলেন যেটি স্বল্প, মধ্য ও দীর্ঘ মেয়াদি ঋণ প্রদান করে। মূলত ওপরে বর্ণিত বাণিজ্যিক ব্যাংকসমূহই এ ধরনের ঋণ দেয়। তাই বলা যায়, উদ্দীপকের রাকিবকে জহির সাহেব বাণিজ্যিক ব্যাংকের কথাই বলেছেন ।"
        },
        {
          "label": "ঘ",
          "question": "দেশের অর্থনৈতিক উন্নয়নে জহির সাহেবের কর্মরত প্রতিষ্ঠানটির গুরুত্ব অপরিসীম।— বিশ্লেষণ করো ।",
          "explanation": "দেশের অর্থনৈতিক উন্নয়নে জহির সাহেরের কর্মরত প্রতিষ্ঠান কেন্দ্ৰীয় ব্যাংকের গুরুত্ব অপরিসীম। কেন্দ্রীয় ব্যাংক একটি দেশের সর্বোচ্চ আর্থিক প্রতিষ্ঠান। এই ব্যাংক দেশের অর্থবাজার, মুদ্রাবাজার ও অন্যান্য ব্যাংকসমূহকে তত্ত্বাবধান ও নিয়ন্ত্রণ করে। এই ব্যাংক সরকারের প্রতিনিধি ও আর্থিক পরামর্শদাতা হিসেবেও কাজ করে। সরকারের অভ্যন্তরীণ ও বৈদেশিক ঋণের হিসাব নিকাশ ও ব্যবস্থাপনা করে। প্রয়োজনে সরকারকে কেন্দ্রীয় ব্যাংক ঋণ প্রদান করে থাকে । উদ্দীপকে জহির এমন একটি আর্থিক প্রতিষ্ঠানে চাকরি করেন যেখানে তাকে সরকারের অভ্যন্তরীণ ও বৈদেশিক ঋণের হিসাব-নিকাশ করতে হয় এবং প্রয়োজনে সরকারকে ঋণ প্রদান পরামর্শ দিতে হয়। উদ্দীপকের জহির সাহেবের এই কাজগুলো ওপরে বর্ণিত কেন্দ্রীয় ব্যাংককে নির্দেশ করছে। প্রত্যেক দেশের অর্থনীতির বিকাশে কেন্দ্রীয় ব্যাংক অত্যন্ত গুরুত্বপূর্ণ ভূমিকা পালন করে। এই ব্যাংক দেশের কাগজি মুদ্রার প্রচলন ও মুদ্রা ব্যবস্থা স্থিতিশীল রাখতে প্রধান ভূমিকা রাখে। বাণিজ্যিক ব্যাংকগুলোর ঋণ দান ক্ষমতা নিয়ন্ত্রণ ও বিভিন্ন পদক্ষেপ গ্রহণের মাধ্যমে এই ব্যাংক দেশে মুদ্রাস্ফীতি ও মুদ্রা সংকোচন রোধে কাজ করে। আবার বাণিজ্যিক ব্যাংকগুলো অর্থ সংকটের সম্মুখীন হলে কেন্দ্রীয় ব্যাংকই ঐ ব্যাংকগুলোকে ঋণ প্রদান করে আর্থিক সংকটের হাত থেকে রক্ষা করে । এই ব্যাংক বিভিন্ন ব্যাংকের পারস্পরিক দেনা পাওনার ক্লিয়ারিং হাউজ বা নিকাশ ঘর হিসেবেও দায়িত্ব পালন করে। কেন্দ্রীয় ব্যাংক অন্যান্য দেশের মুদ্রার সাথে দেশের মুদ্রার নির্দিষ্ট বিনিময় হার রক্ষা করে। এ উদ্দেশ্যে .এই ব্যাংক বৈদেশিক মুদ্রা ক্রয়-বিক্রয় করে। পাশাপাশি দেশের অর্থনৈতিক উন্নয়নের জন্য গবেষণা পরিচালনা, প্রয়োজনীয় তথ্য সংগ্রহ, জাতীয় বাজেট প্রণয়নে সাহায্য করা প্রভৃতি বিষয়েও কেন্দ্রীয় ব্যাংক কাজ করে থাকে। কেন্দ্রীয় ব্যাংকের এসব কার্যাবলির ফলে দেশের মুদ্রাবাজার স্থিতিশীল থাকে। ব্যবসা-বাণিজ্যের প্রসার ঘটে যা অর্থনৈতিক উন্নয়নে অত্যন্ত গুরুত্বপূর্ণ অবদান রাখে । উপরের আলোচনা থেকে বলা যায়, দেশের অর্থনৈতিক, সামাজিক তথা সার্বিক উন্নয়নে জহির সাহেবের প্রতিষ্ঠান কেন্দ্রীয় ব্যাংকের গুরুত্ব অনস্বীকার্য।"
        }
      ]
    },
    {
      "number": "8",
      "uddipok": "জনাব রহমান একটি সংস্থার নির্বাচিত সদস্য। ঐ সংস্থার সদস্য হিসেবে সে এবং তার সহকর্মীরা আইন প্রণয়ন ও প্রয়োজনবোধে প্রচলিত আইনের সংশোধন করে থাকেন। আধুনিক রাষ্ট্রে এ সংস্থাটি আইনের প্রধান উৎস। অন্যদিকে, তার বড় ভাই জনাব রায়হান একটি স্থানীয় প্রতিষ্ঠানের প্রধান। তার প্রতিষ্ঠানে ৯ জন পুরুষ এবং ৩ জন মহিলা সদস্য আছেন। তিনি তার এলাকায় সার, বীজ প্রভৃতি বিতরণের সুষ্ঠু ব্যবস্থা করে থাকেন ।",
      "tag": "RB 24",
      "sub_questions": [
        {
          "label": "ক",
          "question": "সচিবালয় কী?",
          "explanation": "সাধারণত বিভিন্ন মন্ত্রণালয় ও তার বিভাগসমূহের অফিসগুলোকে যৌথভাবে সচিবালয় বলে ।"
        },
        {
          "label": "খ",
          "question": "গণতান্ত্রিক শাসন ব্যবস্থায় রাজনৈতিক দলের ভূমিকা ব্যাখ্যা করো।",
          "explanation": "গণতান্ত্রিক শাসনব্যবস্থায় রাজনৈতিক দলের ভূমিকা অত্যন্ত গুরুত্বপূর্ণ । শক্তিশালী ও সুসংগঠিত রাজনৈতিক দলের অস্তিত্ব গণতান্ত্রিক শাসন ব্যবস্থার সাফল্যের প্রধান শর্ত। আধুনিক গণতান্ত্রিক শাসন কার্যত রাজনৈতিক দলেরই শাসন। রাজনৈতিক দলগুলো দেশের রাজনৈতিক, সামাজিক, অর্থনৈতিক বিভিন্ন সমস্যা চিহ্নিত করে তার আলোকে দলীয় নীতিমালা ও কর্মসূচি গ্রহণ করে। আবার নির্বাচনে জয়লাভের উদ্দেশ্যে রাজনৈতিক দল বিভিন্ন কর্মসূচি প্রচার ও জনসমর্থন সৃষ্টি করে। নির্বাচনে জয়লাভের পর রাজনৈতিক দলই সরকার গঠন করে এবং শাসন কাজ পরিচালনা করে। এজন্য গণতান্ত্রিক শাসনব্যবস্থায় রাজনৈতিক দলের প্রয়োজনীয়তা ও গুরুত্ব সর্বাধিক।"
        },
        {
          "label": "গ",
          "question": "জনাব রায়হান কোন স্থানীয় প্রতিষ্ঠানের প্রধান? ব্যাখ্যা করো ।",
          "explanation": "জনাব রায়হান ইউনিয়ন পরিষদের প্রধান। ইউনিয়ন পরিষদ বাংলাদেশের সবচেয়ে প্রাচীন স্থানীয় সরকার প্রতিষ্ঠান গড়ে ১০-১৫টি গ্রাম নিয়ে একটি ইউনিয়ন পরিষদ গঠিত হয়। এতে একজন নির্বাচিত চেয়ারম্যান, নয়জন নির্বাচিত সদস্য ও তিনজন নির্বাচিত মহিলা সদস্য থাকেন। অর্থাৎ ইউনিয়ন পরিষদের একজন চেয়ারম্যান ও ১২ জন সদস্য থাকেন । ইউনিয়ন পরিষদের প্রধান হলেন চেয়ারম্যান। এর কার্যকাল ৫ বছর । ইউনিয়ন পরিষদ এলাকার জনশৃঙ্খলা রক্ষা, জনকল্যাণমূলক কাজ, বিরোধ নিষ্পত্তি, অপরাধ দমনসহ বিভিন্ন উন্নয়নমূলক কাজ করে থাকে উদ্দীপকের জনাব রায়হান একটি স্থানীয় প্রতিষ্ঠানের প্রধান। তার প্রতিষ্ঠানে ৯ জন পুরুষ ও ৩ জন মহিলা সদস্য আছে। তিনি এলাকায় সার-বীজ প্রভৃতি বিতরণের ব্যবস্থা করেন। জনাব রায়হানের প্রতিষ্ঠানটি ওপরে বর্ণিত ইউনিয়ন পরিষদের সাথে সম্পূর্ণ সাদৃশ্যপূর্ণ। তাই বলা যায়, জনাব রায়হান ইউনিয়ন পরিষদের প্রধান ।"
        },
        {
          "label": "ঘ",
          "question": "জনাব রহমান এর সংস্থার সাথে সরকারের কোন বিভাগের সাদৃশ্য রয়েছে? উক্ত বিভাগটি কি আইনের একমাত্র উৎস? উত্তরের পক্ষে যুক্তি দাও ।",
          "explanation": "জনাব রহমানের সংস্থার সাথে সরকারের আইন বিভাগের সাদৃশ্য রয়েছে। তবে আইন বিভাগই আইনের একমাত্র উৎস নয় । সরকারের তিনটি বিভাগের একটি হলো আইন বিভাগ। আইন বিভাগ আইন প্রণয়ন ছাড়াও প্রয়োজনে আইন সংশোধন বা রদবদল করে থাকে। আইন বিভাগের একটি অংশ হলো আইনসভা। আইনসভা আইন প্ৰণয়ন করে । নির্বাচিত গণপ্রতিনিধিদের নিয়ে এটি গঠিত হয় । উদ্দীপকের জনাব রহমান একটি সংস্থার নির্বাচিত সদস্য। এই সংস্থার সদস্য হিসেবে তিনি ও তার সহকর্মীরা আইন প্রণয়ন ও প্রয়োজনে আইন সংশোধন করেন । এতে বোঝা যায় জনাব রহমানের সংস্থাটি ওপরে বর্ণিত আইন বিভাগ তথা আইনসভাকে নির্দেশ করছে। আধুনিক রাষ্ট্রে আইনসভাই আইনের প্রধান উৎস। তবে এটি ছাড়াও আইনের আরও উৎস রয়েছে । প্রথা হলো আইনের সবচেয়ে প্রাচীন উৎস। যেমন— যুক্তরাজ্যের অধিকাংশ আইনই প্রথা থেকে এসেছে। ধর্ম, ধর্মীয় অনুশাসন ও ধর্মগ্রন্থ আইনের আরেকটি গুরুত্বপূর্ণ উৎস। ধর্মভিত্তিক রাষ্ট্রে ধর্মীয় বিধানই রাষ্ট্রীয় আইন হিসেবে বিবেচিত হয়। যেমন— অনেক ইসলামি রাষ্ট্রের আইন প্রধানত কুরআন ও শরিয়ার ওপর নির্ভরশীল। বিচারকের রায় অথবা বিচার বিভাগীয় রায়ও আইনের একটি উৎস। আইনজ্ঞদের বিজ্ঞানসম্মত আলোচনা বা তাদের আইন বিষয়ক বইগুলোও আইনের উৎস হিসেবে কাজ করে। যেমন— যুক্তরাজ্যের আইন ব্যবস্থায় আইনবিদ কোক, ইসলামি আইনের ক্ষেত্রে ইমাম আবু হানিফা প্রমুখের অভিমত আইনের মর্যাদা লাভ করেছে। পাশাপাশি ন্যায়নীতি ও ন্যায়পরায়ণতা আইনের অন্যতম উৎস হিসেবে কাজ করে। তবে আধুনিক রাষ্ট্রে আইনের প্রধান উৎস হলো আইনসভা ৷ আইনসভা দেশের জনগণের স্বার্থকে সামনে রেখে প্রয়োজনীয় আইন প্ৰণয়ন ও সংশোধন করে। এছাড়াও প্রথা, ধর্ম, বিচারকের রায়, বিজ্ঞানসম্মত আলোচনা, ন্যায়বোধ, আইনের উৎস হিসেবে কাজ করে । সতরাং এ আলোচনায় প্রমাণিত হয় আইনসভাই আইনের একমাত্র উৎস নয়।"
        }
      ]
    },
    {
      "number": "9",
      "uddipok": "ঘটনা-১: অনিক ও অনন্যা দুই ভাইবোন টেবিলের দু'পাশে বসে পড়াশোনা করছিল হঠাৎ টেবিলটি নড়ে উঠলে একে অপরকে দোষারোপ করতে থাকে। পরক্ষণে তাদের পুরো চারতলা বাড়িটি নড়ে উঠলে, তারা আসল ঘটনাটি উপলব্ধি করে দ্রুত সিঁড়ি বেয়ে নামতে চেষ্টা করল ঘটনা-২: আরমান তার বন্ধুদের সাথে শিক্ষাসফরে পাহাড়ি অঞ্চলে ঘুরতে যায়। সেখানে সে দেখতে পেল চুনাপাথর, কয়লা প্রভৃতি আহরণ করা হচ্ছে। সে বন্ধুদের সাথে আলোচনা করে জানতে পারল বঙ্গোপসাগরের তলদেশেও এ ধরনের সম্পদ রয়েছে।",
      "tag": "RB 24",
      "sub_questions": [
        {
          "label": "ক",
          "question": "সিসমিক রিস্ক জোন কী?",
          "explanation": "ভূমিকম্পের তীব্রতাকে চিহ্নিত করে মানচিত্রে যে বলয় তৈরি করা হয় তাকে সিসমিক রিস্ক জোন বলে ।"
        },
        {
          "label": "খ",
          "question": "পানিসম্পদ ব্যবস্থাপনার প্রয়োজনীয় ব্যাখ্যা করো ।",
          "explanation": "পানি সম্পদ ব্যবস্থাপনার প্রয়োজনীয়তা অপরিসীম। মানুষসহ জীবজগতের অস্তিত্বের জন্য পানির ভূমিকা অত্যন্ত গুরুত্বপূর্ণ। তাই পানি অত্যন্ত মূল্যবান সম্পদ। কৃষি ও শিল্পের বিকাশে পানির ব্যবহার অপরিহার্য। বৃষ্টি থেকে বর্ষাকালে পর্যাপ্ত পানি পাওয়া গেলেও শীত ও গ্রীষ্মকালে পানির অভাব হলে কৃষি, শিল্প ও জীবনযাপন সংকটাপন্ন হয়ে ওঠে। যে কারণে সারাবছর পানির প্রাপ্তি, প্রবাহ ও বণ্টন নিশ্চিত রাখতে পানি সম্পদ ব্যবস্থাপনার প্রয়োজনীয়তা অপরিহার্য।"
        },
        {
          "label": "গ",
          "question": "উদ্দীপকে উল্লিখিত ঘটনা-১ এর ক্ষেত্রে কোন প্রাকৃতিক দুর্যোগের প্রতিফলন ঘটেছে? ব্যাখ্যা করো।Option C",
          "explanation": "উদ্দীপকে উল্লিখিত ঘটনা-১-এর ক্ষেত্রে প্রাকৃতিক দুর্যোগ ভূমিকম্পের প্রতিফলন ঘটেছে। প্রাকৃতিক কারণে যে দুর্যোগের সৃষ্টি হয় তাকে প্রাকৃতিক দুর্যোগ বলে। ভূমিকম্প একটি প্রাকৃতিক দুর্যোগ। ভূ-পৃষ্ঠে সংঘটিত আকস্মিক ও অস্থায়ী কম্পনকেই ভূমিকম্প বলে। ভূতাত্ত্বিকদের মতে, ভূ-ত্বকের গভীরে সঞ্চিত তাপের কারণে পৃথিবীর অভ্যন্তরে পরিচলন স্রোতের সৃষ্টি হয়। ফলে সেখানে প্রবল শক্তি উৎপন্ন হয়ে ভূ-ত্বকের বিভিন্ন অংশে আলোড়ন ও পরিবর্তন হয়। এ কারণে অনেক সময় মৃদু থেকে প্রচণ্ড ভূমিকম্প অনুভূত হয়। ভূমিকম্পের ফলে কখনো কখনো বাড়ি-ঘর ক্ষতিগ্রস্ত বা ভেঙে পড়া, বিভিন্ন মাত্রায় হতাহতের ঘটনা এবং প্রচণ্ড ভূমিকম্পের ক্ষেত্রে নদীর গতিপথসহ ভূ-পৃষ্ঠে পরিবর্তনের ঘটনা ঘটে । - উদ্দীপকের ঘটনা-১ এ দেখা যায়, অনিক ও অনন্যা টেবিলের দুই পাশে বসে পড়াশোনা করছিল। হঠাৎ টেবিলটি নড়ে উঠলে তারা একে অপরকে দোষারোপ করে। পরক্ষণেই তাদের চারতলা বাড়িটি নড়ে উঠলে তারা আসল ঘটনা উপলব্ধি করে। উক্ত ঘটনা-১ এ টেবিল ও বাড়ি নড়ে উঠার বিষয়টি মূলত ওপরে বর্ণিত প্রাকৃতিক দুর্যোগ ভূমিকম্পকেই নির্দেশ করে।"
        },
        {
          "label": "ঘ",
          "question": "ঘটনা-২ এ বর্ণিত সম্পদের মাধ্যমে বাংলাদেশ অর্থনৈতিকভাবে কতটুকু উন্নয়ন করতে পারে? মূল্যায়ন করো।”",
          "explanation": "বাংলাদেশের অর্থনৈতিক উন্নয়নে প্রাকৃতিক সম্পদের গুরুত্ব অপরিসীম। ভূমি, বনভূমি, মাছ, খনিজ পদার্থ, সৌরশক্তি, প্রাকৃতিক জলাশয় প্রভৃতি এদেশের গুরুত্বপূর্ণ প্রাকৃতিক সম্পদ। এগুলোর যথাযথ ব্যবহার করে দারিদ্র্য দূরীকরণ, খাদ্য নিরাপত্তা এবং জনগণের উন্নত জীবনমান নিশ্চিত করা যেতে পারে। মূলত প্রাকৃতিক সম্পদই দেশের অর্থনৈতিক উন্নয়নকে ত্বরান্বিত করে । উদ্দীপকের আরমান শিক্ষাসফরে গিয়ে চুনাপাথর ও কয়লাসহ নানারকম পদার্থ আহরণ করার দৃশ্য দেখে। মূলত এ সমস্ত খনিজ, বনজ ও সৌরসহ সকল ধরনের প্রাকৃতিক সম্পদকে কাজে লাগিয়ে দেশ অর্থনৈতিকভাবে সমৃদ্ধ হতে পারে। কেননা দেশীয় প্রাকৃতিক সম্পদকে কাঁচামাল হিসেবে ব্যবহার করে বিভিন্ন অঞ্চলে শিল্প ও কলকারখানা গড়ে উঠছে। এর ফলে দরিদ্র ও বেকার জনগোষ্ঠী, কর্মসংস্থানের সুযোগ পাচ্ছে। এমনকি দেশীয় চাহিদা অনুযায়ী পণ্য উৎপাদন করার পাশাপাশি বিদেশে রপ্তানি করাও সম্ভব হচ্ছে। সেইসাথে যেকোনো উৎপাদন কাজে কাঁচামালের জন্য বিদেশি নির্ভরতা কমে আসছে, যা মৌলিক ও ভারী শিল্প গড়ে ওঠার জন্য সহায়ক। এর ফলে দেশের অর্থনৈতিক উন্নয়ন সাধিত হচ্ছে। বর্তমানে মানুষ খাদ্যশস্য উৎপাদন, বনজ সম্পদের ব্যবহার এবং অন্যান্য প্রাকৃতিক সম্পদের ব্যবহারে আগের তুলনায় সচেতন হয়ে উঠছে। উপর্যুক্ত আলোচনা থেকে তাই বলা যায়, যেকোনো দেশের অর্থনৈতিক উন্নতি ত্বরান্বিত করতে দেশীয় প্রাকৃতিক সম্পদের সঠিক ব্যবহার করা জরুরি।"
        }
      ]
    },
    {
      "number": "10",
      "uddipok": "বিষয় বৈশিষ্ট্য ক গাছের পাতা একত্রে ফোটেও না, ঝরে না; সারা বছর বনগুলো সবুজ থাকে। খ বাংলাদেশের দক্ষিণ-পূর্বাঞ্চলের প্রধান নদী; উৎপত্তিস্থল লুসাই পাহাড়ে; দেশের প্রধান সমুদ্র বন্দর এই নদীর তীরে অবস্থিত।",
      "tag": "RB 24",
      "sub_questions": [
        {
          "label": "ক",
          "question": "সৌরশক্তি কাকে বলে?",
          "explanation": "আমরা প্রকৃতি থেকে সূর্যের যে আলো অনায়াসে লাভ করি তাকেই সৌরশক্তি বলে ।"
        },
        {
          "label": "খ",
          "question": "পানির অভাবের কারণ ব্যাখ্যা করো ।",
          "explanation": "পানির অভাবের বহুবিধ কারণ বিদ্যমান । বাংলাদেশের উজান থেকে বয়ে আসা পানিতে প্রচুর পলি থাকে। এসব পলি নদীর তলদেশে জমা হওয়ায় নদী ভরাট হয়ে যায়। নদীতে পানির প্রবাহ হ্রাস পায় । আবার ভারত থেকে বাংলাদেশে আগত বেশ কিছু নদীতে ভারত বাঁধ নির্মাণ করায় নদীগুলোতে শুষ্ক মৌসুমে পানি প্রবাহ কমে যায়। এছাড়া সেচসহ নানা কাজে নদী থেকে পাম্প দিয়ে প্রচুর পানি উত্তোলনের ফলে নদীতে পানির অভাব দেখা দেয়। তাছাড়া নিয়ম-নীতি না মেনে নদীর উপর দিয়ে যত্রতত্র ব্রিজ, কালভার্ট, বাঁধ নির্মাণ নদীতে পানির অভাব দেখা দেওয়ার অন্যতম কারণ ।"
        },
        {
          "label": "গ",
          "question": "ছকের ‘ক’ দ্বারা কোন বনভূমিকে নির্দেশ করা হয়েছে? ব্যাখ্যা করো।",
          "explanation": "ছকের ‘ক' দ্বারা ক্রান্তীয় চিরহরিৎ ও পত্রপতনশীল বনভূমিকে নির্দেশ করা হয়েছে। বাংলাদেশের দক্ষিণ-পূর্ব ও উত্তর-পূর্ব অংশের পাহাড়ি অঞ্চলকে ক্রান্তীয় চিরহরিৎ এবং পত্রপতনশীল বনভূমি এলাকা নামে অভিহিত করা হয়। মূলত উষ্ণ ও আর্দ্র সমভূমিতে কিছু এলাকা জুড়ে এই প্রজাতির গাছপালা, তরু-লতা, ঝোপঝাড়, গুল্ম জন্ম নেয়। এসব গাছের পাতা একত্রে ফোটেও না, ঝরেও না। ফলে সারা বছর বনগুলো সবুজ থাকে। সে কারণেই এসব বনকে চিরহরিৎ বা চির সবুজ বনভূমি বলে । উদ্দীপকের ছকের 'ক' তে বনভূমির বৈশিষ্ট্য হিসেবে বলা হয়েছে এর গাছের পাতা একত্রে ফোটেও না, ঝরেও পড়ে না এবং সারা বছর বনগুলো সবুজ থাকে। উদ্দীপকের বনটির বৈশিষ্ট্য ওপরে বর্ণিত ক্রান্তীয় চিরহরিৎ এবং পত্রপতনশীল বনভূমির সাথে সম্পূর্ণ সাদৃশ্যপূর্ণ। তাই বলতে পারি ছকের ‘ক’ দ্বারা ক্রান্তীয় চিরহরিৎ এবং পত্রপতনশীল বনভূমিকে নির্দেশ করা হয়েছে।"
        },
        {
          "label": "ঘ",
          "question": "বাংলাদেশের অর্থনৈতিক অগ্রগতিতে ছকের ‘খ’ তে উল্লিখিত নদীর অবদান মূল্যায়ন করো।",
          "explanation": "'খ' চিহ্নিত নদীটি অর্থাৎ কর্ণফুলী নদী বাংলাদেশের অর্থনৈতিক অগ্রগতিতে গুরুত্বপূর্ণ ভূমিকা পালন করছে— মন্তব্যটি যথার্থ । বাংলাদেশের অন্যতম, নদী কর্ণফুলীর উৎপত্তিস্থল লুসাই পাহাড়ে। এটি বাংলাদেশের দক্ষিণ-পূর্বাঞ্চলের প্রধান নদী । ৩২০ কি.মি. দৈর্ঘ্যের এ নদীটি চট্টগ্রাম শহরের খুব কাছ দিয়ে বঙ্গোপসাগরে পতিত হয়েছে। উদ্দীপকে ‘খ’ দ্বারা বাংলাদেশের দক্ষিণ-পূর্বাঞ্চলের প্রধান নদীকে চিহ্নিত করা হয়েছে যা মূলত কর্ণফুলী নদী । বাংলাদেশের অর্থনীতিতে কর্ণফুলী নদীর গুরুত্ব অপরিসীম। বাংলাদেশের একমাত্র জলবিদ্যুৎ কেন্দ্র এ নদীর পানি প্রবাহের ওপর নির্ভর করে স্থাপন করা হয়েছে। উৎপাদন খরচ কম এবং পরিবেশবান্ধব হওয়ায় জলবিদ্যুৎ বাংলাদেশের অর্থনীতি এবং পরিবেশের ভারসাম্য রক্ষায় গুরুত্বপূর্ণ ভূমিকা পালন করছে। এ নদীর তীরে অবস্থিত চট্টগ্রাম বন্দরের মাধ্যমে বাংলাদেশের আন্তর্জাতিক বাণিজ্যের ৮০ শতাংশ কার্যক্রম সম্পাদিত হয়। সরকার এ বন্দর থেকে প্রচুর রাজস্ব আয় করে। বাংলাদেশের অর্থনীতিতে চট্টগ্রাম বন্দর যোগাযোগের অন্যতম মাধ্যম হিসেবে ভূমিকা পালন করে। কর্ণফুলী নদীকে ঘিরে চট্টগ্রামের ব্যবসা-বাণিজ্য ও শিল্প-কারখানা গড়ে উঠেছে। এসব কর্মকাণ্ডের সাথে জড়িত হাজার হাজার মানুষ নিজেদের অর্থনৈতিক চাহিদা পূরণের পাশাপাশি দেশের অর্থনীতিতে ভূমিকা রাখছে । উপরের আলোচনা থেকে বলা যায়, ‘খ’ চিহ্নিত কর্ণফুলী নদী দেশের অর্থনৈতিক অগ্রগতিতে অত্যন্ত গুরুত্বপূর্ণ ভূমিকা রাখছে।"
        }
      ]
    },
    {
      "number": "1",
      "uddipok": "'ক ' 'খ ' রেসকোর্স ময়দান ১৯৭১ প্রথম সরকার গঠন, ১৯৭১ বাঙ্গালির শোহশোন- বঞ্চনার ইতিহাসের বর্ণনা। হানাদারদের বিরুদ্ধে কার্যক্রম পরিচালনা। বিশ্বপ্রামাণ্য দলিল হিসেবে স্বীকৃত। বিজয় অর্জন নিশ্চিত করা।",
      "tag": "RB 24",
      "sub_questions": [
        {
          "label": "ক",
          "question": "“ল্যাকটেটিং মাদার সহায়তা তহবিল” কী?",
          "explanation": "“ল্যাকটেটিং মাদার সহায়তা তহবিল” হলো শহরাঞ্চলের কর্মজীবী মায়েদের অর্থ সাহায্য প্রদানের জন্য গঠিত তহবিল ।"
        },
        {
          "label": "খ",
          "question": "বাংলাদেশের মুক্তিযুদ্ধে ছাত্রসমাজের ভূমিকা ব্যাখ্যা করো ।",
          "explanation": "মুক্তিযুদ্ধে ছাত্রসমাজ সরাসরি অংশগ্রহণ করে বিজয় অর্জনকে ত্বরান্বিত করেছিল। মুক্তিযুদ্ধ শুরু হলে স্কুল, কলেজ ও বিশ্ববিদ্যালয়ের ছাত্র-ছাত্রীদের বিরাট অংশ সরাসরি যুদ্ধে যোগ দেয়। অনেকে ভারতে প্রশিক্ষণ গ্রহণ শেষে দেশের অভ্যন্তরে প্রবেশ করে পাকিস্তানি হানাদার বাহিনীকে প্রতিরোধ করে । মুক্তিবাহিনীতে একক গোষ্ঠী হিসেবে ছাত্র-ছাত্রীদের সংখ্যা ছিল সবচেয়ে বেশি। মুক্তিযুদ্ধে ছাত্রসমাজের মহান আত্মত্যাগ ব্যতীত স্বাধীনতা অর্জন কঠিন হতো ।"
        },
        {
          "label": "গ",
          "question": "ছকের ‘ক' দ্বারা কোন ঐতিহাসিক ঘটনাটি প্রতিফলিত হয়েছে? ব্যাখ্যা করো ।",
          "explanation": "ছকের 'ক' দ্বারা ঐতিহাসিক ১৯৭১ সালের ৭ই মার্চের ভাষণ প্রতিফলিত হয়েছে। বিশ্বের ইতিহাসে যেসব ঐতিহাসিক ভাষণের নজির আছে বঙ্গবন্ধুর ৭ই মার্চের ভাষণ তার অন্যতম। রাজনৈতিকভাবে চরম দুর্যোগময় একটি পরিস্থিতিতে বঙ্গবন্ধু শেখ মুজিবুর রহমান ৭ই মার্চের ভাষণ দেন। এ ভাষণে তিনি বাংলাদেশের স্বাধীনতার ডাক দেন এবং জনগণকে সশস্ত্র মুক্তিযুদ্ধের প্রস্তুতি নেওয়ার আহ্বান জানান। রেসকোর্স ময়দানের ভাষণে বঙ্গবন্ধু পশ্চিম পাকিস্তানি শাসকদের দুঃশাসন ও শোষণ, বঞ্চনার ইতিহাস, নির্বাচনে জয়ের পরও ক্ষমতা হস্তান্তরে টালবাহানার প্রসঙ্গ তুলে ধরেন । এ ভাষণে বঞ্চনার বেড়াজাল ছিন্ন করতে বাঙালিকে ঐক্যবদ্ধ হওয়ার প্রেরণা ও নির্দেশনা দেওয়া হয়। ইউনেস্কো ২০১৭ সালে বঙ্গবন্ধু শেখ মুজিবুর রহমানের এই ভাষণকে “বিশ্ব প্রামাণ্য দলিল” হিসেবে স্বীকৃতি দিয়েছে। উদ্দীপকের ‘ক' ছকে একটি ঘটনার কয়েকটি তথ্য যেমন— রেসকোর্স ময়দান ১৯৭১, বাঙালির শোষণ বঞ্চনার ইতিহাস বর্ণনা, বিশ্ব প্রামাণ্য দলিল হিসেবে স্বীকৃতি প্রভৃতি তুলে ধরা হয়েছে। ‘ক’ ছকের এ তথ্যগুলো ওপরে বর্ণিত বঙ্গবন্ধুর ঐতিহাসিক ৭ই মার্চের ভাষণের সাথে সাদৃশ্যপূর্ণ। তাই বলা যায়, ছকের ‘ক’ দ্বারা বঙ্গবন্ধুর ৭ই মার্চের ভাষণকে তুলে ধরা হয়েছে।"
        },
        {
          "label": "ঘ",
          "question": "বাংলাদেশের মুক্তিযুদ্ধে বিজয় অর্জনের ক্ষেত্রে ছকের ‘খ’ তে উল্লিখিত 'সরকারের ভূমিকা মূল্যায়ন করো।",
          "explanation": "মুক্তিযুদ্ধকে সুষ্ঠুভাবে পরিচালনা এবং এর পক্ষে বিশ্বজনমত গঠনে ছক ‘খ’-তে উল্লিখিত সরকার তথা মুজিবনগর সরকার গুরুত্বপূর্ণ ভূমিকা পালন করে। ১৯৭১ সালের ১০ই এপ্রিল বঙ্গবন্ধু শেখ মুজিবুর রহমানকে প্রধান করে মুজিবনগর সরকার গঠিত হয়। এ সরকার পাকিস্তান সেনাবাহিনী, পুলিশ ও সীমান্তরক্ষী ইপিআর (পরে বিডিআর ও বর্তমানে বিজিবি) বাহিনীতে কর্মরত বাঙালি সদস্য এবং দেশের মুক্তিকামী সাধারণ মানুষকে নিয়ে মুক্তিবাহিনী গঠন করে। যুদ্ধ পরিচালনার সুবিধার্থে এ সরকার দেশকে ১১ টি সেক্টর ও সাব সেক্টরে ভাগ করে । এ ছাড়া বেশ কয়েকজন জ্যেষ্ঠ সেনা কর্মকর্তাদের নেতৃত্বে তিনটি বিশেষ ফোর্স বা বাহিনী গঠন করা হয়। এছাড়া মুজিবনগর সরকারের আহ্বানে প্রতিবেশী দেশ ভারত বাংলাদেশের স্বাধীনতা যুদ্ধে সমর্থন দেয় এবং মুক্তিযোদ্ধাদের প্রশিক্ষণ ও অস্ত্র সরবরাহের ব্যবস্থা করে । এছাড়া মুজিবনগর সরকার বিশ্বের বিভিন্ন দেশের রাজধানীসহ গুরুত্বপূর্ণ শহরে (যেমন— দিল্লি, লন্ডন, নিউইয়র্ক, ওয়াশিংটন, স্টকহোম) কূটনীতিকদের পাঠায়। বিদেশের মিশন থেকে প্রবাসী বাংলাদেশ সরকারের পক্ষে প্রচারণা চালিয়ে সমর্থন আদায়ের চেষ্টা করা হয়। এজন্য বিচারপতি আবু সাঈদ চৌধুরীকে সরকারের বিশেষ দূত হিসেবে নিয়োগ দেয়া হয়। তিনি ইউরোপ ও মার্কিন যুক্তরাষ্ট্রে বাংলাদেশের স্বাধীনতার পক্ষে বিশ্ব নেতৃত্ব ও সাধারণ জনগণের সমর্থন আদায়ের জন্য কাজ করেন। মুজিবনগর সরকারের এসব রাজনৈতিক, সামরিক ও কূটনৈতিক তৎপরতার ফলে বিশ্বের বিভিন্ন দেশে মুক্তিযুদ্ধের অনুকূলে জনমত তৈরি হয়। মূলত মুজিবনগর সরকারের সুদক্ষ পরিচালনার মাধ্যমেই দীর্ঘ নয় মাস রক্তক্ষয়ী যুদ্ধের মধ্য দিয়ে বাংলাদেশ স্বাধীন হয় । উপরের আলোচনার পরিপ্রেক্ষিতে বলা যায়, মুজিবনগর সরকার মুক্তিযুদ্ধে বাংলাদেশের বিজয় অর্জনে গুরুত্বপূর্ণ ভূমিকা পালন করে ।"
        }
      ]
    }
  ]
}