{
  "title": "ক্যান্ট. পাবলিক স্কুল এন্ড কলেজ, ময়মনসিংহ ২০২৪",
  "subtitle": "বাংলাদেশ ও বিশ্ব পরিচয় (11)",
  "questions": [
    {
      "number": "1",
      "uddipok": "ভূগোল বিষয়ের শিক্ষক মশিউর রহমান ১০ম শ্রেণির বাংলাদেশ ও বিশ্বপরিচয় ক্লাসে সৌরজগৎ নিয়ে আলোচনা করছিলেন। প্রথমে তিনি এমন একটি গ্রহ নিয়ে আলোচনা করলেন, যেটি সৌরজগতের সর্ববৃহৎ গ্রহ। পরে তিনি সূর্যের তৃতীয় নিকটতম গ্রহ নিয়ে আলোচনা করে তার বক্তব্য শেষ করলেন।",
      "tag": "MCPC 24",
      "sub_questions": [
        {
          "label": "ক",
          "question": "কেন্দ্রাতিগ শক্তি কাকে বলে?",
          "explanation": "পৃথিবী তার নিজ অক্ষে দ্রুতবেগে, ঘোরার কারণে এ গ্রহের কেন্দ্রের বিপরীত দিকে যে শক্তির সৃষ্টি হয় তাকে কেন্দ্রাতিগ শক্তি বলে ।"
        },
        {
          "label": "খ",
          "question": "উত্তর গোলার্ধে গ্রীষ্মকাল ও দক্ষিণ গোলার্ধে শীতকাল হওয়ার কারণ ব্যাখ্যা করো।",
          "explanation": "উত্তর গোলার্ধে গ্রীষ্মকাল ও দক্ষিণ গোলার্ধে শীতকাল হওয়ার কারণ হলো পৃথিবীর বার্ষিক গতি। বার্ষিক গতির জন্য সূর্যরশ্মি কোথাও লম্বভাবে আবার কোথাও তীর্যকভাবে পড়ে এবং দিন-রাত্রির হ্রাসবৃদ্ধি ঘটে। এর ফলে ভূপৃষ্ঠের সব জায়গায় সময়ভেদে তাপের তারতম্য এবং ঋতু পরিবর্তন ঘটে। যেমন— ২১শে জুনের দেড় মাস আগে থেকে দেড় মাস পর পর্যন্ত উত্তর গোলার্ধে থাকে গ্রীষ্মকাল, অন্যদিকে এই একই সময়ে দক্ষিণ গোলার্ধে থাকে শীতকাল ।"
        },
        {
          "label": "গ",
          "question": "উদ্দীপকের প্রথমে যে গ্রহটি নিয়ে আলোচনা করা হয়েছে তা ব্যাখ্যা করো ।",
          "explanation": "উদ্দীপকে প্রথম যে গ্রহটি নিয়ে আলোচনা করা হয়েছে তা হলো বৃহস্পতি। বৃহস্পতি সৌরজগতের সর্ববৃহৎ গ্রহ। সূর্য থেকে দূরত্বের ভিত্তিতে এর অবস্থান পঞ্চম। বৃহস্পতির আয়তন পৃথিবীর প্রায় ১৩০০ গুণ। এর ব্যাস ১,৪২,৮০০ কি.মি.। গ্রহটি সূর্য থেকে প্রায় ৭৭.৮ কোটি কি. মি. দূরে অবস্থিত। বৃহস্পতি ১২ বছরে একবার সূর্যকে এবং ৯ ঘণ্টা ৫৩ মিনিটে একবার নিজ অক্ষে আবর্তন করে। পৃথিবীর একদিনে বৃহস্পতি গ্রহে দুইবার সূর্য ওঠে ও দুইবার অস্ত যায়। এ গ্রহে গভীর বায়ুমণ্ডল আছে। গ্রহটির বায়ুমণ্ডলের উপরিভাগের তাপমাত্রা খুবই কম এবং অভ্যন্তরে তাপমাত্রা বেশি। এর উপগ্রহ ৬৭টি। এদের মধ্যে রয়েছে লো, ইউরোপা, গ্যানিমেড, ক্যাপলিস্টো উদ্দীপকের বর্ণনানুযায়ী, শিক্ষক মতিউর রহমান প্রথমে সৌরজগতের বৃহত্তম গ্রহ নিয়ে আলোচনা করেছেন। সুতরাং এটি বৃহস্পতিকেই নির্দেশ করে।"
        },
        {
          "label": "ঘ",
          "question": "২য় সময়ে আলোচিত গ্রহটি 'জীবজন্তু ও উদ্ভিদের জীবন ধারণের জন্য আদর্শ গ্রহ’–তুমি কি এর সাথে একমত? তোমার উত্তরের সপক্ষে যুক্তি দাও।",
          "explanation": "উদ্দীপকে পরে আলোচিত গ্রহটি হলো পৃথিবী, যা জীবজন্তু ও উদ্ভিদের জীবনধারণের জন্য আদর্শ গ্রহ। সৌরজগতের আটটি গ্রহের মধ্যে পৃথিবীই একমাত্র গ্রহ, যেখানে প্রাণের বিকাশ উপযোগী পরিবেশ আছে। পৃথিবী সৌরজগতের এমন একটি সুবিধাজনক স্থানে অবস্থিত যেখান থেকে জীবনধারণের জন্য সূর্য থেকে ঠিক প্রয়োজনীয় মাত্রায় আলো ও তাপ পাওয়া যায়। অন্যান্য গ্রহ সূর্যের খুব বেশি কাছে বা বেশি দূরে থাকার কারণে এগুলোর পরিবেশ হয় অতি উষ্ণ না হয় অতি শীতল। এ কারণে সেখানে প্রাণের বিকাশ ও টিকে থাকার অনুকূল পরিবেশ নেই। পৃথিবীর বায়ুমণ্ডলে রয়েছে প্রয়োজনীয় অক্সিজেন ও নাইট্রোজেন, ভূপৃষ্ঠে আছে পর্যাপ্ত পানি। এছাড়া পৃথিবীপৃষ্ঠের গড় তাপমাত্রা ১৩.৯০ ডিগ্রি সেলসিয়াস যা জীবজগতের জন্য উপযোগী। বিজ্ঞানীদের মতে, সৌরজগতে পৃথিবীর অবস্থান, গঠন ও এর উপরিভাগে বিদ্যমান অনুকূল জলবায়ুর কারণেই এখানে জীবনধারণ সম্ভব হচ্ছে । উদ্দীপকে শিক্ষক মতিউর রহমান দুইটি গ্রহ নিয়ে ক্লাসে আলোচনা করেন এর মধ্যে পরে আলোচিত গ্রহটি সূর্যের তৃতীয় নিকটতম গ্রহ। অবস্থানের দিক থেকে এটি নিশ্চিতভাবেই পৃথিবীকে নির্দেশ করে। অনুকূল পরিবেশের কারণেই এটি জীবের জীবনধারণের জন্য আদর্শ গ্রহ। উপরের আলোচনার পরিপ্রেক্ষিতে বলা যায়, সৌরজগতের গ্রহগুলোর মধ্যে পৃথিবী জীবজন্তু ও উদ্ভিদ তথা প্রাণের বিকাশ ও অস্তিত্ব রক্ষার জন্য উপযোগী।"
        }
      ]
    },
    {
      "number": "2",
      "uddipok": "কামাল লন্ডনে বাস করে। একদিন সে মধ্যাহ্ন ১২টা সময় ভৌগোলিকভাবে গুরুত্বপূর্ণ একটি স্থানে দাঁড়ালো। সে নিউইয়র্কে অবস্থিত একজন বন্ধুকে সেখানে কোন দিন এবং তার স্থানীয় সময় জানতে চাইল। তখন ছিল সকাল ৭ টা ।",
      "tag": "MCPC 24",
      "sub_questions": [
        {
          "label": "ক",
          "question": "স্থানীয় সময় কী?",
          "explanation": "মধ্যাহ্ন সূর্যের অবস্থান থেকে কোনো স্থানের সময় নির্ণয় করাকে স্থানীয় সময় বলা হয় ।"
        },
        {
          "label": "খ",
          "question": "প্রমাণ সময় জানা প্রয়োজন কেন? ব্যাখ্যা করো ।",
          "explanation": "একই দেশের মধ্যে সময় গণনার বিভ্রাট এড়ানোর জন্য প্রমাণ সময় জানা প্রয়োজন হয়। দ্রাঘিমারেখার ওপর মধ্যাহ্নের সূর্যের অবস্থানের সময়কালকে দুপুর ১২টা ধরে স্থানীয় সময় নির্ধারণ করলে একই দেশের মধ্যে সময় গণনার বিভ্রাট হয়। সেজন্য প্রত্যেক দেশের একটি প্রমাণ সময় নির্ণয় করে ব্যবহার করা হয় । অনেক বড় দেশ হলে কয়েকটি প্রমাণ সময় থাকে। যেমন যুক্তরাষ্ট্রে চারটি এবং কানাডাতে পাঁচটি প্রমাণ সময় রয়েছে।"
        },
        {
          "label": "গ",
          "question": "কামাল কোথায় দাঁড়িয়ে ছিল? ব্যাখ্যা করো ।",
          "explanation": "আনিস ভৌগোলিক দিক দিয়ে মূল মধ্যরেখার ওপর অবস্থান করেছিল । যুক্তরাজ্যের লন্ডন শহরের উপকণ্ঠে গ্রিনিচ (Greenwich) মানমন্দিরের ওপর দিয়ে উত্তর মেরু ও দক্ষিণ মেরু পর্যন্ত বিস্তৃত যে কাল্পনিক মধ্যরেখা অতিক্রম করেছে তাকে মূল মধ্যরেখা বলে। এ রেখার মান ০ (শূন্য) ডিগ্রি ধরা হয়েছে। মূল মধ্যরেখা থেকে পৃথিবীর কেন্দ্রে উৎপন্ন কোণের ভিত্তিতে অন্যান্য দ্রাঘিমারেখাগুলো অঙ্কন করা যায় । উদ্দীপকে আনিস যুক্তরাজ্যের রাজধানী লন্ডনে অবস্থানকালে টেমস নদীর পাশে একটি গবেষণাগারে যায়। এখানে গ্রিনিচ মানমন্দিরের প্রতিই ইঙ্গিত করা হয়েছে। এর ওপর দিয়েই মূল মধ্যরেখা কল্পনা করা হয়েছে। গ্রিনিচের মূল মধ্যরেখা থেকে পূর্ব বা পশ্চিমে কোনো স্থানের কৌণিক দূরত্বকে ঐ স্থানের দ্রাঘিমা বলে। আমরা জানি, গ্রিনিচে দ্রাঘিমা ০ ডিগ্রি এবং এটি লন্ডনে অবস্থিত। আনিস যেহেতু লন্ডনে অবস্থান করে তাই তার স্থানের দ্রাঘিমাও ০ ডিগ্রি। আর 0 ডিগ্রি দ্রাঘিমার অবস্থান মূল মধ্যরেখায় । অর্থাৎ আনিসের অবস্থানও মূল্য মধ্যরেখায় ।"
        },
        {
          "label": "ঘ",
          "question": "কামালের বন্ধুর অবস্থানরত স্থান নিউইয়র্কের দ্রাঘিমা নির্ণয় করো ।",
          "explanation": "স্থানীয় সময় এবং গ্রিনিচ সময় থেকে নিউইয়র্কসহ পৃথিবীর যে কোনো স্থানের দ্রাঘিমা নির্ণয় করা যায় । গ্রিনিচের মূল মধ্যরেখা থেকে পূর্ব বা পশ্চিমে যে কোনো স্থানের কৌণিক দূরত্বকে সে স্থানের দ্রাঘিমা বলে। পৃথিবীর আবর্তনের ফলে কোনো স্থানে যখন সূর্য ঠিক মাথার ওপর আসে বা সর্বোচ্চ স্থানে অবস্থান করে, তখন ঐ স্থানে মধ্যাহ্ন হয়। সেখানকার ঘড়িতে তখন বেলা ১২টা ধরা হয়। এ মধ্যাহ্ন সময় থেকেই দিনের অন্যান্য সময় স্থির করা হয় । একে ঐ নির্দিষ্ট স্থানের স্থানীয় সময় বলা হয়। উদ্দীপকের বর্ণনানুযায়ী, আনিসের অবস্থান ছিল গ্রিনিচের মূলমধ্যরেখায় । সেখানকার স্থানীয় সময় যখন মধ্যাহ্ন ১২টা, তখন নিউইয়র্কের স্থানীয় সময় সকাল ৭টা। দেখা যাচ্ছে গ্রিনিচ এবং নিউইয়র্কের স্থানীয় সময়ের ব্যবধান ৫ ঘণ্টা। আমরা জানি, ৪ মিনিট সময়ের ব্যবধানে দ্রাঘিমার ব্যবধান হয় ১°। সে হিসাবে ১ ঘণ্টা সময়ের ব্যবধানে দ্রাঘিমার ব্যবধান হয় ১৫° । ∴ ৫ ঘণ্টা সময়ের জন্য দ্রাঘিমার ব্যবধান হবে ( ১৫° × ৫) = ৭৫° নিউইয়র্কের স্থানীয় সময় গ্রিনিচের স্থানীয় সময় অপেক্ষা কম হওয়ায় এটি গ্রিনিচের পশ্চিমে অবস্থিত। অতএব, নিউইয়র্কের দ্রাঘিমা হবে ৭৫° পশ্চিম ।"
        }
      ]
    },
    {
      "number": "3",
      "uddipok": "শামীমের শহরটি ২০° ডিগ্রি উত্তর অক্ষাংশ এবং ১৭০° ডিগ্রি পশ্চিম দ্রাঘিমায় অবস্থিত। তার বন্ধু সোহেলের শহরটি ২০° দক্ষিণ অক্ষাংশ এবং ১১০° পূর্ব দ্রাঘিমায় অবস্থিত।",
      "tag": "MCPC 24",
      "sub_questions": [
        {
          "label": "ক",
          "question": "সৌর কলঙ্ক কাকে বলে?",
          "explanation": "সূর্যের মধ্যে মাঝে মাঝে যে কালো দাগ দেখা যায় তাকে সৌরকলঙ্ক বলে।"
        },
        {
          "label": "খ",
          "question": "প্রতিপাদ স্থান বলতে কী বোঝায়?",
          "explanation": "ভূ-পৃষ্ঠের ওপর অবস্থিত কোনো বিন্দুর বিপরীত বিন্দুকে সেই বিন্দুর প্রতিপাদ স্থান বলে । প্রতিপাদ স্থান সম্পূর্ণভাবে একে অন্যের বিপরীত দিকে থাকে। এ স্থান নির্ণয় করার জন্য ভূ-পৃষ্ঠের কোনো বিন্দু থেকে পৃথিবীর কেন্দ্রের মধ্য দিয়ে একটি কল্পিত রেখা পৃথিবীর ঠিক বিপরীত দিকে টানা হয়। ঐ কল্পিত রেখা যে বিন্দুতে ভূ-পৃষ্ঠের বিপরীত পাশে এসে পৌঁছায় সেই বিন্দুই প্রথম বিন্দুটির প্রতিপাদ স্থান ।"
        },
        {
          "label": "গ",
          "question": "শামীমের শহর থেকে সোহেলের শহরের সময়ের পার্থক্য নির্ণয় করো ।",
          "explanation": "উদ্দীপকের শামীমের শহরটির অবস্থান ১৭০° পশ্চিম দ্রাঘিমা এবং সোহেলের শহরটির অবস্থান ১১০° পূর্ব দ্রাঘিমা রেখায় অবস্থিত। শামীম ও সোহেলের শহরের দ্রাঘিমার পার্থক্য (১৭০° + ১১০°) = ২৮০° আমরা জানি, ১° দ্রাঘিমার জন্য সময় পার্থক্য ৪ মিনিট . ২৮০° দ্রাঘিমার জন্য সময় পার্থক্য (২৮০ x ৪) মিনিট = ১১২০ মিনিট = ১৮ ঘণ্টা ৪০ মিনিট। উদ্দীপকের শামীমের শহরের অবস্থান পশ্চিম এবং সোহেলের শহরের অবস্থান পূর্বে হওয়ায় সোহেলের শহরের সময় শামীমের শহরের চেয়ে বেশি হবে। অর্থাৎ, সোহেলের শহরের সময় শামীমের শহরের চেয়ে ১৮ ঘণ্টা ৪০ মিনিট বেশি হবে।"
        },
        {
          "label": "ঘ",
          "question": "শামীমের শহর থেকে সোহেলের শহরে সরাসরি যেতে হলে সময় ও তারিখের কোনো পরিবর্তন হবে কি? যুক্তিসহ মতামত দাও ।",
          "explanation": "শামীমের শহর থেকে সোহেলের শহরে সরাসরি যেতে হলে সময় ও তারিখের পরিবর্তন হবে। নিচে দু'টি স্থানে সময় ও তারিখের পার্থক্য নির্ণয় করা হলো- উদ্দীপকের শামীমের শহরের অবস্থান ১৭০° পশ্চিম দ্রাঘিমায় এবং সোহেলের শহরের অবস্থান ১১০° পূর্ব দ্রাঘিমায় দুটি শহরের দ্রাঘিমার পার্থক্য = (১৭০° + ১১০°) = ২৮০° আমরা জানি, ১° দ্রাঘিমা পার্থক্যের জন্য সময়ের পার্থক্য হয় ৪ মিনিট। শহর দুটির সময়ের পার্থক্য = (২৮০ × ৪) = ১১২০ মিনিট = ১৮ ঘণ্টা ৪০ মিনিট । অর্থাৎ, শহর দুটির সময়ের পার্থক্য হবে ১৮ ঘণ্টা ৪০ মিনিট। আবার, সোহেলের শহরের অবস্থান শামীমের শহরের পূর্বে হওয়ায় সোহেলের শহরের সময় বেশি হবে। সুতরাং, সোহেলের শহরের সময় শামীমের শহর থেকে ১৮ ঘণ্টা ৪০ মিনিট বেশি হবে। এখন শহর দুটি আন্তর্জাতিক তারিখ রেখার বিপরীত দিকে অবস্থিত হওয়ায় দুটি স্থানের তারিখ একদিন কম-বেশি হবে। সোহেলের শহর শামীমের শহরের পূর্বে অবস্থিত হওয়ায় সোহেলের শহরের তারিখে একদিন বেশি যোগ করতে হবে। অর্থাৎ, শামীমের শহরে তারিখ যদি হয় ১ জানুয়ারি, তবে সোহেলের শহরের তারিখ হবে ২ জানুয়ারি ।"
        }
      ]
    },
    {
      "number": "4",
      "uddipok": "নিচের ছকটি লক্ষ করো এবং প্রশ্নগুলোর উত্তর দাও: ছক সর্বোচ্চ তাপমাত্রা সর্বনিম্ন তাপমাত্রা ক ২৯°c ১১°C খ ৩৮°C ২১°C গ গড় তাপমাত্রা ২৭°c",
      "tag": "MCPC 24",
      "sub_questions": [
        {
          "label": "ক",
          "question": "উপকেন্দ্র কী?",
          "explanation": "ভূমিকম্পের কেন্দ্রের ঠিক সোজাসুজি উপরের ভূ-পৃষ্ঠের নাম উপকেন্দ্র।"
        },
        {
          "label": "খ",
          "question": "বাংলাদেশের বেশির ভাগ অঞ্চল সমভূমি হওয়ার কারণ কী? ব্যাখ্যা করো।",
          "explanation": "নদ-নদীর পলি দ্বারা গঠিত হওয়ায় বাংলাদেশের বেশির ভাগ অঞ্চল সমভূমি। বাংলাদেশ পৃথিবীর অন্যতম বৃহৎ ব-দ্বীপ। এদেশের ওপর দিয়ে অসংখ্য নদ-নদী প্রবাহিত হয়েছে। বাংলাদেশের ভূখণ্ড উত্তর থেকে দক্ষিণ দিকে ক্রমশ ঢালু । ফলে এসব নদ-নদী উত্তর দিক থেকে দক্ষিণে বঙ্গোপসাগর অভিমুখে প্রবাহিত হয়েছে। এসব নদ-নদীর কারণে প্রতিবছর বর্ষাকালে এদেশে বন্যা হয়। বছরের পর বছর এভাবে বন্যার পানির সঙ্গে পরিবাহিত পলিমাটি সঞ্চিত হয়ে এদেশের অধিকাংশ ভূমি গঠিত হয়েছে। এজন্য বাংলাদেশের প্রায় সমগ্র অঞ্চল একটি বিস্তীর্ণ সমভূমি ।"
        },
        {
          "label": "গ",
          "question": "ছক গ-এর নির্দেশকসমূহ বাংলাদেশের কোন জলবায়ুকে ইঙ্গিত করে? ব্যাখ্যা করো।",
          "explanation": "ছক ‘গ’ এর নির্দেশকসমূহ বাংলাদেশের বর্ষাকালের মৌসুমি জলবায়ুকে ইঙ্গিত করে । বাংলাদেশে জুন হতে অক্টোবর মাস পর্যন্ত বর্ষাকাল। জুন মাসের শেষদিকে মৌসুমি বায়ুর আগমনের সাথে সাথে বাংলাদেশে বর্ষাকাল শুরু হয়। এ সময় সূর্য বাংলাদেশের ওপর লম্বভাবে কিরণ দেওয়ায় এখানে অতিরিক্ত তাপ অনুভূত হওয়ার কথা। কিন্তু এ ঋতুতে অধিক বৃষ্টিপাত হয় বলে তাপমাত্রা যেরূপ বৃদ্ধি পাওয়ার কথা সেরূপ বৃদ্ধি পায় না। তবে আবহাওয়া সর্বদা উষ্ণ থাকে। এ সময়কার গড় উষ্ণতা প্রায় ২৭ ডিগ্রি সে.। বর্ষাকালের মধ্যে জুন ও সেপ্টেম্বর মাসে সবচেয়ে বেশি গরম পড়ে। বাংলাদেশের মোট বৃষ্টিপাতের পাঁচ ভাগের চার ভাগ বৃষ্টিপাত বর্ষাকালেই হয়ে থাকে। উদ্দীপকের ছক ‘গ’-তে গড় তাপমাত্রা ২৭° সেলসিয়াস উল্লেখ করা হয়েছে। আর বাংলাদেশে বর্ষাকালের গড় তাপমাত্রা ২৭° সেলসিয়াস। তাই বলা যায়, উদ্দীপকের 'গ' ছকে বাংলাদেশের বর্ষাকালের জলবায়ুকেই নির্দেশ করা হয়েছে।"
        },
        {
          "label": "ঘ",
          "question": "বাংলাদেশের মানুষের জীবন-জীবিকার উপর ছক 'ক' ও 'খ' জলবায়ুর প্রভাব বিশ্লেষণ করো।",
          "explanation": "বাংলাদেশের মানুষের জীবন-জীবিকার ওপর ছক 'ক' ও 'খ' নির্দেশিত শীতকাল ও গ্রীষ্মকালের জলবায়ুর প্রভাব অপরিসীম। ! বাংলাদেশের প্রধান ঋতুগুলোর মধ্যে শীতকাল ও গ্রীষ্মকাল অন্যতম । এদেশে নভেম্বর থেকে ফেব্রুয়ারি মাস পর্যন্ত শীতকাল। শীতকালে সর্বোচ্চ তাপমাত্রা ২৯ ডিগ্রি সেলসিয়াস এবং সর্বনিম্ন ১১ ডিগ্রি সেলসিয়াস হয়ে থাকে। যা ছক ‘ক’ এ নিদের্শ করা হয়েছে। ছক 'খ' এ উল্লিখিত তথ্যগুলো মার্চ থেকে মে মাস পর্যন্ত বিরাজমান গ্রীষ্মকালকে নির্দেশ করে । এটিই দেশের উষ্ণতম ঋতু। এ ঋতুতে সর্বোচ্চ তাপমাত্রা ৩৮ ডিগ্রি সেলসিয়াস এবং সর্বনিম্ন তাপমাত্রা ২১ ডিগ্রি সেলসিয়াস পর্যন্ত হয়। উদ্দীপকের ছক 'খ' দ্বারা এদেশের গ্রীষ্মকালকেই ইঙ্গিত করা হয়েছে। ভৌগোলিক অবস্থানগত কারণে বাংলাদেশের মানুষের জীবন-জীবিকা অনেকাংশে জলবায়ুর ওপর নির্ভরশীল। উদ্দীপকে নির্দেশিত শীতকালে উত্তর-পূর্ব মৌসুমি বায়ুর প্রভাবে এদেশে অল্প পরিমাণ বৃষ্টিপাত হয়। ফলে ধান, গম, তামাক এবং নানা জাতের ডাল, তৈলবীজ, গোল আলু, পেঁয়াজ, রসুন, ধনিয়া ইত্যাদি বিভিন্ন রবিশস্য ও নানা ধরনের শাক-সবজি উৎপাদন করা যায়। তবে প্রায়ই তীব্র শীতের কারণে মানুষের স্বাভাবিক জীবনযাত্রায় ব্যাঘাত ঘটে। দরিদ্র মানুষ কাজের অভাবে অর্থ সংকটে ভোগে। আবার গ্রীষ্মকালে এদেশের ওপর দিয়ে দক্ষিণ-পশ্চিম মৌসুমি বায়ু প্রবাহিত হয়। এসময় বাংলাদেশে প্রচুর পরিমাণে গ্রীষ্মকালীন ফল, যেমন— আম, জাম, লিচু, কাঁঠালসহ বিভিন্ন রসালো ফল উৎপাদিত হয় । তবে গ্রীষ্মকালে এদেশে প্রায়ই কালবৈশাখি ঝড় সৃষ্টি হয়। এছাড়া এসময় বঙ্গোপসাগরে সৃষ্ট নিম্নচাপসমূহের কারণে এদেশের উপকূলীয় অঞ্চল প্রায়শ বিভিন্ন প্রলয়ঙ্করী ঘূর্ণিঝড়ের কবলে পড়ে। এতে উপকূলীয় অঞ্চলে জান-মালের ব্যাপক ক্ষয়ক্ষতি সাধিত হয়। ফলে অনেকে নিঃস্ব হয়ে কাজের খোঁজে শহরাঞ্চলে চলে যায়। উপরের আলোচনা থেকে বলা যায়, উদ্দীপকে ‘ক’ ও ‘খ’ নির্দেশিত জলবায়ু এদেশের মানুষের জীবন-জীবিকার ওপর অত্যন্ত গুরুত্বপূর্ণ প্রভাব ফেলে ।"
        }
      ]
    },
    {
      "number": "5",
      "uddipok": "নদীর নাম বৈশিষ্ট্য A ভূমিকম্পের কারণে এর গতিপথ পরিবর্তিত হয় B এটি আসামের বরাক নদী যা নাগা-মণিপুর অঞ্চলে উৎপত্তি হয়েছে।",
      "tag": "MCPC 24",
      "sub_questions": [
        {
          "label": "ক",
          "question": "প্রাকৃতিক সম্পদ কী?",
          "explanation": "প্রকৃতি থেকে প্রাপ্ত সম্পদকে প্রাকৃতিক সম্পদ বলা হয়।"
        },
        {
          "label": "খ",
          "question": "পানি সংকট বলতে কী বোঝায়? ব্যাখ্যা করো।",
          "explanation": "পানি সংকট বলতে পর্যাপ্ত পানির অভাবকে বোঝায় । বিভিন্ন কারণে পানির অভাব দেখা দেয়। যেমন— বাংলাদেশের নদীসমূহে উজান থেকে পলিযুক্ত প্রচুর পানি আসে। দীর্ঘদিন পলি আসার কারণে নদীর তলদেশ ভরাট হয় । ফলে নদীগুলোতে চর পড়ে যায় । তাছাড়া অনেক নদ- নদী বিলুপ্ত হয়ে গেছে। এতে অনেক এলাকার মানুষ প্রয়োজনীয় পানি পায় না। এ অবস্থাকেই পানি সংকট বলা হয়।"
        },
        {
          "label": "গ",
          "question": "উদ্দীপকে 'A' নদীর গতিপথের ব্যাখ্যা দাও।",
          "explanation": "উদ্দীপকের 'A' নদীটি হলো ব্রহ্মপুত্র নদ । তিব্বতের মানস সরোবরে ব্রহ্মপুত্র নদের উৎপত্তি হয়েছে। আসাম হয়ে বাংলাদেশের কুড়িগ্রাম জেলায় এটি প্রবেশ করেছে। ১৮৮৭ সালের আগে ব্রহ্মপুত্রের প্রধান ধারাটি ময়মনসিংহের মধ্য দিয়ে উত্তর-পশ্চিম দিক থেকে দক্ষিণ-পূর্ব দিকে আড়াআড়িভাবে প্রবাহিত হতো। কিন্তু ১৭৮৭ সালে সংঘটিত ভূমিকম্পে ব্রহ্মপুত্রের তলদেশ উত্থিত হওয়ায় পানি ধারণ ক্ষমতার বাইরে চলে যায় এবং নতুন স্রোতধারার শাখা নদী যমুনার সৃষ্টি হয়। যমুনা নদী জামালপুর, সিরাজগঞ্জ, টাঙ্গাইল ও পাবনা হয়ে রাজবাড়ী জেলার গোয়ালন্দের কাছে পদ্মা নদীর সাথে মিলিত হয়েছে। উভয় নদীর মিলিত জলরাশি পদ্মা নাম ধারণ করে দক্ষিণ-পূর্ব দিকে অগ্রসর হয়েছে। এ নদীটি দক্ষিণে গোয়ালন্দ পর্যন্ত যমুনা নামে পরিচিত। যমুনা ও পদ্মার মিলিত ধারাটি চাঁদপুরের কাছে মেঘনার সাথে মিলিত হয়ে বঙ্গোপসাগরে পতিত হয়েছে। উদ্দীপকের ছকে দেখা যায়, 'A' নদীর গতিপথ ভূমিকম্পের কারণে পরিবর্তিত হয়েছে । এ বৈশিষ্ট্য ব্ৰহ্মপুত্র নদকেই চিহ্নিত করে ।"
        },
        {
          "label": "ঘ",
          "question": "'B' নদীর অর্থনৈতিক গুরুত্ব বিশ্লেষণ করো।",
          "explanation": "বাংলাদেশের অর্থনীতিতে উদ্দীপকে 'B' নির্দেশিত্ব মেঘনা নদীর গুরুত্বপূর্ণ ভূমিকা রয়েছে। মেঘনা বাংলাদেশের অন্যতম প্রধান নদী। আসামের বরাক নদী নাগা- মণিপুর অঞ্চলে উৎপত্তি হয়ে সিলেটের সুরমা ও কুশিয়ারা নদীর সাথে মিলিত হয়েছে । এই মিলিত ধারা সুনামগঞ্জ জেলার আজমিরিগঞ্জের কাছে কালনী নামে দক্ষিণ-পশ্চিমদিকে অগ্রসর হয়ে মেঘনা নাম ধারণ করেছে । চাঁদপুরের কাছে পদ্মার সাথে মিলিত হয়ে মেঘনা বিস্তৃত মোহনার সৃষ্টি করেছে, যা পতিত হয়েছে বঙ্গোপসাগরে। প্রবাহমান অঞ্চলের মানুষের জীবন-জীবিকার ওপর মেঘনা নদী গুরুত্বপূর্ণ প্রভাব ফেলছে । উদ্দীপকের 'B' নদীর বৈশিষ্ট্যগুলো মেঘনা নদীকেই নির্দেশ করছে। এ নদী বিভিন্নভাবে এদেশের অর্থনীতিতে অবদান রাখছে। বর্ষার সময় প্লাবন ও পলি মাটি বহন করে,মেঘনা বাংলাদেশের উর্বরতা বৃদ্ধি করে । এর ফলে এদেশের কৃষিজমিগুলোর উৎপাদন বৃদ্ধি পাচ্ছে যা অর্থনীতির জন্য অত্যন্ত গুরুত্বপূর্ণ । এ নদীর মাধ্যমে বিভিন্ন পণ্য সারাদেশে পরিবহন করা হয় যা ব্যবসা-বাণিজ্যের প্রসারে ভূমিকা রাখে। এ নদীতে মৎস্য শিকারের মাধ্যমে বহু লোকের কর্মসংস্থানের ব্যবস্থা হয়েছে। সারা, দেশে এই নদীর পানিকে ব্যবহার করে বিভিন্ন কৃষি পরিকল্পনা এখন বিস্তৃত হচ্ছে। এর অংশ হিসেবে মেঘনা নদী থেকে পানি নিয়ে বৃহত্তর কুমিল্লা, নোয়াখালী ও চট্টগ্রাম জেলায় চাষাবাদ উন্নত করা সম্ভব হচ্ছে। এতে মানুষের কর্মসংস্থান ও খাদ্য নিরাপত্তা সৃষ্টি হচ্ছে। তাছাড়া এ নদীকে কেন্দ্র করে বর্তমানে শিল্পেরও প্রসার ঘটছে। উপরের আলোচনা থেকে বলা যায়, মেঘনা নদীর প্রবাহিত অববাহিকায় গড়ে ওঠা জনগণের কর্মসংস্থান এবং কৃষিজ ও ব্যবসায় উন্নয়নের মাধ্যমে নদীটি অর্থনৈতিক ক্ষেত্রে গুরুত্বপূর্ণ ভূমিকা পালন করছে।"
        }
      ]
    },
    {
      "number": "6",
      "uddipok": "দৃশ্যকল্প-১: সরকারি উদ্যোগে রংপুর শহরের সিটি বাজারের সাথে নির্মিত হয়েছে ফুটওভার ব্রীজ। দৃশ্যকল্প-২; সরকার দেশের অভ্যন্তরীণ শান্তি শৃঙ্খলা রক্ষার জন্য একটি শক্তিশালী বাহিনী গঠন করেন।",
      "tag": "MCPC 24",
      "sub_questions": [
        {
          "label": "ক",
          "question": "রাষ্ট্রের মূল উপাদান কয়টি?",
          "explanation": "রাষ্ট্রের মূল উপাদান ৪টি ।"
        },
        {
          "label": "খ",
          "question": "জনসাধারণকে শিক্ষিত করে তোলা রাষ্ট্রের সবচেয়ে গুরুত্বপূর্ণ কাজ- ব্যাখ্যা করো।",
          "explanation": "শিক্ষিত জনগোষ্ঠী রাষ্ট্রের সবচেয়ে বড় সম্পদ হওয়ায় জনসাধারণকে শিক্ষিত করে তোলা রাষ্ট্রের সবচেয়ে গুরুত্বপূর্ণ কাজ । রাষ্ট্রের জনসাধারণকে শিক্ষিত করে তোলা রাষ্ট্রের সবচেয়ে গুরুত্বপূর্ণ কাজ । কেননা, শিক্ষিত নাগরিক তার অধিকার, দায়িত্ব ও কর্তব্য সম্পর্কে সচেতন থাকে এবং দেশপ্রেমে উদ্বুদ্ধ হয়। তাছাড়া শিক্ষার মাধ্যমে অদক্ষ জনগোষ্ঠী দক্ষ মানব সম্পদে পরিণত হয় এবং দেশের আর্থ-সামাজিক উন্নয়নে অগ্রণী ভূমিকা রাখে । এজন্য শিক্ষা বিস্তারে রাষ্ট্র অধিক গুরুত্ব দেয় ।"
        },
        {
          "label": "গ",
          "question": "দৃশ্যকল্প-১ এ রাষ্ট্রের কোন ধরনের কাজের প্রতিফলন ঘটেছে?",
          "explanation": "দৃশ্যকল্প-১ এ উল্লিখিত কাজগুলো রাষ্ট্রের কল্যাণমূলক বা ঐচ্ছিক কাজের অন্তর্ভুক্ত । জনকল্যাণ ও উন্নয়নে রাষ্ট্র যেসব কাজ করে থাকে সেগুলোকে রাষ্ট্রের কল্যাণমূলক বা ঐচ্ছিক কাজ বলা হয়। রাষ্ট্রের ঐচ্ছিক কাজগুলোর মধ্যে অন্যতম হলো জনগণকে শিক্ষিত করা। জনগণকে শিক্ষিত করে গড়ে তুলতে রাষ্ট্রের বিভিন্ন প্রতিষ্ঠান যেমন— স্কুল-কলেজ, মাদ্রাসা, বিশ্ববিদ্যালয় ইত্যাদি প্রতিষ্ঠা, বাধ্যতামূলক প্রাথমিক শিক্ষা চালু, নারী শিক্ষার ওপর গুরুত্ব প্রদানসহ বিভিন্ন কার্যক্রম পরিচালনা করে থাকে । এছাড়া জনগণের স্বাস্থ্যরক্ষা, নিত্য প্রয়োজনীয় দ্রব্য সামগ্রীর সরবরাহ সচল রাখা, শিল্প-বাণিজ্যের প্রসার ঘটানো, অবকাঠামোগত উন্নয়ন, চিত্তবিনোদনের সুযোগ সৃষ্টি, সামাজিক নিরাপত্তা নিশ্চিত করা প্রভৃতি রাষ্ট্রের অন্যতম কল্যাণমূলক কাজ । দৃশ্যকল্প-১ এর সিটি মেয়র জনাব মহিম তার এলাকার উন্নয়নে স্কুল, মসজিদ, মাদ্রাসা প্রতিষ্ঠা করেন। এছাড়া তিনি ছেলে-মেয়েদের খেলাধুলার জন্য একটি খেলার মাঠও তৈরি করেন। জনাব মহিমের কাজগুলো রাষ্ট্রের কল্যাণমূলক কাজের অর্ন্তভুক্ত।"
        },
        {
          "label": "ঘ",
          "question": "উদ্দীপকে উল্লেখিত রাষ্ট্রের কাজ দুটির তুলনামূলক বিশ্লেষণ করো।",
          "explanation": "উদ্দীপকে উল্লিখিত দৃশ্যকল্প-১ ও দৃশ্যকল্প-২ এ যথাক্রমে রাষ্ট্রের ঐচ্ছিক কাজ ও অপরিহার্য কাজের কথা বলা হয়েছে । মানব জীবনের সামগ্রিক কল্যাণ সাধনই রাষ্ট্রের কাজ। রাষ্ট্র প্রধানত দুই ধরনের কাজ করে থাকে, যথা— অপরিহার্য কাজ এবং কল্যাণমূলক কাজ । রাষ্ট্রের অস্তিত্ব, স্বাধীনতা ও সার্বভৌমত্ব এবং জনগণের অধিকার সংরক্ষণের জন্য রাষ্ট্র যে সমস্ত পদক্ষেপ গ্রহণ করে, সেগুলোকে অপরিহার্য কাজ বলে । অপরদিকে, সমাজের সামগ্রিক উন্নতির জন্য নাগরিকদের নৈতিক, সামাজিক, সাংস্কৃতিক, অর্থনৈতিক জীবনের পরিপূর্ণ বিকাশে রাষ্ট্র যে কাজ করে থাকে সেগুলোকে কল্যাণমূলক কাজ বলে । উদ্দীপকে দৃশ্যকল্প-১ এ সরকারি উদ্যোগে ফুটওভার ব্রিজ নির্মাণ রাষ্ট্রের কল্যাণমূলক বা ঐচ্ছিক কাজকে নির্দেশ করে। অন্যদিকে দৃশ্যকল্প-২ এ শান্তি-শৃঙ্খলা রক্ষার জন্য সরকারের শক্তিশালী বাহিনী গঠন রাষ্ট্রের অপরিহার্য কাজকে নির্দেশ করে। রাষ্ট্র কল্যাণমূলক কাজ হিসেবে তার নাগরিকদের শিক্ষিত করে তোলে । জনসাধারণের স্বাস্থ্য রক্ষায় হাসপাতাল, দাতব্য চিকিৎসালয়, পরিবার পরিকল্পনা কেন্দ্র প্রভৃতি পরিচালনা করে । যৌতুক, বাল্যবিবাহ রোধ এবং জেন্ডার সমতা প্রতিষ্ঠায় গুরুত্বপূর্ণ ভূমিকা পালন করে। রাষ্ট্র তার নাগরিকদের জন্য খাদ্য নিরাপত্তা নিশ্চিত করতে সচেষ্ট থাকে। অর্থনৈতিক উন্নতির জন্য শিল্প বাণিজ্যের প্রসার ঘটায়। সুষ্ঠু যোগাযোগ ব্যবস্থা গড়ে তোলে। জনগণের স্বাধীনতা রক্ষা করে। কল্যাণমূলক কাজ হিসেবে রাষ্ট্র সামাজিক নিরাপত্তার জন্য সুবিধা বঞ্চিত মানুষদের ভাতা প্রদান করে। এছাড়াও রাষ্ট্র নাগরিকদের কল্যাণে বিবিধ উন্নয়নমূলক ও জনহিতকর কাজ করে। অপরদিকে রাষ্ট্র অপরিহার্য কাজ হিসেবে রাষ্ট্রের আইন-শৃঙ্খলা ও সার্বভৌমত্ব রক্ষা করে। রাষ্ট্র আন্তর্জাতিক অঙ্গনে পররাষ্ট্র বিষয়ক বিভিন্ন কাজ করে। এছাড়াও অপরিহার্য কাজ হিসেবে রাষ্ট্র আইন প্রণয়ন, প্রশাসন পরিচালনা ও অর্থ ব্যবস্থাপনা করে থাকে । পরিশেষে বলা যায়, রাষ্ট্রের অপরিহার্য ও কল্যাণমূলক দুটি কাজই গুরুত্বপূর্ণ হিসেবে বিবেচিত হয়।"
        }
      ]
    },
    {
      "number": "7",
      "uddipok": "মি. হাবিব একটি রাজনৈতিক দলের নেতা। তিনি জাতীয় সংসদ নির্বাচনে জনগণের ভোটে নির্বাচিত হয়ে রাষ্ট্র পরিচালনায় অংশগ্রহণ করেন। কিন্তু তিনি জনগণ ও সরকারের মধ্যে সেতুবন্ধন তৈরিতে ব্যর্থ হন, ঘরং তিনি তার দলের স্বার্থ রক্ষায় বেশি সচেষ্ট ছিলেন ফলে তিনি ও তার দল জনপ্রিয়তা হারায়।",
      "tag": "MCPC 24",
      "sub_questions": [
        {
          "label": "ক",
          "question": "আইনের প্রাচীনতম উৎস কোনটি?",
          "explanation": "আইনের প্রাচীনতম উৎস হলো প্রথা।"
        },
        {
          "label": "খ",
          "question": "সার্বভৌমত্ব ধারণাটি ব্যাখ্যা করো।",
          "explanation": "সার্বভৌমত্ব হলো রাষ্ট্র গঠনের মুখ্য উপাদান। সার্বভৌমত্ব রাষ্ট্রকে অন্যান্য সংস্থা থেকে পৃথক করে দেখায়। সার্বভৌম শব্দ দ্বারা চরম ও চূড়ান্ত ক্ষমতাকে বোঝায়। সার্বভৌমত্ব হচ্ছে রাষ্ট্রের ঐ বৈশিষ্ট্য যার ফলে নিজের ইচ্ছা ছাড়া অন্য কোনো প্রকার ইচ্ছার দ্বারা রাষ্ট্র আইনসঙ্গতভাবে আবদ্ধ নয়। এর প্রতিষ্ঠার মাধ্যমেই রাষ্ট্রের গঠন ও পূর্ণতা লাভ করে।"
        },
        {
          "label": "গ",
          "question": "রাষ্ট্র পরিচালনার ক্ষেত্রে জনপ্রতিনিধি হিসেবে মি. হাবিবের কী ধরনের ভূমিকা পালন করা উচিত? ব্যাখ্যা করো ।",
          "explanation": "রাষ্ট্র পরিচালনার ক্ষেত্রে জনপ্রতিনিধি হিসেবে মি. হাবিবের উন্নয়নমূলক বিভিন্ন কাজের মাধ্যমে জনমত গঠন করা উচিত । আধুনিক রাষ্ট্রের শাসনব্যবস্থায় রাজনৈতিক দল একটি গুরুত্বপূর্ণ প্রতিষ্ঠান। রাজনৈতিক দলকে কেন্দ্র করেই জনমত গঠন, দলীয় আদর্শের প্রচার, সমর্থকগোষ্ঠী এবং রাজনৈতিক সচেতন নাগরিক সমাজ গড়ে ওঠে। রাষ্ট্র পরিচালনার ক্ষেত্রে জনপ্রতিনিধিদের রাজনৈতিক দলের উদ্দেশ্যের দিকে খেয়াল রেখে কাজ করতে হয়। উদ্দীপকের মি. হাবিব একটি রাজনৈতিক দলের নেতা হয়েও দলের উদ্দেশ্য যথাযথভাবে বাস্তবায়ন না করার কারণে জনপ্রিয়তা হারান। তিনি জাতীয় সংসদ নির্বাচনে জনগণের ভোটে নির্বাচিত হয়েও জনগণ ও সরকারের মধ্যে সেতুবন্ধন তৈরিতে ব্যর্থ হন। তার রাজনৈতিক দলের উদ্দেশ্যগুলো সামনে রেখে কাজ করা উচিত। একটি রাজনৈতিক দল রাষ্ট্রের গুরুত্বপূর্ণ সমস্যাসমূহ চিহ্নিত করে আদর্শগতভাবে ঐক্যবদ্ধ হয়ে সমস্যা সমাধানের লক্ষ্যে কর্মসূচি ও নীতিমালা প্রণয়ন এবং বাস্তবায়ন করে। রাষ্ট্রের উন্নয়নমূলক কিছু নীতিমালা এবং পরিকল্পনা জনগণের নিকট পেশ করে জনসমর্থন আদায় করে। জনপ্রতিনিধি হিসেবে নির্বাচিত হওয়ার পর জনসমর্থন ঠিক রাখতে জনগণের চাহিদা ও প্রয়োজনীয়তা পূরণের দিকে লক্ষ রাখতে হয়। দুর্নীতিপরায়ণ ও স্বজনপ্রীতি রয়েছে এমন নেতাকে মানুষ সমর্থন করে না । তাই বলা যায়, মি. হাবিবের সরকার ও জনগণের মধ্যে সেতুবন্ধন তৈরি ও উন্নয়নমূলক কাজ করে জনসমর্থনে ভূমিকা পালন করা উচিত।"
        },
        {
          "label": "ঘ",
          "question": "গণতন্ত্রকে সফল করতে রাজনৈতিক দলের ভূমিকা বিশ্লেষণ করো।",
          "explanation": "গণতন্ত্রকে সফল করতে রাজনৈতিক দলের ভূমিকা অপরিসীম। রাজনৈতিক দল ছাড়া গণতান্ত্রিক রাষ্ট্রের কথা কল্পনা করা যায় না। এ দলকে কেন্দ্র করেই জনমত গঠন, দলীয় আদর্শের প্রচার, সমর্থক গোষ্ঠী এবং রাজনীতি সচেতন নাগরিক সমাজ গড়ে ওঠে। যেকোনো গণতান্ত্রিক রাষ্ট্রে সাধারণত দুই ধরনের রাজনৈতিক দল থাকে। যথা- সরকারি দল ও বিরোধী দল। নির্বাচনে জয়লাভ করার মাধ্যমে সরকার গঠনকারী দল সরকারি দলে পরিণত হয় এবং শাসনকাজ চালায়। অপরদিকে বিরোধী দল বিতর্ক, সরকারের নীতির সমালোচনা, বিভিন্ন বিষয়ে মতামত দিয়ে সংসদকে কার্যকর রাখে। সংসদের বাইরেও সভা-সমাবেশ, বিবৃতি ইত্যাদির মাধ্যমে সরকারকে আইনানুগ এবং গণমুখী নীতি অবলম্বনে বাধ্য করে। সুতরাং বলা যায়, গণতান্ত্রিক রাষ্ট্রের সাথে রাজনৈতিক দলের সম্পর্ক অত্যন্ত গভীর। কারণ দলগুলো জাতীয় সমস্যা, জনগণের অভাব-অভিযোগ ইত্যাদি চিহ্নিত করে দেশের সার্বিক কল্যাণের লক্ষ্যে কর্মসূচি প্রণয়ন করে। সরকার গঠন করে দেশ পরিচালনা এবং সরকারের গঠনমূলক সমালোচনা উভয় ক্ষেত্রেই রাজনৈতিক দল সমান ভূমিকা রাখতে পারে ।"
        }
      ]
    },
    {
      "number": "8",
      "uddipok": "দৃশ্যকল্প-১: ইট ভাটায় কর্মরত নারী পুরুষদের মধ্যে নারী কর্মীগণ তুলনামূলক কম মজুরি পায়। অনেক সময় ন্যায্য মজুরি দাবি করলে কাজ করার সুযোগ হারায়। দৃশ্যকল্প-২: রফিক পরিবারের সাথে আফ্রিকার ২টি দেশে বেড়াতে গিয়ে দেশগুলোর শান্তি ও স্থিতিশীলতা প্রতিষ্ঠায় বাংলাদেশের সংশ্লিষ্টতার তথ্য পায়। সেখানকার একটি দেশের রাস্তার নাম বাংলাদেশ সড়ক দেখে সে খুবই আনন্দিত হয়।",
      "tag": "MCPC 24",
      "sub_questions": [
        {
          "label": "ক",
          "question": "UNDP এর পূর্ণরূপ লেখো ।",
          "explanation": "UNDP এর পূর্ণরূপ — United Nations Development Programme."
        },
        {
          "label": "খ",
          "question": "বাংলাদেশে UNIFEM এর কার্যক্রম ব্যাখ্যা করো।",
          "explanation": "বাংলাদেশে নারীদের উন্নয়নে UNIFEM নানাবিধ কর্মসূচি পালন করছে। জাতিসংঘ নারী উন্নয়ন তহবিবল বা ইউনিফেম (UNIFEM) বিশ্বব্যাপী নারীর প্রতি বৈষম্য বিলোপ ও নারীর ক্ষমতায়নের লক্ষ্যে প্রতিষ্ঠিত হয়েছে। এরই প্রেক্ষিতে সংস্থাটি বাংলাদেশের নারীদের বিভিন্ন অধিকার আদায়ে ভূমিকা রাখছে এবং তাদের অর্থনৈতিক কর্মকাণ্ডে সংশ্লিষ্ট করছে। যেমন: নারী-পুরুষের একই বেতন প্রদান, রাজনীতিতে নারীর অংশগ্রহণ নিশ্চিতকরণ, নারীদের নিরাপদ শ্রম অভিবাসনসহ তাদের ক্ষমতায়নে সংস্থাটি কাজ করে যাচ্ছে।"
        },
        {
          "label": "গ",
          "question": "দৃশ্যকল্প-১ এ উল্লেখিত সমস্যা নিরসনে জাতিসংঘের কোন সনদ ভূমিকা রাখে? ব্যাখ্যা করো।",
          "explanation": "চিত্র-A দ্বারা নির্দেশিত সনদটি হলো- ‘সিডও সনদ’। সিডও সনদ হলো নারীর প্রতি সকল প্রকার বৈষম্য বিলোপ ও নারীর অধিকার বাস্তবায়নের একটি পূর্ণাঙ্গ দলিল, যা জাতিসংঘ কর্তৃক প্রণীত হয়েছে। নারী ও পুরুষের সমতার নীতির ওপর ভিত্তি করে সিডও সনদ তৈরি । নারীর মানবাধিকারের বিষয়টিও এখানে উঠে এসেছে। আইনগত পদ্ধতিতে এই অধিকারগুলো সনদভুক্ত করায় সমর্থনকারী দেশগুলো এটি মেনে চলতে বাধ্য। এই সনদে স্বীকার করা হয় যে, বিভিন্ন দেশে নারীর কিছু আইনগত অধিকার থাকলেও অনেক দেশের রাষ্ট্রীয় আইনে এবং সমাজে নারী-পুরুষ বৈষম্য রয়ে গেছে। এসব বৈষম্যের কারণে অর্থনৈতিক ও সামাজিক কার্যক্রমে নারীর প্রবেশাধিকার খর্ব হয়। এ সনদে ৩০টি ধারা আছে। এর প্রথম ১৬টি ধারা নারীর প্রতি কত প্রকার বৈষম্য আছে তা বিশ্লেষণ করে। পরের ১৪টি ধারা ব্যাখ্যা করে এ বৈষম্যগুলো কীভাবে বিলোপ করা যায়। বাংলাদেশসহ বিশ্বের মোট ১৩২টি দেশ সনদটি সমর্থন করেছে। উদ্দীপকে চিত্র-A তে সিডও সনদটির বেশকিছু বৈশিষ্ট্য লক্ষ করা যায়। নারী ও পুরুষের সমতার নীতি, সমর্থনকারী দেশগুলোর নিয়ম মেনে চলা এবং ৩০টি ধারা প্রভৃতি সিডও সনদের বৈশিষ্ট্যের অনুরূপ। তাই বলা যায়, চিত্র-A সিডও সনদকে নির্দেশ করে যা নারী অধিকারের পূর্ণাঙ্গ দলিল হিসেবে স্বীকৃত।"
        },
        {
          "label": "ঘ",
          "question": "দৃশ্যকল্প-২ এ বর্ণিত কার্যক্রমের মাধ্যমে বাংলাদেশ জাতিসংঘে অবদান রাখছে— বিশ্লেষণ করো ।",
          "explanation": "দৃশ্যকল্প-২ এ বর্ণিত কার্যক্রম অর্থাৎ জাতিসংঘের শান্তিরক্ষা মিশনের মাধ্যমে বাংলাদেশ জাতিসংঘ অবদান রাখছে— উক্তিটি যুক্তিযুক্ত। বাংলাদেশ সর্বপ্রথম ১৯৮৮ সালে জাতিসংঘ শান্তিরক্ষা মিশনে সেনা প্রেরণের মাধ্যমে এর কার্যক্রম অংশগ্রহণ করে। জাতিসংঘের শান্তিরক্ষা মিশনে শুধু বাংলাদেশ সেনাবাহিনী নয়, বাংলাদেশ পুলিশ বাহিনীও নিয়োজিত আছে। আফ্রিকার দেশগুলোতে তারা অভূতপূর্ব সাফল্য লাভ করেছে। তারা সেখানে সশস্ত্র গেরিলা গোষ্ঠীগুলোর মাঝে দাঁড়িয়ে অস্ত্রবিরতি পর্যবেক্ষণ, আশ্রয়শিবির রক্ষণাবেক্ষণ প্রভৃতি দায়িত্ব পালন করছে। এছাড়া তারা ওই অঞ্চলের মানুষের স্বাস্থ্য সুরক্ষার জন্য চিকিৎসা সেবা প্রদান করছে। তাদের অবদানের স্বীকৃতিস্বরূপ সিয়েরালিওন 'বাংলা'কে সে দেশের দ্বিতীয় রাষ্ট্রভাষা হিসেবে ঘোষণা করেছে। আইভরি কোস্টে একটি ব্যস্ততম সড়কের নামকরণ করা হয়েছে 'বাংলাদেশ সড়ক।' এভাবে বাংলাদেশ বিশ্বব্যাপী পরিচিতি পেয়েছে । উদ্দীপকের দৃশ্যকল্প-২ দেখা যায়, রফিক আফ্রিকার দুইটি দেশে বেড়াতে গিয়ে দেশগুলোর শান্তি ও স্থিতিশীলতা প্রতিষ্ঠায় বাংলাদেশের সংশ্লিষ্টতার তথ্য পান। যা জাতিসংঘ শান্তিরক্ষা মিশনের আওতায় বাংলাদেশের অংশগ্রহণ প্রমাণ করে। এসব মিশনে বাংলাদেশি সেনাদের কৃতিত্বের স্বীকৃতিস্বরূপ সেখানকার একটি দেশের রাস্তার নাম 'বাংলাদেশ সড়ক' হয়েছে। পরিশেষে বলা যায়, বিশ্বশান্তি প্রতিষ্ঠায় বহুমুখী দায়িত্ব পালনের মাধ্যমে বাংলাদেশ জাতিসংঘে গুরুত্বপূর্ণ অবদান রাখছে ।"
        }
      ]
    },
    {
      "number": "9",
      "uddipok": "",
      "tag": "MCPC 24",
      "sub_questions": [
        {
          "label": "ক",
          "question": "অংশীজন কারা?",
          "explanation": "উন্নয়নের সুফল ভোগকারী গোষ্ঠীই হলো অংশীজন ।"
        },
        {
          "label": "খ",
          "question": "বাংলাদেশের প্রেক্ষাপটে সামষ্টিক উন্নয়নের প্রয়োজনীয়তা ব্যাখ্যা করো ।",
          "explanation": "বাংলাদেশের প্রেক্ষাপটে সামষ্টিক উন্নয়ন একটি গুরুত্বপূর্ণ বিষয়। বাংলাদেশে যে উন্নয়ন হচ্ছে তা ভারসাম্যহীন । এ উন্নয়ন হচ্ছে মানুষে মানুষে বিভেদ সৃষ্টিকারী ও বিভেদ বর্ধনকারী উন্নয়ন। ফলে আমাদের সম্পদ বৈষম্য ক্রমাগত বেড়ে চলছে। সমাজের এক শ্রেণির হাতে অর্থনৈতিক প্ৰতিষ্ঠানসহ অপরিমিত সম্পদ কুক্ষিগত হচ্ছে। ফলে ভারসাম্যহীন সমাজ গড়ে উঠছে। সুন্দর ও সমৃদ্ধ সমাজ তথা দেশ গঠনে সামষ্টিক উন্নয়ন বাংলাদেশের জন্য খুবই গুরুত্বপূর্ণ একটি বিষয়। এজন্য দেশের মানুষকে যার যার অবস্থান থেকে সামষ্টিক উন্নয়নে এগিয়ে আসতে হবে। ব্যক্তিস্বার্থের কথা ভুলে দেশের স্বার্থ বিবেচনায় রেখে সবাইকে কাজ করতে হবে ।"
        },
        {
          "label": "গ",
          "question": "ছক চিহ্নের (?) দ্বারা কী নির্দেশ করা হয়েছে? ব্যাখ্যা করো ।",
          "explanation": "উদ্দীপকে চার্ট-১ এ পাঠ্যবইয়ের টেকসই উন্নয়ন অভীষ্ট (এসডিজি) কে নির্দেশ করেছে। বিশ্বব্যাপী সার্বিক উন্নয়নের লক্ষ্যে জাতিসংঘ কর্তৃক গৃহীত কর্মসূচির মধ্যে উল্লেখযোগ্য হলো টেকসই উন্নয়ন অভীষ্ট বা এসডিজি। জাতিসংঘ ঘোষিত এসডিজির ১৭টি অভীষ্ট লক্ষ্যের মধ্যে উল্লেখযোগ্য হলো— জলবায়ু কার্যক্রম, দারিদ্র্য বিলোপ, গুণগত শিক্ষা ও জেন্ডার সমতা, ক্ষুধা মুক্তি, সুস্বাস্থ্য ও কল্যাণ অসমতা হ্রাস, পরিমিত ভোগ ও টেকসই উৎপাদন, জলজ জীবন, স্থলজ জীবন, অভীষ্ট অর্জনে অংশীদারিত্ব প্রভৃতি । এসডিজিতে অর্থনৈতিক, সামাজিক ও পরিবেশগত উন্নয়ন এই ৩টি প্রধান বৈশিষ্ট্যকে সমন্বয় করা হয়েছে। এসডিজি মূলত মানুষ ও পৃথিবীর সমৃদ্ধি নিশ্চিত করার একটি বৃহৎ কর্মপরিকল্পনা যা ব্যক্তি স্বাধীনতা নিশ্চিত করাসহ বৈশ্বিক শান্তি প্রতিষ্ঠায় ভূমিকা রাখবে । উদ্দীপকে চার্ট-১ এ একটি বিষয়ের লক্ষ্য হিসেবে সকল সমস্যা সমাধানের কথা, পরিবেশের উপাদান সমূহের নিরাপদের কথা এবং শান্তি স্থাপনের কথা বলা হয়েছে। যা টেকসই উন্নয়ন অভীষ্টের সাথে সাদৃশ্যপূর্ণ। তাই বলা যায়, উদ্দীপকের চার্ট-১ এর বিষয়গুলোতে টেকসই উন্নয়ন অভিষ্ট (এসডিজি) কে নির্দেশ করেছে ।"
        },
        {
          "label": "ঘ",
          "question": "উক্ত বিষয়টি অর্জনে উদ্দীপকে উল্লেখিত বিষয়গুলো কীভাবে ভূমিকা রাখতে পারে? বিশ্লেষণ করো ।",
          "explanation": "উক্ত বিষয়টি তথা এসডিজি অর্জনে উদ্দীপকে উল্লেখিত বিষয়গুলো অর্থাৎ টেকসই উন্নয়ন অভীষ্টগুলো তাৎপর্যপূর্ণ ভূমিকা রাখবে । বিশ্বব্যাপী সার্বিক উন্নয়নের লক্ষ্যে জাতিসংঘ কর্তৃক গৃহীত কর্মসূচির মধ্যে উল্লেখযোগ্য হলো টেকসই উন্নয়ন অভীষ্ট বা এসডিজি। জাতিসংঘ ঘোষিত এসডিজির ১৭টি অভীষ্ট লক্ষ্যের মধ্যে অন্যতম হলো— দারিদ্র্য বিলোপ, গুণগত শিক্ষা, পরিমিত ভোগ ও শিল্প উন্নয়ন প্রভৃতি যা ছকচিত্রে উল্লেখিত রয়েছে। টেকসই উন্নয়ন অভীষ্ট অর্জন (এসডিজি) উন্নয়নশীল দেশগুলোর জন্য অপরিহার্য। এটি অর্জিত হলে জলবায়ুর নেতিবাচক প্রভাব, নারী নির্যাতন হ্রাসের পাশাপাশি আরো অনেক সুযোগ লাভ করা যাবে। টেকসই উন্নয়ন অভীষ্ট অর্জনের মাধ্যমে দারিদ্রসীমা শূন্যের কাছাকাছি নিয়ে আসা যাবে। তাছাড়া মানুষের মৌলিক চাহিদাগুলো পূরণ হবে। নারী-পুরুষ বৈষম্য দূর হবে। পাশাপাশি কর্মসংস্থানের সুযোগ সৃষ্টি হবে। গ্রামে ও শহরে ভালোভাবে বেঁচে থাকার পরিবেশ তৈরি হবে। তাছাড়া বন্যা, খরা, ঘূর্ণিঝড়, জলোচ্ছ্বাস, নদীভাঙনসহ বিভিন্ন প্রাকৃতিক দুর্যোগ প্রশমিত হবে। টেকসই নবায়নযোগ্য জ্বালানি বৃদ্ধির মাধ্যমে কৃষি ও শিল্প উৎপাদন বৃদ্ধি পাবে। সমাজে ন্যায়বিচার প্রতিষ্ঠিত হওয়ায় নৈরাজ্য কমে আসবে। গণতান্ত্রিক প্রতিষ্ঠানসমূহ শক্তিশালী হলে রাজনৈতিক অস্থিরতা হ্রাস পাবে। বিশ্বের অন্যান্য দেশের সাথে অংশীদারিত্ব বাড়ানোর ফলে অনেক সামাজিক, রাজনৈতিক ও অর্থনৈতিক সমস্যা নিরসন সহজ হবে। শিক্ষা, সংস্কৃতি ও জ্ঞানচর্চার দ্বার উন্মোচিত হবে। যোগাযোগ, বিজ্ঞান ও প্রযুক্তিতে উন্নতির ফলে বিশ্বে বাস করার সকল সুযোগ-সুবিধা আমাদের দোরগোড়ায় পৌঁছে যাবে । আলোচনা শেষে বলা যায়, টেকসই উন্নয়নের অভীষ্টগুলো যথাযথভাবে অর্জনের মাধ্যমে ভারসাম্যপূর্ণ পৃথিবী গড়ে ওঠবে ।"
        }
      ]
    },
    {
      "number": "10",
      "uddipok": "আইরিন 'ক' দেশের নাগরিক। রাষ্ট্র তাকে তার যোগ্যতা ও সামর্থ্য অনুযায়ী কাজের ব্যবস্থা করে দেয় এবং সব চাহিদা মেটায়। তিনি তার প্রাপ্য আয় থেকে বঞ্চিত, হন না। অপর দিকে. মি. জেমস.‘খ' দেশের নাগরিক। তিনি একটি পণ্য কেনার জন্য দোকানে গেলে দোকানদার তার কাছে দাম বেশি চাইলে, তিনি পাশের দোকান থেকে দ্রব্যটি ক্রয় করেন।",
      "tag": "MCPC 24",
      "sub_questions": [
        {
          "label": "ক",
          "question": "উপযোগ কাকে বলে?",
          "explanation": "কোনো দ্রব্যের অভাব পূরণের ক্ষমতাকে উপযোগ বলে ।"
        },
        {
          "label": "খ",
          "question": "সম্পদের সুষম বণ্টনের প্রয়োজন হয় কেন? ব্যাখ্যা করো।",
          "explanation": "প্রতিটি রাষ্ট্রের কল্যাণের জন্য সম্পদের সুষম বণ্টনের প্রয়োজন হয় । সম্পদ সীমিত। সীমিত সম্পদের সুষ্ঠু ব্যবহার ও বণ্টন ব্যবস্থা ধনী- দরিদ্রের ব্যবধান হ্রাস করে। সম্পদের সুষম বণ্টনের মাধ্যমে রাষ্ট্রের সার্বিক কল্যাণ সাধন সম্ভব হয়। একটি কল্যাণকামী রাষ্ট্র গঠন তখনই সম্ভব যখন সম্পদের সুষম বণ্টন হয়। তাই সম্পদের সুষম বণ্টনের প্রয়োজন ।"
        },
        {
          "label": "গ",
          "question": "'ক' দেশে কোন ধরনের অর্থনৈতিক ব্যবস্থা বিদ্যমান? ব্যাখ্যা করো।",
          "explanation": "সুমনের কর্মকাণ্ডে ধনতান্ত্রিক অর্থনৈতিক ব্যবস্থার বৈশিষ্ট্য ফুটে উঠেছে। ধনতান্ত্রিক অর্থব্যবস্থায় উৎপাদনের উপাদানসমূহ, যথা— ভূমি, শ্রম, মূলধন ও সংগঠন ব্যক্তিমালিকানাধীন। অর্থাৎ ব্যক্তি তার সম্পদ/আয়ের সাহায্যে ভূমির মালিকানা অর্জন করতে পারে, শ্রমিককে নিয়োগ দিতে পারে, মূলধন বা পুঁজি গঠন করতে পারে। ব্যক্তি তার নিজস্ব সম্পদ স্বাধীনভাবে ভোগ ও হস্তান্তর করতে পারে । এসব বিষয়ে ব্যক্তি নিজেই সকল সিদ্ধান্ত গ্রহণ করে। ধনতান্ত্রিক অর্থনৈতিক ব্যবস্থায় ব্যক্তি এককভাবে বা গোষ্ঠীবদ্ধভাবে যে কোনো দ্রব্য/সেবা উৎপাদনের জন্য উদ্যোগ গ্রহণ করতে পারে এবং সেজন্য প্রয়োজনীয় বিনিয়োগ করতে পারে। এক্ষেত্রে কোনোরকম বিধিনিষেধ নেই। এ ব্যবস্থায় প্রায় সকল অর্থনৈতিক কার্যাবলি ব্যক্তিগত উদ্যোগে পরিচালিত হয়। উদ্দীপকে দেখা যায়, সুমন ব্যবসার পাশাপাশি গরুর খাবার ও মাছ চাষ করেন। বর্তমানে তিনি অনেক টাকার মালিক হয়েছে। এতে বোঝা যায় সুমনের দেশে উৎপাদনের উপাদানসমূহ ব্যক্তি মালিকানাধীন উৎপাদনের ক্ষেত্রে কোনো বিধি নিষেধ নেই। যে কেউ যেকোনো পরিমাণ দ্রব্য উৎপাদন, স্বাধীনভাবে নিজস্ব সম্পদ অর্জন ও ভোগ করতে পারে যা ধনতান্ত্রিক অর্থনৈতিক ব্যবস্থার বৈশিষ্ট্যের সাথে সাদৃশ্যপূর্ণ।"
        },
        {
          "label": "ঘ",
          "question": "'খ'—দেশের অর্থনৈতিক ব্যবস্থার সাথে বাংলাদেশের অর্থনৈতিক ব্যবস্থার তুলনামূলক বিশ্লেষণ করো ।",
          "explanation": "উদ্দীপকে নির্দেশিত ‘খ’ দেশে বিদ্যমান ধনতান্ত্রিক ব্যবস্থার সঙ্গে ‘ক’ দেশে প্রচলিত সমাজতান্ত্রিক অর্থনৈতিক ব্যবস্থার কিছু ভিন্নতা রয়েছে । ধনতান্ত্রিক ও সমাজতান্ত্রিক অর্থব্যবস্থা দুটি ভিন্ন ধরনের আদর্শ নিয়ে গড়ে উঠেছে। ধনতান্ত্রিক ব্যবস্থায় ব্যক্তিগত উদ্যোগ ও মুনাফাকে উৎসাহিত করা হয়। আর সমাজতান্ত্রিক অর্থনৈতিক ব্যবস্থায় রাষ্ট্রের নিয়ন্ত্রণ বজায় রেখে শ্রমিকের মজুরিসহ অন্যান্য যাবতীয় বিষয় নিশ্চিত করা হয়। উদ্দীপকে দেখা যায়, মায়াকে তার রাষ্ট্র যোগ্যতা ও সামর্থ অনুযায়ী কাজের ব্যবস্থা করে দেয়। যা সমাজতান্ত্রিক অর্থব্যবস্থার সাথে সাদৃশ্যপূর্ণ। আবার ‘খ’ রাষ্ট্রের নাগরিক স্মিথ নিজের ইচ্ছামতো পণ্যসামগ্রী ক্রয় করতে পারে। এখানে প্রতিযোগিতার মাধ্যমে বিভিন্ন প্রতিষ্ঠান একই ধরনের পণ্য উৎপাদন করতে পারে। এ থেকে বোঝা যায়, ‘খ’ দেশে ধনতান্ত্রিক অর্থব্যবস্থা বিদ্যমান । এই অর্থব্যবস্থায় উৎপাদন ও ভোগের ক্ষেত্রে স্বাধীনতা রয়েছে । বৈশিষ্ট্যগতভাবে দেখা যায়, ধনতান্ত্রিক অর্থব্যবস্থায় জমি, কলকারখানা ও অন্যান্য সম্পত্তিতে ব্যক্তিগত মালিকানা বজায় থাকে। কিন্তু সমাজতান্ত্রিক ব্যবস্থায় রাষ্ট্রীয় বা সামাজিক মালিকানা বজায় থাকে। ধনতান্ত্রিক অর্থব্যবস্থায় ব্যক্তি তাদের ইচ্ছানুযায়ী উৎপাদন, কারখানা স্থাপন, ব্যবসা- বাণিজ্য ইত্যাদি কাজকর্ম করে সম্পদ অর্জন করে। অন্যদিকে, সমাজতন্ত্রে সম্পদ বা উৎপাদনের উপকরণগুলো রাষ্ট্রের মালিকানাধীন। এছাড়া ধনতান্ত্রিক অর্থব্যবস্থায় ভোক্তা তার সামর্থ্য, ইচ্ছা ও পছন্দ অনুযায়ী যোকানো দ্রব্য অবাধে ভোগ করতে পারে। কিন্তু সমাজতান্ত্রিক অর্থব্যবস্থায় দেশে কেবল সরকারি উদ্যোগে সমাজের প্রয়োজন অনুযায়ী দ্রব্যসামগ্রী উৎপাদন ও আমদানি করা হয়। অর্থাৎ সেখানে ভোক্তার স্বাধীনতা থাকে না । উপরের আলোচনা থেকে বলা যায়, ধনতান্ত্রিক ও সমাজতান্ত্রিক অর্থনৈতিক ব্যবস্থার মধ্যে যথেষ্ট পার্থক্য বিদ্যমান ।"
        }
      ]
    },
    {
      "number": "11",
      "uddipok": "নির্বাচন কমিশন অফিসের কর্মচারী 'ক' অবৈধভাবে রোহিঙ্গাদের NID দিয়ে প্রচুর টাকা হাতিয়ে নেয়। বিষয়টি গণমাধ্যমে প্রকাশ পেলে পুলিশ তাকে গ্রেফতার করে। অন্যদিকে 'খ' তার দলবল নিয়ে জনসমাবেশে বোমা ফাটিয়ে দলীয় আদর্শ প্রকাশ করার চেষ্টা করে ।",
      "tag": "MCPC 24",
      "sub_questions": [
        {
          "label": "ক",
          "question": "সামাজিক নৈরাজ্য কাকে বলে?",
          "explanation": "সামাজিক বিশৃঙ্খলার চরম রূপই হচ্ছে সামাজিক নৈরাজ্য ।"
        },
        {
          "label": "খ",
          "question": "এইডস ছোঁয়াচে নয় কেন? ব্যাখ্যা করো।",
          "explanation": "এইডসে আক্রান্ত ব্যক্তির সংস্পর্শে আসলেই এ রোগ ছড়ায় না বলে এইডস ছোঁয়াচে নয় । এইডস হলো এইচআইভি ভাইরাস সংক্রমণের সর্বশেষ পর্যায়। এ ভাইরাসের অবস্থান আক্রান্ত ব্যক্তির রক্ত, বীর্য, থুতু, চোখের পানি, মূত্র এবং স্তনের দুধের মধ্যে । তবে আক্রান্ত ব্যক্তির বাহ্যিক সংস্পর্শে আসলে এ রোগে সংক্রমিত হওয়ার আশঙ্কা থাকে না । এজন্য এইডস ছোঁয়াচে নয় ।"
        },
        {
          "label": "গ",
          "question": "উদ্দীপকে উল্লেখিত ক-এর কাজটিতে বাংলাদেশের কোন সামাজিক সমস্যার প্রতিফলন ঘটেছে? ব্যাখ্যা করো।",
          "explanation": "দৃশ্যকল্প-১ এ দুর্নীতি নামক সামাজিক সমস্যা প্রতিফলিত হয়েছে । ব্যক্তি বা গোষ্ঠী কর্তৃক অবৈধ পন্থায় নীতি বহির্ভূত কোনো কাজ করাই দুর্নীতি। সাধারণত ঘুষ, বলপ্রয়োগ বা ভীতি প্রদর্শন, প্রভাব খাটানো এবং ব্যক্তিবিশেষকে অবৈধভাবে সুযোগ-সুবিধা প্রদানের মাধ্যমে প্রশাসনের ক্ষমতার অপব্যবহার করে ব্যক্তিগত সুবিধা অর্জনকে দুর্নীতি বলে ৷ রাজনৈতিক এবং সরকারি ও বেসরকারি প্রশাসনে দুর্নীতি বলতে ব্যক্তিগত লাভের জন্য পদের অপব্যবহারকে বোঝায়। উদ্দীপকেও প্রশাসনিক ক্ষমতা অপব্যবহারের মাধ্যমে দুর্নীতির প্রতিফলন লক্ষ করা যায় । উদ্দীপকের দৃশ্যকল্প-১ এ দেখা যায়, একটি সরকারি দপ্তরের অফিস সহকারী ‘M’ বিনা উৎকোচে কোনো ফাইলে হাত দেন না। ছোট ছোট কাজের জন্যও তিনি টাকা নেন। তার এই কাজগুলো উপরের বর্ণনানুযায়ী দুর্নীতির অন্তর্ভুক্ত। তাই বলা যায়, উদ্দীপকে দুর্নীতি নামক সামাজিক সমস্যার চিত্র ফুটে উঠেছে ।"
        },
        {
          "label": "ঘ",
          "question": "'খ' এবং তার দলবলের কাজটি মানুষের স্বাভাবিক জীবনের জন্য হুমকি স্বরূপ বিশ্লেষণ করো।",
          "explanation": "উদ্দীপকের দ্বিতীয় অংশের বর্ণনায় কারখানার মালিক প্রচলিত আইন লঙ্ঘন করেছেন বলে আমি মনে করি । বাংলাদেশের সংবিধানে শিশুদের মৌলিক অধিকারকে স্বীকৃতি দেওয়া হয়েছে। এ বিষয়ে এদেশে আইনও প্রচলিত রয়েছে। এ আইন না মানার দৃষ্টান্ত লক্ষ করা যায় কারখানার মালিকের কাজে। উদ্দীপকের কারখানার মালিক ১০/১২ বছরের দুজন শিশুকে দিয়ে ঝুঁকিপূর্ণ কাজ করাচ্ছেন। এ ব্যাপারে তাকে প্রশ্ন করলে জবাবে তিনি কাজের সার্টিফিকেট আছে বলে জানান। অথচ বাংলাদেশ শ্রম আইন ২০০৬-এ উল্লেখ করা হয়েছে যে, ১৪ বছরের কম বয়সী কোনো শিশুকে কাজে নিয়োগ করা যাবে না। শিশুর বাবা-মা কিংবা অভিভাবক শিশুকে দিয়ে কাজ করানোর জন্য কারও সাথে কোনো প্রকার চুক্তি করতে পারবে না । কিশোর শ্রমিক নিয়োগ করতে হলে রেজিস্টার্ড ডাক্তারের কাছ থেকে মালিকের খরচে ফিটনেস সার্টিফিকেট সংগ্রহ করতে হবে। কারখানার মালিক এ আইন না মেনে শিশুদের দিয়ে কাজ করাচ্ছেন। উপরের আলোচনা থেকে প্রমাণিত হয় যে, কারখানার মালিক শিশুশ্রম সম্পর্কিত প্রচলিত আইনের প্রতি অসম্মান প্রদর্শন এবং আইন লঙ্ঘন করেছেন।"
        }
      ]
    }
  ]
}