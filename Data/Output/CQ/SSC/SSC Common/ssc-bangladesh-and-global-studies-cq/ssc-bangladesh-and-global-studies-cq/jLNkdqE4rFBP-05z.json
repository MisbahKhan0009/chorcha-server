{
  "title": "চট্টগ্রাম বোর্ড ২০২৩",
  "subtitle": "বাংলাদেশ ও বিশ্ব পরিচয় (9)",
  "questions": [
    {
      "number": "1",
      "uddipok": "ঘটনা-১: রফিক তার বাবার সাথে বিশ্ববিদ্যালয়ে বেড়াতে যায়। সে বিশ্ববিদ্যালয়ের প্রাচীরে লেখা কতগুলো দাবি দেখতে পায়। বাবা রফিককে বলেন আমাদের 'ক' নামক একজন নেতা রাজনৈতিক অধিকার রক্ষায় কতগুলো দাবি তৎকালীন শাসকবর্গের নিকট উত্থাপন করেছিলেন। ঘটনা-২: আন্দোলন ও সফলতার যোগসূত্র শীর্ষক আলোচনা সভায় জনাব কামাল বলেন, একটা সময় আমাদের জনপ্রিয় এক নেতার বিরুদ্ধে দেশের বিপক্ষে ষড়যন্ত্র করছেন। আবার পরবর্তী বছরে এর বিরুদ্ধে সৃষ্ট আন্দোলনে সর্বোচ্চ শিক্ষা প্রতিষ্ঠানের একজন শিক্ষক নিহত হন। যার ফলে আমাদের দেশ আত্মপ্রকাশের ক্ষেত্রে এগিয়ে যায়।",
      "tag": "CTG.B 23",
      "sub_questions": [
        {
          "label": "ক",
          "question": "মৌলিক গণতন্ত্র কী?",
          "explanation": "পাকিস্তানের তৎকালীন প্রেসিডেন্ট আইয়ুব খান তার সামরিক শাসনকে দীর্ঘায়িত করতে যে বিতর্কিত স্থানীয় সরকার পদ্ধতি চালু করেন তা-ই মৌলিক গণতন্ত্র।"
        },
        {
          "label": "খ",
          "question": "১৯৭০ সালের নির্বাচন গুরুত্বপূর্ণ কেন?",
          "explanation": "নিম্নের অনুরূপঃ বাঙালি জাতীয়তাবাদের রাজনৈতিক অগ্রযাত্রাকে মুক্তিযুদ্ধের চরিত্র দানে বিশাল ভূমিকা রাখায় ১৯৭০ সালের নির্বাচন অত্যন্ত গুরুত্বের দাবিদার। ১৯৭০ সালের নির্বাচন ছিল পাকিস্তানে সর্বজনীন ভোটে অনুষ্ঠিত প্রথম ও শেষ সাধারণ নির্বাচন। নির্বাচনে আওয়ামী লীগ নিরঙ্কুশ বিজয় লাভ করে। এ ফলাফলে বাঙালি জাতীয়তাবাদের রাজনৈতিক বিজয় ঘটে। পরাজয় ঘটে পশ্চিম পাকিস্তানি শাসকগোষ্ঠীর। তারা বাঙালির কাছে ক্ষমতা হস্তান্তর না করে ষড়যন্ত্র শুরু করে। এর প্রতিবাদে বাঙালি যে আন্দোলন শুরু করে তার চূড়ান্ত পর্যায়ে শুরু হয় মুক্তিযুদ্ধ। কার্যত সত্তরের নির্বাচনের পথ ধরেই বাঙালি লাভ করে স্বাধীনতা। এসব কারণেই ১৯৭০ সালের নির্বাচন বাংলাদেশের ইতিহাসে অত্যন্ত গুরুত্বপূর্ণ অধ্যায়।"
        },
        {
          "label": "গ",
          "question": "রফিকের বাবার কথায় তোমার পাঠ্যপুস্তকের কোন দাবির সাদৃশ্য পাওয়া যায়? ব্যাখ্যা করো।",
          "explanation": "উদ্দীপকে উল্লিখিত 'E' অঞ্চলের জনগণের অধিকার আদায়ের দাবি ঐতিহাসিক ৬ দফা দাবির সাথে সাদৃশ্যপূর্ণ। পাকিস্তান সৃষ্টির পর থেকেই কেন্দ্রীয় সরকার তথা পশ্চিম পাকিস্তান বিভিন্ন সময় নানা অজুহাতে পূর্ব পাকিস্তানের সাথে চরম বৈষম্যমূলক আচরণ ও অবহেলা শুরু করে। যার প্রথম আঘাত আসে রাষ্ট্রভাষার প্রশ্নে। রাজপথে রক্তের বিনিময়ে ১৯৫২ সালে বাঙালিরা ভাষার দাবি আদায় করে। এর পথ ধরে শেখ মুজিবুর রহমান ১৯৬৬ সালের ৫-৬ই ফেব্রুয়ারি লাহোরে অনুষ্ঠিত বিরোধী দলের সম্মেলনে পূর্ব পাকিস্তানের জনগণের প্রাণের দাবি ঐতিহাসিক ৬ দফা পেশ করেন। এ দাবিগুলোর মধ্যে ছিলো- পূর্ব পাকিস্তানের সরকারব্যবস্থা, প্রতিরক্ষা, পররাষ্ট্র, মুদ্রা, বৈদেশিক মুদ্রার মালিকানা, আঞ্চলিক নিরাপত্তা বাহিনী গঠন বিষয়ক প্রস্তাব। এই দাবিগুলোর সাথে পূর্ব পাকিস্তানিরা একাত্মতা ঘোষণা করে। কারণ, বঙ্গবন্ধুর প্রতি পূর্ব পাকিস্তানের সাধারণ জনগণের পূর্ণ আস্থা ছিল। উদ্দীপকে দেখা যায়, একটি দেশের দুটি অঞ্চলের মধ্যে 'E' নামক অঞ্চল সম্পূর্ণ অরক্ষিত ছিল। এটি সুরক্ষার জন্য ঐ অঞ্চলের গণমানুষের নেতা কেন্দ্রীয় কর্তৃপক্ষের নিকট জনগণের সংস্কৃতি, ইতিহাস, ঐতিহ্য এবং রাজনৈতিক অধিকার সম্বলিত দাবি উত্থাপন করেন। যা উপরে আলোচিত ৬ দফা দাবির অনুরূপ। মূলত পূর্ব পাকিস্তানের প্রতি পশ্চিম পাকিস্তানের বিভিন্ন বৈষম্যের প্রেক্ষিতে ৬ দফা উত্থাপিত হয়েছিল।"
        },
        {
          "label": "ঘ",
          "question": "জনাব কামালের আলোচনায় যে দুটি বিষয়ের ইঙ্গিত রয়েছে তা আমাদের দেশের আত্মপ্রকাশে গুরুত্বপূর্ণ ভূমিকা পালন করে- বক্তব্যটি মূল্যায়ন করো।",
          "explanation": "উদ্দীপকের জনাব কামালের আলোচিত দুটি বিষয় তথা আগরতলা মামলা এবং উনসত্তরের গণঅভ্যুত্থান আমাদের দেশের আত্মপ্রকাশে গুরুত্বপূর্ণ ভূমিকা পালন করেছে- বক্তব্যটি যথার্থ। বাঙালির অবিসংবাদিত নেতা বঙ্গবন্ধু শেখ মুজিবুর রহমান পূর্ব পাকিস্তানকে স্বাধীন করার জন্য গোপনে গঠিত বিপ্লবী পরিষদের একটি পরিকল্পনায় সম্মতি প্রদান করেন। কিন্তু বাস্তবায়নের পূর্বেই পরিকল্পনাটির কথা শাসকগোষ্ঠী জেনে গেলে ১৯৬৮ সালে বঙ্গবন্ধুকে প্রধান আসামি করে ৩৫ জনের বিরুদ্ধে মামলা দায়ের করা হয়। মামলার বিচারকাজ শুরু হলে তা প্রত্যাহারের, জন্য আন্দোলন শুরু হয়, যা ১৯৬৯ সালের গণঅভ্যুত্থানে রূপ নেয়। এ আন্দোলনে শহিদ হন রাজশাহী বিশ্ববিদ্যালয়ের শিক্ষক ড. শামসুজ্জোহা, ঢাকা বিশ্ববিদ্যালয়ের শিক্ষার্থী আসাদ প্রমুখ। উদ্দীপকের ঘটনা-২-এ জনাব কামাল বলেন, একসময় আমাদের দেশের। জনপ্রিয় নেতার বিরুদ্ধে শাসকবর্গ দেশবিরোধী ষড়যন্ত্র করার অভিযোগ করে। পরবর্তী বছরে এর বিরুদ্ধে সৃষ্ট আন্দোলনে সর্বোচ্চ শিক্ষা প্রতিষ্ঠানের একজন শিক্ষক নিহত হন। ফলে আমাদের দেশ আত্মপ্রকাশের দিকে এগিয়ে যায়। পূর্বোক্ত আলোচনায় সুস্পষ্ট যে, উদ্দীপকের ঘটনা আগরতলা মামলা এবং ঊনসত্তরের গণঅভ্যুত্থানের সাথে সাদৃশ্যপূর্ণ। বাংলাদেশের স্বাধিকার আন্দোলনের ইতিহাসে আগরতলা মামলার প্রেক্ষিতে সৃষ্ট ১৯৬৯ সালের গণঅভ্যুত্থানের ফলাফল ছিল সুদূরপ্রসারী। এ আন্দোলনের তাৎক্ষণিক সাফল্য ছিল আগরতলা মামলা প্রত্যাহার এবং বঙ্গবন্ধু শেখ মুজিবুর রহমানসহ রাজবন্দিদের মুক্তিলাভ। এছাড়া এ আন্দোলনের ফলেই সামরিক শাসক আইয়ুব খান পদত্যাগে বাধ্য হন। তার পদত্যাগের ফলে পূর্ব পাকিস্তানের জনগণের মধ্যে জাতীয় ঐক্য আরও সুদৃঢ় হয়। এ পর্যায়ে তারা চূড়ান্ত লক্ষ্য স্বাধীনতা অর্জনের পথে অগ্রসর হতে থাকে। ১৯৭০ সালের নির্বাচনে আওয়ামী লীগের পক্ষে ভোট প্রদানের মাধ্যমে এর বহিঃপ্রকাশ ঘটানো হয়। নির্বাচনে বঙ্গবন্ধু শেখ মুজিবুর রহমানের নেতৃত্বাধীন আওয়ামী লীগের বিপুল বিজয় এবং তৎপরবর্তী ঘটনাপ্রবাহ মহান মুক্তিযুদ্ধের ক্ষেত্র তৈরি করে। যার মধ্য দিয়ে স্বাধীন সার্বভৌম বাংলাদেশের অভ্যুদয় ঘটে। উপরের আলোচনার পরিসমাপ্তিতে বলা যায়, আগরতলা মামলার ফলে সৃষ্ট ঊনসত্তরের গণঅভ্যুত্থানের পথ ধরেই জন্ম নিয়েছিল স্বাধীন-সার্বভৌম বাংলাদেশ। এ কারণে প্রশ্নোক্ত বক্তব্যটি যথার্থ।"
        }
      ]
    },
    {
      "number": "2",
      "uddipok": "ঘটনা-১: জনাব রহিম 'ক' দেশে অবৈধভাবে প্রেসিডেন্ট হয়ে ক্ষমতার মোহে এতই অন্ধ হয়ে যান যে, তিনি অন্যান্য রাজনীতিবিদদের উপস্থিতি সহ্য করতে পারতেন না। সে জন্য তিনি চার প্রধান রাজনৈতিক নেতাকে জেলে পাঠান এবং পরিশেষে তাদের হত্যা করেন। ঘটনা-২: জনাব করিম 'খ' দেশের নিরাপত্তা বাহিনীর প্রধান। একদা তিনি দেশের ক্ষমতা দখল করেন এবং নিজেকে রাষ্ট্রপ্রধান হিসাবে ঘোষণা করেন। কিন্তু দেশের জনগণ তিনটি দলে ভাগ হয়ে জনাব করিমের বিরুদ্ধে আন্দোলন শুরু করে। অবশেষে তিনি পদত্যাগ করতে বাধ্য হন।",
      "tag": "CTG.B 23",
      "sub_questions": [
        {
          "label": "ক",
          "question": "বঙ্গবন্ধু বাংলাদেশের সংবিধান সম্পর্কে কী মন্তব্য করেছিলেন?",
          "explanation": "বঙ্গবন্ধু বাংলাদেশের সংবিধান সম্পর্কে বলেন- \"এই সংবিধান শহিদের রক্তে লিখিত, এ সংবিধান সমগ্র জনগণের আশা-আকাঙ্ক্ষার মূর্ত প্রতীক হয়ে বেঁচে থাকবে।\""
        },
        {
          "label": "খ",
          "question": "মুক্তিযোদ্ধাদের ঋণ পরিশোধ করা সম্ভব নয় কেন?",
          "explanation": "মুক্তিযোদ্ধাদের ত্যাগের বিনিময়ে বাংলাদেশের চূড়ান্ত বিজয় অর্জিত হয়েছে বলে মুক্তিযোদ্ধাদের ঋণ পরিশোধ করা সম্ভব নয়। দীর্ঘ ২৩ বছরের শোষণ, অত্যাচার-নির্যাতন থেকে মুক্তির লক্ষ্যে সংঘটিত ১৯৭১ সালের মুক্তিযুদ্ধে মুক্তিযোদ্ধারা জীবনের মায়া ত্যাগ করে ঝাঁপিয়ে পড়েছিল। তাদের নানা ত্যাগ তিতীক্ষা আর রক্তের বিনিময়ে আমরা স্বাধীনতা পেয়েছি। তাদের এ আত্মত্যাগের ঋণ অতুলনীয়। তাই মুক্তিযোদ্ধাদের ঋণ পরিশোধ করা সম্ভব নয়।"
        },
        {
          "label": "গ",
          "question": "ঘটনা-১ এ জনাব রহিমের কার্যকলাপ তোমার পাঠ্যবইয়ের কোন ধারণাকে প্রতিফলিত করে? ব্যাখ্যা করো।",
          "explanation": "ঘটনা-১ এ. মি. ডেভিডের কার্যকলাপ আমার পাঠ্যবইয়ের ১৯৭৫ সালের ৩রা নভেম্বর ঢাকা কেন্দ্রীয় কারাগারে সংঘটিত পৈশাচিক হত্যাকাণ্ডের ধারণাকে প্রতিফলিত করে। ১৯৭৫ সালের ১৫ই আগস্ট বাংলাদেশের তৎকালীন রাষ্ট্রপতি বঙ্গবন্ধু শেখ মুজিবুর রহমানকে হত্যার পর তৎকালীন বাণিজ্যমন্ত্রী খন্দকার মোশতাক আহমেদ রাষ্ট্রপতির পদে আসীন হন। রাষ্ট্রপতির পদ গ্রহণ করে খন্দকার মোশতাক দেশে সামরিক শাসন জারি এবং মুক্তিযুদ্ধে নেতৃত্বদানকারী জাতীয় চার নেতাকে গ্রেফতার করেন। এরপর ৩১শে আগস্ট এক অধ্যাদেশ জারির মাধ্যমে রাজনৈতিক দল ও রাজনৈতিক কার্যকলাপ নিষিদ্ধ ঘোষণা করেন। এরপর ৩রা নভেম্বর গভীর রাতে ১৫ই আগস্ট হত্যাকান্ডের খুনিচক্র সেনাসদস্যরা খন্দকার মোশতাকের অনুমতি নিয়ে ঢাকার কেন্দ্রীয় কারাগারের অভ্যন্তরে বেআইনিভাবে প্রবেশ করে এবং সেখানে বন্দি অবস্থায় থাকা জাতীয় চারনেতাকে নৃশংসভাবে হত্যা করে। ঘটনা-১-এ দেখা যায়, মি: ডেভিড অবৈধভাবে 'ক' দেশের প্রেসিডেন্ট পদ গ্রহণ করেন। প্রেসিডেন্ট হওয়ার পর ক্ষমতার মোহে অন্যান্য রাজনীতিবিদদের উপস্থিতি তার কাছে অসহ্য মনে হতো। এ কারণে তিনি চার, প্রধান রাজনৈতিক নেতাকে গ্রেফতার করে জেলে পাঠান। পরবর্তীতে তিনি তাদের হত্যা করেন। ঘটনা-১ এর এ বিষয়টি মূলত জেলখানায় সংঘটিত জাতীয় চার নেতার হত্যাকাণ্ডের ঘটনাকে নির্দেশ করে।"
        },
        {
          "label": "ঘ",
          "question": "ঘটনা-২ এ \"জনাব করিম সাহেবের পদত্যাগে বাংলাদেশে গণতন্ত্রের পুনঃযাত্রা শুরু হয়”- বক্তব্যটি মূল্যায়ন করো।",
          "explanation": "ঘটনা-২ এ জনাব মাইকেলের অর্থাৎ জেনারেল হুসেইন মুহম্মদ এরশাদের পদত্যাগে বাংলাদেশের গণতন্ত্রের পুনঃযাত্রা শুরু হয়- বক্তব্যটি যথার্থ। ১৯৮২ সালে সামরিক অভ্যুত্থানের মাধ্যমে বেসামরিক সরকারকে উৎখাত করে লে. জেনারেল হুসেইন মুহম্মদ এরশাদের ক্ষমতা দখল বাংলাদেশের জনগণ ভালো চোখে দেখেনি। ফলে এরশাদ অচিরেই প্রবল গণআন্দোলনের সম্মুখীন হন। ১৯৮৬ সালের বিতর্কিত জাতীয় সংসদ নির্বাচন, প্রেসিডেন্ট নির্বাচন এবং ১৯৮৮ সালের জাতীয় সংসদ নির্বাচনের অভিজ্ঞতা থেকে রাজনৈতিক দলগুলোর বদ্ধমূল ধারণা জন্মে যে, এরশাদের আমলে সুষ্ঠু নির্বাচন সম্ভব নয়। তাই ১৯৮৭ সালে ৮ দল, ৭ দল ও ৬ দল লে. জেনারেল হুসেইন মুহাম্মদ এরশাদের পদত্যাগের একদফা দাবিতে ঐক্যবদ্ধ হয়। এই তিন জোটের হরতাল এবং 'ঢাকা অবরোধ' কর্মসূচির ফলে ১৯৯০ সালে লে. জেনারেল এরশাদ পদত্যাগ করেন। ঘটনা-২ এ জনাব মাইকেলের পদত্যাগের মাধ্যমে এ বিষয়টিই ফুটিয়ে তোলা হয়েছে। এরশাদের পতনের পর ১৯৯১ সালের ২৭শে ফেব্রুয়ারি সকল দলের অংশগ্রহণে অনুষ্ঠিত নির্বাচনের মাধ্যমে বাংলাদেশে সরকার পরিবর্তনের গণতান্ত্রিক ধারা চালু হয়। এরশাদ সরকারের দুঃশাসনের কবল থেকে মুক্ত হয়ে জনগণ দেশে একটি স্থায়ী গণতান্ত্রিক ধারা এবং মুক্তিযুদ্ধের চেতনা ও মূল্যবোধ পুনঃপ্রতিষ্ঠার লক্ষ্যে অগ্রসর হয়। এ অগ্রযাত্রায় সকল শ্রেণি- পেশার মানুষ এক বীরত্বপূর্ণ অবদান রাখে। ১৯৯০ সালের গণঅভ্যুত্থানের মধ্য দিয়ে জনগণের ভোটে নির্বাচিত প্রতিনিধিদের মাধ্যমে শাসনব্যবস্থা পরিচালনার পথ উন্মুক্ত হয়। রাষ্ট্রপতি শাসিত সরকার থেকে সংসদীয় সরকার পদ্ধতি পুনঃপ্রবর্তন ও সংবিধানে তা অন্তর্ভুক্ত হয়। উপরের আলোচনার ভিত্তিতে তাই বলা যায়, জেনারেল হুসেইন মুহম্মদ এরশাদের পদত্যাগের মাধ্যমেই বাংলাদেশে গণতন্ত্র মুক্তি পায়।"
        }
      ]
    },
    {
      "number": "3",
      "uddipok": "অপিয়ার বরিশাল জেলার একজন কৃষক। তার জমি উর্বর হওয়ায় তিনি প্রতি বছর প্রচুর ফসল উৎপাদন করেন। তার মেয়ে আয়না বহুতল ভবনে পোশাক কর্মীর কাজ করেন। একদিন আয়না অনুভব করে যে তার ভবনটি কাঁপছে এবং আসবাবপত্রগুলো দুলছে। জানালার কাঁচগুলো ভেঙে পড়ছিল। আয়না ভয়ে চিৎকার শুরু করল এবং নিচে নামার জন্য ভবনের লিফটের দিকে দৌড় দিল।",
      "tag": "CTG.B 23",
      "sub_questions": [
        {
          "label": "ক",
          "question": "উপকেন্দ্র কাকে বলে?",
          "explanation": "ভূমিকম্পের কেন্দ্র থেকে ঠিক সোজাসুজি উপরের ভূ-পৃষ্ঠকে উপকেন্দ্র বলা হয়।"
        },
        {
          "label": "খ",
          "question": "আমাদের জীবন ও জীবিকার সঙ্গে জলবায়ু কীভাবে জড়িত?",
          "explanation": "জলবায়ু আমাদের জীবনযাত্রাকে গভীরভাবে প্রভাবিত করে বলে এটি আমাদের জীবন জীবিকার সাথে সম্পর্কিত। মানুষের জীবনে জলবায়ুর প্রভাব বহুমুখী ও গুরুত্বপূর্ণ। মানুষের জীবনযাত্রা প্রণালী অনেকাংশে জলবায়ুর ধরন অনুযায়ী নির্ধারিত হয়। যেমন- শীতপ্রধান দেশের মানুষের জীবন জীবিকার ধরন গ্রীষ্মপ্রধান দেশ থেকে ভিন্ন। আবার একই ভূখণ্ডেও ঋতু পরিবর্তনের সঙ্গে সঙ্গে জলবায়ু ও জীবন-জীবিকার ধরন পরিবর্তন হয়। জলবায়ুর কারণে প্রাকৃতিক দূর্যোগের ফলে মানুষের জীবনযাত্রা মারাত্মকভাবে ব্যাহত হতে পারে।"
        },
        {
          "label": "গ",
          "question": "অপিয়ারের বসবাসকৃত এলাকাটি বাংলাদেশের কোন ভূ-প্রাকৃতিক অঞ্চলের অন্তর্গত? ব্যাখ্যা করো।",
          "explanation": "অপিয়ারের বসবাসকৃত এলাকাটি বাংলাদেশের সাম্প্রতিক কালের প্লাবন সমভূমির অন্তর্গত। বাংলাদেশের প্রায় ৮০ ভাগ ভূমি নদীবিধৌত এক বিস্তীর্ণ নিচু সমভূমি। সমতল ভূমির উপর দিয়ে অসংখ্য ছোট-বড় নদী প্রবাহিত হয়েছে। নদীর প্রবাহমানতা ও বন্যার প্রভাবে অববাহিকায় 'পলিমাটি সঞ্চিত হয়ে ভূমি খুবই উর্বর হয়েছে। এ সমভূমিই সাম্প্রতিককালের প্লাবন সমভূমি নামে পরিচিত। যেটি অপিয়ার বসবাসকৃত এলাকার সাথে সাদৃশ্যপূর্ণ। উদ্দীপকে দেখা যায়, বরিশাল জেলা উর্বর হওয়ায় অপিয়ার প্রতি বছর প্রচুর ফসল উৎপাদন করেন। সাম্প্রতিক কালের প্লাবন সমভূমি বরিশাল জেলার মতো অনেক উর্বর। সাম্প্রতিককালের প্লাবন সমভূমি উত্তরাঞ্চল থেকে ক্রমশ নিচু হয়ে গেছে। এ সমভূমির আয়তন প্রায় ১,২৪,২৬৬ বর্গ কি.মি.। বছরের পর বছর বন্যার সঙ্গে পরিবাহিত পলিমাটি সঞ্চিত হয়ে এ প্লাবন সমভূমি গঠিত বিধায় এ অঞ্চলটি অনেক বেশি উর্বর। এ মাটিতে সব ধরনের ফসল জন্মে। এ অঞ্চলে অসংখ্য নদী থাকায় কৃষিকাজ অনেকটাই সহজসাধ্য। বন্যার সময় নদীগুলোর বয়ে আনা পলি মাটির উর্বরতা বৃদ্ধি করে। ফলে উৎপাদন বেশি হয়। সুতরাং বলা যায়, অপিয়ার বসবাসকৃত এলাকা সাম্প্রতিককালের প্লাবন সমভূমির অন্তর্গত।"
        },
        {
          "label": "ঘ",
          "question": "'তুমি কি মনে কর ঐ সময়ে আয়নার কার্যকলাপ সঠিক ছিল? দুর্যোগটি চিহ্নিতপূর্বক যুক্তি দাও।",
          "explanation": "আয়না যে পরিস্থিতিতে পড়েছিল তা ভূমিকম্প। ঐ ঘটনার সময় তার আচরণ অর্থাৎ চিৎকার করা এবং নিচে নামার জন্য লিফটের দিকে দৌড় দেওয়া যথোপযুক্ত ছিল না। ভূমিকম্প একটি ভয়াবহ প্রাকৃতিক দুর্যোগ। বিভিন্ন কারণে ভূ-পৃষ্ঠের আকস্মিক আলোড়নে ভূমিকম্প হয়। কোনোরকম পূর্ব সংকেত ছাড়াই এ দুর্যোগ সংঘটিত হয় বলে তার ক্ষয়ক্ষতি পুরোপুরি রোধ করা সম্ভব হয় না। তাই ভূমিকম্প চলাকালীন কিছু বিষয় মেনে চলতে হয়। ভূমিকম্পের সময় নিজেকে ধীরস্থির ও শান্ত রাখতে-হয়। কেউ যদি একতলা ভবনে অবস্থান করে তবে তার ঘরের বাইরে চলে যাওয়া উচিত। ঘরের বাইরে থাকলে ঘরে প্রবেশ করা থেকে বিরত থাকতে হয়। ভূমিকম্প হওয়ার সময় বহুতল ভবনের ভেতরে থাকলে শক্তপোক্ত টেবিল বা খাটের নিচে যেতে হবে। ছাদ বা জানালা থেকে লাফ দেওয়া থেকে বিরত থাকতে হবে। ঘরের বাইরে থাকলে দালান, বড় গাছ, বিদ্যুৎ ও গ্যাসলাইন থেকে দূরে থাকতে হবে। উদ্দীপকের আয়নার অবস্থান করা বহুতল ভবনটি কাঁপছিল এবং সেখানকার আসবাবপত্রগুলো নড়াচড়া করছিল। এসব ভূমিকম্পেরই লক্ষণ। ঘটনার সময় আয়না ভয়ে চিৎকার করে উঠে লিফটের দিকে ছুটতে থাকেন। এটা কোনোভাবেই করা উচিত নয়। প্রথমত ভূমিকম্পের সময় আতঙ্কিত হলে চলবে না। আর এ সময় এলোপাথাড়ি দৌড়ানোও ঠিক নয়। কারণ ভূমিকম্পে অবকাঠামো বা অন্য ক্ষয়ক্ষতি খুব দ্রুতই হতে পারে। এত অল্পসময়ের মধ্যে কোনোভাবেই লিফটের মাধ্যমে নিচে নামা সম্ভব নয়। এছাড়া উপরের অংশ ভেঙে চাপা পড়ার সম্ভাবনা থাকে। বরং এসময় ঘরে কোনো শক্ত টেবিল বা খাট থাকলে তার নিচে আশ্রয় নেওয়া উচিত। ঘরের কোণে বা ভবনের কলামের গোড়ায় আশ্রয় নেওয়া যায়। এতে করে আঘাত পাওয়ার সম্ভাবনা কম থাকে। উপরের আলোচনার পরিপ্রেক্ষিতে বলা যায়, ভূমিকম্পের সময় আয়নার গৃহীত পদক্ষেপ সঠিক ছিল না।"
        }
      ]
    },
    {
      "number": "4",
      "uddipok": "ঘটনা-১: সেলিম 'ক' নদীর তীরে বাস করে। বাংলাদেশের ব্যবসা-বাণিজ্যের জন্য এই নদীটি অত্যন্ত গুরুত্বপূর্ণ। এই নদীটি অবশ্য বিদ্যুৎ উৎপাদনেও ভূমিকা পালন করে। ঘটনা-২: মিঃ রফিক টুপামারী ইউনিয়নের চেয়ারম্যান। যিনি তার এলাকার জনগণের জন্য নিরবচ্ছিন্নভাবে পানি সরবরাহ নিশ্চিতের চেষ্টা করেছেন। সম্প্রতি তিনি তার এলাকায় একটি খাল খনন এবং খালটিকে নদীর সাথে সংযোগ করেছেন। তিনি জনগণকে পানি অপচয় রোধ করার জন্য বুঝিয়েছেন।",
      "tag": "CTG.B 23",
      "sub_questions": [
        {
          "label": "ক",
          "question": "বিআইডব্লিউটিএ এর পূর্ণরূপ কী?",
          "explanation": "বিআইডব্লিউটিএ-এর পূর্ণরূপ হলো- Bangladesh Inland Water Transport Authority."
        },
        {
          "label": "খ",
          "question": "“অধিক জনসংখ্যা আমাদের বনের জন্য হুমকিস্বরূপ”- ব্যাখ্যা করো।",
          "explanation": "দেশের অর্থনৈতিক উন্নয়নের জন্য প্রাকৃতিক সম্পদ সংরক্ষণ কর প্রয়োজন। বাংলাদেশের অর্থনৈতিক উন্নয়নে প্রাকৃতিক সম্পদের গুরুত্ব অপরিসীম ভূমি, বনভূমি, মৎস্য, খনিজ পদার্থ, সৌর তাপ, প্রাকৃতিক জলাশয় ইত্যাি 'এ দেশের গুরুত্বপূর্ণ প্রাকৃতিক সম্পদ। বাংলাদেশের অর্থনীতিতে এস প্রাকৃতিক সম্পদকে যথাযথভাবে ব্যবহার করে দারিদ্র্য দূরীকরণ, খা নিরাপত্তা বিধান এবং উন্নত জীবনমান নিশ্চিত করা সম্ভব। এসব কার প্রাকৃতিক সম্পদ সংরক্ষণ করা প্রয়োজন।"
        },
        {
          "label": "গ",
          "question": "'ক' নদী দ্বারা তোমার পাঠ্যবইয়ের কোন নদীকে ইঙ্গিত করা হয়েছে? ব্যাখ্যা করো।",
          "explanation": "নিম্নের অনুরূপঃ উদ্দীপকে 'ক' নদী দ্বারা কর্ণফুলী নদীকে নির্দেশ করা হয়েছে। বাংলাদেশের দক্ষিণ-পূর্বাঞ্চলের প্রধান নদী কর্ণফুলী। ভারতের মিজোরামের লুসাই পাহাড় থেকে এ নদীর উৎপত্তি। ৩২০ কি.মি. দৈর্ঘ্যের এ নদীটি চট্টগ্রাম ও পার্বত্য চট্টগ্রাম এলাকার মধ্য দিয়ে প্রবাহিত হয়েছে। এটি এই এলাকার সবচেয়ে গুরুত্বপূর্ণ নদী। কর্ণফুলী ভারতের উৎপত্তিস্থল থেকে ১৮০ কি.মি. পার্বত্য পথ অতিক্রম করে রাঙামাটি জেলার মধ্য দিয়ে বাংলাদেশে প্রবেশ করেছে। এরপর চট্টগ্রাম শহরের খুব কাছ দিয়ে প্রবাহিত হয়ে বঙ্গোপসাগরে পড়েছে। এ নদীর প্রধান উপনদী হচ্ছে কাপ্তাই, হালদা, কাসালাং ও রাঙখিয়াং। উদ্দীপকে রফিক 'ক' নদী তথা কর্ণফুলীর তীরে বসবাস করে। এই নদীটি চট্টগ্রাম অঞ্চলের ব্যবসা বাণিজ্যের জন্য গুরুত্বপূর্ণ। কর্ণফুলী নদীতে বাঁধ দিয়ে জলবিদ্যুৎ উৎপাদন করা হচ্ছে। সুতরাং বলা যায়, উদ্দীপকের। উল্লেখিত নদীটি কর্ণফুলীকেই নির্দেশ করেছে।"
        },
        {
          "label": "ঘ",
          "question": "ঘটনা-২ এ মিঃ রফিকের সম্পাদিত কার্যকলাপ “বাংলাদেশের পানি ও খাদ্য নিরাপত্তার জন্য গুরুত্বপূর্ণ”- উক্তিটি বিচার করো।",
          "explanation": "নিম্নের অনুরূপঃ পানি ও খাদ্য নিরাপত্তায় মি. আমজাদ এর কার্যক্রম এলাকার মানুষের জন্য উপকারী ছিল। ইউনিয়ন পরিষদের চেয়ারম্যান ইউনিয়নের কৃষি, স্বাস্থ্য, মৎস্য, পশুপালন ও শিক্ষা বিষয়ক বিভিন্ন সরকারি, বেসরকারি সংস্থার সেবা ও কার্যক্রম সম্পর্কে জনগণকে অবহিত করা, গ্রামীণ অবকাঠামোগত উন্নয়নের লক্ষ্যে প্রকল্প গ্রহণ ও বাস্তবায়ন, দারিদ্র্য বিমোচন, স্যানিটেশন, পানি সরবরাহ ও পয়ঃনিষ্কাশনসহ বিভিন্ন জনকল্যাণমূলক কাজ করে থাকেন। এছাড়া কৃষকদের মধ্যে উন্নত বীজ, চারা ও সার বিতরণ, গ্রামীণ শিল্পের উন্নয়ন, জনগণের আয় বৃদ্ধিমূলক কার্যক্রমে পরামর্শ দেওয়া ও কর্মসংস্থান সৃষ্টি করাও ইউনিয়ন পরিষদের চেয়ারম্যানের কাজ। এ কাজগুলো ইউনিয়নের সার্বিক উন্নয়ন এবং জনগণের জীবনমানের উন্নয়নে গুরুত্বপূর্ণ ভূমিকা রাখে। উদ্দীপকের ঘটনা ২-এ ইউনিয়নের চেয়ারম্যান মি. আমজাদ জনগণের জন্য নিরবিচ্ছিন্নভাবে পানি সরবরাহ নিশ্চিত করার চেষ্টা করেন। পানির অপচয় রোধে তিনি জনগণকে সচেতন করে তোলেন। অর্থাৎ তার কাজটি হলো জনকল্যাণমূলক কাজ। তার এ কাজের মাধ্যমে শুষ্ক মৌসুমে এলাকার কৃষি জমিতে প্রয়োজনীয় পানি সরবরাহ করা যাবে। ফলে কৃষি উৎপাদন বৃদ্ধির সাথে দেশের খাদ্য ঘাটতি হ্রাসসহ খাদ্য আমদানি নির্ভরতা কমে আসবে। সামগ্রিক আলোচনা শেষে বলা যায়, ইউনিয়ন পরিষদের চেয়ারম্যান হিসেবে মি. আমজাদের কাজের গুরুত্ব অপরিসীম। তার এ সকল কার্যক্রম তার এলাকার মানুষের জন্য উপকারী ছিল।"
        }
      ]
    },
    {
      "number": "5",
      "uddipok": "ঘটনা-১: শরিফা একজন গার্মেন্টস কর্মী। তিনি কাজ করে দৈনিক ২০০ টাকা মজুরি পান। একই কাজের জন্য তার একজন পুরুষ সহকর্মী পান ৩০০ টাকা। শরিফা এ ধরনের অসমতার জন্য প্রতিবাদ করেন এবং বলেন এ সংক্রান্ত একটি সনদ আছে যার সঙ্গে আমাদের দেশ একমত পোষণ করেছে। ঘটনা-২: সেনাবাহিনীর শীতকালীন মহড়া চলছে। রাস্তায় সেনা সদস্যদের লম্বা গাড়ির লাইন। শরিফ তার বাবাকে প্রশ্ন করে, এই বাহিনী মহড়া ছাড়া আর কিছু করে না? উত্তরে বাবা বলেন, এরা বিদেশে একটি প্রতিষ্ঠানের পক্ষে শান্তি রক্ষার কাজ করছে।",
      "tag": "CTG.B 23",
      "sub_questions": [
        {
          "label": "ক",
          "question": "চতুর্থ বিশ্ব নারী সম্মেলনের ঘোষণাটি লেখো।",
          "explanation": "চতুর্থ বিশ্ব নারী সম্মেলনের ঘোষণা ছিল- \"নারীর চোখে বিশ্ব দেখুন।\""
        },
        {
          "label": "খ",
          "question": "বিশ্বে জাতিসংঘের প্রয়োজনীয়তা কেন?",
          "explanation": "বিশ্বে শান্তি প্রতিষ্ঠার জন্য জাতিসংঘের প্রয়োজনীয়তা অপরিসীম। বিশ্বের শান্তি ও নিরাপত্তা বিধানের জন্য ১৯৪৫ সালের ২৪শে অক্টোবর জাতিসংঘ গঠিত হয়। সংস্থাটি সৃষ্টির পর থেকেই বিশ্বশান্তি রক্ষায় বিরাট ভূমিকা রাখছে। যেমন- বিশ্বের বিভিন্ন জাতির মধ্যে সহযোগিতা ও বন্ধুত্ব জোরদার করছে। আন্তর্জাতিক আইনের মাধ্যমে আন্তর্জাতিক বিরোধের শান্তিপূর্ণ সমাধান নিশ্চিতকরণে কার্যকর পদক্ষেপ গ্রহণ করেছে। এসব কারণে জাতিসংঘের প্রয়োজনীয়তা রয়েছে।"
        },
        {
          "label": "গ",
          "question": "উদ্দীপকে শরীফার কথায় তোমার পাঠ্যপুস্তকের কোন বিষয়ের ইঙ্গিত করা হয়েছে? ব্যাখ্যা করো।",
          "explanation": "নিম্নের অনুরূপঃ চিত্র-A দ্বারা নির্দেশিত সনদটি হলো- 'সিডও সনদ'। সিডও সনদ হলো নারীর প্রতি সকল প্রকার বৈষম্য বিলোপ ও নারীর অধিকার বাস্তবায়নের একটি পূর্ণাঙ্গ দলিল, যা জাতিসংঘ কর্তৃক প্রণীত হয়েছে। নারী ও পুরুষের সমতার নীতির ওপর ভিত্তি করে সিডও সনদ তৈরি। নারীর মানবাধিকারের বিষয়টিও এখানে উঠে এসেছে। আইনগত পদ্ধতিতে এই অধিকারগুলো সনদভুক্ত করায় সমর্থনকারী দেশগুলো এটি মেনে চলতে বাধ্য। এই সনদে স্বীকার করা হয় যে, বিভিন্ন দেশে নারীর কিছু আইনগত অধিকার থাকলেও অনেক দেশের রাষ্ট্রীয় আইনে এবং সমাজে নারী-পুরুষ বৈষম্য রয়ে গেছে। এসব বৈষম্যের কারণে অর্থনৈতিক ও সামাজিক কার্যক্রমে নারীর প্রবেশাধিকার খর্ব হয়। এ সনদে ৩০টি ধারা আছে। এর প্রথম ১৬টি ধারা নারীর প্রতি কত প্রকার বৈষম্য আছে তা বিশ্লেষণ করে। পরের ১৪টি ধারা ব্যাখ্যা করে এ বৈষম্যগুলো কীভাবে বিলোপ করা যায়। বাংলাদেশসহ বিশ্বের মোট ১৩২টি দেশ সনদটি সমর্থন করেছে। উদ্দীপকে চিত্র-A তে সিডও সনদটির বেশকিছু বৈশিষ্ট্য লক্ষ করা যায়। নারী ও পুরুষের সমতার নীতি, সমর্থনকারী দেশগুলোর নিয়ম মেনে চলা এবং ৩০টি ধারা প্রভৃতি সিডও সনদের বৈশিষ্ট্যের অনুরূপ। তাই বলা যায়, চিত্র-A সিডও সনদকে নির্দেশ করে যা নারী অধিকারের পূর্ণাঙ্গ দলিল হিসেবে স্বীকৃত।"
        },
        {
          "label": "ঘ",
          "question": "\"ঘটনা-২ এ উল্লিখিত বাহিনীর ভূমিকা বিশ্বশান্তি রক্ষায় উজ্জ্বল\"- বক্তব্যটির যথার্থতা বিচার করো।",
          "explanation": "ঘটনা-২ এ বর্ণিত শরিফের বাবার কথার মাধ্যমে জাতিসংঘের শান্তিরক্ষী বাহিনীর প্রতি ইঙ্গিত করা হয়েছে। বিশ্বশান্তি রক্ষায় এ বাহিনীর ভূমিকা উজ্জ্বল। জাতিসংঘ প্রতিষ্ঠিত হয়েছে বিশ্বব্যাপী শান্তি প্রতিষ্ঠার লক্ষ্যে। প্রতিষ্ঠার শুরু থেকেই জাতিসংঘ বিশ্বের বিভিন্ন প্রান্তে শান্তি প্রতিষ্ঠার উদ্দেশ্যে নানা মিশন পরিচালনা করে আসছে। জাতিসংঘ সাধারণত বিভিন্ন যুদ্ধ বা সংঘাত কবলিত এবং প্রাকৃতিক দুর্যোগে ক্ষতিগ্রস্ত দেশে শান্তি প্রতিষ্ঠা ও পুনর্বাসনের জন্য শান্তিরক্ষী বাহিনী পাঠায়। বিভিন্ন সদস্য দেশের সেনা, পুলিশ, নৌ, বিমান ও অন্যান্য বাহিনীর সদস্যদের নিয়ে এ বাহিনী গঠন করা হয়। উদ্দীপকের শরিফের বাবার কথায় জাতিসংঘের এই বাহিনীর কার্যক্রমই প্রতিফলিত হয়েছে। জাতিসংঘ শান্তি মিশনের আওতায় যুদ্ধ, দ্বন্দ্ব-সংঘাত অথবা প্রাকৃতিক দুর্যোগে ক্ষতিগ্রস্ত দেশগুলোতে শান্তিরক্ষী বাহিনী পাঠায়। মিশনে কর্মরত সৈনিকরা দেশের অভ্যন্তরে যুদ্ধরত বা বিবাদমান বিভিন্ন গোষ্ঠীর মধ্যে শান্তি প্রতিষ্ঠায় কাজ করে। তারা সমস্যাগ্রস্ত দেশের জনগণকে স্বাভাবিক জীবনে ফিরিয়ে আনতে তাদের জন্য খাদ্যের ব্যবস্থা করাসহ ভেঙে যাওয়া ঘর-বাড়ি, সড়কসহ অবকাঠামো পুননির্মাণে সহায়তা করে। এছাড়া চিকিৎসা ও ওষুধপত্রের ব্যবস্থা করে, বিভিন্ন দেশ ও সংস্থার পাঠানো ত্রাণসামগ্রী সুষ্ঠুভাবে বিতরণ এবং শিশুদের জন্য শিক্ষাসহ বিভিন্ন সহায়তার ব্যবস্থা করে। শান্তিরক্ষীদের প্রত্যক্ষ অভিজ্ঞতা ও কার্যক্রম থেকে সংশ্লিষ্ট দেশগুলোর জনগণের দুরাবস্থার কথা আন্তর্জাতিক মহল জানতে পারে। এতে করে বিশ্ব সম্প্রদায় সহায়তা নিয়ে এগিয়ে আসতে পারে। পরিশেষে বলা যায়, বিশ্বশান্তি রক্ষায় জাতিসংঘ শান্তিরক্ষী বাহিনী গুরুত্বপূর্ণ অবদান রাখছে।"
        }
      ]
    },
    {
      "number": "6",
      "uddipok": "অর্থনীতিবিদ জনাব 'ক' \"উন্নয়ন ও অর্থনীতি\" বিষয়ক একটি প্রতিবেদনে উল্লেখ করেন, আমাদের দেশে ঢাকা শহরের যানজট, চট্টগ্রামের জলাবদ্ধতা ও বর্তমান সময়ের ঘন ঘন বিদ্যুৎ বিভ্রাট আমাদের উন্নয়নের জন্য প্রতিবন্ধক। জনাব 'ক' প্রতিবেদনের শেষে বলেন, সকল মানুষ যদি এগিয়ে আসে, ধনী ও গরীবের ব্যবধান যদি কমানো যায় তাহলে দেশকে এগিয়ে নেয়া যেতে পারে।",
      "tag": "CTG.B 23",
      "sub_questions": [
        {
          "label": "ক",
          "question": "অংশীজন কারা?",
          "explanation": "উন্নয়নের সুফল ভোগকারী গোষ্ঠীই হল অংশীজন।"
        },
        {
          "label": "খ",
          "question": "টেকসই উন্নয়নে অংশীদারিত্ব কেন প্রয়োজন? ব্যাখ্যা করো।",
          "explanation": "সবার অংশীদারিত্ব ছাড়া কোনো উন্নয়ন টেকসই হয় না বলে টেকসই উন্নয়নে অংশীদারিত্ব প্রয়োজন। অংশীদারিত্ব হলো কোনো উন্নয়ন কার্যক্রমে যার যা দায়িত্ব ও কর্তব্য তা পালন করা। এক্ষেত্রে সরকারের পাশাপাশি বেসরকারি খাত, ব্যক্তি, গোষ্ঠী, সমাজের সর্বস্তরের অংশগ্রহণসহ জাতীয় ও আন্তর্জাতিক পর্যায়ের অংশীদারিত্ব প্রয়োজন। কাউকে বাদ দিয়ে বা পিছিয়ে রেখে অন্যরা এগিয়ে গেলে সেই উন্নয়ন জাতীয় ও বৈশ্বিকভাবে টেকসই হবে না। এজন্য টেকসই উন্নয়নে অংশীদারিত্ব প্রয়োজন।"
        },
        {
          "label": "গ",
          "question": "উদ্দীপকের শুরুতে টেকসই উন্নয়নের কোন ধারণাকে ইঙ্গিত করা হয়েছে? ব্যাখ্যা করো।",
          "explanation": "উদ্দীপকের শুরুতে টেকসই উন্নয়নের চ্যালেঞ্জকে ইঙ্গিত করা হয়েছে। বাংলাদেশে টেকসই উন্নয়নের পথে বিভিন্ন চ্যালেঞ্জ রয়েছে। সেগুলোর মধ্যে অন্যতম হলো বড় বড় শহরগুলোর জলাবদ্ধতা, যানজট ও ঘন ঘন লোডশেডিং প্রভৃতি। টেকসই উন্নয়নের এ চ্যালেঞ্জগুলো উদ্দীপকের শুরুতে প্রতিফলিত হয়েছে। উদ্দীপকে বর্ণিত জনাব 'ক' এর প্রতিবেদনে দেখা যায়, আমাদের ঢাকা শহরের যানজট, চট্টগ্রামের জলাবদ্ধতা ও বর্তমান সময়ের ঘন ঘন বিদ্যুৎ বিভ্রাট আমাদের উন্নয়নের জন্য প্রতিবন্ধক। এগুলো মূলত টেকসই উন্নয়নের চ্যালেঞ্জ। টেকসই উন্নয়নের পথে একটি বড় চ্যালেঞ্জ হলো বাংলাদেশের বড় বড় শহরগুলোতে জলাবদ্ধতা সৃষ্টি। এ সময় যান চলাচল ব্যাহত হয়, রাস্তা ঘাটের ক্ষতি হয়, স্বল্প আয়ের লোকদের কাজ বন্ধ থাকে, আমরা ঠিকমতো স্কুল, কলেজ বা কর্মস্থলে পৌঁছাতে পারি না, দোকান পাট বন্ধ থাকে, রোগ-ব্যাধির প্রাদুর্ভাব দেখা দেয়। বাংলাদেশে টেকসই উন্নয়নের আরেকটি বড় চ্যালেঞ্জ ঢাকা শহরের যানজট। যানজট দেশের কর্মঘণ্টা কমিয়ে দেয়। ফলে উৎপাদন কমে যায়। এতে অর্থনীতির ভিত টেকসই ও মজবুত হয় না। এছাড়া ঘন ঘন বিদ্যুৎ বিভ্রাট টেকসই উন্নয়নকে বাধাগ্রস্ত করে। সম্পদের অপ্রতুলতা তথা জ্বালানি সংকটের জন্য পরিমিত বিদ্যুৎ উৎপাদনে ব্যাঘাত ঘটছে। ফলে নিয়মিত লোডশেডিং দেখা দিচ্ছে। এতে শিল্প কারখানাগুলোর উৎপাদন কমে যাচ্ছে, যা মূলত টেকসই উন্নয়নের জন্য প্রতিবন্ধক। সুতরাং বলা যায়, উদ্দীপকের শুরুতে টেকসই উন্নয়নের চ্যালেঞ্জকে নির্দেশ করা হয়েছে।"
        },
        {
          "label": "ঘ",
          "question": "জনাব 'ক' এর শেষোক্ত উক্তিতে উল্লেখিত বিষয়গুলো কী একটি দেশের উন্নয়নকে টেকসই করার জন্য যথেষ্ট? তোমার মতামত দাও।",
          "explanation": "না, আমি মনে করি, জনাব 'ক' এর শেষোক্ত উক্তিতে উল্লিখিত বিষয়গুলো তথা অংশীদারিত্ব এবং বৈষম্য কমানো একটি দেশের উন্নয়নকে টেকসই করার জন্য যথেষ্ট নয়। জনাব 'ক' এর শেষোক্ত উক্তিতে সকল মানুষের এগিয়ে আসার ও ধনী- গরীবের ব্যবধান কমানোর কথা উল্লেখ করেছেন, যা টেকসই উন্নয়নের জন্য অংশীদারিত্ব এবং বৈষম্যহীন সমাজ প্রতিষ্ঠাকে ইঙ্গিত করে। টেকসই উন্নয়নের জন্য 'অংশীদারিত্ব এবং ধনী-গরীব ব্যবধান কমানো গুরুত্বপূর্ণ ভূমিকা পালন করে। এর পাশাপাশি পরিবেশ সংরক্ষণও টেকসই উন্নয়নের জন্য জরুরি। টেকসই উন্নয়নের প্রধান ক্ষেত্র হলো সমাজ, অর্থনৈতিক বিবেচনা এবং পরিবেশ সংরক্ষণ। মূলত এই তিনটি বিষয়কে কেন্দ্র করে যদি উন্নয়ন পরিকল্পনা গ্রহণ ও বাস্তবায়ন করা হয় তাহলে সে উন্নয়ন টেকসই হবে বলে আশা করা যায়। টেকসই উন্নয়ন করা কারও একার পক্ষে সম্ভব নয়। কেননা একক বা বিচ্ছিন্নভাবে পরিচালিত কোনো তৎপর তাই সফল হয় না। তাই দেশের টেকসই উন্নয়নের জন্য সকলের অংশীদারিত্ব অত্যন্ত প্রয়োজন। আবার কাউকে পিছিয়ে রেখে অন্যরা এগিয়ে গেলে সেই উন্নয়ন জাতীয় ও বৈশ্বিকভাবে টেকসই হবে না। তাই ধনী-দরিদ্র বৈষম্যের অবসান টেকসই উন্নয়নের জন্য সহায়ক। তাছাড়া টেকসই উন্নয়নে জলবায়ু পরিবর্তনের ফলাফল মোকাবিলা, পরিবেশ সংরক্ষণ ও উন্নয়নে প্রয়োজনানুসারে ব্যবস্থা গ্রহণ জরুরি। ব্যক্তি পর্যায় থেকে সামষ্টিক পর্যায় সর্বত্র জবাবদিহিতা ও স্বচ্ছতা প্রতিষ্ঠাও টেকসই উন্নয়নে গুরুত্বপূর্ণ ভূমিকা পালন করে। সার্বিক আলোচনার প্রেক্ষিতে বলা যায়, অংশীদারিত্ব, বৈষম্য কমানোর পাশাপাশি পরিবেশ সংরক্ষণ ও সুশাসন প্রতিষ্ঠিত হলে একটি দেশের উন্নয়ন টেকসই হবে।"
        }
      ]
    },
    {
      "number": "7",
      "uddipok": "দৃশ্যকল্প-১: একটি দৈনিক পত্রিকার সাংবাদিক লিখেছেন, অশিক্ষিত গরীব কৃষক তার তৃতীয় শ্রেণিতে পড়ুয়া বাচ্চাকে করোনা টিকা দিতে বিদ্যালয়ে নিয়ে এসেছেন। সন্তান বড় হয়ে দেশের জন্য কাজ করবে এই প্রত্যাশায়। দৃশ্যকল্প-২: জনাব কামাল তার স্ত্রীকে নিয়ে হাসপাতালে চিকিৎসা নিতে যান। স্ত্রীকে হাসপাতালে ভর্তি করার পর হাসপাতালের সরবরাহকৃত খাবার সন্তোষজনক না হলে, তিনি কর্তৃপক্ষের নিকট প্রত্যেক রোগীর জন্য খাদ্য বাবদ কত টাকা বরাদ্দ তা জানতে চেয়ে আবেদন করেন। প্রথমে অপরাগতা প্রকাশ করলেও উপযুক্ত কর্তৃপক্ষের মাধ্যমে তিনি তা জানতে পারেন।",
      "tag": "CTG.B 23",
      "sub_questions": [
        {
          "label": "ক",
          "question": "নাগরিক কাকে বলে?",
          "explanation": "যে ব্যক্তি রাষ্ট্রের সুযোগ-সুবিধা গ্রহণ করে এবং রাষ্ট্রের প্রতি আনুগত্য স্বীকার করে তাকে নাগরিক বলে।"
        },
        {
          "label": "খ",
          "question": "রাষ্ট্রগঠনের মুখ্য উপাদানটি ব্যাখ্যা করো।",
          "explanation": "রাষ্ট্র গঠনের মূখ্য উপাদান হচ্ছে সার্বভৌমত্ব। সার্বভৌমত্ব হচ্ছে রাষ্ট্রের একটি বৈশিষ্ট্য যার ফলে নিজের ইচ্ছা ছাড়া অন্য কোনো প্রকার ইচ্ছার, দ্বারা রাষ্ট্র আইনসঙ্গতভাবে আবদ্ধ নয়। এটি দ্বারা রাষ্ট্রের চরম ও চূড়ান্ত ক্ষমতাকে বোঝায়। সার্বভৌমত্ব প্রতিষ্ঠার মাধ্যমে রাষ্ট্রের গঠন পূর্ণতা হয়। এ ক্ষমতা রাষ্ট্রকে অন্যান্য সংস্থা থেকে পৃথক করে।"
        },
        {
          "label": "গ",
          "question": "দৃশ্যকল্প-১ এ কৃষকের কাজের সাথে তোমার পাঠ্যপুস্তকের কোন ধারণার মিল পাওয়া যায়? ব্যাখ্যা করো।",
          "explanation": "দৃশ্যকল্প-১ এ কৃষকের কাজের সাথে আমার পাঠ্যপুস্তকের নাগরিকের দায়িত্ব ও কর্তব্যের ধারণার মিল রয়েছে। অধিকার ও কর্তব্য পরস্পর নির্ভরশীল এবং পরিপূরক। তাই রাষ্ট্রের কাছে নাগরিকদের যেমন অধিকার রয়েছে, তেমনি রাষ্ট্রের প্রতি নাগরিকদের কর্তব্যও রয়েছে। রাষ্ট্রের নাগরিকদের অন্যতম দায়িত্ব হচ্ছে সন্তানকে শিক্ষিত করে গড়ে তোলা এবং সন্তানদের জীবন রক্ষার জন্য বিভিন্ন প্রতিষেধক টিকাদান করা, যেটি কৃষক পালন করেছেন। দৃশ্যকল্প-১ এ দেখা যায়, অশিক্ষিত গরীব কৃষক তার তৃতীয় শ্রেণিতে পড়ুয়া বাচ্চাকে করোনা টিকা দিতে বিদ্যালয়ে নিয়ে এসেছেন। সন্তানকে টিকা প্রদানের মাধ্যমে তিনি রাষ্ট্রের প্রতি কর্তব্য পালন করে সুনাগরিকের পরিচয় দিয়েছেন। রাষ্ট্রের অর্পিত দায়িত্ব অর্থাৎ রাষ্ট্রীয় কাজ সুষ্ঠুভাবে সম্পাদন করা নাগরিকের কর্তব্য। সন্তান লালনপালনও নাগরিকের দায়িত্ব। কেননা প্রতিটি শিশুই রাষ্ট্রের নাগরিক। পিতামাতা তার অভিভাবক হিসেবে কাজ করেন। তাই সন্তানদের জীবন রক্ষার জন্য বিভিন্ন প্রতিষেধক টিকাদান, সুস্থ সবল রাখা এবং স্কুলে পাঠানো পিতামাতার দায়িত্ব। এতে করে সন্তান সুশিক্ষায় শিক্ষিত হয়ে সুনাগরিক হয়ে গড়ে উঠবে এবং পরিবার, সমাজ ও রাষ্ট্রের কল্যাণে অবদান রাখবে। তাই বলা যায়, দৃশ্যকল্প-১ এ রাষ্ট্রের প্রতি নাগরিকের দায়িত্ব ও কর্তব্য প্রতিফলিত হয়েছে।"
        },
        {
          "label": "ঘ",
          "question": "দৃশ্যকল্প-২ এ কামালের কার্যক্রম সুশাসন ও জনগণের ক্ষমতায়ন নিশ্চিত করে- মূল্যায়ন করো।",
          "explanation": "দৃশ্যকল্প-২ এ. কামালের কার্যক্রম সুশাসন ও জনগণের ক্ষমতায়ন নিশ্চিত করে- মন্তব্যটি যথার্থ। দৃশ্যকল্প-২ এ বর্ণিত জনাব কামাল হাসপাতালের কর্তৃপক্ষের নিকট প্রতি রোগীর জন্য খাদ্য বাবদ কত টাকা বরাদ্দ তা জানতে চেয়ে আবেদন করেন। প্রথমে অপারগতা প্রকাশ করলেও উপযুক্ত কর্তৃপক্ষের মাধ্যমে তিনি তা জানতে পারেন। জনাব কামালের তথ্য প্রাপ্তির এ অধিকার সুশাসন ও জনগণের ক্ষমতায়ন প্রতিষ্ঠার অন্যতম পূর্ব শর্ত। তথ্যের অবাধ সরবরাহের সাথে সুশাসন ও নাগরিকগণের ক্ষমতায়নের গভীর সম্পর্ক বিদ্যমান। স্বচ্ছতা, জবাবদিহিতা ও সুশাসন প্রতিষ্ঠায় তথ্যের অবাধ প্রবাহের কোনো বিকল্প নেই। তথ্য প্রাপ্তির মাধ্যমে সরকারি-বেসরকারি সব প্রতিষ্ঠানের যাবতীয় তথ্য উপাত্ত জনগণের কাছে স্পষ্টভাবে প্রকাশিত হওয়ায় জনগণ ও সরকারের মধ্যে সম্পর্কের উন্নয়ন হয়। তাছাড়া এর মাধ্যমে সমাজের সর্বস্তরে গণতান্ত্রিক চেতনা এবং গণতান্ত্রিক ক্ষমতা বিকশিত হয়। তথ্য অধিকার নিশ্চিত হলে সমাজের সর্বস্তরে নাগরিকদের মধ্যে এক ধরনের সচেতনতা সৃষ্টি হয় এবং দায়িত্ববোধ বেড়ে যায়। এর ফলে কোনো প্রতিষ্ঠানের জনগণের কাছে সুশাসনের অন্যতম পূর্বশর্ত জবাবদিহিতার পথ প্রশস্ত হয়। সেই সাথে অসচ্ছতা, দুর্নীতি এবং ক্ষমতার অপপ্রয়োগ দূরীভূত হয়। সর্বোপরি সুশাসন ও জনগণের ক্ষমতায়ন নিশ্চিতের মাধ্যমে গণতন্ত্রের ভিত মজবুত হয়। সার্বিক আলোচনার প্রেক্ষিতে বলা যায়, জনাব কামালের কার্যক্রম তথা তথ্য প্রাপ্তি, স্বচ্ছতা ও জবাবদিহিতা প্রতিষ্ঠার মাধ্যমে \"সুশাসন ও জনগণের ক্ষমতা নিশ্চিত করে।"
        }
      ]
    },
    {
      "number": "8",
      "uddipok": "দৃশ্য-১: গোলাপ 'ক' দেশে বাস করেন। তিনি দুইটি কারখানার মালিক। তিনি শ্রমিকদের ঠিকমত বেতন প্রদান করেন। তিনি লভ্যাংশ হতে নির্দিষ্ট পরিমাণ অর্থ গরীবদের বিতরণ করেন। দৃশ্য-২: মিঃ রফিক একটি মুসলিম দেশে বাস করেন। তিনি তার দেশে কিছু কারখানার মালিক। তিনি নিজের ইচ্ছামতো ব্যবসা পরিচালনা করেন এবং সরকার ব্যবসায় কোনো হস্তক্ষেপ করে না। কিন্তু তার বন্ধু রাজ্জাক অন্য একটি দেশে বাস করেন এবং তিনি নিজের ইচ্ছামতো ব্যবসা পরিচালনা করতে পারেন না। ব্যবসা পরিচালনায় তাকে সরকারের নিয়মনীতি কঠোরভাবে পালন করতে হয়।",
      "tag": "CTG.B 23",
      "sub_questions": [
        {
          "label": "ক",
          "question": "অর্থনৈতিক ব্যবস্থা কাকে বলে?",
          "explanation": "যে ব্যবস্থা বা কাঠামোর আওতায় উৎপাদনের উপাদানসমূহের মালিকানা নির্ধারিত হয় এবং উৎপাদন প্রক্রিয়া, উৎপাদিত সম্পদের বণ্টন ও ভোগ প্রক্রিয়া সম্পাদিত হয় তাকে অর্থনৈতিক ব্যবস্থা বলে।"
        },
        {
          "label": "খ",
          "question": "আমরা জাতীয় সম্পদ কীভাবে সংরক্ষণ করতে পারি?",
          "explanation": "সচেতনতামূলক পদক্ষেপ গ্রহণের মাধ্যমে জাতীয় সম্পদের সংরক্ষণ ও অপচয় রোধ করা যায়। প্রথমত, কেউ যেন জাতীয় সম্পদের কোনোভাবে ক্ষতিসাধন না করতে পারে, সে বিষয়ে সচেতন থাকা। এ ধরনের কোনো অপচেষ্টার বিষয়ে জানলে বা তা দেখলে যথাযথ কর্তৃপক্ষকে অবহিত করা। দ্বিতীয়ত, জাতীয় সম্পদের অপব্যবহার ও অপচয় রোধে সচেতন থাকা। যেমন- রাষ্ট্রীয় সংস্থা কর্তৃক সরবরাহকৃত পানি, বিদ্যুৎ, গ্যাস ইত্যাদি ব্যবহারের সময় অপচয় বা অসৎ উদ্দেশ্যে ব্যবহার না করা। তৃতীয়ত, গণমাধ্যমে নাগরিকদের করণীয় সম্পর্কে প্রচারের মাধ্যমে অপচয় হ্রাস করা সম্ভব।"
        },
        {
          "label": "গ",
          "question": "দৃশ্যকল্প-১ এ কোন ধরনের অর্থনৈতিক ব্যবস্থা প্রতিফলিত হয়েছে? ব্যাখ্যা করো।",
          "explanation": "নিম্নের অনুরূপঃ উদ্দীপকে উল্লিখিত 'ক' দেশটিতে ইসলামি অর্থনৈতিক ব্যবস্থা প্রতিফলিত হয়েছে। ইসলামি অর্থব্যবস্থায় অর্থনৈতিক ও অন্যান্য সকল কার্যাবলি শরিয়তের বিধান অনুসারে পরিচালিত হয়। এ অর্থব্যবস্থায় শোষণহীন উৎপাদন - প্রক্রিয়া অনুসরণ করা হয়। এখানে উৎপাদনের উপাদানসমূহের পারিতোষিক প্রদানে ন্যায় এবং সাম্যের নীতি অনুসরণ করা হয়। উৎপাদনে অবদানের ভিত্তিতে উপাদানসমূহের পাওনা পরিশোধ করা হয়। শ্রমিকের ন্যায্য পাওনা যথাসময়ে প্রদান করা হয়। এছাড়া এ অর্থব্যবস্থায় লভ্যাংশ হতে নির্দিষ্ট পরিমাণ অর্থ দরিদ্র জনগণের মধ্যে যাকাত প্রক্রিয়ায় বণ্টনের ব্যবস্থা করা হয়। এর ফলে উৎপাদিত সম্পদের সুষ্ঠু বণ্টন সম্ভব হয়। উদ্দীপকে উল্লিখিত 'ক' দেশটিতে নাগরিকগণ নিজেদের পছন্দমতো দ্রব্য উৎপাদন ও ভোগ করতে পারে। জনগণ সরকারের হস্তক্ষেপমুক্ত ব্যবসা বাণিজ্য করতে পারে। এছাড়াও এ দেশে লভ্যাংশের একটি অংশ গরীবদের দান করা হয় যা যাকাত নামে পরিচিত। 'ক' দেশের এসব কার্যক্রম ইসলামি অর্থনৈতিক ব্যবস্থার সাথে সাদৃশ্যপূর্ণ হওয়ায় বলা যায়, দেশটিতে ইসলামিক অর্থনৈতিক ব্যবস্থা বিদ্যমান।"
        },
        {
          "label": "ঘ",
          "question": "মিঃ রফিক ও রাজ্জাকের দেশের অর্থনৈতিক ব্যবস্থার মধ্যে কোন দেশের অর্থনৈতিক ব্যবস্থা উত্তম? যুক্তি দাও।",
          "explanation": "জনাব রাজ্জাকের দেশের অর্থনৈতিক ব্যবস্থার চেয়ে তার বন্ধু মিঃ রফিকের দেশের অর্থনৈতিক ব্যবস্থা উত্তম। মিঃ রফিক একটি মুসলিম দেশে বাস করেন। তিনি কয়েকটি কারখানার মালিক এবং তিনি সরকারের হস্তক্ষেপমুক্ত থেকে ইচ্ছামতো ব্যবসা পরিচালনা করতে পারেন। মিঃ রফিকের দেশের অর্থনৈতিক ব্যবস্থা ইসলামি অর্থনৈতিক ব্যবস্থাকে নির্দেশ করে। কেননা ইসলামি অর্থনৈতিক ব্যবস্থায় সম্পদের ব্যক্তিগত মালিকানা স্বীকৃত এবং ব্যক্তি ব্যবসা-বাণিজ্যের ক্ষেত্রে স্বাধীনতা ভোগ করে। অপরদিকে জনাব রাজ্জাক তার দেশে ইচ্ছামতো ব্যবসা পরিচালনা করতে পারেন না। তাকে ব্যবসা পরিচালনায় সরকারের কঠোর নিয়ম-নীতি মেনে চলতে হয়। এটি সমাজতান্ত্রিক অর্থনৈতিক ব্যবস্থাকে নির্দেশ করে। কেননা সমাজতান্ত্রিক অর্থনৈতিক ব্যবস্থায় সম্পদের ব্যক্তিমালিকানা স্বীকৃত নয় এবং ব্যক্তি ইচ্ছামতো ব্যবসা করতে পারে না। সমাজতান্ত্রিক ও ইসলামি অর্থব্যবস্থার মধ্যে আমি ইসলামি অর্থব্যবস্থাকে তুলনামূলকভাবে ভালো মনে করি। কারণ সমাজতন্ত্রে সব সম্পদের মালিক ধরা হয় রাষ্ট্রকে। অন্যদিকে ইসলামি অর্থব্যবস্থায় সম্পদের ব্যক্তিমালিকানা স্বীকার করা হয়। তবে ইসলামি অর্থব্যবস্থায় ভারসাম্যের জন্য ধনীদের সম্পদের ওপর গরিবের অধিকার নির্ধারণ করা আছে। যাকাত ব্যবস্থার মাধ্যমে এ নীতির বাস্তবায়ন করা হয়। সমাজতন্ত্রে যাকাতের ব্যবস্থা নেই। সেখানে রাষ্ট্রই সবার ভরণপোষণ নিশ্চিত করার দায়িত্ব নেয়। আবার ইসলামি অর্থব্যবস্থায় অর্থনৈতিক কার্যাবলি শরিয়তের বিধান অনুসারে পরিচালিত হয়। এ ব্যবস্থায় উৎপাদনের লক্ষ্য হলো হালাল দ্রব্য ও সেবা উৎপাদন করা। কিন্তু সমাজতান্ত্রিক অর্থব্যবস্থায় অর্থনৈতিক কার্যাবলি পরিচালিত হয় রাষ্ট্রের নিয়ম অনুসারে। হারাম-হালালসহ ধর্মীয় বিষয় সেখানে বিবেচিত হয় না। এছাড়া ইসলামি অর্থব্যবস্থায় শ্রমিকের পাওনা ন্যায্যতার সঙ্গে যথাসময়ে পরিশোধ করার ব্যবস্থা রয়েছে। উপরের আলোচনা থেকে এই প্রতীয়মান হয় যে, জনাব রাজ্জাকের দেশের সমাজতান্ত্রিক অর্থব্যবস্থার চেয়ে মিঃ রফিকের দেশের ইসলামি অর্থব্যবস্থা জনগণের জন্য বেশি কল্যাণকর। তাই আমি ইসলামি অর্থব্যবস্থাকে উত্তম মনে করি।"
        }
      ]
    },
    {
      "number": "9",
      "uddipok": "সম্প্রতি একটি দৈনিক পত্রিকায় প্রকাশিত খবর থেকে জানা যায় জামালপুরের মেলান্দহ উপজেলায় ধর্ষণের শিকার হয় এক ছাত্রী। আবার পটুয়াখালিতে স্বামী মিলন খানের ছুঁড়ে দেওয়া দাহ্যপদার্থের আঘাতে মুখ ঝলসে যায় স্ত্রী তনয়ার। প্রতিবেদনের শেষে সাংবাদিক লিখেছেন, \"মেয়েদের অবস্থানগত পরিবর্তন, সচেতনতা ও আইনানুগ ব্যবস্থাগ্রহণ করলে সমাজ এর থেকে মুক্তি পেতে পারে।”",
      "tag": "CTG.B 23",
      "sub_questions": [
        {
          "label": "ক",
          "question": "সামাজিক নৈরাজ্য কী?",
          "explanation": "সামাজিক বিশৃঙ্খলার চরম রূপই হচ্ছে সামাজিক নৈরাজ্য।"
        },
        {
          "label": "খ",
          "question": "সামাজিক মূল্যবোধের অবক্ষয় ঘটে কেন? ব্যাখ্যা করো।",
          "explanation": "সামাজিক মূল্যবোধ অবক্ষয়ের অন্যতম কারণ ন্যায়বিচার প্রতিষ্ঠার অভাব। পাশাপাশি আরও কিছু কারণে সামাজিক মূল্যবোধের অবক্ষয় ঘটে। সমাজে ন্যায়বিচার প্রতিষ্ঠার অভাবের কারণে সমাজে বিশৃঙ্খলা বা অসঙ্গতি বেড়ে যায়। ফলে সামাজিক মূল্যবোধের অবক্ষয় হয়। তাছাড়া সমাজে আইনের শাসনের দুর্বলতা, মানুষের সহনশীলতার অভাব এবং বিশৃঙ্খল পরিবেশের কারণেও মূল্যবোধের অবক্ষয় ঘটতে থাকে।"
        },
        {
          "label": "গ",
          "question": "উদ্দীপকের প্রথম অংশে তোমার পাঠ্যবইয়ের কোন সামাজিক সমস্যাকে ইঙ্গিত করা হয়েছে? ব্যাখ্যা করো।",
          "explanation": "উদ্দীপকের প্রথম অংশে আমার পাঠ্যবইয়ের অন্যতম সামাজিক সমস্যা নারীর প্রতি সহিংসতাকে ইঙ্গিত করা হয়েছে। পুরুষ বা নারী কর্তৃক যেকোনো বয়সের নারীর প্রতি যে সহিংস আচরণ করা হয় তাই নারীর প্রতি সহিংসতা। নারীর প্রতি সহিংসতার নানা প্রকৃতি রয়েছে। যেমন- প্রহার, যৌতুক সম্পর্কিত নির্যাতন, যৌন হয়রানি, নির্যাতন ও ধর্ষণ, মনগড়া ফতোয়া, এসিড নিক্ষেপ প্রভৃতি। পৈশাচিক এ সহিংসতার প্রতিচ্ছবি উদ্দীপকে লক্ষণীয়। উদ্দীপকে উল্লেখিত দৈনিক পত্রিকা থেকে জানা যায়, জামালপুরের মেলান্দহ উপজেলায় ধর্ষণের শিকার হয় এক ছাত্রী। আবার পটুয়াখালীতে স্বামী মিলন খানের ছুঁড়ে দেওয়া দাহ্যপদার্থের আঘাতে মুখ ঝলসে যায় স্ত্রী তনয়ার। তাদের প্রতি যে পৈশাচিক সহিংস আচরণ করা হয়েছে তা বর্তমানে বাংলাদেশের অন্যতম সামাজিক সমস্যা। এগুলো নৈতিকতার চরম অবক্ষয়, একটি সামাজিক বিপর্যয়। নারীরা বিভিন্নভাবে যৌন হয়রানির শিকার হচ্ছে। বর্তমানে কিশোর-তরুণী এমনকি বিবাহিত নারীরাও যৌন হয়রানি ও ধর্ষণের শিকার হচ্ছে। শুধু তাই নয়, নারীরা এসিড নিক্ষেপের মতো ভয়াবহ সহিংসতার শিকার হচ্ছে। বর্তমানে বাংলাদেশে এসিড নিক্ষেপের ঘটনা বৃদ্ধি পেয়েছে। সাধারণত নারীদের উপরই এসিড নিক্ষেপের ঘটনা অধিক ঘটে থাকে। প্রেম, অনৈতিক প্রস্তাব প্রত্যাখান, সম্পত্তি নিয়ে বিরোধ, পারিবারিক কলহসহ নানা কারণে এসিড নিক্ষেপের মতো জঘন্য ঘটনা ঘটে। সুতরাং বলা যায়, নারীর প্রতি সহিংসতার মতো সামাজিক সমস্যা উদ্দীপকের প্রথম অংশে ফুটে উঠেছে।"
        },
        {
          "label": "ঘ",
          "question": "\"উদ্দীপকের শেষে সাংবাদিকের মন্তব্যটি নারীর প্রতি সহিংসতা রোধে ভূমিকা রাখবে\"- মন্তব্য করো।",
          "explanation": "মেয়েদের অবস্থানগত পরিবর্তন, সচেতনতা ও আইনানুগ ব্যবস্থা গ্রহণ নারীর প্রতি সহিংসতা রোধে ভূমিকা রাখবে। উদ্দীপকের শেষে সাংবাদিকের উল্লেখিত এ মন্তব্যটি যথার্থ। নারীর প্রতি সহিংসতা প্রতিরোধে নারীর অবস্থানগত পরিবর্তন, সামাজিক সচেতনতা বৃদ্ধি এবং আইনের প্রয়োগ অত্যন্ত কার্যকর। নারীর অবস্থানগত পরিবর্তন হলে সমাজে তাদের মর্যাদা বৃদ্ধির পাশাপাশি তাদের প্রতি সহিংস আচরণ হ্রাস পাবে। সেই সাথে সচেতনতা বৃদ্ধি এবং আইনের যথাযথ প্রয়োগ হলে সমাজ থেকে নারীর প্রতি সহিংসতা নির্মূল হবে। নারীর প্রতি সহিংসতা প্রতিরোধের লক্ষ্যে নারী শিক্ষা কার্যক্রম এবং নারীর স্বকর্মসংস্থানের জন্য ঋণদান কর্মসূচি গ্রহণের মাধ্যমে নারীর ক্ষমতা বৃদ্ধি করতে হবে। নির্যাতন, সহিংসতার ধরন ও প্রকৃতির সাথে সামঞ্জস্য রেখে আইন প্রণয়ন এবং এর যথাযথ প্রয়োগ ঘটাতে হবে। পরিবারে ছেলেমেয়ে উভয়কে নৈতিক শিক্ষা প্রদান এবং নারী অধিকার বিষয়ে সচেতন করতে হবে। সামাজিক চাপ প্রয়োগ, নারী নির্যাতনকারীদের দৃষ্টান্তমূলক শাস্তির ব্যবস্থা প্রদান এবং নারীর বিরুদ্ধে সহিংস ঘটনার প্রভাব মিডিয়ায় প্রচার করে জনমনে সচেতনতা সৃষ্টি করতে হবে। পাশাপাশি নারীর প্রতি সহিংসতা রোধে আরও কতগুলো বিষয়ের প্রতি গুরুত্ব দিতে হবে। এগুলোর মধ্যে সমাজে মূল্যবোধের অবক্ষয় রোধ, নারী ও পুরুষের শ্রদ্ধাপূর্ণ সম্পর্ক গড়ে তোলা, সুস্থ পরিবার গঠন, শিক্ষা, ধর্মীয় মূল্যবোধ ও আদর্শ অনুশীলন করা, নারীর ভূমিকা ও মর্যাদার যথাযথ মূল্যায়ন করা ইত্যাদি উল্লেখযোগ্য। উপরের আলোচনা থেকে তাই বলা যায়, নারীর প্রতি সহিংসতা প্রতিরোধ নারীর অবস্থানগত পরিবর্তন, সচেতনতা ও আইনের প্রয়োগ গুরুত্বপূর্ণ ভূমিকা পালন করে।"
        }
      ]
    },
    {
      "number": "1",
      "uddipok": "দৃশ্যকল্প-১: অবসরপ্রাপ্ত প্রাথমিক বিদ্যালয়ের প্রধান শিক্ষক রহমান সাহেব তার নাতিকে বলেন, আমাদের প্রাথমিক বিদ্যালয়গুলো একটা সময়ে এক সঙ্গে সরকারিকরণ করা হয়। তিনি আরো বলেন একই সময়ে আমাদের দেশ পরিচালনার দলির রচনার কাজটি সম্পন্ন হয়। দৃশ্যকল্প-২: জনাব রাইহান বাংলাদেশ ও বিশ্বপরিচয় বিষয়ের নবম শ্রেণির ক্লাসে বলেন, মেয়ে শিক্ষার্থীরা তোমরা সৌভাগ্যবান বিনামূল্যে নতুন বই এবং বিনাবেতনে অধ্যয়ন করার সুযোগ পাচ্ছ। আমরা শিক্ষকরাও নিয়মিত প্রশিক্ষণ পাচ্ছি।",
      "tag": "CTG.B 23",
      "sub_questions": [
        {
          "label": "ক",
          "question": "বঙ্গবন্ধুর স্বাধীনতার ঘোষণার প্রথম বাক্যটি লেখো।",
          "explanation": "বঙ্গবন্ধুর স্বাধীনতার ঘোষণার প্রথম বাক্যটি হলো- 'ইহাই হয়ত আমার শেষ বার্তা, আজ হইতে বাংলাদেশ স্বাধীন।'"
        },
        {
          "label": "খ",
          "question": "মুক্তিযুদ্ধে গণমাধ্যমের ভূমিকা ছিল অপরিসীম-ব্যাখ্যা করো।",
          "explanation": "মুক্তিযুদ্ধে গণমাধ্যমের ভূমিকা ছিল অপরিসীম। বাংলাদেশের মুক্তিযুদ্ধে সংবাদপত্র ও স্বাধীন বাংলা বেতার কেন্দ্র অগ্রণী ভূমিকা পালন করে। স্বাধীন বাংলা বেতার কেন্দ্র সংবাদ, দেশাত্মবোধক গান, মুক্তিযোদ্ধাদের বীরত্বগাঁথা, রণাঙ্গনের নানা ঘটনা দেশ ও জাতির সামনে তুলে ধরে সাধারণ মানুষকে যুদ্ধের প্রতি অনুপ্রাণিত করে। মুক্তিযোদ্ধাদের সাহস জুগিয়ে বিজয়ের পথ সুগম করে। এছাড়া, মুজিবনগর সরকারের প্রচার সেলের তত্ত্বাবধানে প্রকাশিত 'জয়বাংলা' পত্রিকা মুক্তিযুদ্ধে বিশিষ্ট ভূমিকা পালন করে।"
        },
        {
          "label": "গ",
          "question": "দৃশ্যকল্প-১ এ রহমান সাহেবের কথায় কোন শাসন আমলের সাদৃশ্য পাওয়া যায়? ব্যাখ্যা করো।",
          "explanation": "দৃশ্যকল্প-১ এ রহমান সাহেবের কথায় বঙ্গবন্ধু শেখ মুজিবুর রহমানের শাসনামলের সাদৃশ্য পাওয়া যায়। যুদ্ধবিধ্বস্ত স্বাধীন বাংলাদেশ পুনর্গঠনের দায়িত্ব নিয়েই শুরু হয় বঙ্গবন্ধু শেখ মুজিবুর রহমানের শাসনামল। যুদ্ধবিধ্বস্ত দেশ পুনর্গঠনের মতো কঠিন দায়িত্ব পালন ছাড়াও ১৯৭২-৭৫ পর্যন্ত বঙ্গবন্ধুর শাসনামল সংবিধান প্রণয়ন ও প্রাথমিক বিদ্যালয় জাতীয়করণের জন্য বিশেষভাবে উল্লেখযোগ্য। উদ্দীপকে অনুরূপ প্রতিচ্ছবি লক্ষণীয়। দৃশ্যকল্প-১ এ বর্ণিত প্রধান শিক্ষক রহমান সাহেব তার নাতিকে বলেন, আমাদের প্রাথমিক বিদ্যালয়গুলো একটা সময়ে এক সঙ্গে সরকারিকরণ করা হয়। তিনি আরো বলেন, একই সময়ে আমাদের দেশ পরিচালনার দলিল রচনার কাজটি সম্পন্ন হয়। অনুরূপ কাজ বঙ্গবন্ধুর শাসনামলের উল্লেখযোগ্য বৈশিষ্ট্য। তিনি প্রায় ৩৮ হাজার প্রাথমিক বিদ্যালয়কে জাতীয়করণ করেন। এর মাধ্যমে রাষ্ট্র প্রাথমিক শিক্ষার দায়িত্ব গ্রহণ করে। তার শাসনামলের একটি উল্লেখযোগ্য অর্জন হলো সংবিধান প্রণয়ন। ১৯৭২ সালের ১১ই জানুয়ারি রাষ্ট্রপ্রধান হিসেবে তিনি অস্থায়ী সংবিধান আদেশ জারি করেন। ১০ই এপ্রিল গণপরিষদের প্রথম অধিবেশনে ৩৪ সদস্য বিশিষ্ট একটি. খসড়া সংবিধান প্রণয়ন কমিটি গঠিত হয়। এ কমিটি ১২ই অক্টোবর খসড়া সংবিধান বিল আকারে গণপরিষদে পেশ করে। ৪ঠা নভেম্বর উক্ত সংবিধান গণপরিষদে গৃহীত ও ১৬ই ডিসেম্বর থেকে তা কার্যকর হয়। সুতরাং বলা যায়, দৃশ্যকল্প-১ এ বঙ্গবন্ধুর শাসনামলের প্রতিচ্ছবি ফুটে উঠেছে।"
        },
        {
          "label": "ঘ",
          "question": "“দৃশ্যকল্প-২ এ উল্লিখিত কাজগুলো আমাদের আর্থ-সামাজিক অগ্রগতির বহিঃপ্রকাশ”। উত্তরের সপক্ষে যুক্তি দাও।",
          "explanation": "'দৃশ্যকল্প-২ এ উল্লিখিত কাজগুলো আমাদের আর্থ-সামাজিক অগ্রগতির বহিঃপ্রকাশ'- উক্তিটি যথার্থ। বাংলাদেশ বর্তমান বিশ্বে উন্নয়নের বিস্ময়। মুক্তিযুদ্ধে ধ্বংসযজ্ঞের পরপরই দারিদ্র্যপীড়িত হিসেবে পরিচিত এ দেশটি বর্তমানে উন্নয়নের রোল মডেল। আর্থ-সামাজিকসহ সকল ক্ষেত্রে দেশটির অগ্রযাত্রা বিশ্বে সর্বত্র প্রশংসনীয়। দৃশ্যকল্প-২ এ বর্ণিত বিনামূল্যে বই বিতরণ, বিনা বেতনে অধ্যয়ন এবং নিয়মিত শিক্ষকদের প্রশিক্ষণ দেশের আর্থ-সামাজিক অগ্রগতিরই সুস্পষ্ট প্রতিফলন। বাংলাদেশের আর্থ-সামাজিক খাতে ব্যাপক উন্নয়ন সাধিত হয়েছে। দারিদ্র্য বিমোচনসহ সামাজিক বিভিন্ন খাতে বাংলাদেশের উন্নয়ন অগ্রযাত্রা অব্যাহত রয়েছে। বিশেষত শিক্ষার প্রসার, শিশু মৃত্যুহার হ্রাস ও নারীর ক্ষমতায়নে বাংলাদেশ বিশ্বে প্রশংসনীয় ভূমিকা পালন করছে। শিক্ষার হার পাকিস্তান আমলের ১৭ ভাগ থেকে বেড়ে ৭৩ ভাগে উন্নীত হয়েছে। বাংলাদেশে প্রথমবারের মতো জাতীয় শিক্ষানীতি ২০১০ প্রণয়নের ফলে শিক্ষাক্ষেত্রে আমূল পরিবর্তন এসেছে। সৃজনশীল পদ্ধতির মূল্যায়ন ব্যবস্থা, শিক্ষাক্ষেত্রে তথ্য-প্রযুক্তির ব্যবহার, শিক্ষাক্রম উন্নয়ন ও নতুন পাঠ্যপুস্তক প্রণয়ন, প্রাথমিক ও মাধ্যমিক শিক্ষার ক্ষেত্রে বিনামূল্যে পাঠ্যপুস্তক বিতরণ, শিক্ষক প্রশিক্ষণ প্রভৃতি বাংলাদেশের শিক্ষা ব্যবস্থায় ব্যাপক পরিবর্তন এনেছে। বর্তমান সরকার একসাথে ২৫ হাজারের অধিক রেজিস্ট্রার্ড প্রাইমারি এবং প্রায় ৩ শত কলেজ সরকারিকরণ করেছে। এটি শিক্ষাক্ষেত্রে পরিবর্তন সাধনে একটি যুগান্তকারী ঘটনা। স্কুলে শিক্ষার্থী ভর্তি ও উপস্থিতির হার বেড়েছে। এছাড়া একীভূত শিক্ষা গ্রহণ করার ফলে 'সবার জন্য শিক্ষা' কার্যক্রম সফলতা পেয়েছে। যার ফলে ভিশন-২০২১ এর লক্ষ্যমাত্রা অর্জনে সরকার এগিয়ে যাচ্ছে। পরিশেষে বলা যায়, দৃশ্যকল্পে-২ এ উল্লিখিত কাজগুলো আমাদের আর্থ- সামাজিক অগ্রগতির বহিঃপ্রকাশ।"
        }
      ]
    },
    {
      "number": "2",
      "uddipok": "হামিদা বেগম একজন সরকারি চাকুরিজীবী সম্প্রীতি তিনি গর্ভবতী হন। সেজন্যে তিনি সরকার থেকে কিছু সুযোগ-সুবিধা পাচ্ছেন। তিনি অল্প কয়েক মাস অফিসে না গিয়েও বেতন পাবেন। অপর পক্ষে মিঃ টমি বর্তমান আইনের শাসনে সন্তুষ্ট নন। তিনি সশস্ত্র বিপ্লবের মাধ্যমে সমাজের আমূল পরিবর্তন আনতে চান। রাষ্ট্র বিরোধী কার্যকলাপে জড়িত থাকায় পুলিশ তাকে গ্রেপ্তার করে।",
      "tag": "CTG.B 23",
      "sub_questions": [
        {
          "label": "ক",
          "question": "'AIDS' এর পূর্ণরূপ কী?",
          "explanation": "AIDS' এর পূর্ণরূপ হলো Acquired Immune Deficiency Syndrome"
        },
        {
          "label": "খ",
          "question": "আমাদের শিশুশ্রম বন্ধ করা উচিত কেন?",
          "explanation": "শিশুর মৌলিক অধিকার রক্ষা এবং তার সঠিক শারীরিক ও মানসিক বিকাশের জন্য আমাদের শিশুশ্রম বন্ধ করা উচিৎ। শিশুরা জাতির মূল্যবান সম্পদ ও ভবিষ্যৎ নাগরিক। তাদের শারীরিক ও মানসিকভাবে সুস্থ থাকা দরকার। কিন্তু শিশুশ্রম শিশুদের শারীরিক ও মানসিক বিকাশের পরিপন্থী। তাই শিশুদের সঠিক বিকাশ ও তাদের অধিকার রক্ষায় আমাদের শিশুশ্রম বন্ধ করা উচিৎ।"
        },
        {
          "label": "গ",
          "question": "হামিদা বেগমের ক্ষেত্রে তোমার পাঠ্যবইয়ের কোন ধারণাটি প্রতিফলিত হয়েছে? ব্যাখ্যা করো।",
          "explanation": "নিম্নের অনুরূপঃ দৃশ্যকল্প-১ এ বর্ণিত ঘটনার মাধ্যমে মাতৃকল্যাণের ধারণাটিকে ইঙ্গিত করা হয়েছে। মাতৃকল্যাণ বলতে মায়ের স্বাস্থ্য, সুরক্ষা এবং ভালো থাকার জন্য সমাজ এবং সামাজিক সংগঠন কর্তৃক সংঘবদ্ধ প্রচেষ্টাসমূহকে বোঝায়। সুনির্দিষ্টভাবে বলতে গেলে মাতৃত্বকালীন স্বাস্থ্য সেবা, প্রয়োজনীয় খাদ্য ও পুষ্টি চাহিদা পূরণ নিরাপদ প্রসূতি সেবা, সন্তান ভূমিষ্ঠ হওয়ার সময় প্রশিক্ষণপ্রাপ্ত ধাত্রীর উপস্থিতি ও পরিচর্যা, প্রজননকালীন রুগ্রতা, মাতৃত্বজনিত মাতৃহার রোধ প্রভৃতি মাতৃত্ব কল্যাণের অত্যন্ত গুরুত্বপূর্ণ দিক। উদ্দীপকের প্রথম অংশে এ ধারণাটি প্রতিফলিত হয়েছে। উদ্দীপকে দেখা যায়, হামিদা বেগম একটি অধিদপ্তরের মহাপরিচালক। তাঁর অধীনস্থ একজন নারীকর্মী মাতৃত্বকালীন ছুটি নিয়ে সরকারি হাসপাতালে ভর্তি হন। পরবর্তীতে মা ও সন্তানের সুস্বাস্থ্য রক্ষায় প্রয়োজনীয় খাদ্য ও ওষুধ সরবরাহ করেন হাসপাতাল কর্তৃপক্ষ। তার এ সকল সুযোগ-সুবিধা মাতৃত্বকালীন সেরা ও মাতৃজনিত ছুটির সাথে সাদৃশ্যপূর্ণ। স্বাস্থ্য সেবার ক্ষেত্রে মায়েদের স্বাস্থ্য ও সুরক্ষা অত্যন্ত গুরুত্বপূর্ণ। তাই মাতৃকল্যাণে বাংলাদেশ সরকার নানাবিধ পদক্ষেপ গ্রহণ করেছে, যা অত্যন্ত প্রশংসনীয়। মাতৃত্বকালীন স্বাস্থ্য পরিস্থিতির উন্নতির লক্ষ্যে সরকার সন্তোষজনক ব্যবস্থা গ্রহণ করেছে। সুতরাং বলা যায়, হামিদা বেগম এর অধিদপ্তরের নারীকর্মীর ক্ষেত্রে মাতৃকল্যাণের ধারণাটি ফুটে উঠেছে।"
        },
        {
          "label": "ঘ",
          "question": "তুমি কি মনে কর জনাব টমির কার্যকলাপ দেশের শান্তি ও শৃঙ্খলার প্রতি হুমকি স্বরূপ? যুক্তি দাও।",
          "explanation": "হ্যাঁ, আমি মনে করি, জনাব টমির কার্যকলাপ অর্থাৎ জঙ্গিবাদ দেশের শান্তি-শৃঙ্খলার প্রতি হুমকিস্বরূপ। জঙ্গিবাদ একটি শাস্তিযোগ্য সমাজ ও রাষ্ট্র বিরোধী কাজ। আচরণিক দৃষ্টিকোণ থেকে ভঙ্গি বলতে তাদের বোঝায় যারা যুদ্ধবাজ, আক্রমণাত্মক, হিংসাত্মক এবং ধ্বংসকারী। জঙ্গিরা আক্রমণাত্মক ও হিংসাত্মক উপায়ে রাষ্ট্র বা সমাজ অনুমোদিত সংস্কার প্রচেষ্টাকে সমর্থন করে, যেমনটি জনাব টমির ক্ষেত্রেও দেখা যায়। আইনের শাসনে অসন্তুষ্ট ও রাষ্ট্রবিরোধী কার্যকলাপে জড়িত জনাব টমির সশস্ত্র বিপ্লবের মাধ্যমে সমাজের আমূল পরিবর্তনের ইচ্ছা জঙ্গিবাদের কার্যকলাপের অন্তর্ভুক্ত। রাষ্ট্রীয় ও সামাজিক জীবনে জঙ্গি কর্মতৎপরতার প্রভাব ভয়াবহ ও মারাত্মক। জঙ্গি কর্মতৎপরতার কারণে একটি দেশের উন্নয়ন কর্মকাণ্ড ব্যাহত হয়। জঙ্গি কার্যক্রম আর্থ-সামাজিক ও রাজনৈতিক এবং সাংস্কৃতিক জীবনের বিভিন্ন ক্ষেত্রে নানা প্রতিকূলতা সৃষ্টি করে। এর ফলে মানুষের জীবনযাত্রা অচল হয়ে যায়। আমরা বিশ্বের বহু দেশে জঙ্গিবাদের দ্বারা সংঘটিত অনেক অপরাধ সম্পর্কে কম বেশি জানি। আমেরিকান টুইন টাওয়ার ধ্বংসের কারণ এই জঙ্গিবাদ। হাজার হাজার মানুষের হত্যাসহ বহু সম্পদ ধ্বংস হয়েছে এই জঙ্গি কর্মকাণ্ডে। মুম্বাইয়ের হোটেল তাজের হামলাও জঙ্গিদের কর্মকান্ড। আমাদের দেশে যশোর জেলায় উদীচি শিল্পী গোষ্ঠীর অনুষ্ঠানে এবং পহেলা বৈশাখে রমনা বটমূলে বোমা বিস্ফোরণের মাধ্যমে নিরীহ শান্তিপ্রিয় মানুষ হত্যাও জঙ্গিদের কাজ। অনেক ক্ষেত্রে জঙ্গিরা এসব কাজে আত্মহুতি দিয়ে থাকে। একটি দেশে অব্যাহতভাবে জঙ্গি কার্যক্রম সাধারণ মানুষের স্বাভাবিক জীবনযাত্রার জন্য হুমকিস্বরূপ। জঙ্গি কার্যক্রম সংশ্লিষ্ট ব্যক্তি ও নিজের পরিবারের জন্যও হুমকিস্বরূপ। সার্বিক আলোচনার প্রেক্ষিতে বলা যায়, জঙ্গি তৎপরতা দেশের জন্য অভিশাপম্বরূপ। এটি দেশের শান্তি-শৃঙ্খলা কেড়ে নিয়ে দেশকে ধ্বংস করে দেয়।"
        }
      ]
    }
  ]
}