{
  "title": "কুমিল্লা বোর্ড ২০২৩",
  "subtitle": "বাংলাদেশ ও বিশ্ব পরিচয় (11)",
  "questions": [
    {
      "number": "1",
      "uddipok": "দৃশ্যকল্প-১: জনাব 'X' একটি অধিদপ্তরের মহাপরিচালক। তাঁর অধীনস্থ একজন নারীকর্মী মাতৃত্বকালীন ছুটি নিয়ে সরকারি হাসপাতালে ভর্তি হন। পরবর্তীতে মা ও সন্তানের সুস্বাস্থ্য রক্ষায় প্রয়োজনীয় খাদ্য ও ওষুধ সরবরাহ করেন হাসপাতাল কর্তৃপক্ষ। দৃশ্যকল্প-২: জনাব 'Y' অতি মুনাফার আশায় বিভিন্ন দ্রব্য সামগ্রী মজুদ রেখে কৃত্রিম সংকট সৃষ্টি করে। এতে সাধারণ জনগণ আর্থিক ক্ষতির সম্মুখীন হয়।",
      "tag": "CB 23",
      "sub_questions": [
        {
          "label": "ক",
          "question": "সামাজিক নৈরাজ্য কাকে বলে?",
          "explanation": "সামাজিক বিশৃঙ্খলার চরম রূপকে সামাজিক নৈরাজ্য বলে।"
        },
        {
          "label": "খ",
          "question": "\"সামাজিক মূল্যবোধের নেতিবাচক পরিবর্তনই মূল্যবোধের। অবক্ষয়\"- ব্যাখ্যা করো।",
          "explanation": "সামাজিক মূল্যবোধের অবনতি বা নেতিবাচক পরিবর্তনই মূল্যবোধের অবক্ষয়। যেসব ধ্যান-ধারণা, বিশ্বাস, লক্ষ্য ও উদ্দেশ্য, সংকল্প মানুষের আচার- আচরণ এবং কার্যাবলিকে পরোক্ষভাবে নিয়ন্ত্রণ করে সেগুলোর সমষ্টিই হলো মূল্যবোধ। যেমন- বড়দের প্রতি শ্রদ্ধা দেখানো, অতিথির প্রতি সম্মান প্রদর্শন, সকলের প্রতি সহানুভূতি, মায়া-মমতা প্রভৃতি সামাজিক মূল্যবোধের উদাহরণ। আর কোনো ব্যক্তি যখন এ সকল মূল্যবোধ পরিপন্থি আচরণ করে তখন তার মূল্যবোধের অবক্ষয় ঘটেছে বলে ধরে নেওয়া হয়। অর্থাৎ সমাজে মূল্যবোধের নেতিবাচক পরিবর্তনই হলো মূল্যবোধের অবক্ষয়।"
        },
        {
          "label": "গ",
          "question": "দৃশ্যকল্প-১ এ বর্ণিত ঘটনার মাধ্যমে কোন বিষয়টি ইঙ্গিত করে? ব্যাখ্যা করো।",
          "explanation": "দৃশ্যকল্প-১ এ বর্ণিত ঘটনার মাধ্যমে মাতৃকল্যাণের ধারণাটিকে ইঙ্গিত করা হয়েছে। মাতৃকল্যাণ বলতে মায়ের স্বাস্থ্য, সুরক্ষা এবং ভালো থাকার জন্য সমাজ এবং সামাজিক সংগঠন কর্তৃক সংঘবদ্ধ প্রচেষ্টাসমূহকে বোঝায়। সুনির্দিষ্টভাবে বলতে গেলে মাতৃত্বকালীন স্বাস্থ্য সেবা, প্রয়োজনীয় খাদ্য ও পুষ্টি চাহিদা পূরণ নিরাপদ প্রসূতি সেবা, সন্তান ভূমিষ্ঠ হওয়ার সময় প্রশিক্ষণপ্রাপ্ত ধাত্রীর উপস্থিতি ও পরিচর্যা, প্রজননকালীন রুগ্রতা, মাতৃত্বজনিত মাতৃহার রোধ প্রভৃতি মাতৃত্ব কল্যাণের অত্যন্ত গুরুত্বপূর্ণ দিক। উদ্দীপকের প্রথম অংশে এ ধারণাটি প্রতিফলিত হয়েছে। উদ্দীপকে দেখা যায়, জনাব 'X' একটি অধিদপ্তরের মহাপরিচালক। তাঁর অধীনস্থ একজন নারীকর্মী মাতৃত্বকালীন ছুটি নিয়ে সরকারি হাসপাতালে ভর্তি হন। পরবর্তীতে মা ও সন্তানের সুস্বাস্থ্য রক্ষায় প্রয়োজনীয় খাদ্য ও ওষুধ সরবরাহ করেন হাসপাতাল কর্তৃপক্ষ। তার এ সকল সুযোগ-সুবিধা মাতৃত্বকালীন সেরা ও মাতৃজনিত ছুটির সাথে সাদৃশ্যপূর্ণ। স্বাস্থ্য সেবার ক্ষেত্রে মায়েদের স্বাস্থ্য ও সুরক্ষা অত্যন্ত গুরুত্বপূর্ণ। তাই মাতৃকল্যাণে বাংলাদেশ সরকার নানাবিধ পদক্ষেপ গ্রহণ করেছে, যা অত্যন্ত প্রশংসনীয়। মাতৃত্বকালীন স্বাস্থ্য পরিস্থিতির উন্নতির লক্ষ্যে সরকার সন্তোষজনক ব্যবস্থা গ্রহণ করেছে। সুতরাং বলা যায়, জনাব 'X' এর অধিদপ্তরের নারীকর্মীর ক্ষেত্রে মাতৃকল্যাণের ধারণাটি ফুটে উঠেছে।"
        },
        {
          "label": "ঘ",
          "question": "\"দৃশ্যকল্প-২ এ বর্ণিত সমস্যাটি প্রতিরোধে প্রয়োজন সামাজিক আন্দোলন\"- বিশ্লেষণ করো।",
          "explanation": "দৃশ্যকল্প-২ এ দুর্নীতি নামক সামাজিক সমস্যা বর্ণিত হয়েছে, যা প্রতিরোধে প্রয়োজন সামাজিক আন্দোলন। ব্যক্তি বা গোষ্ঠী কর্তৃক অবৈধ পন্থায় নীতিবহির্ভূত বা জনস্বার্থবিরোধী কাজই দুর্নীতি। দুর্নীতির ফলে কাউকে না কাউকে ক্ষতিগ্রস্ত হতে হয়। যেমনটি উদ্দীপকেও পরিলক্ষিত হয়। উদ্দীপকের দৃশ্যকল্প-২ এ দেখা যায়, জনাব 'Y' অতি মুনাফার আশায় বিভিন্ন দ্রব্য 'মজুদ রেখে কৃত্রিম সংকট তৈরি করে। এতে জনসাধারণ ক্ষতির সম্মুখীন হয়। যা দুর্নীতির একটি ফলাফল। দুর্নীতি মোকাবিলায় সমাজের মানুষকে প্রধান ভূমিকা পালন করতে হবে। দুর্নীতি প্রতিরোধে সম্মিলিতভাবে সবাইকে এগিয়ে আসতে হবে। এর বিরুদ্ধে সামাজিক আন্দোলন গড়ে তুলে গণসচেতনতা সৃষ্টি করতে হবে। এক্ষেত্রে গণমাধ্যম প্রধান ভূমিকা পালন করতে পারে। এটি দুর্নীতির তথ্য প্রচার করে সংশ্লিষ্ট ব্যক্তির মুখোশ খুলে দিতে কার্যকর ভূমিকা রাখতে পারে। তাছাড়া সমাজের সর্বস্তরে জবাবদিহিতা সৃষ্টি হলে দুর্নীতি নির্মূল করা সম্ভব হবে। দুর্নীতির দায়ে অভিযুক্তদের চিহ্নিত করে আইনের' কাঠগড়ায় নিয়ে যথোপযুক্ত শাস্তির ব্যবস্থা করতে হবে। এতে করে সমাজের অন্যরা দুর্নীতি করার সাহস পাবে না। এভাবে জনগণ এবং সরকারের সদিচ্ছা ও দৃঢ় পদক্ষেপে সমাজ থেকে দুর্নীতি নামক ব্যাধি দূর করা সম্ভব হবে।"
        }
      ]
    },
    {
      "number": "2",
      "uddipok": "প্রেক্ষাপট-১: 'D' এর পিতামাতা অর্থের অভাবে তাকে স্কুলে না পাঠিয়ে পার্শ্ববর্তী একটি গাড়ি মেরামত কারখানায় কাজ করতে পাঠিয়ে দেন। প্রেক্ষাপট-২: রাজধানীর সাথে সংযুক্ত মহাসড়কে বিভিন্ন বাঁক রয়েছে। এর মধ্যে কিছু বাঁক এত বেশি ঝুঁকিপূর্ণ যে অনেক সময় চালকরা বিভ্রান্ত হয়ে পড়ে। প্রায় সময় এখানে গাড়ির মধ্যে মুখোমুখি সংঘর্ষ হয়।",
      "tag": "CB 23",
      "sub_questions": [
        {
          "label": "ক",
          "question": "জঙ্গিবাদ কাকে বলে?",
          "explanation": "জঙ্গিদের দ্বারা রচিত ও প্রচারকৃত ধ্যান-ধারণাকে জঙ্গিবাদ বলে।"
        },
        {
          "label": "খ",
          "question": "সামাজিক অসঙ্গতির কারণ কী? ব্যাখ্যা করো।",
          "explanation": "সামাজিক অসঙ্গতির মূল কারণ মূল্যবোধের অবক্ষয়। সমাজে প্রচলিত ও স্বীকৃত যেসব ধ্যান-ধারণা, বিশ্বাস, লক্ষ্য ও উদ্দেশ্য, সংকল্প মানুষের আচার-আচরণ এবং কার্যাবলিকে পরোক্ষভাবে নিয়ন্ত্রণ করে তার সমষ্টিকেই বলা হয় মূল্যবোধ। এই মূল্যবোধের অবক্ষয় ঘটলে সমাজে অপরাধ, দুর্নীতি, সহিংসতা ইত্যাদি নানা ধরনের অসঙ্গতি দেখা দিতে থাকে।"
        },
        {
          "label": "গ",
          "question": "প্রেক্ষাপট-১ কোন সামাজিক সমস্যাকে নির্দেশ করে? ব্যাখ্যা করো।",
          "explanation": "নিম্নের অনুরূপঃ উদ্দীপক-১ এ ইঙ্গিতকৃত সামাজিক সমস্যাটি হলো শিশু শ্রম। বর্তমানে শিশু শ্রম বাংলাদেশের অন্যতম সামাজিক সমস্যা। শিশু শ্রম বলতে অপ্রাপ্তবয়স্ক বা শিশুদের কর্মে নিয়োজিত করাকে বোঝায়। বাংলাদেশের শ্রম আইন ২০০৬-এ শিশু ও কিশোরদের সংজ্ঞা নির্ধারণ করতে গিয়ে শিশুর ন্যূনতম বয়স ১৪ বছর এবং কিশোরের ন্যূনতম বয়স ১৪ থেকে ১৮ বছর নির্ধারণ করা হয়েছে। এছাড়া আইনে উল্লেখ করা হয়েছে যে, ১৪ বছরের কম বয়সী কোনো শিশুকে কাজে নিয়োগ করা যাবে না এবং শিশুর পিতামাতা কিংবা অভিভাবক শিশুকে দিয়ে কাজ করানোর জন্য কারও সাথে কোনো প্রকার চুক্তি করতে পারবে না। অর্থাৎ ১৪ বছরের কম বয়সীরা কাজে নিযুক্ত হলে তা শিশু শ্রম হিসেবে বিবেচিত হবে। উদ্দীপক-১ এ তেরো বছর বয়সী শেফালী দারিদ্র্যের কারণে গৃহপরিচারিকার কাজ নেয়। কিন্তু গৃহকত্রীর দুর্ব্যবহারে সেখানে বেশি দিন কাজ করতে পারে না। নিরুপায় হয়ে আবার পাথর ভাঙার কাজ নেয়। এসব মূলত শিশুশ্রমকেই নির্দেশ করে।"
        },
        {
          "label": "ঘ",
          "question": "প্রেক্ষাপট-২ এ উল্লিখিত সামাজিক সমস্যার সমাধানে কী কী পদক্ষেপ গ্রহণ করা যেতে পারে? বিশ্লেষণ করো।",
          "explanation": "প্রেক্ষাপট-২ এ অন্যতম সামাজিক সমস্যা সড়ক দুর্ঘটনার চিত্র ফুটে উঠেছে। এ সমস্যার সমাধানের নানাবিধ পদক্ষেপ গ্রহণ করা যেতে পারে। চালক, মালিক, ট্রাফিক পুলিশ এবং রাস্তার ত্রুটি ও দুর্বলতা, পথচারীদের অসচেতনতা প্রভৃতি কারণে, সড়ককেন্দ্রিক যে দুর্ঘটনা ঘটে তাকে সড়ক দুর্ঘটনা বলে। উদ্দীপকের প্রেক্ষাপট-২ এ দেখা যায়, রাজধানীর সাথে সংযুক্ত মহাসড়কের কিছু বাঁক এতো বেশি ঝুঁকিপূর্ণ যে অনেক সময় চালকরা বিভ্রান্ত হয়ে পড়ে। ফলে প্রায় সময় এখানে গাড়ির মুখোমুখি সংঘর্ষ হয়, যা সড়ক দুর্ঘটনাকে নির্দেশ করে। সড়ক দুর্ঘটনা রোধে সর্বস্তরের সচেতনতা বৃদ্ধির পাশাপাশি বেশকিছু পদক্ষেপ গ্রহণ করা জরুরি। সড়ক দুর্ঘটনা রোধে কেবল সচেতনতাই যাবতীয় সমস্যার সমাধান করতে পারবে না। এজন্য আরো কিছু উদ্যোগ গ্রহণ করতে হবে। উপযুক্ত শিক্ষা ও প্রশিক্ষণ প্রদান করে চালক নিয়োগ দিতে হবে। প্রত্যেক চালককে অবশ্যই ট্রাফিক আইন ও সিগন্যাল' মেনে চলতে হবে। বেপরোয়া গতি, ওভারটেকিং-এর মানসিকতা পরিহার করতে হবে। নেশাগ্রস্ত অবস্থায় গাড়ি চালানো যাবে না। ভারী যানবাহন চলাচলের' জন্য আলাদা লেনের ব্যবস্থা, বৈদ্যুতিক সিগন্যাল স্থাপন, রাস্তাঘাটের সংস্কার ও আইন প্রয়োগকারী সংস্থাকে দায়িত্ব পালনে আরও সচেতন হতে হবে। নিরাপদ চলাচলের জন্য যাত্রী ও পথচারীদের ট্রাফিক আইন-কানুন মেনে চলতে হবে। জেব্রাক্রসিং, ওভারব্রিজ ও আন্ডারপাস দিয়ে রাস্তা পারাপার হতে হবে। ছোট শিশু ও প্রবীণদের চলাচলে সহযোগিতা ও এ বিষয়ে সতর্ক করা সকলের দায়িত্ব ও কর্তব্য। এসব বিষয়ে জনসচেতনতা সৃষ্টির লক্ষ্যে গণমাধ্যম বিশেষ ভূমিকা পালন করতে পারে। পরিশেষে বলা যায়, সর্বস্তরের জনগণের সচেতনতা বৃদ্ধির পাশাপাশি, সরকার, চালক, মালিক, যাত্রী ও পথচারীদের সম্মিলিত প্রচেষ্টায় সড়ক দুর্ঘটনা প্রতিরোধ করা যেতে পারে।"
        }
      ]
    },
    {
      "number": "3",
      "uddipok": "দৃশ্যকল্প-১: ইটভাটায় কর্মরত নারী-পুরুষদের মধ্যে নারী কর্মীগণ তুলনামূলক কম মজুরি পায়। অনেক সময় ন্যায্য মজুরি দাবি করলে কাজ করার সুযোগ হারায়। দৃশ্যকল্প-২: রফিক পরিবারের সাথে আফ্রিকার দুইটি দেশে বেড়াতে গিয়ে দেশগুলোর শান্তি ও স্থিতিশীলতা প্রতিষ্ঠায় বাংলাদেশের সংশ্লিষ্টতার তথ্য পান। সেখানকার একটি দেশের রাস্তার নাম \"বাংলাদেশ সড়ক” দেখে সে খুবই আনন্দিত হয়।",
      "tag": "CB 23",
      "sub_questions": [
        {
          "label": "ক",
          "question": "UNDP এর পূর্ণরূপ লেখো।",
          "explanation": "UNDP এর পূর্ণরূপ-United Nations Development Programme ."
        },
        {
          "label": "খ",
          "question": "বাংলাদেশে UNIFEM এর কার্যক্রম ব্যাখ্যা করো।",
          "explanation": "বাংলাদেশে নারীদের উন্নয়নে UNIFEM নানাবিধ কর্মসূচি পালন করছে। জাতিসংঘ নারী উন্নয়ন তহবিবল বা ইউনিফেম (UNIFEM) বিশ্বব্যাপী নারীর প্রতি বৈষম্য বিলোপ ও নারীর ক্ষমতায়নের লক্ষ্যে প্রতিষ্ঠিত হয়েছে। এরই প্রেক্ষিতে সংস্থাটি বাংলাদেশের নারীদের বিভিন্ন অধিকার আদায়ে ভূমিকা রাখছে এবং তাদের অর্থনৈতিক কর্মকাণ্ডে সংশ্লিষ্ট করছে। যেমন: নারী-পুরুষের একই বেতন প্রদান, রাজনীতিতে নারীর অংশগ্রহণ নিশ্চিতকরণ, নারীদের নিরাপদ শ্রম অভিবাসনসহ তাদের ক্ষমতায়নে সংস্থাটি কাজ করে যাচ্ছে।"
        },
        {
          "label": "গ",
          "question": "দৃশ্যকল্প-১ এ উল্লিখিত সমস্যা নিরসনে জাতিসংঘের কোন সনদ ভূমিকা রাখে? ব্যাখ্যা করো।",
          "explanation": "নিম্নের অনুরূপঃ চিত্র-A দ্বারা নির্দেশিত সনদটি হলো- 'সিডও সনদ'। সিডও সনদ হলো নারীর প্রতি সকল প্রকার বৈষম্য বিলোপ ও নারীর অধিকার বাস্তবায়নের একটি পূর্ণাঙ্গ দলিল, যা জাতিসংঘ কর্তৃক প্রণীত হয়েছে। নারী ও পুরুষের সমতার নীতির ওপর ভিত্তি করে সিডও সনদ তৈরি। নারীর মানবাধিকারের বিষয়টিও এখানে উঠে এসেছে। আইনগত পদ্ধতিতে এই অধিকারগুলো সনদভুক্ত করায় সমর্থনকারী দেশগুলো এটি মেনে চলতে বাধ্য। এই সনদে স্বীকার করা হয় যে, বিভিন্ন দেশে নারীর কিছু আইনগত অধিকার থাকলেও অনেক দেশের রাষ্ট্রীয় আইনে এবং সমাজে নারী-পুরুষ বৈষম্য রয়ে গেছে। এসব বৈষম্যের কারণে অর্থনৈতিক ও সামাজিক কার্যক্রমে নারীর প্রবেশাধিকার খর্ব হয়। এ সনদে ৩০টি ধারা আছে। এর প্রথম ১৬টি ধারা নারীর প্রতি কত প্রকার বৈষম্য আছে তা বিশ্লেষণ করে। পরের ১৪টি ধারা ব‍্যাখ্যা করে এ বৈষম্যগুলো কীভাবে বিলোপ করা যায়। বাংলাদেশসহ বিশ্বের মোট ১৩২টি দেশ সনদটি সমর্থন করেছে। উদ্দীপকে চিত্র-A তে সিডও সনদটির বেশকিছু বৈশিষ্ট্য লক্ষ করা যায়। নারী ও পুরুষের সমতার নীতি, সমর্থনকারী দেশগুলোর নিয়ম মেনে চলা এবং ৩০টি ধারা প্রভৃতি সিডও সনদের বৈশিষ্ট্যের অনুরূপ। তাই বলা যায়, চিত্র-A সিডও সনদকে নির্দেশ করে যা নারী অধিকারের পূর্ণাঙ্গ দলিল হিসেবে স্বীকৃত।"
        },
        {
          "label": "ঘ",
          "question": "দৃশ্যকল্প-২ এ বর্ণিত কার্যক্রমের মাধ্যমে “বাংলাদেশ জাতিসংঘে অবদান রাখছে।” বিশ্লেষণ করো।",
          "explanation": "দৃশ্যকল্প-২ এ বর্ণিত কার্যক্রম অর্থাৎ জাতিসংঘের শান্তিরক্ষা মিশনের মাধ্যমে বাংলাদেশ জাতিসংঘ অবদান রাখছে- উক্তিটি যুক্তিযুক্ত। বাংলাদেশ সর্বপ্রথম ১৯৮৮ সালে জাতিসংঘ শান্তিরক্ষা মিশনে সেনা প্রেরণের মাধ্যমে এর কার্যক্রম অংশগ্রহণ করে। জাতিসংঘের শান্তিরক্ষা মিশনে শুধু বাংলাদেশ সেনাবাহিনী নয়, বাংলাদেশ পুলিশ বাহিনীও নিয়োজিত আছে। আফ্রিকার দেশগুলোতে তারা অভূতপূর্ব সাফল্য লাভ করেছে। তারা সেখানে সশস্ত্র গেরিলা গোষ্ঠীগুলোর মাঝে দাঁড়িয়ে অস্ত্রবিরতি পর্যবেক্ষণ, আশ্রয়শিবির রক্ষণাবেক্ষণ প্রভৃতি দায়িত্ব পালন করছে। এছাড়া তারা ওই অঞ্চলের মানুষের স্বাস্থ্য সুরক্ষার জন্য চিকিৎসা সেবা প্রদান করছে। তাদের অবদানের স্বীকৃতিস্বরূপ সিয়েরালিওন 'বাংলা'কে সে দেশের দ্বিতীয় রাষ্ট্রভাষা হিসেবে ঘোষণা করেছে। আইভরি কোস্টে একটি ব্যস্ততম সড়কের নামকরণ করা হয়েছে 'বাংলাদেশ সড়ক।' এভাবে বাংলাদেশ বিশ্বব্যাপী পরিচিতি পেয়েছে। উদ্দীপকের দৃশ্যকল্প-২ দেখা যায়, রফিক আফ্রিকার দুইটি দেশে বেড়াতে গিয়ে দেশগুলোর শান্তি ও স্থিতিশীলতা প্রতিষ্ঠায় বাংলাদেশের সংশ্লিষ্টতার তথ্য পান। যা জাতিসংঘ শান্তিরক্ষা মিশনের আওতায় বাংলাদেশের অংশগ্রহণ প্রমাণ করে। এসব মিশনে বাংলাদেশি সেনাদের কৃতিত্বের স্বীকৃতিস্বরূপ সেখানকার একটি দেশের রাস্তার নাম 'বাংলাদেশ সড়ক' হয়েছে। পরিশেষে বলা যায়, বিশ্বশান্তি প্রতিষ্ঠায় বহুমুখী দায়িত্ব পালনের মাধ্যমে বাংলাদেশ জাতিসংঘে গুরুত্বপূর্ণ অবদান রাখছে।"
        }
      ]
    },
    {
      "number": "4",
      "uddipok": "ঘটনা-১: জনাব 'R' একটি উৎপাদন প্রতিষ্ঠানের মালিক। তার প্রতিষ্ঠানে নিয়োজিত উপকরণসমূহের জন্য তিনি ন্যায্যমূল্য পরিশোধ করেন না।\" ঘটনা-২: জনাব 'Q' একটি দোকানের মালিক। তার দোকানে চালের কেজি ৫০ টাকা। পাশাপাশি সরকার কর্তৃক প্রতিষ্ঠিত একটি ন্যায্য মূল্যের দোকানে একই চাল কেজি ৪০ টাকা দরে বিক্রি হচ্ছে।",
      "tag": "CB 23",
      "sub_questions": [
        {
          "label": "ক",
          "question": "উপযোগ কী?",
          "explanation": "কোনো দ্রব্যের মানুষের অভাব পূরণের ক্ষমতা হলো উপযোগ।"
        },
        {
          "label": "খ",
          "question": "সমষ্টিগত সম্পদ কীভাবে সংরক্ষণ করা যায়?",
          "explanation": "নাগরিকের সচেতনতা এবং দায়িত্বপ্রাপ্ত কর্তৃপক্ষের যথাযথ দায়িত্ব পালনের মাধ্যমে সমষ্টিগত সম্পদ সংরক্ষণ করা যায়। রাষ্ট্র ও জনগণ সম্মিলিতভাবে যেসব সম্পদের অধিকারী সেগুলোকে সমষ্টিগত সম্পদ বলে। রাস্তাঘাট, সেতু, বিদ্যালয়, রাষ্ট্রীয় মালিকানাধীন যানবাহন, ভূমি ও ভূমির উপরিস্থ এবং অন্তরভাগের সম্পদ প্রভৃতি সমষ্টিগত সম্পদের উদাহরণ। জনগণ যেহেতু এগুলো ব্যবহার ও ভোগ করে সেহেতু এসব সম্পদ সংরক্ষণে নাগরিকদের বিশেষ যত্নবান হতে হবে। আবার, এগুলোর পরিকল্পিত ব্যবহারের মাধ্যমে রাষ্ট্র জনগণের সার্বিক উন্নয়নের ব্যবস্থা গ্রহণ করে বলে রাষ্ট্রীয় কর্তৃপক্ষকেও যথাযথ দায়িত্ব পালন করতে হবে।"
        },
        {
          "label": "গ",
          "question": "ঘটনা-১ দ্বারা কোন অর্থনৈতিক ব্যবস্থার প্রতিফলন ঘটেছে? ব্যাখ্যা করো।",
          "explanation": "নিম্নের অনুরূপঃ উদ্দীপকে 'ক' দেশটিতে ধনতান্ত্রিক অর্থব্যবস্থা বিদ্যমান। ধনতান্ত্রিক অর্থব্যবস্থা হলো এমন একটি ব্যবস্থা, যেখানে ব্যক্তি বা বেসরকারি উদ্যোগে উৎপাদন কার্যক্রম পরিচালিত হয়। এখানে ব্যক্তি তার ইচ্ছামতো পণ্য উৎপাদন, ক্রয়-বিক্রয় এবং ভোগ করতে পারে। অর্থাৎ এখানে উৎপাদক ও ভোক্তার পূর্ণ স্বাধীনতা বিদ্যমান। উদ্যোক্তারা নিজেদের পছন্দমতো দ্রব্য উৎপাদন করতে পারেন। আবার ক্রেতারাও তাদের ইচ্ছানুযায়ী দ্রব্য ক্রয় করতে পারেন। বিক্রেতা ও ক্রেতাদের মধ্যে দর কষাকষির মাধ্যমে দ্রব্যের দাম নির্ধারিত হয়। এ ব্যবস্থার সবচেয়ে গুরুত্বপূর্ণ বৈশিষ্ট্য হলো, এতে ব্যক্তি বা উৎপাদনকারী বিনিয়োগ ও উৎপাদন করে সর্বাধিক মুনাফা অর্জনের লক্ষ্যে। সম্ভাব্য সবচেয়ে বেশি মুনাফা অর্জনের জন্য ব্যক্তি বা বিনিয়োগকারী শ্রমিককে ন্যায্য মজুরির চেয়ে কম মজুরি দেওয়ার চেষ্টা করে। ফলে শ্রমিকরা শোষিত হয় এবং সম্পদ ও আয় বণ্টনে অসমতার সৃষ্টি হয়। উদ্দীপকের বাঁধন 'ক' দেশের নাগরিক। তিনি 'ক' দেশে ব্যক্তিগত উদ্যোগে একটি শিল্প কারখানা স্থাপন করেন এবং অল্প দিনের মধ্যে কারখানা থেকে প্রচুর টাকা আয় করেন। তিনি নিজের জন্য একটি দামি গাড়িও কেনেন। 'ক' দেশের অর্থব্যবস্থার এই বৈশিষ্ট্যগুলো ওপরে বর্ণিত ধনতান্ত্রিক অর্থব্যবস্থার সাথে সাদৃশ্যপূর্ণ। কেননা ধনতান্ত্রিক অর্থব্যবস্থাতেই ব্যক্তি উদ্যোগে পণ্যদ্রব্য উৎপাদন, মুনাফা অর্জন ও ভোগ করা যায়। তাই. বলতে পারি 'ক' দেশের ধনতান্ত্রিক অর্থব্যবস্থা প্রচলিত রয়েছে।"
        },
        {
          "label": "ঘ",
          "question": "ঘটনা-২ দ্বারা যে অর্থনৈতিক ব্যবস্থার প্রতিফলন ঘটেছে বাংলাদেশের অর্থনৈতিক ব্যবস্থার সাথে তার মিল আছে কি? উত্তরের সপক্ষে যুক্তি দাও।",
          "explanation": "নিম্নের অনুরূপঃ উদ্দীপকের 'খ' দেশের অর্থব্যবস্থায় অর্থাৎ সমাজতান্ত্রিক অর্থব্যবস্থায় পুঁজিপতি কর্তৃক শ্রমিককে বঞ্চিত করার সুযোগ নেই। সমাজতান্ত্রিক অর্থব্যবস্থায় উৎপাদনের উপকরণসহ সব সম্পদ রাষ্ট্রীয় মালিকানাধীন এবং সেখানে সম্পদের ব্যক্তি মালিকানার সুযোগ নেই। রাষ্ট্রই দ্রব্য ও সেবা উৎপাদনের ক্ষেত্রে যাবতীয় সিদ্ধান্ত গ্রহণ করে থাকে। ব্যক্তিগত উদ্যোগে কোনো বিনিয়োগ করা যায় না। উদ্দীপকের বাঁধন 'খ' দেশে গিয়ে দেখেন সেখানে ব্যক্তিগত উদ্যোগে কোনো প্রতিষ্ঠান স্থাপন করা যায় না। ঐ দেশের উৎপাদন ব্যবস্থার সকল সিদ্ধান্ত সরকারই গ্রহণ করে। 'খ' দেশের অর্থব্যবস্থায় এই বৈশিষ্ট্যগুলো সমাজতান্ত্রিক অর্থব্যবস্থাকেই নির্দেশ করে। সমাজতান্ত্রিক অর্থব্যবস্থায় উৎপাদন কার্যক্রম জনগণের মৌলিক চাহিদা পূরণ ও সর্বাধিক কল্যাণের উদ্দেশ্যে পরিচালিত হয়। রাষ্ট্রই শ্রমিককে যোগ্যতা অনুযায়ী কাজ ও ন্যায্য মজুরি প্রদান করে থাকে। কেউ উৎপাদনে তার যোগ্যতা অনুসারে প্রাপ্য আয় থেকে বঞ্চিত হয় না। ফলে ধনতন্ত্রের মতো শ্রমিক শোষিত হয় না এবং কারো হাতে সম্পদ কেন্দ্রীভূত হয় না। এসব কারণে সম্পদের সুষ্ঠু বণ্টন হয়। উপরের আলোচনা থেকে বলা যায়, সমাজতান্ত্রিক অর্থব্যবস্থায় ব্যক্তিগত উদ্যোগের সুযোগ না থাকায় এবং রাষ্ট্র প্রত্যেককে সামর্থ্য ও যোগ্যতা অনুযায়ী কাজ ও মজুরি প্রদান করে বিধায় এ অর্থব্যবস্থায় শ্রমিক পুঁজিপতি কর্তৃক শোষিত হয় না।"
        }
      ]
    },
    {
      "number": "5",
      "uddipok": "'G' এলাকার জনপ্রতিনিধি 'K' তার এলাকার উন্নয়নে কিছু পদক্ষেপ গ্রহণ করেছেন। যেমন- পরিবেশ সহায়ক কৃষি উপকরণ ব্যবহার, জলাবদ্ধতা নিরসনে ড্রেনেজ সিস্টেম ইত্যাদি। এসকল কাজে তিনি জনগণের সহায়তার পাশাপাশি সরকারি সহায়তাও কাজে লাগাচ্ছেন। তাঁর প্রচেষ্টায় এলাকার পুরুষ-মহিলা একসাথে কাজ করছে। সকলের মৌলিক অধিকার পূরণ ও দারিদ্র্য হ্রাসে তিনি সর্বদা সচেষ্ট।",
      "tag": "CB 23",
      "sub_questions": [
        {
          "label": "ক",
          "question": "অংশীজন কাকে বলে?",
          "explanation": "উন্নয়নের সুফল ভোগকারী গোষ্ঠীকে অংশীজন বলে।"
        },
        {
          "label": "খ",
          "question": "\"ক্রমবর্ধমান বৈষম্যই এসডিজি অর্জনে প্রধান বাঁধা\"- ব্যাখ্যা করো।",
          "explanation": "ক্রমবর্ধমান বৈষম্য ও বিভক্তি এসডিজি অর্জনের পথে প্রধান চ্যালেঞ্জ বা বাধা। এসডিজি বা 'টেকসই উন্নয়ন অভীষ্ট' হলো সামগ্রিক উন্নয়নের কাঠামোবদ্ধ পরিকল্পনা। আর টেকসই উন্নয়নের পথে অন্যতম বাধা হলো সম্পদের অসম বণ্টন বা বৈষম্য। বিশ্বে ক্রমবর্ধমান সম্পদ বৈষম্য দারিদ্র্যকে আরও প্রকট করে তুলছে। যেমন: সমাজের এক শ্রেণির মানুষ অপরিমিত সম্পদের অধিকারী হলেও দরিদ্র শ্রেণি এর বিপরীত চরম দারিদ্র্যে প্রবেশ করছে। এ ধরনের সম্পদ, আয় ও ভোগ বৈষম্যের ফলে দারিদ্র্য বিমোচন সম্ভব হয় না। ফলে পরিপূর্ণ এসডিজি অর্জনও সম্ভব হয় না। এজন ক্রমবর্ধমান বৈষম্যকে এসডিজি অর্জনের প্রধান বাধা বলা হয়।"
        },
        {
          "label": "গ",
          "question": "উদ্দীপকে বর্ণিত ঘটনাটি কোন ধরনের বিষয়কে নির্দেশ করেছে? ব্যাখ্যা করো।",
          "explanation": "উদ্দীপকে বর্ণিত বিষয়টি 'টেকসই উন্নয়ন অভিষ্ট অর্জনে অংশীদারিত্ব' বিষয়কে নির্দেশ করছে। টেকসই উন্নয়ন অভীষ্ট বলতে বিশ্বের সর্বজনীন কল্যাণ সাধনের লক্ষ্যে জাতিসংঘ ঘোষিত একগুচ্ছ লক্ষ্যমাত্রাকে বোঝায়। টেকসই উন্নয়ন অভীষ্ট বাস্তবায়নে প্রধান গুরুত্বপূর্ণ বিষয় হলো অংশীদারিত্ব। এজন্য সরকারের পাশাপাশি বেসরকারি খাতকেও এগিয়ে আসতে হবে। তৃণমূল পর্যায় থেকে শুরু করে ব্যক্তি, গোষ্ঠী ও সমাজের সর্বস্তরের অংশগ্রহণ ও মিলিত প্রচেষ্টায় এ উন্নয়ন লক্ষ্য অর্জনে একযোগে কাজ করতে হবে। বিচ্ছিন্নভাবে পরিচালিত তৎপরতাকে সুসমন্বিত করতে হবে। এভাবে সরকারি-বেসরকারি সংগঠন, বিভিন্ন শ্রেণি-পেশার মানুষ এবং জাতীয় ও আন্তর্জাতিক পর্যায়ের অংশীদারিত্বের মাধ্যমেই, টেকসই উন্নয়ন অভীষ্ট অর্জন করা সম্ভব হবে। সকলের অংশীদারিত্ব ছাড়া এ লক্ষ্য অর্জন সম্ভব নয়। উদ্দীপকে দেখা যায়, 'G' এলাকার জনপ্রতিনিধি 'K' তাঁর এলাকার উন্নয়নে কিছু পদক্ষেপ গ্রহণ করেছেন।' এ কাজে তিনি জনগণের পাশাপাশি সরকারি সহায়তাও কাজে লাগাচ্ছেন। উক্ত পরিস্থিতি টেকসই উন্নয়ন অভীষ্ট অর্জনে অংশীদারিত্বকে নির্দেশ করছে। কারণ এসডিজি কোনো নির্দিষ্ট এলাকা বা। গোষ্ঠীর জন্য সীমাবদ্ধ নয়। এটি দেশের সার্বিক উন্নয়নের লক্ষ্যে গৃহীত। তাই এটি বাস্তবায়নে সকলের অংশগ্রহণ প্রয়োজন। এর প্রেক্ষিতেই জনাব 'K' সকলের মৌলিক অধিকার পূরণ ও দারিদ্র্য হ্রাসে এলাকার পুরুষ- মহিলাসহ সকলের অংশীদারিত্ব কাজ করেছেন।"
        },
        {
          "label": "ঘ",
          "question": "উক্ত উন্নয়ন কার্যক্রম সফলভাবে সম্পন্নের জন্য কী কী প্রতিবন্ধকতা আছে বলে তুমি মনে কর? বিশ্লেষণ করো।",
          "explanation": "উক্ত উন্নয়ন কার্যক্রম অর্থাৎ টেকসই উন্নয়ন অভীষ্ট সফলভাবে বাস্তবায়নের জন্য বৈষম্য, দারিদ্র্য, অবকাঠামোগত দুর্বলতাসহ আরো অনেক প্রতিবন্ধকতা আছে বলে আমি মনে করি। সম্পদ বৈষম্য ছাড়াও এদেশের টেকসই উন্নয়ন অভীষ্ট অর্জনের পথে অনেক বাধা রয়েছে। যেমন- দেশের পাবলিক ও প্রাইভেট প্রতিষ্ঠানের মধ্যে সমন্বয়হীনতা এবং অংশীদারিত্ব না থাকায় টেকসই উন্নয়ন বাধাগ্রস্ত হচ্ছে। ব্যক্তি পর্যায় থেকে সামষ্টিক পর্যায় সর্বত্র জবাবদিহিতা ও স্বচ্ছতার অভাবও টেকসই উন্নয়নের পথে বাধা হয়ে দাঁড়াচ্ছে। পাশাপাশি আয়, ভোগ, জেন্ডার ও অঞ্চল বৈষম্য, অপরিকল্পিত শিল্পায়ন ও নগরায়ণের ফলে সৃষ্ট সমস্যা, প্রাকৃতিক বিপর্যয় মোকাবিলায় প্রয়োজনীয় প্রতিরোধমূলক ব্যবস্থা ম্যা, প্রাকৃতিক বিপর্যয়াগত দুর্বলতা, গ্যাস-তেল-বিদ্যুৎ ঘাটতি, কৃষিপণ্য সুষ্ঠু বাজারজাতকরণের অব্যবস্থাপনা প্রভৃতি টেকসই উন্নয়ন অভীষ্ট অর্জনের পথকে বাধাগ্রস্ত করছে। আবার, বিশ্বব্যাপী উন্নয়নের অব্যাহত যাত্রা এবং জীবাশ্ম জ্বালানির অনিয়ন্ত্রিত ব্যবহারের ফলে জলবায়ু পরিবর্তনে বিরূপ প্রভাব পড়ছে। এর ফলে বাংলাদেশসহ বিভিন্ন দেশে নানা প্রকার প্রাকৃতিক দুর্যোগ হচ্ছে। এর ক্ষয়ক্ষতি কাটিয়ে উঠতে সরকারকে বিভিন্ন কর্মসূচি বাস্তবায়ন করতে হচ্ছে। ফলে দেশের অন্য খাতগুলোর উন্নয়ন ব্যাহত হচ্ছে। আবার জেন্ডার বৈষম্যের ফলে নারী-ও পুরুষ সমানভাবে দেশের উন্নয়ন কাজে অংশ নিতে পারছে না। যার কারণে দেশ বিভিন্ন অর্থনৈতিক ক্ষতির সম্মুখীন হচ্ছে। পরিশেষে বলা যায়, উল্লিখিত বিষয়গুলো এসডিজি অর্জনে যেকোনো দেশের জন্য প্রতিবন্ধকতা হিসেবে কাজ করে। আর এসব প্রতিবন্ধকতা অতিক্রম না করতে পারলে এসডিজি অর্জন অত্যন্ত কঠিন হবে বলে আমি মনে করি।"
        }
      ]
    },
    {
      "number": "6",
      "uddipok": "দৃশ্যকল্প-১: শিক্ষক শ্রেণিকক্ষে পাঠদানকালে বলেন, “শ্রেণিকক্ষে শৃঙ্খলা বজায় রাখার জন্য তোমাদের কিছু বিধিবিধান মেনে চলতে হবে। এগুলো তোমাদের সামাজিক ও রাষ্ট্রীয় জীবনে প্রতিফলিত হবে যা সামাজিকভাবে স্বীকৃত।” দৃশ্যকল্প-২: জনাব 'S' একজন নগর গবেষণাবিদ। তিনি গবেষণার কাজে সিটি কর্পোরেশন অফিস হতে প্রয়োজনীয় তথ্য সংগ্রহ করেন। উক্ত অফিস জনাব 'S' কে বিভিন্ন প্রকার দলিল, অডিও, ভিডিও প্রদানের মাধ্যমে সাহায্য করে।",
      "tag": "CB 23",
      "sub_questions": [
        {
          "label": "ক",
          "question": "নাগরিক কাকে বলে?",
          "explanation": "যিনি রাষ্ট্রের সুযোগ-সুবিধা ভোগ করেন এবং রাষ্ট্রের অর্পিত দায়িত্ব ও কর্তব্য পালন করেন তাকে নাগরিক বলে।"
        },
        {
          "label": "খ",
          "question": "\"সার্বভৌমত্ব রাষ্ট্রের মুখ্য উপাদান\"- ব্যাখ্যা করো।",
          "explanation": "রাষ্ট্রের চারটি উপাদানের মধ্যে সার্বভৌমত্ব বা সার্বভৌমিকতা মুখ্য উপাদান। সার্বভৌম শব্দ দ্বারা রাষ্ট্রের চরম ও চূড়ান্ত ক্ষমতাকে বোঝায়। আর সার্বভৌমত্ব প্রতিষ্ঠার মাধ্যমে রাষ্ট্রের গঠন পূর্ণতা পায়। সার্বভৌম ক্ষমতার অভ্যন্তরীণ ও বাহ্যিক দুইটি দিক রয়েছে। অভ্যন্তরীণ ক্ষমতা প্রয়োগের মাধ্যমে রাষ্ট্রের মধ্যকার সকল ব্যক্তি ও প্রতিষ্ঠানের উপর রাষ্ট্রের কর্তৃত্ব প্রতিষ্ঠা পায়। আর বাহ্যিক ক্ষমতার মাধ্যমে রাষ্ট্র আন্তর্জাতিক ক্ষেত্রে বহির্শক্তির নিয়ন্ত্রণ ও হস্তক্ষেপ থেকে মুক্ত থাকে।"
        },
        {
          "label": "গ",
          "question": "দৃশ্যপট-১ দ্বারা তোমার পাঠ্যপুস্তকের কোন ধারণার ইঙ্গিত করা হয়েছে? ব্যাখ্যা করো।",
          "explanation": "উদ্দীপকের দৃশ্যপট-১ দ্বারা পাঠ্যপুস্তকের আইন ধারণার ইঙ্গিত করা হয়েছে। সাধারণভাবে আইন বলতে সামাজিকভাবে স্বীকৃত, লিখিত ও অলিখিত বিধিবিধান ও রীতিনীতিকে বোঝায়। মানুষের আচরণ নিয়ন্ত্রণ এবং সমাজের শৃঙ্খলা বজায় রাখার জন্য আইন প্রণয়ন করা হয়। রাষ্ট্রে আইনের শাসন প্রতিষ্ঠিত হলে সকল নাগরিক সমানভাবে স্বাধীনতা ও রাষ্ট্র প্রদত্ত সুযোগ-সুবিধা পেতে পারে। তখন কেউ কারো অধিকার ক্ষুণ্ণ করতে পারে না। আইনের প্রাধান্য বজায় থাকলে কেউ স্বেচ্ছাচারী হতে পারে না এবং ক্ষমতার অপব্যবহার করতে সচরাচর সাহস করে না। আইনের শাসনের মাধ্যমে সুশাসন প্রতিষ্ঠা করা যায়। উদ্দীপকের দৃশ্যকল্প ১-এ শিক্ষক শ্রেণিকক্ষে পাঠদানকালে বলেন, \"শ্রেণিকক্ষে শৃঙ্খলা বজায় রাখার জন্য তোমাদের কিছু বিধিবিধান মেনে চলতে হবে। এগুলো তোমাদের সামাজিক ও রাষ্ট্রীয় জীবনে প্রতিফলিত হবে যা সামাজিকভাবে স্বীকৃত।” শিক্ষার্থীদের উদ্দেশ্যে শিক্ষকের এই পরামর্শটি আইনের প্রতি ইঙ্গিত দিয়েছে। আইন মানুষের আচরণকে নিয়ন্ত্রণ করে এবং সমাজে শৃঙ্খলা বজায় রাখে। রাষ্ট্রের নাগরিকের আইন মেনে চলতে হয়, আইন ভঙ্গকারীকে রাষ্ট্র শাস্তি প্রদান করে। আইনের যথাযথ অনুসরণ সামাজিক জীবনকে সুশৃঙ্খল করে।"
        },
        {
          "label": "ঘ",
          "question": "\"দৃশ্যপট-২ এ বর্ণিত বিষয়টি নিশ্চয়তার মাধ্যমে প্রতিটি সংস্থার কার্যক্রমে স্বচ্ছতা ও জবাবদিহিতা বৃদ্ধি পাবে\"- বিশ্লেষণ করো।",
          "explanation": "'দৃশ্যপট ২-এ বর্ণিত বিষয়টি অর্থাৎ তথ্য অধিকার নিশ্চয়তার মাধ্যমে প্রতিটি সংস্থার কার্যক্রমে স্বচ্ছতা ও জবাবদিহিতা বৃদ্ধি পাবে'- কথাটি যথার্থ। উদ্দীপকের দৃশ্যকল্প ২-এ জনাব '৪' গবেষণার কাজে, সিটি কর্পোরেশন অফিস হতে প্রয়োজনীয় তথ্য সংগ্রহ করেন। উক্ত অফিস জনাব 'S\" কে বিভিন্ন প্রকার দলিল, অডিও, ভিডিও প্রদানের মাধ্যমে সাহায্য করেন। তথ্য অধিকার আইনের কল্যাণে তিনি সিটি কর্পোরেশনের যাবতীয় তথ্য পেতে সক্ষম হয়েছেন। বাংলাদেশ সরকার জনগণের তথ্য প্রাপ্তির অধিকারকে সুনিশ্চিত করার লক্ষ্যে ২০০৯ সালে তথ্য অধিকার আইন প্রণয়ন করে। এ আইনে বলা হয়েছে- প্রত্যেক নাগরিকের কর্তৃপক্ষের কাছ থেকে তথ্য পাওয়ার অধিকার রয়েছে এবং কর্তৃপক্ষও একজন নাগরিককে তথ্য প্রদানে বাধ্য থাকবে। বর্তমানে তথ্য অধিকার তথা অবাধ তথ্য প্রবাহ প্রতিটি সংস্থার স্বচ্ছতা, জবাবদিহিতা, এবং দুর্নীতি রোধের অন্যতম হাতিয়ারে পরিণত হয়েছে। বাংলাদেশ সরকার জনগণের তথ্যপ্রাপ্তি তথা অবাধ তথ্য প্রবাহ নিশ্চিত করতে তথ্য অধিকার আইন জারি করেছে। ফলে জনগণ সহজেই যেকোনো তথ্য সংগ্রহ করতে পারবেন। এতে অবাধ তথ্যপ্রবাহ সৃষ্টির ফলে প্রতিটি সংস্থার কার্যক্রমে স্বচ্ছতা ও জবাবদিহিতা বৃদ্ধি পাবে। ফলে প্রতিটি সংস্থার কর্মকর্তা-কর্মচারীদের দুর্নীতি করার সুযোগ বহুলাংশে হ্রাস পাবে। তাছাড়া দুর্নীতিপরায়ণ ব্যক্তিরা তাদের অপকর্মের তথ্য ফাঁস হওয়ার ভয়ে দুর্নীতি-করা থেকে বিরত থাকবে। সর্বোপরি অবাধ তথ্য প্রবাহের ফলে জনগণের ক্ষমতায়ন নিশ্চিত হবে এবং সুশাসন প্রতিষ্ঠিত হবে। ফলে দুর্নীতি নির্মূল করা সম্ভব হবে। উপরের আলোচনা থেকে বলা যায়, অবাধ তথ্য প্রবাহ প্রতিটি প্রতিষ্ঠানের কাজের স্বচ্ছতা ও জবাবদিহিতা নিশ্চিত করার পাশাপাশি দুর্নীতি প্রতিরোধে অত্যন্ত গুরুত্বপূর্ণ ভূমিকা পালন করবে।"
        }
      ]
    },
    {
      "number": "7",
      "uddipok": "ঘটনা-১: স্বাধীনতাকামী একজন জননেতা তাঁর জন্মভূমিকে স্বাধীন করার জন্য পার্শ্ববর্তী দেশে গিয়ে একটি পরিকল্পনা চূড়ান্ত করেন। শাসকগোষ্ঠী জানতে পেরে তাঁকে প্রধান আসামীসহ অন্যান্যদের বিরুদ্ধে মামলা দায়ের করেন। ঘটনা-২: 'T' দেশের দু'টি অঞ্চলের মধ্যে ইতোপূর্বে কোনো নির্বাচন অনুষ্ঠিত হয়নি। এতে কর্তৃপক্ষের প্রতি জনগণের সাধারণ নির্বাচন অনুষ্ঠানের ব্যাপারে একটি শঙ্কাও কাজ করছিল। অবশেষে \"এক ব্যক্তির এক ভোটের ভিত্তিতে\" একটি নির্বাচন অনুষ্ঠিত হয়।",
      "tag": "CB 23",
      "sub_questions": [
        {
          "label": "ক",
          "question": "যুক্তফ্রন্টের ২১ দফার প্রথম দফাটি কী ছিল?",
          "explanation": "যুক্তফ্রন্টের ২১ দফার প্রথম দফাটি ছিল বাংলাকে পাকিস্তানের অন্যতম রাষ্ট্রভাষা করা হবে।"
        },
        {
          "label": "খ",
          "question": "'বাঙালি জাতীয়তাবাদ' ধারণাটি ব্যাখ্যা করো।",
          "explanation": "বাঙালি জাতীয়তাবাদ হলো বাঙালি জাতির ঐক্যের প্রতীক। বাংলা ভাষা, ইতিহাস-ঐতিহ্য, সংস্কৃতি ও বাঙালির জাতিগত পরিচয়ে জাতীয় ঐক্য গড়ে ওঠে। এ ঐক্যই বাঙালি জাতীয়তাবাদ। মূলত ১৯৫২ সালের ২১শে ফেব্রুয়ারির ঘটনাকে কেন্দ্র করে আমাদের মধ্যে যে জাতীয় চেতনার জন্ম হয়, তাই মূলত বাঙালি জাতীয়তাবাদ।"
        },
        {
          "label": "গ",
          "question": "ঘটনা-১ এ উল্লিখিত বিষয়টি তোমার পাঠ্যবইয়ের কোন ঘটনাকে ইঙ্গিত করে? ব্যাখ্যা করো।",
          "explanation": "নিম্নের অনুরূপঃ বাংলাদেশের ইতিহাসের যে ঘটনাটি জনাব 'ক' এর ঘটনার সাথে সম্পর্কিত তা হলো আগরতলা মামলা। পশ্চিম পাকিস্তানি শাসকদের শোষণ, নিপীড়ন ও অত্যাচার থেকে পূর্ব বাংলার মানুষের স্বাধীনতাই ছিল বঙ্গবন্ধু শেখ মুজিবুর রহমানের চূড়ান্ত রাজনৈতিক লক্ষ্য। তিনি বিশ্বাস করতেন সশস্ত্র সংগ্রাম ছাড়া বাংলাদেশের স্বাধীনতা অর্জন সম্ভব নয়। তাই তিনি সশস্ত্র সংগ্রামের মাধ্যমে স্বাধীনতা অর্জনের জন্য গোপনে গঠিত বিপ্লবী পরিষদের সদস্যদের পরিকল্পনায় সম্মতি দিয়েছিলেন। পরিকল্পনা অনুযায়ী কমান্ডো স্টাইলে ক্যান্টনমেন্টে হামলা চালিয়ে পাকিস্তানি সৈন্যদের বন্দি এবং বঙ্গবন্ধুর স্বাধীনতা ঘোষণা করার কথা ছিল। কিন্তু পরিকল্পনা বাস্তবায়নের আগেই তা ফাঁস হয়ে গেলে শাসকগোষ্ঠী বঙ্গবন্ধুকে প্রধান আসামি করে ৩৫ জনের বিরুদ্ধে ঐতিহাসিক আগরতলা মামলা দায়ের করে। মামলাটির শিরোনাম ছিল 'রাষ্ট্র বনাম শেখ মুজিবুর রহমান এবং অন্যান্য।' উদ্দীপকের ঘটনা-১ এর তথ্যানুযায়ী, জনপ্রিয় রাজনৈতিক নেতা জনাব 'ক' তাঁর অঞ্চলের স্বাধীনতার জন্য অনুসারীদের নিয়ে গোপনে একটি বৈঠক করে বিশেষ পরিকল্পনা গ্রহণ করেন। কিন্তু দুর্ভাগ্যজনকভাবে সেই পরিকল্পনা বাস্তবায়নের পূর্বেই ক্ষমতাসীন সরকার তা জেনে যায়। এরই প্রেক্ষিতে জনাব 'ক' ও তাঁর অনুসারীদের নামে রাষ্ট্র কর্তৃক মামলা দায়ের করা হয়। উদ্দীপকের এসব তথ্যের সাথে ঐতিহাসিক আগরতলা মামলার প্রেক্ষাপটের সাদৃশ্য রয়েছে। তাই বলা যায়, জনাব 'ক' এর ঘটনার মাধ্যমে ঐতিহাসিক আগরতলার মামলাকেই নির্দেশ করা হয়েছে।"
        },
        {
          "label": "ঘ",
          "question": "ঘটনা-২ এ বর্ণিত 'বিষয়টি বাংলাদেশের স্বাধীনতার পক্ষে বিশেষভাবে ভূমিকা রেখেছিল- বিশ্লেষণ করো।",
          "explanation": "নিম্নের অনুরূপঃ ঘটনা-২ এর নির্বাচনের সাথে বাংলাদেশের ইতিহাসের ১৯৭০ সালের নির্বাচনের মিল খুঁজে পাওয়া যায়, যা বাংলাদেশের স্বাধীনতা অর্জনে গুরুত্বপূর্ণ ভূমিকা রেখেছে। ১৯৭০ সালের নির্বাচন ছিল পাকিস্তানের প্রথম জাতীয় নির্বাচন। এ নির্বাচনে বঙ্গবন্ধুর নেতৃত্বাধীন আওয়ামী লীগ বিপুল ভোটে জয়ী হয়। কিন্তু ক্ষমতাসীন দল বঙ্গবন্ধুর নিকট ক্ষমতা হস্তান্তর না করে নানা ধরনের ষড়যন্ত্রে লিপ্ত হয়। এর ফলে দেশব্যাপী তীব্র আন্দোলন গড়ে ওঠে। এ বিষয়টিই ঘটনা ২-এ নির্দেশিত হয়েছে। 'এ নির্বাচনে আওয়ামী লীগ নিরঙ্কুশ সংখ্যাগরিষ্ঠতা অর্জন করে। ফলে ছয় দফা ও এগারো দফার প্রতি জনগণের অকুণ্ঠ সমর্থনের বিষয়টি স্পষ্ট হয়ে ওঠে। এ নির্বাচনের মাধ্যমে বাঙালি জাতীয়তাবাদের রাজনৈতিক বিজয় ঘটে। অন্যদিকে পাকিস্তানের সামরিক সরকার ও স্বার্থান্বেষী মহলের জন্য এটি ছিল বিরাট পরাজয়। শাসকগোষ্ঠী নির্বাচনে বিজয়ী বাঙালির হাতে ক্ষমতা হস্তান্তরের বিরোধিতা ও ষড়যন্ত্র করতে থাকে। এ পরিস্থিতিতে পূর্ব পাকিস্তানের জনগণ পশ্চিম পাকিস্তানি শাসকগোষ্ঠীর বিরুদ্ধে দৃঢ় অবস্থান গ্রহণ করে। যার বহিঃপ্রকাশ ঘটে ১৯৭১ সালের মুক্তিযুদ্ধের মাধ্যমে। এর ফলাফল হিসেবে স্বাধীন-সার্বভৌম বাংলাদেশ রাষ্ট্রের অভ্যুদয় ঘটে। উপরের আলোচনা থেকে স্পষ্ট যে, ১৯৭০ সালের নির্বাচন বাংলাদেশের স্বাধীনতা অর্জনে ব্যাপক প্রণোদনা হিসেবে কাজ করেছিল। এ কারণে আমি প্রশ্নের বক্তব্যকে যথার্থ বলে মনে করি।"
        }
      ]
    },
    {
      "number": "8",
      "uddipok": "একটি দেশের দু'টি অঞ্চলের মধ্যে 'E' নামক অঞ্চলটি সম্পূর্ণ অরক্ষিত ছিল। এটিকে সুরক্ষার জন্য ঐ অঞ্চলের গণমানুষের নেতা কেন্দ্রীয় কর্তৃপক্ষের নিকট কিছু অধিকার আদায়ের দাবি উত্থাপন করেন। যা 'E' অঞ্চলের জনগণের সংস্কৃতি, ইতিহাস, ঐতিহ্য এবং রাজনীতির সাথে সম্পৃক্ত ছিল।",
      "tag": "CB 23",
      "sub_questions": [
        {
          "label": "ক",
          "question": "মৌলিক গণতন্ত্র কী?",
          "explanation": "জেনারেল আইয়ুব খান ১৯৫৮ সালে ক্ষমতা দখলের পর নিজের ক্ষমতা ও সামরিক শাসনকে দীর্ঘস্থায়ী করার লক্ষ্যে যে পরোক্ষ নির্বাচন পদ্ধতি চালু করেন তাই মৌলিক গণতন্ত্র।"
        },
        {
          "label": "খ",
          "question": "\"যুক্তফ্রন্ট” কেন গঠিত হয়েছিল? ব্যাখ্যা করো।",
          "explanation": "১৯৫৪ সালে পূর্ব বাংলার প্রাদেশিক পরিষদ নির্বাচনে মুসলিম লীগকে পরাজিত করার উদ্দেশ্যে 'যুক্তফ্রন্ট' গঠিত হয়। ১৯৪৭ সালে পাকিস্তান রাষ্ট্র প্রতিষ্ঠার পর সরকারের অগণতান্ত্রিক আচরণ, দমননীতি, বাংলা ভাষার অবমাননা ইত্যাদি কারণে মুসলিম লীগের প্রতি পূর্ব বাংলার রাজনৈতিক নেতৃবৃন্দ ও সাধারণ মানুষ বীতশ্রদ্ধ হয়ে ওঠে। এ অবস্থায় ১৯৫৪ সালের প্রাদেশিক পরিষদ নির্বাচনকে সামনে রেখে ক্ষমতাসীন অগণতান্ত্রিক ও দুর্নীতিপরায়ণ মুসলিম লীগকে ক্ষমতাচ্যুত করার লক্ষ্যে আওয়ামী লীগ, কৃষক শ্রমিক পার্টি, নেজামে ইসলাম, খিলাফত-ই- রব্বানী এবং গণতন্ত্রী দলের সমন্বয়ে 'যুক্তফ্রন্ট' গঠন করা হয়।"
        },
        {
          "label": "গ",
          "question": "উদ্দীপকে উল্লিখিত 'E' অঞ্চলের জনগণের অধিকার আদায়ের দাবি উত্থাপনের পটভূমি ব্যাখ্যা করো।",
          "explanation": "উদ্দীপকে উল্লিখিত 'E' অঞ্চলের জনগণের অধিকার আদায়ের দাবি ঐতিহাসিক ৬ দফা দাবির সাথে সাদৃশ্যপূর্ণ। পাকিস্তান সৃষ্টির পর থেকেই কেন্দ্রীয় সরকার তথা পশ্চিম পাকিস্তান বিভিন্ন সময় নানা অজুহাতে পূর্ব পাকিস্তানের 'সাথে চরম বৈষম্যমূলক আচরণ ও অবহেলা 'শুরু করে। যার প্রথম আঘাত আসে রাষ্ট্রভাষার প্রশ্নে। রাজপথে রক্তের বিনিময়ে ১৯৫২ সালে বাঙালিরা ভাষার দাবি আদায় করে। এর পথ ধরে শেখ মুজিবুর রহমান ১৯৬৬ সালের ৫-৬ই ফেব্রুয়ারি লাহোরে অনুষ্ঠিত বিরোধী দলের সম্মেলনে পূর্ব পাকিস্তানের জনগণের প্রাণের দাবি ঐতিহাসিক ৬ দফা পেশ করেন। এ দাবিগুলোর মধ্যে ছিলো- পূর্ব পাকিস্তানের সরকারব্যবস্থা, প্রতিরক্ষা, পররাষ্ট্র, মুদ্রা, বৈদেশিক মুদ্রার মালিকানা, আঞ্চলিক নিরাপত্তা বাহিনী গঠন বিষয়ক প্রস্তাব। এই দাবিগুলোর সাথে পূর্ব পাকিস্তানিরা একাত্মতা ঘোষণা করে। কারণ, বঙ্গবন্ধুর প্রতি পূর্ব পাকিস্তানের সাধারণ জনগণের পূর্ণ আস্থা ছিল। উদ্দীপকে দেখা যায়, একটি দেশের দুটি অঞ্চলের মধ্যে 'E' নামক অঞ্চল সম্পূর্ণ অরক্ষিত ছিল। এটি সুরক্ষার জন্য ঐ অঞ্চলের গণমানুষের নেতা কেন্দ্রীয় কর্তৃপক্ষের নিকট জনগণের সংস্কৃতি, ইতিহাস, ঐতিহ্য এবং রাজনৈতিক অধিকার সম্বলিত দাবি উত্থাপন করেন। যা উপরে আলোচিত ৬ দফা দাবির অনুরূপ। মূলত পূর্ব পাকিস্তানের প্রতি পশ্চিম পাকিস্তানের বিভিন্ন বৈষম্যের প্রেক্ষিতে ৬ দফা উত্থাপিত হয়েছিল।"
        },
        {
          "label": "ঘ",
          "question": "\"E' অঞ্চলের স্বাধীনতার পক্ষে উক্ত দাবিসমূহ বিশেষ ভূমিকা রেখেছে\"- বিশ্লেষণ করো।",
          "explanation": "উদ্দীপকের 'E' অঞ্চলটি তথা বাংলাদেশের স্বাধীনতার পক্ষে উক্ত দাবিসমূহ অর্থাৎ ৬ দফা বিশেষ ভূমিকা রেখেছে। বাংলাদেশের স্বাধীনতা সংগ্রামে ৬ দফার গুরুত্ব অপরিসীম। পূর্ব পাকিস্তানের বাঙালিদের ৬ দফাভিত্তিক স্বাধিকার আন্দোলন ও ১৯৬৯ এর গণআন্দোলনের শাসকগোষ্ঠীর বৈষম্য ও অবিচার থেকে বাঙালির মুক্তির আভাস ছিল। ৬ দফার দাবিতে পূর্ব বাংলা ফুঁসে উঠলে স্বৈরাচারী আইয়ুব খান সরকারের ভিত কেঁপে ওঠে। এ আন্দোলন দমনে পাকিস্তান সরকারের নিপীড়ন, জেল বা মামলা বাঙালির ক্ষোভের আগুনকে নেভাতে পারেনি। ৬ দফা আন্দোলন ১৯৬৯ সালে সামরিক শাসনবিরোধী গণঅভ্যুত্থানে রূপ নেয়। আর এর ধারাবাহিকতায়ই আসে আইয়ুব খানের পদত্যাগ এবং সত্তরের নির্বাচনে আওয়ামী লীগের ঐতিহাসিক বিজয়। কিন্তু পাকিস্তানি শাসকরা বিজয়ী জনপ্রতিনিধিদের হাতে ক্ষমতা হস্তান্তরে গড়িমসি করতে থাকে। এর প্রেক্ষিতে বঙ্গবন্ধু ১৯৭১ সালের ৭ই মার্চের ভাষণে বাঙালিকে স্বাধীনতা আন্দোলনে ঝাঁপিয়ে পড়ার ডাক দেন। জবাবে ১৯৭১ সালের ২৫শে মার্চ মধ্যরাতে ঢাকায় গণহত্যা শুরু করে পাকিস্তানি জান্তা। ২৬শে মার্চ বঙ্গবন্ধু বাংলাদেশের স্বাধীনতা ঘোষণা করেন। এদেশের মানুষ পাকিস্তানিদের বিরুদ্ধে রুখে দাঁড়িয়ে বাঙালি মুক্তিযুদ্ধ শুরু করে। নয়মাস রক্তক্ষয়ী যুদ্ধের পর অভ্যুদয় ঘটে স্বাধীন-সার্বভৌম বাংলাদেশের। পরিশেষে বলা যায়, ছয় দফা দাবি পশ্চিম পাকিস্তানি শাসকগোষ্ঠীর বৈষম্যের বিরুদ্ধে পূর্ব পাকিস্তানের জনগণকে প্রতিবাদী হয়ে উঠতে অনুপ্রাণিত করেছিল। ফলে বাঙালি ঐক্যবদ্ধভাবে স্বাধিকার আন্দোলনে ঝাঁপিয়ে পড়ে।"
        }
      ]
    },
    {
      "number": "9",
      "uddipok": "১ম অংশ: আমীর আলীর দাদার ২০০ বিঘা ফসলি জমি ছিল। তাঁর পিতা এখন অল্প পরিমাণ জমির মালিক। এইভাবে চললে আমীর আলীর জমির পরিমাণ আরো কমে যেতে পারে ভেবে সে মর্মাহত হলো। ২য় অংশ: জমির আলী গত ছুটিতে কুমিল্লায় বেড়াতে যায়। সেখানে সে কিছু পাহাড় পরিদর্শন করে দেখলো যে, মাটির রং লালচে ধরনের।",
      "tag": "CB 23",
      "sub_questions": [
        {
          "label": "ক",
          "question": "টিলা কাকে বলে ?",
          "explanation": "বাংলাদেশের উত্তরাঞ্চলে পাহাড়গুলো স্থানীয়ভাবে টিলা নামে পরিচিত।"
        },
        {
          "label": "খ",
          "question": "বাংলাদেশের পার্বত্য এলাকায় জনবসতি কম থাকার কারণ ব্যাখ্যা করো।",
          "explanation": "জীবন-জীবিকার সংস্থান কষ্টসাধ্য হওয়ায় বাংলাদেশের পার্বত্য এলাকায় জনবসতি কম। পাহাড়ি অঞ্চলে যোগাযোগের জন্য ভালো রাস্তা-ঘাট ও পরিবহন ব্যবস্থা নেই। শিল্প ও স্বাস্থ্য সেবাও অপ্রতুল। এসব অঞ্চলে জীবিকা সংস্থান অত্যন্ত কষ্টসাধ্য। এছাড়া পাহাড়ি অঞ্চল বন-জঙ্গলে পরিপূর্ণ। আবার ভূ- প্রকৃতির প্রতিকূল অবস্থাও পাহাড়ি অঞ্চলে লক্ষ করা যায়। এসব কারণে এ অঞ্চল জনবিরল।"
        },
        {
          "label": "গ",
          "question": "উদ্দীপকের ২য় অংশে জমির আলীর ভ্রমণকৃত এলাকা ভূ-প্রকৃতির দিক থেকে কোন ধরনের? ব্যাখ্যা করো।",
          "explanation": "উদ্দীপকের ২য় অংশে জমির আলীর ভ্রমণকৃত এলাকা ভূপ্রকৃতির দিক থেকে প্লাইস্টোসিনকালের সোপানসমূহের অন্তর্ভুক্ত। বাংলাদেশের মোট ভূমির প্রায় ৮% এলাকা নিয়ে প্লাইস্টোসিনকালের চতুরভূমি অঞ্চল গঠিত। এদেশের বরেন্দ্রভূমি, মধুপুর ও ভাওয়াল গড় এবং লালমাই পাহাড় এ অঞ্চলের অন্তর্ভুক্ত। কুমিল্লা শহর থেকে ৮ কিলোমিটার পশ্চিমে লালমাই থেকে ময়নামতি পর্যন্ত লালমাই পাহাড়টি বিস্তৃত। লালমাই পাহাড়ের গড় উচ্চতা ২১ মিটার। এর আয়তন ৩৪ বর্গকিলোমিটার। এ অঞ্চলের মাটির রং লালচে এবং মাটি নুড়ি, বালি ও কংকর মিশ্রিত। উদ্দীপকের জমির আলী এই এলাকায় বেড়াতে গিয়েছিল। উদ্দীপকে দেখা যায়, জমির আলী গত ছুটিতে কুমিল্লায় বেড়াতে যায়। সেখানে সে কিছু পাহাড় পরিদর্শন করে, যার মাটির রং লালচে ধরনের। প্লাইস্টোসিনকালের চত্বরভূমির মাটির রং লালচে ও ধূসর। তাই বলা যায়, উদ্দীপকের জমির আলী প্লাইস্টোসিনকালের চত্বরভূমি ভ্রমণ করেছে।"
        },
        {
          "label": "ঘ",
          "question": "“উদ্দীপকের ১ম অংশে আমীর আলীর মর্মাহত হওয়ার পিছনে জনবসতির বিস্তারই দায়ী”- বিশ্লেষণ করো।",
          "explanation": "উদ্দীপকের প্রথম অংশে আমীর আলীর মর্মাহত হওয়ার পিছনে জনবসতির বিস্তারই দায়ী- উক্তিটি যথার্থ। বাংলাদেশ একটি ঘনবসতিপূর্ণ দেশ। এদেশের আয়তনের তুলনায় জনসংখ্যা অনেক বেশি। কিন্তু প্রয়োজনের তুলনায় চাষযোগ্য জমির পরিমাণ অনেক কম। ফলে জনসংখ্যা ক্রমবর্ধমান হারে বৃদ্ধি পাওয়ায় কৃষি জমির ওপর অব্যাহত চাপ পড়ছে। পাশাপাশি চাপ পড়ছে বাড়ি-ঘর নির্মাণের উপযুক্ত জমির ওপরও। পক্ষান্তরে কৃষি জমিগুলো উত্তরাধিকারীদের মধ্যে বণ্টিত হতে হতে খণ্ড খণ্ড হয়ে যাচ্ছে। ফলে ৩০ বছর পূর্বে যে পরিবারের জমির পরিমাণ ছিল ১০০ বিঘা তার পরিমাণ বর্তমানে দাঁড়িয়েছে ১০ বিঘা বা তার চেয়েও কম। ১৯৭৪ সালে যেখানে মাথাপিছু জমির পরিমাণ ছিল ০.২৮ একর বর্তমান তা দাঁড়িয়েছে ০.২৫ একরে। উদ্দীপকের ১ম অংশে দেখা যায়, আমীর আলীর দাদার ২০০ বিঘা ফসলি জমি ছিল। তবে তার পিতা এখন অল্প জমির মালিক। কারণ, উত্তরাধিকারসূত্রে জমি খণ্ড খণ্ড হয়ে বর্তমানে এর পরিমাণ হ্রাস পেয়েছে। মূলত পরিবারের বর্ধিত জনসংখ্যার জন্য বসতি স্থাপনের প্রয়োজনীয়তা থেকে তাদেরকে বিদ্যমান ফসলি জমি ব্যবহার করতে হয়েছে। এভাবে পরিবারের উত্তরাধিকার বাড়তে থাকলে আমীর আলীর জমির পরিমাণ আরও কমে যেতে পারে। পরিশেষে বলা যায়, উল্লিখিত সম্ভাবনা উপলব্ধি করেই আমীর আলী মর্মাহত হয়েছে। এর পেছনে রয়েছে পরিবারের জনবসতি চাহিদা মেটানোর প্রয়োজনীয়তা।"
        }
      ]
    },
    {
      "number": "10",
      "uddipok": "দেশের দক্ষিণ-পূর্বাঞ্চলে অবস্থিত একটি নদীর মোহনায় প্রধান সমুদ্র বন্দর অবস্থিত। উক্ত নদীকে কেন্দ্র করে বেশ কিছু শিল্প কারখানা গড়ে উঠেছে। জনাব 'V' ঐ এলাকায় বেড়াতে গেলে তিনি বাইরে থেকে কোনো বৈদ্যুতিক সংযোগ দেখতে পেলেন না। কিন্তু রাতের বেলায় তাদের ঘরে বৈদ্যুতিক বাতি জ্বলতে দেখেন। তিনি জানতে পারেন সূর্যের কিরণকে ঐ এলাকার লোকজন কাজে লাগাচ্ছে।",
      "tag": "CB 23",
      "sub_questions": [
        {
          "label": "ক",
          "question": "ব্রহ্মপুত্র নদের উৎপত্তি কোথায়?",
          "explanation": "তিব্বতের মানস সরোবর হ্রদে ব্রহ্মপুত্র নদের উৎপত্তি।"
        },
        {
          "label": "খ",
          "question": "পানিসম্পদ ব্যবস্থাপনার প্রয়োজন কেন?",
          "explanation": "জীব জগতের অস্তিত্ব রক্ষায় পানি সম্পদ ব্যবস্থাপনা অত্যন্ত প্রয়োজনীয়। পানি সম্পদ ব্যবস্থাপনা বলতে পানির পরিকল্পিত প্রাপ্যতা ও ব্যবহারকে বোঝায়। পানির অভাবে কৃষি, শিল্প ও দৈনন্দিন জীবনযাপন বাধাগ্রস্ত হয়। তাই সারা বছরের পানির প্রাপ্তি, প্রবাহ ও বণ্টন নিশ্চিত করতে নদ-নদী, খাল-বিল, পুকুর, হাওর প্রভৃতিতে পরিকল্পিতভাবে পানি ধরে রাখার জন্য পানি সম্পদ ব্যবস্থাপনা প্রয়োজন হয়'।"
        },
        {
          "label": "গ",
          "question": "উদ্দীপকে বর্ণিত নদীকে কেন্দ্র করে কোন ধরনের বিদ্যুৎ উৎপাদন করা হয়? ব্যাখ্যা করো।",
          "explanation": "উদ্দীপকে বর্ণিত নদী তথা কর্ণফুলী নদীকে কেন্দ্র করে জলবিদ্যুৎ উৎপাদন করা হয়। নদী বা জলপ্রপাতের পানি প্রবাহের বেগ ব্যবহার করে টারবাইন যন্ত্রের সাহায্যে যে বিদ্যুৎ উৎপাদন করা হয় তাকে জলবিদ্যুৎ বলে। এটি একটি নবায়নযোগ্য শক্তি সম্পদ। পাকিস্তান আমলে পার্বত্য চট্টগ্রামের কাপ্তাইয়ে কর্ণফুলী নদীতে বাঁধ দিয়ে প্রথম জলবিদ্যুৎ উৎপাদন শুরু হয়। তেল, গ্যাস বা কয়লা ব্যবহারের মাধ্যমে যে বিদ্যুৎ উৎপাদন করা হয় তার উৎপাদন খরচ অনেক, বেশি এবং তা পরিবেশের জন্য ক্ষতিকর। সেই তুলনায় জলবিদ্যুতের উৎপাদন খরচও অনেক কম এবং তা পরিবেশবান্ধবও। এ কারণে নদীর পানিপ্রবাহের শক্তি ব্যবহার করে বিদ্যুৎ উৎপাদন করা বাংলাদেশের অর্থনীতির জন্য অত্যন্ত লাভজনক। তবে জলবিদ্যুৎ উৎপাদনের জন্য উপযোগী পাহাড়ি নদীর সংখ্যা বাংলাদেশে খুব কম। উদ্দীপকে বলা হয়েছে, দেশের দক্ষিণ-পূর্বাঞ্চলে অবস্থিত একটি নদীর মোহনায় প্রধান সমুদ্র বন্দর অবস্থিত। উক্ত নদীটি কর্ণফুলী নদীকে নির্দেশ করছে। কেননা বাংলাদেশের প্রধান সমুদ্র বন্দর তথা চট্টগ্রাম সমুদ্র বন্দর কর্ণফুলী নদীর তীরে অবস্থিত। আর এ নদীকে কেন্দ্র করেই দেশের সর্বপ্রথম জলবিদ্যুৎ উৎপাদন শুরু হয়।"
        },
        {
          "label": "ঘ",
          "question": "\"জনাব 'V' এর ভ্রমণকৃত এলাকার জনগণের ব্যবহারকৃত প্রাকৃতিক সম্পদটি বাংলাদেশের অর্থনীতিতে গুরুত্বপূর্ণ ভূমিকা রাখে\"- বিশ্লেষণ করো।",
          "explanation": "জনাব 'V' তার ভ্রমণকৃত এলাকার জনগণকে সৌরশক্তি ব্যবহার করতে দেখেছেন। বাংলাদেশের অর্থনীতিতে উক্ত প্রাকৃতিক সম্পদ গুরুত্বপূর্ণ ভূমিকা রাখে। বাংলাদেশ নিরক্ষীয় অঞ্চলে অবস্থিত। এজন্য এদেশ প্রচুর সূর্যালোক পায়।' সূর্যের আলো বা সৌরশক্তি এক ধরনের নবায়নযোগ্য প্রাকৃতিক সম্পদ। এ শক্তিকে কাজে লাগিয়ে বিদ্যুৎ উৎপন্ন করা যায়। সূর্যের আলো বা সৌরশক্তি থেকে উৎপন্ন বিদ্যুৎকে বলে সৌরবিদ্যুৎ। বাংলাদেশসহ দক্ষিণ এশিয়ার দেশগুলোতে প্রাপ্ত প্রচুর সূর্যের আলো এ অঞ্চলের জন্য এক মহামূল্যবান সম্পদ। আধুনিক প্রযুক্তি ব্যবহারের মাধ্যমে এ সম্পদকে কাজে লাগিয়ে অনায়াসে আমাদের বিদ্যুৎ চাহিদা পূরণ করতে পারি। উদ্দীপকে জনাব 'V' তার ভ্রমণকৃত এলাকায় সৌরশক্তিকে কাজে লাগিয়ে বিদ্যুৎ উৎপাদন এবং এর ব্যবহারকেই ইঙ্গিত করা হয়েছে। সৌরশক্তি হলো নবায়নযোগ্য শক্তির অন্যতম উৎস। ভৌগোলিক অবস্থানগত কারণে বাংলাদেশে উক্ত নবায়নযোগ্য জ্বালানি তথা সৌরশক্তি ব্যবহারের বিপুল সম্ভাবনা রয়েছে। এ জন্য প্রয়োজন সুষ্ঠু পরিকল্পনা গ্রহণ ও বাস্তবায়ন। সৌরশক্তি ব্যবহারের জন্য সরকার ইতোমধ্যে কার্যক্রম শুরু করেছে। সৌরবিদ্যুৎ প্রকল্পে বাংলাদেশের এখন ছয়টি প্রতিষ্ঠান সোলার প্যানেল তৈরি করেছে। দেশের দুর্গম অঞ্চলের মানুষ বিদ্যুতের চাহিদা মেটাতে সৌরবিদ্যুৎ ব্যবহার করছে। গ্রামাঞ্চলে বাড়িঘরে সৌরবিদ্যুৎ ব্যবস্থা স্থাপন করে বিদ্যুতের চাহিদা মেটাতে প্রথম দেশ হিসেবে জাতিসংঘ তহবিল পেয়েছে। সৌরশক্তিকে যথাযথভাবে কাজে লাগাতে পারলে বাংলাদেশের বিদ্যুতের চাহিদা পূরণ করা সম্ভব হবে। পরিশেষে বলা যায়, উক্ত সম্পদ তথা সৌরশক্তি ব্যবহারের মাধ্যমে দৈনন্দিন জীবনের উন্নয়নের পাশাপাশি বাংলাদেশের অর্থনৈতিক সমৃদ্ধি অর্জনের সম্ভাবনা রয়েছে।"
        }
      ]
    },
    {
      "number": "11",
      "uddipok": "প্রেক্ষাপট-১: 'U' সাহেব একটি বহুজাতিক কোম্পানিতে উচ্চপদে কর্মরত আছেন। শহরে তার দুটি বাড়ি আছে। বেতন ও বাড়িভাড়া বাবদ প্রাপ্ত আয় করযোগ্য। কিন্তু তিনি যথাযথভাবে কর প্রদান করেন না। প্রেক্ষাপট-২: 'ক' রাষ্ট্রের সরকার বৈদেশিক আক্রমণ থেকে দেশ রক্ষার জন্য প্রতিরক্ষা বাহিনী গঠন ও পরিচালনা করছে।",
      "tag": "CB 23",
      "sub_questions": [
        {
          "label": "ক",
          "question": "রাষ্ট্র কাকে বলে?",
          "explanation": "রাষ্ট্র হলো একটি ভূ-খণ্ডভিত্তিক সমাজ বিশেষ, যার সংগঠিত সরকার ও জনসমষ্টি রয়েছে এবং যার নিজস্ব ভৌগোলিক এলাকার মধ্যে অন্যান্য সকল প্রতিষ্ঠানের উপর সার্বভৌম ক্ষমতা প্রতিষ্ঠিত আছে।"
        },
        {
          "label": "খ",
          "question": "\"আইনের দৃষ্টিতে সাম্য\" ধারণাটি ব্যাখ্যা করো।",
          "explanation": "আইনের দৃষ্টিতে সাম্য মানে সমাজে ধনী-দরিদ্র, সবল-দুর্বল, জাতি, ধর্ম, বর্ণ, সম্প্রদায় নির্বিশেষে সকলেই সমান। 'আইনের চোখে কেউ বাড়তি সুবিধা পাবে না। সকলের জন্য একই আইন প্রযোজ্য। একেই আইনের দৃষ্টিতে সাম্য বলা হয়। রাষ্ট্র ও ব্যক্তি স্বাধীনতা তখনই খর্ব হয় যখন আইনের অনুশাসন থাকে না।"
        },
        {
          "label": "গ",
          "question": "প্রেক্ষাপট-২ এ রাষ্ট্রের কোন ধরনের কাজের প্রতিফলন ঘটেছে? ব্যাখ্যা করো।",
          "explanation": "প্রেক্ষাপট-২ এ রাষ্ট্রের অপরিহার্য বা মুখ্য কাজের প্রতিফলন ঘটেছে। রাষ্ট্রের অস্তিত্ব টিকিয়ে রাখা, স্বাধীনতা-সার্বভৌমত্বের অক্ষুণ্ণতা রক্ষা ও জনগণের অধিকার সংরক্ষণের জন্য রাষ্ট্র যে সমস্ত পদক্ষেপ গ্রহণ করে, সেগুলোকে অপরিহার্য বা মুখ্য কাজ বলা হয়। আইন-শৃঙ্খলা রক্ষা, নাগরিকদের জীবন ও. সম্পত্তির নিরাপত্তা বিধান, ব্যক্তি স্বাধীনতা রক্ষার নিশ্চয়তা প্রদান, জনগণকে আইন মানতে বাধ্য করা, অপরাধী বা শান্তি ভঙ্গকারীদের শাস্তির বিধান করা প্রভৃতি রাষ্ট্রের মুখ্য কার্যাবলির অন্তর্ভুক্ত। এ লক্ষ্যে রাষ্ট্র আইন-শৃঙ্খলা রক্ষার্থে পুলিশ ও অন্যান্য আধা-সামরিক বাহিনী গড়ে তোলে। এসকল বাহিনী যেকোনো সংঘাতময় পরিস্থিতিকে নিবৃত্ত করে থাকে। উদ্দীপকের প্রেক্ষাপট-২ এ দেখা যায়, 'ক' রাষ্ট্রের সরকার বৈদেশিক আক্রমণ থেকে দেশ রক্ষার জন্য প্রতিরক্ষা বাহিনী গঠন ও পরিচালনা করছে। যা রাষ্ট্রের মুখ্য কাজকে নির্দেশ করে। কারণ রাষ্ট্রের অখণ্ডতা, স্বাধীনতা ও সার্বভৌমত্ব রক্ষার জন্য প্রতিরক্ষা বাহিনী গঠন ও পরিচালনা রাষ্ট্রের অপরিহার্য দায়িত্ব।"
        },
        {
          "label": "ঘ",
          "question": "উদ্দীপকে প্রেক্ষাপট-১ এর আলোকে 'U' সাহেবকে সুনাগরিক বলা যাবে কি? উত্তরের সপক্ষে যুক্তি দাও।",
          "explanation": "না, উদ্দীপকের প্রেক্ষাপট-১ এর আলোকে 'U' সাহেবকে সুনাগরিক বলা যাবে না। রাষ্ট্রের যেসব নাগরিক বুদ্ধিমান, বিবেকবোধসম্পন্ন, আত্মসংযমী এবং বৃহত্তর স্বার্থে নিজের ক্ষুদ্র স্বার্থ ত্যাগ করতে পারে, সেসব নাগরিক সুনাগরিক হিসেবে বিবেচিত। সুনাগরিকের প্রধানত তিনটি গুণ হলো বুদ্ধি, বিবেক ও আত্মসংযম। সুনাগরিক রাষ্ট্রের প্রতি আনুগত্য প্রকাশ করে, রাষ্ট্রের প্রচলিত আইন এবং সংবিধান মেনে চলে, যথাসময়ে কর প্রদান করে এবং রাষ্ট্রের বৃহত্তর স্বার্থে নিজের ক্ষুদ্র স্বার্থ ত্যাগ করে। একজন সুনাগরিক রাষ্ট্রের নিকট থেকে অধিকার ভোগের পাশাপাশি রাষ্ট্রের প্রতি দায়িত্ব কর্তব্য পালন করে। উদ্দীপকের প্রেক্ষাপট-১ এ 'U' সাহেবের মধ্যে সুনাগরিকের গুণগুলো অনুপস্থিত। বেতন ও বাড়িভাড়া বাবাদ তার প্রাপ্ত আয় করযোগ্য হলেও তিনি যথাযথভাবে কর দেন না। অর্থাৎ তিনি রাষ্ট্র প্রদত্ত অধিকারের বিনিময়ে দায়িত্ব পালন করছেন না। এর মাধ্যমে তিনি রাষ্ট্রের প্রতি আইনগত কর্তব্য পালনে অবহেলা করছেন। আবার তার এ কাজের মাধ্যমে আত্মসংযমের অভাবও ফুটে উঠে। কারণ তিনি রাষ্ট্রের স্বার্থকে নিজের স্বার্থের চেয়ে বড় করে দেখলে নিয়মিত কর প্রদান করতেন। আলোচনার প্রেক্ষিতে বলা যায়, উদ্দীপকের প্রেক্ষাপট-১ এ 'U' সাহেবের মধ্যে সুনাগরিকের গুণগুলোর অভাব আছে বলে তাকে সুনাগরিক বলা যাবে না।"
        }
      ]
    }
  ]
}