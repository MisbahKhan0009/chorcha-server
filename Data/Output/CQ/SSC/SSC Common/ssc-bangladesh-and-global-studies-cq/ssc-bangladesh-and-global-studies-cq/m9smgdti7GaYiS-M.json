{
  "title": "চট্টগ্রাম কলেজিয়েট স্কুল ২০২৪",
  "subtitle": "বাংলাদেশ ও বিশ্ব পরিচয় (11)",
  "questions": [
    {
      "number": "1",
      "uddipok": "মুনিম ছোটবেলা থেকে বিভিন্ন ঐতিহাসিক ঘটনা সম্পর্কে জানতে বেশ আগ্রহী। আজকেও তেমনি একটি দেশের যুদ্ধের প্রেক্ষাপট নিয়ে পড়ছিল। সে জানতে পারলো দেশটির যুদ্ধপূর্ব সময়ের একটি আন্দোলনে কৃষক-শ্রমিক-ছাত্র-জনতা এক হয়ে গণজোয়ার সৃষ্টি করেছিল। সেই আন্দোলনে একটি বিশ্ববিদ্যালয়ের শিক্ষকও নিহত হন।",
      "tag": "CTG.CS 24",
      "sub_questions": [
        {
          "label": "ক",
          "question": "১৯৫৪ সালের যুক্তফ্রন্টের ১ম দফা কী ছিল?",
          "explanation": "১৯৫৪ সালের যুক্তফ্রন্টের ১ম দফা ছিল বাংলাকে পাকিস্তানের অন্যতম রাষ্ট্রভাষা করা হবে।"
        },
        {
          "label": "খ",
          "question": "যুক্তফ্রন্ট সরকারকে কোন অজুহাতে বরখাস্ত করা হয়? ব্যাখ্যা করো ।",
          "explanation": "আদমজী পাটকল ও কর্ণফুলি কাগজের কলে বাঙালি-অবাঙালি দাঙ্গাকে অজুহাত দেখিয়ে পাকিস্তানের গভর্নর জেনারেল গোলাম মোহাম্মদ যুক্তফ্রন্ট সরকারকে বরখাস্ত করে। নির্বাচনে জয়ী হয়ে এ.কে. ফজলুল হক যুক্তফ্রন্ট সরকারের মুখ্যমন্ত্রী হিসেবে শপথ গ্রহণ করে। পাকিস্তান সরকার পূর্ব বাংলার যুক্তফ্রন্ট সরকারকে মনেপ্রাণে গ্রহণ করতে পারেনি। ষড়যন্ত্রের মাধ্যমে ৫৬ দিনের মাথায় যুক্তফ্রন্ট সরকার বরখাস্ত করা হয়।"
        },
        {
          "label": "গ",
          "question": "মুনিমের পড়া আন্দোলনটির পটভূমি বর্ণনা করো ।",
          "explanation": "উদ্দীপকের দৃশ্য-১ এ নির্দেশিত ঐতিহাসিক আন্দোলন ১৯৬৯ সালের গণঅভ্যুত্থান । বাঙালি জাতির রাজনৈতিক বিকাশ তথা স্বাধীনতা সংগ্রামের ইতিহাসে ১৯৬৯ সালের গণঅভ্যুত্থান একটি তাৎপর্যপূর্ণ ঘটনা। বস্তুত প্রেসিডেন্ট আইয়ুব খানের গণবিরোধী কর্মকাণ্ড ও সামরিক শাসনের অবসান এবং স্বাধিকার অর্জনের লক্ষ্যে এ গণঅভ্যুত্থান সংঘটিত হয়। উদ্দীপকে দৃশ্য- ১ এ অনুরূপ অভ্যুত্থানের চিত্রই লক্ষণীয়। উদ্দীপকের দৃশ্য-১ এ বলা হয়েছে, বিংশ শতকের ষাটের দশকের শেষ দিকে পূর্ব বাংলার সাধারণ জনগণ তাদের দাবি আদায়ের জন্য রাস্তায় নামে । এই আন্দোলনে ঢাকা বিশ্ববিদ্যালয়ের একজন ছাত্র এবং রাজশাহী বিশ্ববিদ্যালয়ের একজন শিক্ষক শহিদ হন। এ আন্দোলনের সাথে সাদৃশ্যপূর্ণ ঊনসত্তরের গণঅভ্যুত্থান। পাকিস্তান রাষ্ট্রের বিরুদ্ধে পূর্ব পাকিস্তানের জনগণের স্বতঃস্ফূর্ত অংশগ্রহণে সবচেয়ে গুরুত্বপূর্ণ ১৯৬৯ সালে এ আন্দোলন সংঘটিত হয়। ইতিহাসে এটি ঊনসত্তরের গণঅভ্যুত্থান নামে পরিচিত। সকল গণতান্ত্রিক দল, পেশাজীবী সংগঠন ও মানুষ যার যার অবস্থান থেকে এই আন্দোলনে যুক্ত হয়। আন্দোলনে যুক্ত হতে গিয়ে ঢাকা বিশ্ববিদ্যালয়ের ছাত্র আসাদুজ্জামান আসাদ ও রাজশাহী বিশ্ববিদ্যালয়ের শিক্ষক ড. শামসুজ্জোহা শহিদ হন । প্রদেশব্যাপী ছাত্র, শিক্ষক, কৃষক, শ্রমিকসহ সকল শ্রেণি-পেশার মানুষ তখন রাস্তায় নেমে আসে। অবশেষে ১৯৬৯ সালের ২২শে ফেব্রুয়ারি আইয়ুব খান বঙ্গবন্ধু শেখ মুজিবুর রহমানকে নিঃশর্ত মুক্তি দিতে বাধ্য হয়। অন্য নেতৃবৃন্দকেও মুক্তি দেওয়া হয়। এমনকি গণঅভ্যুত্থানের ফলেই পাকিস্তানের সামরিক শাসক আইয়ুব খান পদত্যাগ করতে বাধ্য হন। সুতরাং বলা যায়, উদ্দীপকের দৃশ্য-১ এ ১৯৬৯ সালের গণঅভ্যুত্থানের কথাই নির্দেশ করা হয়েছে ।"
        },
        {
          "label": "ঘ",
          "question": "“উল্লিখিত ঘটনার পরবর্তীতে নির্বাচন অনুষ্ঠান অপরিহার্য হয়ে পড়েছিল\" মূল্যায়ন করো।",
          "explanation": "উল্লিখিত ঘটনা তথা ঊনসত্তরের গণঅভ্যুত্থানের পরবর্তীতে নির্বাচন অনুষ্ঠান অপরিহার্য হয়ে পড়েছিল— উক্তিটি যথার্থ । উদ্দীপকে মুনিমের পড়া আন্দোলনটি ঊনসত্তরের গণঅভ্যুত্থানের প্রেক্ষাপট । এ আন্দোলনে সারা দেশের মানুষ রাস্তায় নেমে আসে এবং অভ্যুত্থানের মাধ্যমে স্বৈরশাসক আইয়ুব খানের পতন নিশ্চিত করে। ১৯৬৯ সালে পূর্ব পাকিস্তানের ছাত্র-শিক্ষক, কৃষক-শ্রমিক তথা সর্বস্তরের জনগণের স্বতঃস্ফূর্ত অংশগ্রহণে সামরিক শাসক আইয়ুব খানের বিরুদ্ধে যে আন্দোলন হয়েছিল, তাকে ঊনসত্তরের গণঅভ্যুত্থান বলে। এ আন্দোলনে ঢাকা বিশ্ববিদ্যালয়ের ছাত্র আসাদুজ্জামান আসাদ ও রাজশাহী বিশ্ববিদ্যালয়ের শিক্ষক ড. শামসুজ্জোহা শহিদ হন । বাংলাদেশের স্বাধিকার আন্দোলনের ইতিহাসে ১৯৬৯ সালের গণঅভ্যুত্থান অত্যন্ত গুরুত্বপূর্ণ ঘটনা। এ আন্দোলনের ফলাফল ছিল সুদূরপ্রসারী। এ আন্দোলনের তাৎক্ষণিক সাফল্য ছিল আগরতলা মামলা প্রত্যাহার এবং বঙ্গবন্ধু শেখ মুজিবুর রহমানসহ রাজবন্দিদের মুক্তিলাভ। এছাড়া এ আন্দোলনের ফলেই সামরিক শাসক আইয়ুব খান পদত্যাগে বাধ্য হন । আইয়ুব খানের পতনের পর জেনারেল ইয়াহিয়া ক্ষমতায় বসেন। দেশব্যাপী চলমান আন্দোলনের মুখে ক্ষমতা দখলকারী ইয়াহিয়া খান অচিরেই নির্বাচন দিতে বাধ্য হন। ১৯৭০ সালের নির্বাচনে আওয়ামী লীগের পক্ষে ভোট প্রদানের মাধ্যমে এর বহিঃপ্রকাশ ঘটানো হয়। নির্বাচনে বঙ্গবন্ধু শেখ মুজিবুর রহমানের নেতৃত্বাধীন আওয়ামী লীগের বিপুল বিজয় এবং তৎপরবর্তী ঘটনাপ্রবাহ মহান মুক্তিযুদ্ধের ক্ষেত্র তৈরি করে। যার মধ্য দিয়ে স্বাধীন-সার্বভৌম বাংলাদেশের অভ্যুদয় ঘটে । পরিশেষে বলা যায়, '৬৯-এর গণঅভ্যুত্থানের ফলে পূর্ব বাংলার জনগণের মধ্যে জাতীয়তাবাদী চেতনার বিকাশ ঘটে এবং স্বাধিকারের দাবি জোরদার হয় ৷ ১৯৭০ সালের সাধারণ নির্বাচনে এই আকাঙ্ক্ষা আরও স্পষ্ট হয়ে উঠে।"
        }
      ]
    },
    {
      "number": "2",
      "uddipok": "",
      "tag": "CTG.CS 24",
      "sub_questions": [
        {
          "label": "ক",
          "question": "কী কারণে বিভিন্ন ঋতুতে আমরা শীত বা গরম অনুভব করি?",
          "explanation": "সূর্যকে পরিক্রমণকালে পৃথিবীর অবস্থান পরিবর্তনের কারণে বিভিন্ন ঋতুতে আমরা শীত বা গরম অনুভব করি।"
        },
        {
          "label": "খ",
          "question": "চিত্রে 'A' অঞ্চল দ্বারা নির্দেশিত ভূ-প্রাকৃতিক অঞ্চলটি কীভাবে সৃষ্টি হয়? বৰ্ণনা করো।",
          "explanation": "চিত্রের 'A' অঞ্চল বাংলাদেশের টারশিয়ারি যুগের পাহাড় ভূমিরূপকে নির্দেশ করে । বাংলাদেশের মোট ভূমির প্রায় ১২% এলাকা নিয়ে টারশিয়ারি যুগের পাহাড়সমূহ গঠিত। আজ থেকে প্রায় ২ মিলিয়ন বছরেরও আগে টারশিয়ারি যুগে হিমালয় পর্বত উত্থিত হওয়ার সময় এ সকল পাহাড় সৃষ্টি এসেছে। টারশিয়ারি যুগের পাহাড়সমূহ দক্ষিণ পূর্বাঞ্চলের পাহাড় ও উত্তর পূর্বাঞ্চলের পাহাড় এ দুইভাগে বিভক্ত ।"
        },
        {
          "label": "গ",
          "question": "'B' দ্বারা নির্দেশিত অঞ্চলের বৈশিষ্ট্য বর্ণনা করো।",
          "explanation": "লিপির ভ্রমণকৃত অঞ্চলটি 'বাংলাদেশের প্লাইস্টোসিনকালের চত্বরভূমিকে নির্দেশ করে । বাংলাদেশের মোট ভূমির প্রায় ৮% এলাকা নিয়ে প্লাইস্টোসিনকালের সোপানসমূহ বা চত্বরভূমি গঠিত। আনুমানিক ২৫০০০ বছর পূর্বের সময়কে প্লাইস্টোসিনকাল বলা হয়। এই সময়ের আন্তঃবরফগলা পানিতে প্লাবনের সৃষ্টি হয়ে এসব চত্বরভূমি গঠিত হয়েছিল বলে অনুমান করা হয়। প্লাইস্টোসিনকালের সোপানসমূহকে তিন ভাগে ভাগ করা যায়, যথা— বরেন্দ্রভূমি, মধুপুর ও ভাওয়ালের গড় এবং লালমাই পাহাড় । নওগাঁ, রাজশাহী, বগুড়া, জয়পুরহাট, রংপুর ও দিনাজপুর জেলার অংশ বিশেষ নিয়ে বরেন্দ্রভূমি গঠিত। এর আয়তন ৯৩২০ বর্গ কি.মি.। এ স্থানের মাটি ধূসর ও লাল বর্ণের। আবার ময়মনসিংহ, টাঙ্গাইল, গাজীপুর ও ঢাকা জেলার অংশবিশেষ নিয়ে মধুপুর ও ভাওয়ালের গড় গঠিত। এর আয়তন ৪১০৩ বর্গ কি.মি. এবং মাটির রং লালচে ও ধূসর। আর কুমিল্লার লালমাই থেকে ময়নামতি পর্যন্ত লালমাই পাহাড়টি বিস্তৃত। এর আয়তন ৩৪ বর্গ কি.মি. । উদ্দীপকের দৃশ্যকল্প-১ এ দেখা যায় লিপি শিক্ষাসফরে সোমপুর বিহারে বেড়াতে যায় এবং সেখানকার লাল বর্ণের মাটি দেখে সে মুগ্ধ হয়। লিপির ভ্রমণকৃত সোমপুর বিহার নওগাঁ জেলায় অবস্থিত এবং এটি বরেন্দ্র ভূমির অন্তর্গত। আর বরেন্দ্রভূমি হলো প্লাইস্টোসিনকালে গঠিত চত্বরভূমি। তাই বলা যায়, লিপির ভ্রমণকৃত অঞ্চলটি বাংলাদেশের প্লাইস্টোসিনকালের চত্বরভূমিকে নির্দেশ করে ।"
        },
        {
          "label": "ঘ",
          "question": "A, B এবং Q দ্বারা নির্দেশিত অঞ্চলের কোনটিতে জনবসতির ঘনত্ব অধিক পরিলক্ষিত হয়? তার কারণসহ বিশ্লেষণ করো।",
          "explanation": "চিত্রের A, B, Q দ্বারা যথাক্রমে টারশিয়ারি পাহাড়, প্লাইস্টোসিনকালের সোপানভূমি ও প্লাবন সমভূমিকে নির্দেশ করে। Q অঞ্চলটি তথা প্লাবন সমভূমি অঞ্চলে জনবসতির ঘনত্ব অধিক পরিলক্ষিত হয়। বাংলাদেশের বিভিন্ন অঞ্চলের ভূ-প্রকৃতিতে তেমন কোনো পার্থক্য না থাকাতে মোটামুটি সব জায়গায় জনবসতি রয়েছে। তবে A ও B দ্বারা চিহ্নিত টারশিয়ারি যুগের পাহাড় ও প্লাইস্টোসিনকালের সোপানভূমি পার্বত্য অঞ্চল, দুর্গম ও মাটি অনুর্বর হওয়ায় এ অঞ্চলে জীবিকা কষ্টসাধ্য। এসব অঞ্চলে ভালো রাস্তাঘাট, উপযুক্ত পরিমাণে রেল সংযোগ না থাকায় জীবনধারণ কষ্টসাধ্য। অনুন্নত যাতায়াত ব্যবস্থা, বনভূমি ও ভূ প্রকৃতিগত কারণে এ সকল স্থানে জনবসতি কম । অপরদিকে 'Q' চিহ্নিত অঞ্চলটি ৮০% ভূমি প্লাবন সমভূমি নিয়ে গঠিত। সমতল নদী অববাহিকা অঞ্চল উর্বর পলিমাটি দ্বারা সৃষ্ট বলে এখানে কৃষির আবাদ অনেকটা সহজসাধ্য। ফলে এসব অঞ্চলে অধিক জনবসতি গড়ে উঠেছে। এসব অঞ্চলের নদীগুলোর নাব্য, সড়কপথ ও রেলপথ তথা উন্নত যোগাযোগ ব্যবস্থা জনজীবনকে আকৃষ্ট করে। এসব নাগরিক জীবনের সুবিধা কাজে লাগিয়ে সমভূমিতে বিভিন্ন শিল্প কারখানা গড়ে ওঠে ও নগরায়ণ হয়। কৃষির অনুকূল জলবায়ু চাষাবাদ ও শস্য উৎপাদনে সহায়ক বলে প্লাবন সমভূমিতে জনবসতির ঘনত্ব দেখা যায় । পরিশেষে বলা যায়, সমভাবাপন্ন আবহাওয়া ও উন্নত সুযোগ সুবিধার কারণে 'Q' অঞ্চলে জনসংখ্যার ঘনত্ব বেশি ।"
        }
      ]
    },
    {
      "number": "3",
      "uddipok": "i) সহকারী সচিব → সিনিয়র সহকারী সচিব → উপসচিব যুগ্মসচিব ii) তিন স্তর বিশিষ্ট সরকার ব্যবস্থা →১৯৯৭ সালে সংশোধন → প্রত্যক্ষ ভোট → ১৩ জন জনপ্রতিনিধি ।",
      "tag": "CTG.CS 24",
      "sub_questions": [
        {
          "label": "ক",
          "question": "বিচার বিভাগ কীভাবে নাগরিকদের স্বাধীনতা রক্ষার ব্যবস্থা করে থাকে?",
          "explanation": "বিচার বিভাগ গণতান্ত্রিক ব্যবস্থায় নাগরিকদের স্বাধীনতা রক্ষার ব্যবস্থা করে থাকে।"
        },
        {
          "label": "খ",
          "question": "বাংলাদেশের বিচারপতি নিয়োগ ব্যবস্থা বর্ণনা করো ।",
          "explanation": "রাষ্ট্রপতি কতিপয় শর্তপূরণ সাপেক্ষে প্রধান বিচারপতির পরামর্শক্রমে বিচারকদের নিয়োগ প্রদান করেন। বাংলাদেশের সংবিধানে বিচারকদের নিয়োগ সংক্রান্ত যোগ্যতা ও শর্তাবলি উল্লেখ করা হয়েছে। প্রধান বিচারপতি ও উচ্চ আদালতের বিচারপতিদের সাধারণত রাষ্ট্রপতি নিয়োগ প্রদান করেন। তবে অধস্তন আদালতসমূহের বিচারকগণ প্রতিযোগিতামূলক পরীক্ষার মাধ্যমে নিয়োগপ্রাপ্ত হন ।"
        },
        {
          "label": "গ",
          "question": "উদ্দীপকের (i) এর কোন পদসোপানটির সাথে বিভাগীয় কমিশনারের পদমর্যাদা সম্পর্কযুক্ত? ব্যাখ্যা করো।",
          "explanation": "উদ্দীপকের (i) এর যুগ্ম সচিব পদটির সাথে বিভাগীয় কমিশনারের পদমর্যাদা সম্পর্কযুক্ত। বিভাগীয় কমিশনার বাংলাদেশ সিভিল সার্ভিসের একজন পদস্থ কর্মকর্তা। তিনি একজন যুগ্ম সচিব পদমর্যাদাসম্পন্ন কর্মকর্তা। তিনি মূলত বাংলাদেশ সরকারের রাজস্ব বিষয়ক কর্মকর্তা। বিভাগীয় কমিশনার জেলা প্রশাসকের কার্যাবলি তদারকি করেন । তিনি বিভাগীয় প্রশাসন ও জেলা প্রশাসনের মধ্যে সংযোগ স্থাপন করেন। বিভাগীয় প্রশাসনের শীর্ষে অবস্থান করেন বিভাগীয় কমিশনার। একজন অতিরিক্ত কমিশনার এবং কমিশনারের ব্যক্তিগত সহকারীসহ বহুসংখ্যক কর্মচারী বিভাগীয় প্রশাসনে কর্মরত থাকেন । বিভাগীয় কমিশনার হিসেবে বিভাগের জনকল্যাণমূলক কাজের পরিকল্পনা গ্রহণ ও বাস্তবায়ন তাঁর দায়িত্ব। সাহায্য ও সেবামূলক কাজ, প্রাকৃতিক দুর্যোগে ব্যবস্থা গ্রহণ ইত্যাদিও তাঁকে করতে হয়। বস্তুত তিনি বিভাগ পর্যায়ে বাংলাদেশ সরকারের প্রতিনিধি হিসেবে কাজ করেন ।"
        },
        {
          "label": "ঘ",
          "question": "(ii) দ্বারা নির্দেশিত প্রশাসনের কার্যপরিধি বিশ্লেষণ করো ।",
          "explanation": "(ii) দ্বারা নির্দেশিত প্রশাসনটি ইউনিয়ন পরিষদ । ইউনিয়ন পরিষদ ১৩ জন জনপ্রতিনিধি নিয়ে গঠিত হয়। ১ জন নির্বাচিত চেয়ারম্যান, ৯ জন সাধারণ সদস্য ও ৩ জন নির্বাচিত সংরক্ষিত মহিলা সদস্য নিয়ে ইউনিয়ন পরিষদ পরিচালিত হয়। ইউনিয়ন পরিষদের কাজ দুইভাগে ভাগ করা যায়। যেমন— প্রধান কাজ ও ঐচ্ছিক কাজ । ইউনিয়ন পরিষদ প্রধানত এলাকার জনশৃঙ্খলা রক্ষামূলক কাজের আওতায় ঝগড়া বিবাদ, দাঙ্গা হাঙ্গামা নিরসন, বিশৃঙ্খলা ও চোরাচালান বন্ধ করা, পারিবারিক বিরোধ মিমাংসা, জনকল্যাণমূলক কাজ ও সেবার আওতায় কৃষি, স্বাস্থ্য, মৎস্য, পশু পালন ও শিক্ষা বিষয়ক বিভিন্ন কার্যক্রম, দারিদ্র্য বিমোচন, স্যানিটেশন, পানি সরবরাহ ও পয়ঃনিষ্কাশন কার্যক্রম পরিচালনা এবং স্থানীয় অর্থনৈতিক উন্নয়ন সম্পর্কিত পরিকল্পনা বাস্তবায়ন ও প্রশাসনিক কাজ সম্পাদন করে থাকে। এর বাইরেও ইউনিয়ন পরিষদের কিছু ঐচ্ছিক কাজ থাকে । এলাকায় রাজপথের ব্যবস্থা এবং রক্ষণাবেক্ষণ করা, গরিব ও দুস্থ ব্যক্তিদের সাহায্য করা, প্রাথমিক শিক্ষা ব্যবস্থার তদারকির মাধ্যমে ঘরে ঘরে শিক্ষার আলো ছড়িয়ে দেয়া, পরিবেশ সংরক্ষণ ও বনায়ন ইউনিয়ন পরিষদের ঐচ্ছিক কাজ। এছাড়া পাঠাগার স্থাপন, উদ্যান ও খেলার মাঠের ব্যবস্থা, সনদ প্রদান, দুর্যোগ ব্যবস্থাপনা ও ত্রাণকাজ সম্পাদন, সরকারি সম্পত্তি রক্ষণাবেক্ষণের মতো কার্যক্রমও ইউনিয়ন পরিষদ ঐচ্ছিকভাবে সম্পাদন করে থাকে । উপরের আলোচনা থেকে বোঝা যায়, উদ্দীপকে উল্লিখিত কাজগুলো ছাড়াও ইউনিয়ন পরিষদ বহুবিধ কার্যাবলি সম্পাদন করে থাকে ।"
        }
      ]
    },
    {
      "number": "4",
      "uddipok": "সুন্দরবনে কিছু দস্যু বনের মূল্যবান গাছ কেটে অবৈধভাবে পাচার করে নিয়ে যাচ্ছিল। শুধু তাই নয় এই দস্যু বাহিনী বিভিন্ন বন্যপ্রাণীকে হত্যা করে চামড়াও বিদেশে পাচার করে আসছিল। বিষয়টি স্থানীয় প্রশাসনের নজরে আসাতে সরকারের বিশেষ বাহিনী দ্রুত দস্যুদের গ্রেফতার করে আইনের আওতায় নিয়ে আসে।",
      "tag": "CTG.CS 24",
      "sub_questions": [
        {
          "label": "ক",
          "question": "শ্রম কাকে বলে?",
          "explanation": "উৎপাদন কাজে ব্যবহারযোগ্য মানুষের শারীরিক ও মানসিক কর্মক্ষমতাকে শ্রম বলে ।"
        },
        {
          "label": "খ",
          "question": "উৎপাদন প্রক্রিয়া বর্ণনা করো ।",
          "explanation": "ভূমি, শ্রম, মূলধন, ও সংগঠনের মাধ্যমে মানুষ তার অভাব পূরণের যে প্রচেষ্টা চালায় তাই উৎপাদন । উৎপাদন চারটি উপাদানের সমন্বয়ে সম্পন্ন হয়। সাধারণভাবে কোনো কিছু সৃষ্টি বা তৈরি করাকে উৎপাদন বলে । মানুষ কোনোকিছু সৃষ্টি করতে পারে না। শুধু প্রকৃতিপ্রদত্ত সম্পদের রূপগত পরিবর্তন করে মানুষের ব্যবহার উপযোগী করে তুলতে পারে উৎপাদনের ক্ষেত্রে ভূমির ব্যবহারের জন্য খাজনা, শ্রমিককে মজুরি, মূলধনের সুদ এবং সংগঠককে মুনাফা প্রদান করতে হয়।"
        },
        {
          "label": "গ",
          "question": "উদ্দীপকে কোন ধরনের সম্পদের ক্ষতিকে ইঙ্গিত করা হয়েছে? ব্যাখ্যা করো।",
          "explanation": "উদ্দীপকে সমষ্টিগত সম্পদের ক্ষতিকে ইঙ্গিত করছে । সাধারণত অর্থ, জমি-জমা, বাড়িঘর, নানারকম প্রয়োজনীয় ও স্থায়ী দ্রব্যসামগ্রী, স্বর্ণ-রৌপ্য প্রভৃতিকে সম্পদ বলা হয়। সম্পদকে পাঁচভাগে ভাগ করা যায়, যথা— ব্যক্তিগত, একান্ত ব্যক্তিগত, সমষ্টিগত, জাতীয় ও আন্তর্জাতিক। এক্ষেত্রে দেশের জনগণ সম্মিলিতভাবে যে সম্পদ ভোগ করে তাকে সমষ্টিগত সম্পদ বলে। এ ধরনের সম্পদের উপর নাগরিকদের সমান অধিকার ও এগুলোর প্রতি সমান দায়িত্ব থাকে। রাস্তাঘাট, রেলপথ, বাঁধ, সরকারি প্রতিষ্ঠান সমষ্টিগত সম্পদের অন্তর্ভুক্ত। 'এছাড়া রাষ্ট্রীয় মালিকানাধীন বনাঞ্চল, খনিজ সম্পদ, নদ-নদীও সমষ্টিগত সম্পদের উদাহরণ । উদ্দীপকে দেখা যায়, সুন্দরবনে কিছু দস্যু বনের মূল্যবান গাছ কেটে অবৈধভাবে পাচার করে নিয়ে যাচ্ছিল এবং এই দস্যু বাহিনী বিভিন্ন বন্যপ্রাণীকে হত্যা করে চামড়া বিদেশে পাচার করছিল। সুন্দরবন সামষ্টিক সম্পদের উদাহরণ। তাই সুন্দরবনে গাছ অবৈধভাবে কাটা ও বন্য প্রাণী হত্যা সামষ্টিক সম্পদের ক্ষতি ।"
        },
        {
          "label": "ঘ",
          "question": "উল্লিখিত আইনি ব্যবস্থাই কি যথার্থ বলে তুমি মনে কর? সপক্ষে যুক্তি দাও ।",
          "explanation": "সমষ্টিগত সম্পদ রক্ষায় উল্লিখিত আইনি ব্যবস্থাই যথার্থ নয় বলে মনে করি । একটি দেশের নাগরিকদের ব্যক্তিগত ও সমষ্টিগত সম্পদকে একত্রে জাতীয় সম্পদ বলে। রাষ্ট্রের মালিকানাধীন প্রাকৃতিক ও উৎপাদিত সম্পদ ও এর অন্তর্ভুক্ত। রাষ্ট্র ও জনগণ সম্মিলিতভাবে এসব সম্পদের অধিকারী। জনগণ এগুলো ভোগ করে। এগুলোর পরিকল্পিত ব্যবহারের মাধ্যমে রাষ্ট্র জনগণের সার্বিক উন্নয়ন ও কল্যাণের ব্যবস্থা গ্রহণ করে। তাই এসব সমষ্টিগত সম্পদ সংরক্ষণে প্রতিটি নাগরিকের দায়িত্বশীল ভূমিকা পালন করা উচিত। দেশের সম্পদ সংরক্ষণের জন্য সমষ্টিগতভাবে সচেতনতা ও উদ্যোগ গ্রহণের প্রয়োজনীয়তা অপরিসীম। দেশের সমষ্টিগত ও জাতীয় সম্পদ সংরক্ষণের জন্য নাগরিকদের সচেতন ও সচেষ্ট হতে হবে। একইসাথে এগুলো সংরক্ষণ ও তত্ত্বাবধায়নের জন্য নির্ধারিত সংস্থার দায়িত্ব ও কর্তব্য সম্পর্কে সংস্থার দলিলসমূহে সুস্পষ্ট নির্দেশনা জরুরি। এতে সংশ্লিষ্ট সংস্থা বা প্রতিষ্ঠানের দায়িত্বপ্রাপ্ত কর্মকর্তা-কর্মচারীরা যথাযথভাবে দায়িত্ব পালনে সচেষ্ট হবেন। প্রয়োজনে দায়িত্ব পালনের জন্য প্রশিক্ষণের ব্যবস্থা করতে হবে। উপরিউক্ত আলোচনার ভিত্তিতে বলা যায় সমষ্টিগত সম্পদ তথা জাতীয় সম্পদ সংরক্ষণে রাষ্ট্রের দায়িত্বপ্রাপ্তদের পাশাপাশি নাগরিকদের দায়িত্বশীল ভূমিকা পালন করতে হবে।a"
        }
      ]
    },
    {
      "number": "5",
      "uddipok": "আফনান ১০ম শ্রেণির ছাত্র। সে নিয়মিত বিদ্যালয়ে যায়। সে তার সহপাঠীদের সাথে খুব ভালো ব্যবহার করে, দুর্বল ছাত্রদেরও পড়াশোনায় সহযোগিতা করে । শুধু তাই নয় তার আচার-আচরণ, শৃঙ্খলাবোধ ছাত্র শিক্ষক সকলকে মুগ্ধ করে। কিন্তু তার চাচতো ভাই রবিন সম্পূর্ণ তার বিপরীত। তার আচার-আচরণসহ যাবতীয় কার্যকলাপ সমাজবদ্ধ জীবনের বৈশিষ্ট্যের সাথে খাপ খায় না ।",
      "tag": "CTG.CS 24",
      "sub_questions": [
        {
          "label": "ক",
          "question": "পরিবার কী ধরনের সংগঠন?",
          "explanation": "পরিবার হলো সমাজকাঠামোর মৌল সংগঠন।"
        },
        {
          "label": "খ",
          "question": "আদর্শ পরিবার বলতে কোন ধরনের পরিবারকে বোঝায়? ব্যাখ্যা করো ।",
          "explanation": "আদর্শ পরিবার বলতে একপত্নী পরিবারকে বোঝায়। স্বামী-স্ত্রীর মধ্যকার সুসম্পর্ক এবং কার্যকর সামাজিকীকরণের মাধ্যমে সন্তানের সুষ্ঠু বিকাশ হয় বলে একপত্নী পরিবারকে আদর্শ পরিবার হিসেবে গণ্য করা হয় । এ ধরনের পরিবার কাঠামোতে স্বামী-স্ত্রীর মধ্যকার বন্ধুত্বপূর্ণ সম্পর্ক সন্তানদের সঠিক সামাজিকীকরণে সহায়ক হয়। সেই সাথে বিভিন্ন চাহিদা পূরণ করাও সহজতর হয় ।"
        },
        {
          "label": "গ",
          "question": "আফনানের চাচাতো ভাইয়ের মধ্যে সামাজিকীকরণের কোন উপাদানের ঘাটতি রয়েছে? ব্যাখ্যা করো।",
          "explanation": "উদ্দীপকের ‘A' চিহ্নিত বাক্সটি সামাজিকীকরণের সামাজিক মূল্যবোধকে নির্দেশ করে । সামাজিক মূল্যবোধ বলতে সমাজে প্রচলিত রীতি-নীতি, ধ্যান-ধারণা, বিশ্বাস, লক্ষ্য, উদ্দেশ্য, সংস্থা ইত্যাদির সমষ্টিকে বোঝায়, যা পরোক্ষভাবে মানুষের আচার-আচরণ ও কার্যাবলি নিয়ন্ত্রণ করে। যেকোনো সমাজের রীতি-নীতি, মনোভাব এবং অন্যান্য অনুমোদিত আচার-আচরণের সমন্বয়ে সামাজিক মূল্যবোধের সৃষ্টি হয়। এসব মূল্যবোধের মধ্যে রয়েছে পরোপকার করা, সত্য কথা বলা, অন্যায়ের প্রতিবাদ করা, বড়দের শ্রদ্ধা করা, অতিথিদের আপ্যায়ন করা, ছোটদের স্নেহ করা, সকলের সমান সুযোগ- সুবিধা ইত্যাদি ৷ সামাজিক মূল্যবোধ হলো সাধারণ সাংস্কৃতিক আদর্শ । মানুষ বড় হওয়ার সাথে সাথে সামাজিক মূল্যবোধগুলো শেখে। এভাবে মানুষ সামাজিকীকরণের মাধ্যমেই সমাজের বিভিন্ন ক্ষেত্রে পূর্ণতা অর্জন করে । উদ্দীপকের ‘A’ চিহ্নিত বাক্সটিতে বলা হয়েছে, পলি তার দাদিকে সময়মতো ঔষধ খাওয়ায়। তার বোন কলি তার অফিসের কর্মকর্তাদের সাথে সুন্দর করে কথা বলে। সবার সুবিধা-অসুবিধা শোনে। এখানে সামাজিকীকরণের অন্যতম উপাদান সামাজিক মূল্যবোধের প্রতি ইঙ্গিত করা হয়েছে। মূল্যবোধ আমাদের সমাজবদ্ধ জীবনের বৈশিষ্ট্য। সামাজিক মূল্যবোধের শিক্ষা থেকে পলি তার দাদিকে সময়মতো ঔষধ খাওয়ায়। তার বোন অফিসারদের সাথে সুন্দর করে কথা বলে এবং সহকর্মী ও অন্যদের সুবিধা- অসুবিধার কথা শোনে। এ থেকে বোঝা যায়, পলি ও কলি সামাজিক মূল্যবোধের শিক্ষার কারণে তাদের নৈতিক দায়িত্বগুলো যথাযথভাবে পালন করে। তাই বলা যায়, উদ্দীপকের ‘A' চিহ্নিত বাক্সটিতে সামাজিকীকরণের গুরুত্বপূর্ণ উপাদান সামাজিক মূল্যবোধকে নির্দেশ করে ।"
        },
        {
          "label": "ঘ",
          "question": "“আফনানের সুষ্ঠু সামাজিকীকরণে যে প্রতিষ্ঠানের প্রভাব পরিলক্ষিত হয় তার গুরুত্ব অপরিসীম”— মূল্যায়ন করো।",
          "explanation": "আফনানের সুষ্ঠু সামাজিকীকরণে বিদ্যালয় ও সহপাঠীদের গুরুত্ব অপরিসীম । পরিবারের পর শিশুর সামাজিকীকরণে বিদ্যালয়ও সহপাঠীর প্রভাব অত্যন্ত গুরুত্বপূর্ণ এর মাধ্যমে শিশুদের মধ্যে শৃঙ্খলাবোধ, নিয়মানুবর্তিতা, শ্রদ্ধাবোধ, সহিষ্ণুতা, সহযোগিতা ইত্যাদি জাগ্রত হয়। উদ্দীপকে আফনানের সহপাঠীদের সাথে ভালো আচরণ করা, দুর্বল ছাত্রদের পড়াশোনায় সহযোগিতা করা, আচার-আচরণে শৃঙ্খলাবোধ ও সামাজিক মূল্যবোধের বহিঃপ্রকাশ ঘটে। এসব বৈশিষ্ট্য সে বিদ্যালয়ের মাধ্যমে অর্জন করেছে। মূলত বিদ্যালয় হলো শিশুর সামাজিকীকরণের আনুষ্ঠানিক মাধ্যম যা শিশুদের সামাজিক মানুষে পরিণত করতে অত্যন্ত গুরুত্বপূর্ণ ভূমিকা রাখে। শিশুরা বিদ্যালয়ে বিভিন্ন বিষয়ে জ্ঞান অর্জন করার পাশাপাশি সামাজিক আদর্শ যেমন— শৃঙ্খলাবোধ, নিয়মানুবর্তিতা, শ্রদ্ধাবোধ, পারস্পরিক ভালোবাসা প্রভৃতি শিখে থাকে। শিশুরা বিদ্যালয়ের বিভিন্ন কার্যক্রমে অংশগ্রহণের মাধ্যমে শিক্ষক, সহপাঠী, কর্মচারি, বিদ্যালয়ের পরিবেশ, প্রাতিষ্ঠানিক মূল্যবোধ প্রভৃতির সংস্পর্শে আসে। এসব উপাদান শিশুর আচরণকে প্রভাবিত করে। এর মাধ্যমে শিশুমনে নেতৃত্ব, অন্যের মতের প্রতি শ্রদ্ধাবোধ, ঐক্য, দেশপ্রেম, সহমর্মিতা, সম্প্রীতিবোধ প্রভৃতি জাগ্রত হয়। বিদ্যালয় শিক্ষার্থীকে পরবর্তী স্তরের শিক্ষা গ্রহণ কিংবা কর্মজগতের জন্য উপযোগী করে তোলে ।"
        }
      ]
    },
    {
      "number": "6",
      "uddipok": "A B সামাজিক দূরত্ব বৃদ্ধি, ভৌগোলিক দূরত্ব হ্রাস, আশীর্বাদ ও অভিশাপ শিক্ষার আলো, উপবৃত্তির ব্যবস্থা, উদ্যোক্তা, কর্মজীবী",
      "tag": "CTG.CS 24",
      "sub_questions": [
        {
          "label": "ক",
          "question": "'কিংসলে ডেভিস' কর্তৃক সামাজিক পরিবর্তনের সংজ্ঞাটি লেখো।",
          "explanation": "সামাজিক পরিবর্তনের ধারণা সম্পর্কে কিংসলে ভেডিস বলেন, “সামাজিক পরিবর্তন হচ্ছে সামাজিক সংগঠনের মধ্যকার পরিবর্তন ।”"
        },
        {
          "label": "খ",
          "question": "সংস্কৃতি কীসের পরিবর্তন সূচনা করে? ব্যাখ্যা করো।",
          "explanation": "সংস্কৃতি সামাজিক পরিবর্তন সূচনা করে। যেকোনো সমাজের দিকে তাকালেই দেখা যাবে বৈচিত্র্যপূর্ণ সংস্কৃতি, মানুষের মূল্যবোধের পার্থক্য, উদ্দেশ্য ও আদর্শের ভিন্নতা প্রভৃতি। এরই ফলে সৃষ্টি হয়েছে সংস্কৃতি লালিত প্রতিষ্ঠান। এসব প্রতিষ্ঠান সমাজের মধ্যে নানা রকমের পরিবর্তন সৃষ্টি করে। যেমন— ব্রিটিশ রাজত্ব ও হিন্দু জমিদারি আমলে বাংলার সমাজব্যবস্থায় নতুন নতুন সংস্কৃতির আগমনে সামাজিক পরিবর্তন ঘটে।"
        },
        {
          "label": "গ",
          "question": "উদ্দীপকের 'A' তালিকাটি সামাজিক পরিবর্তনের কোন দিকটিকে প্রতিফলিত করে? ব্যাখ্যা করো।",
          "explanation": "উদ্দীপকে সামাজিক পরিবর্তনের অন্যতম উপাদান শিল্পায়ন ও নগরায়ণের ইঙ্গিত রয়েছে। সামাজিক পরিবর্তনের মূলে যে সকল গুরুত্বপূর্ণ উপাদান রয়েছে তার মধ্যে উল্লেখযোগ্য হলো শিল্পায়ন ও নগরায়ণ। শিল্পায়ন এমন একটি প্রক্রিয়া যার মাধ্যমে কৃষিভিত্তিক অর্থনীতি ও সমাজ ব্যবস্থা শিল্পভিত্তিক সমাজে রূপান্তরিত হয়। আর শিল্পায়নের ফলে নগরায়ণ ঘটে। উদ্দীপকে সামাজিক পরিবর্তনের একই উপাদান দেখা যায়। উদ্দীপকের উল্লিখিত পাবনার বড়াল নদীর উপর একটি সেতু নির্মাণের ফলে নদীর দুই তীরে অসংখ্য শিল্প প্রতিষ্ঠান গড়ে উঠেছে। এসব শিল্প প্রতিষ্ঠানে ২০ হাজার নারীর চাকরি হওয়ায় সেখানকার সমাজে নারীর সম্মান ও সিদ্ধান্ত গ্রহণের ক্ষমতা বেড়েছে। এভাবে শিল্পায়ন ও নগরায়ণের প্রভাবে এখানে পরিবর্তন সাধিত হয়েছে। এছাড়া শিল্পায়ন ও নগরায়ণের ফলে যাতায়াত ও যোগাযোগ ব্যবস্থার উন্নয়ন হয়। এতে ভৌগোলিক দূরত্ব কমে যায়। সুতরাং বলা যায়, উদ্দীপকে ইঙ্গিতকৃত উপাদানের সাথে শিল্পায়ন ও নগরায়ণই সাদৃশ্যপূর্ণ ।"
        },
        {
          "label": "ঘ",
          "question": "'B' তালিকাটি নারীর ক্ষমতায়ন ও মর্যাদা রক্ষায় কীভাবে ভূমিকা রাখছে বলে তুমি মনে কর যুক্তি দাও ।",
          "explanation": "'B' তালিকাটি নারীর ক্ষমতায়ন ও মর্যাদা রক্ষায় ভূমিকা রাখছে বলে আমি মনে করি । বর্তমানে বাংলাদেশের সামাজিক পরিবর্তনের ফলে নারীদের অবস্থার ব্যাপক পরিবর্তন ঘটেছে। নারীরা শিক্ষাক্ষেত্রে আগের তুলনায় অগ্রসর হয়েছে। বর্তমানে মেডিকেল কলেজ সমূহে শতকরা ২৯ ভাগ নারী শিক্ষার্থী নারীরা শিক্ষার পাশাপাশি বিভিন্ন কর্মক্ষেত্রে যুক্ত হচ্ছে। সরকারি-বেসরকারি চাকরির পাশাপাশি গ্রাম পর্যায়ের নারীরা ক্ষুদ্র ঋণের সাহায্যে আত্মকর্মসংস্থান সৃষ্টি করছে। কর্মক্ষেত্রে নারীদের এই অংশগ্রহণ সমাজেও পরিবর্তন আনছে। অর্থ উপার্জনের মাধ্যমে নারীদের অবস্থান শক্ত হচ্ছে। পারিবারিক সিদ্ধান্ত গ্রহণের ক্ষেত্রে নারীদের মূল্যায়ন বৃদ্ধি হচ্ছে । উদ্দীপকে উল্লিখিত সামাজিক পরিবর্তনের উপাদান শিক্ষা, উপবৃত্তির ব্যবস্থা, উদ্যোগ ও কর্মজীবী সৃষ্টির উদাহরণ পাওয়া যায়। এ সকল বিষয়ের ফলে সমাজে নারীদের অবদান দিন দিন বৃদ্ধি পাচ্ছে। তারা পুরুষের পাশাপাশি নিজের পরিবারে অবদান রাখছে, তাদের আয়ে সংসার চলছে, সন্তানেরা পড়াশোনা করছে। এসব কর্মকাণ্ডের ফলে সামাজিক পরিবর্তন ঘটছে। সমাজ ও জাতীয় জীবনে বিভিন্ন ক্ষেত্রে নারীর ভূমিকা বাড়িয়ে দিচ্ছে। উপরের আলোচনা থেকে প্রতীয়মান হয়, নারীর ভূমিকার এই পরিবর্তনচ নারীর ক্ষমতায়নের পথকে সুগম করেছে। নারীকে করেছে মর্যাদার আসনে অধিষ্ঠিত ।"
        }
      ]
    },
    {
      "number": "7",
      "uddipok": "ভোক্তা অধিদপ্তরের কর্মকর্তা বাজারে গিয়ে অভিযান চালিয়ে কিছু অসাধু ব্যবসায়ীকে হাতে নাতে ধরে ফেলে। তারা সবজিতে, ফলমূলে বিষাক্ত কীটনাশক ও ফরমালিন ব্যবহার করে বেচাকেনা করছিল। তাদেরকে তাৎক্ষণিক জরিমানা ও গ্রেফতার করা হয়। পরবর্তীতে আইনি বিচারে তাদের শাস্তি দেওয়া হয়।",
      "tag": "CTG.CS 24",
      "sub_questions": [
        {
          "label": "ক",
          "question": "আইন সম্পর্কে টি.এইচ. গ্রিন প্রদত্ত উক্তিটি লেখো ।",
          "explanation": "আইন সম্পর্কে টি.এইচ. গ্রীন প্রদত্ত উক্তিটি হলো— “রাষ্ট্র কর্তৃক আরোপিত অধিকার এবং বাধ্যবাধকতাসমূহ আইন ।”"
        },
        {
          "label": "খ",
          "question": "আইনের সবচেয়ে প্রাচীনতম উৎস কোনটি? ব্যাখ্যা করো ।",
          "explanation": "প্রথা হলো আইনের সবচেয়ে প্রাচীনতম উৎস। সমাজে প্রচলিত রীতিনীতি, আচার-আচরণ ও অভ্যাসই হচ্ছে সামাজিক প্রথা। এ সকল সামাজিক প্রথার আবেদন এতই বেশি যে, এগুলো অমান্য করলে সংঘাত ও বিদ্রোহের সৃষ্টি হয়। কালক্রমে এসব প্রচলিত প্রথা রাষ্ট্র কর্তৃক স্বীকৃতি লাভ করে আইনে পরিণত হয়েছে। 'যেমন— ব্রিটেনের অধিকাংশ আইনই এসেছে প্রথা থেকে ।"
        },
        {
          "label": "গ",
          "question": "অসাধু ব্যবসায়ীকে গ্রেফতারের মাধ্যমে রাষ্ট্রের কোন আবশ্যিক কাজটি ফুটে উঠেছে? ব্যাখ্যা করো ।",
          "explanation": "উদ্দীপকে 'X' দ্বারা রাষ্ট্রের অপরিহার্য বা মুখ্য কার্যাবলিকে নির্দেশ করা হয়েছে। রাষ্ট্রের অস্তিত্ব টিকিয়ে রাখা, স্বাধীনতা-সার্বভৌমত্বের অক্ষুণ্ণতা রক্ষা ও জনগণের অধিকার সংরক্ষণের জন্য রাষ্ট্র যে সমস্ত পদক্ষেপ গ্রহণ করে, সেগুলোকে অপরিহার্য বা মুখ্য কাজ বলা হয়। আইন-শৃঙ্খলা রক্ষা, নাগরিকদের জীবন ও সম্পত্তির নিরাপত্তা বিধান, ব্যক্তি স্বাধীনতা রক্ষার নিশ্চয়তা প্রদান, জনগণকে আইন মানতে বাধ্য করা, অপরাধী বা শান্তি ভঙ্গকারীদের শাস্তির বিধান করা প্রভৃতি রাষ্ট্রের মুখ্য কার্যাবলির অন্তর্ভুক্ত। এ লক্ষ্যে রাষ্ট্র আইন-শৃঙ্খলা রক্ষার্থে পুলিশ ও অন্যান্য আধা- সামরিক বাহিনী গড়ে তোলে। এসকল বাহিনী যেকোনো সংঘাতময় পরিস্থিতিকে নিবৃত্ত করে। উপরের হতে X এ রাষ্ট্রের কার্যাবলি হিসেবে অপরাধীকে দণ্ডদান, জননিরাপত্তা বাহিনী গঠন নিশ্চিত করণ ও বিদেশের সাথে সম্পর্ক রক্ষাকে উল্লেখ করা হয়েছে। এ কাজগুলো রাষ্ট্রের মুখ্য কাজের অন্তর্ভুক্ত। কারণ রাষ্ট্রের অখন্ডতা, স্থিতিশীলতা, স্বাধীনতা রক্ষার জন্য রাষ্ট্র এ কাজগুলো করে থাকে।"
        },
        {
          "label": "ঘ",
          "question": "উদ্দীপকে অসাধু ব্যবসায়ীর পরিণতির মতো সুশাসন প্রতিষ্ঠায় আইনের প্রয়োজনীয়তা অনস্বীকার্য— মূল্যায়ন করো ।",
          "explanation": "উদ্দীপকে অসাধু ব্যবসায়ীর পরিণতির মতো সুশাসন প্রতিষ্ঠায় আইনের প্রয়োজনীয়তা অনস্বীকার্য— মন্তব্যটি যথার্থ । সুশাসন প্রতিষ্ঠায় আইনের অনুশাসন অত্যন্ত গুরুত্বপূর্ণ। রাষ্ট্রে আইনের অনুশাসন প্রতিষ্ঠিত হলে সকল নাগরিক সমানভাবে স্বাধীনতা ও রাষ্ট্র প্রদত্ত সুযোগ-সুবিধা পেতে পারে। কেউ কারো অধিকার ক্ষুণ্ন করতে পারে না। সাধারণভাবে আইনের অনুশাসন দুটি ধারণা প্রকাশ করে; যথা— আইনের প্রাধান্য ও আইনের দৃষ্টিতে সকলের সাম্য। আইনের প্রাধান্য বজায় থাকলে সরকার স্বেচ্ছাচারী হতে পারে না এবং ক্ষমতার অপব্যবহার করতে সচরাচর সাহস করে না। সমাজে আইনের প্রাধান্য প্রতিষ্ঠিত হলে কেউ আইন অমান্য করে অন্যের অধিকারে হস্তক্ষেপ করতে পারে না'। আবার আইনের দৃষ্টিতে সাম্য বলতে সমাজে ধনী-দরিদ্র, সবল-দুর্বল, জাতি-ধর্ম-বর্ণ সম্প্রদায় নির্বিশেষে সকলেই সমান। আইনের চোখে সবাই সমান। সকলের জন্য একই আইন প্রযোজ্য। রাষ্ট্রে ব্যক্তি স্বাধীনতা ক্ষুণ্ণ হলে আইনের অনুশাসন থাকে না। তাই সমাজে আইনের অনুশাসন প্রতিষ্ঠিত হলে সুশাসন প্রতিষ্ঠার পথও সুগম হয়। উদ্দীপকের অসাধু ব্যবসায়ী অন্যায় করার কারণে আইনের সম্মুখীন হয়েছেন এবং শাস্তি পেয়েছেন। যা আইনের দৃষ্টিতে সাম্য ও আইনের অনুশাসনের বহিঃপ্রকাশ। সুশাসন প্রতিষ্ঠায় আইনের অনুশাসন অত্যন্ত গুরুত্বপূর্ণ।"
        }
      ]
    },
    {
      "number": "8",
      "uddipok": "স্থান অক্ষরেখা দ্রাঘিমা রেখা তারিখ সময় X ৪০° উত্তর ১০৫° পশ্চিম ২০ জুন ? Y ৬০° দক্ষিণ ৮৫° পশ্চিম ২৪ জুন ৬ টা সকাল",
      "tag": "CTG.CS 24",
      "sub_questions": [
        {
          "label": "ক",
          "question": "পৃথিবীর অনুসূর কাকে বলে?",
          "explanation": "জানুয়ারির ১ থেকে ৩ তারিখে সূর্য পৃথিবীর নিকটতম অবস্থানে থাকে। একে পৃথিবীর অনুসূর বলে।"
        },
        {
          "label": "খ",
          "question": "আন্তর্জাতিক তারিখ রেখার গুরুত্ব কী? বর্ণনা করো ।",
          "explanation": "সময় সংক্রান্ত নানাবিধ গরমিল ও অসুবিধা দূর করার জন্য আন্তর্জাতিক তারিখ রেখার গুরুত্ব অপরিসীম। ১৮০ ডিগ্রি দ্রাঘিমা রেখাকে অবলম্বন করে সম্পূর্ণভাবে জলভাগের ওপর দিয়ে উত্তর-দক্ষিণে প্রসারিত একটি রেখা কল্পনা করা হয় । একে আন্তর্জাতিক তারিখ রেখা বলে। এ রেখাটি বিবেচনায় রাখার ফলে কোনো নির্দিষ্ট স্থান থেকে পূর্ব বা পশ্চিমে দীর্ঘপথ ভ্রমণ করার সময় স্থানীয় সময়ের পার্থক্যের সঙ্গে সঙ্গে তারিখ বা বার নিয়ে গরমিল এড়ানো যায় ।"
        },
        {
          "label": "গ",
          "question": "'X' ও 'Y' স্থান দুটির সময়ের পার্থক্য নির্ণয় করে '?' স্থানের সময় উল্লেখ করো।",
          "explanation": "উদ্দীপকে ‘X’ চিহ্নিত স্থানটির দ্রাঘিমা ১০৫° পশ্চিম এবং ‘Y’ চিহ্নিত স্থানটির দ্রাঘিমা ৮৫° পশ্চিম । স্থান দুটির দ্রাঘিমার পার্থক্য = (১০৫° – ৮৫°) = ২০° আমরা জানি, ১° দ্রাঘিমার জন্য সময়ের পার্থক্য ৪ মিনিট ২০° দ্রাঘিমার জন্য সময়ের পার্থক্য (৪ × ২০) মিনিট = ৮০ মিনিট , X ও Y স্থান দুটির সময়ের পার্থক্য = ১ ঘণ্টা ২০ মিনিট। X ও Y স্থান দুটি পশ্চিম দ্রাঘিমায় অবস্থিত এবং X স্থানটি Y স্থানের পশ্চিমে অবস্থিত। তাই X স্থানের সময় কম হবে। সুতরাং X স্থানটির স্থানীয় সময় = সকাল ৬টা – ১ ঘণ্টা ২০ মিনিট . = ভোর ৪টা ৪০ মিনিট । X স্থানের স্থানীয় সময় ভোর ৪টা ৪০ মিনিট ।"
        },
        {
          "label": "ঘ",
          "question": "উল্লিখিত তারিখ অনুসারে স্থান দুটির ঋতুগত অবস্থান বিশ্লেষণ করো।",
          "explanation": "উল্লিখিত তারিখ অর্থাৎ ২৪ জুন উত্তর গোলার্ধে গ্রীষ্মকাল ও দক্ষিণ গোলার্ধে শীতকাল বিরাজ করবে। ২১শে জুনের দেড় মাস পূর্ব থেকে দেড় মাস পর পর্যন্ত মোট তিন মাস উত্তর গোলার্ধে উত্তাপ বেশি থাকে । এসময় উত্তর গোলার্ধে গ্রীষ্মকাল হয়। আবার ঠিক একই সময়ে সূর্যের তির্যক কিরণের জন্য দক্ষিণ গোলার্ধে দিন ছোট ও রাত বড় হয় এজন্য সেখানে তখন শীতকাল দেখা দেয়। ২১শে জুন পৃথিবী সূর্যের চারদিকে পরিক্রমণকালে কক্ষপথের এমন এক অবস্থানে পৌঁছে যেখানে উত্তর মেরু সূর্যের দিকে সর্বাপেক্ষা বেশি কোণে ঝুঁকে থাকে আর দক্ষিণ মেরু সূর্য থেকে দূরে সরে যায়। এই সময় উত্তর গোলার্ধে বিপরীত অবস্থা বিরাজ করে। অর্থাৎ উত্তর গোলার্ধে গ্রীষ্মকাল আর দক্ষিণ গোলার্ধে শীতকাল হয়। সুতরাং, ২৪ জুন তারিখ অনুসারে সূর্যকে পরিক্রমণকালে পৃথিবীর ভিন্ন ভিন্ন অবস্থানের কারণে একই সময় স্থান দুটিতে আলাদা ঋতু বিরাজ করবে।"
        }
      ]
    },
    {
      "number": "9",
      "uddipok": "জামিল সাহেব তার কারখানায় প্রচুর পণ্য উৎপাদন করে যা স্থানীয় চাহিদা পূরণ করেও প্রচুর উদ্বৃত্ত রয়ে যায়। যেগুলো দেশের অন্যান্য জেলাসহ বিদেশে রপ্তানি করলে দেশের অর্থনীতিতে বড় ভূমিকা রাখতে পারে। কিন্তু বিপণন ব্যবস্থার ক্ষেত্রে যোগাযোগ তথা পরিবহন ব্যবস্থা এক্ষেত্রে অপ্রতুল ও অসুবিধাজনক । এরকম আরো অনেক ধরনের প্রতিবন্ধকতা এত প্রকট যে, সেগুলোর কারণে আমাদের দেশের অর্থনৈতিক উন্নয়নকে বাধ্যগ্রস্ত করছে।",
      "tag": "CTG.CS 24",
      "sub_questions": [
        {
          "label": "ক",
          "question": "উন্নয়ন বলতে কী বোঝায়?",
          "explanation": "উন্নয়ন বলতে বোঝায় বিদ্যমান অবস্থার ইতিবাচক পরিবর্তন।"
        },
        {
          "label": "খ",
          "question": "'প্রবৃদ্ধি ও উন্নয়ন' এক নয় কেন? ব্যাখ্যা করো ।",
          "explanation": "অর্থনৈতিক উন্নয়ন ও অর্থনৈতিক প্রবৃদ্ধিকে একই অর্থে ব্যবহার করা হলেও দুটির মধ্যে কিছুটা পার্থক্য রয়েছে। কোনো দেশের জাতীয় আয়ের বার্ষিক বৃদ্ধির হারকে প্রবৃদ্ধির হার বলা হয়। প্রবৃদ্ধির হার হচ্চে জাতীয় আয়ের পরিবর্তনের হার। প্রবৃদ্ধির হরের সাথে জনসংখ্যা ও দ্রব্যমূল্য বিবেচনায় নিয়ে অর্থনৈতিক উন্নয়ন বিবেচনা করা হয়। এখানে প্রকৃত মাথাপিছু আয় বৃদ্ধির বিষয়টিও বিবেচ্য। প্রবৃদ্ধির হার এবং জনসংখ্যা বৃদ্ধির হার একই থাকলে মাথাপিছু আয় একই থাকবে। যদি প্রবৃদ্ধির হার জনসংখ্যা বৃদ্ধির হারের চেয়ে বেশি হয় তাহলেই আয় বাড়বে এবং অর্থনৈতিক উন্নয়ন ঘটেছে বলা যাবে।"
        },
        {
          "label": "গ",
          "question": "জামিল সাহেব যে প্রতিবন্ধকতার সম্মুখীন তা বর্তমান বাংলাদেশের অর্থনৈতিক অগ্রসরতার কোন প্রতিবন্ধকতাকে নির্দেশ করছে? ব্যাখ্যা করো ।",
          "explanation": "জামিল সাহেব আর্থ-সামাজিক অবকাঠামোগত প্রতিবন্ধকতার সম্মুখীন হয়। একটি আধুনিক ও. সমৃদ্ধ শিল্পখাত গড়ে তুলতে সবার আগে প্রয়োজন অর্থনৈতিক অবকাঠামোগত দুর্বলতা দূর করা। শিল্প পণ্য রপ্তানির ক্ষেত্রে এই খাতের উন্নয়ন ঘটানো দরকার। অর্থনৈতিক অবকাঠামোগত দুর্বলতা যেমন— পরিবহণ ও যোগাযোগ ব্যবস্থার দুর্বলতার কারণে যাতায়াত, পণ্য উৎপাদন ও বিপণন কাঙ্ক্ষিত গতি পায় না। ফলে সামগ্রিকভাবে অর্থনৈতিক উন্নয়ন বাধাগ্রস্ত হয় । আর্থ-সামাজিক অবকাঠামো অর্থনৈতিক উন্নয়নের ভিত্তিস্বরূপ উদ্দীপকে জামিল সাহেব তার কারখানায় প্রচুর পণ্য উৎপাদন করে যা স্থানীয় চাহিদা পূরণ করেও প্রচুর উদ্বৃত্ত রয়ে যায়। যেগুলো দেশের অন্যান্য জেলাসহ বিদেশে রপ্তানি করলে দেশের অর্থনীতিতে বড় ভূমিকা রাখতে পারে। কিন্তু বিপণন ব্যবস্থার ক্ষেত্রে অপ্রতুলতা ও অসুবিধার দরুণ তা সম্ভব হচ্ছে না। এসব সীমাবদ্ধতা বাংলাদেশের দুর্বল আর্থ-সামাজিক অবকাঠামোকে নির্দেশ করে।"
        },
        {
          "label": "ঘ",
          "question": "উদ্দীপকের শেষোক্ত বক্তব্যটির যথার্থতা নিরূপণ করো ।",
          "explanation": "উদ্দীপকের শেষোক্ত বক্তব্যটি যথার্থ। বাংলাদেশের অনেক ধরনের অর্থনৈতিক প্রতিবন্ধকতা এত প্রকট যে, সেগুলোর কারণে আমাদের দেশের অর্থনৈতিক উন্নয়ন বাধাগ্রস্ত হচ্ছে। বাংলাদেশের অর্থনীতি এখনো মূলত কৃষিনির্ভর। দেশের অর্থনীতির মূল ভিত্তি হলেও কৃষি খাতকে বিভিন্ন ধরনের প্রতিবন্ধকতার সম্মুখীন হতে হয়। এখনো এ দেশের অধিকাংশ কৃষক সনাতন পদ্ধতির চাষপ্রণালি অনুসরণ করেন। কৃষিক্ষেত্রে অগ্রসরতার সবচেয়ে বড় প্রতিবন্ধক হলো অবকাঠামোগত দুর্বলতা। সেচ সুবিধা, উন্নত বীজ ও সারের অপর্যাপ্ততা এবং যথাসময়ে প্রাপ্তির অনিশ্চয়তা, বিদ্যুতের অভাব, উৎপাদিত পণ্যের ন্যায্যমূল্য না পাওয়া প্রভৃতি কারণে কৃষকরা প্রায়ই ক্ষতিগ্রস্ত হন। বাংলাদেশের অর্থনীতিতে শিল্পখাত ক্রমশ সম্প্রসারিত হচ্ছে । তবে মৌলিক বা ভিত্তিমূলক শিল্প নেই বলে শিল্পখাত খুব দ্রুত উন্নয়নের পথে এগিয়ে যেতে পারছে না । অবকাঠামোর দুর্বলতা ও অপর্যাপ্ততার কারণে দেশের যোগাযোগ ব্যবস্থা অনুন্নত। সার্বিকভাবে দেখলে বাংলাদেশের মোট জনগোষ্ঠীর এক বিশাল অংশ ইলেকট্রনিক যোগাযোগ ব্যবস্থার সুযোগ-সুবিধা থেকে এখনো বঞ্চিত। পরিবহন সুবিধার দুর্বলতা ও অপর্যাপ্ততার কারণে যাতায়াত, পণ্য উৎপাদন ও বিপণন কাঙ্ক্ষিত গতি পাচ্ছে না। ফলে কৃষি, শিল্প ও সেবা খাতের উৎপাদন ব্যাহত হচ্ছে। শিক্ষা ব্যবস্থার দুর্বলতা, সাক্ষরতার নিম্নহার এবং কারিগরি, প্রযুক্তিগত দক্ষতা ও জ্ঞানের অভাবে সাধারণ শ্রমিকদের উৎপাদনশীলতা কম। দুর্নীতি, সামাজিক অস্থিরতা এবং অব্যবস্থাপনার কারণে দেশের শিল্প ও সেবা খাতের আশানুরূপ অগ্রগতি হয়নি। পরিশেষে বলা যায়, উপরের আলোচিত প্রতিবন্ধকতার কারণে দেশের অর্থনৈতিক উন্নয়ন বাধাগ্রস্থ হচ্ছে। এ সকল প্রতিবন্ধকতা কাটিয়ে উঠতে সকলকে একযোগে কাজ করতে হবে।"
        }
      ]
    },
    {
      "number": "10",
      "uddipok": "বশির মিয়া এমন একটি রোগে আক্রান্ত যার কোনো প্রতিষেধক নেই। মৃত্যুই এর পরিণাম। তার একমাত্র ছোট ভাই শফি গ্রাম থেকে বড় ভাই বশির মিয়াকে দেখতে আসার পথে এক ঘাতক ট্রাকের ধাক্কায় প্রাণ হারায় ।",
      "tag": "CTG.CS 24",
      "sub_questions": [
        {
          "label": "ক",
          "question": "এইচআইভি কী?",
          "explanation": "এইচআইভি হলো অতি ক্ষুদ্র এক বিশেষ ধরনের ভাইরাস।"
        },
        {
          "label": "খ",
          "question": "শিশু-কিশোররা কেন কিশোর অপরাধী হয়ে উঠে? ব্যাখ্যা করো।",
          "explanation": "সামাজিক সুষ্ঠু পরিবেশ ও মৌলিক চাহিদা থেকে বঞ্চিত হয়ে খারাপ সঙ্গের প্রভাবে শিশু-কিশোররা কিশোর অপরাধী হয়ে ওঠে । গঠনমূলক পারিবারিক পরিবেশের অভাব প্রাতিষ্ঠানিক ধর্মীয় ও নৈতিক শিক্ষার অপর্যাপ্ততা, অনৈতিক কর্মকাণ্ডে জড়িত ব্যক্তির সাথে মেলামেশা শিশু-কিশোরদের অপরাধী হয়ে উঠার অন্যতম কারণ। এছাড়া নগরায়ণ নিঃসঙ্গতা ও আকাশ সংস্কৃতির কারণেও কিশোররা অপরাধী হয়ে উঠে।"
        },
        {
          "label": "গ",
          "question": "শফির মৃত্যুর পেছনে কোন সামাজিক সমস্যাটি দায়ী? ব্যাখ্যা করো।",
          "explanation": "সিয়ামের সমস্যাটি সড়ক দুর্ঘটনাকে নির্দেশ করছে। সড়ক দুর্ঘটনা পৃথিবীর প্রায় সব দেশেই ঘটে। তবে বাংলাদেশে সড়ক দুর্ঘটনার পরিস্থিতি ভয়াবহ। বাংলাদেশের সমাজ জীবনে এ সমস্যা নানামুখী আর্থ-সামাজিক প্রতিবন্ধকতা সৃষ্টি করছে। এটি মানসিক সমস্যাকে প্রভাবিত করছে। চালক, মালিক, ট্রাফিক পুলিশ এবং রাস্তার ত্রুটি ও দুর্বলতাজনিত কারণে সড়ক দুর্ঘটনা ঘটে। পথচারীর অসাবধানতাও সড়ক দুর্ঘটনার বড় একটি কারণ। বাংলাদেশে রাস্তাঘাট ও যানবাহন বৃদ্ধির সাথে সাথে দুর্ঘটনার হার অপ্রতিরোধ্য গতিতে বেড়ে চলছে। ফলে সড়ক দুর্ঘটনায় নিহত ও আহতের সংখ্যাও বাড়ছে। উদ্দীপকে সিয়াম হোন্ডার সাথে ধাক্কা খেয়ে আহত হয়। ফলে সে ১ মাস ধরে স্কুলে আসতে পারছে না। এতে তার ওপর শারীরিক ও মানসিক নেতিবাচক প্রভাব লক্ষ করা যায়। তাই বলা যায়, সড়ক দুর্ঘটনা ব্যক্তিজীবনে নানামুখী সমস্যার সৃষ্টি করে।"
        },
        {
          "label": "ঘ",
          "question": "একমাত্র প্রতিরোধ ব্যবস্থাই পারে বশির মিয়ার মতো ব্যক্তিদের বাঁচিয়ে রাখতে- যুক্তিসহ সত্যতা নিরূপণ করো ।",
          "explanation": "একমাত্র প্রতিরোধ ব্যবস্থায় পারে বশির মিয়ার মত এইডস আক্রান্ত ব্যক্তিদের বাঁচিয়ে রাখতে।— উক্তিটি যথার্থ । বাংলাদেশ এইডস রোগের ঝুঁকিতে আছে। তাই এইডস প্রতিরোধে ধর্মীয় অনুশাসন, অনুসরণ এবং সমাজ নির্ধারিত আদর্শ ও নৈতিক চর্চা আবশ্যক। একমাত্র জীবনসঙ্গীর প্রতি বিশ্বস্ত থাকা, রক্তের এইচআইভি পরীক্ষা করে রক্ত গ্রহণ করা ও অন্যের ব্যবহৃত সুঁচ, ব্লেড, সিরিঞ্জ ব্যবহার করা থেকে বিরত থাকতে হবে । মেয়েদের নাক, কান ছিদ্র এবং ছেলেদের সুন্নতে খাৎনা করার সময় জীবাণুমুক্ত সুঁচ, কাঁচি ব্যবহার করতে হবে। শরীরে অঙ্গ প্রতিস্থাপনে সতর্কতামূলক পদক্ষেপ গ্রহণ করতে হবে। কিশোর-কিশোরী এবং সকল মানুষের মধ্যে সচেতনতা সৃষ্টি করতে হবে। বিদেশযাত্রা ও প্রবাসীদের জন্য বিশেষ সতর্কতামূলক ব্যবস্থা গ্রহণ করতে হবে। মূলত বাঙালিরা বিদেশ থেকেই এ রোগের ভাইরাস বহন করে আনে । উপরের আলোচনার প্রেক্ষিতে বলা যায়, এইডস বিস্তৃতির কারণ এবং এর ক্ষতিকর দিক সম্পর্কে সর্বস্তরের মানুষের মধ্যে সচেতনতা সৃষ্টির মাধ্যমে বাংলাদেশে এইডস প্রতিরোধ সম্ভব। উপরের আলোচনা থেকে বলা যায়, এখন পর্যন্ত এইডসের কোনো প্রতিষেধক আবিষ্কার না হওয়ায় সর্বস্তরের মানুষের মধ্যে সচেতনতা সৃষ্টির মাধ্যমে বাংলাদেশে এইডস প্রতিরোধ সম্ভব।"
        }
      ]
    },
    {
      "number": "11",
      "uddipok": "",
      "tag": "CTG.CS 24",
      "sub_questions": [
        {
          "label": "ক",
          "question": "ব্যাংক কাকে বলে?",
          "explanation": "জনসাধারণের অর্থ গচ্ছিত রাখার এবং ঋণ গ্রহীতাদের বিভিন্ন মেয়াদি ঋণ প্রদান করার প্রতিষ্ঠানকে ব্যাংক বলে ।"
        },
        {
          "label": "খ",
          "question": "কোনটিকে ঋণের কারবারি বলা হয়? ব্যাখ্যা করো।",
          "explanation": "ব্যাংককে ঋণের কারবারি বলা হয়। জনসাধারণ তাদের আয় বা উদ্বৃত্ত অর্থ নিরাপদে সঞ্চয়ের জন্য ব্যাংকে জমা রাখে। ব্যাংক জনসাধারণের এই গচ্ছিত অর্থ উদ্যোক্তা, উৎপাদনকারী, ব্যবসায়ী ও ঋণগ্রহীতাদের ঋণ হিসেবে প্রদান করে এবং এ ধরনের ঋণের ওপর সুদ আদায় করে। সঞ্চিত অর্থের ওপর ব্যাংক যে সুদ দেয় তা ঋণ গ্রহীতাদের নিকট হতে যে সুদ নেয় তার চেয়ে কম। সুদের হারের পার্থক্যই ব্যাংকের মুনাফা। মূলত এই মুনাফার উপর ভিত্তি করেই ব্যাংক টিকে থাকে। এ কারণে ব্যাংককে ঋণের কারবারি বলা হয়।"
        },
        {
          "label": "গ",
          "question": "'Y' দ্বারা কোন ব্যাংকের কার্যক্রম ফুটে উঠেছে? ব্যাখ্যা করো।",
          "explanation": "উদ্দীপকে বর্ণিত সবেদকে যে আর্থিক প্রতিষ্ঠানে যাওয়ার পরামর্শ দেওয়া হয়েছে সেটি হলো গ্রামীণ ব্যাংক। গ্রামীণ ব্যাংক বাংলাদেশের একটি ব্যতিক্রমধর্মী ব্যাংক। এটি এদেশের দরিদ্র নারী ও পুরুষদের বিনা জামানতে ব্যাংকিং সুবিধা দেয়। উদ্দীপকে বর্ণিত সবেদের ভাইপো তাকে একটি বিশেষ অর্থলগ্নিকারী প্রতিষ্ঠানে যেতে বলেন, যা বিনা জামানতে ঋণ সুবিধা প্রদান করে । এই আর্থিক প্রতিষ্ঠানটির সাথে গ্রামীণ ব্যাংক সাদৃশ্যপূর্ণ । ১৯৭৬ সালে পরীক্ষামূলকভাবে ক্ষুদ্রঋণ প্রদানের মাধ্যমে একটি ব্যতিক্রমী ব্যাংক হিসেবে গ্রামীণ ব্যাংকের যাত্রা শুরু। ১৯৮৩ সালের ২রা অক্টোবর ব্যাংকটি আনুষ্ঠানিকভাবে প্রতিষ্ঠিত হয়। এটি পল্লির ভূমিহীন নারী ও পুরুষদের ক্ষুদ্রঋণ দানের জন্য একটি বিশেষ অর্থলগ্নিকারী প্রতিষ্ঠান । ক্ষুদ্রঋণ প্রদানকারী ব্যাংক হিসেবেও এটি পরিচিত। গ্রামীণ মহাজনদের শোষণ থেকে গরিব মানুষকে রক্ষা করার মহান ব্রত নিয়েই এ ব্যাংকের অগ্রযাত্রা শুরু হয় । এ ব্যাংক গ্রামের বিশাল বেকার জনগোষ্ঠীর জন্য স্বকর্মসংস্থানের সুযোগ সৃষ্টিতে ভূমিকা রাখছে। সর্বোপরি দরিদ্র জনগোষ্ঠীকে জামানত ছাড়া ঋণ দিয়ে ব্যাংকটি দেশে-বিদেশে সুনাম কুড়িয়েছে ।"
        },
        {
          "label": "ঘ",
          "question": "'X' দ্বারা নির্দেশিত ব্যাংকের কার্যক্রম ব্যাপক ও বিকল্পহীন মূল্যায়ন করো।",
          "explanation": "'X' দ্বারা কেন্দ্রীয় ব্যাংককে নির্দেশ করছে। কেন্দ্রীয় ব্যাংকের কার্যক্রম ব্যাপক ও বিকল্পহীন। কেন্দ্রীয় ব্যাংক হলো সকল ব্যাংকের ব্যাংক। বাণিজ্যিক ব্যাংকসহ সকল ব্যাংককেই তাদের মূলধনের নির্দিষ্ট অংশ কেন্দ্রীয় ব্যাংকে জমা রাখতে হয়। কেন্দ্রীয় ব্যাংক এই জমার পরিমাণ হ্রাস-বৃদ্ধির মাধ্যমে বাণিজ্যিক ব্যাংকের ঋণদান ক্ষমতা বহুলাংশে নিয়ন্ত্রণ করে। মুদ্রা সংকোচন ও মুদ্রাস্ফীতি এড়ানোর লক্ষ্যে কেন্দ্রীয় ব্যাংক বাণিজ্যিক ব্যাংকের ঋণ নিয়ন্ত্রণে বিভিন্ন পদক্ষেপ গ্রহণ করে। বাণিজ্যিক ব্যাংকগুলোকে ঋণ প্রদানের মাধ্যমেও কেন্দ্রীয় ব্যাংক নিয়ন্ত্রণ করে। কারণ কেন্দ্রীয় ব্যাংকই সর্বশেষ পর্যায়ের ঋণদাতা। এছাড়া বাণিজ্যিক ব্যাংকগুলো যখন আর্থিক সংকটের সম্মুখীন হয় তখন বাধ্য হয়েই কেন্দ্রীয় ব্যাংকের শরণাপন্ন হয়ে সমস্যা সমাধান করতে হয়। দৈনন্দিন ব্যবসা বাণিজ্য সংক্রান্ত চেক আদান-প্রদানের ফলে বাণিজ্যিক ব্যাংকসমূহের সৃষ্ট দেনা পাওনা কেন্দ্ৰীয় ব্যাংকই মিটিয়ে থাকে । যে ব্যাংক দেশের সার্বিক ব্যাংক ব্যবস্থাকে নিয়ন্ত্রণ করে তাকে কেন্দ্ৰীয় ব্যাংক বলে । দেশে কাগজি মুদ্রার প্রচলন ও নিয়ন্ত্রণের একমাত্র অধিকার কেন্দ্রীয় ব্যাংকের। এছাড়া ঋণ নিয়ন্ত্রণ করা কেন্দ্রীয় ব্যাংকের অন্যতম কাজ। কেন্দ্রীয় ব্যাংক বিভিন্ন ব্যাংকের মধ্যে চেকের মাধ্যমে আন্তঃ ব্যাংক দেনা পাওনা মিটিয়ে থাকে বিধায় একে নিকাশ ঘরও বলা হয়। এসব বৈশিষ্ট্যের ভিত্তিতে বলা যায়, ‘X’ দ্বারা কেন্দ্রীয় ব্যাংককে নির্দেশ করা হয়েছে। উপরের আলোচনার ভিত্তিতে বলা যায়, কেন্দ্রীয় ব্যাংকের কার্যক্রম ব্যাংক ও বিকল্পহীন ।"
        }
      ]
    }
  ]
}