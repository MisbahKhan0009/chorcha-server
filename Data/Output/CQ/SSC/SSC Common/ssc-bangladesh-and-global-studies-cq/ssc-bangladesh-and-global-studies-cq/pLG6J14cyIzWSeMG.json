{
  "title": "সিলেট বোর্ড ২০২৩",
  "subtitle": "বাংলাদেশ ও বিশ্ব পরিচয় (11)",
  "questions": [
    {
      "number": "1",
      "uddipok": "জনাব রহিম ব্যাংক ঋণ নিয়ে বাজার থেকে বিভিন্ন আকৃতির কাঠ কেনেন। তিনি সেগুলো দিয়ে এলাকার কিছু লোক নিয়ে বসার টুল, রুটি বানানোর বেলন, চেয়ার ইত্যাদি তৈরি করেন। অতঃপর সেগুলো রং করে বাজারের একটি ভাড়া করা দোকানে নিয়ে বিক্রি করেন। বিক্রির আয় থেকে দোকান ভাড়া, কর্মচারীর বেতন, ব্যাংক ঋণ পরিশোধ করেও তার ভালো লাভ থাকে। তার কাজে কর্মচারীসহ সকলে খুশি।",
      "tag": "SB 23",
      "sub_questions": [
        {
          "label": "ক",
          "question": "উপযোগ কাকে বলে?",
          "explanation": "কোনো দ্রব্যের মানুষের অভাব পূরণের ক্ষমতাকে উপযোগ বলে।"
        },
        {
          "label": "খ",
          "question": "অপ্রাচুর্য ধারণাটি ব্যাখ্যা করো।",
          "explanation": "অপ্রাচুর্য বলতে চাহিদার তুলনায় যোগানের সীমাবদ্ধতাকে বোঝায়। কোনো দ্রব্য বা সেবার চাহিদার তুলনায় যোগান বা সরবরাহের পরিমাণ কম হলে দ্রব্যটির অপ্রাচুর্য দেখা দেয়। যেমন- কোনো এলাকার নির্দিষ্ট জনসংখ্যার অনুপাতে চালের যে চাহিদা, সে তুলনায় চালের সরবরাহ যদি কম হয়; তাহলে ঐ এলাকায় চালের অপ্রাচুর্যতা আছে বলা যাবে। এক্ষেত্রে চাহিদা মেটানোর জন্য ভোক্তাকে বেশি দাম দিয়ে চাল কিনতে হবে।"
        },
        {
          "label": "গ",
          "question": "অর্থনীতিতে রহিমের কাজকে কী বলে? ব্যাখ্যা করো।",
          "explanation": "অর্থনীতিতে রহিমের কাজকে সংগঠন বলে। উৎপাদনের তিনটি উপকরণ যথা- ভূমি, শ্রম ও মূলধনকে সমন্বিত করে উৎপাদনকার্য পরিচালনা ও সম্পাদন করাকে সংগঠন বলে। যিনি সংগঠন করেন তাকে সংগঠক বলা হয়। উৎপাদনের ক্ষেত্রে সকল ঝুঁকি বা অনিশ্চয়তা সংগঠক বহন করেন। উদ্দীপকে দেখা যায়, জনাব রহিম ব্যাংক ঋণ নিয়ে বাজার থেকে বিভিন্ন আকৃতির কাঠ কেনেন। তিনি সেগুলো এলাকার কিছু লোক নিয়ে বসার টুল, রুটি বানানোর বেলন, চেয়ার ইত্যাদি তৈরি করেন। এরপর সেগুলো রং করে বাজারের একটি ভাড়া করা দোকানে নিয়ে বিক্রি করেন। অর্থাৎ জনাব রহিম ভূমি হিসেবে ভাড়া করা দোকান, শ্রম হিসেবে মজুরির বিনিময়ে এলাকার লোকদের কাজে লাগিয়েছেন। আর কাঠ কেনাসহ যাবতীয় খরচ অর্থাৎ মূলধন তিনি ব্যাংক থেকে ঋণ নিয়ে বহন করেছেন। অর্থাৎ তিনি উৎপাদনের তিনটি উপকরণ ভূমি, শ্রম ও মূলধনকে সমন্বিত করে টুল, বেলন, চেয়ার ইত্যাদি উৎপাদন করেছেন। এজন্য তার কাজকে সংগঠন বলা যায়।"
        },
        {
          "label": "ঘ",
          "question": "তুমি কি মনে কর জনাব রহিমের কাজে উপাদানসমূহের আয় বণ্টন যথাযথ হয়েছে? উত্তরের পক্ষে যুক্তি দাও।",
          "explanation": "হ্যাঁ, আমি মনে করি, জনাব রহিমের কাজে উপাদানসমূহের আয় বণ্টন যথাযথভাবে হয়েছে। মোট উৎপাদিত সম্পদ থেকে প্রাপ্ত অর্থ চারটি উপাদানের মধ্যে অর্থাৎ খাজনা, মজুরি, সুদ ও মুনাফা হিসেবে ভাগ হয়ে যাওয়ার প্রক্রিয়াই হলো বণ্টন। উৎপাদনের ক্ষেত্রে ভূমি ব্যবহারের জন্য মালিককে খাজনা দেওয়া হয়। অনুরূপভাবে শ্রমিককে মজুরি, মূলধনের মালিককে সুদ এবং সংগঠককে মুনাফা দেওয়া হয়। এইসব পারিতোষিক যেমন- খাজনা, মজুরি, সুদ ও মুনাফা উপাদানসমূহের মধ্যে সুষ্ঠু ও যথাযথভাবে বণ্টিত হলে অর্থনৈতিক কার্যক্রমে গতি আসে ও অর্থনৈতিক কল্যাণ সাধিত হয়। উদ্দীপকের জনাব রহিম উৎপাদনের উপাদানগুলো সমন্বিত করে উৎপাদন করেছেন। তিনি ভূমি হিসেবে ভাড়ার বিনিময়ে দোকান নিয়েছেন। কর্মচারী হিসেবে এলাকার কিছু লোক নিয়ে তাদের বেতন তথা মজুরি দিচ্ছেন। আর নিজে সংগঠক হিসেবে মুনাফা বা লাভ করেছেন এবং মূলধনের বিনিময়ে ব্যাংক ঋণ পরিশোধের মাধ্যমে সুদ দিচ্ছেন। এভাবে উৎপাদনের উপাদানসমূহের মধ্যে খাজনা, মজুরি, সুদ ও মুনাফা যথাযথভাবে বণ্টিত হয়েছে। উপরের আলোচনা থেকে বলা যায়, রহিমের কাজে যথাযথ আয় বণ্টন হওয়ায় কার্যক্রমে নিয়োজিত সকলের কল্যাণ সাধন সম্ভব হয়েছে।"
        }
      ]
    },
    {
      "number": "2",
      "uddipok": "দিনমজুর জনাব করিমের সংসারে সদস্য সংখ্যা ছয় জন। তিনি তার বড় সন্তানকে ৬ষ্ঠ শ্রেণিতে পড়া অবস্থায় একটি ঝালাই কারখানায় কাজে লাগিয়েছেন। তার দশ বছরের কন্যা অন্যের বাসা-বাড়িতে কাজ করে। একদিন জনাব করিম সাইকেলে করে কাজে যাওয়ার পথে গাড়ির সাথে ধাক্কা লাগলে তিনি পঙ্গু হয়ে যান। বর্তমানে তার খুব কষ্টে দিন নির্বাহ হয়।",
      "tag": "SB 23",
      "sub_questions": [
        {
          "label": "ক",
          "question": "নৈরাজ্য কী?",
          "explanation": "সামাজিক বিশৃঙ্খলার চরম রূপই হচ্ছে নৈরাজ্য।"
        },
        {
          "label": "খ",
          "question": "নারী স্বাধীনতা এবং ক্ষমতায়নের ক্ষেত্রে প্রধান প্রতিবন্ধকতাটি ব্যাখ্যা করো।",
          "explanation": "নারীর প্রতি সহিংসতা নারীর স্বাধীনতা ও ক্ষমতায়নের ক্ষেত্রে প্রধান প্রতিবন্ধকতা। নারীর প্রতি সহিংসতার নানা প্রকৃতি রয়েছে। নারীরা বাড়িতে শারীরিক ও মানসিক যেসব নির্যাতনের শিকার হয় তাকে বলে পারিবারিক সহিংসতা। সাধারণত স্বামী, শাশুড়ি, ননদ এবং পরিবারের অন্যান্য সদস্য দ্বারা নারী এ ধরনের নির্যাতনের শিকার হয়। এসব সহিংসতার মধ্যে রয়েছে প্রহার, যৌতুক সম্পর্কিত নির্যাতন, শিক্ষা ও সম্পত্তির অধিকারের বঞ্চনা, অত্যধিক কাজের বোঝা চাপানো, কন্যা শিশুকে মারধর, নিপীড়ন প্রভৃতি।"
        },
        {
          "label": "গ",
          "question": "উদ্দীপকের প্রথমাংশে কোন সামাজিক সমস্যার প্রতিফলন ঘটেছে? ব্যাখ্যা করো।",
          "explanation": "নিম্নের অনুরূপ : উদ্দীপক-১ এ ইঙ্গিতকৃত সামাজিক সমস্যাটি হলো শিশু শ্রম। বর্তমানে শিশু শ্রম বাংলাদেশের অন্যতম সামাজিক সমস্যা। শিশু শ্রম বলতে অপ্রাপ্তবয়স্ক বা শিশুদের কর্মে নিয়োজিত করাকে বোঝায়। বাংলাদেশের শ্রম আইন ২০০৬-এ শিশু ও কিশোরদের সংজ্ঞা নির্ধারণ করতে গিয়ে শিশুর ন্যূনতম বয়স ১৪ বছর এবং কিশোরের ন্যূনতম বয়স ১৪ থেকে ১৮ বছর নির্ধারণ করা হয়েছে। এছাড়া আইনে উল্লেখ করা হয়েছে যে, ১৪ বছরের কম বয়সী কোনো শিশুকে কাজে নিয়োগ করা যাবে না এবং শিশুর পিতামাতা কিংবা অভিভাবক শিশুকে দিয়ে কাজ করানোর জন্য কারও সাথে কোনো প্রকার চুক্তি করতে পারবে না। অর্থাৎ ১৪ বছরের কম বয়সীরা কাজে নিযুক্ত হলে তা শিশু শ্রম হিসেবে বিবেচিত হবে। উদ্দীপক-১ এ তেরো বছর বয়সী শেফালী দারিদ্র্যের কারণে গৃহপরিচারিকার কাজ নেয়। কিন্তু গৃহকত্রীর দুর্ব্যবহারে সেখানে বেশি দিন কাজ করতে পারে না। নিরুপায় হয়ে আবার পাথর ভাঙার কাজ নেয়। এসব মূলত শিশুশ্রমকেই নির্দেশ করে।"
        },
        {
          "label": "ঘ",
          "question": "বাংলাদেশের সামাজিক জীবনে শেষোক্ত ঘটনাটির প্রভাব বিশ্লেষণ করো।",
          "explanation": "নিম্নের অনুরূপ : উদ্দীপক-২ এর ঘটনায় সড়ক দুর্ঘটনাকে নির্দেশ করা হয়েছে। সড়ক দুর্ঘটনা প্রতিরোধে সরকারি পদক্ষেপের পাশাপাশি নানাবিধ পদক্ষেপ গ্রহণ করতে হবে। বাংলাদেশ সড়ক দুর্ঘটনা পরিস্থিতি বেশ ভয়াবহ। বাংলাদেশে এ সমস্যা বহুমুখী আর্থ-সামাজিক প্রতিবন্ধকতা সৃষ্টি করছে। উদ্দীপক-২ এর রকিব ঢাকা থেকে চট্টগ্রাম আসতে একটি মাইক্রোবাস দুর্ঘটনা দেখতে পায় যেখানে বেশ কয়েকজন মানুষ হতাহত হয়। এটি এদেশের নিত্য নৈমিত্তিক ঘটনা। পরিবহন আইন সংস্কার করে এবং সচেতনতা বৃদ্ধির নানা পদক্ষেপ নিয়েও সরকার এ সমস্যার সমাধান করতে পারছে না। সড়ক দুর্ঘটনা রোধে সর্বস্তরে সচেতনতা ও দক্ষতা বৃদ্ধির পাশাপাশি বেশকিছু পদক্ষেপ গ্রহণ করতে হবে। সড়ক দুর্ঘটনা রোধে কেবল সচেতনতাই যাবতীয় সমস্যার সমাধান করতে পারবে না। এজন্য আরো কিছু উদ্যোগ গ্রহণ করতে হবে। উপযুক্ত শিক্ষা ও প্রশিক্ষণ প্রদান করে চালক নিয়োগ দিতে হবে। প্রত্যেক চালককে অবশ্যই ট্রাফিক আইন ও সিগন্যাল মেনে চলতে হবে। বেপরোয়া গতি, ওভারটেকিং-এর মানসিকতা পরিহার করতে হবে। নেশাগ্রস্ত অবস্থায় গাড়ি চালানো যাবে না। ভারী যানবাহন চলাচলের জন্য আলাদা লেনের ব্যবস্থা, বৈদ্যুতিক সিগন্যাল স্থাপন, রাস্তাঘাটের সংস্কার ও আইন প্রয়োগকারী সংস্থাকে দায়িত্ব পালনে আরও সচেতন হতে হবে। নিরাপদ চলাচলের জন্য যাত্রী ও পথচারীদের ট্রাফিক আইন-কানুন মেনে চলতে হবে। জেব্রাক্রসিং, ওভারব্রিজ ও আন্ডারপাস দিয়ে রাস্তা পারাপার হতে হবে। ছোট শিশু ও প্রবীণদের চলাচলে সহযোগিতা ও এ বিষয়ে সতর্ক করা সকলের দায়িত্ব ও কর্তব্য। এসব বিষয়ে জনসচেতনতা সৃষ্টির লক্ষ্যে গণমাধ্যম বিশেষ ভূমিকা পালন করতে পারে। পরিশেষে বলা যায়, সর্বস্তরের জনগণের সচেতনতা বৃদ্ধির পাশাপাশি, সরকার, চালক, মালিক, যাত্রী ও পথচারীদের সম্মিলিত প্রচেষ্টায় সড়ক দুর্ঘটনা প্রতিরোধ করা যেতে পারে।"
        }
      ]
    },
    {
      "number": "3",
      "uddipok": "জনাব নার্গিস একটি আন্তর্জাতিক সংস্থার অঙ্গসংস্থার বাংলাদেশ প্রতিনিধি। তিনি দারিদ্র্য বিলোপ, নারীর কর্মসংস্থানসহ মিলেনিয়াম উন্নয়নের কয়েকটি লক্ষ্যমাত্রা অর্জনে কাজ করে যাচ্ছেন। অন্যদিকে জনাব দিলারা আন্তর্জাতিক একটি সংস্থার প্রতিনিধি হিসাবে লক্ষ করেন যে, দেশে নারী ও পুরুষের সমান অধিকারে আইন থাকলেও অর্থনৈতিক ও সামাজিক ক্ষেত্রে পুরুষের চেয়ে নারীরা পিছিয়ে আছেন। বিভিন্ন সেক্টরে যাতে নারীরা পুরুষের সাথে সমান অংশগ্রহণ করেন সে লক্ষ্যে তিনি কাজ করেন।",
      "tag": "SB 23",
      "sub_questions": [
        {
          "label": "ক",
          "question": "ভেটো কী?",
          "explanation": "জাতিসংঘের নিরাপত্তা পরিষদের স্থায়ী সদস্য রাষ্ট্র কর্তৃক যেকোনো প্রস্তাব নাকচ করে দেওয়ার ক্ষমতাকে ভেটো বলে।"
        },
        {
          "label": "খ",
          "question": "জাতিসংঘের 'বিতর্ক সভার' ব্যাখ্যা দাও।",
          "explanation": "জাতিসংঘের পাঁচটি অঙ্গসংস্থার মধ্যে সাধারণ পরিষদকে 'বিতর্ক সভা' বলে অভিহিত করা হয়। পাঁচটি প্রধান অঙ্গ এবং একটি সেক্রেটারিয়েট নিয়ে জাতিসংঘ গঠিত। আর জাতিসংঘের সকল সদস্য রাষ্ট্র নিয়ে সাধারণ পরিষদ গঠিত হয়। এ পরিষদে সকল সদস্য রাষ্ট্র বিভিন্ন বিষয়ে আলাপ-আলোচনা করে এবং পক্ষে-বিপক্ষে তাদের মতামত প্রকাশ করার সুযোগ পায়। তাই এটিকে 'বিতর্ক সভা' বলা হয়।"
        },
        {
          "label": "গ",
          "question": "জনাব নার্গিস যে অঙ্গসংস্থার বাংলাদেশ প্রতিনিধি তার ব্যাখ্যা দাও।",
          "explanation": "জনাব নার্গিস জাতিসংঘ উন্নয়ন কর্মসূচি বা ইউএনডিপির বাংলাদেশ প্রতিনিধি। বিশ্বের আর্থ-সামাজিক উন্নয়নে জাতিসংঘ এবং তার বিভিন্ন অঙ্গ সংস্থার ভূমিকা বিশেষভাবে উল্লেখযোগ্য। জাতিসংঘের যে কয়টি অঙ্গসংস্থা বিশ্বের আর্থ-সামাজিক উন্নয়নে কাজ করে যাচ্ছে তার মধ্যে অন্যতম জাতিসংঘ উন্নয়ন কর্মসূচি বা ইউএনডিপি (UNDP)। এ সংস্থাটির প্রতিচ্ছবি উদ্দীপকে ফুটে উঠেছে। উদ্দীপকের উল্লিখিত জনাব নার্গিস একটি আন্তর্জাতিক সংস্থার অঙ্গসংস্থার বাংলাদেশ প্রতিনিধি। তিনি দারিদ্র্য বিলোপ, নারীর কর্মসংস্থানসহ মিলেনিয়াম উন্নয়নের কয়েকটি লক্ষ্যমাত্রা অর্জনে কাজ করে যাচ্ছেন। একইভাবে বাংলাদেশের আর্থিক ও সামাজিক তথা সামাজিক অবস্থার উন্নয়নে ইউএনডিপি দেশব্যাপী অসংখ্য কার্যক্রম চালিয়ে যাচ্ছে। ২০১৫ সালের মধ্যে বাংলাদেশে ইউএনডিপি সহস্রাব্দ (মিলেনিয়াম) উন্নয়নের ৮টি লক্ষ্যমাত্রা (MDG) অর্জনে কাজ করেছে। শিশু মৃত্যুহার হ্রাস, মাতৃস্বাস্থ্য উন্নয়ন, দারিদ্র্য হার হ্রাসকরণ এবং নারীর ক্ষমতায়নের ক্ষেত্রে উল্লেখযোগ্য সফলতা অর্জন করেছে। বর্তমানে অঙ্গসংস্থাটি টেকসই উন্নয়নের ১৭টি লক্ষ্যমাত্রা অর্জনের লক্ষ্যে কাজ করছে। সুতরাং বলা যায়, জনাব নার্গিস জাতিসংঘ উন্নয়ন কর্মসূচি বা ইউএনডিপি (UNDP) তে বাংলাদেশ প্রতিনিধি হিসেবে কর্মরত।"
        },
        {
          "label": "ঘ",
          "question": "নারীর প্রতি বৈষম্য বিলোপে জনাব দিলারার কার্যক্রম নারীর সকল প্রতিবন্ধকতা দূর করবে কি? উত্তরের পক্ষে যুক্তি দাও।",
          "explanation": "হ্যাঁ, আমি মনে করি, নারীর প্রতি বৈষম্য-বিলোপে জনাব দিলারার কার্যক্রম নারীর সকল প্রতিবন্ধকতা দূর করবে। আন্তর্জাতিক সংস্থার প্রতিনিধি হিসেবে জনাব দিলারা বিভিন্ন সেক্টরে যাতে নারীরা পুরুষের সাথে সমান অংশগ্রহণ করতে পারেন সে লক্ষ্যে কাজ করেন। একই উদ্দেশ্য নিয়ে জাতিসংঘ নারীর প্রতি সকল প্রকার বৈষম্য বিলোপ সনদ 'সিডও' (CEDAW) তৈরি করেছে। এ সনদের বিশেষ বৈশিষ্ট্য হলো- এটি নারীর অধিকারের একটি পূর্ণাঙ্গ দলিল। নারী-পুরুষের সমতা এবং সকল ক্ষেত্রে সমান অংশগ্রহণ নিশ্চিত করার মাধ্যমে নারীর সকল প্রতিবন্ধকতা নির্মূলে সনদটির ভূমিকা গুরুত্বপূর্ণ। সিডও সনদে বিভিন্ন সময়ে নারীর প্রতি বৈষম্য নিরসনে গৃহীত ইস্যুকে সমন্বিত করা হয়েছে। জাতিসংঘ কর্তৃক গৃহীত এ সনদেই নারীর অধিকারগুলো সম্পূর্ণরূপে লিপিবদ্ধ করা হয়েছে। নারী ও পুরুষের সমতার নীতির ওপর ভিত্তি করে এ সনদটি তৈরি করা হয়েছে। নারীর মানবাধিকারের বিষয়টিও এখানে উঠে এসেছে। এ সনদের আইনগত ভিত্তি থাকায় সমর্থনকারী দেশগুলো এটি মেনে চলতে বাধ্য। উদ্দীপকের জনাব দিলারা জাতিসংঘের প্রতিনিধি হিসেবে নারী-পুরুষের সমতা সৃষ্টির লক্ষ্যে কাজ করেন। এক্ষেত্রে তিনি সিডও সনদে বর্ণিত ধারাগুলো অনুসরণ করেন। যেহেতু সিডও সনদ নারীর প্রতি সকল বৈষম্য দূরীকরণে পূর্ণাঙ্গ দলিল। সেহেতু জনাব দিলারার কার্যক্রম নারীর প্রতি সকল বাধা দূর করতে কার্যকর ভূমিকা পালন করবে। সার্বিক আলোচনার প্রেক্ষিতে বলা যায়, জনাব দিলারা সিডও সনদের ধারাগুলোর অনুসরণে কাজ করায় নারীর প্রতি সকল প্রকার বৈষম্য বিলোপ এবং নারীর সকল প্রতিবন্ধকতার অবসান ঘটবে।"
        }
      ]
    },
    {
      "number": "4",
      "uddipok": "একটি শহরের যানজট নিরসনে সরকার বাইপাস সড়ক নির্মাণ করে। কিন্তু কিছু প্রভাবশালী মানুষ নতুন সড়কের দুপাশের জমি জবর-দখল করে সেখানে দোকান-পাট, খাওয়ার হোটেল, মার্কেট ইত্যাদি তৈরি করে। রাস্তার ধারে বিভিন্ন নির্মাণ সামগ্রী রাখা ছাড়াও পানি প্রবাহের পথে যত্রতত্র দোকান পাট নির্মাণের ফলে নতুন সড়কে ব্যাপক সড়ক দুর্ঘটনাসহ এলাকায় জলাবদ্ধতা সৃষ্টি হয়েছে।",
      "tag": "SB 23",
      "sub_questions": [
        {
          "label": "ক",
          "question": "SDG এর পূর্ণরূপ লেখো।",
          "explanation": "SDG এর পূর্ণরূপ- Sustainable Development Goal."
        },
        {
          "label": "খ",
          "question": "ভারসাম্যহীন উন্নয়ন বলতে কী বোঝ? ব্যাখ্যা করো।",
          "explanation": "দেশে দেশে এবং মানুষে মানুষে বিভেদ সৃষ্টিকারী, বিভেদ বর্ধনকারী উন্নয়নই হলো ভারসাম্যহীন উন্নয়ন। বর্তমানে পৃথিবীব্যাপী যে উন্নয়ন ঘটছে তা ভারসাম্যহীন। এই উন্নয়নের মাধ্যমে দিনে দিনে বৈষম্য প্রকট আকার ধারণ করছে। এই উন্নয়ন সর্বজনীন এবং টেকসই নয়। ভারসাম্যহীন এই উন্নয়ন পৃথিবীর টেকসই উন্নয়নের পথে একটি বড় চ্যালেঞ্জ।"
        },
        {
          "label": "গ",
          "question": "SDG অর্জনের ক্ষেত্রে উক্ত শহরের উন্নয়নে সরকারের কাজের সাথে জনগণের কাজের কোন দিকটি প্রতিষ্ঠিত হয়নি? ব্যাখ্যা করো।",
          "explanation": "উক্ত শহরের উন্নয়নে সরকারের সাথে জনগণের অংশীদারিত্বের দিকটি প্রতিষ্ঠিত হয়নি। উন্নয়নের সুফল ভোগকারী জনগোষ্ঠীই হলো অংশীজন। তারা যদি উন্নয়নের সুফল ভোগ করতে চায় তাহলে অংশীজন হিসেবে তাদের কিছু দায়িত্ব ও কর্তব্য থাকে। সেই দায়িত্ব ও কর্তব্য ঠিকমতো পালন করলে উন্নয়নে তাদের অংশীদারিত্ব প্রতিষ্ঠিত হয়। উন্নয়নকর্মী বা সরকারের একার পক্ষে উন্নয়নের গতিধারা অব্যাহত রাখা সম্ভব নয়। উন্নয়নকে গতিশীল রাখতে জনগণকে তার নিজ নিজ দায়িত্ব ও কর্তব্য পালন করতে হয়। কেবল ব্যক্তিগত লাভের চিন্তা না করে সামষ্টিক উপকারিতা কীভাবে আসবে সেটি চিন্তা করে কাজ করাটা একধরনের অংশীদারিত্ব। যেকোনো উন্নয়ন কর্মকাণ্ডই পরিচালিত হোক না কেন তা যেন সকলের কথা ভেবে হয়। আর উন্নয়নকে টেকসই করতে সরকারের পাশাপাশি সমাজের সর্বস্তরের মানুষের অংশীদারিত্ব প্রয়োজন। উদ্দীপকে বলা হয়েছে, একটি শহরের যানজট নিরসনে সরকার বাইপাস সড়ক নির্মাণ করে। কিন্তু কিছু প্রভাবশালী মানুষ সড়কের পাশে সরকারি ও দরিদ্র মানুষের জমি দখল করে সেখানে মার্কেট, হোটেল, দোকান-পাটসহ অন্যান্য প্রতিষ্ঠান তৈরি করে। রাস্তার ধারে নির্মাণ সামগ্রী রাখা ও যত্রতত্র ভবন নির্মাণের ফলে সড়ক দুর্ঘটনাসহ এলাকায় জলাবদ্ধতা বৃদ্ধি পেয়েছে। এতে বোঝা যায়, সরকার উন্নয়ন কার্যক্রম পরিচালনা করলেও সেই এলাকার জনগণ' তাদের দায়িত্ব ও কর্তব্য যথাযথভাবে পালন করেনি। অর্থাৎ সরকারের সাথে তাদের অংশীদারিত্ব প্রতিষ্ঠিত হয়নি।"
        },
        {
          "label": "ঘ",
          "question": "উক্ত উন্নয়নমূলক কাজকে টেকসই উন্নয়নে রূপান্তর করতে তোমার সুপারিশ বিশ্লেষণ করো।",
          "explanation": "উক্ত উন্নয়ন কাজকে টেকসই উন্নয়নে রূপান্তর করতে সরকার ও অন্যান্য সকল অংশীজনকে সাথে নিয়ে সমন্বিত কার্যক্রম গ্রহণ ও বাস্তবায়ন করতে হবে। যেকোনো উন্নয়নমূলক কর্মকাণ্ডকে টেকসই করতে সরকারের পাশাপাশি বেসরকারি খাত, বিভিন্ন সংগঠন এবং তৃণমূল পর্যায় থেকে শুরু করে ব্যক্তি, গোষ্ঠী ও সমাজের সর্বস্তরের জনগণের অংশগ্রহণ ও মিলিত প্রচেষ্টা প্রয়োজন। কিন্তু উদ্দীপকে দেখা যায়, সরকার শহরের যানজট নিরসনে বাইপাস সড়ক নির্মাণ করলেও কিছু প্রভাবশালী লোক সরকার ও দরিদ্রদের জমি দখল করে বিভিন্ন স্থাপনা নির্মাণ করেছে। যত্রতত্র ভবন নির্মাণ ও রাস্তার ধারে নির্মাণ সামগ্রী রাখায় দুর্ঘটনাসহ ও জলাবদ্ধতা বৃদ্ধি পেয়েছে। এতে বোঝা যায় ঐ এলাকায় সরকারের উন্নয়ন টেকসই হয়নি। উদ্দীপকে উল্লিখিত উন্নয়নমূলক কাজকে টেকসই করতে হলে সর্বপ্রথম প্রয়োজন হলো জনগণের অংশীদারিত্ব। সরকারের উন্নয়ন কাজে উপকারভোগী জনগণ তাদের দায়িত্ব ও কর্তব্য যথাযথভাবে পালনের মাধ্যমেই তাদের অংশীদারিত্ব প্রতিষ্ঠিত হবে। পাশাপাশি সরকারকে উন্নয়নের ক্ষেত্রে নীতিকাঠামোগত সিদ্ধান্ত গ্রহণ, অগ্রাধিকারভিত্তিতে সুপরিকল্পিতভাবে পরিকল্পনা প্রণয়ন ও বাস্তবায়ন, প্রাতিষ্ঠানিক ও আর্থ- সামাজিক পরিবেশ সমৃদ্ধ করতে হবে। উন্নয়ন কর্মকাণ্ড বাস্তবায়নের প্রতিটি পর্যায়ে সরকারকে মনিটরিং ও মেনটরিং ব্যবস্থা জোরদার করতে হবে, যাতে প্রভাবশালী ব্যক্তিরা সরকারি বা অন্যের জমি দখল ও যত্রতত্র ভবন নির্মাণ করতে না পারে। সেইসাথে সরকারকে আয়, ভোগ, জেন্ডার, অঞ্চল ও সম্পদ বৈষম্য কমিয়ে এনে সকল ক্ষেত্রে দরিদ্রতার অবসান ঘটাতে প্রয়োজনীয় পদক্ষেপ গ্রহণ করতে হবে। তবেই উন্নয়নমূলক কাজ টেকসই উন্নয়নে রূপান্তরিত হবে। উপরের আলোচনা থেকে বলা যায়, সকলের অংশগ্রহণ ও সমন্বিত কার্যক্রম যথাযথভাবে বাস্তবায়নের মাধ্যমে উদ্দীপকের উন্নয়নমূলক কাজকে টেকসই উন্নয়নে পরিণত করা সম্ভব হবে।"
        }
      ]
    },
    {
      "number": "5",
      "uddipok": "'X' দেশের জনগণের বড় অংশ সুবিধা বঞ্চিত থাকে। তাদের আয় কম এবং চাহিদা কম। কারণ তাদের ক্রয়ের সিদ্ধান্ত বাজারের দাম দ্বারা নির্ধারিত হয়। অন্যদিকে 'Y' দেশের বৃহৎ জনগোষ্ঠীর আয় কম থাকলেও ধনীদের আয়ের একটি নির্দিষ্ট অংশের তারা দাবিদার হয়। উৎপাদনকারীগণ তাদের মুনাফা থেকে আনুপাতিক অংশ পুঁজিপতিদের সরবরাহ করেন।",
      "tag": "SB 23",
      "sub_questions": [
        {
          "label": "ক",
          "question": "মুনাফা কী?",
          "explanation": "উৎপাদনের ক্ষেত্রে সংগঠক যে অর্থ পায় তাই মুনাফা।"
        },
        {
          "label": "খ",
          "question": "সমুদ্রের পানি সম্পদ নয় কেন?",
          "explanation": "সমুদ্রের পানির অপ্রাচুর্যতা না থাকায় এটি সম্পদ নয়। অর্থনীতিতে সম্পদ বলতে সেসব বস্তুকে বোঝায় যার উপযোগ, অপ্রাচুর্য, বাহ্যিকতা ও হস্তান্তরযোগ্যতা আছে। এ চারটির মধ্যে একটি অনুপস্থিত থাকলে সেটি সম্পদ হিসেবে বিবেচ্য নয়। তাই সমুদ্রের পানির উপযোগ ও বাহ্যিকতা থাকলেও অপ্রাচুর্য না থাকায় অর্থনীতিতে এটি সম্পদ নয়।"
        },
        {
          "label": "গ",
          "question": "'X' দেশের অর্থব্যবস্থার ব্যাখ্যা দাও।",
          "explanation": "'X' দেশের অর্থব্যবস্থার সাথে ধনতান্ত্রিক অর্থব্যবস্থার সাদৃশ্য বিদ্যমান। বর্তমান বিশ্বে চার ধরনের অর্থনৈতিক ব্যবস্থা কার্যকর আছে। এর মধ্যে ধনতান্ত্রিক অর্থব্যবস্থায় উৎপাদনের উপাদান সমূহ ব্যক্তিমালিকানাধীন। এ ব্যবস্থায় উদ্যোগ গ্রহণের স্বাধীনতা, অবাধ প্রতিযোগিতা, ভোক্তার স্বাধীনতা, শ্রমিক শোষণ প্রভৃতি বৈশিষ্ট্য বিদ্যমান। উদ্দীপকে দেখা যায়, 'X' দেশের জনগণের বড় অংশ সুবিধা বঞ্চিত থাকে। তাদের আয় কম এবং চাহিদা কম। কারণ তাদের ক্রয়ের সিদ্ধান্ত বাজারের দাম দ্বারা নির্ধারিত হয়। অর্থাৎ 'X' দেশের অর্থব্যবস্থা হলো ধনতান্ত্রিক। এ অর্থ ব্যবস্থায় যেকোনো ব্যক্তি যেকোনো দ্রব্য বা সেবা উৎপাদনের উদ্যোগ নিতে পারে। তাই বাজারে বহুসংখ্যক উৎপাদক বা বিক্রেতা থাকেন এবং তাদের মধ্যে অবাধ প্রতিযোগিতা থাকে। বিক্রেতা এবং দ্রব্যের ক্রেতাদের মধ্যে প্রতিযোগিতার মাধ্যমে দ্রব্যের দাম নির্ধারিত হয়। সর্বাধিক মুনাফা অর্জনের উদ্দেশ্য থাকে বিধায়-শ্রমিককে তার ন্যায্য মজুরির চেয়ে কম মজুরি দেওয়া হয়। উদ্বৃত্ত মজুরি' মুনাফা হিসেবে পুঁজিপতির কাছে সঞ্চিত হয়। এভাবে উৎপাদিত সম্পদ বণ্টনে অসমতা ও বৈষম্য সৃষ্টি হয়। সমাজের বিশাল জনগোষ্ঠী শ্রমিকরা সুবিধাবঞ্চিত থাকে। তাছাড়া ধনতান্ত্রিক অর্থব্যবস্থায় ভোক্তা স্বাধীনতা থাকে। ভোক্তা কোনো দ্রব্য কী পরিমাণে ক্রয় ও ভোগ করবে এ বিষয়ে সে নিজেই সিদ্ধান্ত গ্রহণকারী। তবে তার পছন্দ, আয় ও দ্রব্যের বাজার মূল্যের দ্বারা এ সিদ্ধান্ত প্রভাবিত হয়। সুতরাং বলা যায়, 'X' দেশের অর্থব্যবস্থা ধনতান্ত্রিক অর্থ ব্যবস্থাকে ইঙ্গিত করে।"
        },
        {
          "label": "ঘ",
          "question": "বাংলাদেশের অর্থব্যবস্থার সাথে 'Y' দেশের অর্থব্যবস্থার সম্পর্ক বিশ্লেষণ করো।",
          "explanation": "বাংলাদেশের অর্থব্যবস্থার সাথে 'Y' দেশের অর্থব্যবস্থা তথা ইসলামি অর্থব্যবস্থার সাদৃশ্য ও বৈসাদৃশ্য উভয়ই রয়েছে। 'Y' দেশের অর্থব্যবস্থার সাথে ইসলামি অর্থব্যবস্থার সাদৃশ্য বিদ্যমান। কেননা এ অর্থব্যবস্থায় ধনীরা তাদের আয়ের নির্দিষ্ট অংশ দরিদ্র জনগণের মধ্যে বণ্টন করে। তাছাড়া এ ব্যবস্থায় উৎপাদনকারীগণ তাদের মুনাফা থেকে আনুপাতিক অংশ পুঁজিপতিদের সরবরাহ করেন। শরীয়াভিত্তিক এ অর্থব্যবস্থার সাথে বাংলাদেশে প্রচলিত মিশ্র অর্থব্যবস্থার কিছু ক্ষেত্রে সাদৃশ্য রয়েছে। বাংলাদেশে মিশ্র অর্থব্যবস্থা বিদ্যমান। এ অর্থব্যবস্থায় সরকারি ও বেসরকারি মালিকানা বিরাজ করে। ইসলামি অর্থব্যবস্থায়ও ব্যক্তিগত মালিকানা স্বীকৃত। ব্যক্তিগত মালিকানাধীন সম্পদ মানুষ তার ইচ্ছামতো ব্যবহার ও ভোগ করতে পারে। বাংলাদেশের অর্থ ব্যবস্থার মতো অর্থব্যবস্থায় ব্যক্তিগত মালিকানাধীন সম্পদ উত্তরাধিকারীদের নিকট হস্তান্তর করতে পারে। ইসলামি অর্থ ব্যবস্থায় ব্যক্তির নিকট নির্দিষ্ট সময়ব্যাপী নির্ধারিত পরিমাণ অর্থ বা সম্পদ থাকলে তার একটি নির্ধারিত অংশ দরিদ্র জনগণের মধ্যে বণ্টনের ব্যবস্থা রয়েছে, যেটি বাংলাদেশেও বিদ্যমান। এছাড়া ইসলামি অর্থব্যবস্থায় শোষণহীন উৎপাদন প্রক্রিয়া অনুসরণ করায় এতে সম্পদের সুষ্ঠু বণ্টন এবং শ্রমিকদের ন্যায্য পাওনা দেওয়া হয়। শ্রমিকরা শোষিত ও বঞ্চিত হয় না। অপরদিকে বাংলাদেশের অর্থব্যবস্থায় আয়ের আংশিক সুষ্ঠু বণ্টন ঘটে। আর অংশবিশেষে শ্রমিক শোষিত ও বঞ্চিত হয়। ফলে আয় বৈষম্য পরিলক্ষিত হয়। উপরের আলোচনা থেকে বলা যায়, উদ্দীপকে 'Y' দেশে প্রচলিত ইসলামি অর্থব্যবস্থার সাথে বাংলাদেশে প্রচলিত মিশ্র অর্থব্যবস্থার মিল-অমিল উভয়ই রয়েছে।"
        }
      ]
    },
    {
      "number": "6",
      "uddipok": "দৃশ্য-১: বিংশ শতকের ষাটের দশকের শেষ দিকে পূর্ব-বাংলার সাধারণ জনগণ তাদের দাবি আদায়ের জন্য রাস্তায় নামে। এই আন্দোলনে ঢাকা বিশ্ববিদ্যালয়ের একজন ছাত্র এবং রাজশাহী বিশ্ববিদ্যালয়ের একজন শিক্ষক শহিদ হন। দৃশ্য-২: ক্রমিক অঞ্চলের নাম স্থল বাহিনীতে কর্মরত অফিসারের শতকরা হার নৌবাহিনীতে কর্মরত অফিসারের শতকরা হার বিমান বাহিনীতে কর্মরত অফিসারের শতকরা হার ১ পূর্ব পাকিস্তান ১.৩ ১.১ ০.০৫ ২ পশ্চিম পাকিস্তান ৯৮.৭ ৯৮.৯ ৯৯.৯৫",
      "tag": "SB 23",
      "sub_questions": [
        {
          "label": "ক",
          "question": "যুক্তফ্রন্ট কী?",
          "explanation": "পূর্ব বাংলায় ১৯৫৪ সালের প্রাদেশিক পরিষদের নির্বাচনে মুসলিম লীগকে পরাজিত করার লক্ষ্যে ১৯৫৩ সালের ৪ঠা ডিসেম্বর ৫টি দল নিয়ে গঠিত ঐক্যজোট হলো যুক্তফ্রন্ট।"
        },
        {
          "label": "খ",
          "question": "ভাষা আন্দোলনের প্রেক্ষাপটে গড়ে ওঠা সাংস্কৃতিক প্রতিষ্ঠানের ভূমিকা ব্যাখ্যা করো।",
          "explanation": "ভাষা আন্দোলনের প্রেক্ষাপটে গড়ে ওঠা সাংস্কৃতিক প্রতিষ্ঠান তমদ্দুন মজলিসের ভূমিকা অপরিসীম। ১৯৪৭ সালের ২রা সেপ্টেম্বর ঢাকা বিশ্ববিদ্যালয়ের অধ্যাপক আবুল কাশেমের নেতৃত্বে তমদ্দুন মজলিস নামের একটি সাংস্কৃতিক প্রতিষ্ঠান গড়ে ওঠে। ৬-৭ ই সেপ্টেম্বর অনুষ্ঠিত উক্ত সংগঠনের যুবকর্মী সম্মেলেন 'বাংলাকে শিক্ষা ও আইন আদালতের বাহন' করার প্রস্তাব দেওয়া হয়। ভাষা আন্দোলনে এই প্রতিষ্ঠানের গুরুত্বপূর্ণ ভূমিকা ছিল। এ সময়ে তমদ্দুন মজলিস ভাষা পরিষদ গঠন করে।"
        },
        {
          "label": "গ",
          "question": "উদ্দীপকের দৃশ্য-১ এ নির্দেশিত ঐতিহাসিক আন্দোলনটি ব্যাখ্যা করো।",
          "explanation": "উদ্দীপকের দৃশ্য-১ এ নির্দেশিত ঐতিহাসিক আন্দোলন ১৯৬৯ সালের গণঅভ্যুত্থান। বাঙালি জাতির রাজনৈতিক বিকাশ তথা স্বাধীনতা সংগ্রামের ইতিহাসে ১৯৬৯ সালের গণঅভ্যুত্থান একটি তাৎপর্যপূর্ণ ঘটনা। বস্তুত প্রেসিডেন্ট আইয়ুব খানের গণবিরোধী কর্মকাণ্ড ও সামরিক শাসনের অবসান এবং স্বাধিকার অর্জনের লক্ষ্যে এ গণঅভ্যুত্থান সংঘটিত হয়। উদ্দীপকে দৃশ্য- ১ এ অনুরূপ অভ্যুত্থানের চিত্রই লক্ষণীয়। উদ্দীপকের দৃশ্য-১ এ বলা হয়েছে, বিংশ শতকের ষাটের দশকের শেষ দিকে পূর্ব বাংলার সাধারণ জনগণ তাদের দাবি আদায়ের জন্য রাস্তায় নামে। এই আন্দোলনে ঢাকা বিশ্ববিদ্যালয়ের একজন ছাত্র এবং রাজশাহী বিশ্ববিদ্যালয়ের একজন শিক্ষক শহিদ হন। এ আন্দোলনের সাথে সাদৃশ্যপূর্ণ ঊনসত্তরের গণঅভ্যুত্থান। পাকিস্তান রাষ্ট্রের বিরুদ্ধে পূর্ব পাকিস্তানের জনগণের স্বতঃস্ফূর্ত অংশগ্রহণে সবচেয়ে গুরুত্বপূর্ণ ১৯৬৯ সালে এ আন্দোলন সংঘটিত হয়। ইতিহাসে এটি ঊনসত্তরের গণঅভ্যুত্থান নামে পরিচিত। সকল গণতান্ত্রিক দল, পেশাজীবী সংগঠন ও মানুষ যার যার অবস্থান থেকে এই আন্দোলনে যুক্ত হয়। আন্দোলনে যুক্ত হতে গিয়ে ঢাকা বিশ্ববিদ্যালয়ের ছাত্র আসাদুজ্জামান আসাদ ও রাজশাহী বিশ্ববিদ্যালয়ের শিক্ষক ড. শামসুজ্জোহা শহিদ হন। প্রদেশব্যাপী ছাত্র, শিক্ষক, কৃষক, শ্রমিকসহ সকল শ্রেণি-পেশার মানুষ তখন রাস্তায় নেমে আসে। অবশেষে ১৯৬৯ সালের ২২শে ফেব্রুয়ারি আইয়ুব খান বঙ্গবন্ধু শেখ মুজিবুর রহমানকে নিঃশর্ত মুক্তি দিতে বাধ্য হয়। অন্য নেতৃবৃন্দকেও মুক্তি দেওয়া হয়। এমনকি গণঅভ্যুত্থানের ফলেই পাকিস্তানের সামরিক শাসক আইয়ুব খান পদত্যাগ করতে বাধ্য হন। সুতরাং বলা যায়, উদ্দীপকের দৃশ্য-১ এ ১৯৬৯ সালের গণঅভ্যুত্থানের কথাই নির্দেশ করা হয়েছে।"
        },
        {
          "label": "ঘ",
          "question": "উদ্দীপকের দৃশ্য-২ এ বৈষম্যের যে চিত্র ফুটে উঠেছে তা মোকাবেলায় ৬ দফা কর্মসূচি উত্থাপিত হয়েছিল- পক্ষে যুক্তি দেখাও।",
          "explanation": "উদ্দীপকের দৃশ্য-২ এ নির্দেশিত সামরিক বৈষম্যের মোকাবিলায় ছয় দফা কর্মসূচি উত্থাপিত হয়নি, এর পেছনে আরো বৈষম্য বিদ্যমান ছিল। উদ্দীপকের দৃশ্য-১ এ স্থল নৌ ও বিমান বাহিনীতে কর্মরত পূর্ব ও পশ্চিম পাকিস্তানি অফিসারের শতকরা হার উল্লেখিত হয়েছে, যেখানে সামরিক বৈষম্য স্পষ্টত বিদ্যমান। পূর্ব ও পশ্চিম পাকিস্তানের মধ্যে এ বৈষম্য ছাড়াও অর্থনৈতিক, রাজনৈতিক ও শিক্ষাক্ষেত্রে ব্যাপক বৈষম্য ছিল। এ সকল বৈষম্য মোকাবিলায় ১৯৬৬ সালে ছয় দফা উত্থাপিত হয়েছিল। ১৯৪৭ সালে পাকিস্তান রাষ্ট্র সৃষ্টির পর থেকেই বর্বর শাসকগোষ্ঠী পূর্ব বাংলার মানুষের প্রতি সবক্ষেত্রে ব্যাপক বৈষম্য নীতি প্রদর্শন করে। পাকিস্তান সরকারের বৈষম্যমূলক নীতির কারণে পূর্ব বাংলার অর্থনীতির চেয়ে পশ্চিম পাকিস্তানের অর্থনীতি সুবিধাজনক অবস্থানে ছিল। ১৯৫৫-৫৬ থেকে ১৯৫৯-৬০ অর্থবছরে পূর্ব পাকিস্তান মোট বাজেট বরাদ্দের মাত্র ১১৩ কোটি ৩ লাখ ৮০ হাজার টাকা পায়। অন্যদিকে একই সময় পশ্চিম পাকিস্তান পেয়েছিল ৫০০ কোটি টাকা। একইভাবে ১৯৬০-৬১ থেকে ১৯৬৪-৬৫ অর্থবছরে বাজেটে পূর্ব পাকিস্তানের জন্য বরাদ্দ ছিল ২২,২৩০ কোটি টাকা। আবার মার্কিন সাহায্য, অন্যান্য বৈদেশিক সাহায্য ও বৈদেশিক মুদ্রার সিংহভাগই পশ্চিম পাকিস্তানের উন্নয়নে ব্যয় করা হতো। শিল্পের উন্নয়নের জন্য বেশিরভাগ বিনিয়োগও পশ্চিম পাকিস্তানেই হতো। শিক্ষাক্ষেত্রেও বাঙালিরা বৈষম্যের শিকার হয়েছিল। পাকিস্তান সৃষ্টির পূর্বে প্রাথমিক ও মাধ্যমিক শিক্ষায় পশ্চিম পাকিস্তানের চেয়ে 'পূর্ব বাংলা এগিয়ে ছিল। কিন্তু পরবর্তীতে শিক্ষা খাতে বাজেট বরাদ্দ পশ্চিম পাকিস্তান-পূর্ব পাকিস্তানের দ্বিগুণের বেশি বরাদ্দ লাভ করায়-বাঙালিরা শিক্ষাক্ষেত্রে পিছিয়ে পড়ে। সামাজিক, সাংস্কৃতিক ক্ষেত্রেও পাকিস্তানি শাসকগোষ্ঠী চরম বৈষম্য প্রদর্শন করে। এ প্রেক্ষিতে ১৯৬৬ সালে জাতির পিতা বঙ্গবন্ধু শেখ মুজিবুর রহমান ছয় দফা উত্থাপন করে। সার্বিক আলোচনার প্রেক্ষিতে বলা যায়, শুধু সামরিক নয়, অর্থনৈতিক, সামাজিক, সাংস্কৃতিক, রাজনৈতিক ও শিক্ষাসহ সকল বৈষম্য মোকাবিলার উদ্দেশ্যে ছয় দফা উত্থাপিত হয়।"
        }
      ]
    },
    {
      "number": "7",
      "uddipok": "ঘটনা-১: সোহেল সাহেব জমির খাজনা বিষয়ক বিভিন্ন তথ্য জানার জন্য ভূমি অফিসে যান। কিন্তু তারা তাকে সহযোগিতা না করে বিভিন্নভাবে হয়রানি করতে থাকে। নির্দিষ্ট দিনের মধ্যে তথ্য না পেয়ে তিনি যথাযথ কর্তৃপক্ষের কাছে আপিল করেন। অবশেষে তিনি প্রয়োজনীয় তথ্য পেতে সফল হন। ঘটনা-২: পোশাক শিল্পের স্থিতিশীলতার জন্য বাংলাদেশ সরকার শ্রমিকের নূন্যতম মজুরি, কাজের সময় নির্ধারণ এবং কাজের উন্নত পরিবেশ সৃষ্টির লক্ষ্যে কাজ করে যাচ্ছে। তাছাড়া বর্তমান সরকার বিধবাভাতা, বিনামূল্যে পাঠ্যপুস্তক বিতরণ, খাদ্য সাহায্যের মত নানামুখি কার্যক্রম চালিয়ে যাচ্ছে।",
      "tag": "SB 23",
      "sub_questions": [
        {
          "label": "ক",
          "question": "রাষ্ট্র কী?",
          "explanation": "রাষ্ট্র হলো একটি ভূখণ্ড ভিত্তিক সমাজ বিশেষ যার সংগঠিত সরকার ও জনসমষ্টি রয়েছে এবং যার নিজস্ব ভৌগোলিক এলাকার মধ্যে অন্যান্য সকল প্রতিষ্ঠানের ওপর সার্বভৌম ক্ষমতা প্রতিষ্ঠিত আছে।"
        },
        {
          "label": "খ",
          "question": "আইনের চোখে সবাই সমান কেন?",
          "explanation": "আইনের চোখে সমাজে ধনী-দরিদ্র, সবল-দুর্বল, 'জাতি, ধর্ম, বর্ণ, সম্প্রদায় নির্বিশেষে সকলেই সমান। আইন হচ্ছে সর্বজনীন। তা সমভাবে রাষ্ট্রের সকলের জন্য প্রযোজ্য হয়। আইনের চোখে কেউ বাড়তি সুবিধা পাবে না। আইনের দৃষ্টিতে, সমতা একটি গুরুত্বপূর্ণ বিষয়। যখন আইনের অনুশাসন থাকে না, তখনই রাষ্ট্রে ব্যক্তি স্বাধীনতা খর্ব হয়। সুতরাং সমতা ও শৃঙ্খলা বজায় রাখার জন্য আইনের চোখে সবাইকে সমানভাবে দেখা হয়।"
        },
        {
          "label": "গ",
          "question": "সোহেল সাহেব কোন আইনের আওতায় তার তথ্য পেলেন? ব্যাখ্যা করো।",
          "explanation": "সোহেল সাহেব তথ্য অধিকার আইনের সহায়তায় তার তথ্য পেলেন। গণপ্রজাতন্ত্রী বাংলাদেশের সংবিধানের ৩৯ অনুচ্ছেদে চিন্তা, বিবেক ও বাক- স্বাধীনতা নাগরিকের অন্যতম মৌলিক অধিকার হিসেবে স্বীকৃত। জনগণের তথ্য প্রাপ্তির অধিকারকে সুনিশ্চিত করতে বাংলাদেশ সরকার ২০০৯ সালে তথ্য অধিকার আইন জারি করে। এ আইনে বলা হয়েছে, প্রত্যেক নাগরিকের কর্তৃপক্ষের নিকট হতে তথ্য পাওয়ার অধিকার রয়েছে এবং কর্তৃপক্ষও একজন নাগরিককে তথ্য প্রদানে বাধ্য থাকবে। এছাড়া এ আইনে 'তথ্য কমিশন' নামে একটি স্বাধীন প্রতিষ্ঠান সৃষ্টি করা হয়েছে। উদ্দীপকের ঘটনা-১ এ বর্ণিত, সোহেল সাহেব জমির খাজনা বিষয়ক বিভিন্ন তথ্য জানতে চেয়ে ভূমি অফিস কর্তৃক হয়রানির স্বীকার হন। পরে যথাযথ কর্তৃপক্ষের সহায়তায় প্রয়োজনীয় তথ্য পান। বাংলাদেশের তথ্য অধিকার আইন অনুযায়ী, কোন দপ্তরের দায়িত্বপ্রাপ্ত কর্মকর্তা নির্ধারিত সময়ের মধ্যে তথ্য প্রদান না করলে তথ্য প্রদানের সময়সীমা অতিক্রান্ত হবার ত্রিশ দিনের মধ্যে অনুরোধকারী সুবিচার না পেলে তথ্য কমিশনের নিকট অভিযোগ করলে দায়িত্বপ্রাপ্ত কর্মকর্তা তথ্য দিতে বাধ্য থাকবেন। ঠিক এভাবেই উদ্দীপকের সোহেল সাহেব উপরে আলোচিত প্রক্রিয়ায় তথ্য পেতে সফল হন।"
        },
        {
          "label": "ঘ",
          "question": "ঘটনা-২ এর কাজ যেন আধুনিক রাষ্ট্রের কাজের প্রতিরূপ- বিশ্লেষণ করো।",
          "explanation": "ঘটনা-২ এর কাজ যেন আধুনিক রাষ্ট্রের কাজের প্রতিরূপ- উক্তিটি যথার্থ। প্রতিটি আধুনিক রাষ্ট্রকে সমাজের সামগ্রিক উন্নতির জন্য কল্যাণমূলক ভূমিকায় অবতীর্ণ হতে হয়। জনকল্যাণ ও উন্নয়নে রাষ্ট্রের কল্যাণমূলক কার্যাবলি গৌণ বা ঐচ্ছিক কাজ। জনগণের স্বাস্থ্য সুরক্ষায় এবং বিভিন্ন বৈষম্য ও কুপ্রথা দূরীকরণে রাষ্ট্রকে গুরুত্বপূর্ণ সামাজিক ভূমিকা পালন করতে হয়। আধুনিক রাষ্ট্র নাগরিকদের সুস্বাস্থ্য রক্ষা ও অসুস্থদের সেবা প্রদান, শিশু সদন, পরিবার পরিকল্পনা কেন্দ্র প্রভৃতি প্রতিষ্ঠা ও পরিচালনা করে থাকে। রাষ্ট্রের খাদ্য নিরাপত্তা, অবকাঠামোগত উন্নয়ন, জনগণের মধ্যে ঐক্য ও সম্প্রীতি বজায় রাখা, সমতা বিধান প্রভৃতি আধুনিক রাষ্ট্রের গুরুত্বপূর্ণ কল্যাণমূলক কাজ। আর যে রাষ্ট্র কল্যাণমূলক কাজ সম্পাদন করে তাকে কল্যাণমূলক তথা আধুনিক রাষ্ট্র বলা হয়।"
        }
      ]
    },
    {
      "number": "8",
      "uddipok": "ঘটনা-১: বিদিতা দশম শ্রেণির শিক্ষার্থী। তার বাবা একজন সরকারি কর্মকর্তা। তিনি বিদিতাকে তার ডাক্তার পিতা ও শিক্ষক মাতার গল্প শোনান। তারা দুজনেই ১৯৭১ সালে চাকরির মায়া ত্যাগ করে গেরিলা যুদ্ধে অংশ নিয়েছিলেন। যুদ্ধে আহত অনেককেই তারা দুজন মিলে সেবা-শুশ্রুষা করেন। ঘটনা-২: 'A' নামক প্রতিবেশী দেশ মুক্তিযোদ্ধাদের প্রশিক্ষন দেন এবং তৎকালীন গণহত্যার বিবরণ বিশ্ববাসীর নিকট তুলে ধরেন। 'B' নামক ভেটো প্রদানকারী দেশ উক্ত সময়, বিভিন্নভাবে সহায়তা কার্যক্রমকে এগিয়ে দেয়।",
      "tag": "SB 23",
      "sub_questions": [
        {
          "label": "ক",
          "question": "বাংলাদেশ সংবিধানের একটি বৈশিষ্ট্য লেখো।",
          "explanation": "বাংলাদেশ সংবিধানের একটি বৈশিষ্ট্য হলো- এটি একটি লিখিত সংবিধান।"
        },
        {
          "label": "খ",
          "question": "শিক্ষাক্ষেত্রে ব্যাপক পরিবর্তনকারী শিক্ষানীতিটি ব্যাখ্যা করো।",
          "explanation": "শিক্ষাক্ষেত্রে ব্যাপক পরিবর্তনকারী শিক্ষানীতি ড. কুদরত-এ-খুদা শিক্ষানীতি। বঙ্গবন্ধু সরকার ১৯৭২ সালে বিশিষ্ট বিজ্ঞানী ড. কুদরত-এ-খুদাকে প্রধান করে একটি শিক্ষা কমিশন গঠন করে। এই কমিটি ১৯৭৪ সালে একটি গণমুখী বিজ্ঞানভিত্তিক শিক্ষানীতির রূপরেখা উপস্থাপন করে। এটি কুদরত- এ-খুদা শিক্ষানীতি নামে পরিচিত। এ শিক্ষানীতি দেশে একটি যুগোপযোগী শিক্ষা ব্যবস্থা গঠনের মাধ্যমে শিক্ষাক্ষেত্রে আমূল পরিবর্তন আনে।"
        },
        {
          "label": "গ",
          "question": "বিদিতার দাদা-দাদির মত ব্যক্তিদের মুক্তিযুদ্ধকালীন ভূমিকা ব্যাখ্যা করো।",
          "explanation": "মুক্তিযুদ্ধে বিদিতার দাদা-দাদির মতো ব্যক্তিদের অর্থাৎ পেশাজীবীদের ভূমিকা ছিল অপরিসীম। ঘটনা-১ বর্ণিত বিদিতার বাবা বিদিতাকে তার ডাক্তার পিতা ও শিক্ষক মাতার গল্প শোনান যারা দুজনেই ১৯৭১ সালে চাকরির মায়া ত্যাগ করে গেরিলা যুদ্ধে অংশ নিয়েছিলেন। এমনকি তারা যুদ্ধে আহত অনেককেই সেবা-শুশ্রুষা করেন। মুক্তিযুদ্ধে তাদের অবদান পেশাজীবীদের অবদানের সাথে সাদৃশ্যপূর্ণ। সাধারণ অর্থে যারা বিভিন্ন পেশায় নিয়োজিত তারাই হলেন পেশাজীবী। পেশাজীবীদের মধ্যে উল্লেখযোগ্য হলেন শিক্ষক, চিকিৎসক, প্রকৌশলী, শিল্পী, সাহিত্যিক, প্রযুক্তিবিদ, আইনজীবী, সাংবাদিক ও বিজ্ঞানীসহ বিভিন্ন সরকারি কর্মকর্তা ও কর্মচারীবৃন্দ। ১৯৭১ সালের মুক্তিযুদ্ধে এদের ভূমিকা ছিল অনন্য ও গৌরবদীপ্ত। পেশাজীবীদের বড় অংশ প্রত্যক্ষ বা পরোক্ষভাবে মুক্তিযুদ্ধে অংশ নেন। পেশাজীবীরা মুজিবনগর সরকারের অধীনে পরিকল্পনা সেল গঠন করে বিশ্ববাসীর কাছে বাংলাদেশের মুক্তিযুদ্ধের তথ্য সরবরাহ, সাহায্যের আবেদন, বিভিন্ন আন্তর্জাতিক ফোরামে বক্তব্য প্রদান, শরণার্থীদের উৎসাহ প্রদান ইত্যাদি ক্ষেত্রে গুরুত্বপূর্ণ ভূমিকা রাখেন। পেশাজীবীদের মধ্যে অনেকে মুক্তিযুদ্ধে শহিদ হন। তাদের সাহায্য ও সহযোগিতা ও স্বাধীনতার প্রতি ঐকান্তিক আকাঙ্ক্ষার ফলেই মাত্র নয় মাসের যুদ্ধে বাংলাদেশের বিজয় অর্জন সম্ভব হয়েছে। সুতরাং বলা যায়, -বিদিতার দাদা-দাদিরা মূলত পেশাজীবী সম্প্রদায়ের অন্তর্ভুক্ত। আর মুক্তিযুদ্ধে পেশাজীবীদের ভূমিকা অত্যন্ত গৌরবোজ্জ্বল।"
        },
        {
          "label": "ঘ",
          "question": "বাংলাদেশের স্বাধীনতা যুদ্ধে তুমি 'A' না 'B' দেশের ভূমিকাকে অগ্রগণ্য মনে কর? উত্তরের পক্ষে যুক্তি দেখাও।",
          "explanation": "বাংলাদেশের স্বাধীনতা যুদ্ধে 'B' তথা রাশিয়ার ভূমিকার চেয়ে 'A' তথা ভারতের ভূমিকা অগ্রগণ্য বলে মনে করি। ঘটনা-২ বর্ণিত 'A' নামক প্রতিবেশী দেশটি ভারত। কেননা ভারত মুক্তিযোদ্ধাদের প্রশিক্ষণ দেয় এবং তৎকালীন গণহত্যার বিবরণ বিশ্ববাসীর নিকট তুলে ধরে। অপরদিকে 'B' দেশটি হলো অধুনা বিলুপ্ত সোভিয়েত ইউনিয়ন যা বর্তমান রাশিয়া। কেননা দেশটি মুক্তিযুদ্ধের পক্ষে জাতিসংঘে তিনবার ভেটো প্রদান করে বিভিন্নভাবে সহায়তা কার্যক্রমকে এগিয়ে দেয়। বাংলাদেশের মুক্তিযুদ্ধে রাশিয়ার অবদান গুরুত্বপূর্ণ হলেও ভারতের ভূমিকা ছিল বিশেষ তাৎপর্যপূর্ণ। ১৯৭১ সালে বাংলাদেশের মুক্তিযুদ্ধের সময় প্রতিবেশী রাষ্ট্র হিসেবে ভারত সুস্পষ্ট সমর্থন জানায়। পাকিস্তানি হানাদার বাহিনী ও তাদের এদেশীয় দোসর রাজাকার, আল-বদর, আল-শামসরা বাংলাদেশে জুড়ে নারকীয় গণহত্যা, লুণ্ঠন ও ধ্বংসযজ্ঞ চালিয়েছিল। ভারত মুক্তিযুদ্ধে সামরিক সহায়তা দেওয়ার পাশাপাশি বহির্বিশ্বে এ বিষয়গুলো প্রচার করে বাংলাদেশের স্বাধীনতার পক্ষে সমর্থন আদায়ের চেষ্টা চালায়। বাংলাদেশের মানুষ পাকিস্তানি বাহিনীর বিরুদ্ধে রুখে দাঁড়ালে মুক্তিযুদ্ধ শুরু হয়। এ সময় ভারত সরকার মুক্তিযোদ্ধাদের প্রশিক্ষণ দিয়ে ও অস্ত্রশস্ত্র সরবরাহ করে সহায়তা করে। এপ্রিলের শেষ দিকে ত্রিপুরা ও মেঘালয়সহ ভারতের বিভিন্ন স্থানে বাংলাদেশের তরুণ-যুবকদের যুদ্ধের প্রশিক্ষণ দেওয়া শুরু হয়। পাকিস্তানি হত্যাযজ্ঞ ও অত্যাচার থেকে বাঁচতে প্রায় ১ কোটি মানুষ সীমান্ত পেরিয়ে ভারতে আশ্রয় নেয়। ভারত সরকার যুদ্ধের সময়জুড়ে তাদের আশ্রয় ও ভরণপোষণের ব্যবস্থা করে। এছাড়া কলকাতায় অবস্থান করে প্রবাসী বাংলাদেশ সরকার পরিচালনা ও স্বাধীন বাংলা বেতার কেন্দ্র স্থাপনে ভারত সরকারের প্রত্যক্ষ সহযোগিতা ছিল। যুদ্ধের শেষ দিকে মুক্তিবাহিনী ভারতীয় বাহিনীর সঙ্গে মিলে যৌথ কমান্ড গঠন করে। এই যৌথবাহিনীর তীব্র আক্রমণের ফলেই কোণঠাসা হয়ে ১৯৭১ সালের ১৬ই ডিসেম্বর পাকিস্তানী বাহিনী আত্মসমর্পণ করে। বাংলাদেশ অর্জন করে চূড়ান্ত বিজয়। উপরের আলোচনা থেকে একথা নিঃসন্দেহে বলা যায় যে, স্বাধীনতা অর্জন ত্বরান্বিত করার ক্ষেত্রে 'B' নির্দেশিত সোভিয়েত ইউনিয়ন তথা রাশিয়ার চেয়ে 'A' নির্দেশিত ভারতের ভূমিকা ছিল অগ্রগণ্য।"
        }
      ]
    },
    {
      "number": "9",
      "uddipok": "",
      "tag": "SB 23",
      "sub_questions": [
        {
          "label": "ক",
          "question": "জলবিদ্যুৎ কাকে বলে?",
          "explanation": "নদী ও জলপ্রপাতের পানির বেগ ব্যবহার করে টার্বাইন যন্ত্রের সাহায্যে যে বিদ্যুৎ উৎপাদন করা হয় তাকে জলবিদ্যুৎ বলা হয়।"
        },
        {
          "label": "খ",
          "question": "পানি ব্যবস্থাপনার একটি উদ্যোগ ব্যাখ্যা করো।",
          "explanation": "পানি ব্যবস্থাপনায় একটি অন্যতম উদ্যোগ হলো বিজ্ঞান ও প্রযুক্তির সদ্ব্যবহার। দেশের পানি সম্পদকে মানুষের জীবন-জীবিকার উন্নয়নে কাজে লাগাতে বিজ্ঞান ও প্রযুক্তির ধ্যান-ধারণা ও শিক্ষার প্রসার ঘটাতে হবে। প্রযুক্তির ব্যবহারে যত্নবান হতে হবে। দেশের পানি সম্পদ সারা বছরের সকল চাহিদা পূরণ করতে পারলে দেশের কৃষি ও খাদ্য উৎপাদন ক্রমাগতভাবে বৃদ্ধি পাবে।"
        },
        {
          "label": "গ",
          "question": "উদ্দীপকে 'P' চিহ্নিত নদীটির গতিপথ বর্ণনা করো।",
          "explanation": "নিম্নের অনুরূপ : দৃশ্যকল্প-১-এ উল্লিখিত 'C' নদীটি হলো যমুনা নদী। ব্রহ্মপুত্র বাংলাদেশের প্রধান নদীগুলোর অন্যতম। ব্রহ্মপুত্রের প্রধান ধারাটি একসময় ময়মনসিংহের মধ্য দিয়ে উত্তর-পশ্চিম দিক থেকে দক্ষিণ- পূর্বদিকে আড়াআড়িভাবে প্রবাহিত হতো। কিন্তু ১৭৮৭ সালে সংঘটিত ভূমিকম্পে ব্রহ্মপুত্রের তলদেশ উত্থিত হওয়ায় পানি ধারণ ক্ষমতার বাইরে চলে যায় এবং নতুন স্রোতধারার একটি শাখা নদীর সৃষ্টি হয়। এই নতুন স্রোতধারাটি দক্ষিণে গোয়ালন্দ পর্যন্ত যমুনা নদী বলে পরিচিত। যমুনার শাখা নদী ধলেশ্বরী এবং ধলেশ্বরীর শাখা নদী বুড়িগঙ্গা। করতোয়া ও আত্রাই যমুনার উপনদী। দৃশ্যকল্প-১-এ বলা হয়েছে, প্রাকৃতিক দুর্যোগের কারণে একটি নদীর গতিপথ পরিবর্তিত হয়ে 'C' নামক নদীর উৎপত্তি হয়েছে। 'C' নদীর উৎপত্তির সাথে উপরে বর্ণিত যমুনা নদীর মিল পাওয়া যায়। আর যমুনা নদী উপরে বর্ণিত গতিপথে প্রবাহিত হয়েছে।"
        },
        {
          "label": "ঘ",
          "question": "বাংলাদেশের অর্থনৈতিক উন্নয়নে 'Q' চিহ্নিত অঞ্চল না 'R' চিহ্নিত অঞ্চলকে তুমি অধিক গুরুত্ব দিবে? উত্তরের পক্ষে যুক্তি দেখাও।",
          "explanation": "উদ্দীপকের মানচিত্রে 'R' ও 'Q' চিহ্নিত বনভূমি অর্থাৎ যথাক্রমে ক্রান্তীয় চিরহরিৎ ও পত্রপতনশীল এবং স্রোতজ বনভূমি। আমি মনে করি, এদের মধ্যে স্রোতজ বনভূমি অর্থাৎ 'Q' বনভূমি বাংলাদেশের অর্থনীতিতে বেশি অবদান রাখছে। চট্টগ্রাম, খাগড়াছড়ি, রাঙামাটি, বান্দরবান ও সিলেট অঞ্চলের প্রায় ১৪ হাজার বর্গ কি.মি. এলাকা জুড়ে ক্রান্তীয় চিরহরিৎ ও পাতাঝরা গাছের বনভূমি গড়ে উঠেছে। চিত্রে 'R' দ্বারা এ বনভূমিকেই নির্দেশ করা হয়েছে। এ বনভূমির বাঁশ ও বেতকে ব্যবহার করে চট্টগ্রামে কাগজ শিল্পের প্রসার ঘটেছে। বাংলাদেশের অর্থনীতিতে এটি একটি গুরুত্বপূর্ণ শিল্প। অপরদিকে বাংলাদেশের দক্ষিণ-পশ্চিমাংশ খুলনা এবং দক্ষিণ পূর্বাংশে নোয়াখালী ও চট্টগ্রাম জেলার উপকূলে মোট ৪,১৯২ বর্গকিলোমিটার জায়গা জুড়ে স্রোতজ বা' গরান বনভূমি রয়েছে। চিত্রে 'Q' দ্বারা এ বনভূমিকেই নির্দেশ করা হয়েছে। সরকার প্রতি বছর স্রোতজ বা গরান বনাঞ্চল থেকে বহু টাকার রাজস্ব আয় করে। বিশ্বের সবচেয়ে বড় ম্যানগ্রোভ বনাঞ্চল সুন্দরবনে বিপুল বনজ সম্পদ রয়েছে। বর্তমানে এই বনের ১৭টি খাত থেকে সরকার বছরে প্রায় ৭ কোটি টাকা রাজস্ব আদায় করছে। এসব খাতের মধ্যে রয়েছে মাছ ধরা, মধু সংগ্রহ, কাঁকড়া ধরা, জ্বালানি কাঠ সংগ্রহ ইত্যাদি কাজের জন্য লাইসেন্স প্রদান। সুন্দরবনের বনজ সম্পদকে কেন্দ্র করে স্থানীয়ভাবে বেশ কিছু শিল্প কারখানা গড়ে উঠেছে। এগুলোর মধ্যে আছে খুলনার নিজউপ্রিন্ট মিল ও হার্ডবোর্ড মিল-কারখানা। এই দুটি কারখানারই কাঁচামাল যথাক্রমে সুন্দরবনের গেওয়া ও সুন্দরী গাছ। এ 'বনাঞ্চল দেশের অন্যতম প্রধান আকর্ষণীয় পর্যটন কেন্দ্র। আর অর্থনীতিতে এ খাতটির অবদান ক্রমেই বাড়ছে। পরিশেষে বলা যায়, লাখ লাখ মানুষের জীবিকার সংস্থান, সরকারের রাজস্ব আয়, প্রাকৃতিক ভারসাম্য রক্ষা, উপকূলীয় অঞ্চলে দুর্যোগ প্রশমন, শিল্পের কাঁচামাল সরবরাহ এবং পর্যটন শিল্পে অবদানের মাধ্যমে সুন্দরবন তথা স্রোতজ বনভূমি অঞ্চল ক্রান্তীয় পাতাঝরা বা পত্রপতনশীল বনভূমির চেয়ে বাংলাদেশের অর্থনীতিতে বেশি অবদান রাখছে। এজন্য আমি 'Q' চিহ্নিত অঞ্চলকে অধিক গুরুত্ব দিব।"
        }
      ]
    },
    {
      "number": "10",
      "uddipok": "এনজিও কর্মী লিনা শিশুদের নিয়ে কাজ করেন। জরিপের কাজে তিনি বেরিয়ে দেখলেন স্কুলের ইউনিফরম পরা কিছু ছাত্র সস্কুল সময়ে রাস্তার মোড়ে আড্ডা দিচ্ছে। তারা মারামারিও করছিল। তিনি এ ব্যাপারে জিজ্ঞাসা করলে তারা তার সাথে দুর্ব্যবহার করে। পরেরদিন তিনি কাজে বের হয়ে দেখলেন একটি ঝালাই কারখানায় ১২/১৩ বছরের কিছু ছেলে কাজ করছে। এক প্রশ্নের উত্তরে মালিক বললেন, \"তাদের কাজের জন্য আমার কাছে সার্টিফিকেট আছে।” তিনি একই বয়সী কিছু ছেলেকে হোটেলে খাদ্য পরিবেশন করতে দেখলেন। প্রশ্নের জবাবে মালিক বললেন “ওরা সকাল ৮টায় আসে ১২ টায় ফিরে যায়।”",
      "tag": "SB 23",
      "sub_questions": [
        {
          "label": "ক",
          "question": "এইডস কী?",
          "explanation": "এইডস একটি ধ্বংসাত্মক ব্যাধি।"
        },
        {
          "label": "খ",
          "question": "সড়ক দুর্ঘটনা কীভাবে সামাজিক সমস্যাকে ত্বরান্বিত করে?",
          "explanation": "সড়ক দুর্ঘটনা ব্যক্তিকে পঙ্গু ও অক্ষম করার মাধ্যমে সামাজিক সমস্যা ত্বরান্বিত করে। দুর্ঘটনা কবলিত ব্যক্তি শারীরিকভাবে পঙ্গু হলে কর্মক্ষমতা হারিয়ে ফেলে।. ফলে অনেকেই কর্মহীন অবস্থায় মানসিকভাবে ভারসাম্যহীন হয়ে পড়ে। কোনো কোনো ক্ষেত্রে আত্মহত্যা কিংবা ভিক্ষাবৃত্তির মতো পেশার সাথে যুক্ত হয়। কেউ জীবন নির্বাহের জন্য মাদকাসক্ত হয়ে পড়ে। ফলে সামাজিক সমস্যা আরো বৃদ্ধি পায়।"
        },
        {
          "label": "গ",
          "question": "উদ্দীপকের প্রথম অংশে কোন সামাজিক সমস্যার চিত্র ফুটে উঠেছে? ব্যাখ্যা করো।",
          "explanation": "নিম্নের অনুরূপ : ঘটনা-২ কিশোর অপরাধ নামক সামাজিক সমস্যার চিত্র ফুটে উঠেছে। অপ্রাপ্তবয়স্ক ছেলেমেয়ে বা শিশু-কিশোরদের দ্বারা সংঘটিত অপরাধকেই কিশোর অপরাধ বলা হয়। সাধারণত ৭ থেকে ১৬ বছর বয়সি কিশোর- কিশোরীদের দ্বারা সংঘটিত অপরাধই কিশোর অপরাধ। যেসব কাজ কিশোর অপরাধের পর্যায়ে পড়ে সেগুলো হচ্ছে- চুরি, খুন, জুয়া খেলা, স্কুল পালানো, বাড়ি থেকে পালানো, পরীক্ষায় নকল করা, বিদ্যালয় ও পথে ঘাটে উচ্ছৃঙ্খল আচরণ, পকেট মারা, মারপিট করা, বোমাবাজি, গাড়ি ভাংচুর, মেয়েদের উত্ত্যক্ত করা, বিনা টিকিটে ভ্রমণ, অশোভন ছবি দেখা ইত্যাদি। আমাদের দেশের কিশোর অপরাধীরা সাধারণত এসব অপরাধের সঙ্গে জড়িত থাকে। উদ্দীপকের ঘটনা-২ এ বলা হয়েছে, দিনমজুর রফিকের ১৩ বছর বয়সী ছেলে বাবা-মায়ের কোনো কথা শোনে না। সে প্রায়ই আশেপাশের সমবয়সীদের সাথে মারামারিতে লিপ্ত থাকে। রফিকের ছেলেটি অপ্রাপ্তবয়স্ক হওয়ায় সমবয়সীদের সাথে তার মারামারিতে লিপ্ত হওয়ার বিষয়টি কিশোর অপরাধের মধ্যে পড়ে। তাই বলা যায়, ঘটনা-২ এ কিশোর অপরাধের প্রতিফলন ঘটেছে।"
        },
        {
          "label": "ঘ",
          "question": "উদ্দীপকের দ্বিতীয় অংশে দুটো পরিস্থিতিতেই কি কারখানার মালিকনগণ দেশের প্রচলিত আইন লঙ্ঘন করেছেন? সামাজিক সমস্যাটি চিহ্নিতপূর্বক বিশ্লেষণ করো।",
          "explanation": "হ্যাঁ, উদ্দীপকের দ্বিতীয় অংশের বর্ণনায় উভয় কারখানার মালিক প্রচলিত আইন লঙ্ঘন করেছেন বলে আমি মনে করি। বাংলাদেশের সংবিধানে শিশুদের মৌলিক অধিকারকে স্বীকৃতি দেওয়া হয়েছে। এ বিষয়ে এদেশে আইনও প্রচলিত রয়েছে। এ আইন না মানার দৃষ্টান্ত লক্ষ করা যায় কারখানার মালিকের কাজে। উদ্দীপকের কারখানার মালিক ১২/১৩ বছরের দুজন শিশুকে দিয়ে ঝুঁকিপূর্ণ কাজ করাচ্ছেন। এ ব্যাপারে তাকে প্রশ্ন করলে জবাবে তিনি কাজের সার্টিফিকেট আছে বলে জানান। অথচ বাংলাদেশ শ্রম আইন ২০০৬-এ উল্লেখ করা হয়েছে যে, ১৪ বছরের কম বয়সী কোনো শিশুকে কাজে নিয়োগ করা যাবে না। শিশুর বাবা-মা কিংবা অভিভাবক শিশুকে দিয়ে কাজ করানোর জন্য কারও সাথে কোনো প্রকার চুক্তি করতে পারবে না। কিশোর শ্রমিক নিয়োগ করতে হলে রেজিস্টার্ড ডাক্তারের কাছ থেকে মালিকের খরচে ফিটনেস সার্টিফিকেট সংগ্রহ করতে হবে। কারখানার মালিক এ আইন না মেনে শিশুদের দিয়ে কাজ করাচ্ছেন। আবার দ্বিতীয় পরিস্থিতিতে তিনি ১২/১৩ বছর বয়সী কিছু ছেলেকে হোটেলে খাদ্য পরিবেশন করতে দেখলেন। হোটেলের মালিক তাকে বলেন যে, তারা সকাল ৮ টায় আসে দুপুর ১২ টায় যায়। বাংলাদেশ শ্রম আইনে কিশোর শ্রমিকদের সকাল ৭ টা থেকে সন্ধ্যা ৭টার মধ্যে দৈনিক ৫ ঘণ্টা কাজ করার অনুতি দেওয়া হয়েছে। সে অনুযায়ী বলা যায়, দ্বিতীয় পরিস্থিতিতে হোটেল মালিক দেশে প্রচলিত আইন লঙ্ঘন করেন নি। উপরের আলোচনা থেকে প্রমাণিত হয় যে, প্রথম পরিস্থিতিতে কারখানার মালিক শিশুশ্রম সম্পর্কিত প্রচলিত আইন লঙ্ঘন করছেন। তবে দ্বিতীয় পরিস্থিতিতে হোটেল মালিক আইন লঙ্ঘন করেন নি।"
        }
      ]
    },
    {
      "number": "11",
      "uddipok": "মায়া এপ্রিল মাসের দুপুরে বাড়ির সামনে পুকুর পাড়ে আমতলায় বসেছিল। অল্প বয়সী কিছু ছেলে মেয়ে পুকুরের পানিতে ঝাঁপ দিয়ে উষ্ণতা নিবারণ করছিল। সে উপরে তাকিয়ে দেখে গাছে এবছর তেমন আম হয়নি। গত বছর সৃষ্ট ঘূর্ণিঝড় আমফানে তাদের আমবাগান প্রায় ধ্বংস হয়ে যায়। অনেকে তাদের বাড়িঘর ফসলাদি হারিয়ে পেশা পরিবর্তনে বাধ্য হয়।",
      "tag": "SB 23",
      "sub_questions": [
        {
          "label": "ক",
          "question": "কালবৈশাখী কাকে বলে?",
          "explanation": "গ্রীষ্মকালে পশ্চিম ও উত্তর-পশ্চিম দিক থেকে শুষ্ক ও শীতল বায়ু প্রবাহিত হওয়ায় যে ঝড় সৃষ্টি হয়, তাকে কালবৈশাখী বলে।"
        },
        {
          "label": "খ",
          "question": "নদীর নাব্যতা সংকট কীভাবে দূর করা যায়?",
          "explanation": "নদী নিয়মিত খনন করা, নদীর উপর অপ্রয়োজনীয় বাঁধ, পুল, কালভার্ট, নির্মাণ না করা ও পানির প্রবাহ ঠিক রাখার মাধ্যমে নদীর নাব্যতা সংকট দূর করা যায়। নদীতে যত্রতত্র সেতু ও বাঁধ নির্মাণ, পলি জমে যাওয়া এবং নদী থেকে অতিরিক্ত পানি উত্তোলনের কারণে নদীর নাব্যতা সংকট দেখা দেয়। এজন্য নদীর নাব্যতা সংকট দূর করতে নদী নিয়মিত খনন করতে হবে। অপ্রয়োজনীয় বাঁধ, পুল ও কালভার্ট নির্মাণে অনুৎসাহিত করতে হবে। এছাড়া পানির প্রবাহ ঠিক রাখতেও জলাধার নির্মাণের উদ্যোগ নিতে হবে।"
        },
        {
          "label": "গ",
          "question": "উদ্দীপকের সময়কাল বাংলাদেশের জলবায়ুর যে ঋতুর বৈশিষ্ট্য বহন করে তার ব্যাখ্যা দাও।",
          "explanation": "উদ্দীপকের সময়কাল বাংলাদেশের জলবায়ুর গ্রীষ্ম ঋতুর বৈশিষ্ট্য বহন করে। মার্চ থেকে মে মাস পর্যন্ত বাংলাদেশে গ্রীষ্মকাল। এটি দেশের উষ্ণতম ঋতু। সাধারণত এ ঋতুতে সর্বোচ্চ তাপমাত্রা ৩৮ ডিগ্রি সে. এবং সর্বনিম্ন ২১ ডিগ্রি সে. পর্যন্ত হয়ে থাকে। এ সময়ে সামুদ্রিক বায়ুর প্রভাবে দেশের দক্ষিণ থেকে উত্তর দিকে তাপমাত্রা ক্রমান্বয়ে বেশি থাকে। গ্রীষ্মকালে সূর্য উত্তর গোলার্ধের কর্কটক্রান্তি রেখার নিকটবর্তী হওয়ায় বায়ুর চাপের পরিবর্তন হয়' এবং বাংলাদেশের উপর দিয়ে দক্ষিণ-পশ্চিম মৌসুমি বায়ু প্রবাহিত হতে থাকে। একই সময়ে পশ্চিম ও উত্তর-পশ্চিম দিক থেকে শুষ্ক ও শীতল বায়ু প্রবাহিত হয়। এতে ঝড়ের সৃষ্টি হয়। এ ঝড়কে কালবৈশাখী বলে। উদ্দীপকে এ ঘটনাকেই ইঙ্গিত করা হয়েছে। উদ্দীপকে দেখা যায়, মায়া এপ্রিল মাসের দুপুরে বাড়ির সামনে পুকুর পাড়ে আমতলায় বসেছিল। অল্প বয়সী ছেলে মেয়ে পুকুরের পানিতে ঝাঁপ দিয়ে উষ্ণতা নির্বারণ করছিল। সে উপরে, তাকিয়ে দেখে, গাছে এ বছর তেমন আম হয় নি। গত বছর সৃষ্ট ঘূর্ণিঝড় আমফানে তাদের আমবাগান প্রায় ধ্বংস হয়ে গেছে। এই অবস্থানটি বাংলাদেশের কাল বৈশাখী ঝড়কে ইঙ্গিত করছে। তাই বলা যায়, উদ্দীপকের ঘটনাটি বাংলাদেশের গ্রীষ্ম ঋতুর সাথে সাদৃশ্যপূর্ণ।"
        },
        {
          "label": "ঘ",
          "question": "উদ্দীপকের ঘটনাবলি বাংলাদেশের মানুষের জীবন-জীবিকার সাথে ওতপ্রোতভাবে জড়িত- বিশ্লেষণ করো।",
          "explanation": "উদ্দীপকের ঘটনাবলি তথা জলবায়ু বাংলাদেশের মানুষের জীবন জীবিকার সাথে ওতপ্রোতভাবে জড়িত- উক্তিটি যথার্থ। উদ্দীপকে বর্ণিত জলবায়ু জনিত কারণে বাংলাদেশের মানুষের আর্থ- সামাজিক জীবন অধিক মাত্রায় প্রকৃতি ও প্রাকৃতিক সম্পদের ওপর নির্ভরশীল। তাই জলবায়ু পরিবর্তনের ফলে মানুষের জীবন-জীবিকায় নানা পরিবর্তন ঘটে। জলবায়ুজনিত ঘন ঘন প্রাকৃতিক দুর্যোগ, দীর্ঘস্থায়ী বন্যা, নদ-নদীর ভাঙন প্রভৃতি মানুষের জীবন-জীবিকায় পরিবর্তন আনে। বাংলাদেশের মানুষের জীবন-জীবিকার ওপর জলবায়ুর ব্যাপক প্রভাব বিদ্যমান। বর্ষাকালে দক্ষিণ-পশ্চিম মৌসুমী বায়ুর প্রভাবে প্রচুর বৃষ্টিপাত হওয়ায় এদেশের প্রচুর ফসল ও ফল হয়।। আবার শীতকালে ধান, গম, তামাক, নানা জাতের ডাল, তৈলবীজ, গোল আলু, পিঁয়াজ, রসুন, ধনিয়া ইত্যাদি রবি শস্য এবং নানা শাকসবজি উৎপাদন করা যায়। তবে প্রায়ই তীব্র শীতের কারণে মানুষের স্বাভাবিক জীবনযাত্রায় ব্যাঘাত ঘটে। দরিদ্র মানুষ কাজের অভাবে অর্থ সংকটে ভোগে, আবার গ্রীষ্মকালে এদেশের ওপর দিয়ে দক্ষিণ-পশ্চিম মৌসুমী বায়ু প্রবাহিত হয়। এ সময় বাংলাদেশে প্রচুর পরিমাণে গ্রীষ্মকালীন ফল যেমন- আম, জাম, লিচু, কাঁঠালসহ বিভিন্ন রসালো ফল উৎপাদিত হয়। তবে গ্রীষ্মকালে এদেশে প্রায়ই কালবৈশাখী ঝড়। সৃষ্টি হয়। এছাড়া এসময় বঙ্গোপসাগরে সৃষ্ট নিম্নচাপসমূহের কারণে এদেশের উপকূলীয় অঞ্চল প্রায়শ বিভিন্ন প্রলয়ঙ্করী ঘূর্ণিঝড়ের কবলে পড়ে। এতে উপকূলীয় অঞ্চলে জান-মালের ব্যাপক ক্ষয়ক্ষতি সাধিত হয়। ফলে অনেকে নিঃস্ব হয়ে কাজের খোঁজে শহরাঞ্চলে চলে যায়। সার্বিক আলোচনার প্রেক্ষিতে বলা যায়, বাংলাদেশের মানুষের জীবন-জীবিকার সাথে জলবায়ু ওতপ্রোতভাবে জড়িত।"
        }
      ]
    }
  ]
}