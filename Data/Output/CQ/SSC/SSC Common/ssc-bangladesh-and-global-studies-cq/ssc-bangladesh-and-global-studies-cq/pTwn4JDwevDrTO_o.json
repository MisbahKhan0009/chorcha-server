{
  "title": "দিনাজপুর বোর্ড ২০২৩",
  "subtitle": "বাংলাদেশ ও বিশ্ব পরিচয় (10)",
  "questions": [
    {
      "number": "1",
      "uddipok": "জিহাদের দাদা আবুল হোসেন দেশের গল্প শোনাতে গিয়ে জিহাদকে একটি আন্দোলনের বর্ণনা দিলেন। যা ৪০ এর দশকে শুরু হয়ে ৫০ এর দশকে শেষ হয় এবং এ আন্দোলনে অনেক ছাত্র জনতা শহিদ হয়। দাদার দেওয়া একটি বই পড়ে জিহাদ আরও জানতে পারল এ দেশের একজন মহান নেতা জনগণের অধিকার আদায়ে শাসকগোষ্ঠীর কাছে তার অঞ্চলের জন্য মুদ্রা, প্রতিরক্ষা ও আঞ্চলিক নিরাপত্তাসহ ভোটাধিকারের দাবি পেশ করেন।",
      "tag": "DIN.B 23",
      "sub_questions": [
        {
          "label": "ক",
          "question": "বাঙালি জাতীয়তাবাদ কাকে বলে?",
          "explanation": "বাংলা ভাষা, ইতিহাস, ঐতিহ্য, সংস্কৃতি ও বাঙালির নৃতাত্ত্বিক পরিচয়ের সমন্বয়ে যে ঐক্য গড়ে ওঠে তাকেই বাঙালি জাতীয়তাবাদ বলে।"
        },
        {
          "label": "খ",
          "question": "পাকিস্তান সরকারকে কীভাবে আগরতলা মামলা প্রত্যাহার করতে বাধ্য করা হয়?",
          "explanation": "পূর্ব পাকিস্তানে গণঅভ্যুত্থান সৃষ্টির মাধ্যমে পাকিস্তান সরকারকে আগরতলা মামলা প্রত্যাহারে বাধ্য করা হয়। ১৯৬৮ সালে বঙ্গবন্ধুসহ ৩৫ জনকে আসামি করে পাকিস্তান সরকার আগরতলা মামলা দায়ের করে। এতে পূর্ব পাকিস্তানের জনগণের মধ্যে তীব্র প্রতিক্রিয়া সৃষ্টি হয়। সকল শ্রেণির মানুষ আগরতলা মামলা প্রত্যাহারের জন্য আন্দোলন শুরু করে। এক পর্যায়ে আন্দোলনটি বিপ্লবাত্মক রূপ ধারণ করে, যা ১৯৬৯ এর গণঅভ্যুত্থান নামে পরিচিত। উত্তাল ওই আন্দোলনের ফলে ১৯৬৯ সালের ২২শে ফেব্রুয়ারি পাকিস্তান সরকার বঙ্গবন্ধুকে নিঃশর্ত মুক্তি দিতে এবং আগরতলা মামলা প্রত্যাহার করতে বাধ্য হয়।"
        },
        {
          "label": "গ",
          "question": "উদ্দীপকে জিহাদের দাদা যে আন্দোলনের কথা শোনালেন তা ব্যাখ্যা করো।",
          "explanation": "নিম্নের অনুরূপঃ রীমার দেখা নাটকের ঘটনাটি আমার পাঠ্যপুস্তকের ভাষা আন্দোলনের ঘটনাকে ইঙ্গিত করছে। ১৯৫২ সালের ২৬শে জানুয়ারি ঢাকার পল্টন ময়দানে অনুষ্ঠিত জনসভায় পাকিস্তানের নতুন প্রধানমন্ত্রী খাজা নাজিমুদ্দীন উর্দুকে পাকিস্তানের রাষ্ট্রভাষা করার ঘোষণা দেন। এতে ছাত্র সমাজ প্রতিবাদমুখর হয়ে ওঠে। ২১শে ফেব্রুয়ারি দেশব্যাপী সাধারণ ধর্মঘট এবং ঐ দিন রাষ্ট্রভাষা দিবস পালন করার সিদ্ধান্ত গ্রহণ করা হয়। সরকার আন্দোলন দমাতে ২১শে ফেব্রুয়ারি ১৪৪ ধারা জারি করে। কিন্তু ছাত্রসমাজ ১৪৪ ধারা ভঙ্গ করে এবং এক পর্যায়ে পুলিশের গুলিতে রফিক, জব্বার, বরকত, সালামসহ আরও অনেকে শহিদ হন। ১৯৪৭ সালের সূচিত রাষ্ট্রভাষা আন্দোলন ১৯৪৮ থেকে ১৯৫২ সালে প্রতিবাদ ও রক্তক্ষয়ী সংগ্রামে রূপ লাভ করে। ফলে পাকিস্তান সরকার বাংলাকে অন্যতম রাষ্ট্রভাষা হিসেবে স্বীকৃতি দিতে বাধ্য হয়। উদ্দীপকে রীমার দেখা নাটকে একটি মেডিকেল কলেজের দিক থেকে সরকারি নিষেধাজ্ঞা ভঙ্গ করে একটি মিছিল এগিয়ে আসতে দেখা যায়। এ মিছিলে পুলিশ অতর্কিত হামলা চালায় এবং বেশ কয়েকজন হতাহত হয়। যা ১৯৫২ সালের ২১শে ফেব্রুয়ারির ভাষা আন্দোলনকে ইঙ্গিত করে।"
        },
        {
          "label": "ঘ",
          "question": "উদ্দীপকে বর্ণিত মহান নেতার পেশকৃত দাবিনামা বাঙালির অগ্রযাত্রাকে ত্বরান্বিত করে- বিশ্লেষণ করো।",
          "explanation": "উদ্দীপকে বর্ণিত মহান নেতার পেশকৃত দাবিনামা বঙ্গবন্ধু শেখ মুজিবুর রহমানের ঐতিহাসিক ছয় দফা দাবিকে নির্দেশ করে, যা বাঙালির অগ্রযাত্রাকে ত্বরান্বিত করেছিল। পশ্চিম পাকিস্তানিদের শাসন ও শোষণ থেকে মুক্তি পেতে বঙ্গবন্ধু শেখ মুজিবুর রহমান ১৯৬৬ সালের ৫-৬ই ফেব্রুয়ারি লাহোরে অনুষ্ঠিত সম্মেলনে বাঙালিদের জন্য স্বায়ত্তশাসন প্রতিষ্ঠার লক্ষ্যে ছয়টি সুনির্দিষ্ট দাবি তুলে ধরেন। এগুলোর মধ্যে ছিল যুক্তরাষ্ট্রীয় সরকার ব্যবস্থা চালু, সর্বজনীন ভোটাধিকারের ভিত্তিতে প্রাপ্তবয়স্কদের ভোটে নির্বাচন অনুষ্ঠান, দুই অংশের মধ্যে অবাধে বিনিময়যোগ্য মুদ্রাব্যবস্থা চালু, অঙ্গরাজ্যগুলোকে আঞ্চলিক নিরাপত্তার জন্য আধাসামরিক বাহিনী গঠন করার ক্ষমতা দেওয়া ইত্যাদি দাবি। উদ্দীপকের জিহাদ দাদার দেওয়া বই পড়ে এই ৬ দফা সম্পর্কেই জানতে পারে। বঙ্গবন্ধু ছয় দফা ঘোষণা করলে পূর্ব বাংলার মানুষ সেই দাবি আদায়ে আন্দোলন শুরু করে। এ আন্দোলন স্বৈরাচারী আইয়ুব সরকারের ভিত কাঁপিয়ে দেয়। ৬ দফা আন্দোলন ১৯৬৯ সালে সামরিক শাসন বিরোধী গণঅভ্যুত্থানে রূপ নেয়। এর পরিণতিতে স্বৈরশাসক আইয়ুব খান পদত্যাগে বাধ্য হন। বঙ্গবন্ধু পূর্ব পাকিস্তানের অবিসংবাদিত নেতায় পরিণত হন। এ প্রেক্ষাপটে ১৯৭০ সালের সাধারণ নির্বাচনে আওয়ামী লীগ ঐতিহাসিক জয় পায়। কিন্তু পাকিস্তানি শাসকরা বিজয়ী জনপ্রতিনিধিদের হাতে ক্ষমতা হস্তান্তর করতে অস্বীকৃতি জানায়। তারা উল্টো পূর্ব পাকিস্তানের স্বাধিকারের দাবিকে স্তব্ধ করে দিতে একাত্তরের ২৫শে মার্চ পূর্ব বাংলায় গণহত্যা চালায়। এর পরিপ্রেক্ষিতে বঙ্গবন্ধু শেখ মুজিবুর রহমান স্বাধীনতার ঘোষণা দেন। শুরু হয় বাঙালির মুক্তিযুদ্ধ। প্রায় নয় মাস যুদ্ধের পর বাংলাদেশ চূড়ান্ত বিজয় অর্জন করে। উপরের ঘটনাপ্রবাহ বিশ্লেষণ করে বোঝা যায়, ছয় দফা দাবি বাঙালি জাতিকে স্বাধিকার আদায়ে ঐক্যবদ্ধ করেছিল। এ দাবিগুলোই পরবর্তী সময়ে স্বাধীনতার লড়াইয়ের অনুপ্রেরণা হিসেবে কাজ করে। তাই বলা যায়, উদ্দীপকে উল্লেখিত শেখ মুজিবুর রহমানের পেশকৃত ছয় দফা দাবি বাঙালি জাতির অগ্রযাত্রায় অগ্রণী ভূমিকা রেখেছে।"
        }
      ]
    },
    {
      "number": "2",
      "uddipok": "নিচের চিত্রটি দেখে প্রশ্নগুলোর উত্তর দাও:",
      "tag": "DIN.B 23",
      "sub_questions": [
        {
          "label": "ক",
          "question": "গরান বনভূমি কাকে বলে?",
          "explanation": "বাংলাদেশের দক্ষিণ-পশ্চিমাংশে খুলনা এবং দক্ষিণ পূর্বাংশে নোয়াখালী ও চট্টগ্রাম জেলার উপকূলে জোয়ার ভাটার লোনা ও ভেজা মাটিতে যেসব উদ্ভিদ জন্মায় তাদের স্রোতজ বা গরান বনভূমি বলে।"
        },
        {
          "label": "খ",
          "question": "মিয়ানমারের গ্রীষ্মঋতুর বৈশিষ্ট্য ব্যাখ্যা করো।",
          "explanation": "মার্চ থেকে মে মাস পর্যন্ত মিয়ানমারে গ্রীষ্মকাল। এ সময়ে এ দেশের অধিকাংশ স্থান অত্যন্ত উত্তপ্ত থাকে। গড় তাপমাত্রা ২৯ ডিগ্রি সে. এর কাছাকাছি পৌঁছে। সূর্য উত্তর গোলার্ধে অবস্থান করে বিধায় এ সময় মধ্য এশিয়ার বিরাট নিম্নচাপে সৃষ্টি হয় এবং এ অঞ্চলে মৌসুমি বায়ুপ্রবাহ শুরু হয়। এ সময়ে ভামোতে ১৯ ডিগ্রি সে., মান্দালয়ে ৩২ ডিগ্রি সে. এবং ইয়াঙ্গুনে প্রায় ২৭ ডিগ্রি সে. তাপমাত্রা বিরাজ করে।"
        },
        {
          "label": "গ",
          "question": "মানচিত্রে 'A' চিহ্নিত স্থানের বনভূমির ব্যাখ্যা দাও।",
          "explanation": "মানচিত্রের 'A' চিহ্নিত স্থানের বনভূমি হলো ক্রান্তীয় পাতাঝরা বা পত্রপতনশীল বনভূমি। বিশেষজ্ঞদের মতে, প্রাকৃতিক ভারসাম্যের জন্য একটি দেশের মোট আয়তনের ২০-২৫% বনভূমি থাকা প্রয়োজন। মূলত জলবায়ু ও মাটির ভিন্নতার কারণে এ দেশের বিভিন্ন অঞ্চলে ভিন্ন ভিন্ন ধরনের বনের সৃষ্টি হয়েছে। উদ্ভিদের বৈশিষ্ট্য অনুযায়ী বাংলাদেশে তিন ধরনের বনাঞ্চল দেখা যায়, যেমন- ১. ক্রান্তীয় চিরহরিৎ এবং পত্রপতনশীল, ২. ক্রান্তীয় পাতাঝরা বা পত্রপতনশীল এবং ৩. স্রোতজ বা গরান বনভূমি। মানচিত্রের 'A' চিহ্নিত অঞ্চলের বনভূমি বাংলাদেশের ময়মনসিংহ, টাঙ্গাইল, গাজীপুর, দিনাজপুর ও রংপুর এলাকার পাতাঝরা বনের অঞ্চলকে নির্দেশ করে। এ বনভূমিতে শীতকালে গাছের পাতা সম্পূর্ণ ঝরে যায়। এ বনে শালগাছ (আরেক নাম গজারি) বেশি জন্মায় তাই একে শালবনও বলা হয়। এছাড়া এখানে কড়ই, বহেরা, হিজল, শিরিষ, হরীতকী, কাঁঠাল, নিম ইত্যাদি গাছ জন্মে। ময়মনসিংহ, টাঙ্গাইল ও গাজীপুরের শালবন ভাওয়াল বনভূমি নামে পরিচিত। দিনাজপুর অঞ্চলের এ বনকে বরেন্দ্র বনভূমি বলা হয়। বাংলাদেশের বনভূমির উল্লেখযোগ্য অংশ জুড়ে রয়েছে এই ক্রান্তীয় পাতাঝরা বা পত্রপতনশীল বনভূমি যা মানচিত্রে 'A' বিন্দুর মাধ্যমে তুলে ধরা হয়েছে।"
        },
        {
          "label": "ঘ",
          "question": "বাংলাদেশের অর্থনীতিতে 'B' চিহ্নিত স্থানের বনভূমির গুরুত্ব বিশ্লেষণ করো।",
          "explanation": "মানচিত্রে 'B' চিহ্নিত স্থানটি স্রোতজ বা গরান বনভূমি। বাংলাদেশের অর্থনীতিতে এ বনভূমি গুরুত্বপূর্ণ অবদান রাখছে। সাধারণত জোয়ার-ভাটার লোনা ও ভেজা মাটিতে যেসব উদ্ভিদ জন্মায় তাদেরকে স্রোতজ বা গরান বনভূমি বলা হয়। বাংলাদেশে মোট ৪,১৯২ বর্গকিলোমিটার স্রোতজ বা গরান বনভূমি রয়েছে। এর বেশিরভাগই সুন্দরবন। বাংলাদেশের দক্ষিণাঞ্চলের খুলনা, সাতক্ষীরা ও বাগেরহাট জেলা এবং এর সংলগ্ন ভারতের পশ্চিমবঙ্গ রাজ্যের কিছু অংশে ছড়িয়ে রয়েছে সুন্দরবন। উদ্দীপকে 'B' চিহ্নিত স্থানটি এদেশের দক্ষিণ- পশ্চিমাঞ্চলে অবস্থিত সুন্দরবনকেই নির্দেশ করছে। এটি একটি স্রোতজ বনভূমি। অন্যদিকে পিরোজপুর, বরগুনা, ভোলা, নোয়াখালী, লক্ষ্মীপুর, চট্টগ্রাম ও কক্সবাজার জেলার উপকূলীয় এলাকায় এ ধরনের বনভূমি গড়ে উঠেছে। সুন্দরবনসহ স্রোতজ বা গরান অঞ্চলের লোনা পানিতে ভেজা স্যাঁতসেতে মাটিতে সুন্দরী, গেওয়া, পশুর, ধুন্দল, কেওড়া, বায়েন, গরান, গোলপাতা ইত্যাদি গাছ জন্মে। সরকার প্রতি বছর স্রোতজ বা গরান বনাঞ্চল থেকে বহু টাকার রাজস্ব আয় করে। বিশ্বের সবচেয়ে বড় ম্যানগ্রোভ বনাঞ্চল সুন্দরবনে বিপুল বনজ সম্পদ রয়েছে। বর্তমানে এই বনের ১৭টি খাত থেকে সরকার বছরে প্রায় ৭ কোটি টাকা রাজস্ব আদায় করছে। এসব খাতের মধ্যে রয়েছে মাছ ধরা, মধু সংগ্রহ, কাঁকড়া ধরা, জ্বালানি সংগ্রহের লাইসেন্স দেওয়া ইত্যাদি। সুন্দরবন থেকে ২০১২-১৩ অর্থবছরে সরকার প্রায় ৭ কোটি ৮৮ লাখ টাকার রাজস্ব আয় করেছে। ২০১৫-১৬ অর্থবছরে শুধু গোলপাতা আহরণকারীরা ৫০ লাখ টাকার বেশি রাজস্ব দিয়েছে সরকারকে। সুন্দরবনের বনজ সম্পদকে কেন্দ্র করে স্থানীয়ভাবে বেশ কিছু শিল্প কারখানা গড়ে উঠেছে। এগুলোর মধ্যে আছে খুলনার নিজউপ্রিন্ট মিল ও হার্ডবোর্ড মিল-কারখানা। দুটি কারখানারই কাঁচামাল যথাক্রমে সুন্দরবনের গেওয়া ও সুন্দরী গাছ। এ বনাঞ্চল দেশের অন্যতম প্রধান আকর্ষণীয় পর্যটন কেন্দ্র, অর্থনীতিতে যে খাতটির অবদান ক্রমেই বাড়ছে। পরিশেষে বলা যায়, লাখ লাখ মানুষের জীবিকার সংস্থান, সরকারের রাজস্ব আয়, প্রাকৃতিক ভারসাম্য রক্ষা, উপকূলীয় অঞ্চলে দুর্যোগ প্রশমন, শিল্পের কাঁচামাল সরবরাহ এবং পর্যটন শিল্পে অবদানের মাধ্যমে সুন্দরবন তথা 'B' চিহ্নিত স্থানের বনভূমি অর্থনীতিতে উল্লেখযোগ্য ভূমিকা রাখছে।"
        }
      ]
    },
    {
      "number": "3",
      "uddipok": "উত্তর আমেরিকা ও ইউরোপের দেশগুলোর মানুষকে তাদের ঘরবাড়ি বসবাসের উপযোগী রাখতে প্রচুর জ্বালানি সম্পদ ব্যয় করতে হয়। আমাদের এ অঞ্চলের দেশগুলোতে তা করতে হয়না। আমরা প্রকৃতি থেকে সূর্যের যে আলো পাই তা অনেক মূল্যবান সৌর সম্পদ।",
      "tag": "DIN.B 23",
      "sub_questions": [
        {
          "label": "ক",
          "question": "পদ্মা নদীর উৎপত্তিস্থল কোথায়?",
          "explanation": "পদ্মা নদীর উৎপত্তিস্থল মধ্য হিমালয়ের গাঙ্গোত্রী হিমবাহে।"
        },
        {
          "label": "খ",
          "question": "পানিকে সম্পদ হিসেবে বিবেচনা করা হয় কেন? ব্যাখ্যা করো।",
          "explanation": "মানুষসহ জীব জগতের অস্তিত্বের জন্য পানির ভূমিকা অত্যন্ত গুরুত্বপূর্ণ। তাই পানিকে অত্যন্ত মূল্যবান সম্পদ হিসেবে বিবেচনা করা হয়। পানি একটি গুরুত্বপূর্ণ প্রাকৃতিক সম্পদ। এটি জীবজগতের জীবনধারণের জন্য অপরিহার্য। আবার কৃষি ও শিল্পের বিকাশে পানির ব্যবহার অপরিহার্য। বর্ষাকালে বৃষ্টি থেকে পর্যাপ্ত পানি পাওয়া গেলেও শীত ও গ্রীষ্মকালের পানির অভাব হলে কৃষি, শিল্প ও জীবনযাপন সংকটাপন্ন হয়ে ওঠে। এজন্য পানিকে মূল্যবান সম্পদ হিসেবে বিবেচনা করা হয়'।"
        },
        {
          "label": "গ",
          "question": "উদ্দীপকে বর্ণিত ভৌগোলিক অবস্থার কারণ ব্যাখ্যা করো।",
          "explanation": "উদ্দীপকে বর্ণিত অবস্থার কারণ হলো ভৌগোলিক অবস্থান। নিরক্ষীয় নিম্ন অক্ষাংশ অঞ্চলে সূর্য বছরের প্রায় সব সময়ই লম্বভাবে কিরণ দেয়। বাংলাদেশসহ দক্ষিণ এশিয়ার অপরাপর দেশগুলো নিরক্ষীয় বা ক্রান্তীয় অঞ্চলে অবস্থিত হওয়ার কারণে এসব দেশ সহজে প্রচুর সৌরশক্তি পেয়ে থাকে। এ অঞ্চলের দেশগুলোতে তাপমাত্রা কখনো বেশি নিম্ন পর্যায়ে নামে না। অন্যদিকে মেরু অঞ্চলে সূর্য তির্যকভাবে কিরণ দেয়, কখনো কখনো সূর্য প্রায় দেখাই যায় না। ফলে মেরু অঞ্চলে অত্যধিক ঠান্ডা পড়ে। উদ্দীপকে বলা হয়েছে, উত্তর আমেরিকা ও ইউরোপের দেশগুলোর মানুষকে তাদের ঘরবাড়ি বসবাসের উপযোগী রাখতে প্রচুর জ্বালানি সম্পদ ব্যয় করতে হয়। আমাদের এ অঞ্চলের দেশগুলোকে 'তা করতে হয় না। এখানে তাপমাত্রা কমবেশি হওয়ার কারণ হলো ভৌগোলিক অবস্থান। পৃথিবীর একেক অক্ষাংশে একেকভাবে সূর্যরশ্মি পতিত হয়। নিরক্ষীয় অঞ্চলে সূর্য লম্বভাবে কিরণ দেয় বলে এই অঞ্চলের তাপমাত্রা বেশি থাকে। বাংলাদেশসহ দক্ষিণ এশিয়ার দেশগুলো নিরক্ষীয় অঞ্চলে হওয়ায় তাপমাত্রা নিম্ন পর্যায়ে নামে না। ফলে এ অঞ্চলের ঘরবাড়ি গরম রাখার প্রয়োজন হয় না। আবার নিরক্ষরেখা থেকে উত্তর ও দক্ষিণ মেরু অঞ্চলে সূর্য তির্যকভাবে কিরণ দেয়। ফলে তাপমাত্রা কম থাকে। তাই এসব অঞ্চলের দেশগুলোর ঘরবাড়ি গরম রাখতে আগুন জ্বালিয়ে রাখতে হয়। এর ফলে তাদের জ্বালানি বাবদ অতিরিক্ত একটা খরচ করতে হয়।"
        },
        {
          "label": "ঘ",
          "question": "উক্ত সম্পদ ব্যবহারের মাধ্যমে আমাদের দৈনন্দিন জীবনের উন্নয়নের সম্ভাবনা বিশ্লেষণ করো।",
          "explanation": "উক্ত সম্পদ বলতে সৌরশক্তিকে বোঝানো হয়েছে, যা ব্যবহারের মাধ্যমে আমাদের দৈনন্দিন জীবনের উন্নয়ন সম্ভব। বাংলাদেশসহ দক্ষিণ এশিয়ার অপরাপর দেশগুলো নিরক্ষীয় বা ক্রান্তীয় অঞ্চলে অবস্থিত হওয়ার কারণে সহজে প্রচুর সৌরশক্তি পেয়ে থাকে। আমরা প্রকৃতি থেকে সূর্যের যে আলো অনায়াসে লাভ করি তাকে সৌরশক্তি বলে। সৌরশক্তি অত্যন্ত মূল্যবান সম্পদ। আধুনিক প্রযুক্তি ব্যবহারের মাধ্যমে এই সম্পদ দিয়ে আমরা আমাদের বিদ্যুতের চাহিদা পূরণ করতে পারি। বর্তমানে বাংলাদেশের দুর্গম অঞ্চলে সৌরবিদ্যুৎ ব্যবহার করা হচ্ছে। খাদ্য, চিকিৎসা, বাসস্থানসহ নানা ক্ষেত্রেই সৌর শক্তি ব্যবহার করে আমরা আরও উন্নতি লাভ করতে পারি। উদ্দীপকের বর্ণনায় সৌরশক্তির কথাই ফুটে উঠেছে। সৌরশক্তি হলো নবায়নযোগ্য শক্তির অন্যতম উৎস। বাংলাদেশ নিরক্ষীয় অঞ্চলে অবস্থিত হওয়ায় নবায়নযোগ্য জ্বালানি তথা সৌরশক্তি ব্যবহারের বিপুল সম্ভাবনা রয়েছে। এ জন্য প্রয়োজন সুষ্ঠু পরিকল্পনা গ্রহণ ও বাস্তবায়ন। সৌরশক্তি ব্যবহারের জন্য সরকার ইতোমধ্যে কার্যক্রম শুরু করেছে। সৌরবিদ্যুৎ প্রকল্পে বাংলাদেশের এখন ছয়টি প্রতিষ্ঠান সোলার প্যানেল তৈরি করছে। দেশের দুর্গম অঞ্চলের মানুষ বিদ্যুতের চাহিদা মেটাতে সৌরবিদ্যুৎ ব্যবহার করছে। জাতীয় বিদ্যুৎ গ্রিড থেকে আর বিদ্যুৎ নয়, দেশের গ্রামাঞ্চলে বাড়িঘরে সৌরবিদ্যুৎ ব্যবস্থা স্থাপন করে বিদ্যুতের চাহিদা মেটাতে প্রথম দেশ হিসেবে জাতিসংঘ তহবিল পেয়েছে। সৌরশক্তিকে যথাযথভাবে কাজে + লাগাতে পারলে বাংলাদেশের বিদ্যুতের চাহিদা পূরণ করা সম্ভব হবে। পরিশেষে বলা যায়, উক্ত সম্পদ তথা সৌরশক্তি ব্যবহারের মাধ্যমে আমাদের দৈনন্দিন জীবনের উন্নয়নের সম্ভাবনা রয়েছে।"
        }
      ]
    },
    {
      "number": "4",
      "uddipok": "",
      "tag": "DIN.B 23",
      "sub_questions": [
        {
          "label": "ক",
          "question": "টি এইচ. গ্রিনের মতে আইন কী?",
          "explanation": "টি. এইচ. গ্রিনের মতে, \"আইন হলো রাষ্ট্র কর্তৃক আরোপিত অধিকার এবং বাধ্যবাধকতাসমূহ।\""
        },
        {
          "label": "খ",
          "question": "সুশাসনের জন্য আইনের প্রয়োজন হয় কেন? ব্যাখ্যা করো।",
          "explanation": "সুশাসনের জন্য আইন প্রয়োজন। কারণ আইনের অনুশাসন ছাড়া সুশাসন প্রতিষ্ঠা করা যায় না। সুশাসন প্রতিষ্ঠায় আইনের অনুশাসন অত্যন্ত গুরুত্বপূর্ণ। রাষ্ট্রে আইনের শাসন প্রতিষ্ঠিত হলে সকল নাগরিক সমানভাবে স্বাধীনতা ও রাষ্ট্র প্রদত্ত সুযোগ সুবিধা পেতে পারে। কেউ কারও অধিকার ক্ষুণ্ণ করতে পারে না। আইনের প্রাধান্য বজায় থাকলে সরকার স্বেচ্ছাচারী হতে পারে না এবং ক্ষমতার অপব্যবহার করতে সাহস করে না।"
        },
        {
          "label": "গ",
          "question": "'?' চিহ্নিত স্থান কোন উপাদানটিকে নির্দেশ করেছে? ব্যাখ্যা করো।",
          "explanation": "উদ্দীপকে '?' চিহ্নিত স্থান রাষ্ট্রের উপাদান হিসেবে সার্বভৌমত্বকে নির্দেশ করছে। প্রত্যেক রাষ্ট্রই চারটি উপাদানের সমন্বয়ে গঠিত। যথা- জনসমষ্টি, নির্দিষ্ট ভূখণ্ড, সরকার ও সার্বভৌমত্ব। উদ্দীপকের ছকে রাষ্ট্রের উপাদানগুলোর মধ্যে জনসমষ্টি, নির্দিষ্ট ভূখণ্ড ও সরকার উল্লেখ রয়েছে। তাই '?' চিহ্নিত স্থানে সার্বভৌমত্ব বসবে। রাষ্ট্র গঠনের মুখ্য উপাদান হলো সার্বভৌমত্ব। এ শব্দ দ্বারা চরম ও চূড়ান্ত ক্ষমতাকে বোঝায়। সার্বভৌমত্বের মাধ্যমেই একটি রাষ্ট্র পূর্ণতা পায়। এই ক্ষমতা রাষ্ট্রকে অন্যান্য সংস্থা থেকে পৃথক করে। প্রত্যেক সমাজ থাকবে। আর এই ক্ষমতা হলো সার্বভৌম ক্ষমতা। সার্বভৌমত্বের আদর্শই হলো আইন; যা সকলেই মানতে বাধ্য। এ ক্ষমতার অভ্যন্তরীণ ও বাহ্যিক দুটি দিক রয়েছে। অভ্যন্তরীণ ক্ষমতার মধ্য দিয়ে সকল নাগরিক, ব্যক্তি ও প্রতিষ্ঠানের ওপর রাষ্ট্রের কর্তৃত্ব প্রতিষ্ঠা পায়। এর উর্ধ্বে কোনো কর্তৃপক্ষ নেই। আর বাহ্যিক সার্বভৌমত্বের অর্থ হলো রাষ্ট্র আন্তর্জাতিক ক্ষেত্রে বহিঃশক্তির নিয়ন্ত্রণ ও হস্তক্ষেপ থেকে মুক্ত থাকবে। সুতরাং বলা যায়, একটি রাষ্ট্র গঠনের জন্য সার্বভৌমত্ব অপরিহার্য।"
        },
        {
          "label": "ঘ",
          "question": "তুমি কি মনে কর যে, উল্লিখিত উপাদানটি ছাড়া একটি রাষ্ট্র গঠিত 'হতে পারে না? যুক্তি দিয়ে মূল্যায়ন করো।",
          "explanation": "হ্যাঁ, আমি মনে করি উল্লিখিত উপাদান তথা সার্বভৌমত্ব ছাড়া একটি - রাষ্ট্র গঠিত হতে পারে না। সার্বভৌমত্ব রাষ্ট্র গঠনের একটি অপরিহার্য উপাদান। সার্বভৌমত্ব বলতে কোনো দেশ বা রাষ্ট্রের নিজের অভ্যন্তরীণ এবং অন্যান্য রাষ্ট্রের সঙ্গে সম্পর্ক নির্ধারণের চূড়ান্ত ক্ষমতাকে বোঝায়। অর্থাৎ, প্রত্যেক রাষ্ট্রে বা সমাজব্যবস্থায় চূড়ান্ত ক্ষমতা কার্যকর করার জন্য একটি মাত্র কেন্দ্রীয় কর্তৃপক্ষ থাকবে। আর এই ক্ষমতা হলো সার্বভৌম ক্ষমতা। সার্বভৌম ক্ষমতার অভ্যন্তরীণ ও বাহ্যিক দুটি দিক রয়েছে। অভ্যন্তরীণ ক্ষমতা প্রয়োগের মধ্য দিয়ে রাষ্ট্রের মধ্যকার সকল ব্যক্তি ও প্রতিষ্ঠানের উপর রাষ্ট্রের কর্তৃত্ব প্রতিষ্ঠা পায়। এই সার্বভৌম ক্ষমতার ঊর্ধ্বে কোনো কর্তৃপক্ষ নেই। বাহ্যিক সার্বভৌমত্বের অর্থ হলো রাষ্ট্র আন্তর্জাতিক ক্ষেত্রে বহিঃশক্তির নিয়ন্ত্রণ ও হস্তক্ষেপ থেকে মুক্ত থাকবে। কেবল জনসমষ্টি, নির্দিষ্ট ভূখণ্ড ও সরকার থাকা সত্ত্বেও একটি দেশের সার্বভৌমত্ব না থাকলে তা রাষ্ট্র হিসেবে বিবেচিত হবে না। সাধারণভাবে রাষ্ট্র বলতে সরকার, দেশ, সমাজ বা জাতিকে বোঝায়। রাষ্ট্র হচ্ছে সমাজ জীবনের সবচেয়ে গুরুত্বপূর্ণ রাজনৈতিক প্রতিষ্ঠান। সমাজে বসবাসরত সব মানুষকে একটি সূত্রে বেঁধে রাখতে এবং তাদের কল্যাণ ও সমস্যা সমাধানের জন্যই রাষ্ট্রের উৎপত্তি ঘটে। রাষ্ট্রের ধারণা বিশ্লেষণ করলে আমরা চারটি উপাদান পাই যা উদ্দীপকের ছকে উল্লেখ করা হয়েছে। আর এ চারটি উপাদানের কোনো একটি উপাদান না থাকলে একটি রাষ্ট্র তার মর্যাদা হারাতে বাধ্য। উপরের আলোচনা থেকে এ কথা স্পষ্টভাবে প্রতীয়মান হয় যে, রাষ্ট্রের চারটি উপাদানের অনুপস্থিতি অন্যান্য উপাদানকে প্রভাবিত করে। সুতরাং বলা যায়, ছকের চারটি উপাদানের মধ্যে 'সার্বভৌমত্ব' নামক অপরিহার্য উপাদানটি ছাড়া রাষ্ট্র গঠন সম্ভব না।"
        }
      ]
    },
    {
      "number": "5",
      "uddipok": "মানব সভ্যতার ইতিহাসে দ্বিতীয় বিশ্বযুদ্ধ ছিল সবচেয়ে বিভীষিকাময়। এসময় বিশ্বের নেতৃস্থানীয় দেশগুলো একজোট হয়ে বিশ্ব শান্তি প্রতিষ্ঠার উদ্দেশ্যে একটি আন্তর্জাতিক সংস্থা গঠন করে। এ সংস্থার অঙ্গসংস্থাসমূহ বিশ্বের বিভিন্ন দেশের আর্থ-সামাজিক উন্নয়নে ভূমিকা রেখে চলেছে।",
      "tag": "DIN.B 23",
      "sub_questions": [
        {
          "label": "ক",
          "question": "FAO কী?",
          "explanation": "জাতিসংঘের খাদ্য এবং কৃষি সংস্থাকে সংক্ষেপে FAO বলে। যার পূর্ণরূপ- Food and Agriculture Organization."
        },
        {
          "label": "খ",
          "question": "সিডও সনদ কী? ব্যাখ্যা করো।",
          "explanation": "নারীর প্রতি সকল প্রকার বৈষম্য দূরীকরণে জাতিসংঘ যে নীতি প্রণয়ন করেছে, তা-ই সিডও (CEDAW) সনদ নামে পরিচিত। সিডও সনদটি নারীর অধিকার সংক্রান্ত একটি পূর্ণাঙ্গ দলিল। এটি বিভিন্ন সময়ে নারীর প্রতি বৈষম্য নিরসনে গৃহীত বিভিন্ন ইস্যুকে সমন্বিত করেছে। ১৯৭৯ সালের ডিসেম্বর মাসে জাতিসংঘ সাধারণ পরিষদ কর্তৃক সিডও গৃহীত হয়। এ সনদে মোট ৩০টি ধারা রয়েছে, যার প্রথম ১৬টি ধারা নারীর প্রতি বৈষম্যের রূপ ও পরবর্তী ১৪টি ধারা বৈষম্য নিরসনের উপায় বিশ্লেষণ করে। এর লক্ষ্য হলো নারীর সকল প্রকার অধিকার নিশ্চিতকরণ।"
        },
        {
          "label": "গ",
          "question": "উদ্দীপকে উল্লিখিত সংস্থার অঙ্গসংস্থাসমূহ বাংলাদেশের সার্বিক উন্নয়নে কীভাবে ভূমিকা রাখছে? ব্যাখ্যা করো।",
          "explanation": "বাংলাদেশে উক্ত সংস্থা অর্থাৎ জাতিসংঘের বহুমুখী কার্যক্রম লক্ষ করা যায়। ১৯৩৯ সালে শুরু হওয়া দ্বিতীয় বিশ্বযুদ্ধের ভয়াবহতা বিশ্ব বিবেককে ভীষণভাবে নাড়া দেয়। এ প্রেক্ষাপটে তৎকালীন বিশ্ব নেতৃবৃন্দ সারাবিশ্বে শান্তি প্রতিষ্ঠার উদ্দেশ্যে ১৯৪৫ সালে জাতিসংঘ প্রতিষ্ঠা করেন। উদ্দীপকে যে সংস্থার বর্ণনা দেওয়া হয়েছে তা মূলত জাতিসংঘকেই নির্দেশ করে। বাংলাদেশের আর্থ-সামাজিক অবস্থার ক্রমোন্নয়নে জাতিসংঘের অঙ্গ সংগঠনগুলো শুরু থেকেই কাজ করছে। বাংলাদেশের আর্থ-সামাজিক অবস্থার উন্নয়নে ইউএনডিপি ২০১৫ সালের মধ্যে মিলেনিয়াম ডেভেলপমেন্ট গোলের ৮টি লক্ষ্যমাত্রা অর্জনে সহায়তা করেছে। দেশের সুবিধাবঞ্চিত মেয়ে শিশুদের মৌলিক অধিকার আদায়ের লক্ষ্যে শিক্ষা ও চিকিৎসা সুবিধা নিশ্চিতকরণে কাজ করছে ইউনিসেফ। সেই সাথে বাংলাদেশে শিক্ষা, বিজ্ঞান, সংস্কৃতি ও ঐতিহ্যের উন্নয়নে ইউনেস্কো সহায়তা দিচ্ছে। স্বাস্থ্য ক্ষেত্রে বিশ্ব স্বাস্থ্য সংস্থার বিভিন্ন কর্মসূচি এ দেশে পরিচালিত হচ্ছে যার মাঝে অন্যতম হলো পোলিও নির্মূল ও ভিটামিন এ প্লাস ক্যাম্পেইন। এছাড়াও বাংলাদেশ ও মায়ানমারের মধ্যকার রোহিঙ্গা ইস্যু, বিহারী জনগোষ্ঠীর আবাসনসহ বিভিন্ন ইস্যুতে উদ্বাস্তু বিষয়ক জাতিসংঘ হাইকমিশনারের কার্যালয় মধ্যস্থতা করছে। পাশাপাশি বাংলাদেশের নারীদের বিভিন্ন অধিকার আদায়, অর্থনৈতিক কর্মকাণ্ডের সাথে সংশ্লিষ্টকরণ, নারী শ্রমিকদের শ্রম অভিবাসনসহ বিভিন্ন ইস্যুতে সহায়তা করছে জাতিসংঘ নারী উন্নয়ন তহবিল। এছাড়াও বাংলাদেশের জনসংখ্যা পরিস্থিতি উন্নয়নে জাতিসংঘ জনসংখ্যা কার্যক্রম সহায়তা তহবিল কাজ করছে।"
        },
        {
          "label": "ঘ",
          "question": "বিশ্ব শান্তি রক্ষায় উক্ত সংস্থার অবদান বর্ণনা করো।",
          "explanation": "নিম্নের অনুরূপঃ বিশ্বব্যাপী শান্তি প্রতিষ্ঠায় ছকের 'খ' তে উল্লিখিত সংস্থা জাতিসংঘের অবদান অপরিসীম। জাতিসংঘ একটি আন্তর্জাতিক সংস্থা। দ্বিতীয় বিশ্বযুদ্ধের ভয়াবহতার প্রেক্ষাপটে বিশ্বশান্তি প্রতিষ্ঠা লক্ষ্যে ১৯৪৫ সালের ২৪ অক্টোবর তৎকালীন নেতৃবৃন্দ জাতিসংঘ প্রতিষ্ঠা করেন। এর সদর দপ্তর যুক্তরাষ্ট্রের নিউইয়র্কে। বর্তমানে এর সদস্য সংখ্যা ১৯৩টি। উদ্দীপকের 'খ' ছকে একটি সংস্থা সম্পর্কে বলা হয়েছে যা দ্বিতীয় বিশ্বযুদ্ধের পরিস্থিতিতে প্রতিষ্ঠিত এবং এটি বিশ্বব্যাপী কাজ করে। এর ১৯৩টি সদস্য রয়েছে। 'খ' ছকের এ তথ্যগুলো জাতিসংঘকেই নির্দেশ করে। প্রতিষ্ঠার পর থেকে জাতিসংঘ বিশ্বশান্তি প্রতিষ্ঠায় কাজ করে যাচ্ছে। বিশ্বের কোথাও যুদ্ধ বা সামরিক সংঘাত বাধলে জাতিসংঘ তা বন্ধ করার উদ্যোগ নেয়। কখনও কখনও যুদ্ধ বন্ধে বা যুদ্ধের পর ক্ষতিগ্রস্তদের সহায়তার জন্য জাতিসংঘ তার শান্তিরক্ষী বাহিনীকেও সংঘাতপূর্ণ এলাকায় পাঠায়। বিশ্ব থেকে ক্ষুধা, দারিদ্র্য ও নিরক্ষরতা দূর করা, মানবাধিকার প্রতিষ্ঠা, পরিবেশ দূষণজনিত সমস্যা মোকাবিলা, জনসংখ্যা বিস্ফোরণ রোধ, নারী ও শিশু অধিকার প্রতিষ্ঠা ইত্যাদি বিভিন্ন ধরনের কর্মকাণ্ড পরিচালনার মাধ্যমেও জাতিসংঘ বিশ্ব শান্তি প্রতিষ্ঠায় অবদান রাখছে। বাংলাদেশের বিভিন্ন সমস্যা সমাধানেও জাতিসংঘ সরকারকে গুরুত্বপূর্ণ সহায়তা দিচ্ছে। সুতরাং, বিশ্বব্যাপী শান্তি আনয়নে জাতিসংঘ নামক সংস্থাটির ভূমিকা প্রশংসার দাবিদার।"
        }
      ]
    },
    {
      "number": "6",
      "uddipok": "জনাব আফতাব হোসেন বাংলাদেশের সশস্ত্র বাহিনীর একজন কর্মকর্তা। তিনি একটি আন্তর্জাতিক সংস্থার অধীনে সিয়েরালিওনে কাজে নিয়োজিত। তিনি সেখানকার বিবাদমান দলগুলোর মধ্যে আলাপ-আলোচনার মাধ্যমে দীর্ঘদিনের সশস্ত্র সংঘর্ষ বন্ধ করতে সক্ষম হন।",
      "tag": "DIN.B 23",
      "sub_questions": [
        {
          "label": "ক",
          "question": "ভেটো ক্ষমতা কী?",
          "explanation": "ভেটো (Veto) হলো একটি ল্যাটিন শব্দ, যার অর্থ আমি মানি না। জাতিসংঘের নিরাপত্তা পরিষদের ৫টি স্থায়ী রাষ্ট্রের (মার্কিন যুক্তরাষ্ট্র, যুক্তরাজ্য, ফ্রান্স, রাশিয়া ও চীন) কোনো প্রস্তাব নাকচ করে দেওয়ার ক্ষমতাই হলো ভেটো।"
        },
        {
          "label": "খ",
          "question": "স্থানীয় প্রশাসনের প্রয়োজনীয়তা ব্যাখ্যা করো।",
          "explanation": "স্থানীয় প্রশাসন বলতে সাধারণত স্থানীয় পর্যায়ের তথা বিভাগ, জেলা এবং উপজেলা শাসন ব্যবস্থাকে বুঝায়। প্রশাসনের কাজের সুবিধার্থে এর সৃষ্টি। স্থানীয় প্রশাসন ব্যবস্থায় কেন্দ্রীয় শাসন ও নিয়ন্ত্রণকে নিম্নস্তর পর্যন্ত নিয়ে যাওয়া হয়। কেন্দ্রীয় সরকারের পক্ষে আইনশৃঙ্খলা রক্ষা, রাজস্ব আদায় ও সরকারি সিদ্ধান্ত বাস্তবায়নই এর মুখ্য উদ্দেশ্য।"
        },
        {
          "label": "গ",
          "question": "জনাব আফতাব হোসেন যে আন্তর্জাতিক সংস্থার মিশনে আছেন তার উদ্দেশ্যসমূহ ব্যাখ্যা করো।",
          "explanation": "উদ্দীপকের আফতাব হোসেন যে আন্তর্জাতিক সংস্থার মিশনে আছেন, সেটি হলো জাতিসংঘ। জাতিসংঘ একটি বৈশ্বিক সংস্থা। দ্বিতীয় বিশ্বযুদ্ধের প্রেক্ষাপটে বিশ্বের বিভিন্ন দেশের মধ্যে সহযোগিতা বৃদ্ধি তথা বিশ্বশান্তি প্রতিষ্ঠার লক্ষ্যে ১৯৪৫ সালের ২৪শে অক্টোবর জাতিসংঘ প্রাতিষ্ঠানিকভাবে আত্মপ্রকাশ করে। জাতিসংঘ বিভিন্ন দেশের সংঘাতপূর্ণ এলাকায় শান্তি প্রতিষ্ঠার জন্য শান্তিরক্ষী বাহিনী প্রেরণ করে থাকে। উদ্দীপকের জনাব আফতাব হোসেন একটি আন্তর্জাতিক সংস্থার অধীনে সিয়েরালিওনে কাজে নিয়োজিত। তিনি সেখানকার বিবদমান দলগুলোর মধ্যে সশস্ত্র সংঘর্ষ বন্ধ করতে সক্ষম হন। এতে বোঝা যায় আফতাব হোসেন জাতিসংঘের শান্তিরক্ষা মিশনে কাজ করেন। জাতিসংঘ সনদে বিশ্বশান্তি ও সহযোগিতা বিধানের লক্ষ্যে জাতিসংঘের কয়েকটি উদ্দেশ্যের কথা বলা হয়েছে। এর মাঝে আছে আন্তর্জাতিক শান্তি ও নিরাপত্তা রক্ষা করা; যেকোনো অঞ্চলের শান্তিভঙ্গের হুমকি, শক্তিশালী কোনো রাষ্ট্রের আক্রমণাত্মক প্রবণতা ও অন্যান্য সংঘাতের শান্তিপূর্ণ সমাধান সব মানুষের সমান অধিকারের প্রতি সম্মান প্রদর্শন করা। এছাড়া বিশ্বের বিভিন্ন জাতির মধ্যে বন্ধুত্ব ও সহযোগিতার সম্পর্ক বৃদ্ধি করাও এর উদ্দেশ্য। এ ছাড়াও বিশ্বশান্তি জোরদার করার জন্য অন্যান্য উপযুক্ত পদক্ষেপ গ্রহণ করা; অর্থনৈতিক, সামাজিক ও সাংস্কৃতিক ক্ষেত্রে সৃষ্ট আন্তর্জাতিক সমস্যা সমাধানে আন্তর্জাতিক সহযোগিতা প্রতিষ্ঠা করা এবং জাতি, ধর্ম, বর্ণ নির্বিশেষে সবার স্বাধীনতা ও মৌলিক অধিকারের প্রতি সম্মান ও শ্রদ্ধাবোধ গড়ে তোলার লক্ষ্যে জাতিসংঘ কাজ করে। পরিশেষে বলা যায়, বিশ্বের রাষ্ট্রগুলোর মধ্যে সুসম্পর্ক বজায় রাখার মাধ্যমে বিশ্বশান্তি ও নিরাপত্তা নিশ্চিত করাই জাতিসংঘের উদ্দেশ্য।"
        },
        {
          "label": "ঘ",
          "question": "উক্ত সংস্থার অধীনে যে বাহিনী শান্তি রক্ষার কাজে ভূমিকা রাখছে সে বাহিনীতে বাংলাদেশের অবদান মূল্যায়ন করো।",
          "explanation": "নিম্নের অনুরূপঃ বিশ্বশান্তি প্রতিষ্ঠায় জনাব আফতাব হোসেন অবদান তথা বাংলাদেশের শান্তিরক্ষী বাহিনীর কাজের অবদান অপরিসীম। বাংলাদেশ সেনাবাহিনী বিশ্বের বিভিন্ন দেশে শান্তিরক্ষায় নিয়োজিত রয়েছে। উদ্দীপকে ঘটনা-২ এ জনাব আরিফ সাহেব 'বাংলাদেশ সেনাবাহিনীর একজন কর্মকর্তা। তিনি সরকারের পক্ষ থেকে আন্তর্জাতিক সংস্থার হয়ে আফ্রিকার একটি দেশে কাজ করছেন। অর্থাৎ তিনি জাতিসংঘের শান্তি মিশনে দায়িত্বরত আছেন। জাতিসংঘের শান্তিরক্ষা মিশনগুলোতে বাংলাদেশের অবদান ঈর্ষণীয়। বর্তমানে প্রায় ১১,০০০ এর বেশি বাংলাদেশি সৈন্য বিশ্বের ১১টি দেশে জাতিসংঘের অধীনে শান্তিরক্ষা ও শান্তি প্রতিষ্ঠায় কাজ করে যাচ্ছে। আফ্রিকার দেশগুলোতে বাংলাদেশি সৈন্যদের অভূতপূর্ব সাফল্য সারা বিশ্বে বাংলাদেশের গ্রহণযোগ্যতাকে অনেক বৃদ্ধি করেছে। বিশ্বব্যাপী শান্তি প্রতিষ্ঠার মডেল হিসেবে এবং শান্তিপ্রিয় জাতি হিসেবে বাংলাদেশ পরিচিতি পেয়েছে। আফ্রিকা এবং এশিয়ার বিভিন্ন দেশে রাজনৈতিক পক্ষপাতিত্বের কারণে অন্যান্য দেশের সৈন্যরা যেখানে গ্রহণযোগ্যতা পাচ্ছিল না, সেখানে বাংলাদেশি সৈন্যরা শুধু গ্রহণযোগ্যতা নয়, পেয়েছে স্থানীয় মানুষের ভালোবাসা ও শ্রদ্ধা। শান্তিরক্ষা মিশনে কাজ করতে গিয়ে এ পর্যন্ত ১৩৪ জন বাংলাদেশি সৈন্য শহিদ হয়েছেন। শান্তি মিশনে বাংলাদেশ সেনাবাহিনীর পাশাপাশি পুলিশ বাহিনীর পুরুষ ও মহিলা সদস্যরাও নিয়োজিত আছেন। তাদের অক্লান্ত পরিশ্রমের ফলে জাতিসংঘে তথা বিশ্বে বাংলাদেশ পেয়েছে ব্যাপক পরিচিতি ও বিশেষ মর্যাদা। উপরের আলোচনা থেকে বলা যায়, বাংলাদেশ সেনাবাহিনী বিশ্বশান্তি রক্ষায় গুরুত্বপূর্ণ অবদান রাখছে। জনার আরিফ সাহেব সেই বাহিনীর একজন সদস্য হিসেবে ঐসব এলাকার মানুষের ভালবাসা ও শ্রদ্ধা পেয়েছেন।"
        }
      ]
    },
    {
      "number": "7",
      "uddipok": "মি. আমিন টাঙ্গাইল জেলার একজন সরকারি কর্মচারী। একদিন তিনি দেখতে পান যে, দুই-তিন জন লোক অবৈধভাবে বনের গাছ কাটছে। মি. আমিন তখনই গ্রামবাসির সহায়তায় গাছ কাটা বন্ধ করেন।",
      "tag": "DIN.B 23",
      "sub_questions": [
        {
          "label": "ক",
          "question": "নিসাব কী?",
          "explanation": "যে পরিমাণ সম্পদ কোনো ব্যক্তির মালিকানায় থাকলে যাকাত দিতে হয় তাকে ইসলামি পরিভাষায় নিসাব বলা হয়।"
        },
        {
          "label": "খ",
          "question": "পুঁজিবাদ ও সমাজতন্ত্রের পার্থক্য ব্যাখ্যা করো।",
          "explanation": "পুঁজিবাদী ও সমাজতান্ত্রিক অর্থব্যবস্থার মধ্যে মৌলিক পার্থক্য রয়েছে। পুঁজিবাদী বা ধনতান্ত্রিক অর্থব্যবস্থায় জমি, কলকারখানা ও অন্যান্য সম্পত্তিতে ব্যক্তিগত মালিকানা বজায় থাকে। কিন্তু সমাজতান্ত্রিক ব্যবস্থায় এগুলোতে রাষ্ট্রীয় বা সামাজিক মালিকানা বজায় থাকে। ধনতান্ত্রিক অর্থব্যবস্থায় ব্যক্তি মাত্রই তাদের ইচ্ছা ও সুবিধা অনুযায়ী উৎপাদন, কলকারখানা স্থাপন, ব্যবসা-বাণিজ্য ইত্যাদি কাজকর্ম করে সম্পদ অর্জন করে। অন্যদিকে, সমাজতন্ত্রে সম্পদ বা উৎপাদনের উপকরণগুলো রাষ্ট্রের মালিকানাধীন।"
        },
        {
          "label": "গ",
          "question": "মি. আমিন কোন ধরনের সম্পদ রক্ষা করেছেন? ব্যাখ্যা করো।",
          "explanation": "উদ্দীপকের মি. আমিন সমষ্টিগত সম্পদ রক্ষা করেছেন। সাধারণত অর্থ, জমি-জমা, বাড়িঘর, নানারকম প্রয়োজনীয় ও স্থায়ী দ্রব্যসামগ্রী, স্বর্ণ-রৌপ্য প্রভৃতিকে সম্পদ বলা হয়। সম্পদকে পাঁচ ভাগে ভাগ করা যায়- ব্যক্তিগত, একান্ত ব্যক্তিগত, সমষ্টিগত, জাতীয় ও আন্তর্জাতিক। এক্ষেত্রে দেশের জনগণ সম্মিলিতভাবে যে সকল সম্পদ ভোগ করে তাকে সমষ্টিগত সম্পদ বলে। এ ধরনের সম্পদের ওপর নাগরিকদের সমান অধিকার ও এগুলোর প্রতি সমান দায়িত্ব থাকে। রাস্তাঘাট, রেলপথ, বাঁধ, পার্ক, সরকারি হাসপাতাল ও স্কুল সমষ্টিগত সম্পদের আওতাভুক্ত। এছাড়া রাষ্ট্রীয় মালিকানায় থাকা বনাঞ্চল, খনিজ সম্পদ, নদ-নদী ইত্যাদিও সমষ্টিগত সম্পদের উদাহরণ। উদ্দীপকে বলা হয়েছে, মি. আমিন দেখতে পান দুই-তিনজন লোক অবৈধভাবে বনের গাছ কাটছে। তিনি গ্রামবাসীর সহায়তায় গাছ কাটা বন্ধ করেন। অর্থাৎ তিনি সমষ্টিগত সম্পদ রক্ষা করেছেন। সমষ্টিগত সম্পদ ব্যবহার ও ভোগ করে জনগণ। এসব সম্পদের পরিকল্পিত ব্যবহারের মাধ্যমে রাষ্ট্র জনগণের উন্নয়ন ও কল্যাণের ব্যবস্থা করে। এ সম্পদগুলো খুবই মূল্যবান। কোনো কোনো ক্ষেত্রে সম্পদগুলোর পরিমাণ সীমিত হয়ে থাকে। এ কারণে এগুলো অপরিকল্পিতভাবে ব্যবহার করা হলে দেশে সম্পদের সংকট সৃষ্টি হতে পারে। তাই সমষ্টিগত সম্পদ সংরক্ষণে প্রত্যেক নাগরিকের বিশেষ যত্নবান হওয়া প্রয়োজন। এছাড়া এসব সম্পদ ব্যবস্থাপনার দায়িত্বপ্রাপ্ত সংস্থা বা প্রতিষ্ঠানগুলোর যথাযথভাবে নিজেদের দায়িত্ব পালন করা আবশ্যক।"
        },
        {
          "label": "ঘ",
          "question": "তুমি কি মনে কর মি. আমিনের কাজটি উক্ত সম্পদ রক্ষার জন্য যথেষ্ট? তোমার মতামত দাও।",
          "explanation": "মি. আমিনের কাজটি উক্ত সম্পদ অর্থাৎ সমষ্টিগত সম্পদ রক্ষার জন্য যথেষ্ট নয়। একটি দেশের নাগরিকদের ব্যক্তিগত ও সমষ্টিগত সম্পদ একত্রে জাতীয় সম্পদ হিসেবে পরিগণিত হয়। এক্ষেত্রে জনগণ সম্মিলিতভাবে যেসব সম্পদের মালিক সেগুলো সমষ্টিগত সম্পদ; আবার রাষ্ট্রের মালিকানাধীন প্রাকৃতিক ও উৎপাদিত সম্পদও এর অন্তর্ভুক্ত। রাষ্ট্র ও জনগণ সম্মিলিতভাবে এসব সম্পদের অধিকারী। সমষ্টিগত সম্পদ ব্যবহার ও ভোগ করে রাষ্ট্রের জনগণ। এগুলোর পরিকল্পিত ব্যবহারের মাধ্যমে রাষ্ট্র জনগণের সার্বিক উন্নয়ন ও কল্যাণের ব্যবস্থা গ্রহণ করে। দেশের সম্পদ সংরক্ষণের জন্য সমষ্টিগতভাবে সচেতনতা ও উদ্যোগ গ্রহণের প্রয়োজনীয়তা অপরিসীম। দেশের সমষ্টিগত ও জাতীয় সম্পদ সংরক্ষণের জন্য নাগরিকদের নিজ কর্তব্যের ব্যাপারে সচেতন ও সচেষ্ট হতে হবে। সেইসাথে এগুলো সংরক্ষণ ও তত্ত্বাবধানের জন্য নির্ধারিত সংস্থার দায়িত্ব ও কর্তব্য সম্পর্কে সংস্থার দলিলসমূহে সুস্পষ্ট নির্দেশনা থাকা জরুরি। এতে করে সংস্থার কর্মকর্তা-কর্মচারীরা যথাযথ দায়িত্ব পালন করতে পারে এবং এগুলোর তত্ত্বাবধানও সহজ হয়। এছাড়া সংরক্ষণের সাথে সংশ্লিষ্ট কর্মকর্তাদের প্রয়োজনীয় প্রশিক্ষণের ব্যবস্থাও করতে হবে। উদ্দীপকের মি. আমিন অবৈধভাবে বনের গাছ কাটতে দেখে গ্রামবাসীর সহায়তায় বন্ধ করেছেন। কিন্তু এ ধরনের সম্পদ সংরক্ষণে ওপরে বর্ণিত পদক্ষেপগুলোও গ্রহণ করতে হবে। উপরের আলোচনা থেকে বলা যায়, একটি দেশের জাতীয় ও সমষ্টিগত সম্পদ সংরক্ষণের জন্য দেশের নাগরিকদের পাশাপাশি সরকারকেও জোরালো ভূমিকা রাখতে হবে।"
        }
      ]
    },
    {
      "number": "8",
      "uddipok": "'ক' দেশ- উৎপাদন ও ভোগের ক্ষেত্রে উৎপাদকের স্বাধীনতা নেই। ব্যক্তিগত মুনাফা অর্জনের সুযোগ নেই। 'খ' দেশ- উৎপাদন বণ্টন ও ভোগ স্বাধীনভাবে পরিচালিত হলেও সরকারি নিয়ন্ত্রণ বিদ্যমান। মুনাফা অর্জনই প্রধান লক্ষ্য।",
      "tag": "DIN.B 23",
      "sub_questions": [
        {
          "label": "ক",
          "question": "মূলধন কী?",
          "explanation": "যে সম্পদ সরাসরি ভোগ না করে কাজে লাগিয়ে অধিকতর উৎপাদন করা হয় তাকে মূলধন বলে।"
        },
        {
          "label": "খ",
          "question": "মোট দেশজ উৎপাদন বলতে কী বোঝায়? ব্যাখ্যা করো।",
          "explanation": "মোট দেশজ উৎপাদন (Gross Domestic Product) বলতে এক বছর সময়ে নির্দিষ্ট ভৌগোলিক সীমানার ভেতরকার অধিবাসীদের উৎপাদিত চূড়ান্ত দ্রব্যসামগ্রী ও সেবাকর্মের আর্থিক মূল্যের সমষ্টিকে বোঝায়। মোট দেশজ উৎপাদনের ক্ষেত্রে নির্দিষ্ট সীমানার মধ্যে বসবাসকারী দেশের নাগরিক ও বিদেশি ব্যক্তি, সংস্থা ও প্রতিষ্ঠানের উৎপাদিত চূড়ান্ত দ্রব্যসামগ্রী ও সেবাকর্মের আর্থিক মূল্য অন্তর্ভুক্ত হবে। বিদেশে অবস্থানরত ও কর্মরত দেশীয় নাগরিক, সংস্থা বা প্রতিষ্ঠানের আয় এর অন্তর্ভুক্ত হবে না। মোট দেশজ উৎপাদনের ক্ষেত্রে ভৌগোলিক সীমানা বেশ গুরুত্বপূর্ণ।"
        },
        {
          "label": "গ",
          "question": "'ক' দেশে কী ধরনের অর্থনৈতিক ব্যবস্থা বিদ্যমান? ব্যাখ্যা করো।",
          "explanation": "নিম্নের অনুরূপঃ উদ্দীপকে উল্লেখিত 'ক' রাষ্ট্রে সমাজতান্ত্রিক অর্থব্যবস্থা বিদ্যমান। সমাজতান্ত্রিক অর্থব্যবস্থায় উৎপাদনের উপকরণসহ সব সম্পদ রাষ্ট্রীয় মালিকানাধীন এবং সম্পদের ওপর কোনোরকম ব্যক্তি মালিকানা থাকে না। সমাজতান্ত্রিক অর্থব্যবস্থায় সব অর্থনৈতিক কর্মকাণ্ড প্রতিটি নাগরিকের মৌলিক চাহিদা পূরণ এবং জনগণের সর্বাধিক 'কল্যাণ সাধনের 'লক্ষ্যে পরিচালিত হয়। এ অর্থব্যবস্থায় রাষ্ট্র দ্রব্য ও সেবা উৎপাদনের ক্ষেত্রে মৌলিক সিদ্ধান্তসমূহ গ্রহণ ও বাস্তবায়ন করে। এখানে ব্যক্তিগত উদ্যোগ গ্রহণ ও বিনিয়োগের সুযোগ নেই। এরূপ অর্থব্যবস্থায় উৎপাদকের যেমন উৎপাদন বিষয়ক সিদ্ধান্ত গ্রহণের স্বাধীনতা নেই, তেমনি ভোগকারীর নিজ ইচ্ছামতো দ্রব্যসামগ্রী ভোগেরও সুযোগ নেই। উদ্দীপকের 'ক' রাষ্ট্রের অর্থনৈতিক বৈশিষ্ট্য হলো, এখানে উৎপাদনের উপকরণসমূহ রাষ্ট্রীয় মালিকানাধীন এবং অর্থনৈতিক লক্ষ্য হলো জনগণের সার্বিক কল্যাণ সাধন। রাষ্ট্রীয় সব ধরনের সম্পদ যেমন- পানি, গ্যাস, বিদ্যুত প্রভৃতি রাষ্ট্র নিয়ন্ত্রণ করে। এ বৈশিষ্ট্যগুলো সমাজতান্ত্রিক অর্থব্যবস্থার সাথে সাদৃশ্যপূর্ণ। তাই বলা যায়, উদ্দীপকের 'ক' রাষ্ট্রে সমাজতান্ত্রিক অর্থব্যবস্থা বিদ্যমান।"
        },
        {
          "label": "ঘ",
          "question": "উদ্দীপকে উল্লিখিত দুটি দেশের মধ্যে কোন অর্থনৈতিক ব্যবস্থাটি বাংলাদেশের জন্য প্রযোজ্য? তোমার উত্তরের সপক্ষে যুক্তি দাও।",
          "explanation": "উদ্দীপকের 'ক' দেশটিতে সমাজতান্ত্রিক অর্থব্যবস্থা এবং 'খ' দেশটিতে মিশ্র অর্থব্যবস্থা প্রচলিত। বাংলাদেশে 'খ' দেশের মতো মিশ্র অর্থব্যবস্থার প্রচলন লক্ষণীয়। মিশ্র অর্থব্যবস্থায় ব্যক্তি মালিকানা ও ব্যক্তি উদ্যোগের পাশাপাশি কিছু কিছু খাতে সম্পূর্ণ বা আংশিক সরকারি মালিকানা, উদ্যোগ ও নিয়ন্ত্রণ কার্যকর থাকে। এ ব্যবস্থায় দ্রব্য উৎপাদন, বিনিয়োগ ও ভোগের ক্ষেত্রে ব্যক্তি মালিকানার স্বীকৃতি রয়েছে; যা ধনতান্ত্রিক অর্থনীতির বৈশিষ্ট্য। সেইসাথে জনসাধারণের জন্য অত্যাবশ্যকীয় দ্রব্য ও সেবা, যেমন- যোগাযোগ ব্যবস্থা, চিকিৎসা, শিক্ষা ইত্যাদি সরকারি নিয়ন্ত্রণে পরিচালিত হয়; যা সমাজতান্ত্রিক অর্থব্যবস্থার বৈশিষ্ট্য। মিশ্র অর্থব্যবস্থার এই দিকগুলো উদ্দীপকের 'খ' দেশের সাথে সাদৃশ্যপূর্ণ। বাংলাদেশে উদ্দীপকের 'খ' দেশের মতো মিশ্র অর্থব্যবস্থা বিদ্যমান। এ দেশে প্রধান প্রধান শিল্প, ব্যবসা প্রতিষ্ঠান, আর্থিক প্রতিষ্ঠান ইত্যাদি রাষ্ট্রায়ত্ত খাতের অন্তর্ভুক্ত। আবার সাম্প্রতিক সময়ে বেসরকারি খাত ক্রমশ সম্প্রসারিত হচ্ছে। ফলে উৎপাদনের জন্য প্রয়োজনীয় মূলধন বা পুঁজির বেশিরভাগই অভ্যন্তরীণ উৎস থেকে সংগৃহীত হয়। এক্ষেত্রে বৈদেশিক ঋণ, সাহায্য, অনুদান, ব্যক্তিগত পুঁজি প্রভৃতি গুরুত্বপূর্ণ ভূমিকা পালন করে। ফলে দেখা যায়, দেশে উৎপাদন ও বণ্টন প্রক্রিয়ায় সরকারি ও বেসরকারি খাতের সহাবস্থান রয়েছে। আবার মিশ্র অর্থব্যবস্থায় ভোক্তা দ্রব্য ক্রয়-বিক্রয় ও ভোগের ক্ষেত্রে অবাধ স্বাধীনতা লাভ করে। তবে সরকার চাইলে দ্রব্যের দামের ওপর প্রভাব বিস্তার করতে পারে। বাংলাদেশে দ্রব্য উৎপাদন ও ভোগের ক্ষেত্রেও এ চিত্র লক্ষ করা যায়। ওপরের আলোচনার প্রেক্ষিতে তাই বলা যায়, উল্লিখিত দুটি দেশের মধ্যে এদেশে 'খ' দেশের অর্থনৈতিক ব্যবস্থা তথা মিশ্র অর্থনৈতিক ব্যবস্থা বিদ্যমান। কারণ, এ অর্থব্যবস্থায় ব্যক্তি তার স্থাবর-অস্থাবর সম্পত্তি অবাধে ভোগ ও ক্রয়-বিক্রয় করতে পারে। পাশাপাশি জনসাধারণের জন্য অত্যাবশ্যকীয় দ্রব্য ও সেবা উৎপাদনকারী প্রতিষ্ঠানসমূহ সরকার পরিচালনা করে।"
        }
      ]
    },
    {
      "number": "9",
      "uddipok": "",
      "tag": "DIN.B 23",
      "sub_questions": [
        {
          "label": "ক",
          "question": "অংশীজন কারা?",
          "explanation": "উন্নয়নের সুফল ভোগকারী গোষ্ঠীই হলো অংশীজন।"
        },
        {
          "label": "খ",
          "question": "টেকসই উন্নয়ন অভীষ্ট অর্জনে জাতীয় পর্যায়ে অংশীদারিত্ব গুরুত্বপূর্ণ কেন?",
          "explanation": "সবার অংশীদারিত্ব ছাড়া কোনো উন্নয়ন টেকসই হয় না বলেই টেকসই উন্নয়নে অংশীদারিত্ব প্রয়োজন। অংশীদারিত্ব হলো কোনো উন্নয়ন কার্যক্রমে যার যা দায়িত্ব ও কর্তব্য তা পালন করা। এক্ষেত্রে সরকারের পাশাপাশি বেসরকারি খাত, ব্যক্তি, গোষ্ঠী, সমাজের সর্বস্তরের জনগণের অংশগ্রহণসহ জাতীয় ও আন্তর্জাতিক পর্যায়ের অংশীদারিত্ব প্রয়োজন। কাউকে বাদ দিয়ে বা পিছিয়ে রেখে অন্যরা এগিয়ে গেলে সেই উন্নয়ন জাতীয় ও বৈশ্বিকভাবে টেকসই হবে না। এজন্য টেকসই উন্নয়নে অংশীদারিত্ব প্রয়োজন।"
        },
        {
          "label": "গ",
          "question": "ছক চিত্রে '?' চিহ্ন দ্বারা কী নির্দেশ করা হয়েছে? ব্যাখ্যা করো।",
          "explanation": "ছকচিত্রে '?' চিহ্ন দ্বারা টেকসই উন্নয়ন অভীষ্ট (এসডিজি) কে নির্দেশ করা হয়েছে। বিশ্বব্যাপী সার্বিক উন্নয়নের লক্ষ্যে জাতিসংঘ কর্তৃক গৃহীত কর্মসূচির মধ্যে উল্লেখযোগ্য হলো টেকসই উন্নয়ন অভীষ্ট বা এসডিজি। জাতিসংঘ ঘোষিত এসডিজির ১৭টি অভীষ্ট লক্ষ্যের মধ্যে অন্যতম হলো- জলবায়ু কার্যক্রম, দারিদ্র্য বিলোপ, গুণগত শিক্ষা ও জেন্ডার সমতা, ক্ষুধা মুক্তি, সুস্বাস্থ্য ও কল্যাণ অসমতা হ্রাস, পরিমিত ভোগ ও টেকসই উৎপাদন, জলজ জীবন, স্থলজ জীবন, অভীষ্ট অর্জনে অংশীদারিত্ব প্রভৃতি অন্যতম। এসডিজিতে অর্থনৈতিক, সামাজিক ও পরিবেশগত উন্নয়ন এই ৩টি প্রধান বৈশিষ্ট্যকে সমন্বয় করা হয়েছে। এসডিজি মূলত মানুষ ও পৃথিবীর সমৃদ্ধি নিশ্চিত করার একটি বৃহৎ কর্মপরিকল্পনা যা ব্যক্তি স্বাধীনতা নিশ্চিত করাসহ বৈশ্বিক শান্তি প্রতিষ্ঠায় ভূমিকা রাখবে। ছকচিত্রে একটি বিষয়ের লক্ষ্য হিসেবে জলবায়ু কার্যক্রম, দারিদ্র্য বিলোপ, জেন্ডার সমতা, গুণগত শিক্ষা প্রভৃতির উল্লেখ রয়েছে, যা টেকসই উন্নয়ন অভীষ্টের সাথে হুবহু সাদৃশ্যপূর্ণ। তাই বলা যায়, ছকচিত্রে টেকসই উন্নয়ন অভীষ্ট (এসডিজি) কে নির্দেশ করা হয়েছে।"
        },
        {
          "label": "ঘ",
          "question": "উক্ত বিষয়টি অর্জনের মাধ্যমে আমরা কী সুফল পেতে পারি? বিশ্লেষণ করো।",
          "explanation": "উক্ত বিষয়টি অর্থাৎ টেকসই উন্নয়ন অভীষ্ট অর্জনের মাধ্যমে আমরা বিভিন্ন সুফল পেতে পারি।' টেকসই উন্নয়ন অভীষ্ট অর্জন (এসডিজি) বাংলাদেশের মতো উন্নয়নশীল দেশের জন্য অপরিহার্য। এটি অর্জিত হলে জলবায়ুর নেতিবাচক প্রভাব, নারী নির্যাতন হ্রাসের পাশাপাশি আরো অনেক সুযোগ লাভ করা যাবে। এসডিজি বাস্তবায়িত হলে আমরা সুখী ও সমৃদ্ধ জাতি হিসেবে নিজেদের মর্যাদা প্রতিষ্ঠিত করতে পারব। ছকচিত্রে এসডিজি'র অভীষ্টসমূহের মধ্যে জলবায়ু কার্যক্রম, দারিদ্র্য বিলোপ, জেন্ডার সমতা, গুণগত শিক্ষা প্রভৃতি উল্লেখযোগ্য রয়েছে। এগুলোসহ এসডিজি'র মোট ১৭টি অভীষ্ট রয়েছে। টেকসই উন্নয়ন অভীষ্ট অর্জনের মাধ্যমে আমাদের দেশের দারিদ্রসীমা শূন্যের কাছাকাছি নিয়ে আসা যাবে। তাছাড়া মানুষের মৌলিক চাহিদাগুলো পূরণ হবে। নারী-পুরুষ বৈষম্য দূর হবে। পাশাপাশি কর্মসংস্থানের সুযোগ সৃষ্টি হবে। গ্রামে ও শহরে ভালোভাবে বেঁচে থাকার পরিবেশ তৈরি হবে। তাছাড়া বন্যা, খরা, ঘূর্ণিঝড়, জলোচ্ছ্বাস নদীভাঙনসহ বিভিন্ন প্রাকৃতিক দুর্যোগ প্রশমন হবে। টেকসই নবায়নযোগ্য জ্বালানি বৃদ্ধির মাধ্যমে কৃষি ও শিল্প উৎপাদন বৃদ্ধি পাবে। সমাজে ন্যায়বিচার প্রতিষ্ঠিত হওয়ায় নৈরাজ্য কমে আসবে। গণতান্ত্রিক প্রতিষ্ঠানসমূহ শক্তিশালী হলে রাজনৈতিক অস্থিরতা হ্রাস পাবে। বিশ্বের অন্যান্য দেশের সাথে অংশীদারিত্ব বাড়ানোর ফলে অনেক সামাজিক রাজনৈতিক ও অর্থনৈতিক সমস্যা নিরসন সহজ হবে। শিক্ষা, সংস্কৃতি ও জ্ঞানচর্চার দ্বার উন্মোচিত হবে। যোগাযোগ, বিজ্ঞান ও প্রযুক্তিতে উন্নতির ফলে বিশ্বে বাস করার সকল সুযোগ-সুবিধা আমাদের দোরগোড়ায় পৌঁছে যাবে। উপরের আলোচনা থেকে প্রতীয়মান হয়, টেকসই উন্নয়ন অভীষ্ট অর্জিত হলে বাংলাদেশ অনেক সুফল ভোগ করবে।"
        }
      ]
    },
    {
      "number": "10",
      "uddipok": "রুবির বয়স তের বছর। সে স্থানীয় একটি চাতালে শ্রমিকের কাজ করে। তার ছোট ভাই রানা শহরে একটি কারখানায় মেকানিকের কাজ করে। চাতালের কাজ শেষে বাড়ি ফিরে রুবি বাবা-মায়ের সাথে অন্যান্য, কাজেও সাহায্য করে। অথচ তাদের বাবা-মা রানার সুযোগ সুবিধার ব্যাপারে বেশ সচেতন। অপেক্ষাকৃত ভাল খাবারটা তুলে রাখা হয় রানার জন্যই।",
      "tag": "DIN.B 23",
      "sub_questions": [
        {
          "label": "ক",
          "question": "AIDS এর পূর্ণরূপ লেখো।",
          "explanation": "AIDS-এর পূর্ণরূপ হলো- Acquired Immune Deficiency Syndrome."
        },
        {
          "label": "খ",
          "question": "জঙ্গিবাদ বলতে কী বোঝ?",
          "explanation": "জঙ্গিদের দ্বারা রচিত ও প্রচারিত আদর্শ বা ধ্যানধারণাকেই জঙ্গিবাদ বলে। জঙ্গি শব্দটি ইংরেজি militant এবং ল্যাটিন শব্দ মিলিট্যার (militare) থেকে এসেছে। আচরণিক দৃষ্টিভঙ্গিতে যারা যুদ্ধ করে, আক্রমণাত্মক, হিংসাত্মক এবং ধ্বংসাত্মক কাজে লিপ্ত থাকে তারাই জঙ্গি। আর জঙ্গির দ্বারা রচিত এবং প্রচারকৃত ধ্যানধারণাই জঙ্গিবাদ নামে পরিচিত। জঙ্গিরা আক্রমণাত্মক ও হিংসাত্মক উপায়ে রাষ্ট্র বা সমাজ অননুমোদিত কোনো সংস্কারের সমর্থনে সমবেতভাবে কাজ করে।"
        },
        {
          "label": "গ",
          "question": "উদ্দীপকে ইঙ্গিতকৃত প্রথমোক্ত সামাজিক সমস্যাটির কারণ ব্যাখ্যা করো।",
          "explanation": "উদ্দীপকে ইঙ্গিতকৃত প্রথমোক্ত সামাজিক সমস্যাটি হলো শিশু শ্রম। শিশু শ্রম বলতে সাধারণত অল্প বয়সের শিশু কিশোরদের ঝুঁকিপূর্ণ কাজে নিয়োজিত হওয়াকে বোঝায়। উদ্দীপকে দেখা যায়, তেরো বছর বয়সী রুবি তার পরিবারের জন্য অর্থ উপার্জনের উদ্দেশ্যে একটি চাতালে শ্রমিকের কাজ করে। রুবি একজন শিশু। আর সে তার পরিবারকে আর্থিকভাবে সাহায্য করার জন্য কাজে যোগ দেয়। তাই তার কাজকে শিশু শ্রম হিসেবে আখ্যায়িত করা যায়। বাংলাদেশে শিশু শ্রমের প্রথম ও প্রধান কারণ হচ্ছে অর্থনৈতিক দুরবস্থা। দরিদ্র পরিবারে বাবা-মার পক্ষে ভরণ-পোষণ মিটিয়ে সন্তানের লেখাপড়ার খরচ যোগানো সম্ভব হয় না। তারা মনে করে আয় রোজগার করলে পরিবারের উপকার হবে। আবার শিশুদের অল্প মজুরিতে দীর্ঘক্ষণ কাজে লাগানো যায় বলে নিয়োগ কর্তারাও উৎসাহী হন। এছাড়াও শিশু শ্রমের কুফল সম্পর্কে অভিভাবকদের উদাসীনতার কারণে শিশু শ্রম বৃদ্ধি পাচ্ছে। সুতরাং বলা যায়, আর্থিক দুরবস্থা ও এর সম্পর্কে উদাসীনতাই শিশু শ্রমের প্রধান কারণ।"
        },
        {
          "label": "ঘ",
          "question": "দ্বিতীয়োক্ত সামাজিক সমস্যাটি প্রতিরোধে সামাজিকভাবে কী ধরনের ব্যবস্থা গ্রহণ করা যেতে পারে বলে তুমি মনে কর? বিশ্লেষণ করো।",
          "explanation": "উদ্দীপকের দ্বিতীয়োক্ত সামাজিক সমস্যাটি হলো মেয়ে শিশুদের প্রতি বৈষম্যমূলক মনোভাব। বাংলাদেশের পুরুষতান্ত্রিক সমাজব্যবস্থায় মেয়ে শিশুরা শৈশব থেকেই বৈষম্যের শিকার হয়। পরিবারের ছেলে শিশুদের তুলনায় শিক্ষা, খাবার, খেলাধুলা কিংবা সামাজিক বিধিনিষেধের ব্যাপারে মেয়ে শিশুদের ওপর কড়াকড়ি আরোপ করা হয়। দেখা যায়, মেয়ে শিশুর অনুপাতে ছেলে শিশুকে সুযোগ বেশি দেওয়া হয়। উদ্দীপকে দেখা যায়, তের বছরের • রুবি ও তার ভাই রানা দুজনই শিশু শ্রমিক। কিন্তু কর্মক্ষেত্র থেকে ফিরে রুবি গৃহকর্মে মাকে সহযোগিতা করলেও রানাকে বিশ্রাম ও খাওয়া দাওয়ার ব্যাপারে একটু বেশি সুযোগ দেয়ার চেষ্টা করা হয়। মেয়ে শিশুর প্রতি বৈষম্য রোধে সামাজিকভাবে সবাইকে এগিয়ে আসতে হবে। সামাজিকভাবে মেয়েদের জন্য শিক্ষা কার্যক্রম গ্রহণ এবং মেয়েদের স্বাবলম্বী করে তুলতে ঋণদান কর্মসূচি গ্রহণের মাধ্যমে তাদের স্বকর্মসংস্থানের উদ্যোগ নেওয়া যায়। তাছাড়া নারী অধিকার এবং অধিকার সংশ্লিষ্ট আইন বিষয়ে সচেতনতা সৃষ্টি করতে হবে। সেই সাথে 'পারিবারিকভাবেও অভিভাবকদের বুঝতে হবে সন্তান হিসেবে ছেলে মেয়ে যে কেউই সমান সুবিধা ও মনোযোগ পাওয়ার দাবী রাখে। সন্তানদের মাঝে বৈষম্য সৃষ্টি না করে তাদের আদর্শ মানুষ ও সুনাগরিক হিসেবে গড়ে তোলার ব্যাপারেও অভিভাবকদের সজাগ হতে হবে। উপরের আলোচনা থেকে তাই বলা যায়, মেয়ে শিশুর প্রতি বৈষম্য প্রতিরোধে পারিবারিক ও সামাজিক সচেতনতা বৃদ্ধির বিকল্প নেই।"
        }
      ]
    },
    {
      "number": "1",
      "uddipok": "দৃশ্যকল্প-১: এটি জন্ম নিয়েছিল মাত্র ১০ মাসে। এটি একটি রাষ্ট্রের সর্বোচ্চ দলিল। দৃশ্যকল্প-২: বিজয় তার বাবার কাছে '৭৫ এর পৈশাচিক ও নির্মম হত্যাকাণ্ড সম্পর্কে জানতে চাইলে তার বাবা বলেন, '৭৫ এর হত্যাকান্ড সংঘটিত হয়েছিল মূলত জাতিকে নেতৃত্বশূন্য করার উদ্দেশ্যে।",
      "tag": "DIN.B 23",
      "sub_questions": [
        {
          "label": "ক",
          "question": "১৯৭৩ সালের ৭ই মার্চ কী কারণে উল্লেখযোগ্য?",
          "explanation": "বাংলাদেশের প্রথম সাধারণ নির্বাচন অনুষ্ঠিত হয়েছিল বলে ১৯৭৩ সালের ৭ই মার্চ দিনটি উল্লেখযোগ্য।"
        },
        {
          "label": "খ",
          "question": "মুজিবনগর সরকারের উপদেষ্টা পরিষদের গঠন ব্যাখ্যা করো।",
          "explanation": "স্বাধীন বাংলাদেশ সরকারকে উপদেশ ও পরামর্শ প্রদানের জন্য মোট ৬ সদস্য নিয়ে একটি উপদেষ্টা পরিষদ গঠিত হয়। মুজিবনগর সরকারের কার্যক্রমে কার্যকর পরামর্শ দেওয়ার জন্য উপদেষ্টা পরিষদ গঠন করা হয়। এই উপদেষ্টা পরিষদের সদস্য ছিলেন মওলানা আবদুল হামিদ খান ভাসানী (ভাসানী ন্যাপ), অধ্যাপক মোজাফফর আহমেদ (মোজাফফর ন্যাপ), কমরেড মণি সিং (কমিউনিস্ট পার্টি), শ্রী মনোরঞ্জন ধর (জাতীয় কংগ্রেস), তাজউদ্দীন আহমদ (প্রধানমন্ত্রী) ও খন্দকার মোশতাক আহমেদ (পররাষ্ট্র ও আইনমন্ত্রী)। তাদের রাজনৈতিক অভিজ্ঞতা, দূরদর্শিতাসম্পন্ন পরামর্শ মুক্তিযুদ্ধে গুরুত্বপূর্ণ ভূমিকা পালন করে।"
        },
        {
          "label": "গ",
          "question": "দৃশ্যকল্প-১ এ উল্লিখিত সর্বোচ্চ দলিলটি প্রণয়নের পটভূমি ব্যাখ্যা করো।",
          "explanation": "দৃশ্যকল্প-১ এ রাষ্ট্রের সর্বোচ্চ দলিল সংবিধানের কথা বলা হয়েছে। সংবিধানের মাধ্যমে রাষ্ট্রের উদ্দেশ্য, আদর্শ ও লক্ষ্য প্রতিফলিত হয়। ১৯৭২ সালের ১১ই জানুয়ারি রাষ্ট্রপ্রধান হিসেবে বঙ্গবন্ধু শেখ মুজিবুর রহমান অস্থায়ী সংবিধান আদেশ জারি করেন। এতে সংসদীয় সরকার ব্যবস্থা প্রবর্তনের কথা বলা হয়। বঙ্গবন্ধুর সরকার মাত্র দশ মাসে একটি সংবিধান প্রস্তুত করতে সক্ষম হন। দৃশ্যকল্প-১ এ বর্ণিত ঘটনা বাংলাদেশের সংবিধান প্রণয়নকে নির্দেশ করে। একটি সংবিধান প্রণয়ন করে জাতির আশা-আকাঙ্ক্ষা পূরণের জন্য রাষ্ট্রপতি - বঙ্গবন্ধু শেখ মুজিবুর রহমান ১৯৭২ সালের ২৩শে মার্চ 'বাংলাদেশ গণপরিষদ আদেশ' নামে একটি আদেশ জারি করেন। ১৯৭২ সালের ১০ই এপ্রিল গণপরিষদের প্রথম অধিবেশনে ড. কামাল হোসেনের নেতৃত্বে ৩৪ সদস্যবিশিষ্ট একটি 'খসড়া সংবিধান প্রণয়ন কমিটি' গঠন করা হয়। ১৯৭২ সালের ১২ই অক্টোবর দ্বিতীয় অধিবেশনে খসড়া সংবিধান বিল আকারে পেশ করা হয়। ১৯৭২ সালের ৪ঠা নভেম্বর বাংলাদেশের সংবিধান গৃহীত হয় এবং ১৬ই ডিসেম্বর বিজয় দিবস থেকে কার্যকর হয়।"
        },
        {
          "label": "ঘ",
          "question": "দৃশ্যকল্প-২ এ উল্লিখিত বিজয়ের বাবার উক্তিটির যথার্থতা মূল্যায়ন করো।",
          "explanation": "উদ্দীপকের দৃশ্যকল্প-২ এ উল্লেখিত হত্যাকাণ্ড অর্থাৎ বঙ্গবন্ধু শেখ মুজিবুর রহমান এবং জাতীয় চার নেতাকে হত্যার অন্যতম উদ্দেশ্য ছিল জাতিকে নেতৃত্বশূন্য করা- উক্তিটি যথার্থ। স্বাধীনতা লাভের পর বঙ্গবন্ধুর সুযোগ্য নেতৃত্বে যুদ্ধ বিধ্বস্ত বাংলাদেশ যখন পুনর্গঠনের পথে অগ্রসর হচ্ছে তখনই আবার স্বাধীনতাবিরোধী শক্তি মাথাচাড়া দিয়ে ওঠে। ষড়যন্ত্র করে ১৯৭৫ সালে তারা সপরিবারে বঙ্গবন্ধুকে ও জাতীয় চার নেতাকে জেলখানায় নৃশংসভাবে হত্যা করে। দেশকে তারা পাকিস্তানি আদর্শে ফিরিয়ে নেওয়ার অপচেষ্টা চালায়। উদ্দীপকে দৃশ্যকল্প-২ এ ১৯৭৫ সালে সংঘটিত পৈশাচিক হত্যাকাণ্ডের উল্লেখ করা হয়েছে। ১৯৭৫ সালের আগস্ট মাসে বঙ্গবন্ধুর হত্যাকাণ্ডের পর দেশে সামরিক শাসন জারি করা হয়। সকল রাজনৈতিক দল ও তাদের কার্যক্রম নিষিদ্ধ ঘোষণা করা হয়। জাতীয় চার নেতাকে গ্রেফতার করা হয় ও ৩রা নভেম্বর গভীর রাতে ঢাকা কেন্দ্রীয় কারাগারে বন্দি অবস্থায় তাদের নৃশংসভাবে হত্যা করা হয়। এই হত্যাকাণ্ডের পরপরই খুনিচক্রের সদস্যরা দেশত্যাগ করে। এই ঘটনাপ্রবাহ থেকে সহজেই অনুমেয় যে, ষড়যন্ত্রকারী গোষ্ঠী বাংলাদেশের স্বাধীনতার সকল অর্জন নষ্ট করার চেষ্টা করেছিল। ১৯৭৫ সালের ১৫ই আগস্ট থেকে ৩রা নভেম্বর তাই বাংলাদেশের ইতিহাসে কালো অধ্যায় হিসেবে চিহ্নিত হয়ে আছে। পরিশেষে বলা যায়, '৭৫ এর হত্যাকাণ্ডগুলো সংঘটিত হয়েছিল মূলত জাতিকে নেতৃত্বশূন্য করার উদ্দেশ্যে। দেশের বিজ্ঞ নেতাদের হত্যার মাধ্যমে স্বাধীনতার শত্রুরা এ অপচেষ্টা চালিয়েছিলো। সুতরাং বিজয়ের বাবার করা উক্তিটি যথার্থ।"
        }
      ]
    }
  ]
}