{
  "title": "গবর্নমেন্ট ল্যাবরেটরি হাই স্কুল, ঢাকা ২০২৪",
  "subtitle": "বাংলাদেশ ও বিশ্ব পরিচয় (11)",
  "questions": [
    {
      "number": "1",
      "uddipok": "ঘটনা-১: ঔপনিবেশিক শাসন থেকে মুক্ত হয়ে 'A' ও 'B' প্রদেশ নিয়ে 'Z' রাষ্ট্র গঠিত হয়। 'A' প্রদেশের সংখ্যালঘু মানুষের ভাব প্রকাশের মাধ্যমটি 'Z' রাষ্ট্রে জাতীয়ভাবে স্বীকৃত ছিল। 'B' প্রদেশের মানুষের জীবন দিয়ে দাবি আদায় করে। ঘটনা-২: পঞ্চাশের দশকে একটি রাজনৈতিক মোর্চা পূর্ব বাংলায় একটি নির্বাচনে জয়ী হওয়ার জন্য ২০টির বেশি দফা জনগণের সামনে তুলে ধরে। উক্ত মোর্চাটি নির্বাচনে নিরঙ্কুশ বিজয় অর্জন করে।",
      "tag": "GLHSC 24",
      "sub_questions": [
        {
          "label": "ক",
          "question": "এনডিএফ এর পূর্ণরূপ কী?",
          "explanation": "এনডিএফ এর পূর্ণরূপ হলো ন্যাশনাল ডেমোক্রেটিক ফ্রন্ট বা জাতীয় গণতান্ত্রিক ফ্রন্ট।"
        },
        {
          "label": "খ",
          "question": "আইয়ুব খান কেন মৌলিক গণতন্ত্র ব্যবস্থা চালু করেন?",
          "explanation": "নিজের ক্ষমতাকে দীর্ঘস্থায়ী করার জন্য আইয়ুব খান মৌলিক গণতন্ত্র চালু করেন । জেনারেল আইয়ুব খান ১৯৫৮ সালের ২৭শে অক্টোবর ক্ষমতা দখলের মাধ্যমে প্রেসিডেন্ট হওয়ার পর নিজের ক্ষমতা দীর্ঘস্থায়ী করার লক্ষ্যে ‘মৌলিক গণতন্ত্র' নামে পরোক্ষ নির্বাচন পদ্ধতি চালু করেন। এই পদ্ধতিতে পূর্ব ও পশ্চিম পাকিস্তানের নির্বাচিত ৮০ হাজার ইউনিয়ন কাউন্সিল সদস্য নিয়ে নির্বাচকমণ্ডলী গঠন করা হয়। তাদের ভোটেই প্রেসিডেন্ট এবং জাতীয় ও প্রাদেশিক পরিষদের সকল সদস্য নির্বাচনের ব্যবস্থা করা হয়।"
        },
        {
          "label": "গ",
          "question": "ঘটনা-২ পাকিস্তান আমলের কোন দফার সাথে সম্পর্কযুক্ত? ব্যাখ্যা করো ।",
          "explanation": "ঘটনা-২ পাকিস্তান আমলের ২১ দফার সাথে সম্পর্কযুক্ত। পাকিস্তান প্রতিষ্ঠার পর শাসকদল মুসলিম লীগ দীর্ঘদিন নির্বাচনের মাধ্যমে কেন্দ্রীয় ও প্রাদেশিক সরকার গঠনের উদ্যোগ গ্রহণ করেনি। দীর্ঘ সময় পর ১৯৫৪ সালে পূর্ব বাংলার প্রাদেশিক নির্বাচন অনুষ্ঠানের ঘোষণা দেওয়া হলে উক্ত নির্বাচনে মুসলিম লীগের শোচনীয় পরাজয় ঘটানোর লক্ষ্যে ১৯৫৩ সালের ১৪ নভেম্বর ৫টি রাজনৈতিক দল নিয়ে যুক্তফ্রন্ট গঠিত হয়। নির্বাচনে জয়ের লক্ষ্যে যুক্তফ্রন্ট নির্বাচনি ইশতেহার হিসেবে ২১ দফা ঘোষণা করে। ১৯৫৪ সালের মার্চ মাসে প্রাদেশিক পরিষদের নির্বাচন অনুষ্ঠিত হয়। এ নির্বাচনে জনগণ, যুক্তফ্রন্টের ২১ দফাকে তাদের স্বার্থরক্ষার সনদ হিসেবে বিবেচনা করে। পূর্ব বাংলার প্রাদেশিক পরিষদের ২৩৭টি মুসলিম আসনের মধ্যে যুক্তফ্রন্ট ২২৩টি আসন লাভ করে বিজয়ী হয়। উদ্দীপকের ঘটনা-২ এ বলা হয়েছে, পঞ্চাশের দশকে একটি রাজনৈতিক মোর্চা পূর্ব বাংলার একটি নির্বাচনে জয়ী হওয়ার জন্য ২০টিরও বেশি দফা জনগণের সামনে তুলে ধরে। উক্ত মোর্চাটি নির্বাচনে নিরঙ্কুশ বিজয় লাভ করে। উদ্দীপকের এ ঘটনাটি ওপরে বর্ণিত যুক্তফ্রন্টের ২১ দফার সাথে সাদৃশ্যপূর্ণ ।"
        },
        {
          "label": "ঘ",
          "question": "ঘটনা-১ এ ইঙ্গিতকৃত বিষয়টির বাঙালির জাতীয়তা বিকাশের সাথে সম্পর্ক রয়েছে কি? বিশ্লেষণ করো।",
          "explanation": "ঘটনা-১ এ ইঙ্গিতকৃত বিষয়টি হলো ভাষা আন্দোলন যার সাথে বাঙালি জাতীয়তা বিকাশের গভীর সম্পর্ক রয়েছে। ব্রিটিশ উপনিবেশ থেকে মুক্ত হয়ে পূর্ব ও পশ্চিম পাকিস্তান নিয়ে ১৯৪৭ সালে পাকিস্তান নামক রাষ্ট্র গঠিত হয়। পাকিস্তান সৃষ্টির পরই পাশ্চিম পাকিস্তানি শাসকগোষ্ঠী পাকিস্তানের সংখ্যাগরিষ্ঠ মানুষের ভাষা বাংলাকে বাদ দিয়ে উর্দুকে পাকিস্তানের রাষ্ট্রভাষা হিসেবে ঘোষণা করে। পরবর্তীতে পূর্ব পাকিস্তানের জনগণ বাংলাকে রাষ্ট্রভাষা হিসেবে প্রতিষ্ঠার লক্ষ্যে ব্যাপক আন্দোলন করে, যা ভাষা আন্দোলন নামে পরিচিত। এ আন্দোলনে ১৯৫২ সালের ২১শে ফেব্রুয়ারি রফিক, জব্বার, সালাম, বরকতসহ অনেকে পুলিশের গুলিতে শহিদ হন। এর প্রেক্ষিতে আন্দোলন চরম রূপ ধারণ করলে শাসকগোষ্ঠী বাঙালিদের দাবি মেনে নিতে বাধ্য হয়। এ প্রেক্ষিতে উদ্দীপকের ঘটনা-১ এ উল্লেখিত 'Z' রাষ্ট্রের ঘটনাটি ভাষা আন্দোলনকেই নির্দেশ করে । বাঙালি জাতীয়তাবাদের বিকাশে ভাষা আন্দোলনের ভূমিকা অনস্বীকার্য এ আন্দোলনের ফলেই পূর্ব বাংলার মানুষের কাছে নিজস্ব জাতিসত্তার ক্ষেত্রে ভাষা ও সংস্কৃতির গুরুত্ব স্পষ্ট হয়ে ওঠে। ভাষা আন্দোলন থেকেই বাঙালিরা উপলব্ধি করেছিল, ঐক্যবদ্ধ থাকলে যেকোনো যৌক্তিক ও ন্যায়সঙ্গত আন্দোলন সফলতা পায়। ভাষা আন্দোলন বাঙালিকে তাদের জাতিগত স্বাতন্ত্র্য সম্পর্কে সচেতন করেছিল। বাঙালি বুঝতে পেরেছিল যে, পাকিস্তান রাষ্ট্রের অন্য অঞ্চল বা অধিবাসীদের সাথে একমাত্র ধর্ম ছাড়া কোনো বিষয়ে তাদের মিল নেই । ভাষাকেন্দ্রিক এই ঐক্যই বাঙালি জাতীয়তাবাদের মূল ভিত্তি রচনা করে, যা পরবর্তী সময়ে স্বাধীন বাংলাদেশ প্রতিষ্ঠায় ভূমিকা রাখে । উপরের আলোচনার পরিপ্রেক্ষিতে তাই নিঃসন্দেহে বলা যায়, উদ্দীপকে উল্লেখিত ভাষা আন্দোলন প্রকৃতই বাঙালি জাতীয়তাবাদের পূর্ণ বিকাশ ঘটিয়েছিল।"
        }
      ]
    },
    {
      "number": "2",
      "uddipok": "আঁখির বর্ণিত কাহিনী : পাকিস্তান আমলে একজন স্বৈরশাসকের রক্তচক্ষু উপেক্ষা করে ছাত্ররা ব্যাপক বিক্ষোভে ফেটে পড়ে। বিভিন্ন শ্রেণি পেশার মানুষও ছাত্রদের সাথে একাত্মতা ঘোষণা করে। তুমুল আন্দোলনে স্বৈরশাসকের পতন হয় । চৈতির বর্ণিত কাহিনী : পাকিস্তান আমলে একটি জাতীয় ও আঞ্চলিক নির্বাচন হয়। কিন্তু স্বৈরশাসক ও স্বার্থবাদী গোষ্ঠীর ষড়যন্ত্রে বিজয়ী দল সরকার গঠন করতে পারেনি। ফলে সংখ্যাগরিষ্ঠ জাতি যুদ্ধে লড়াই করতে বাধ্য হয় ।",
      "tag": "GLHSC 24",
      "sub_questions": [
        {
          "label": "ক",
          "question": "১৯৪৮ সালের ২১ মার্চ মোহাম্মদ আলী জিন্নাহ রেসকোর্স ময়দানে কী ঘোষণা করেন?",
          "explanation": "১৯৪৮ সালের ২১ মার্চ মোহাম্মদ আলী জিন্নাহ রেসকোর্স ময়দানে ঘোষণা করেন যে “উর্দু এবং উর্দুই হবে পাকিস্তানের একমাত্র রাষ্ট্রভাষা।"
        },
        {
          "label": "খ",
          "question": "কেন ১৯৫৩ সালে যুক্তফ্রন্ট গঠন করা হয়?",
          "explanation": "১৯৫৪ সালের প্রাদেশিক পরিষদ নির্বাচনে ক্ষমতাসীন মুসলিম লীগকে পরাজিত করার উদ্দেশ্যে ১৯৫৩ সালে 'যুক্তফ্রন্ট' গঠন করা হয় । পাকিস্তান রাষ্ট্র প্রতিষ্ঠার পর থেকেই সরকারের অগণতান্ত্রিক আচরণ, শোষণ, দমননীতি, সাংস্কৃতিক অবমাননা প্রভৃতি কারণে মুসলিম লীগের প্রতি পূর্ব পাকিস্তানের (বর্তমান বাংলাদেশ) রাজনৈতিক নেতৃবৃন্দ ও সাধারণ মানুষ বীতশ্রদ্ধ হয়ে ওঠে। এমতাবস্থায় ১৯৫৪ সালের প্রাদেশিক নির্বাচনকে সামনে রেখে ক্ষমতাসীন অগণতান্ত্রিক ও দুর্নীতিপরায়ণ মুসলিম লীগকে ক্ষমতাচ্যুত করার লক্ষ্যে আওয়ামী মুসলিম লীগ, কৃষক-শ্রমিক পার্টি, নেজামে ইসলাম, খিলাফত-ই-রব্বানী এবং বামপন্থি গণতন্ত্রী দলের সমন্বয়ে ‘যুক্তফ্রন্ট' গঠন করা হয় ।"
        },
        {
          "label": "গ",
          "question": "আখির বর্ণিত ঘটনা পাকিস্তান আমলের কোন আন্দোলনকে ইঙ্গিত করে? ব্যাখ্যা করো।",
          "explanation": "উদ্দীপকের দৃশ্য-১ এ নির্দেশিত ঐতিহাসিক আন্দোলন ১৯৬৯ সালের গণঅভ্যুত্থান । বাঙালি জাতির রাজনৈতিক বিকাশ তথা স্বাধীনতা সংগ্রামের ইতিহাসে ১৯৬৯ সালের গণঅভ্যুত্থান একটি তাৎপর্যপূর্ণ ঘটনা। বস্তুত প্রেসিডেন্ট আইয়ুব খানের গণবিরোধী কর্মকাণ্ড ও সামরিক শাসনের অবসান এবং স্বাধিকার অর্জনের লক্ষ্যে এ গণঅভ্যুত্থান সংঘটিত হয়। উদ্দীপকে দৃশ্য-১ এ অনুরূপ অভ্যুত্থানের চিত্রই লক্ষণীয়। উদ্দীপকের দৃশ্য-১ এ বলা হয়েছে, বিংশ শতকের ষাটের দশকের শেষ দিকে পূর্ব বাংলার সাধারণ জনগণ তাদের দাবি আদায়ের জন্য রাস্তায় নামে। এই আন্দোলনে ঢাকা বিশ্ববিদ্যালয়ের একজন ছাত্র এবং রাজশাহী বিশ্ববিদ্যালয়ের একজন শিক্ষক শহিদ হন। এ আন্দোলনের সাথে সাদৃশ্যপূর্ণ ঊনসত্তরের গণঅভ্যুত্থান। পাকিস্তান রাষ্ট্রের বিরুদ্ধে পূর্ব পাকিস্তানের জনগণের স্বতঃস্ফূর্ত অংশগ্রহণে সবচেয়ে গুরুত্বপূর্ণ ১৯৬৯ সালে এ আন্দোলন সংঘটিত হয়। ইতিহাসে এটি ঊনসত্তরের গণঅভ্যুত্থান নামে পরিচিত। সকল গণতান্ত্রিক দল, পেশাজীবী সংগঠন ও মানুষ যার যার অবস্থান থেকে এই আন্দোলনে যুক্ত হয়। আন্দোলনে যুক্ত হতে গিয়ে ঢাকা বিশ্ববিদ্যালয়ের ছাত্র আসাদুজ্জামান আসাদ ও রাজশাহী বিশ্ববিদ্যালয়ের শিক্ষক ড. শামসুজ্জোহা শহিদ হন । প্রদেশব্যাপী ছাত্র, শিক্ষক, কৃষক, শ্রমিকসহ সকল শ্রেণি-পেশার মানুষ তখন রাস্তায় নেমে আসে। অবশেষে ১৯৬৯ সালের ২২শে ফেব্রুয়ারি আইয়ুব খান বঙ্গবন্ধু শেখ মুজিবুর রহমানকে নিঃশর্ত মুক্তি দিতে বাধ্য হয়। অন্য নেতৃবৃন্দকেও মুক্তি দেওয়া হয়। এমনকি গণঅভ্যুত্থানের ফলেই পাকিস্তানের সামরিক শাসক আইয়ুব খান পদত্যাগ করতে বাধ্য হন। সুতরাং বলা যায়, উদ্দীপকের দৃশ্য-১ এ ১৯৬৯ সালের গণঅভ্যুত্থানের কথাই নির্দেশ করা হয়েছে।"
        },
        {
          "label": "ঘ",
          "question": "চৈতির বর্ণিত ঘটনার চূড়ান্ত ফলাফল হলো 'স্বাধীন বাংলাদেশ সৃষ্টি’— উক্তিটি বিশ্লেষণ করো।",
          "explanation": "চৈতির বর্ণিত ঘটনাটি হলো ১৯৭০ সালের নির্বাচন, যার ফলস্বরূপ ১৯৭১ সালে স্বাধীন বাংলাদেশ সৃষ্টি হয়। ১৯৭০ সালের জাতীয় এবং প্রাদেশিক পরিষদ নির্বাচন বঙ্গবন্ধুর নেতৃত্বে আওয়ামী লীগ নিরঙ্কুশ সংখ্যাগরিষ্ঠতা অর্জন করে । ফলে ৬ দফা এবং ১১ দফার প্রতি জনগণের অকুণ্ঠ সমর্থনের বিষয়টি স্পষ্ট হয়ে যায়। রাজনৈতিক বিজয় ঘটে বাঙালি জাতীয়তাবাদের। অন্যদিকে পাকিস্তানি সামরিক সরকার ও স্বার্থান্বেষী মহলের জন্য এটি ছিল বিরাট পরাজয়। তারা বাঙালিদের হাতে ক্ষমতা হস্তান্তরের বিরোধীতা ও ষড়যন্ত্র করতে থাকে। এ পরিস্থিতিতে পূর্ব পাকিস্তানের জনগণ পশ্চিম পাকিস্তানের কর্তৃত্বের বিরুদ্ধে দৃঢ়ভাবে অবস্থান গ্রহণ করে যার বহিঃপ্রকাশ ঘটে ১৯৭১ সালের মুক্তিযুদ্ধের মাধ্যমে । উদ্দীপকের চৈতির বর্ণনা অনুযায়ী পাকিস্তান আমলে একটি জাতীয় ও আঞ্চলিক নির্বাচন হয়। কিন্তু স্বৈরশাসক ও স্বার্থান্বেষী গোষ্ঠীর ষড়যন্ত্রে বিজয়ী দল সরকার গঠন করতে পারেনি। ফলে সংখ্যাগরিষ্ঠ জাতি যুদ্ধে লড়াই করতে বাধ্য হয়। চৈতির এ বর্ণনা উপরে আলোচিত ১৯৭০ সালের নির্বাচনের ঘটনাপ্রবাহের সাথে সাদৃশ্যপূর্ণ। স্বাধীন-সার্বভৌম বাংলাদেশ রাষ্ট্রের অভ্যুদয়ের পিছনে এ নির্বাচনের প্রভাব ব্যাপক । উপরের আলোচনা থেকে বলা যায়, ১৯৭০ সালের নির্বাচনের মাধ্যমে বাংলাদেশ নামক জাতিরাষ্ট্রের গতিপথ তৈরি হয় এবং মুক্তিযুদ্ধের মাধ্যমে স্বাধীন সার্বভৌম বাংলাদেশ রাষ্ট্রের অভ্যুদয় ঘটে ।"
        }
      ]
    },
    {
      "number": "3",
      "uddipok": "নিলা : ১৯৭১ সালের ৪র্থ মাসে খুলনা বিভাগের একটি জেলায় একটি সরকার নতুন যাত্রা শুরু করে। এই সরকারের মাধ্যমে যুদ্ধে বাঙালি সৈনিকদের গতি আসে। পলি : একটি পরাশক্তির দেশ মুক্তিযুদ্ধে আমাদের সাহায্য করেছে। শক্তিধর দেশটি একটি আন্তর্জাতিক সংস্থায় বাংলাদেশের পক্ষে বিশেষ ক্ষমতা প্রয়োগ করে ।",
      "tag": "GLHSC 24",
      "sub_questions": [
        {
          "label": "ক",
          "question": "‘কালরাত্রি' কী?",
          "explanation": "কালরাত্রি অর্থ হলো অশুভ বা ভয়ঙ্কর রাত। বাংলাদেশের ইতিহাসে ১৯৭১ সালের ২৫শে মার্চের রাতকে কালরাত্রি বলা হয়।"
        },
        {
          "label": "খ",
          "question": "বাংলাদেশের মুক্তিযুদ্ধকে কেন 'জনযুদ্ধ' বলা হয়?",
          "explanation": "মুক্তিযুদ্ধে বাংলার সকল শ্রেণি তথা গণমানুষের অংশগ্রহণ ছিল বলে একে জনযুদ্ধ বলা হয়। ১৯৭১ সালের ২৫শে মার্চ রাতে পাকিস্তানি সেনাবাহিনী বাংলার নিরস্ত্র জনগণের ওপর আক্রমণ চালায়। বাঙালি কৃষক, শ্রমিক, ছাত্র, সেনা, পুলিশ, ইপিআর সদস্যরা সাহসিকতার সাথে তাদের বিরুদ্ধে রুখে দাঁড়ায়। বাঙালিরা শক্তিশালী ও অস্ত্রে সুসজ্জিত পাকিস্তানি সেনাবাহিনীকে ছাড় দেয়নি বিনা প্রতিরোধে। সর্বস্তরের জনসাধারণ নিজ নিজ অবস্থান থেকে মুক্তিযুদ্ধে অংশ নেয় । তাই বাংলাদেশের মুক্তিযুদ্ধকে 'গণযুদ্ধ' বা 'জনযুদ্ধ' বলা হয়।"
        },
        {
          "label": "গ",
          "question": "নিলা কোন সরকারের ভূমিকাকে তুলে ধরেছে? ব্যাখ্যা করো।",
          "explanation": "নিলা মুজিবনগর সরকারের ভূমিকাকে তুলে ধরেছে। ১৯৭১ সালের ২৬শে মার্চের প্রথম প্রহরে বঙ্গবন্ধু শেখ মুজিবুর রহমান স্বাধীনতার ঘোষণা দেন। এর পরপরই পাকিস্তানিরা তাঁকে গ্রেপ্তার করে। এর কয়েকদিন পর ১০ই এপ্রিল, মুক্তিযুদ্ধকে সঠিকভাবে পরিচালনা এবং এর পক্ষে বিশ্বসম্প্রদায়ের সমর্থন আদায়ের জন্য মেহেরপুর জেলার (তখন কুষ্টিয়া জেলা) বৈদ্যনাথতলায় মুজিবনগর সরকার' গঠন করা হয়। বঙ্গবন্ধুর ঘনিষ্ঠ চারজন সহযোগী এ সরকারের শীর্ষ দায়িত্বে ছিলেন। এদিন আনুষ্ঠানিকভাবে 'বাংলাদেশের স্বাধীনতার ঘোষণাপত্র' পাঠ করা হয়। উদ্দীপকে নিলা বলেছে যে, ১৯৭১ সালের ৪র্থ মাসে খুলনা বিভাগের একটি জেলায় একটি সরকার যাত্রা শুরু করে যার মাধ্যমে যুদ্ধে বাঙালি সৈনিকদের গতি আসে। নিলার এ বক্তব্যটির মাধ্যমে উপরের বর্ণিত মুজিবনগর সরকারের ভূমিকাকেই নির্দেশ করা হয়েছে। মুজিবনগর সরকারের নেতৃত্বেই ১৯৭১ সালের ১৬ই ডিসেম্বর বাংলাদেশের স্বাধীনতা লাভ করে।"
        },
        {
          "label": "ঘ",
          "question": "বাংলাদেশের মুক্তিযুদ্ধে পলির বর্ণিত দেশটির অবদান মূল্যায়ন করো।",
          "explanation": "বাংলাদেশের মুক্তিযুদ্ধে পলির বর্ণিত দেশ তথা রাশিয়ার অবদান অনস্বীকার্য । বাংলাদেশের স্বাধীনতা যুদ্ধে ভারতের পর সর্বাধিক অবদান রাখে সোভিয়েত ইউনিয়ন (বর্তমান রাশিয়া)। পাকিস্তানি বাহিনী কর্তৃক বাংলাদেশে গণহত্যা, অগ্নিসংযোগ, নারী-ধর্ষণসহ যাবতীয় মানবতাবিরোধী অপরাধ বন্ধ করার জন্য সোভিয়েত রাষ্ট্রপ্রধান পাকিস্তানের প্রেসিডেন্ট জেনারেল ইয়াহিয়া খানকে আহ্বান জানান। তিনি ইয়াহিয়াকে জনপ্রতিনিধিদের হাতে ক্ষমতা হস্তান্তরের জন্যও বলেন। সোভিয়েত পত্র-পত্রিকা ও প্রচার মাধ্যমগুলো বাংলাদেশে পাকিস্তান সেনাবাহিনীর নির্যাতনের কাহিনী ও মুক্তিযুদ্ধের অগ্রগতি প্রচার করে বিশ্ব জনমত সৃষ্টিতে সহায়তা করে। জাতিসংঘে মার্কিন যুক্তরাষ্ট্র পাকিস্তানের পক্ষে যুদ্ধবন্ধের প্রস্তাব দিয়েছিল। সোভিয়েত ইউনিয়ন ‘ভেটো' (বিরোধিতা করা) প্রদান করে তা বাতিল করে দেয় । উদ্দীপকের দ্বিতীয় অংশে পলি বলেছে, একটি পরাশক্তির দেশ মুক্তিযুদ্ধে আমাদের সাহায্য করছে। শক্তিধর দেশটি আন্তর্জাতিক সংস্থায় বাংলাদেশের পক্ষে বিশেষ ক্ষমতা প্রয়োগ করে। এখানে পরাশক্তির দেশ বলতে বর্তমান রাশিয়াকে বোঝানো হয়েছে। দেশটি ১৯৭১ সালে মুক্তিযুদ্ধের সময় বাংলাদেশের পক্ষ নেয়। এ সময় জাতিসংঘের নিরাপত্তা পরিষদের স্থায়ী সদস্য যুক্তরাষ্ট্র পাকিস্তানের পক্ষ নিয়ে বাংলাদেশের মুক্তিযুদ্ধ বন্ধ করার প্রস্তাব তুলে। কারণ যুদ্ধ বন্ধ হলে পাকিস্তানি শাসকগোষ্ঠী এ দেশে আবার শোষণ করার সুযোগ পাবে। এ দিকে যুক্তরাষ্ট্রের উদ্দেশ্যে বোঝতে পেরে বিশ্বের অন্যতম পরাশক্তি ও জাতিসংঘের নিরাপত্তা পরিষদের আরেক স্থায়ী সদস্য তৎকালীন সোভিয়েত ইউনিয়ন (বর্তমান রাশিয়া) এ প্রস্তাবের বিরুদ্ধে বিশেষ ক্ষমতা তথা ভেটো প্রদান করে। উদ্দীপকে পলির বর্ণিত পরাশক্তির দেশ তথা বর্তমান রাশিয়া বাংলাদেশের মুক্তিযুদ্ধে অনুরূপ ভূমিকা পালন করে। তাই বলা যায়, রাশিয়া বাংলাদেশের মুক্তিযুদ্ধে সহযোগিতাপূর্ণ ভূমিকা রেখেছিল ।"
        }
      ]
    },
    {
      "number": "4",
      "uddipok": "বাংলাদেশের ‘খ’ এলাকার মাটি উর্বর বলে ব্যাপক কৃষিকাজ হয়। এই এলাকায় সব ধরনের যাতায়াত ব্যবস্থা রয়েছে বলে বেশি মানুষ বাস করে। অন্যদিকে ‘গ’ এলাকায় বৈরি আবহাওয়া, মাটির লবণাক্ততা, জলোচ্ছ্বাসের কারণে অনেক কম মানুষ বাস করে।",
      "tag": "GLHSC 24",
      "sub_questions": [
        {
          "label": "ক",
          "question": "টেকটনিক প্লেট কী?",
          "explanation": "পৃথিবীর ব্যবচ্ছেদে ভূত্বককে ৮টি বড় টুকরা এবং ৬টি আঞ্চলিক টুকরা দ্বারা বিভক্ত দেখা যায়। এগুলোই টেকটনিক প্লেট নামে পরিচিত।"
        },
        {
          "label": "খ",
          "question": "বাংলাদেশের উপকূলীয় অঞ্চলে বেশি ঘূর্ণিঝড় হয় কেন?",
          "explanation": "বঙ্গোপসাগরে সৃষ্ট নিম্নচাপসমূহের কারণে বাংলাদেশের উপকূলীয় অঞ্চলে বেশি ঘূর্ণিঝড় হয় । মার্চ থেকে মে মাস পর্যন্ত বাংলাদেশে গ্রীষ্মকাল। এটিই দেশের উষ্ণতম ঋতু। এসময় মৌসুমি জলবায়ুর প্রভাবে বঙ্গোপসাগরে ঘন ঘন নিম্নচাপ সৃষ্টি হয়। আর এসব নিম্নচাপের কারণে এসময় বাংলাদেশের উপকূলীয় অঞ্চলে ভূমিকম্প বেশি হয়।"
        },
        {
          "label": "গ",
          "question": "'গ' এলাকার জনবসতির ক্ষেত্রে কোন প্রাকৃতিক কারণটির প্রভাব লক্ষণীয়? ব্যাখ্যা করো ।",
          "explanation": "‘গ’ এলাকায় জনবসতির ক্ষেত্রে জলবায়ুর প্রভাব লক্ষণীয় । জনবসতির বিস্তারের ক্ষেত্রে জলবায়ু অত্যন্ত গুরুত্বপূর্ণ ভূমিকা পালন করে। চরমভাবাপন্ন জলবায়ুর চেয়ে সমভাবাপন্ন জলবায়ুতে মানুষ বসবাস করতে বেশি পছন্দ করে। জলবায়ু প্রতিকূল হলে মানুষের জীবনযাপন কষ্টসাধ্য হয়। ফলে সেসব এলাকায় মানুষ কম বসবাস করে। যেমন 'এদেশের সমুদ্রের উপকূলবর্তী এলাকায় সমুদ্রের পানির কারণে জমিতে লবনাক্ততা বেশি হয়। এতে ফসল ফলানো কষ্টকর। আবার, সমুদ্রের কাছাকাছি হওয়ায় এসব এলাকায় ঘূর্ণিঝড়, জলোচ্ছ্বাস বেশি হয়। এজন্য এসব অঞ্চলে লোকজনের বসতি কম। উদ্দীপকে বলা হয়েছে, ‘গ’ এলাকায় বৈরি আবহাওয়া, মাটির লবণাক্ততা, · জলোচ্ছ্বাস প্রভৃতির কারণে কম মানুষ বাস করে। ‘গ’ এলাকায় বর্ণিত বিষয়গুলো জলবায়ুর উপাদানের সাথে গভীরভাবে সম্পর্কযুক্ত। তাই বলতে পারি জলবায়ুর প্রভাবেই ‘গ’ এলাকায় জনবসতি কম।"
        },
        {
          "label": "ঘ",
          "question": "'খ' এলাকার জনবসতির ক্ষেত্রে উদ্দীপকে ইঙ্গিতকৃত কারণের আরও প্রভাব রয়েছে কি? মতামত দাও।",
          "explanation": "উদ্দীপকে 'খ' এলাকায় জনবসতির প্রাকৃতিক কারণটি হলো ভূ-প্রকৃতির গঠন। 'খ' এলাকায় উল্লেখিত প্রভাবের পাশাপাশি উক্ত কারণটির নেতিবাচক প্রভাবও রয়েছে। ভূ-প্রকৃতির গঠনের বিভিন্নতার কারণে এদেশে অঞ্চলভেদে জনসংখ্যার ঘনত্বের পার্থক্য দেখা যায়। যেসব এলাকার ভূমি সমতল ও উর্বর সেসব এলাকায় কৃষি আবাদ অনেকটা সহজসাধ্য। ফলে এসব অঞ্চলে ঘন বসতি গড়ে ওঠে। এসব অঞ্চলে যাতায়াত অনেক সহজ যা জনজীবনকে আকৃষ্ট করে। উদ্দীপকে বলা হয়েছে যে ‘খ’ এলাকার মাটি উর্বর বলে ব্যাপক কৃষিকাজ হয়। ঐ এলাকায় সব ধরনের যাতায়াত ব্যবস্থা থাকায়, মানুষ বেশি বাস করে। এতে বোঝা যায়, এলাকায় জনবসতি বেশি হওয়ার কারণ হলো ভূ-প্ৰকৃতি গঠন । জনবসতির ক্ষেত্রে ভূ-প্রকৃতির গঠনের যেমন ইতিবাচক প্রভাব রয়েছে। তেমনি নেতিবাচক প্রভাবও রয়েছে। বাংলাদেশের সমতল ভূমিতে জীবনযাপন সহজসাধ্য হলেও এদেশের পার্বত্য এলাকা ও সুন্দরবন অঞ্চলে জীবিকার সংস্থান খুবই কষ্টকর। এসব অঞ্চলে ফসল উৎপাদন করা কঠিন। তাছাড়া এসব অঞ্চলে ভালো রাস্তা-ঘাট বা রেল সংযোগ উপযুক্ত পরিমাণে না থাকায় যাতায়াত কষ্টসাধ্য। এ কারণে এসকল স্থান জনবিরল। উপরের আলোচনা থেকে বলা যায়, উদ্দীপকের 'খ' এলাকায় ইঙ্গিতকৃত ভূ-প্রকৃতির তারতম্যের কারণেই জনবসতি কোথাও বেশি আবার কোথাও কম হয় ।"
        }
      ]
    },
    {
      "number": "5",
      "uddipok": "নাহিন বাংলাদেশের দক্ষিণ-পূর্বের তিনটি পাহাড়ি এলাকায় বেড়াতে যায়। সে লক্ষ করে কিছু গাছের পাতা পুরোপুরি ঝড়ে পড়েছে এবং কিছু গাছের পাতা পুরোপুরি সবুজ। অন্যদিকে 'শাহিন বাংলাদেশের উত্তর অঞ্চলে বেড়াতে গিয়ে একটি নদীর তীরবর্তী বাঁধ নির্মাণ, রিজার্ভের খনন ও সংযোগ খাল নির্মাণের ব্যাপারে উপলব্ধি করল ।",
      "tag": "GLHSC 24",
      "sub_questions": [
        {
          "label": "ক",
          "question": "পানি ব্যবস্থাপনা কাকে বলে?",
          "explanation": "পানির পরিকল্পিত প্রাপ্যতা ও ব্যবহারকে পানি ব্যবস্থাপনা বলে ।"
        },
        {
          "label": "খ",
          "question": "দক্ষিণ এশিয়ার দেশগুলোতে প্রচুর সৌরশক্তি পাওয়া যায় কেন ?",
          "explanation": "নিরক্ষীয় বা ক্রান্তীয় অঞ্চলে অবস্থিত হওয়ার কারণে দক্ষিণ এশিয়ার দেশসমূহ প্রচুর সৌরশক্তি পায়। নিরক্ষীয় নিম্ন অক্ষাংশ অঞ্চলে বছরের প্রায় সবসময়ই সূর্য লম্বভাবে কিরণ দেয় । বাংলাদেশসহ দক্ষিণ এশিয়ার অপরাপর দেশগুলো নিরক্ষীয় বা ক্রান্তীয় অঞ্চলে অবস্থিত। ফলে এসব দেশ সহজেই প্রচুর সৌরশক্তি পেয়ে থাকে।"
        },
        {
          "label": "গ",
          "question": "শাহিন বাংলাদেশের কোন সম্পদ সংরক্ষণের গুরুত্ব তুলে ধরেছে? ব্যাখ্যা করো।",
          "explanation": "শাহিন বাংলাদেশের পানি সম্পদ সংরক্ষণের বিষয়টি তুলে ধরেছে। মানুষহ জীবজগতের অস্তিত্বের জন্য পানির ভূমিকা অত্যন্ত গুরুত্বপূর্ণ। তাই পানি অত্যন্ত মূল্যবান সম্পদ। কৃষি ও শিল্পের বিকাশে পানির ব্যবহার অপরিহার্য। বৃষ্টি থেকে পর্যাপ্ত পানি পাওয়া গেলেও শীত ও গ্রীষ্মকালে পানির অভাব হলে কৃষি, শিল্প ও মানুষের জীবনযাপন সংকটাপন্ন হয়ে ওঠে। বিশেষ করে শুষ্ক মৌসুমে বাংলদেশের উত্তরাঞ্চলে পানির তীব্র সংকট দেখা দেয়। সে কারণে সারাবছর পানির প্রাপ্তি, প্রবাহ ও বণ্টন নিশ্চিত করতে এ ধরনের এলাকায় নদীতে বাঁধ নির্মাণ, পানি সংরক্ষণে রিজার্ভার খনন এবং সংযোগ খাল খনন করা, নদীর নাব্য সংকট দূর করা, ড্রেজিং সম্পন্ন করা প্রভৃতি জরুরি । উদ্দীপকের শাহিন বাংলাদেশের উত্তরাঞ্চলে বেড়াতে গিয়ে একটি নদীর তীরবর্তী বাঁধ নির্মাণ, রিজার্ভার খনন ও সংযোগ খাল নির্মাণের প্রয়োজনীয়তা উপলব্ধি করে। আর বাঁধ নির্মাণ, রিজার্ভার খনন ও সংযোগ খাল নির্মানের বিষয়টি মূলত পানি সম্পদ সংরক্ষণের সাথে সম্পর্কিত। তাই বলা যায় শাহিন পানি সম্পদ সংরক্ষণের গুরুত্ব তুলে ধরেছে।"
        },
        {
          "label": "ঘ",
          "question": "নাহিনের বর্ণিত বনভূমি দুটির তুলনামূলক গুরুত্ব বিশ্লেষণ করো।",
          "explanation": "উদ্দীপকের নাহিনের বর্ণিত বনভূমি দুটি হলো ক্রান্তীয় চিরহরিৎ এবং পত্রপতনশীল বনভূমি এবং ক্রান্তীয় পাতাঝরা বা পত্রপতনশীল বনভূমি । যেসব বনভূমির গাছের পাতা একত্রে ফোটেও না ও ঝরেও না সেসব বনভূমিকে ক্রান্তীয় চিরহরিৎ এবং পত্রপতনশীল বনভূমি বলে। এ ধরনের বন সারাবছর সবুজ থাকে। আবার যেসব বনভূমির গাছের পাতা বছরে শীতকালে একবার সম্পূর্ণরূপে ঝরে যায় সেসব বনভূমিকে ক্রান্তীয় পাতাঝরা বা পত্রপতনশীল বনভূমি বলে । উদ্দীপকের নাহিন পাহাড়ি এলাকায় বেড়াতে গিয়ে দেখতে পায় যে, গাছের পাতা পুরোপুরি ঝরে পড়েছে। তার দেখা এ বনটি ক্রান্তীয় পাতাঝরা বা পত্রপতনশীল বনভূমি। সে আরেকটি বনে লক্ষ করে যে কিছু গাছের পাতা সবসময় পুরোপুরি সবুজ। তার দেখা এবনটি ক্রান্তীয় চিরহরিৎ এবং পত্রপতনশীল বনভূমির অন্তর্ভুক্ত। বাংলাদেশের চট্টগ্রাম, খাগড়াছড়ি, রাঙামাটি, বান্দরবান ও সিলেট অঞ্চলে এ ধরনের বনভূমি দেখা যায়। এ বনভূমির পরিমাণ প্রায় ১৪ হাজার বর্গ কিলোমিটার। চাপালিশ, ময়না, তেলসুর, মেহগনি, জারুল, সেগুন, গর্জন এ বনভূমির উল্লেখযোগ্য গাছ। সিলেটের পাহাড়ে প্রচুর বাঁশ ও বেত জন্মে। এ বন হতে উন্নতমানের কাঠ পাওয়া যায় । এসব কাঠ আসবাবপত্র তৈরিতে ব্যবহার করা হয়। পরিবেশের ভারসাম্য রক্ষায় এ ধরনের বনের গুরুত্ব অপরিসীম। এসব বন থেকে মোম ও মধু সংগ্রহ করা হয়। অন্যদিকে বাংলাদেশের ময়মনসিংহ, টাঙ্গাইল, গাজীপুর, দিনাজপুর ও রংপুর জেলা পাতাঝরা বনভূমির অঞ্চল। এ ধরনের বনে শাল, কড়ই, বহেড়া, হিজল, শিরীষ, হরীতকী, কাঁঠাল, নিম ইত্যাদি গাছ জন্মে। এ ধরনের বন থেকে উন্নতমানের কাঠের পাশাপাশি ঔষধি গুণাগুণ সম্পন্ন গাছ পাওয়া যা মানুষের বিভিন্ন রোগের চিকিৎসায় ব্যবহৃত হয় । এই বনও পরিবেশের ভারসাম্য রক্ষায় গুরুত্বপূর্ণ ভূমিকা রাখে । উপরের আলোচনা থেকে বলা যায়, নাহিনের দেখা বন দুটির গুরুত্ব অপরিসীম।"
        }
      ]
    },
    {
      "number": "6",
      "uddipok": "ফারিসা চৌধুরী জাতিসংঘের একটি শাখায় কাজ করেন। শাখাটি মহিলাদের জন্য একটি আন্তর্জাতিক সনদ অনুমোদন দেয়। সনদটিতে মহিলাদের অধিকার রক্ষার কথা আছে। অন্যদিকে রাইসা আলম জাতিসংঘের একটি শাখায় সেনা সদস্য হিসেবে কাজ করছেন। এই শাখায় দায়িত্বপালন কালে তার অনেক সহযোদ্ধা শহিদ হয়েছেন।",
      "tag": "GLHSC 24",
      "sub_questions": [
        {
          "label": "ক",
          "question": "UNIFEM এর পূর্ণরূপ কী?",
          "explanation": "UNIFEM-এর পূর্ণরূপ হলো— United Nations Development Fund for Women বা জাতিসংঘ নারী উন্নয়ন তহবিল ।"
        },
        {
          "label": "খ",
          "question": "আন্তর্জাতিক আদালত কেন গঠন করা হয়?",
          "explanation": "আন্তর্জাতিক বিরোধ বা বিবাদ মীমাংসার জন্য আন্তর্জাতিক আদালত গঠন করা হয়। বিশ্বের বিভিন্ন রাষ্ট্রের মধ্যে নানা সময়ে বিভিন্ন বিষয় নিয়ে বিবাদ দেখা দেয়। এর ফলে বিশ্বশান্তি নষ্ট হয়। তাই বিশ্বশান্তি প্রতিষ্ঠা ও সংরক্ষণের লক্ষ্যে তথা বিভিন্ন রাষ্ট্রের মধ্যে বিদ্যমান বিবাদসমূহের মীমাংসার জন্য আন্তর্জাতিক আদালত গঠন করা হয়।"
        },
        {
          "label": "গ",
          "question": "ফারিসা চৌধুরী কোন সনদটির ভূমিকা তুলে ধরেছে? ব্যাখ্যা করো।",
          "explanation": "নিম্নের অনুরূপঃ চিত্র-A দ্বারা নির্দেশিত সনদটি হলো- 'সিডও সনদ'। সিডও সনদ হলো নারীর প্রতি সকল প্রকার বৈষম্য বিলোপ ও নারীর অধিকার বাস্তবায়নের একটি পূর্ণাঙ্গ দলিল, যা জাতিসংঘ কর্তৃক প্রণীত হয়েছে। নারী ও পুরুষের সমতার নীতির ওপর ভিত্তি করে সিডও সনদ তৈরি । নারীর মানবাধিকারের বিষয়টিও এখানে উঠে এসেছে। আইনগত পদ্ধতিতে এই অধিকারগুলো সনদভুক্ত করায় সমর্থনকারী দেশগুলো এটি মেনে চলতে বাধ্য। এই সনদে স্বীকার করা হয় যে, বিভিন্ন দেশে নারীর কিছু আইনগত অধিকার থাকলেও অনেক দেশের রাষ্ট্রীয় আইনে এবং সমাজে নারী-পুরুষ বৈষম্য রয়ে গেছে। এসব বৈষম্যের কারণে অর্থনৈতিক ও সামাজিক কার্যক্রমে নারীর প্রবেশাধিকার খর্ব হয়। এ সনদে ৩০টি ধারা আছে। এর প্রথম ১৬টি ধারা নারীর প্রতি কত প্রকার বৈষম্য আছে তা বিশ্লেষণ করে। পরের ১৪টি ধারা ব‍্যাখ্যা করে এ বৈষম্যগুলো কীভাবে বিলোপ করা যায়। বাংলাদেশসহ বিশ্বের মোট ১৩২টি দেশ সনদটি সমর্থন করেছে। উদ্দীপকে চিত্র-A তে সিডও সনদটির বেশকিছু বৈশিষ্ট্য লক্ষ করা যায়। নারী ও পুরুষের সমতার নীতি, সমর্থনকারী দেশগুলোর নিয়ম মেনে চলা এবং ৩০টি ধারা প্রভৃতি সিডও সনদের বৈশিষ্ট্যের অনুরূপ। তাই বলা যায়, চিত্র-A সিডও সনদকে নির্দেশ করে যা নারী অধিকারের পূর্ণাঙ্গ দলিল হিসেবে স্বীকৃত ।"
        },
        {
          "label": "ঘ",
          "question": "রাইসা আলমের কর্মরত শাখার সাথে বাংলাদেশের সম্পর্কে মূল্যায়ন করো।",
          "explanation": "বিশ্বশান্তি প্রতিষ্ঠায় জনাব আরিফের অবদান তথা বাংলাদেশের শান্তিরক্ষী বাহিনীর কাজের অবদান অপরিসীম। বাংলাদেশ সেনাবাহিনী বিশ্বের বিভিন্ন দেশে শান্তিরক্ষায় নিয়োজিত রয়েছে। উদ্দীপকে ঘটনা-২ এ জনাব আরিফ সাহেব 'বাংলাদেশ সেনাবাহিনীর একজন কর্মকর্তা। তিনি সরকারের পক্ষ থেকে আন্তর্জাতিক সংস্থার হয়ে আফ্রিকার একটি দেশে কাজ করছেন। অর্থাৎ তিনি জাতিসংঘের শান্তি মিশনে দায়িত্বরত আছেন । জাতিসংঘের শান্তিরক্ষা মিশনগুলোতে বাংলাদেশের অবদান ঈর্ষণীয় । বর্তমানে প্রায় ১১,০০০ এর বেশি বাংলাদেশি সৈন্য বিশ্বের ১১টি দেশে জাতিসংঘের অধীনে শান্তিরক্ষা ও শান্তি প্রতিষ্ঠায় কাজ করে যাচ্ছে। আফ্রিকার দেশগুলোতে বাংলাদেশি সৈন্যদের অভূতপূর্ব সাফল্য সারা বিশ্বে বাংলাদেশের গ্রহণযোগ্যতাকে অনেক বৃদ্ধি করেছে। বিশ্বব্যাপী শান্তি প্রতিষ্ঠার মডেল হিসেবে এবং শান্তিপ্রিয় জাতি হিসেবে বাংলাদেশ পরিচিতি পেয়েছে। আফ্রিকা এবং এশিয়ার বিভিন্ন দেশে রাজনৈতিক পক্ষপাতিত্বের কারণে অন্যান্য দেশের সৈন্যরা যেখানে গ্রহণযোগ্যতা পাচ্ছিল না, সেখানে বাংলাদেশি সৈন্যরা শুধু গ্রহণযোগ্যতা নয়, পেয়েছে স্থানীয় মানুষের ভালোবাসা ও শ্রদ্ধা। শান্তিরক্ষা মিশনে কাজ করতে গিয়ে এ পর্যন্ত ১৩৪ জন বাংলাদেশি সৈন্য শহিদ হয়েছেন । শান্তি মিশনে বাংলাদেশ সেনাবাহিনীর পাশাপাশি পুলিশ বাহিনীর পুরুষ ও মহিলা সদস্যরাও নিয়োজিত আছেন। তাদের অক্লান্ত পরিশ্রমের ফলে জাতিসংঘে তথা বিশ্বে বাংলাদেশ পেয়েছে ব্যাপক পরিচিতি ও বিশেষ মর্যাদা। উপরের আলোচনা থেকে বলা যায়, বাংলাদেশ সেনাবাহিনী বিশ্বশান্তি রক্ষায় গুরুত্বপূর্ণ অবদান রাখছে। জনাব আরিফ সাহেব সেই বাহিনীর একজন সদস্য হিসেবে ঐসব এলাকার মানুষের ভালবাসা ও শ্রদ্ধা পেয়েছেন।"
        }
      ]
    },
    {
      "number": "7",
      "uddipok": "'X' ব্যক্তি বাংলাদেশের জাতীয় পরিসংখ্যান ব্যুরোতে দেশের জনসংখ্যা সম্পর্কিত বিষয়ে জানার জন্য সংশ্লিষ্ট কর্মকর্তার কাছে আবেদন করে। কমকর্তা তাকে প্রয়োজনীয় সহায়তা প্রদান করেন। 'Y' দেশে মাদক সেবন ব্যাপকভাবে বেড়ে যাওয়ায় পুলিশ ব্যাপক অভিযান পরিচালনা করে। ধনী গরীবের সন্তান সবাইকে মাদক সেবনের দায়ে সমানভাবে জেল জরিমানা হয়। দেশটিতে যুবকদের মাদক সেবন বন্ধ হয় ।",
      "tag": "GLHSC 24",
      "sub_questions": [
        {
          "label": "ক",
          "question": "নাগরিকের রাষ্ট্রের প্রতি প্রধান কর্তব্য কী?",
          "explanation": "নাগরিকের প্রধান কর্তব্য হলো রাষ্ট্রের প্রতি আনুগত্য প্রকাশ করা ।"
        },
        {
          "label": "খ",
          "question": "লন্ডন রাষ্ট্র নয় কেন?",
          "explanation": "সার্বভৌমত্ব না থাকায় লন্ডন রাষ্ট্র নয় । রাষ্ট্র গঠনের মৌলিক উপাদান চারটি। যথা— জনসমষ্টি, নির্দিষ্ট ভূ-খণ্ড, সরকার ও সার্বভৌমত্ব। লন্ডনের জনসংখ্যা ও নির্দিষ্ট আয়তন রয়েছে। লন্ডন একটি সরকার ব্যবস্থার অধীনে পরিচালিত হচ্ছে। কিন্তু লন্ডনের সার্বভৌমত্ব নেই। সার্বভৌমত্ব শব্দ দ্বারা চরম ও চূড়ান্ত ক্ষমতাকে বোঝায় যার মাধ্যমে রাষ্ট্র এর মধ্যকার সকল ব্যক্তি ও প্রতিষ্ঠানের উপর কর্তৃত্ব প্রতিষ্ঠা করে এবং বহিঃশক্তির হস্তক্ষেপ ও নিয়ন্ত্রণ মুক্ত থাকে। লন্ডনের রাষ্ট্র গঠনের অন্যান্য উপাদান থাকলেও সার্বভৌমত্ব নেই । তাই লন্ডন রাষ্ট্র নয় ।"
        },
        {
          "label": "গ",
          "question": "'X' ব্যক্তির কোন অধিকারটি নিশ্চিত হয়েছে? ব্যাখ্যা করো ।",
          "explanation": "সাজেদা বেগম তথ্য অধিকার আইনের সহায়তায় তার তথ্য পেলেন । বাংলাদেশ সরকার জনগণের তথ্য প্রাপ্তির অধিকারকে সুনিশ্চিত করার লক্ষ্যে ২০০৯ সালে তথ্য অধিকার আইন প্রণয়ন করে। এ আইনে বলা হয়েছে— প্রত্যেক নাগরিকের কর্তৃপক্ষের কাছ থেকে তথ্য পাওয়ার অধিকার রয়েছে এবং কর্তৃপক্ষও একজন নাগরিককে তথ্য প্রদানে বাধ্য থাকবে। এ আইন অনুসারে তথ্য জানার জন্য লিখিতভাবে বা ইলেকট্রনিক মাধ্যমে বা ই-মেইলে আবেদন করতে হবে। যারা লেখাপড়া জানে না তাদের ক্ষেত্রে দায়িত্বপ্রাপ্ত কর্মকর্তা সহযোগিতা প্রদান করবেন এবং আবেদনে টিপসহি দিয়ে দাখিল করতে পারবেন। দায়িত্বপ্রাপ্ত কর্মকর্তা নির্ধারিত সময়সীমার মধ্যে তথ্য প্রদান না করলে তথ্য প্রদানের সময়সীমা অতিক্রান্ত হবার পরবর্তী ৩০ দিনের মধ্যে অনুরোধকারী আপিল করতে পারবেন। আবেদনকারী আপিল কর্তৃপক্ষের নিকট আইন মোতাবেক সুবিচার না পেলে তথ্য কমিশনের নিকট অভিযোগ পাঠাতে পারবেন । উদ্দীপকের সাজেদা বেগম তার জমির দলিলের কপি আনতে ভূমি অফিসে যান। দায়িত্বরত ব্যক্তি তাকে সহযোগিতা না করে বিভিন্নভাবে হয়রানি করতে থাকে। নির্দিষ্ট সময়ের মধ্যে তথ্য না পাওয়ায় তিনি উপযুক্ত কর্তৃপক্ষের কাছে আপিল করে প্রয়োজনীয় তথ্য পেতে সক্ষম হন। সাজেদা বেগম তথ্য পেতে যে পদক্ষেপ গ্রহণ করেন তা বাংলাদেশ তথ্য অধিকার আইন ২০০৯ এর সাথে সাদৃশ্যপূর্ণ। তাই বলা যায় যে, তথ্য অধিকার আইনের সহায়তায় সাজেদা বেগম তথ্য পেলেন ।"
        },
        {
          "label": "ঘ",
          "question": "'Y' দেশে আইনের অনুশাসনের ধারা কতটা কার্যকর? বিশ্লেষণ করো।",
          "explanation": "‘Y' দেশে আইনের অনুশাসনের দ্বারা বহুলাংশে কার্যকর রয়েছে। সুশাসন প্রতিষ্ঠায় আইনের অনুশাসন দুটি ধারণা প্রকাশ করে, যথা: আইনের প্রাধান্য ও আইনের দৃষ্টিতে সকলে সাম্য। আইনের প্রাধান্য বজায় থাকলে সরকার স্বেচ্ছাচারী হতে পারে না। বিনা অপরাধে কাউকে গ্রেফতার করা, বিনা বিচারে কাউকে আটক রাখা ও শাস্তি দেওয়া আইনের শাসনের পরিপন্থি। আবার আইনের দৃষ্টিতে সাম্য বলতে সমাজে ধনী-দরিদ্র, সবল- দুর্বল, জাতি, ধর্ম, বর্ণ, সম্প্রদায় নির্বিশেষে সকলে সমান। আইনের চোখে কেউ বাড়তি সুবিধা পাবে না । সকলের জন্য একই আইন প্রযোজ্য । উদ্দীপকে দেখা যায় “Y” দেশে মাদক সেবন ব্যাপক হারে বেড়ে যাওয়ায় ব্যাপক অভিযান পরিচালনা করে। মাদক সেবনের দায়ে ধনী-দরিদ্র সকলের সন্তানকে সমাভাবে জেল-জরিমানা করে। এতে দেশটিতে যুবকদের মাদক সেবন বন্ধ হয়। মূলত “Y” দেশে দেখা যায় বিনা অপরাধে কাউকে গ্রেফতার করা হয়নি বা কাউকে শাস্তি দেওয়া হয়নি । অপরাধীদের শাস্তি প্রদানের ক্ষেত্রেও ধনী-গরিবের সন্তানদের সাথে কোনো পার্থক্য করা হয়নি । এতে আইনের দৃষ্টিতে সাম্য প্রতিষ্ঠিত হয়েছে । উপরের আলোচনা থেকে বলা যায়, ‘Y’ দেশে আইনের অনুশাসনের ধারা অত্যন্ত কার্যকর রয়েছে।"
        }
      ]
    },
    {
      "number": "8",
      "uddipok": "জনাব ‘ক’ তার দেশের সরকারের সাথে যৌথভাবে একটি EPZ গড়ে তোলেন। মি. জন এর দেশে ব্যক্তিগত উদ্যোগে কেউ -ব্যবসা বাণিজ্য করতে পারে না। তার দেশের সকল অর্থনৈতিক কার্যক্রম রাষ্ট্র পরিচালনা করে।",
      "tag": "GLHSC 24",
      "sub_questions": [
        {
          "label": "ক",
          "question": "দ্রব্যের প্রাচুর্য কী?",
          "explanation": "কোনো দ্রব্য বা সেবা চাহিদার তুলনায় যোগান বা সরবরাহের পরিমাণ বেশি হলে এ অবস্থাকে দ্রব্যের প্রাচুর্য বলে ।"
        },
        {
          "label": "খ",
          "question": "কেন মূলধনকে উৎপাদনের উৎপাদিত উপাদান বলা হয়?",
          "explanation": "মূলধনকে কাজে লাগিয়ে অধিকতর উৎপাদন করা হয় বলে মূলধনকে উৎপাদনের উৎপাদিত উপাদান বলে। অর্থনীতিতে উৎপাদনের উপাদান বলতে সেসব সম্পদকে বোঝায় যা উৎপাদন প্রক্রিয়ায় ব্যবহার করে নতুন দ্রব্য বা সেবা উৎপাদন করা হয়। মূলধন হলো সেই ধরনের সম্পদ যা সরাসরি ভোগ করা হয় না কিন্তু এটিকে কাজে লাগিয়ে অধিকতর উৎপাদন করা হয়। এ জন্য মূলধনকে উৎপাদনের উৎপাদিত উপাদান বলে।"
        },
        {
          "label": "গ",
          "question": "জনাব 'ক' এর দেশের কোন ধরনের অর্থব্যবস্থা প্রচলিত আছে? ব্যাখ্যা করো।",
          "explanation": "নিম্নের অনুরূপঃ 'B' দেশে মিশ্র অর্থব্যবস্থা বিদ্যমান । ধনতান্ত্রিক ও সমাজতান্ত্রিক অর্থব্যবস্থার পাশাপাশি বিশ্বের অনেক দেশে মিশ্র অর্থনৈতিক ব্যবস্থাও বিদ্যমান। ধনতান্ত্রিক ও সমাজতান্ত্রিক অর্থব্যবস্থার কিছু কিছু বৈশিষ্ট্যের সমন্বয়ে এই অর্থব্যবস্থা গড়ে ওঠে। এ ব্যবস্থায় দ্রব্য উৎপাদন, বিনিয়োগ ও ভোগের ক্ষেত্রে যেমন ব্যক্তির মালিকানা স্বীকৃত, তেমনি সরকারি উদ্যোগেও উৎপাদন ও বিনিয়োগের ব্যবস্থা রয়েছে। অর্থনীতির কোনো কোনো খাত বা খাতের অংশবিশেষ সরকারি নিয়ন্ত্রণে পরিচালিত হয়। উদ্দীপকের 'B' দেশের অর্থনীতিতেও এ অর্থব্যবস্থার বৈশিষ্ট্য ফুটে উঠেছে। উদ্দীপকে 'B' দেশে দেখা যায়, দেশটিতে সরকারি ও বেসরকারি খাতের সহ-অবস্থান রয়েছে। যা থেকে অনুমান করা যায় দেশটিতে দ্রব্য ক্রয়- বিক্রয়ের পরিমাণের ওপর কোনো প্রকার বিধি-নিষেধ নেই। তবে এ দেশের অর্থনীতিতে প্রতিযোগিতা বিদ্যমান। একইসাথে মুনাফা অর্জনও ব্যবসায়ীদের মূল লক্ষ্য। তাই বলা যায়, 'B' দেশে মিশ্র অর্থব্যবস্থা চালু রয়েছে ।"
        },
        {
          "label": "ঘ",
          "question": "মি. জন এর দেশের অর্থব্যবস্থার সাথে বাংলাদেশের অর্থব্যবস্থার কোনো সাদৃশ্য আছে কি? বিশ্লেষণ করো ।",
          "explanation": "মি. জন এর দেশে প্রচলিত সমাজতান্ত্রিক অর্থব্যবস্থার সাথে বাংলাদেশে প্রচলিত অর্থব্যবস্থার আংশিক সাদৃশ্য রয়েছে। উদ্দীপকে বলা হচ্ছে মি. জন এর দেশে ব্যক্তিগত উদ্যোগে কেউ ব্যবসা বাণিজ্য করতে পারে না। সকল অর্থনৈতিক কার্যক্রম রাষ্ট্র পরিচালনা করে। এতে বোঝা যায় মি. জন এর দেশে সমাজতান্ত্রিক অর্থব্যবস্থা বিদ্যমান । সমাজতান্ত্রিক অর্থব্যবস্থায় উৎপাদনের উপাদানসমূহ ও সকল সম্পদ রাষ্ট্রীয় মালিকানাধীন। সকল অর্থনৈতিক কর্মকাণ্ড রাষ্ট্রীয় নিয়ন্ত্রণে পরিচালিত হয়। এখানে ব্যক্তিগত উদ্যোগ গ্রহণ ও বিনিয়োগের সুযোগ নেই । বাংলাদেশে মিশ্র অর্থব্যবস্থা প্রচলিত রয়েছে। ধনতান্ত্রিক ও সমাজতান্ত্রিক অর্থব্যবস্থার কিছু কিছু বৈশিষ্ট্যের সমন্বয়ে মিশ্র অর্থ ব্যবস্থার সৃষ্টি হয়েছে। মিশ্র অর্থব্যবস্থায় উৎপাদন ও বণ্টনে সরকারি উদ্যোগের পাশাপাশি বেসরকারি উদ্যোগ বিরাজমান । জনসাধারণের জন্য অত্যাবশ্যকীয় দ্রব্য ও সেবা যেমন যোগাযোগ ব্যবস্থা, চিকিৎসা ব্যবস্থা, শিক্ষা খাত প্রভৃতি প্রধানত সরকারি নিয়ন্ত্রণে পরিচালিত হয়। এক্ষেত্রে আংশিক ব্যক্তিগত বা বেসরকারি উদ্যোগ দেখা যায়। এছাড়া মৌলিক ও বৃহদায়তন শিল্প, জনগুরুত্বপূর্ণ প্রতিষ্ঠান, বড় ব্যাংক ও আর্থিক প্রতিষ্ঠান, প্রধান আমদানি-রপ্তানি দ্রব্য, জীবন রক্ষাকারী ওষুধ প্রভৃতি সাধারণত সরকারি নিয়ন্ত্রণে থাকে। এ অর্থ ব্যবস্থায় ব্যক্তি মালিকানাধীন উৎপাদন প্রক্রিয়া সম্পূর্ণ মুনাফা অর্জনের উদ্দেশ্যে পরিচালিত হলেও রাষ্ট্রীয় মালিকানাধীন অংশ সমাজতান্ত্রিক অর্থব্যবস্থার ন্যায় জনগণের সর্বাধিক কল্যাণ অর্জনের উদ্দেশ্যে পরিচালিত হয়। ফলে রাষ্ট্রীয়ভাবে পরিচালিত কলকারখানা ও উৎপাদন প্রতিষ্ঠানে নিয়োজিত শ্রমিকরা সমাজতান্ত্রিক অর্থব্যবস্থার মতো ন্যায্য মজুরি পায়। ফলে সম্পদের সুষম বণ্টন হয় । উপরের আলোচনা থেকে বলা যায়, মি. জন এর দেশে প্রচলিত সমাজতান্ত্রিক অর্থব্যবস্থার বেশকিছু বৈশিষ্ট্য বাংলাদেশে প্রচলিত মিশ্ৰ অর্থব্যবস্থায় পরিলক্ষিত হয়।"
        }
      ]
    },
    {
      "number": "9",
      "uddipok": "রহমত মিয়া 'ক' ব্যাংকে ৫ বছর মেয়াদে কিছু টাকা রাখেন। মেয়াদ শেষে তিনি উক্ত ব্যাংক থেকে সুদসহ ৫ লক্ষ টাকা তুলে ফেলেন। অন্যদিকে রিক্সাচালক হোসেন মিয়া ‘খ’ ব্যাংক থেকে বিনা জামানতে ২০ হাজার টাকা ঋণ নিয়ে ২টি রিক্সা ক্রয় করেন। তিনি এখন সচ্ছল। ‘গ. ব্যাংকটি 'ক' ও 'খ' ব্যাংকের সহায়তাকারী।",
      "tag": "GLHSC 24",
      "sub_questions": [
        {
          "label": "ক",
          "question": "সম্পূরক শুল্ক কাকে বলে?",
          "explanation": "অনেক দ্রব্যসামগ্রীর ওপর আমদানি শুল্ক বা আবগারি শুল্ক বা ভ্যাট আরোপের ওপর অতিরিক্ত যে শুল্ক আরোপ করা হয় তাকে সম্পূরক শুল্ক বলে।"
        },
        {
          "label": "খ",
          "question": "নেশাজাত দ্রব্যের উপর আবগারি শুল্ক আরোপ করা হয় কেন?",
          "explanation": "রাজস্ব সংগ্রহ এবং নেশাজাতীয় দ্রব্যের ভোগ হ্রাস করার জন্য নেশাজাত দ্রব্যের উপর আবগারি শুল্ক আরোপ করা হয়। রাষ্ট্র পরিচালনার জন্য সরকারের প্রচুর অর্থের প্রয়োজন হয়। এ অর্থ সংগ্রহের জন্য সরকার নেশাজাত দ্রব্যসহ বিভিন্ন পণ্যের উপর আবগারি শুল্ক আরোপ করে। আবার নেশাজাত দ্রব্যগুলো মানুষের স্বাস্থ্যের জন্য অত্যন্ত ক্ষতিকর। মানুষ যাতে এসব দ্রব্য কম ব্যবহার করে সেই উদ্দেশ্যে সরকার নেশাজাত দ্রব্যের উপরে আবগারি শুল্ক ধার্য করে থাকে।"
        },
        {
          "label": "গ",
          "question": "হোসেন মিয়ার ঋণদাতা ব্যাংকের ভূমিকা ব্যাখ্যা করো ।",
          "explanation": "হোসেন মিয়ার ঋণদাতা ব্যাংকটি হলো গ্রামীণ ব্যাংক । গ্রামীণ ব্যাংক হলো দরিদ্রদের বিনা জামানতে ঋণ প্রদানকারী একটি আর্থিক প্রতিষ্ঠান। গ্রামের দরিদ্র জনগোষ্ঠীর সার্বিক অবস্থার উন্নয়নের লক্ষ্যে এ ব্যাংক ১৯৮৩ সালে প্রতিষ্ঠিত হয়। গ্রামীণ ব্যাংক একটি ব্যতিক্রমধর্মী ব্যাংক। বাংলাদেশের দরিদ্র পুরুষ ও নারীদের বিনা জামানতে ব্যাংকিং সুবিধা প্রদান করে আত্মকর্মসংস্থানের সুযোগ সৃষ্টি করা এ ব্যাংকের মুখ্য উদ্দেশ্য উদ্দীপকের হোসেন মিয়া 'খ' ব্যাংক থেকে বিনা জামানতে ২০ হাজার টাকা ঋণ নিয়ে ২টি রিকসা ক্রয় করেন। এতে বোঝা যায় হোসেন মিয়া গ্রামীণ ব্যাংক থেকে ঋণ নিয়েছে। গ্রামীণ ব্যাংক হচ্ছে পল্লীর ভূমিহীন নারী ও পুরুষদের ঋণদানের জন্য বিশেষ অর্থলগ্নীকারী প্রতিষ্ঠান । গ্রামীণ মহাজনদের শোষণ থেকে গরিব মানুষকে রক্ষা করার ব্রত নিয়ে এ ব্যাংকের যাত্রা শুরু হয়। ভূমিহীন দরিদ্র নর-নারীদের স্বাবলম্বী করার প্রত্যয়ে কোনো প্রকার জামানত ছাড়াই এ ব্যাংক ক্ষুদ্র ব্যবসা, ছোট খামার ও ছোট ছোট উৎপাদনমুখী কাজে ঋণ দিয়ে থাকে। এভাবে এ ব্যাংক গ্রামের বিশাল বেকার জনগোষ্ঠীর জন্য স্ব-কর্মসংস্থানের সুযোগ সৃষ্টিতে দেশের অর্থনৈতিক উন্নয়নে ভূমিকা রাখছে ।"
        },
        {
          "label": "ঘ",
          "question": "বাংলাদেশের অর্থনৈতিক উন্নয়নে 'ক' ও 'গ' ব্যাংকের ভূমিকা কি সমান? উত্তরের সপক্ষে যুক্তি দাও ।",
          "explanation": "হ্যাঁ, বাংলাদেশের অর্থনৈতিক উন্নয়নে উদ্দীপকে 'ক' নির্দিষ্ট বাণিজ্যিক ব্যাংক এবং 'গ' নির্দেশিত কেন্দ্রীয় ব্যাংকের ভূমিকা সমান। বাণিজ্যিক ব্যাংকের অন্যতম প্রধান কাজ হলো জনসাধারণের কাছ থেকে আমানত গ্রহণ করা। বাণিজ্যিক ব্যাংক চলতি, সঞ্চয়ী ও স্থায়ী এই তিন ধরনের আমানত গ্রহণ করে। যে আমানত নির্দিষ্ট সময় অতিক্রান্ত হওয়ার পর তোলা যায় তাকে স্থায়ী আমানত বলে। স্থায়ী আমানতের জন্য ব্যাংক আমানতকারীকে উচ্চহারে সুদ প্রদান করে। উদ্দীপকে রহমত মিয়া ‘ক’ ব্যাংকে ৫ বছর মেয়াদি কিছু টাকা রেখে মেয়াদ শেষে সুদসহ ৫ লক্ষ টাকা উত্তোলন করেন। এতে বোঝা যায় 'ক' ব্যাংকটি বাণিজ্যিক ব্যাংক । আবার কেন্দ্রীয় ব্যাংক হলো একটি দেশের সর্বোচ্চ আর্থিক প্রতিষ্ঠান। কেন্দ্রীয় বিভিন্ন কাজের পাশাপাশি অন্যান্য ব্যাংকগুলোকে সংকট কালে ঋণ প্রদানসহ বিভিন্নভাবে সহায়তা করে'। উদ্দীপকে ‘গ’ দ্বারা কেন্দ্রীয় ব্যাংককে ইংঙ্গীত করা হয়েছে। বাংলাদেশের অর্থনীতিতে বাণিজ্যিক ব্যাংকের ভূমিকা অত্যন্ত গুরুত্বপূর্ণ। ব্যবসায়-বাণিজ্যের প্রাণই হলো বাণিজ্যিক ব্যাংক। দেশের অর্থনৈতিক উন্নয়নে শিল্প ও বাণিজ্যের প্রসার জরুরি। এক্ষেত্রে বাণিজ্যিক ব্যাংকগুলো শিল্পক্ষেত্রে বিনিয়োগের জন্য বিভিন্ন মেয়াদি ঋণ প্রদান করে থাকে। বাণিজ্যিক ব্যাংকের মাধ্যমেই অভ্যন্তরীণ ও বৈদেশিক মুদ্রার ক্রয়-বিক্রয়, দারিদ্র্য বিমোচনে অনগ্রসর ও দরিদ্র গোষ্ঠীকে ঋণ প্রদান ইত্যাদির মাধ্যমে দেশের অর্থনৈতিক উন্নয়নে ভূমিকা রাখছে। অন্যদিকে কেন্দ্রীয় ব্যাংক একটি দেশের সর্বোচ্চ আর্থিক প্রতিষ্ঠান হিসেবে কাজ করে। এই ব্যাংক দেশের অর্থবাজার, মুদ্রাব্যবস্থা ও অন্যান্য ব্যাংকসমূহকে তত্ত্বাবধান ও নিয়ন্ত্রণ করে। এটি সরকারের মালিকানা ও নিয়ন্ত্রণে থেকে নোট ও মুদ্রা প্রচলন, ঋণ নিয়ন্ত্রণ, বৈদেশিক মুদ্রার সংরক্ষণ, মুদ্রা বাজার গঠন ও পরিচালনা করে। পাশাপাশি প্রয়োজনবোধে এই ব্যাংক সরকারকে ঋণ প্রদান ও আর্থিক ব্যাপারে পরামর্শ দেয়। বিশেষ করে দেশে নতুন কোনো শিল্প স্থাপন বা বৃহৎ কোনো প্রকল্প বাস্তবায়নে এ ব্যাংক আর্থিক সহযোগিতা ও পরামর্শ দিয়ে থাকে। পাশাপাশি কেন্দ্রীয় ব্যাংক বিভিন্ন ব্যাংকের দেনা পাওনার ক্লিয়ারিং হাউজ হিসেবে কাজ করে। এটি অন্যান্য দেশের সাথে মুদ্রা বিনিময় হার রক্ষা করে। সেই সাথে দেশের অর্থনৈতিক উন্নয়নের জন্য গবেষণা পরিচালনা, প্রয়োজনীয় তথ্য সংগ্রহ ও বাজেট প্রণয়নে সহায়তা করে। উপরের আলোচনা থেকে বলা যায়, এদেশের অর্থনীতির চাকা সচল রাখতে 'ক' নির্দেশিত বাণিজ্যিক ব্যাংক ও 'গ' নির্দেশিত কেন্দ্রীয় ব্যাংকের মধ্যে কারও অবদান কম নয় ।"
        }
      ]
    },
    {
      "number": "10",
      "uddipok": "রোহান 'ঐক্য' নামের একটি ক্লাবের সদস্য। সে ক্লাবের একজন সদস্য হিসেবে অনূর্ধ্ব-১৬ ফুটবল খেলার শ্রেষ্ঠ স্ট্রাইকার হিসেবে খ্যাতি অর্জন করেছে। অন্যদিকে প্রতীক নিয়মিত রেডিওতে কবিতা আবৃত্তি, গান বাজনা করে জাতীয় পর্যায়ে অনেক খ্যাতি অর্জন করেছে।",
      "tag": "GLHSC 24",
      "sub_questions": [
        {
          "label": "ক",
          "question": "'অন্তরঙ্গ বন্ধুদল' কী?",
          "explanation": "সমবয়সী খেলার ও পড়ার সাথীদের আচার-আচরণ একই প্রকৃতির হয়, এ ধরনের বন্ধুদলকে অন্তরঙ্গ বন্ধুদল বলে।"
        },
        {
          "label": "খ",
          "question": "পরিবারকে আয়ের একক বলা হয় কেন?",
          "explanation": "মানুষের আয় মূলত পরিবারের অর্থনৈতিক অবস্থা দৃঢ় করার জন্য পরিচালিত হয় বলেই পরিবারকে আয়ের একক বলা হয়। পরিবারের সদস্যদের আর্থিক নিরাপত্তা প্রদান পরিবারের অন্যতম কাজ। এজন্য পরিবারে সদস্যগণ বিভিন্ন অর্থনৈতিক কর্মকাণ্ডে নিয়োজিত থাকেন। পরিবারের বাবা, অনেক সময় বাবা-মা দুজনেই বিভিন্ন আয়মূলক কাজ করেন । তাদের এ সকল কাজের অন্যতম উদ্দেশ্য পরিবারের বিভিন্ন আর্থিক চাহিদা পূরণ । এজন্য পরিবারকে আয়ের একক বলা হয় ।"
        },
        {
          "label": "গ",
          "question": "রোহান সামাজিকীকরণের কোন প্রতিষ্ঠানের ভূমিকা তুলে ধরেছে? ব্যাখ্যা করো।",
          "explanation": "রোহান সামাজিকীকরণের স্থানীয় গোষ্ঠীর ভূমিকা তুলে ধরে। গোষ্ঠী বা দল হলো অনেক ব্যক্তির সমষ্টি যাদের মধ্যে এক বিশেষ সম্পর্ক রয়েছে। একটি সাংগঠনিক কাঠামোতে পরস্পরের মধ্যে এক বিশেষ সম্পর্ক আছে। এ দৃষ্টিকোণ থেকে বিচার করলে রাজনৈতিক দল, শ্রমিক সংঘ, সাংস্কৃতিক ক্লাব, সাহিত্য ক্লাব, খেলাধুলার ক্লাব প্রভৃতি গোষ্ঠীর অর্ন্তভুক্ত। স্থানীয়ভাবে গড়ে ওঠা গোষ্ঠী বা সংঘ সামাজিকীকরণে প্রভাব বিস্তার করে। গোষ্ঠীগুলো স্থানীয়ভাবে ক্রীড়া, সাহিত্য, সংস্কৃতি, বিজ্ঞান প্রভৃতি ক্ষেত্রে ভূমিকা রাখে। শৈশব থেকে শিশু এসব গোষ্ঠীভুক্ত সংগঠনের সদস্যদের সাথে আমোদ-প্রমোদ, খেলাধুলা ও সাংস্কৃতিক কর্মকাণ্ডে মেতে ওঠে যা তাদের সুষ্ঠু সামাজিকীকরণে প্রভাব ফেলে। উদ্দীপকে দেখা যায়, রোহান ঐক্য নামের একটি ক্লাবের সদস্য। সে ক্লাবের একজন সদস্য হিসেবে অনুর্ধ্ব-১৬ ফুটবল খেলায় শ্ৰেষ্ঠ স্ট্রাইকারের খ্যাতি অর্জন করেছে। রোহানের ক্লাবটি সামাজিকীকরণের অন্যতম প্রতিষ্ঠান স্থানীয় গোষ্ঠীর অর্ন্তভুক্ত। তাই বলা যায় রোহান সামাজিকীকরণে স্থানীয় গোষ্ঠীর ভূমিকা তুলে ধরেছে।"
        },
        {
          "label": "ঘ",
          "question": "“বর্তমান বিশ্বে প্রতীকের সামাজিকীকরণের মাধ্যমটির ভূমিকা অনেক বেশি।'- তুমি কি উক্তিটি সমর্থন কর? বিশ্লেষণ করো।",
          "explanation": "বর্তমান বিশ্বে প্রতীকের সামাজিকীকরণের মাধ্যমটির অর্থাৎ গণমাধ্যমের ভূমিকা অনেক বেশি— উক্তিটি আমি সমর্থন করি। গণমাধ্যম বৃহৎ জনগোষ্ঠীর কাছে সংবাদ, দেশের ইতিহাস, ঐতিহ্য, সংস্কৃতির বিষয়বস্তু, বিশেষ ধ্যান-ধারণা, বিনোদন প্রভৃতি পরিবেশন করে। সংবাদপত্র, বেতার, চলচ্চিত্র, টেলিভিশন প্রভৃতি গণমাধ্যমের উদাহরণ, উদ্দীপকে যার কথা উল্লেখ করা হয়েছে। আধুনিক যুগের সংস্কৃতি গণমাধ্যমকে ঘিরে কেন্দ্রীভূত হচ্ছে। সংবাদপত্রে প্রকাশিত ইতিহাস, ঐতিহ্য, সংস্কৃতি, অর্থনীতিসহ বিভিন্ন ধরনের সংবাদ শিশু-কিশোরের মনের খোরাক পূরণ করে। জীবন ও জগৎ সম্পর্কে বৈজ্ঞানিক ধ্যান-ধারণায় অনুপ্রাণিত করে। বেতার ও টেলিভিশনে প্রচারিত বিভিন্ন গঠনমূলক অনুষ্ঠান ব্যক্তিকে সামাজিকভাবে সচেতন করে তোলে। সেই সাথে গঠনমূলক সামাজিক চলচ্চিত্র ব্যক্তির আচরণকে প্রভাবিত করে। অন্যান্য পেশার মানুষের প্রতি শ্রদ্ধাশীল হওয়ার শিক্ষা দেয়। উদ্দীপকে প্রতীক নিয়মিত রেডিওতে কবিতা আবৃত্তি, গান বাজনা করে জাতীয় পর্যায়ে অনেক খ্যাতি অর্জন করেছে অর্থাৎ পড়াশোনার অবসরে সে সংবাদপত্র পাঠ, শিক্ষামূলক অনুষ্ঠান প্রভৃতি কার্যক্রমের মাধ্যমে নিজেদের মেধাকে আরো বিকশিত করছে। উপরের আলোচনার প্রেক্ষিতে তাই বলা যায়, আধুনিক যুগে এসে গণমাধ্যম শিশু-কিশোর এবং তরুণ প্রজন্মের সামনে জ্ঞান আহরণের নতুন ক্ষেত্র উন্মোচন করে। যা দেশের সাংস্কৃতিক উন্নয়নকে ত্বরান্বিত করছে।"
        }
      ]
    },
    {
      "number": "11",
      "uddipok": "ফাতিমা : আমার মেয়ে রাইসা আজ কলেজ থেকে বাসায় ফিরে মন খারাপ করে বসে আছে। কারণ জানতে চাইলে রাইসা বলে বাসায় ফেরার পথে এক যুবক তাকে অশোভন কথাবার্তা বলেছে । ফরিদা : আমার মেয়ে আমিনা আজ কলেজ থেকে বাসায় ফিরে কান্না করছিল। কারণ জানতে চাইলে আমিনা বলে কলেজের পাশের রাস্তায় উঠতেই বাসের চাপায় তার ঘনিষ্ঠ বান্ধবীর মৃত্যু হয়। আমিনা বলে, ভুয়া চালকের বিকল গাড়ি চালানোর ফলে অনেক গুণী মনীষীরও জীবন চলে যাচ্ছে।",
      "tag": "GLHSC 24",
      "sub_questions": [
        {
          "label": "ক",
          "question": "সামাজিক মূল্যবোধ কাকে বলে?",
          "explanation": "সামাজিক বিশৃঙ্খলার চরমরূপ হচ্ছে সামাজিক নৈরাজ্য।"
        },
        {
          "label": "খ",
          "question": "বাংলাদেশে শিশু শ্রম বেশি কেন?",
          "explanation": "শিশু শ্রমের প্রথম এবং প্রধান কারণ হলো অর্থনৈতিক দুরবস্থা। দরিদ্র পরিবারের পক্ষে ভরণ-পোষণ মিটিয়ে সন্তানের লেখাপড়ার খরচ যোগানো বাবা-মার পক্ষে সম্ভব হয় না। ফলে তাদের স্কুলে পাঠাতে অভিভাবকেরা উৎসাহ হারিয়ে ফেলেন। এ অবস্থায় পিতা বা মাতা মনে করেন, সন্তান কোনো পেশায় নিয়োজিত হয়ে আয় রোজগার করলে পরিবারের উপকার হবে। শিশুদের অল্প পারিশ্রমিকে দীর্ঘক্ষণ কাজে খাটানো যায় বলে নিয়োগ কর্তারাও তাদের কাজে লাগানোর জন্য উৎসাহী হয়। এছাড়া শিশু শ্রমের কুফল সম্পর্কে পিতামাতাদের উদাসীনতাও শিশুশ্রমের অন্যতম কারণ।"
        },
        {
          "label": "গ",
          "question": "ফাতিমা নারীর প্রতি সহিংসতার কোন প্রকৃতিটি তুলে ধরেছেন? ব্যাখ্যা করো।",
          "explanation": "নায়লার ক্ষেত্রে সংঘটিত,আচরণ ইভটিজিংকে নির্দেশ করে। ‘ইভটিজিং' বলতে মূলত প্রকাশ্যে বিভিন্ন বয়সের নারীদের পথেঘাটে উত্ত্যক্ত করা বা কোন কোন ক্ষেত্রে যৌন হয়রানিকে বোঝায়। বাইবেলে বর্ণিত প্রথম মানব অ্যাডামের সঙ্গীনির নাম ছিল 'ইভ' যা দিয়ে অনেক সময় নারীজাতিকে বোঝানো হয়। অন্যদিকে ‘টিজিং' এর আভিধানিক অর্থ উত্ত্যক্ত বা পরিহাস করা। আক্ষরিক অর্থ থেকেই তাই ‘ইভটিজিং” এর ব্যাপারে স্পষ্ট ধারণা পাওয়া যায়। সাধারণত কর্মক্ষেত্রে, যাতায়াতের পথে বা নিরিবিলি স্থানে অসৎ উদ্দেশ্যে নারীদের প্রতি যৌন ইঙ্গিতবাহী মন্তব্য, প্রকাশ্যে অযাচিত স্পর্শ, শিস দেওয়া বা শরীরের সংবেদনশীল অংশে স্পর্শ করার মাধ্যমে ইভটিজিং করা হয়। উদ্দীপকের নায়লা একটি পোশাক কারখানায় কাজ করেন। তিনি বাসে নিয়মিত যাতায়াত করেন। একদিন অন্য কোনো যাত্রী না থাকার সুযোগে বাসের চালক ও হেলপার বিভিন্ন খারাপ মন্তব্যসহ তার সাথে অশোভন আচরণ করে। নায়লা এ ঘটনা তার সহকর্মীদের জানালে তারা দোষীদের গ্রেফতার ও বিচারের দাবি জানায়। পুলিশ পরের দিন অপরাধীদেরকে গ্রেফতার করে। সুতরাং আলোচনার পরিপ্রেক্ষিতে বলা যায়, ওই চালক ও হেলপারের আচরণ 'ইভটিজিং' এর মধ্যে পড়ে।"
        },
        {
          "label": "ঘ",
          "question": "‘বাংলাদেশে ফরিদার বর্ণিত সামাজিক সমস্যাটির কারণ ও প্রভাব অনেক'- উক্তিটি বিশ্লেষণ করো ।",
          "explanation": "মুগ্ধর ক্ষেত্রে প্রতিফলিত সামাজিক সমস্যা সড়ক দুর্ঘটনা শুধু ব্যক্তির পারিবারিক জীবনকেই বিপর্যস্ত করে না, তার আর্থ-সামাজিক ও মানসিক জীবনকেও দুর্বিষহ করে তোলে । সড়ক দুর্ঘটনা বর্তমানে বাংলাদেশের অন্যতম সামাজিক সমস্যা। চালক, মালিক, ট্রাফিক পুলিশ এবং রাস্তার ত্রুটি ও দুর্বলতাজনিত সড়ক কেন্দ্রিক যে দুর্ঘটনা তাই সড়ক দুর্ঘটনা। উদ্দীপকের মুগ্ধ কলেজ থেকে বাসে বাসায় যাচ্ছিল। হঠাৎ পেছনে থেকে আরেকটি আস ওভারটেক করার সময় চাপ দিলে সে ডান হাতে প্রচণ্ড আঘাত পায়। এ ঘটনাটি মূলত সড়ক দুর্ঘটনার অন্তর্ভুক্ত। সড়ক দুর্ঘটনার প্রভাব পারিবারিক, সামাজিক এবং অর্থনৈতিক জীবনে খুবই মারাত্মক। বাংলাদেশ প্রকৌশল বিশ্ববিদ্যালয়ের দুর্ঘটনা গবেষণা কেন্দ্রের ফলাফলে দেখা যায়, সড়ক দুর্ঘটনায় প্রধান শিকার হচ্ছে উপার্জনক্ষম ব্যক্তিরা। উপার্জনক্ষম ব্যক্তি দুর্ঘটনায় হতাহত হওয়ার কারণে তাদের পরিবারের সদস্যদের আর্থিকভাবে ক্ষতির শিকার হয়ে দুর্বিষহ জীবনযাপন করতে হয়। অনেকক্ষেত্রে এসব পরিবারের শিশুদের শিক্ষা ব্যাহত হয়। ... অনেক সময় দুর্ঘটনার শিকার ব্যক্তি শারীরিকভাবে পঙ্গু হয় কর্মক্ষমতা হারিয়ে ফেলে। এটি তাকে মানসিকভাবেও ভারসাম্যহীন করে তুলতে পারে । চরম হতাশায় অনেক মাদকাসক্ত হয়ে পড়ে। দুর্ঘটনায় পঙ্গু ব্যক্তি অনেক সময় ভিক্ষাবৃত্তির মতো পেশা গ্রহণ করতে বাধ্য হয়। কেউ কেউ জীবিকা নির্বাহের জন্য অপরাধ জগতে প্রবেশ করে। তাই বলা যায়, সড়ক দুর্ঘটনা শুধু ব্যক্তির পারিবারিক জীবনকেই বিপর্যস্ত করে না, বরং আর্থ-সামাজিক ও মানসিক জীবনকেও দুর্বিষহ করে তোলে ।"
        }
      ]
    }
  ]
}