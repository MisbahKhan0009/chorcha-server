{
  "title": "আইডিয়াল স্কুল অ্যান্ড কলেজ, মতিঝিল ২০২৪",
  "subtitle": "বাংলাদেশ ও বিশ্ব পরিচয় (11)",
  "questions": [
    {
      "number": "1",
      "uddipok": "প্রেক্ষাপট ১: যুক্তরাষ্ট্রীয় সরকার ব্যবস্থায় পরিচালিত একটি দেশের 'ক' অঞ্চল দ্বারা 'খ' অঞ্চলের মানুষ বিভিন্ন অধিকার থেকে বঞ্চিত হতে থাকে। এক পর্যায়ে একটি নির্বাচনে একটি বিশেষ দলকে শোচনীয়ভাবে পরাজিত করার জন্য কয়েকটি দল মিলে একটি জোট গঠন করে। নির্বাচনে এই জোট নিরঙ্কুশ বিজয় লাভ করে। প্রেক্ষাপট ২: রিফাত তার বড় বোন নিশাতের বিয়ের কার্ড ইংরেজিতে ছাপিয়ে আনলে তার বাবা এটা দেখে দুঃখ প্রকাশ করেন। তিনি রিফাতকে একটি আন্দোলনের কথা স্মরণ করিয়ে দিয়ে বিয়ের কার্ডটি পুনরায় বাংলায় ছাপিয়ে আনতে বলেন।",
      "tag": "ISCM 24",
      "sub_questions": [
        {
          "label": "ক",
          "question": "বাঙালি জাতীয়তাবাদ কাকে বলে?",
          "explanation": "বাংলা ভাষা, ইতিহাস-ঐতিহ্য, সংস্কৃতি ও বাঙালির জাতিগত পরিচয়ে যে জাতীয় ঐক্য গড়ে ওঠে তাকে বাঙালি জাতীয়তাবাদ বলে ।"
        },
        {
          "label": "খ",
          "question": "আইয়ুব খান মৌলিক গণতন্ত্র চালু করেন কেন? ব্যাখ্যা করো ।",
          "explanation": "মৌলিক গণতন্ত্র হলো পাকিস্তানের প্রেসিডেন্ট জেনারেল আইয়ুব খানের প্রবর্তিত একটি বিতর্কিত স্থানীয় সরকার পদ্ধতি। আইয়ুব খান ১৯৫৮ সালে পাকিস্তানের শাসনক্ষমতা গ্রহণ করেন । তিনি গণতন্ত্রকে তৃণমূল পর্যায়ে ছড়িয়ে দেওয়ার নামে মৌলিক গণতন্ত্র নামে একটি নতুন স্থানীয় সরকার ব্যবস্থা চালু করেন। বাস্তবে এর লক্ষ্য ছিল গণতন্ত্র ও প্রশাসনকে নিয়ন্ত্রণে রাখার পাশাপাশি সামরিক শাসনকে দীর্ঘস্থায়ী করা।"
        },
        {
          "label": "গ",
          "question": "প্রেক্ষাপট ১ এ কোন নির্বাচনের কথা বলা হয়েছে? ব্যাখ্যা করো ।",
          "explanation": "উদ্দীপকের প্রেক্ষাপট-১ এ ১৯৫৪ সালের যুক্তফ্রন্ট নির্বাচনের কথা বলা হয়েছে। পূর্ব বাংলার প্রাদেশিক পরিষদের নির্বাচনে মুসলিম লীগকে পরাজিত করার উদ্দেশ্যে ১৯৫৩ সালের ১৪ই নভেম্বর আওয়ামী মুসলিম লীগ ৫টি দল নিয়ে যুক্তফ্রন্ট গঠনের সিদ্ধান্ত নেয়। দলগুলো হলো— আওয়ামী মুসলিম লীগ, কৃষক-শ্রমিক পার্টি, নেজামে ইসলাম, বামপন্থী গণতন্ত্রী দল ও খিলাফত-ই-রব্বানি পার্টি। ১৯৫৪ সালের মার্চ মাসে প্রাদেশিক পরিষদের নির্বাচন অনুষ্ঠিত হয়। এতে পূর্ব বাংলার প্রাদেশিক পরিষদের ২৩৭টি আসনের মধ্যে যুক্তফ্রন্ট ২২৩টি আসন লাভ করে। এর ফলে যুক্তফ্রন্ট প্রাদেশিক সরকার গঠনের রায় লাভ করে। উদ্দীপকে বলা হয়েছে, যুক্তরাষ্ট্রীয় সরকার ব্যবস্থায় পরিচালিত একটি দেশের 'ক' অঞ্চল দ্বারা 'খ' অঞ্চল শাসিত হতো। এক পর্যায়ে একটি নির্বাচনের মধ্য দিয়ে 'খ' অঞ্চলের একটি জোট জয় লাভ করে। উক্ত ঘটনাটির সাথে ১৯৫৪ সালের যুক্তফ্রন্ট নির্বাচনের সাথে মিল খুঁজে পাওয়া যায়। কেননা এই নির্বাচনে পাঁচটি দল সম্মিলিতভাবে অংশগ্রহণ করে এবং বিজয় লাভ করে। সুতরাং বলা যায়, উদ্দীপকের প্রেক্ষাপট-১ এর ঘটনা ১৯৫৪ সালের যুক্তফ্রন্ট নির্বাচনের প্রতি ইঙ্গিত প্রদান করে।"
        },
        {
          "label": "ঘ",
          "question": "প্রেক্ষাপট ২ এ উল্লিখিত আন্দোলনটি বাঙালিদের মধ্যে ঐক্য ও স্বাধীনতার চেতনা জাগিয়ে তোলে। বক্তব্যটি বিশ্লেষণ করো।",
          "explanation": "উদ্দীপকের প্রেক্ষাপট-২ এর আন্দোলনটি হলো ১৯৫২ সালের ভাষা আন্দোলন । এই আন্দোলন বাঙালিদের মধ্যে ঐক্য ও স্বাধীনতার চেতনা জাগিয়ে তোলে । ভাষা আন্দোলনের মধ্য দিয়েই বাঙালিরা সর্বপ্রথম নিজেদের স্বতন্ত্র সত্তা ও অধিকার সম্পর্কে সজাগ হয়ে ওঠে। পাকিস্তান রাষ্ট্রে বাঙালির ন্যায্য অধিকারের দাবির প্রথম বহিঃপ্রকাশ ছিল এ আন্দোলনে। এর মধ্য দিয়ে পূর্ব বাংলার বাঙালিদের স্বাধিকারের চিন্তা-চেতনার আত্মপ্রকাশ ঘটে। এ চেতনাই পরবর্তীকালে বাঙালির প্রতিটি গণআন্দোলনে প্রেরণা জোগায় এবং জনগণের রাজনৈতিক, সাংস্কৃতিক ও অর্থনৈতিক মুক্তির পথ সুগম করে । জাতীয়তাবাদের প্রেরণায় উদ্দীপ্ত বাঙালি জাতি ১৯৫৪ সালের প্রাদেশিক নির্বাচনে নিরঙ্কুশ বিজয় অর্জন করে। এ বিজয় ছিল শাসক দল মুসলিম লীগের বৈষম্যমূলক কর্মকাণ্ডের বিরুদ্ধে প্রথম সফল প্রতিরোধ। বাঙালি জাতীয়তাবাদে উদ্বুদ্ধ হয়েই ১৯৬২ সালের ছাত্র আন্দোলন, ১৯৬৬ সালের ছয় দফা, ১৯৬৯ সালের গণঅভ্যুত্থান এবং ১৯৭০ সালের নির্বাচনে স্বাধিকারের প্রশ্নে চূড়ান্ত সাফল্য আসে। এরই ধারাবাহিকতায় বাঙালি ১৯৭১ সালের মহান মুক্তিযুদ্ধে বিজয় অর্জন করে। ফলে বিশ্ব মানচিত্রে অভ্যুদয় হয় বাংলাদেশ নামে একটি স্বাধীন-সার্বভৌম রাষ্ট্রের। উদ্দীপকের প্রেক্ষাপট-২ এ দেখা যায়, রিফাত তার বড় বোনের বিয়ের কার্ড ইংরেজিতে ছাপিয়ে আনলে তার বাবা দুঃখ প্রকাশ করেন। তিনি রিফাতকে একটি আন্দোলনের কথা স্মরণ করিয়ে দেন এবং কার্ড পুনরায় বাংলায় ছাপিয়ে আনতে বলেন । উপরের আলোচনার সাথে তুলনা করলে বোঝা যায়, মাতৃভাষার জন্য বাঙালিরা ১৯৫২ সালে জীবন উৎসর্গ করেছিল, এই বিষয়টি স্মরণ করিয়ে দিতেই রিফাতের বাবা বাংলা ভাষার ওপর গুরুত্বারোপ করেন । উপরের আলোচনার প্রেক্ষিতে বলা যায়, ১৯৫২ সালের ভাষা আন্দোলন বাঙালিদের মধ্যে ঐক্য ও স্বাধীনতার চেতনা জাগিয়ে তোলে ।"
        }
      ]
    },
    {
      "number": "2",
      "uddipok": "রাতুল তার বাবার সাথে ঢাকা থেকে বিমানে পাকিস্তানের পেশোয়ার শহরে গেল । ঢাকা ও পেশোয়ারের দ্রাঘিমা যথাক্রমে ৯০° পূর্ব ও ৫৬°৪৫′ পূর্ব। রাতুলরা যখন রওনা দিয়েছিল তখন ঢাকার সময় দুপুর ১২:০০ টা ছিল। পেশোয়ারে গিয়ে রাতুলের বাবা বললেন, আমাদের দেশের সাথে এই দেশের স্থানীয় সময়ের পার্থক্য আছে। রাতুল তার বাবাকে বলল, যদি স্থানীয় সময়ের পার্থক্যের সঙ্গে সপ্তাহের দিন বা বার নিয়েও গরমিল হয় তখন কী হবে? উত্তরে বাবা বললেন, একটি বিশেষ রেখা ব্যবহার করে এই সমস্যা সমাধান করা যায় ।",
      "tag": "ISCM 24",
      "sub_questions": [
        {
          "label": "ক",
          "question": "গ্রহ কাকে বলে?",
          "explanation": "মহাকর্ষ বলের প্রভাবে কতগুলো জ্যোতিষ্ক সূর্যের চারদিকে নির্দিষ্ট সময়ে নির্দিষ্ট কক্ষপথে পরিক্রমণ করছে, এদের গ্রহ বলা হয়।"
        },
        {
          "label": "খ",
          "question": "প্রত্যেক দেশের জন্য প্রমাণ সময় নির্ণয় করা হয় কেন? ব্যাখ্যা করো ।",
          "explanation": "একই দেশের মধ্যে সময় গণনার বিভ্রাট দূর করার জন্য প্রত্যেক দেশের জন্য প্রমাণ সময় নির্ণয় করা হয় । দ্রাঘিমারেখার উপর মধ্যাহ্ন সূর্যের অবস্থানের সময়কালকে দুপুর ১২টা ধরে স্থানীয় সময় নির্ধারণ করলে একই দেশের মধ্যে সময় গণনার বিভ্রাট সৃষ্টি হয়। সেজন্য প্রত্যেক দেশের একটি প্রমাণ সময় নির্ণয় করা হয়। প্রত্যেক দেশেই সেই দেশের মধ্যভাগের কোনো স্থানে দ্রাঘিমারেখা অনুযায়ী যে সময় নির্ণয় করা হয় সে সময়কে ঐ দেশের প্রমাণ সময় বলে ।"
        },
        {
          "label": "গ",
          "question": "উদ্দীপকের রাতুলরা ঢাকা থেকে রওনা দেওয়ার সময় পেশোয়ারের স্থানীয় সময় কত ছিল? নির্ণয় করো ।",
          "explanation": "ঢাকার দ্রাঘিমা ৯০° পূর্ব এবং পেশোয়ারের দ্রাঘিমা ৫৬°৪৫′ পূর্ব। ∴ \\therefore ∴ ঢাকা ও পেশোয়ারের দ্রাঘিমার পার্থক্য = (৯০°- ৫৬°৪৫′) = ৩৩°১৫′ ১° দ্রাঘিমার জন্য সময় পার্থক্য ৪ মিনিট। ১° দ্রাঘিমার জন্য সময় পার্থক্য ৪ সেকেন্ড। সুতরাং ৩৪° দ্রাঘিমার জন্য সময়ের পার্থক্য = (৩৩×৪) = ১৩২ মিনিট ১৫' দ্রাঘিমার জন্য সময়ের পার্থক্য = (১৫×৪) = ৬০ সে. = ১ মিনিট ∴ \\therefore ∴ ৩৪°১৫′ দ্রাঘিমার জন্য সময়ের পার্থক্য = (১৩২ + ১) মি. = ১৩৩ মি. = ২ ঘণ্টা ১৩ মিনিট পেশোয়ার ঢাকার পশ্চিমে অবস্থিত হওয়ায় পেশোয়ারের স্থানীয় সময় ঢাকার চেয়ে কম হবে। ∴ \\therefore ∴ রাতুলরা ঢাকা থেকে রওনা দেওয়ার সময় পেশোয়ারের স্থানীয় সময় ছিল = (দুপুর ১২টা – ২ ঘণ্টা ১৩ মি.) = সকাল ৯টা ৪৭ মিনিট"
        },
        {
          "label": "ঘ",
          "question": "উদ্দীপকের রাতুলের বাবার শেষ কথাটির যৌক্তিকতা মূল্যায়ন করো।",
          "explanation": "উদ্দীপকের রাতুলের বাবার শেষ কথাটি যৌক্তিক। রাতুলের বাবার ইঙ্গিত করা রেখাটি হলো আন্তর্জাতিক তারিখ রেখা । কোনো নির্দিষ্ট স্থান থেকে পূর্ব বা পশ্চিমে ১৮০° অতিক্রম করলে সময়ের সাথে সাথে দিনেরও হ্রাস-বৃদ্ধি ঘটে। আর এ গড়মিল সমাধানের জন্য ১৮০ ডিগ্রি দ্রাঘিমারেখাকে অবলম্বন করে সম্পূর্ণভাবে জলভাগের উপর দিয়ে উত্তর-দক্ষিণে প্রসারিত একটি রেখা কল্পনা করা হয়। এ কল্পিত রেখাটিকে আন্তর্জাতিক তারিখ রেখা বলে । এ রেখা অতিক্রম করলে স্থানীয় সময়ের সমস্যা দূর করার জন্য নির্ধারিত সময়ের সাথে একদিন যোগ বা বিয়োগ করতে হয়। পূর্বদিকে যেহেতু আগে সূর্যোদয় হয় তাই পূর্বদিকে সময় বেশি হবে। পূর্ব দিকে গেলে সময় যোগ করতে হয় আর পশ্চিমে গেলে বিয়োগ করতে হয় । আমরা জানি, ১ ডিগ্রি দ্রাঘিমার জন্য সময়ের ব্যবধান হয় ৪ মিনিট। মূল মধ্যরেখা (গ্রিনিচের দ্রাঘিমা) থেকে পূর্বদিকে অগ্রসর হতে থাকলে ১৮০° দ্রাঘিমায় ১২ ঘণ্টা বেশি হয় এবং পশ্চিমদিকে অগ্রসর হলে ১২ ঘণ্টা কম হয় । সুতরাং মূল মধ্যরেখায় যখন সোমবার ১০টা তখন ১৮০° পূর্ব দ্রাঘিমায় স্থানীয় সময় সোমবার রাত ১০টা। আবার পশ্চিম দিকে গণনা করলে পূর্বদিন রবিবার রাত ১০টা। কিন্তু ১৮০° পূর্ব ও পশ্চিম দ্রাঘিমা মূলত একই রেখা । সুতরাং দেখা যায়, দ্রাঘিমার স্থানীয় সময়ের পার্থক্য ২৪ ঘণ্টা বা ১ দিন। কিন্তু একই দ্রাঘিমায় একই সঙ্গে রবিবার রাত দশটা ও সোমবার রাত ১০টা হতে পারে না । এ অসুবিধা দূর করার জন্য আন্তর্জাতিক স্বীকৃতির মাধ্যমে আন্তর্জাতিক তারিখ রেখা প্রবর্তন করা হয়েছে । যেহেতু এই রেখা অতিক্রম করলে দিন ও তারিখের পরিবর্তন হয় তাই এই রেখাটিকে আন্তর্জাতিক তারিখ রেখা বলে। দিন-তারিখ নির্ধারণে আন্তর্জাতিক তারিখ রেখার ভূমিকা অত্যন্ত গুরুতপূর্ণ।"
        }
      ]
    },
    {
      "number": "3",
      "uddipok": "'ক' একটি স্বাধীন রাষ্ট্র। প্রতিবেশী একটি রাষ্ট্র ‘ক’ রাষ্ট্রের উপর আক্রমণ করলে 'ক' রাষ্ট্র তার বিশেষ ক্ষমতাবলে প্রতিবেশী রাষ্ট্রের আক্রমণ প্রতিহত করলো। অন্যদিকে 'খ' একটি সদ্য স্বাধীন রাষ্ট্র। সদ্য স্বাধীনতাপ্রাপ্ত হয়ে ‘খ’ রাষ্ট্র প্রতিরক্ষাবাহিনী, পুলিশ ও অন্যান্য আধা-সামরিক বাহিনী গড়ে তোলার পদক্ষেপ গ্রহণ করে।",
      "tag": "ISCM 24",
      "sub_questions": [
        {
          "label": "ক",
          "question": "অ্যারিস্টটল নাগরিকের সংজ্ঞায় কী বলেছেন?",
          "explanation": "এরিস্টটলের মতে, সে ব্যক্তিই রাষ্ট্রের নাগরিক যে নগররাষ্ট্রের প্রতিনিধিত্ব ও শাসনকার্যে সক্রিয়ভাবে অংশগ্রহণ করে ।"
        },
        {
          "label": "খ",
          "question": "রাষ্ট্রীয় ঐতিহ্য তুলে ধরা প্রয়োজন কেন? ব্যাখ্যা করো ।",
          "explanation": "রাষ্ট্রের জনগণের মধ্যে ঐক্য ও সম্প্রীতি বজায় রাখার জন্য রাষ্ট্রীয় ঐতিহ্য তুলে ধরা প্রয়োজন । রাষ্ট্রকে সমাজের সামগ্রিক অগ্রগতির জন্য নাগরিকদের নৈতিক, সামাজিক, সাংস্কৃতিক, অর্থনৈতিক জীবনের পরিপূর্ণ বিকাশে কতিপয় ঐচ্ছিক কাজ করতে হয়। জাতীয়তাবোধ সৃষ্টিতে দেশিয় শিল্প, গান-বাজনা, আঞ্চলিক বৈচিত্র্য রক্ষা, লোকশিল্পের সংরক্ষণ, জাদুঘর প্রতিষ্ঠা, সাংস্কৃতিক অনুষ্ঠান আয়োজন ইত্যাদি রাষ্ট্রের গুরুত্বপূর্ণ ঐচ্ছিক কাজ। এসব কর্মকাণ্ডের ফলে রাষ্ট্রের নাগরিকদের মধ্যে সৌহার্দ্য ও মেলবন্ধন গড়ে উঠে ।"
        },
        {
          "label": "গ",
          "question": "উদ্দীপকের ‘ক’ রাষ্ট্রের ঘটনায় রাষ্ট্রের কোন উপাদান ফুটে উঠেছে? ব্যাখ্যা করো।",
          "explanation": "উদ্দীপকে '?' চিহ্নিত স্থান রাষ্ট্রের উপাদান হিসেবে সার্বভৌমত্বকে নির্দেশ করছে। প্রত্যেক রাষ্ট্রই চারটি উপাদানের সমন্বয়ে গঠিত। যথা— জনসমষ্টি, নির্দিষ্ট ভূখণ্ড, সরকার ও সার্বভৌমত্ব। উদ্দীপকের ছকে রাষ্ট্রের উপাদানগুলোর মধ্যে জনসমষ্টি, নির্দিষ্ট ভূখণ্ড ও সরকার উল্লেখ রয়েছে। তাই ‘?’ চিহ্নিত স্থানে সার্বভৌমত্ব বসবে। রাষ্ট্র গঠনের মুখ্য উপাদান হলো সার্বভৌমত্ব। এ শব্দ দ্বারা চরম ও চূড়ান্ত ক্ষমতাকে বোঝায় । সার্বভৌমত্বের মাধ্যমেই একটি রাষ্ট্র পূর্ণতা পায়। এই ক্ষমতা রাষ্ট্রকে অন্যান্য সংস্থা থেকে পৃথক করে। প্রত্যেক সমাজ ব্যবস্থায় চূড়ান্ত ক্ষমতা কার্যকর করার জন্য একটি মাত্র কেন্দ্রীয় কর্তৃপক্ষ থাকবে। আর এই ক্ষমতা হলো সার্বভৌম ক্ষমতা। সার্বভৌমত্বের আদর্শই হলো আইন; যা সকলেই মানতে বাধ্য। এ ক্ষমতার অভ্যন্তরীণ ও বাহ্যিক দুটি দিক রয়েছে। অভ্যন্তরীণ ক্ষমতার মধ্য দিয়ে সকল নাগরিক, ব্যক্তি ও প্রতিষ্ঠানের ওপর রাষ্ট্রের কর্তৃত্ব প্রতিষ্ঠা পায়। এর উর্ধ্বে কোনো কর্তৃপক্ষ নেই। আর বাহ্যিক সার্বভৌমত্বের অর্থ হলো রাষ্ট্র আন্তর্জাতিক ক্ষেত্রে বহিঃশক্তির নিয়ন্ত্রণ ও হস্তক্ষেপ থেকে মুক্ত থাকবে। সুতরাং বলা যায়, একটি রাষ্ট্র গঠনের জন্য সার্বভৌমত্ব অপরিহার্য।"
        },
        {
          "label": "ঘ",
          "question": "রাষ্ট্রের অস্তিত্ব ও স্বাধীনতা রক্ষায় ‘খ’ রাষ্ট্রের কাজের ভূমিকা মূল্যায়ন করো ।",
          "explanation": "রাষ্ট্রের অস্তিত্ব ও স্বাধীনতা রক্ষায় 'খ' রাষ্ট্রের কাজটি অপরিহার্য কাজ। রাষ্ট্রের অস্তিত্ব, স্বাধীনতা ও সার্বভৌমত্ব রক্ষা এবং রাষ্ট্রে বসবাসরত জনগণের অধিকার সংরক্ষণের জন্য রাষ্ট্র যেসব পদক্ষেপ গ্রহণ করে সেগুলোকে অপরিহার্য বা মুখ্য কাজ বলা হয়। নাগরিকদের জীবন ও সম্পত্তির নিরাপত্তা এবং ব্যক্তিস্বাধীনতা রক্ষার নিশ্চয়তা থেকে রাষ্ট্র নামক সংগঠনের সৃষ্টি হয় । এজন্য জনসাধারণকে আইন মেনে চলতে বাধ্য করা, সমাজের শান্তি বিনষ্টকারীদের শাস্তির বিধান এবং শান্তি-শৃঙ্খলা বজায় রাখা রাষ্ট্রের প্রধান কাজ। এ লক্ষ্যে রাষ্ট্র স্থানীয়, আঞ্চলিক এবং জাতীয় পর্যায়ে রাজনৈতিক কর্তৃত্ব প্রতিষ্ঠা করে। আইন-শৃঙ্খলা রক্ষার্থে রাষ্ট্র পুলিশ ও অন্যান্য আধা-সামরিক বাহিনী গড়ে তোলে । উদ্দীপকের ‘খ’ রাষ্ট্র নিজের অস্তিত্ব ও স্বাধীনতা রক্ষায় প্রতিরক্ষা বাহিনী, পুলিশ ও অন্যান্য আধা-সামরিক বাহিনী গড়ে তোলার পদক্ষেপ গ্রহণ করে জাতীয় নিরাপত্তা, স্বাধীনতা ও সার্বভৌমত্ব রক্ষা করা রাষ্ট্রের একটি অপরিহার্য কাজ। দেশের ভৌগোলিক অখণ্ডতা এবং বৈদেশিক আক্রমন থেকে রক্ষার জন্য প্রতিরক্ষা বাহিনী গঠন ও পরিচালনা রাষ্ট্রের অপরিহার্য দায়িত্ব। এছাড়া ‘খ’ রাষ্ট্রটি আইন প্রণয়ন, আইনের শাসন ও ন্যায়বিচার প্রতিষ্ঠা, অর্থ ও সম্পদের সুষ্ঠু ব্যবস্থা, রাষ্ট্র পরিচালনার জন্য প্রশাসনিক কাঠামো গড়ে তুলবে। এসব কাজ রাষ্ট্রের মৌলিক কাজ বা অপরিহার্য কাজ । উপরের আলোচনা থেকে বলা যায়, ‘খ' রাষ্ট্রটি রাষ্ট্রের অস্তিত্ব ও স্বাধীনতা রক্ষার পাশাপাশি অপরিহার্য কাজ হিসেবে আরও অনেক কাজ করবে।"
        }
      ]
    },
    {
      "number": "4",
      "uddipok": "“ক' নামক দেশে সরকারি উদ্যোগে রপ্তানি প্রক্রিয়াকরণ এলাকা যেমন রয়েছে তেমনি বেসরকারিভাবেও রপ্তানি প্রক্রিয়াকরণ এলাকা স্থাপিত হয়েছে। অন্যদিকে 'খ' নামক দেশে ব্যক্তিগত উদ্যোগে সম্পত্তি অর্জন করা যায়। তবে, ব্যক্তির নিকট নির্দিষ্ট সময়ব্যাপী নির্ধারিত পরিমাণ অর্থ বা সম্পদ থাকলে তার একটি নির্ধারিত অংশ দরিদ্র জনগণের মাঝে বণ্টন করতে হয়।",
      "tag": "ISCM 24",
      "sub_questions": [
        {
          "label": "ক",
          "question": "শ্রম কাকে বলে?",
          "explanation": "উৎপাদন কাজে ব্যবহারযোগ্য শারীরিক ও মানসিক কর্মদক্ষতাকে শ্রম বলে।"
        },
        {
          "label": "খ",
          "question": "বাতাস সম্পদ নয় কেন? ব্যাখ্যা করো ।",
          "explanation": "বাতাসের অপ্রাচুর্যতা, বাহ্যিকতা ও হস্তান্তরযোগ্যতা নেই বলে অর্থনীতিতে বাতাসকে সম্পদ বলা হয় না। অর্থনীতিতে সম্পদ বলতে সেসব বস্তুকে বোঝায় যার উপযোগ, অপ্রাচুর্যতা, বাহ্যিকতা ও হস্তান্তরযোগ্যতা আছে । এক্ষেত্রে উপযোগ হলো অভাব পূরণের ক্ষমতা । অপ্রাচুর্যতা বলতে বোঝায় চাহিদার তুলনায় যোগানের সীমাবদ্ধতা। বাহ্যিকতা হলো বস্তুর দৃশ্যমানতা। আর হস্তান্তরযোগ্যতা হলো একজনের কাছ থেকে বস্তুটি আরেকজনের পাওয়ার সম্ভাব্যতা। বাতাসের উপযোগ আছে। কিন্তু বাতাস প্রকৃতিতে অফুরন্ত। অর্থাৎ এর অপ্রাচুর্যতা নেই। আবার এটি দৃশ্যমান নয় এবং হস্তান্তরও করা যায় না। এজন্য অর্থনীতিতে বাতাস সম্পদ নয়।"
        },
        {
          "label": "গ",
          "question": "উদ্দীপকের ‘ক' রাষ্ট্রে কোন ধরনের অর্থনৈতিক ব্যবস্থা বিদ্যমান? ব্যাখ্যা করো।",
          "explanation": "'B' দেশে মিশ্র অর্থব্যবস্থা বিদ্যমান। ধনতান্ত্রিক ও সমাজতান্ত্রিক অর্থব্যবস্থার পাশাপাশি বিশ্বের অনেক দেশে মিশ্র অর্থনৈতিক ব্যবস্থাও বিদ্যমান। ধনতান্ত্রিক ও সমাজতান্ত্রিক অর্থব্যবস্থার কিছু কিছু বৈশিষ্ট্যের সমন্বয়ে এই অর্থব্যবস্থা গড়ে ওঠে। এ ব্যবস্থায় দ্রব্য উৎপাদন, বিনিয়োগ ও ভোগের ক্ষেত্রে যেমন ব্যক্তির মালিকানা স্বীকৃত, তেমনি সরকারি উদ্যোগেও উৎপাদন ও বিনিয়োগের ব্যবস্থা রয়েছে। অর্থনীতির কোনো কোনো খাত বা খাতের অংশবিশেষ সরকারি নিয়ন্ত্রণে পরিচালিত হয়। উদ্দীপকের 'B' দেশের অর্থনীতিতেও এ অর্থব্যবস্থার বৈশিষ্ট্য ফুটে উঠেছে। উদ্দীপকে 'B' দেশে দেখা যায়, দেশটিতে সরকারি ও বেসরকারি খাতের সহ-অবস্থান রয়েছে। যা থেকে অনুমান করা যায় দেশটিতে দ্রব্য ক্রয়- বিক্রয়ের পরিমাণের ওপর কোনো প্রকার বিধি-নিষেধ নেই। তবে এ দেশের অর্থনীতিতে প্রতিযোগিতা বিদ্যমান। একইসাথে মুনাফা অর্জনও ব্যবসায়ীদের মূল লক্ষ্য। তাই বলা যায়, 'B' দেশে মিশ্র অর্থব্যবস্থা চালু রয়েছে।"
        },
        {
          "label": "ঘ",
          "question": "উদ্দীপকের ‘খ’ রাষ্ট্রে কল্যাণমুখী ও শোষণহীন প্রক্রিয়া অনুসরণ করা হয়- বক্তব্যটি বিশ্লেষণ করো ।",
          "explanation": "উদ্দীপকের 'খ' রাষ্ট্রে কল্যাণমুখী ও শোষণহীন প্রক্রিয়া অনুসরণ করা হয় । বক্তব্যটি যথার্থ । ইসলামি অর্থব্যবস্থায় অর্থনৈতিক ও অন্যান্য সকল কার্যাবলি শরিয়তের বিধান অনুসারে পরিচালিত হয়। এ অর্থব্যবস্থায় শোষণহীন উৎপাদন প্রক্রিয়া অনুসরণ করা হয়। এখানে উৎপাদনের উপাদানসমূহের পারিতোষিক প্রদানে ন্যায় এবং সাম্যের নীতি অনুসরণ করা হয়। উৎপাদনে অবদানের ভিত্তিতে উপাদানসমূহের পাওনা পরিশোধ করা হয়। শ্রমিকের ন্যায্য পাওনা যথাসময়ে প্রদান করা হয়। এছাড়া এ অর্থব্যবস্থায় লভ্যাংশ হতে নির্দিষ্ট পরিমাণ অর্থ দরিদ্র জনগণের মধ্যে বণ্টনের ব্যবস্থা করা হয়। এর ফলে উৎপাদিত সম্পদের সুষ্ঠু বণ্টন সম্ভব হয় । উদ্দীপকের ‘খ’ রাষ্ট্রটিতে ব্যক্তিগত সম্পদ অর্জন করা যায়, তবে ব্যক্তির নিকট নির্দিষ্ট সময়ব্যাপী নির্ধারিত পরিমাণ অর্থ বা সম্পদ থাকলে তার একটি নির্ধারিত অংশ দরিদ্র জনগণের মাঝে বণ্টন করতে হয়। এসব কার্যক্রমের ভিত্তিতে বলা যায়, দেশটিতে ইসলামি অর্থব্যবস্থা বিদ্যমান । কেননা ইসলামি অর্থব্যবস্থায় ব্যক্তিমালিকানা থাকলেও ভারসাম্যের জন্য ধনীদের সম্পদের গরিবদের অধিকার রয়েছে। একে যাকাত বলা হয়। ইসলামি অর্থনীতির জনকল্যাণমূলক দিক হলো যাকাত। যাকাতের মাধ্যমে বিত্তশালীরা তাদের সম্পদের একটি অংশ গরিবদের দান করতে বাধ্য থাকে। ফলে সমাজের আর্থ-সামাজিক উন্নয়ন সাধিত হয়। ধনী-দরিদ্রের বৈষম্য হ্রাসের চেষ্টা করা হয়। সর্বোপরি অর্থনৈতিক গতিশীলতার মাধ্যমে সমাজে সাম্য প্রতিষ্ঠিত হয়। উপরের আলোচনার ভিত্তিতে বলা যায়, ইসলামি অর্থব্যবস্থায় কল্যাণমুখী ও শোষণহীন প্রক্রিয়া অনুসরণ করা হয়।"
        }
      ]
    },
    {
      "number": "5",
      "uddipok": "দৃশ্যকল্প-১: আজ উত্তর ভারতের তাপমাত্রা ৩২ ডিগ্রি সেলসিয়াস এর উপরে এবং দক্ষিণ ভারতের তাপমাত্রা ২৭ ডিগ্রি সেলসিয়াস । অতিরিক্ত তাপে উত্তর ভারতে একটি প্রবল শক্তি সম্পন্ন নিম্নচাপ বলয়ের সৃষ্টি হয়েছে। দৃশ্যকল্প-২: সূর্য বাংলাদেশের ওপর লম্বভাবে কিরণ দেওয়ায় এখানে অতিরিক্ত তাপ অনুভূত হওয়ার কথা। কিন্তু একটি বিশেষ অবস্থার জন্য তাপমাত্রা যেরূপ বৃদ্ধি পাওয়ার কথা ততটা বাড়েনি।",
      "tag": "ISCM 24",
      "sub_questions": [
        {
          "label": "ক",
          "question": "প্লাইস্টোসিন কাল কাকে বলে?",
          "explanation": "আনুমানিক ২৫,০০০ বছর পূর্বের সময়কে প্লাইস্টোসিন কাল বলা হয়।"
        },
        {
          "label": "খ",
          "question": "পার্বত্য এলাকায় এবং সুন্দরবন অঞ্চলে জনবসতির ঘনত্ব খুবই কম কেন? ব্যাখ্যা করো।",
          "explanation": "বনভূমির অনুন্নত যাতায়াত ব্যবস্থা এবং ভূপ্রকৃতিগত কারণে পার্বত্য এলাকা এবং সুন্দরবন অঞ্চলে জনবসতির ঘনত্ব খুবই কম। বাংলাদেশের পার্বত্য এলাকা এবং সুন্দরবনের জীবন-জীবিকার সংস্থান কষ্টসাধ্য। এসব অঞ্চলে ভালো-রাস্তাঘাট বা রেল সংযোগ নেই । স্বাস্থ্যসেবার অভাব, চাষের জমির স্বল্পতাসহ জীবনের নিরাপত্তা ঝুঁকি বিদ্যমান । ফলে এসব অঞ্চলে জনবসতির ঘনত্ব খুবই কম ।"
        },
        {
          "label": "গ",
          "question": "দৃশ্যকল্প ১ এ ভারতের কোন ঋতুকে নির্দেশ করা হয়েছে? ব্যাখ্যা করো ।",
          "explanation": "দৃশ্যকল্প-১ এ ভারতের বর্ষাকালকে নির্দেশ করা হয়েছে। জুন থেকে সেপ্টেম্বর মাস পর্যন্ত ভারতে বর্ষাকাল থাকে। জুন মাসের শেষের দিকে সূর্য কর্কটক্রান্তি রেখার উপর অবস্থান করায় উত্তর ভারতের উত্তাপের পরিমাণ অত্যন্ত (৩২° সে. -এর উপরে) বৃদ্ধি পায়। দক্ষিণে ক্রমশ তাপমাত্রা কমতে কমতে শেষ পর্যন্ত ২৭° সে.-এর নিচে নেমে যায়। অতিরিক্ত তাপে উত্তর ভারতে একটি প্রবল শক্তিসম্পন্ন নিম্নচাপ বলয়ের সৃষ্টি হয়। উদ্দীপকে এ বিষয়টিকে বর্ণনা করা হয়েছে। ভারত মৌসুমি অঞ্চলে অবস্থিত। ফলে এ দেশে উষ্ণতা, বৃষ্টিপাত, \"আর্দ্রতা মৌসুমি বায়ুপ্রবাহের উপর সম্পূর্ণ নির্ভরশীল। উষ্ণতা ও বৃষ্টিপাতের পার্থক্যের উপর নির্ভর করে ভারতে যে ঋতুগুলো লক্ষ করা যায় সেগুলো হলো শীতকাল, গ্রীষ্মকাল, বর্ষাকাল এবং শরৎ-হেমন্তকাল। ভারতের মোট বৃষ্টিপাতের ৭৫ ভাগ বৃষ্টিপাত বর্ষাকালেই হয়ে থাকে ।"
        },
        {
          "label": "ঘ",
          "question": "দৃশ্যকল্প ২ এ উল্লেখিত অবস্থা কি বাংলাদেশে সারাবছরই বিদ্যমান থাকে? তোমার উত্তরে পক্ষে যুক্তি দাও ।",
          "explanation": "দৃশ্যকল্প-২ এ বাংলাদেশের বর্ষাকালের ইঙ্গিত পাওয়া যায়। বাংলাদেশের জলবায়ু মোটামুটি উষ্ণ, আর্দ্র ও সমভাবাপন্ন। মৌসুমি জলবায়ুর প্রভাব এখানে এত অধিক যে, সামগ্রিকভাবে এ জলবায়ু “ক্রান্তীয় মৌসুমি জলবায়ু' নামে পরিচিত। দক্ষিণ এশিয়ার সামগ্রিক জলবায়ুর সাথে সামঞ্জস্যপূর্ণভাবে বাংলাদেশে বছরে ভিন্ন বৈশিষ্ট্যের ছয়টি ঋতু দেখা যায়। এই ঋতুগুলো হলো গ্রীষ্ম, বর্ষা, শরৎ, হেমন্ত, শীত ও বসন্ত। ঋতুভেদে জলবায়ুর কিছুটা তারতম্য হয়। কিন্তু কখনো এটি অন্যান্য শীতপ্রধান ও গ্রীষ্মপ্রধান দেশের মতো চরমভাবাপন্ন হয় না। তবে বাংলাদেশের জলবায়ুর বৈশিষ্ট্যের ভিত্তিতে নভেম্বর থেকে ফেব্রুয়ারি পর্যন্ত শীতকাল, মার্চ-মে পর্যন্ত গ্রীষ্মকাল এবং জুন হতে অক্টোবর পর্যন্ত বর্ষাকাল হিসেবে বিবেচনা করা হয়। উদ্দীপকে দৃশ্যকল্প-২ এ বর্ষাকালের বৈশিষ্ট্য লক্ষ করা যায়। জুন মাসের শেষে দিকে মৌসুমি বায়ুর আগমনের সাথে সাথে বাংলাদেশে বর্ষাকাল শুরু হয়। এ সময় সূর্য বাংলাদেশের উপর লম্বভাবে কিরণ দেওয়ায় অতিরিক্ত তাপ অনুভূত হবার কথা। কিন্তু এ ঋতুতে অধিক বৃষ্টিপাত হয় বলে তাপমাত্রা সেরূপ বৃদ্ধি পায় না । তবে আবহাওয়া সর্বদা উষ্ণ থাকে। এ সময়কার বছরে গড় উষ্ণতা ২৭° সেলসিয়াস। বাংলাদেশে মৌসুমি বায়ুর প্রভাবে মোট বৃষ্টিপাতের পাঁচভাগের চারভাগ বর্ষাকালেই হয়ে থাকে। আবার শীতকালে সূর্য দক্ষিণ গোলার্ধে থাকায় উত্তাপের পরিমাণ যথেষ্ট কমে যায় গড় তাপমাত্রা হয় ১৭.৭° সে.। অপরদিকে গ্রীষ্মকাল বাংলাদেশের উষ্ণতম ঋতু। এ সময়ে সামুদ্রিক বায়ুর প্রভাবে দেশের দক্ষিণ থেকে উত্তর দিকে তাপমাত্রা ক্রমান্বয়ে বেশি হতে থাকে । উপরের আলোচনায় প্রতীয়মান হয়, বাংলাদেশে সারাবছর একই ঋতু বিদ্যমান থাকে না । সময়ের পরিবর্তনের সাথে সাথে ঋতুও পরিবর্তন হয় ।"
        }
      ]
    },
    {
      "number": "6",
      "uddipok": "",
      "tag": "ISCM 24",
      "sub_questions": [
        {
          "label": "ক",
          "question": "পানি ব্যবস্থাপনা কাকে বলে?",
          "explanation": "পানির পরিকল্পিত প্রাপ্যতা ও ব্যবহারকে পানি ব্যবস্থাপনা বলে ।"
        },
        {
          "label": "খ",
          "question": "জলবিদ্যুৎ বলতে কী বোঝায়? ব্যাখ্যা করো ।",
          "explanation": "নদী বা জলপ্রপাতের পানির গতিকে ব্যবহার করে টারবাইন যন্ত্রের সাহায্যে যে বিদ্যুৎ উৎপাদন করা হয় তাকে জলবিদ্যুৎ বলে । জলবিদ্যুৎ বাংলাদেশের অন্যতম নবায়নযোগ্য শক্তি সম্পদ। পার্বত্য চট্টগ্রামের কাপ্তাইয়ে কর্ণফুলী নদীর গতিপথে বাঁধ দিয়ে পাকিস্তান আমল থেকে জলবিদ্যুৎ উৎপাদিত হচ্ছে। তুলনামূলকভাবে কম খরচে জলবিদ্যুৎ উৎপাদন করা যায়। ক্রমবর্ধমান পরিবেশ সচেতনতার এ যুগে সৌর ও বায়ু বিদ্যুতের মতো জলবিদ্যুতের দিকে মানুষের আগ্রহ বাড়ছে। তবে বাংলাদেশে পাহাড়ি বা খরস্রোতা নদীর সংখ্যা কম হওয়ায় জলবিদ্যুৎ উৎপাদনের সুযোগ কম ।"
        },
        {
          "label": "গ",
          "question": "উপরের মানচিত্রে 'ক' চিহ্নিত নদীর গতিপথ ব্যাখ্যা করো ।",
          "explanation": "উপরের মানচিত্রে 'ক' চিহ্নিত নদীটি হলো তিস্তা নদী । তিস্তা বাংলাদেশের অন্যতম নদী। তিস্তা নদী সিকিমের পার্বত্য অঞ্চলে উৎপত্তি হয়ে ভারতের জলপাইগুড়ি ও দার্জিলিং-এর মধ্য দিয়ে নীলফামারী জেলার ডিমলা উপজেলার পূর্ব ছাতনাই হয়ে বাংলাদেশে প্রবেশ করেছে। নদী ১৭৮৭ সালের প্রবল বন্যায় গতিপথ পরিবর্তন করে ব্রহ্মপুত্রের একটি পরিত্যক্ত গতিপথে প্রবাহিত হতে শুরু করে। গতিপথ পরিবর্তনের আগে নদীটি গঙ্গা নদীতে মিলিত হলেও বর্তমানে ব্রহ্মপুত্র নদে মিলিত হয়। তিস্তা নদীর বর্তমান দৈর্ঘ্য ১৭৭ কি. মি. ও প্রস্থ ৩০০ থেকে ৫৫০ মিটার। চিত্রে দেখা যায়, ‘ক’ নদীটি উত্তরবঙ্গের নীলফামারী জেলার ডিমলা অঞ্চল দিয়ে বাংলাদেশে প্রবেশ করেছে। এরপর ব্রহ্মপুত্র নদের সাথে মিলিত হয়েছে। ‘ক’ নদীটির গতিপথ লক্ষ করে বোঝা যায়, এটি তিস্তা নদীকে নির্দেশ করছে ।"
        },
        {
          "label": "ঘ",
          "question": "মানচিত্রে 'খ' চিহ্নিত অঞ্চলের বনভূমি বাংলাদেশের অর্থনৈতিক ও পরিবেশগত দিক দিয়ে ব্যাপক ভূমিকা রাখছে— কথাটি বিশ্লেষণ করো।",
          "explanation": "মানচিত্রে ‘খ’ চিহ্নিত অঞ্চলের বনভূমি দ্বারা বাংলাদেশের দক্ষিণ-পূর্বাঞ্চলের ক্রান্তীয় চিরহরিৎ এবং পত্রপতনশীল বনভূমিকে নির্দেশ করা হয়েছে। বাংলাদেশের দক্ষিণ-পূর্ব ও উত্তর-পূর্ব অংশের পাহাড়ি অঞ্চলকে ক্রান্তীয় চিরহরিৎ এবং পত্রপতনশীল বনভূমি এলাকা নামে অভিহিত করা হয়। মূলত উষ্ণ ও আর্দ্রভূমির কিছু এলাকা জুড়ে বিভিন্ন প্রজাতির গাছপালা, তরুলতা, ঝোপঝাড় ও গুল্ম জন্ম নেয়। এসব গাছের পাতা একত্রে ফুটেও না,; ঝরেও না। ফলে সারাবছরই বনগুলো সবুজ থাকে। যে কারণেই এসব বনকে চিরহরিৎ বা চিরসবুজ বনভূমি বলা হয়। চট্টগ্রাম, খাগড়াছড়ি, রাঙামাটি, বান্দরবান ও সিলেট এই অঞ্চলের অন্তর্ভুক্ত। চাপালিশ, ময়না, তেলসুর, মেহগনি, জারুল, সেগুন ও গর্জন এই বনভূমির উল্লেখযোগ্য গাছ। উদ্দীপকে ‘খ’ দ্বারা এ বনভূমিকেই নির্দেশ করা হয়েছে। উদ্দীপকে উল্লিখিত ক্রান্তীয় চিরহরিৎ এবং পত্রপতনশীল বনভূমি বিশাল অঞ্চল জুড়ে থাকায় প্রথমত পরিবেশের ভারসাম্য রক্ষায় গুরুত্বপূর্ণ ভূমিকা রাখছে। এই বনভূমি বিভিন্ন পশু-পাখির আবাসস্থল হিসেবে কাজ করে। পরিবেশে অক্সিজেন ত্যাগ ও কার্বন-ডাই অক্সাইড গ্রহণ করে ভারসাম্য রক্ষায় অবদান রাখছে। এসব বনভূমি থেকে প্রচুর বাঁশ, বেত ও কাঠ পাওয়া যায়। এসব কাঁচামাল মানুষের ঘরবাড়ি, আসবাবপত্র ও জ্বালানির উপকরণ হিসেবে ব্যবহার করা হয়। শুধু দেশেই নয়, বাঁশ-বেতের বিভিন্ন কুটির শিল্প তৈরি করে দেশের বাইরেও রপ্তানি করা হচ্ছে। দেশের অনেক মানুষ প্রত্যক্ষ ও পরোক্ষভাবে জীবিকা নির্বাহের জন্য এই বনভূমির উপর নির্ভরশীল তাই বলা যায়, পরিবেশের ভারসাম্য রক্ষা ও জাতীয় উন্নয়নে ক্রান্তীয় চিরহরিৎ এবং পত্রপতনশীল বনভূমির ভূমিকা অত্যন্ত গুরুত্বপূর্ণ।"
        }
      ]
    },
    {
      "number": "7",
      "uddipok": "নির্বাহী ক্ষমতা না থাকা সত্ত্বেও জনাব 'A' -এর নামে বাংলাদেশের সকল কাজ পরিচালিত হয়। অনদিকে জনাব 'B' এদেশের অত্যন্ত সম্মানজনক পদমর্যাদার অধিকারী। তাঁকে কেন্দ্র করেই দেশের শাসন ক্ষমতা পরিচালিত হয়।",
      "tag": "ISCM 24",
      "sub_questions": [
        {
          "label": "ক",
          "question": "সচিবালয় কাকে বলে?",
          "explanation": "বিভিন্ন মন্ত্রণালয় ও তার বিভাগসমূহের দপ্তরগুলোকে যৌথভাবে সচিবালয় বলে।"
        },
        {
          "label": "খ",
          "question": "জাতীয় সংসদ শাসন বিভাগকে কীভাবে নিয়ন্ত্রণ করে? ব্যাখ্যা করো।",
          "explanation": "মুলতুবি প্রস্তাব, নিন্দা প্রস্তাব, অনাস্থা প্রস্তাব, সংসদীয় বিভিন্ন কমিটি ও সংসদে সাধারণ আলোচনার মাধ্যমে আইন বিভাগ শাসন বিভাগকে নিয়ন্ত্রণ করে । গণতান্ত্রিক রাষ্ট্রে আইনবিভাগকে শাসনবিভাগ বিভিন্নভাবে নিয়ন্ত্রণ করে প্রধানমন্ত্রী ও তার মন্ত্রিসভা শাসনসংক্রান্ত কাজের জন্য আইনসভা তথা জাতীয় সংসদের নিকট দায়ী থাকে। আবার মন্ত্রিসভার সদস্যরা তাদের কাজের জন্য ব্যক্তিগত এবং যৌথভাবে জাতীয় সংসদের কাছে জবাবদিহি করতে বাধ্য হয়। কোনো কারণে সংসদ প্রধানমন্ত্রীর প্রতি অনাস্থা আনলে মন্ত্রিসভা ভেঙে যায় ।"
        },
        {
          "label": "গ",
          "question": "উদ্দীপকের জনাব 'A' এর সাথে বাংলাদেশ সরকারের কোন পদমর্যাদার ব্যক্তির মিল আছে? ব্যাখ্যা করো।",
          "explanation": "উদ্দীপকের জনাব 'A' এর সাথে বাংলাদেশ সরকারের রাষ্ট্রপতির মিল খুঁজে পাওয়া যায় । পদমর্যাদায় রাষ্ট্রপতি সবার উপরে। সংবিধান অনুযায়ী তিনি রাষ্ট্রের প্রধান। রাষ্ট্রপতির নির্বাহী ক্ষমতা না থাকলেও তার নামেই বাংলাদেশের সকল কাজ পরিচালিত হয়। উদ্দীপকে 'A' ব্যক্তির মধ্যেও এ বৈশিষ্ট্যগুলো উপস্থিত। সুতরাং 'A' ব্যক্তিটি হলো রাষ্ট্রপতি। তবে উদ্দীপকে উল্লিখিত কার্যাবলি ছাড়াও রাষ্ট্রপতি আরও অনেক কাজ সম্পাদন করে থাকেন । সংসদীয় শাসনব্যবস্থায় রাষ্ট্রপতি নিয়মতান্ত্রিক প্রধান। সরকারের সকল শাসন সংক্রান্ত কাজ তার নামে পরিচালিত হয়। তিনি প্রধানমন্ত্রীকে নিয়োগ করেন। প্রধানমন্ত্রী নিয়োগের ক্ষেত্রে রাষ্ট্রপতি কারও পরামর্শ গ্রহণ করেন না। রাষ্ট্রের শীর্ষস্থানীয় কর্মকর্তাদের নিয়োগের দায়িত্বও রাষ্ট্রপতির। তিনি সশস্ত্র বাহিনীর প্রধান। প্রধানমন্ত্রী ও প্রধান বিচারপতি নিয়োগ ছাড়া অন্যান্য সব কাজ তিনি প্রধানমন্ত্রীর পরামর্শে করেন। রাষ্ট্রপতি সংসদ অধিবেশন আহ্বান করেন। প্রতিটি নতুন সংসদের প্রথম অধিবেশন ও প্রতি নতুন বছরের অধিবেশনের সূচনায় রাষ্ট্রপতি সংসদে ভাষণ প্রদান করেন। তিনি সংসদ মুলতুবি রাখতে পারেন ও প্রধানমন্ত্রীর লিখিত পরামর্শে তা ভেঙে দিতে পারেন। সংসদ ভেঙে গেলে বা অধিবেশন না থাকলে দ্রুত ব্যবস্থা গ্রহণের প্রয়োজন হলে রাষ্ট্রপতি অধ্যাদেশ জারি করতে পারেন। এ অধ্যাদেশ সংসদের আইনের মতো ক্ষমতাসম্পন্ন হয়। যেকোনো দণ্ড মওকুফ, স্থগিত বা হ্রাস করার ক্ষমতাও রাষ্ট্রপতি রয়েছে। সরকারের ব্যয় সংক্রান্ত কোনো বিল সংসদে উপস্থাপন করতে হলে রাষ্ট্রপতির সুপারিশ লাগে। এছাড়া রাষ্ট্রপতি বাংলাদেশের প্রতিরক্ষা বিভাগের সর্বাধিনায়ক। তিনি বহিঃআক্রমণ মোকাবিলার জন্য যেকোনো প্রতিরক্ষা ব্যবস্থা গ্রহণ করতে পারেন।"
        },
        {
          "label": "ঘ",
          "question": "উদ্দীপকের জনাব 'B' হলেন শাসন ব্যবস্থার কেন্দ্রবিন্দু— মন্তব্যটি মূল্যায়ন করো ।",
          "explanation": "উদ্দীপকে জনাব 'B' হলেন প্রধানমন্ত্রী। তিনি শাসন ব্যবস্থার কেন্দ্রবিন্দু। মন্ত্রিপরিষদ শাসিত সরকার ব্যবস্থায় প্রধানমন্ত্রী হলেন সরকার প্রধান ও মুখ্য নির্বাহী কর্মকর্তা এবং রাষ্ট্রপতি হলেন নিয়মতান্ত্রিক প্রধান। সংবিধানের ৫৫(২) অনুচ্ছেদ অনুযায়ী প্রধানমন্ত্রী গণপ্রজাতন্ত্রী বাংলাদেশের মুখ্য নির্বাহী। তিনি হলেন সমগ্র শাসন ব্যবস্থার মধ্যমণি। প্রধানমন্ত্রীকে কেন্দ্ৰ করেই মন্ত্রিসভা গঠিত ও পরিচালিত হয়, ক্ষমতায় টিকে থাকে। প্রধানমন্ত্রী পদত্যাগ করলে বা স্বীয় পদে বহাল না থাকলে মন্ত্রীদের প্রত্যেকেই পদত্যাগ করেছেন বলে গণ্য হয়। জাতীয় সংসদের নেতা হলেন প্রধানমন্ত্রী। সংসদে সংখ্যাগরিষ্ঠ সদস্যদের আস্থা হারালে কিংবা প্রয়োজনবোধে প্রধানমন্ত্রী সংসদ ভেঙে দেওয়ার জন্য রাষ্ট্রপতিকে পরামর্শ প্রদান করতে পারেন । রাষ্ট্রপতি উচ্চপদস্থ সরকারি কর্মচারী, বিচারক, সাংবিধানিক প্রতিষ্ঠানের প্রধানদের নিয়োগ করতে পারলেও কার্যত তিনি প্রধানমন্ত্রীর পরামর্শক্রমেই নিয়োগ সংক্রান্ত কার্যাবলি সম্পাদন করেন। প্রধানমন্ত্রী হলেন তার নিজ দলের নেতা। প্রধানমন্ত্রী শুধু সংসদের নেতা, মন্ত্রিসভার মধ্যমণি, দলের নেতা এবং রাষ্ট্রপতির পরামর্শ দাতাই নন; তিনি হলেন জাতির নেতা ও পথপ্রদর্শক। তিনি জাতীয় নিরাপত্তা এবং জাতীয় সংহতির প্রতীক। বাংলাদেশের শাসনব্যবস্থার তিনি হলেন মধ্যমণি, মন্ত্রিসভার মূল স্তম্ভ । তিনি হলেন এমন একটি সূর্য যার চারদিকে রাজনৈতিক গ্রহগুলো আবর্তিত হয়। উপরের আলোচনার প্রেক্ষিতে বলা যায়, প্রধানমন্ত্রী হলেন শাসন ব্যবস্থার কেন্দবিন্দ ।"
        }
      ]
    },
    {
      "number": "8",
      "uddipok": "প্রেক্ষাপট ১: রাহেলা বেগমের কোনো জায়গা-জমি নেই। তিনি নিজের কর্মসংস্থানের জন্য কিছু একটা করতে চান। এ লক্ষ্যে তিনি ব্যাংকে গেলে ব্যাংক কর্মকর্তা তাকে কোনো বন্ধক ছাড়াই ১৫ হাজার টাকা ঋণ দিলেন । প্রেক্ষাপট ২: দেশের মোট মুদ্রার চাহিদা ও যোগানের জন্য যথাসম্ভব সত্যতা বিধান করে স্থিতিশীলতা বজায় রাখতে 'X' ব্যাংক চেষ্টা করে ।",
      "tag": "ISCM 24",
      "sub_questions": [
        {
          "label": "ক",
          "question": "সরকারি অর্থব্যবস্থা কাকে বলে?",
          "explanation": "সরকারি অর্থব্যবস্থা বলতে রাষ্ট্রের আয় ও ব্যয় সংক্রান্ত নীতি এবং পদ্ধতিকে বোঝায় ।"
        },
        {
          "label": "খ",
          "question": "আবগারি শুল্ক বলতে কী বোঝায়? ব্যাখ্যা করো।",
          "explanation": "দেশের অভ্যন্তরে উৎপাদিত ও ব্যবহৃত দ্রব্যের ওপর যে কর ধার্য করা হয় তাকে আবগারি শুল্ক বলে । রাজস্ব সংগ্রহ ছাড়াও বিভিন্ন ক্ষতিকর দ্রব্যের ভোগ হ্রাস করার উদ্দেশ্যে আবগারি শুল্ক আরোপ করা হয়। বাংলাদেশে প্রধানত চা, সিগারেট, চিনি, তামাক, কেরোসিন, ওষুধ, স্পিরিট, দিয়াশলাই, গাঁজা, আফিম ইত্যাদির ওপর আবগারি শুল্ক ধার্য করা হয়েছে।"
        },
        {
          "label": "গ",
          "question": "প্রেক্ষাপট ১ এ কোন ব্যাংকের কথা বলা হয়েছে? ব্যাখ্যা করো ।",
          "explanation": "উদ্দীপকের প্রেক্ষাপট-১ এ যে ব্যাংকের কথা বলা হয়েছে, সেটি গ্রামীণ ব্যাংক। গ্রামীণ ব্যাংক বাংলাদেশের একটি ব্যতিক্রমধর্মী ব্যাংক। এটি দেশের দরিদ্র নারী ও পুরুষদের বিনা জামানতে ঋণ প্রদান করে থাকে। উদ্দীপকে রাহেলা বেগমের কোনো জায়গা জমি নেই। তিনি কর্মস্থানের জন্য কিছু করতে চান। এ লক্ষ্যে তিনি একটি ব্যাংকে যান এবং কোনো বন্ধক ছাড়াই ১৫ হাজার টাকা ঋণ নেন। এই কার্যক্রমের সাথে গ্রামীণ ব্যাংকের কার্যবলির মিল খুজে পাওয়া যায়। ১৯৭৬ সালে পরীক্ষামূলকভাবে ক্ষুদ্রঋণ প্রদানের মাধ্যমে একটি ব্যতিক্রমী ব্যাংক হিসেবে গ্রামীণ ব্যাংকের যাত্রা শুরু। ১৯৮৩ সালের ২রা অক্টোবর ব্যাংকটি আনুষ্ঠানিকভাবে প্রতিষ্ঠিত হয়। এটি পল্লির ভূমিহীন নারী ও পুরুষদের ক্ষুদ্রঋণ দানের জন্য একটি বিশেষ অর্থলগ্নিকারী প্রতিষ্ঠান। ক্ষুদ্রঋণ প্রদানকারী ব্যাংক হিসেবেও এটি পরিচিত। গ্রামীণ মহাজনদের শোষণ থেকে গরিব মানুষকে রক্ষা করার মহান ব্রত নিয়েই এ ব্যাংকের অগ্রযাত্রা শুরু হয় । এ ব্যাংক গ্রামের বিশাল বেকার জনগোষ্ঠীর জন্য স্বকর্মসংস্থানের সুযোগ সৃষ্টিতে ভূমিকা রাখছে। সর্বোপরি দরিদ্র জনগোষ্ঠীকে জামানত ছাড়া ঋণ দিয়ে ব্যাংকটি দেশে-বিদেশে সুনাম কুড়িয়েছে।"
        },
        {
          "label": "ঘ",
          "question": "দেশের অর্থনৈতিক উন্নয়নে প্রেক্ষাপট ২ এর 'X' ব্যাংকের ভূমিকা মূল্যায়ন করো।",
          "explanation": "উদ্দীপকের প্রেক্ষাপট-২ এর 'X' ব্যাংকটি হলো বাংলাদেশ ব্যাংক। দেশের অর্থনৈতিক উন্নয়নে কেন্দ্রীয় ব্যাংক কার্যকর ভূমিকা রাখে। 'কেন্দ্রীয় ব্যাংক মূলত সরকারের ব্যাংক। এ ব্যাংক দেশের সর্বোচ্চ আর্থিক প্রতিষ্ঠান হিসেবে কাজ করে। দেশে কাগজি মুদ্রার প্রচলন ও মুদ্রা ব্যবস্থা স্থিতিশীল রাখা কেন্দ্রীয় ব্যাংকের গুরুত্বপূর্ণ কাজ। কেন্দ্রীয় ব্যাংক কর্তৃক প্রচলিত মুদ্রাই দেশের ‘বিহিত মুদ্রা'। এ মুদ্রার অভ্যন্তরীণ ও বহির্মূল্য যাতে স্থিতিশীল থাকে তার দায়িত্ব কেন্দ্রীয় ব্যাংকের ওপর ন্যস্ত থাকে। কেন্দ্রীয় ব্যাংক মুদ্রা সংকোচন ও মুদ্রাস্ফীতি এড়ানোর লক্ষ্যে ঋণ নিয়ন্ত্রণে বিভিন্ন পদক্ষেপ গ্রহণ করে। বাণিজ্যিক ব্যাংক কর্তৃক অতিরিক্ত ঋণ দেওয়ার ফলে মোট অর্থের পরিমাণ যদি বেড়ে যায়, তাহলে দেশে মুদ্রাস্ফীতি দেখা দিতে পারে। কেন্দ্রীয় ব্যাংক দেশের মোট মুদ্রার চাহিদা ও জোগানের মধ্যে যথাসম্ভব সমতা বিধান করে স্থিতিশীলতা বজায় রাখার চেষ্টা করে । অর্থনৈতিক উন্নয়নে কেন্দ্রীয় ব্যাংক বিভিন্ন ভূমিকা রাখতে পারে । মুদ্রাস্ফীতি নিয়ন্ত্রন করে বাজার ব্যবস্থায় গতিশীলতা আনয়ন করে। কেন্দ্রীয় ব্যাংক বাণিজ্যিক ব্যাংকগুলোতে জমাকৃত মুলধনের পরিমাণ হ্রাস-বৃদ্ধি করে বাংকগুলোর ঋণদান ক্ষমতা নিয়ন্ত্রণ করতে পারে। বাণিজ্যিক ব্যাংকগুলোর আর্থিক সংকট দূর করতে কেন্দ্রীয় ব্যাংক ঋণ দিতে পারে। ফলে বাণিজ্যিক ব্যাংকগুলোর উপর জনগণের আস্থা ফিরে আসবে। তাছাড়া কেন্দ্ৰীয় ব্যাংক বিভিন্ন দেশের মুদ্রার সাথে দেশের মুদ্রার নির্দিষ্ট বিনিময় হার রক্ষার প্রভাব দূর করতে পারে। এভাবে কেন্দ্রীয় ব্যাংক দেশের অর্থনৈতিক উন্নয়নে ভূমিকা রাখতে পারে ।"
        }
      ]
    },
    {
      "number": "9",
      "uddipok": "ঘটনা-১ : সারোয়ার কক্সবাজার বেড়াতে গিয়ে দেখল বাংলাদেশ ও মিয়ানমার সীমান্তের নাফ নদী পার হয়ে একটি জনগোষ্ঠীর অসহায় মানুষ বাংলাদেশে প্রবেশ করছে। সে আরো জানতে পারল, জাতিসংঘের একটি সংস্থা এদের নিয়ে কাজ করছে। গটনা-২ : সোনিয়া রহমান একজন নারী উন্নয়ন গবেষক। বর্তমানে তিনি জাতিসংঘের সাধারণ পরিষদে গৃহীত নারীর অধিকার সংবলিত একটি সনদ নিয়ে কাজ করছে।",
      "tag": "ISCM 24",
      "sub_questions": [
        {
          "label": "ক",
          "question": "ভেটো কাকে বলে?",
          "explanation": "জাতিসংঘের নিরাপত্তা পরিষদের স্থায়ী সদস্য রাষ্ট্র কর্তৃক যে কোনো প্রস্তাব নাকচ করে দেওয়ার ক্ষমতাকে ভেটো বলে ।"
        },
        {
          "label": "খ",
          "question": "জাতিসংঘ তথা বিশ্বে বাংলাদেশ ব্যাপক পরিচিতি ও বিশেষ মর্যাদা পেয়েছে কেন ? ব্যাখ্যা করো।",
          "explanation": "বিশ্বশান্তি রক্ষায় ও শান্তি প্রতিষ্ঠায় জাতিসংঘে বাংলাদেশের শান্তিরক্ষী বাহিনী গৌরবজনক ভূমিকা রাখার জন্য বিশ্বে বাংলাদেশ ব্যাপক পরিচিতি ও বিশেষ মর্যাদা পেয়েছে । জাতিসংঘের শান্তিরক্ষা মিশনগুলোতে বাংলাদেশের শান্তিরক্ষী বাহিনীর অবদান ঈর্ষণীয়। বর্তমানে বাংলাদেশের প্রায় ১১,০০০ এর বেশি সৈন্য বিশ্বের ১১টি দেশে অক্লান্ত পরিশ্রম করে শান্তি প্রতিষ্ঠায় কাজ করছে। বিশ্বশান্তি রক্ষায় বাংলাদেশ শান্তিরক্ষী বাহিনী পুরো বিশ্বে অনন্য নজির স্থাপন করেছে।"
        },
        {
          "label": "গ",
          "question": "ঘটনা-১ এ সারোয়ার জাতিসংঘের কোন সংস্থার কথা জানতে পেরেছিল? ব্যাখ্যা করো ।",
          "explanation": "উদ্দীপকের ঘটনা-১ এ সারোয়ার জাতিসংঘের অধীনে শরণার্থী নিয়ে কাজ করা সংগঠন ইউএনএইচসিআর (UNHCR)-এর কথা জানতে পেরেছিল। জাতিসংঘের বিভিন্ন অঙ্গসংস্থার মধ্যে শরণার্থী নিয়ে কাজ করে জাতিসংঘ শরণার্থী বিষয়ক হাইকমিশনার বা United Nations High Commissioner for Refugees (UNHCR)। ১৯৫০ সালে সংস্থাটি প্রতিষ্ঠিত হয়। সুইজারল্যান্ডের জেনেভা শহরে এর সদর দপ্তর অবস্থিত। স্বদেশহীন, বাস্তুহারা, বিতাড়িত, মাতৃভূমিচ্যূত শরণার্থীদের রক্ষা করা এই সংস্থার দায়িত্ব। শরণার্থীদের ভরণপোষণ যোগাতেও সংস্থাটি অবদান রাখে। এর পাশাপাশি তাদের সমর্থন যোগানো এবং নিজ দেশে ফেরা বা যথোপযুক্ত পুনর্বাসনের ব্যবস্থা করে UNHCR। বাংলাদেশে বিহারী জনগোষ্ঠীর আবাসন সমস্যা নিরসনের ইস্যুতেও এই সংস্থা কার্যকর ভূমিকা রেখেছে । উদ্দীপকে ঘটনা-১ এ দেখা যায়, সারোয়ার কক্সবাজার বেড়াতে যায়। সেখানে গিয়ে দেখতে পায়, বাংলাদেশ ও মিয়ানমার সীমান্তের নাফ নদী পার হয়ে একটি জনগোষ্ঠী বাংলাদেশে প্রবেশ করছে। জাতিসংঘের একটি সংস্থা তাদের নিয়ে কাজ করছে। ঘটনা-১ এর উক্ত জনগোষ্ঠী হলো রোহিঙ্গা জনগোষ্ঠী এবং তাদের নিয়ে কাজ করছে জাতিসংঘের শরণার্থী বিষয়ক সংস্থা UNHCR । বাংলাদেশে শরণার্থী শিবিরে আশ্রয় দেওয়া এবং তাদের পালনের খরচেও উক্ত সংস্থাটি অংশগ্রহণ করছে। পাশাপাশি মিয়ানমার সরকারকে চাপ প্রয়োগের চেষ্টা করছে, যেন তারা রোহিঙ্গাদের নিজ দেশে ফেরত নেয় এবং তাদের নিরাপত্তা ও নিরাপদে প্রত্যাবর্তন নিশ্চিত করে ।"
        },
        {
          "label": "ঘ",
          "question": "নারী ও পুরুষের সমতা প্রতিষ্ঠার ক্ষেত্রে ঘটনা ২-এর সোনিয়া রহমানের কাজের ভূমিকা মূল্যায়ন করো ।",
          "explanation": "নারী ও পুরুষের সমতা প্রতিষ্ঠার ক্ষেত্রে ঘটনা-২ এর সোনিয়া রহমানের কাজের ভূমিকা অপরিসীম। তিনি নারীর অধিকার সংবলিত সিডও সনদ নিয়ে কাজ করেন। নারীর প্রতি সকল প্রকার বৈষম্য বিলোপ সনদ বা সিডও সনদ (Convention on the Elimination of all Forms of Discrimination Against Women - CEDAW) ১৯৭৯ সালের ডিসেম্বর মাসে জাতিসংঘের সাধারণ পরিষদে গৃহীত হয়। ১৯৮১ সালে এটি কার্যকর হয়। সিডও নারীর অধিকারের একটি পূর্ণাঙ্গ দলিল, যাতে বিভিন্ন সময়ে নারীর প্রতি বৈষম্য নিরসনে গৃহীত ইস্যুকে সমন্বিত করা হয়েছে। এই সনদের ধারাগুলো বাস্তবায়িত হচ্ছে কি-না তা তদারকি করতে একটি কমিটি রয়েছে। এই কমিটি নারীর প্রতি বৈষম্য নিরসন এবং তাদের কর্মসংস্থান বৃদ্ধির উপায় নিয়ে গবেষণা করে । উদ্দীপকের তথ্যানুযায়ী, সোনিয়া রহমান একজন নারী উন্নয়ন গবেষক। তিনি নারীর অধিকার সংবলিত একটি সনদ নিয়ে কাজ করে যাচ্ছেন। উপরের বর্ণনার ভিত্তিতে তাই বলা যায়, তিনি সিডও সনদ নিয়েই কাজ করছেন। কেননা জাতিসংঘ কর্তৃক গৃহীত এ সনদেই নারীর অধিকারগুলো সম্পূর্ণরূপে লিপিবদ্ধ করা হয়েছে। নারী ও পুরুষের সমতার নীতির ওপর ভিত্তি করে এ সনদটি তৈরি করা হয়েছে। এখানে ৩০টি ধারা আছে। এর প্রথম ১৬টি ধারায় নারীর প্রতি কত ধরনের বৈষম্য আছে তা বিশ্লেষণ এবং পরের ১৪টি ধারায় এ বৈষম্যগুলো কীভাবে দূর করা যায় তা ব্যাখ্যা করা হয়েছে। এ সনদের আইনগত ভিত্তি থাকায় সমর্থনকারী দেশগুলো এটি মেনে চলতে বাধ্য৷ এভাবে সিডও সনদ নারীর প্রতি বৈষম্য নিরসনে ভূমিকা রাখছে । উপরের আলোচনা থেকে বলা যায়, সোনিয়া রহমান জাতিসংঘের সিডও সনদ নিয়ে কাজ করছেন, যা সারাবিশ্বে নারীর প্রতি সকল ধরনের বৈষম্য বিলোপে অত্যন্ত গুরুত্বপূর্ণ ভূমিকা পালন করছে ।"
        }
      ]
    },
    {
      "number": "10",
      "uddipok": "",
      "tag": "ISCM 24",
      "sub_questions": [
        {
          "label": "ক",
          "question": "সামাজিক পরিবর্তন সম্পর্কিত ম্যাকাইভারের সংজ্ঞা লেখো ।",
          "explanation": "সামাজিক পরিবর্তন সম্পর্কে ম্যাকাইভার বলেন, “মানবীয় সম্পর্কের পরিবর্তন হচ্ছে সামাজিক পরিবর্তন ।”"
        },
        {
          "label": "খ",
          "question": "গ্রামীণ মেয়েরা আগের চেয়ে পড়াশোনার সুযোগ বেশি পাচ্ছে কেন? ব্যাখ্যা করো।",
          "explanation": "সামাজিক সচেতনতা বৃদ্ধির ফলে গ্রামের মেয়েরা আগের চেয়ে পড়াশোনার সুযোগ বেশি পাচ্ছে। সামাজিক পরিবর্তনের একটি বিশেষ উপাদান হলো শিক্ষা। শিক্ষা সমাজের সদস্যদের মধ্যে আত্মবিশ্বাস ও বিচার বিবেচনার ক্ষমতা জাগ্রত করে। যার জন্য নারী শিক্ষার প্রতি সচেতনতাবোধ সৃষ্টি হয়। ফলে মেয়েরা পড়ালেখার সুযোগ বেশি পাচ্ছে। এছাড়া নারীদের নিয়ে সরকারের বিভিন্ন উন্নয়নমুখী প্রকল্প বাস্তবায়নের ফলে এবং সুযোগ-সুবিধা বৃদ্ধির ফলে গ্রামের মেয়েরা এখন পড়ালেখার সুযোগ বেশি পাচ্ছে ।"
        },
        {
          "label": "গ",
          "question": "ছক ১ এ সামাজিক পরিবর্তনের কোন উপাদানকে চিহ্নিত করা হয়েছে? ব্যাখ্যা করো ।",
          "explanation": "ঘটনা-১ সামাজিক পরিবর্তনের জৈবিক উপাদানকে প্রতিফলিত করেছে। জৈবিক উপাদান সামাজিক পরিবর্তনের একটি গুরুত্বপূর্ণ উপাদান। জন্ম ও মৃত্যু হার, গড় আয়ু, জনসংখ্যার ঘনত্ব, জনসংখ্যার প্রকৃতি ও জীবনযাত্রার মান নিয়েই জৈবিক উপাদান। মানুষের জৈবিক অবস্থার পরিবর্তন, যেমন জনসংখ্যার হ্রাস-বৃদ্ধি, স্থানান্তর অথবা ঘনত্বের পরিবর্তন সামাজিক পরিবর্তনে গুরুত্বপূর্ণ ভূমিকা পালন করে। আমাদের দেশে জনসংখ্যা বৃদ্ধি প্রতিরোধে জন্ম নিয়ন্ত্রণের বিভিন্ন পদ্ধতি প্রয়োগ করা হচ্ছে। জন্ম-মৃত্যুহার হ্রাস সমাজকাঠামো পরিবর্তনে অবদান রাখছে। জনসংখ্যা বৃদ্ধির ফলে বেকারত্ব, শিশুশ্রম ও কর্মসংস্থানের ক্ষেত্রে তীব্র প্রতিযোগিতার মতো নানামুখী সমস্যার সৃষ্টি হয়েছে। উদ্দীপকের ঘটনা-১ এ বলা হয়েছে, পরিবর্তিত পরিস্থিতির কারণে বাংলাদেশে জন্ম-মৃত্যুহার হ্রাস পেয়েছে। যদিও এদেশে ক্রমাগত বেকারত্ব, শিশুশ্রম ও কর্মসংস্থানের ক্ষেত্রে বিরূপ প্রভাব পড়ছে। ঘটনা-১ এর এ বিষয়গুলো ওপরে বর্ণিত সামাজিক পরিবর্তনের জৈবিক উপাদানের সাথে সম্পূর্ণ সাদৃশ্যপূর্ণ। তাই বলা যায়, ঘটনা-১ এ সামাজিক পরিবর্তনের জৈবিক উপাদানের প্রতিফলন ঘটেছে।"
        },
        {
          "label": "ঘ",
          "question": "ছক ২ এ ফুটে ওঠা সামাজিক পরিবর্তনের উপাদানটি একদিকে যেমন আশীর্বাদ অন্যদিকে অভিশাপও— বক্তব্যটি বিশ্লেষণ করো ।",
          "explanation": "উদ্দীপকের ছক-২ এর নির্দেশকগুলোর উপাদানটি হলো শিল্পায়ন ও নগরায়ণ। এটি একদিকে যেমন আশীর্বাদ, অন্যদিকে অভিশাপ । বাংলাদেশে কর্মসংস্থান, অধিকহারে উৎপাদন, মাথাপিছু আয় ও জাতীয় আয় বৃদ্ধির মূলে রয়েছে শিল্পায়ন। তাছাড়া শিল্পায়নের ফলে শিল্পে স্থানীয়করণ প্রক্রিয়ার সূচনা হয়েছে, যা নগরায়ণের সৃষ্টি করেছে। আবার শিল্পায়ন ও নগরায়ণের প্রভাবে সমাজে কিশোর অপরাধ, মাদকাসক্তিসহ বিভিন্ন অপরাধও বৃদ্ধি পেয়েছে। ছক-‘খ' তে উল্লেখিত সামাজিক দূরত্ব বৃদ্ধি, বাসস্থান স্বল্পতা, অপরাধ বৃদ্ধি, শিশু-কিশোরদের সুষ্ঠু সামাজিকীকরণে সমস্যা প্রভৃতি বিষয়গুলো শিল্পায়ন ও নগরায়ণের প্রভাবকেই নির্দেশ করছে। শিল্পায়ন ও নগরায়ণের ফলে ন্যাতায়াত ও যোগাযোগ ব্যবস্থার উন্নয়ন ঘটেছে। অনেক মানুষের কর্মসংস্থানও সৃষ্টি হয়েছে। এদিক থেকে দেখতে গেলে শিল্পায়ন ও নগরায়ণ আশীর্বাদ হয়েই এসেছে। আবার শিল্পায়ন ও নগরায়ণের ফলে ভৌগোলিক দূরত্ব কমে গেলেও সামাজিক দূরত্ব বেড়ে গেছে। শিল্পনগরীর বাসস্থান স্বল্পতা, স্বল্প মজুরি ইত্যাদি কারণে যৌথ পরিবার ভেঙে একক পরিবারের সৃষ্টি হয়েছে। আমাদের দেশের শহরে বস্তির উদ্ভব এ শিল্পায়নের ফসল। যেসব স্থানে পোশাক শিল্প, চামড়া শিল্প, চুড়ি শিল্প, তামাক-বিড়ি শিল্প গড়ে উঠেছে সেসব স্থানে বস্তির উদ্ভব হয়েছে, যা সমাজজীবনে দ্বন্দ্ব-সংঘাত, রাহাজানি, অপরাধ, কিশোর অপরাধের মতো বহু সামাজিক সমস্যার জন্ম দিয়েছে। এসব সমস্যা আবার বিভিন্ন সমস্যার সৃষ্টি করেছে, যা নগরজীবনকে ভাবিয়ে তুলছে । উপরের আলোচনা থেকে প্রতীয়মান হয় যে, শিল্পায়ন ও নগরায়ণের যেমন ইতিবাচক দিক রয়েছে ঠিক একইভাবে এর অনেক ক্ষতিকর দিকও রয়েছে।"
        }
      ]
    },
    {
      "number": "11",
      "uddipok": "নির্বাচন অফিসের কর্মচারী জনাব 'ক' অবৈধভাবে রোহিঙ্গাদের জাতীয় পরিচয়পত্র দেয়ার ব্যাপারে সহায়তা করে প্রচুর টাকা হাতিয়ে নেয। অন্যদিকে জনাব ‘স্ব’ তার দলবদল নিয়ে জনসমাবেশে বোমা ফাটিয়ে আতঙ্ক তৈরি করে। এর মাধ্যমে তারা তাদের দলীয় আদর্শ প্রচার করার চেষ্টা করে ।",
      "tag": "ISCM 24",
      "sub_questions": [
        {
          "label": "ক",
          "question": "নারীর প্রতি সহিংসতা কাকে বলে?",
          "explanation": "পুরুষ বা নারী কর্তৃক যেকোনো বয়সের নারীর প্রতি শুধু নারী হওয়ার কারণে যে সহিংস আচরণ করা হয় তাই নারীর প্রতি সহিংসতা।"
        },
        {
          "label": "খ",
          "question": "মাতৃকল্যাণ বলতে কী বোঝায়? ব্যাখ্যা করো ।",
          "explanation": "মায়ের স্বাস্থ্য, সুরক্ষা এবং ভালো থাকার জন্য সমাজ এবং সামাজিক সংগঠন কর্তৃক সংঘবদ্ধ প্রচেষ্টাসমূহই মাতৃকল্যাণ । স্বাস্থ্য সেবার ক্ষেত্রে মায়েদের স্বাস্থ্য ও সুরক্ষা অত্যন্ত গুরুত্বপূর্ণ। নারীদের মাতৃত্বকালীন স্বাস্থ্য সেবা, প্রয়োজনীয় খাদ্য ও পুষ্টি চাহিদা পূরণ, নিরাপদ প্রসূতি সেবা, সন্তান ভূমিষ্ঠ হওয়ার সময় প্রশিক্ষিত ধাত্রীর উপস্থিতি ও পরিচর্যা, প্রজননকালীন রুগ্নতা, মাতৃত্বকালীন মৃত্যুহার রোধ প্রভৃতি অত্যন্ত গুরুত্বপূর্ণ। এসব সুরক্ষা ও সেবা নিশ্চিত করাই মাতৃকল্যাণ ।"
        },
        {
          "label": "গ",
          "question": "উদ্দীপকে জনাব 'ক' এর কাজের মাধ্যমে বাংলাদেশের কোন সামাজিক সমস্যাটি ফুটে উঠেছে? ব্যাখ্যা করো ।",
          "explanation": "দৃশ্যকল্প-১ এ দুর্নীতি নামক সামাজিক সমস্যা প্রতিফলিত হয়েছে। ব্যক্তি বা গোষ্ঠী কর্তৃক অবৈধ পন্থায় নীতি বহির্ভূত কোনো কাজ করাই দুর্নীতি। সাধারণত ঘুষ, বলপ্রয়োগ বা ভীতি প্রদর্শন, প্রভাব খাটানো এবং ব্যক্তিবিশেষকে অবৈধভাবে সুযোগ-সুবিধা প্রদানের মাধ্যমে প্রশাসনের ক্ষমতার অপব্যবহার করে ব্যক্তিগত সুবিধা অর্জনকে দুর্নীতি বলে। রাজনৈতিক এবং সরকারি ও বেসরকারি প্রশাসনে দুর্নীতি বলতে ব্যক্তিগত লাভের জন্য পদের অপব্যবহারকে বোঝায়। উদ্দীপকেও প্রশাসনিক ক্ষমতা অপব্যবহারের মাধ্যমে দুর্নীতির প্রতিফলন লক্ষ করা যায়। উদ্দীপকের দৃশ্যকল্প-১ এ দেখা যায়, একটি সরকারি দপ্তরের অফিস সহকারী ‘M” বিনা উৎকোচে কোনো ফাইলে হাত দেন না। ছোট ছোট কাজের জন্যও তিনি টাকা নেন। তার এই কাজগুলো উপরের বর্ণনানুযায়ী দুর্নীতির অন্তর্ভুক্ত। তাই বলা যায়, উদ্দীপকে দুর্নীতি নামক সামাজিক সমস্যার চিত্র ফুটে উঠেছে।"
        },
        {
          "label": "ঘ",
          "question": "উদ্দীপকের জনাব ‘খ' এবং তার দলবলের কাজটি মানুষের স্বাভাবিক জীবনের জন্য হুমকিস্বরূপ— বক্তব্যটি মূল্যায়ন করো।",
          "explanation": "‘খ’ এবং তার দলবলের কাজটি তথা জঙ্গিবাদ মানুষের স্বাভাবিক জীবনের জন্য হুমকিস্বরূপ— মন্তব্যটি যথার্থ । আচরণিক দৃষ্টিকোণ থেকে জঙ্গি বলতে তাদের বোঝায় যারা যুদ্ধবাজ, আক্রমণাত্মক, হিংসাত্মক ও ধ্বংসকারী। এরা আক্রমণাত্মক ও হিংসাত্মক উপায়ে রাষ্ট্র বা সমাজ অননুমোদিত সংস্কারের সমর্থনে সম্মিলিতভাবে কাজ করে । উদ্দীপকে বর্ণিত ‘খ’ তার দলবল নিয়ে জনসমাবেশে বোমা ফাটিয়ে তাদের দলীয় আদর্শ প্রকাশ করার চেষ্টা করে। তাদের এ ধরনের কর্মকাণ্ড ও অনুসৃত ধ্যানধারণাই জঙ্গিবাদ 'নামে পরিচিত। রাষ্ট্রীয় ও সামাজিক জীবনে জঙ্গি কর্মতৎপরতার প্রভাব ভয়াবহ ও মারাত্মক। জঙ্গি তৎপরতা একটি দেশ ও জাতির জন্য অভিশাপস্বরূপ। জঙ্গি তৎপরতার কারণে একটি দেশের উন্নয়ন কর্মকাণ্ড ব্যাহত হয়। তাছাড়া জঙ্গি কার্যক্রম আর্থ-সামাজিক, রাজনৈতিক এবং সাংস্কৃতিক জীবনের বিভিন্ন ক্ষেত্রে নানা প্রতিকূলতা সৃষ্টি করে । মানুষের জীবনযাত্রা অচল হয়ে যায় । একটি দেশে অব্যাহতভাবে ঘটতে থাকা জঙ্গিবাদী কার্যক্রম সাধারণ মানুষের স্বাভাবিক জীবনযাত্রায় ব্যাঘাত ঘটায় । জঙ্গি কার্যক্রমে সংশ্লিষ্ট ব্যক্তি নিজের পরিবারের জন্যও হুমকিস্বরূপ। অনেকক্ষেত্রে জঙ্গিদের রক্ষিত বোমা বিস্ফোরণে একই সাথে বসবাসকারী মানুষ, আবাসস্থল ও প্রতিবেশীদের ব্যাপক ক্ষতি হয়ে থাকে । উপরের আলোচনায় প্রতীয়মান হয় যে, উদ্দীপকের ‘খ’ এবং তার দলবলের জঙ্গি কার্যক্রম মানুষের স্বাভাবিক জীবনযাপনের ক্ষেত্রে বিরাট বাধাস্বরূপ।"
        }
      ]
    }
  ]
}