{
  "title": "যশোর বোর্ড ২০২০",
  "subtitle": "বাংলাদেশ ও বিশ্ব পরিচয় (11)",
  "questions": [
    {
      "number": "1",
      "uddipok": "তথ্য-১: আফ্রিকার উত্তরাঞ্চলীয় লোকজন চায় দেশটি দক্ষিণাঞ্চলীয় অত্যাচারী শাসকদের হাত থেকে মুক্ত হোক। তাই কয়েকটি দল দেশটিতে জনগণের চেতনা বৃদ্ধিতে কাজ করে। তথ্য-২: 'B' সাহেব নিজেকে ধন্য মনে করেন এজন্য যে, '৭১ এর মুক্তিযুদ্ধ পরিচালনা ও বিশ্ব জনমত সৃষ্টিকারী সরকারের তিনি প্রধানমন্ত্রী ছিলেন।",
      "tag": "JB 20",
      "sub_questions": [
        {
          "label": "ক",
          "question": "",
          "explanation": "বাংলাদেশের পররাষ্ট্রনীতির ভিত্তি হলো- 'সকলের সাথে বন্ধুত্ব, কারও সাথে শত্রুতা নয়।'"
        },
        {
          "label": "খ",
          "question": "",
          "explanation": "১৯৭১ সালের মুক্তিযুদ্ধে যুদ্ধের কথা প্রচার ও জনমত গঠনে সহায়তা করার মাধ্যমে গণমাধ্যম গুরুত্বপূর্ণ ভূমিকা রেখেছিল। মুক্তিযুদ্ধের সময় বিভিন্ন সংবাদপত্র ও স্বাধীন বাংলা বেতার কেন্দ্র অগ্রণী ভূমিকা পালন করে। ২৬শে মার্চ চট্টগ্রামের বেতার শিল্পী ও সংস্কৃতি কর্মীরা স্বাধীন বাংলা বেতার কেন্দ্র চালু করেন। পরে এটি মুজিবনগর সরকারের তত্ত্বাবধানে পরিচালিত হয়। এই বেতার কেন্দ্র সংবাদ, কথিকা, দেশাত্মবোধক গান ইত্যাদি প্রচারের মাধ্যমে মুক্তিযোদ্ধা ও সাধারণ মানুষের মনোবল চাঙ্গা রাখত। এছাড়া মুজিবনগর সরকারের প্রচার সেলের তত্ত্বাবধানে প্রকাশিত পত্রিকাগুলো যুদ্ধের খবর প্রচার ও জনমত গঠনে গুরুত্বপূর্ণ ভূমিকা পালন করেছিল। বিবিসি, আকাশবাণী ইত্যাদি বিদেশি গণমাধ্যমও বাংলাদেশের মুক্তিযুদ্ধের প্রতি আন্তর্জাতিক সমর্থন গড়ে তুলতে সহায়তা করেছিল।"
        },
        {
          "label": "গ",
          "question": "তথ্য-১ বাংলাদেশের মুক্তিযুদ্ধের কোন শ্রেণিকে নির্দেশ করছে? ব্যাখ্যা করো।",
          "explanation": "উদ্দীপকের তথ্য-১ মুক্তিযুদ্ধে রাজনৈতিক দলগুলোর ভূমিকাকে নির্দেশ করছে। বাংলাদেশের মুক্তিযুদ্ধে নেতৃত্বদানকারী দল বাংলাদেশ আওয়ামী লীগ। আওয়ামী লীগ প্রথমে পূর্ববাংলার জনগণকে স্বাধিকার আন্দোলনে সংগঠিত করে। এরপর ১৯৭০ সালের সাধারণ নির্বাচনে নিরঙ্কুশ বিজয় লাভের পর জনগণকে স্বাধীনতা যুদ্ধে উদ্বুদ্ধ করে। ১৯৭১ সালের ২৫শে মার্চের পর আওয়ামী লীগ নেতৃবৃন্দ সংগঠিত হয়ে সরকার গঠন, বিদেশে জনমত সৃষ্টি ও সমর্থন আদায়, যুদ্ধের অস্ত্রশস্ত্র সংগ্রহ এবং জনগণের মনোবল অটুট রাখার ক্ষেত্রে গুরুত্বপূর্ণ ভূমিকা পালন করে। তারা মুক্তিযুদ্ধকে সফল করার ক্ষেত্রে সকল শক্তি, মেধা ও রাজনৈতিক দূরদর্শিতার পরিচয় দিতে সক্ষম হন। আওয়ামী লীগের নেতৃত্বে মুক্তিযুদ্ধ পরিচালিত হলেও এক্ষেত্রে প্রগতিশীল রাজনৈতিক দলগুলোরও ভূমিকা ছিল'। এ দলগুলোর মধ্যে উল্লেখযোগ্য হলো ন্যাপ (ভাসানী), ন্যাপ (মোজাফফফ্ফর), কমিউনিস্ট পার্টি, জাতীয় কংগ্রেস ইত্যাদি। উদ্দীপকের তথ্য-১-এ বলা হয়েছে, আফ্রিকার উত্তরাঞ্চলীয় লোকজন দেশটির দক্ষিণাঞ্চলীয় অত্যাচারী শাসকদের হাত থেকে মুক্ত হতে চায়। তাই কয়েকটি দল দেশটিতে জনগণের চেতনা বৃদ্ধিতে কাজ করে। বস্তুত এখানে পশ্চিম পাকিস্তানের শাসকগোষ্ঠীর শোষণ ও অত্যাচারের হাত থেকে পূর্ব বাংলার জনগণের মুক্তিতে রাজনৈতিক দলের ভূমিকার কথা ইঙ্গিত করা হয়েছে।"
        },
        {
          "label": "ঘ",
          "question": "'B' সাহেবের সরকারই ছিল মুক্তিযোদ্ধা বাহিনী তৈরির উদ্যোক্তা- মতামত দাও।",
          "explanation": "'B' সাহেবের সরকার অর্থাৎ মুজিবনগর সরকারই ছিল মুক্তিযোদ্ধা বাহিনী তৈরির উদ্যোক্তা- কথাটি যথার্থ। মুক্তিযুদ্ধকে সঠিকভাবে পরিচালনা করতে জাতীয় ও প্রাদেশিক পরিষদের প্রতিনিধিদের নিয়ে ১৯৭১ সালের ১০ই এপ্রিল মুজিবনগর সরকার গঠন করা হয়। এ সরকার শপথ গ্রহণ করে ১৯৭১ সালের ১৭ই এপ্রিল। মুজিবনগর সরকার সেনাবাহিনী, পুলিশ ও সীমান্তরক্ষী ইপিআর (বর্তমানে বিজিবি) বাহিনীতে কর্মরত বাঙালি সদস্য এবং দেশের মুক্তিকামী সাধারণ মানুষকে নিয়ে মুক্তিবাহিনী গঠন করে। উদ্দীপকের তথ্য-২-এ বলা হয়েছে, মুক্তিযুদ্ধ পরিচালনা ও বিশ্ব জনমত সৃষ্টিকারী সরকারের প্রধানমন্ত্রী হিসেবে দায়িত্ব পালন করায় 'B' সাহেব নিজেকে ধন্য মনে করেন। এখানে মুজিবনগর সরকারের প্রতি ইঙ্গিত করা হয়েছে। মুজিবনগর সরকার মুক্তিযুদ্ধকে সুসংহতভাবে পরিচালনার জন্য দেশের সর্বস্তরের জনসাধারণকে নিয়ে মুক্তিবাহিনী গঠন করে। এ সরকার বাংলাদেশকে ১১টি সেক্টরে ভাগ করে যুদ্ধ পরিচালনা করেছিল। এছাড়া বেশ কিছু সাব-সেক্টর এবং তিনটি ব্রিগেড ফোর্স গঠন করা হয়। এসব বাহিনীতে বিভিন্ন প্রতিরক্ষা বাহিনীর সদস্যসহ সাধারণ ছাত্র, যুবক, নারী, কৃষক, রাজনৈতিক দলের কর্মী, শ্রমিকরা অংশ নিয়েছিল। এজন্য মুজিবনগর সরকারকে মুক্তিযোদ্ধা বাহিনী তৈরির উদ্যোক্তা বলা হয়। পরিশেষে বলা যায়, মুক্তিবাহিনী গঠনসহ মুক্তিযুদ্ধকে ত্বরান্বিত করতে মুজিবনগর সরকার গুরুত্বপূর্ণ অবদান রেখেছিল।"
        }
      ]
    },
    {
      "number": "2",
      "uddipok": "",
      "tag": "JB 20",
      "sub_questions": [
        {
          "label": "ক",
          "question": "",
          "explanation": "একটি রাষ্ট্রের কোনো একটি অংশকে মূল রাষ্ট্র থেকে আলাদা ও স্বাধীন করার কর্মসূচিই হচ্ছে 'বিচ্ছিন্নতাবাদী কর্মসূচি'।"
        },
        {
          "label": "খ",
          "question": "",
          "explanation": "১৯৫৪ সালে পূর্ব বাংলার প্রাদেশিক পরিষদ নির্বাচনে মুসলিম লীগকে ক্ষমতাচ্যুত করার উদ্দেশ্যে 'যুক্তফ্রন্ট' গঠিত হয়। ১৯৪৭ সালে পাকিস্তান রাষ্ট্র প্রতিষ্ঠার পর সরকারের অগণতান্ত্রিক আচরণ, দমননীতি, বাংলা ভাষার অবমাননা ইত্যাদি কারণে মুসলিম লীগের প্রতি পূর্ব বাংলার রাজনৈতিক নেতৃবৃন্দ ও সাধারণ মানুষ বীতশ্রদ্ধ হয়ে ওঠে। এ অবস্থায় ১৯৫৪ সালের প্রাদেশিক পরিষদ নির্বাচনকে সামনে রেখে ক্ষমতাসীন অগণতান্ত্রিক ও দুর্নীতিপরায়ণ মুসলিম লীগকে ক্ষমতাচ্যুত করার লক্ষ্যে আওয়ামী লীগ, কৃষক শ্রমিক পার্টি, নেজামে ইসলাম এবং গণতন্ত্রী দলের সমন্বয়ে 'যুক্তফ্রন্ট' গঠন করা হয়।"
        },
        {
          "label": "গ",
          "question": "",
          "explanation": "নিম্নের অনুরূপ। রীমার দেখা নাটকের ঘটনাটি আমার পাঠ্যপুস্তকের ভাষা আন্দোলনের ঘটনাকে ইঙ্গিত করছে। ১৯৫২ সালের ২৬শে জানুয়ারি ঢাকার পল্টন ময়দানে অনুষ্ঠিত জনসভায় পাকিস্তানের নতুন প্রধানমন্ত্রী খাজা নাজিমুদ্দীন উর্দুকে পাকিস্তানের রাষ্ট্রভাষা করার ঘোষণা দেন। এতে ছাত্র সমাজ প্রতিবাদমুখর হয়ে ওঠে। ২১শে ফেব্রুয়ারি দেশব্যাপী সাধারণ ধর্মঘট এবং ঐ দিন রাষ্ট্রভাষা দিবস পালন করার সিদ্ধান্ত গ্রহণ করা হয়। সরকার আন্দোলন দমাতে ২১শে ফেব্রুয়ারি ১৪৪ ধারা জারি করে। কিন্তু ছাত্রসমাজ ১৪৪ ধারা ভঙ্গ করে এবং এক পর্যায়ে পুলিশের গুলিতে রফিক, জব্বার, বরকত, সালামসহ আরও অনেকে শহিদ হন। ১৯৪৭ সালের সূচিত রাষ্ট্রভাষা আন্দোলন ১৯৪৮ থেকে ১৯৫২ সালে প্রতিবাদ ও রক্তক্ষয়ী সংগ্রামে রূপ লাভ করে। ফলে পাকিস্তান সরকার বাংলাকে অন্যতম রাষ্ট্রভাষা হিসেবে স্বীকৃতি দিতে বাধ্য হয়। উদ্দীপকে রীমার দেখা নাটকে একটি মেডিকেল কলেজের দিক থেকে সরকারি নিষেধাজ্ঞা ভঙ্গ করে একটি মিছিল এগিয়ে আসতে দেখা যায়। এ মিছিলে পুলিশ অতর্কিত হামলা চালায় এবং বেশ কয়েকজন হতাহত হয়। যা ১৯৫২ সালের ২১শে ফেব্রুয়ারির ভাষা আন্দোলনকে ইঙ্গিত করে।"
        },
        {
          "label": "ঘ",
          "question": "",
          "explanation": "উদ্দীপকের 'X' ঘটনা অর্থাৎ ভাষা আন্দোলনের ফলাফল 'Y' ঘটনা তথা ১৯৭০ সালের নির্বাচন ও মুক্তিযুদ্ধের মধ্যে নিহিত- মন্তব্যটি যথার্থ। ১৯৪৭ সালে পাকিস্তান রাষ্ট্র গঠনের পর ভাষা আন্দোলন ছিল বাঙালির অধিকার আদায়ের প্রথম আন্দোলন। এ আন্দোলনের সাফল্য পাকিস্তান রাষ্ট্রে অধিকার আদায়ের লড়াইয়ে বাঙালিদের আত্মবিশ্বাস অনেক বাড়িয়ে দিয়েছিল। মূলত ভাষা আন্দোলন থেকেই বাঙালিরা উপলব্ধি করতে শুরু করে যে, ঐক্যবদ্ধ থাকলে যেকোনো যৌক্তিক ও ন্যায়সঙ্গত আন্দোলনে সফলতা পাওয়া যায়। বাঙালির এ মনোভাব ১৯৭০ সালের নির্বাচনের ফলাফলে প্রকাশ পায়। এ নির্বাচনে আওয়ামী লীগ জাতীয় পরিষদের ১৬৯টি আসনের মধ্যে ১৬৭টি আসন এবং প্রাদেশিক পরিষদে ৩১০টির মধ্যে ২৯৮টি আসন পেয়ে বিপুল ভোটে জয়লাভ করে। বস্তুত ভাষা আন্দোলন ছিল বাঙালির সাংস্কৃতিক, অর্থনৈতিক ও রাজনৈতিক অধিকার আদায়ের আন্দোলন। ভাষা আন্দোলনের সাফল্যই ষাটের দশকের স্বাধিকার আদায়ের রাজনৈতিক আন্দোলনে প্রেরণা যোগায়। আর স্বায়ত্তশাসনের দাবির পথ ধরে আসে স্বাধীনতার দাবি। তারই ফলে বীর বাঙালি মুক্তিযুদ্ধে জয়লাভ করে স্বাধীন বাংলাদেশের অভ্যুদয় ঘটায়। উপরের আলোচনার পরিপ্রেক্ষিতে বলা যায়, ১৯৭০ সালের নির্বাচন এবং মুক্তিযুদ্ধ প্রকৃত অর্থে ভাষা আন্দোলনের চেতনা ও আদর্শের বহিঃপ্রকাশ ঘটিয়েছিল।"
        }
      ]
    },
    {
      "number": "3",
      "uddipok": "স্থান দ্রাঘিমা অক্ষরেখা তারিখ সময় ক ১৫° পশ্চিম ৩০° উত্তর ২১শে জুন ভোর ৪টা খ ১১০° পূর্ব ৩৫° দক্ষিণ ২১শে জুন ?",
      "tag": "JB 20",
      "sub_questions": [
        {
          "label": "ক",
          "question": "",
          "explanation": "যুক্তরাজ্যের লন্ডন শহরের উপকণ্ঠে গ্রিনিচ মানমন্দিরের ওপর দিয়ে উত্তর মেরু ও দক্ষিণ মেরু পর্যন্ত বিস্তৃত যে কাল্পনিক মধ্যরেখা অতিক্রম করেছে, তাকে মূল মধ্যরেখা বলে।"
        },
        {
          "label": "খ",
          "question": "",
          "explanation": "মহাকর্ষ বলের প্রভাবে পৃথিবী সূর্যের চারদিকে ঘুরে। সূর্য এবং এর গ্রহ, উপগ্রহ, গ্রহাণুপুঞ্জ, অসংখ্য ধূমকেতু ও অগণিত উল্কা, নিয়ে সৌরজগৎ বা সৌর পরিবার গঠিত। সৌরজগতের সকল গ্রহ ও উপগ্রহের নিয়ন্ত্রক হলো সূর্য। গ্রহ ও উপগ্রহসমূহ, সূর্য এবং নিজেদের পারস্পরিক মহাকর্ষণ শক্তি দ্বারা আকৃষ্ট হয়ে নির্দিষ্ট কক্ষপথে নির্দিষ্ট সময়ে সূর্যের চারদিক পরিক্রমণ করছে। সৌরজগতের ৮টি গ্রহের মধ্যে পৃথিবী একটি। মহাকর্ষ বলের প্রভাবে অন্যান্য গ্রহের মতো পৃথিবীও সূর্যের চারদিকে ঘুরছে।"
        },
        {
          "label": "গ",
          "question": "",
          "explanation": "ছকে 'ক' স্থানের দ্রাঘিমা ১৫° পশ্চিম এবং 'খ' স্থানের দ্রাঘিমা ১১০° পূর্ব। ক' ও 'খ' স্থানের দ্রাঘিমার পার্থক্য (১৫° + ১১০°) = ১২৫° আমরা জানি, ১° দ্রাঘিমার জন্য সময়ের পার্থক্য ৪ মিনিট ∴ \\therefore ∴ ১২৫° দ্রাঘিমার জন্য সময়ের পার্থক্য (১২৫ × ৪) মিনিট = ৫০০ মিনিট = ৮ ঘণ্টা ২০ মিনিট। ছক অনুযায়ী, 'খ' স্থানটি 'ক' স্থানের পূর্বে অবস্থিত হওয়ায় 'খ' স্থানের সময় 'ক' স্থানের চেয়ে আরও বেশি হবে। 'ক' স্থানের সময় ভোর ৪টা হলে 'খ' স্থানের সময় হবে = (৪টা + ৮ ঘণ্টা ২০ মিনিট) = দুপুর ১২টা ২০ মিনিট। ∴ \\therefore ∴ 'খ' স্থানের সময় দুপুর ১২টা ২০ মিনিট।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত 'ক' স্থান উত্তর অক্ষাংশে এবং 'খ' স্থান দক্ষিণ অক্ষাংশে অবস্থিত। বিপরীত অক্ষাংশে এই দুই স্থানের মধ্যে অবস্থিত হওয়ায় পৃথিবীর বার্ষিক গতির কারণে তাপমাত্রার পার্থক্য হয়। সূর্যকে পরিক্রমণকালে পৃথিবীর চারটি অবস্থানে ঋতু পরিবর্তিত হয়। পৃথিবীর বার্ষিক গতির জন্য সূর্যরশ্মি কোথাও লম্বভাবে আবার কোথাও তির্যকভাবে পতিত হয়। লম্বভাবে পতিত সূর্যরশ্মি কম বায়ুস্তর ভেদ করে আসে বলে ভূপৃষ্ঠকে অধিক উত্তপ্ত করে। আর তির্যকভাবে পতিত রশ্মি অধিক বায়ুস্তর ভেদ করে আসে এবং অধিক স্থানব্যাপী ছড়িয়ে পড়ে বলে ভূ-পৃষ্ঠ কম উত্তপ্ত হয়। সূর্যরশ্মির ভিন্ন ভিন্ন স্থানে লম্ব ও তির্যকভাবে পতিত হওয়ার কারণে স্থানভেদে তাপমাত্রার পার্থক্য হয়। উদ্দীপকে উল্লেখিত ২১শে জুন সূর্যের উত্তরায়ণের ফলে সূর্যরশ্মি কর্কটক্রান্তি রেখার ওপর লম্বভাবে পতিত হয়। ফলে উত্তর অক্ষাংশে এই সময় দিন বড় ও উত্তাপ বেশি থাকে। আবার একই সময়ে সূর্যের তীর্যক কিরণের জন্য দক্ষিণ অক্ষাংশে দিন ছোট হয় ও তাপমাত্রা কম থাকে। উপরের আলোচনার প্রেক্ষিতে বলা যায়, পৃথিবীর বার্ষিক গতির কারণে একই সময় অর্থাৎ ২১ শে জুন উত্তর ও দক্ষিণ অক্ষাংশে অবস্থিত 'ক' ও 'খ' স্থানের তাপমাত্রার পার্থক্য হয়।"
        }
      ]
    },
    {
      "number": "4",
      "uddipok": "দৃশ্যকল্প-১: কুসুমপুর গ্রামের জনসংখ্যা প্রায় ১০ হাজার এবং আয়তন ১০৪২ বর্গ কিলোমিটার। গ্রামবাসী গ্রামের প্রধানকে মান্য করে। দৃশ্যকল্প-২: 'X' রাষ্ট্রের জনগণের নিরাপত্তার জন্য একটি বাহিনী রয়েছে। তারা সরকারকে সুষ্ঠুভাবে রাষ্ট্র পরিচালনা করতে সহায়তা করে। পাশাপাশি সরকার জনগণের সুবিধার জন্য মেট্রোরেল চালুর ব্যবস্থা করছে।",
      "tag": "JB 20",
      "sub_questions": [
        {
          "label": "ক",
          "question": "",
          "explanation": "সমাজ ও রাষ্ট্র কর্তৃক স্বীকৃত এবং মানুষের সামাজিক কল্যাণের জন্য গৃহীত সুনির্দিষ্ট নিয়মের সমষ্টিকেই আইন বলে।"
        },
        {
          "label": "খ",
          "question": "",
          "explanation": "আইনের সুষ্ঠু ও যথাযথ প্রয়োগের মাধ্যমে আইনের শাসন প্রতিষ্ঠা করা যায়। আইনের শাসন প্রতিষ্ঠায় আইনের প্রাধান্য অত্যন্ত গুরুত্বপূর্ণ। সমাজে আইনের প্রাধান্য প্রতিষ্ঠা করতে হলে কেউ যেন অন্যের অধিকারে হস্তক্ষেপ করতে না পারে এবং আইনের চোখে কেউ বাড়তি সুবিধা না পায় তা নিশ্চিত করতে হবে। সকলের জন্য একই আইন সমানভাবে প্রযোজ্য হতে হবে। সর্বোপরি আইনের শাসন প্রতিষ্ঠা করতে হলে সব ধরনের অপরাধীকে আইনের আওতায় এনে উপযুক্ত বিচারের সম্মুখীন করতে হবে। তাহলেই আইনের শাসন প্রতিষ্ঠা পাবে।"
        },
        {
          "label": "গ",
          "question": "",
          "explanation": "নিম্নের অনুরূপ। উদ্দীপকে '?' চিহ্নিত স্থান রাষ্ট্রের উপাদান হিসেবে সার্বভৌমত্বকে নির্দেশ করছে। প্রত্যেক রাষ্ট্রই চারটি উপাদানের সমন্বয়ে গঠিত। যথা- জনসমষ্টি, নির্দিষ্ট ভূখণ্ড, সরকার ও সার্বভৌমত্ব। উদ্দীপকের ছকে রাষ্ট্রের উপাদানগুলোর মধ্যে জনসমষ্টি, নির্দিষ্ট ভূখণ্ড ও সরকার উল্লেখ রয়েছে। তাই '?' চিহ্নিত স্থানে সার্বভৌমত্ব বসবে। রাষ্ট্র গঠনের মুখ্য উপাদান হলো সার্বভৌমত্ব। এ শব্দ দ্বারা চরম ও চূড়ান্ত ক্ষমতাকে বোঝায়। সার্বভৌমত্বের মাধ্যমেই একটি রাষ্ট্র পূর্ণতা পায়। এই ক্ষমতা রাষ্ট্রকে অন্যান্য সংস্থা থেকে পৃথক করে। প্রত্যেক সমাজ ব্যবস্থায় চূড়ান্ত ক্ষমতা কার্যকর করার জন্য একটি মাত্র কেন্দ্রীয় কর্তৃপক্ষ থাকবে। আর এই ক্ষমতা হলো সার্বভৌম ক্ষমতা। সার্বভৌমত্বের আদর্শই হলো আইন; যা সকলেই মানতে বাধ্য। এ ক্ষমতার অভ্যন্তরীণ ও বাহ্যিক দুটি দিক রয়েছে। অভ্যন্তরীণ ক্ষমতার মধ্য দিয়ে সকল নাগরিক, ব্যক্তি ও প্রতিষ্ঠানের ওপর রাষ্ট্রের কর্তৃত্ব প্রতিষ্ঠা পায়। এর উর্ধ্বে কোনো কর্তৃপক্ষ নেই। আর বাহ্যিক সার্বভৌমত্বের অর্থ হলো রাষ্ট্র আন্তর্জাতিক ক্ষেত্রে বহিঃশক্তির নিয়ন্ত্রণ ও হস্তক্ষেপ থেকে মুক্ত থাকবে। সুতরাং বলা যায়, একটি রাষ্ট্র গঠনের জন্য সার্বভৌমত্ব অপরিহার্য।"
        },
        {
          "label": "ঘ",
          "question": "",
          "explanation": "হ্যাঁ, দৃশ্যকল্প-২-এর রাষ্ট্রটি কল্যাণমূলক রাষ্ট্র। সমাজের সামগ্রিক উন্নতির জন্য নাগরিকদের নৈতিক, সামাজিক, সাংস্কৃতিক ও অর্থনৈতিক জীবনের পরিপূর্ণ বিকাশে যে রাষ্ট্র কল্যাণমূলক ভূমিকায় অবতীর্ণ হয় সেটিই কল্যাণমূলক রাষ্ট্র। রাষ্ট্র জনকল্যাণ ও উন্নয়নে যেসব কাজ করে, সেগুলোই কল্যাণমূলক কাজ। জনগণের শিক্ষা, স্বাস্থ্য ও খাদ্যের চাহিদা পূরণ এবং বেকার ও বয়স্কদের জন্য ভাতা প্রদান, বাল্যবিবাহ রোধ, নারীর অধিকার প্রতিষ্ঠা, কুসংস্কার দূরীকরণ ইত্যাদি রাষ্ট্রের কল্যাণমূলক কাজ হিসেবে বিবেচিত হয়। এছাড়া জনগণের মত প্রকাশের স্বাধীনতা, রাজনীতিতে অংশগ্রহণের নিশ্চয়তা, দুর্নীতি প্রতিরোধ, শ্রমিকদের স্বার্থ সংরক্ষণ, প্রাকৃতিক দুর্যোগ মোকাবিলা এবং দেশের অবকাঠামোগত উন্নয়ন যেমন- রাস্তাঘাট, সেতু নির্মাণ ইত্যাদি কল্যাণমূলক কাজের অন্তর্ভুক্ত। উদ্দীপকের দৃশ্যকল্প-২-এ দেখা যায়, 'X' রাষ্ট্রের জনগণের নিরাপত্তার জন্য একটি বাহিনী রয়েছে। তারা সরকারকে সুষ্ঠুভাবে রাষ্ট্র পরিচালনা করতে সহায়তা করে। পাশাপাশি সরকার জনগণের সুবিধার জন্য মেট্রোরেল চালুর ব্যবস্থা করছে। এখানে কল্যাণমূলক রাষ্ট্রের বৈশিষ্ট্য প্রকাশ পেয়েছে। জনগণের নিরাপত্তায় বাহিনী গঠন রাষ্ট্রের মুখ্য এবং যাতায়াতের সুবিধার্থে মেট্রোরেল চালুর ব্যবস্থা করা রাষ্ট্রের কল্যাণমূলক কাজের অন্তর্ভুক্ত। একটি কল্যাণমূলক রাষ্ট্র জনগণের সুবিধার্থে মুখ্য ও কল্যাণমূলক কার্যাবলি সঠিকভাবে সম্পন্ন করে। অর্থাৎ, 'X' রাষ্ট্রটি অপরিহার্য ও কল্যাণমূলক উভয় ধরনের কাজই করে। উপরের আলোচনার প্রেক্ষিতে বলা যায়, 'X' রাষ্ট্রটি নিঃসন্দেহে একটি কল্যাণমূলক রাষ্ট্র।"
        }
      ]
    },
    {
      "number": "5",
      "uddipok": "",
      "tag": "JB 20",
      "sub_questions": [
        {
          "label": "ক",
          "question": "",
          "explanation": "পানির পরিকল্পিত প্রাপ্যতা ও ব্যবহারকে পানি ব্যবস্থাপনা বলা হয়।"
        },
        {
          "label": "খ",
          "question": "",
          "explanation": "নদীতে পাল জমা, অপরিকল্পিতভাবে বাঁধ দেয়া, সেতু নির্মাণ ইত্যাদি কারণে বাংলাদেশে নদী প্রবাহ হ্রাস পায়। বাংলাদেশ নদীমাতৃক দেশ। নদী দখল, বিষাক্ত শিল্পবর্জ্যের দূষণ, অপরিকল্পিত বাঁধ ও পলি জমার কারণে বর্তমানে দেশের বহু নদী মৃতপ্রায়। এছাড়া উজান থেকে বয়ে আসা পানিতে প্রচুর পরিমাণে পলিমাটি থাকে, যা ধীরে ধীরে নদীর তলায় জমতে থাকে। এতে নদীর গভীরতা হ্রাস পায়। ফলে নদীর পানি প্রবাহ দুর্বল হয়ে পড়ে। তাছাড়া নিয়ম-নীতি না মেনে নদীর উপর যত্রতত্র সেতু, কালভার্ট, বাঁধ ইত্যাদি নির্মাণের ফলেও নদীর পানি প্রবাহ হ্রাস পায়।"
        },
        {
          "label": "গ",
          "question": "",
          "explanation": "নিম্নের অনুরূপ। মানচিত্রের 'A' চিহ্নিত স্থানের বনভূমি হলো ক্রান্তীয় পাতাঝরা বা পত্রপতনশীল বনভূমি। বিশেষজ্ঞদের মতে, প্রাকৃতিক ভারসাম্যের জন্য একটি দেশের মোট আয়তনের ২০-২৫% বনভূমি থাকা প্রয়োজন। মূলত জলবায়ু ও মাটির ভিন্নতার কারণে এ দেশের বিভিন্ন অঞ্চলে ভিন্ন ভিন্ন ধরনের বনের সৃষ্টি হয়েছে। উদ্ভিদের বৈশিষ্ট্য অনুযায়ী বাংলাদেশে তিন ধরনের বনাঞ্চল দেখা যায়, যেমন- ১. ক্রান্তীয় চিরহরিৎ এবং পত্রপতনশীল, ২. ক্রান্তীয় পাতাঝরা বা পত্রপতনশীল এবং ৩. স্রোতজ বা গরান বনভূমি। মানচিত্রের 'A' চিহ্নিত, অঞ্চলের বনভূমি বাংলাদেশের ময়মনসিংহ, টাঙ্গাইল, গাজীপুর, দিনাজপুর ও রংপুর এলাকার পাতাঝরা বনের অঞ্চলকে নির্দেশ করে। এ বনভূমিতে শীতকালে গাছের পাতা সম্পূর্ণ ঝরে যায়। এ বনে শালগাছ (আরেক নাম গজারি) বেশি জন্মায় তাই একে শালবনও বলা হয়। এছাড়া এখানে কড়ই, বহেরা, হিজল, শিরিষ, হরীতকী, কাঁঠাল, নিম ইত্যাদি গাছ জন্মে। ময়মনসিংহ, টাঙ্গাইল ও গাজীপুরের শালবন ভাওয়াল বনভূমি নামে পরিচিত। দিনাজপুর অঞ্চলের এ বনকে বরেন্দ্র বনভূমি বলা হয়। বাংলাদেশের বনভূমির উল্লেখযোগ্য অংশ জুড়ে রয়েছে এই ক্রান্তীয় পাতাঝরা বা পত্রপতনশীল বনভূমি যা মানচিত্রে 'A' বিন্দুর মাধ্যমে তুলে ধরা হয়েছে।"
        },
        {
          "label": "ঘ",
          "question": "",
          "explanation": "উদ্দীপকের মানচিত্রে 'A' ও 'B' চিহ্নিত বনভূমি যথাক্রমে, ক্রান্তীয় চিরহরিৎ ও পত্রপতনশীল এবং স্রোতজ বনভূমি। আমি মনে করি, এদের মধ্যে স্রোতজ বনভূমি অর্থাৎ 'B' বনভূমি বাংলাদেশের অর্থনীতিতে বেশি অবদান রাখছে। চট্টগ্রাম, খাগড়াছড়ি, রাঙামাটি, বান্দরবান ও সিলেট অঞ্চলের প্রায় ১৪ হাজার বর্গ কি.মি. এলাকা জুড়ে ক্রান্তীয় চিরহরিৎ ও পাতাঝরা গাছের বনভূমি গড়ে উঠেছে। চিত্রে 'A' দ্বারা এ বনভূমিকেই নির্দেশ করা হয়েছে। এ বনভূমির বাঁশ ও বেতকে ব্যবহার করে চট্টগ্রামে কাগজ শিল্পের প্রসার ঘটেছে। বাংলাদেশের অর্থনীতিতে এটি একটি গুরুত্বপূর্ণ শিল্প। অপরদিকে বাংলাদেশের দক্ষিণ-পশ্চিমাংশ খুলনা এবং দক্ষিণ পূর্বাংশে নোয়াখালী ও চট্টগ্রাম জেলার উপকূলে মোট ৪,১৯২ বর্গকিলোমিটার জায়গা জুড়ে স্রোতজ বা গরান বনভূমি রয়েছে। চিত্রে 'B' দ্বারা এ বনভূমিকেই নির্দেশ করা হয়েছে। সরকার প্রতি বছর স্রোতজ বা গরান বনাঞ্চল থেকে বহু টাকার রাজস্ব আয় করে। বিশ্বের সবচেয়ে বড় ম্যানগ্রোভ বনাঞ্চল সুন্দরবনে বিপুল বনজ সম্পদ রয়েছে। বর্তমানে এই বনের ১৭টি খাত থেকে সরকার বছরে প্রায় ৭ কোটি টাকা রাজস্ব আদায় করছে। এসব খাতের মধ্যে রয়েছে মাছ ধরা, মধু সংগ্রহ, কাঁকড়া ধরা, জ্বালানি কাঠ সংগ্রহ ইত্যাদি কাজের জন্য লাইসেন্স প্রদান। সুন্দরবনের বনজ সম্পদকে কেন্দ্র করে স্থানীয়ভাবে বেশ কিছু শিল্প কারখানা গড়ে উঠেছে। এগুলোর মধ্যে আছে খুলনার নিজউপ্রিন্ট মিল ও হার্ডবোর্ড মিল-কারখানা। এই দুটি কারখানারই কাঁচামাল যথাক্রমে সুন্দরবনের গেওয়া ও সুন্দরী গাছ। এ বনাঞ্চল দেশের অন্যতম প্রধান আকর্ষণীয় পর্যটন কেন্দ্র। আর অর্থনীতিতে এ খাতটির অবদান ক্রমেই বাড়ছে। পরিশেষে বলা যায়, লাখ লাখ মানুষের জীবিকার সংস্থান, সরকারের রাজস্ব আয়, প্রাকৃতিক ভারসাম্য রক্ষা, উপকূলীয় অঞ্চলে দুর্যোগ প্রশমন, শিল্পের কাঁচামাল সরবরাহ এবং পর্যটন শিল্পে অবদানের মাধ্যমে সুন্দরবন তথা স্রোতজ বনভূমি অঞ্চল ক্রান্তীয় পাতাঝরা বা পত্রপতনশীল বনভূমির চেয়ে বাংলাদেশের অর্থনীতিতে বেশি অবদান রাখছে।"
        }
      ]
    },
    {
      "number": "6",
      "uddipok": "P সংস্থা Q সংস্থা R সংস্থা সংখ্যা: ৪৫৫৪টি সংখ্যা: ৬১টি সংখ্যা: ৪৯০টি ১৯৯৭ সালে গঠিত হয়। ২০০০ সালে গঠিত হয়। ১৯৮৩ সালে গঠিত হয়। [নোট: ২০২২ সংস্করণের বাংলাদেশ ও বিশ্বপরিচয় বইয়ে উপজেলার সংখ্যা ৪৯২টি উল্লেখ করা হয়েছে]",
      "tag": "JB 20",
      "sub_questions": [
        {
          "label": "ক",
          "question": "",
          "explanation": "বিভিন্ন মন্ত্রণালয় ও তার বিভাগসমূহের অফিসগুলোকে যৌথভাবে সচিবালয় বলা হয়।"
        },
        {
          "label": "খ",
          "question": "",
          "explanation": "যুদ্ধ, বহিরাক্রমণ কিংবা অভ্যন্তরীণ গোলযোগের মতো পরিস্থিতিতে রাষ্ট্রপতি জরুরি ক্ষমতা প্রয়োগ করেন। বাংলাদেশ সংবিধানে রাষ্ট্রপতিকে জরুরি অবস্থা ঘোষণার ক্ষমতা দেওয়া হয়েছে। এক্ষেত্রে যুদ্ধ বা অন্য কোনো দেশ কর্তৃক আক্রমণের শিকার হওয়া কিংবা অভ্যন্তরীণ গোলযোগের জন্য দেশের শান্তি ও নিরাপত্তা বিঘ্নিত হতে পারে এরকম পরিস্থিতি নিয়ন্ত্রণে আনতে রাষ্ট্রপতি জরুরি অবস্থা ঘোষণা করতে পারেন। তবে রাষ্ট্রে জরুরি অবস্থা জারি থাকা অবস্থার সাংবিধানিকভাবে বিধিবন্ধ কিছু মৌলিক অধিকারের কার্যকারিতা স্থগিত থাকবে।"
        },
        {
          "label": "গ",
          "question": "",
          "explanation": "উদ্দীপকের ছকের 'R' সংস্থাটি হলো উপজেলা প্রশাসন। বাংলাদেশে স্থানীয় প্রশাসন ব্যবস্থায় জেলা প্রশাসনের পরের স্তরই হলো উপজেলা প্রশাসন। এটি বাংলাদেশের স্থানীয় সরকারব্যবস্থার একটি গুরুত্বপূর্ণ ইউনিট। বর্তমানে দেশে ৪৯২টি উপজেলা রয়েছে। ১৯৮৩ সালে উপজেলা পরিষদ বা প্রশাসন ব্যবস্থা চালু করা হয়। উপজেলার নির্বাহী কর্মকর্তা হলেন উপজেলা প্রশাসনের কেন্দ্রবিন্দু। তিনি অন্য কর্মকর্তাদের সহায়তায় উপজেলার সকল উন্নয়নমূলক কর্মসূচি বাস্তবায়ন করেন। এছাড়া তিনি উপজেলার শাসনব্যবস্থা ও শান্তি-শৃঙ্খলার কাজ দেখাশোনা করেন। উদ্দীপকে উল্লেখিত ছকের 'R' সংস্থাটির ক্ষেত্রে বলা হয়েছে, এর সংখ্যা ৪৯০টি এবং ১৯৮৩ সালে গঠিত হয়। এখানে উপজেলা পরিষদ বা প্রশাসনের প্রতি ইঙ্গিত করা হয়েছে। উল্লেখ্য, ছকে উপজেলা পরিষদের সংখ্যা ৪৯০টি বলা হলেও বর্তমানে এর সংখ্যা ৪৯২। দেশের উপজেলাসমূহে স্থানীয় জনগণের স্বায়ত্তশাসন নিশ্চিত করার জন্য নির্বাচনের মাধ্যমে উপজেলা পরিষদ গঠনের বিধান রয়েছে। উপজেলা পরিষদের চেয়ারম্যান ও ভাইস চেয়ারম্যান উপজেলার জনগণের সরাসরি ভোটে নির্বাচিত হন। আর উপজেলার সকল উন্নয়ন ও প্রশাসনিক কাজ তদারক করার দায়িত্ব উপজেলা নির্বাহী কর্মকর্তার।"
        },
        {
          "label": "ঘ",
          "question": "",
          "explanation": "ছকের 'P' এবং 'Q' সংস্থা হলো যথাক্রমে ইউনিয়ন পরিষদ এবং জেলা পরিষদ। ছকের 'P' সংস্থার ক্ষেত্রে বলা হয়েছে, এর সংখ্যা ৪৫৫৪টি এবং ১৯৯৭ সালে গঠিত হয়। এখানে স্থানীয় স্বায়ত্তশাসিত প্রতিষ্ঠান ইউনিয়ন পরিষদের প্রতি ইঙ্গিত করা হয়েছে। আর, 'Q' সংস্থার ক্ষেত্রে বলা হয়েছে, এর সংখ্যা ৬১টি এবং ২০০০ সালে গঠিত হয়। এখানে জেলা পরিষদের কথা বলা হয়েছে। বাংলাদেশ সরকার ৬ জুলাই, ২০০০ সালে 'জেলা পরিষদ আইন-২০০০ প্রবর্তন করে। তিনটি পার্বত্য জেলা ব্যতীত অন্য জেলাগুলোতে জেলা পরিষদ গঠনের ব্যবস্থা নেওয়া হয়। ইউনিয়ন পরিষদ গ্রামীণ অবকাঠামোগত উন্নয়নের লক্ষ্যে প্রকল্প গ্রহণ ও বাস্তবায়ন, দারিদ্র্য বিমোচন, স্যানিটেশন, পানি সরবরাহ ও পয়ঃনিষ্কাশনসহ বিভিন্ন জনকল্যাণমূলক কাজ পরিচালনা করে। অপরদিকে, জেলা পরিষদ এলাকায় রাস্তাঘাট, ব্রিজ, নির্মাণ ও রক্ষণাবেক্ষণ, দুঃস্থ মানুষের জন্য আশ্রয়কেন্দ্র, এতিমখানা, বিধবাসদন ও অন্যান্য প্রতিষ্ঠান প্রতিষ্ঠা প্রভৃতি কাজ করে। ইউনিয়ন পরিষদ কৃষকদের মধ্যে উন্নত বীজ, চারা ও সার বিতরণ, গ্রামীণ শিল্পের উন্নয়ন, জনগণের আয় বৃদ্ধিমূলক কার্যক্রমে পরামর্শ দেওয়া ও কর্মসংস্থান সৃষ্টি করা প্রভৃতি কাজ করে। অন্যদিকে, জেলা পরিষদও কৃষকদের উন্নত যন্ত্রপাতি সরবরাহ, আদর্শ খামার স্থাপন, সেচের পানি সরবরাহসহ বিভিন্ন কাজে সহায়তা দেয়। ইউনিয়ন পরিষদ স্থানীয় অপরাধ, বিশৃঙ্খলা ও চোরাচালান বন্ধ করা, ঝগড়া-বিবাদ ও পারিবারিক বিরোধ মীমাংসা ইত্যাদি কাজ করে থাকে। অপরদিকে, জেলা পরিষদ জুয়া, মাদকদ্রব্য, কিশোর অপরাধসহ অন্যান্য বেআইনি কাজ ও অপরাধ দমনে ব্যবস্থা গ্রহণ এবং এলাকার বিরোধ নিষ্পত্তি করে। উপরের আলোচনার পরিপ্রেক্ষিতে বলা যায়; ইউনিয়ন পরিষদ ও জেলা পরিষদের কাজের পরিধিগত পার্থক্য রয়েছে। তবে উভয় সংস্থাই স্থানীয় উন্নয়ন ও জনকল্যাণে কাজ করে থাকে।"
        }
      ]
    },
    {
      "number": "7",
      "uddipok": "২০১০ সালের তিনটি দেশের মাথাপিছু আয় A দেশের মাথাপিছু আয় ৪৯৯০০-৮৫৩০০ মার্কিন ডলার B দেশের মাথাপিছু আয় ৭০০০-৯০০০ মার্কিন ডলার C দেশের মাথাপিছু আয় ৫০০-৭০০ মার্কিন ডলার",
      "tag": "JB 20",
      "sub_questions": [
        {
          "label": "ক",
          "question": "",
          "explanation": "প্রবৃদ্ধির হার বলতে কোনো দেশের জাতীয় আয়ের বার্ষিক বৃদ্ধির হারকে বোঝায়।"
        },
        {
          "label": "খ",
          "question": "",
          "explanation": "'রূপকল্প-২০২১' ঘোষণা করা হয়েছিল বাংলাদেশকে মধ্যম আয়ের দেশ হিসেবে উন্নীত করার লক্ষ্যে। এটি মূলত সরকার কর্তৃক গৃহীত বিশেষ উদ্যোগ ও পরিকল্পনা। বাংলাদেশ সরকার ঘোষিত 'রূপকল্প-২০২১' এর আলোকে 'বাংলাদেশ প্রেক্ষিত পরিকল্পনা ২০১০-২০২১' শীর্ষক পরিকল্পনা দলিল প্রস্তুত করেছে। উক্ত প্রেক্ষিত পরিকল্পনার ভিত্তিতে মধ্যমেয়াদি পরিকল্পনা হিসেবে ৭ম বার পঞ্চবার্ষিক পরিকল্পনা (২০১৬-২০২১) প্রস্তুত করা হয়েছে। এ পরিকল্পনায় সার্বিক অর্থনেতিক উন্নয়নের লক্ষ্য ও সেগুলো অর্জনের কৌশল, পদ্ধতি ও সম্পদের বিবরণের পাশপাশি দিকনির্দেশনা রয়েছে।"
        },
        {
          "label": "গ",
          "question": "",
          "explanation": "ছকে উল্লিখিত 'A' দেশটি উচ্চ আয়ের দেশের শ্রেণিভুক্ত। মাথাপিছু জিডিপি হলো একটি দেশের অর্থনৈতিক উন্নয়ন ও জীবনযাত্রার মানের প্রধান সূচক। এ সূচকের মাধ্যমে দেশটি উন্নত নাকি অনুন্নত অথবা উন্নয়নশীল তা নির্ণয় করা যায়। এক্ষেত্রে মাথাপিছু জিডিপি একটি নির্দিষ্ট স্তরের বেশি হলে দেশটিকে উন্নত বলা হয়। বিশ্বব্যাংক মাথাপিছু মোট জাতীয় আয়ের ভিত্তিতে বিশ্বের দেশগুলোকে উচ্চ আয়ের দেশ, মধ্য আয়ের দেশ এবং নিম্ন আয়ের দেশ এই তিনটি প্রধান ভাগে ভাগ করেছে। ১২২৭৬ ডলার বা তার বেশি আয়ের দেশকে উচ্চ আয়ের দেশ 'বা উন্নত দেশ বলা হয়। ১০০৬-১২২৭৫ ডলার আয়ের দেশসমূহকে মধ্য আয়ের দেশ বা উন্নয়নশীল দেশ বলা হয়। অপরদিকে, ১০০৫ ডলার অথবা তার কম আয়ের দেশকে নিম্ন আয়ের দেশের দেশ বলা হয়। উদ্দীপকে ছকের 'A' দেশটির মাথাপিছু আয় উল্লেখ করা হয়েছে ৪৯৯০০- ৮৫৩০০ মার্কিন ডলার। বিশ্বব্যাংকের শ্রেণিবিভাগ অনুযায়ী উক্ত দেশটি উচ্চ আয়ের দেশ। সাধারণত উচ্চ আয়ের দেশগুলোই উন্নত দেশ হিসেবে স্বীকৃত। এসব দেশের মাথাপিছু আয় এমন যে, জনগণের সকল মৌলিক চাহিদা পূরণের পরও প্রচুর অর্থ উদ্বৃত্ত থাকে, যা সঞ্চয় ও মূলধন গঠনে ব্যয় হয়। এসব দেশ উদ্বৃত্ত অর্থ দিয়ে অধিকতর উন্নয়ন কার্যক্রম চালায় এবং উন্নয়নশীল ও অনুন্নত দেশের উন্নয়ন কার্যক্রমে সহায়তা করে।"
        },
        {
          "label": "ঘ",
          "question": "",
          "explanation": "ছকের 'B' হলো মধ্যম আয়ের বা উন্নয়নশীল দেশ এবং 'C' হলো নিম্ন আয়ের বা অনুন্নত দেশ। আমি মনে করি, উভয় দেশ কৃষিনির্ভর নয়। বিশ্বের উন্নত এবং অনুন্নত দেশসমূহের মধ্যপর্যায়ে যে ধরনের দেশ আছে তা হলো উন্নয়নশীল দেশ। উন্নয়নশীল দেশসমূহে অনুন্নত অর্থনীতির অধিকাংশ বৈশিষ্ট্যই বিদ্যমান। এগুলোর মধ্যে রয়েছে কৃষিখাতের প্রাধান্য, শিল্পখাতের অনগ্রসরতা, ব্যাপক বেকারত্ব প্রভৃতি। তবে কৃষিপ্রধান অবস্থা থেকে ক্রমশ শিল্পপ্রধান দেশে পরিণত হওয়ার ধারা উন্নয়নশীল দেশের লক্ষণ। এ উদ্দেশ্যে পরিকল্পিত কর্মসূচির মাধ্যমে দেশে মৌলিক শিল্প স্থাপন ও শিল্পে বিনিয়োগ বৃদ্ধির পদক্ষেপ নেওয়া হয়। এর পাশাপাশি উন্নয়নশীল দেশসমূহে কৃষির আধুনিকায়ন করা হয়। বৈজ্ঞানিক পদ্ধতিতে চাষাবাদ, কৃষির অবকাঠামো উন্নয়ন, উন্নতমানের বীজ, সার ও সেচসুবিধা ইত্যাদির ব্যবস্থা গ্রহণ করা হয়। ফলে কৃষির উৎপাদনশীলতা বাড়ে কৃষিতে ক্রমোন্নতির সূচনা হয়। অনুন্নত দেশের জনগণের বৃহদাংশ খাদ্য, জীবিকা ও অন্যান্য প্রয়োজন পূরণের জন্য কৃষির ওপর নির্ভরশীল। কৃষি জাতীয় উৎপাদনের একক বৃহত্তম খাত। অনুন্নত অনুন্নত দেশে অধিকাংশ জনগণ প্রত্যক্ষ বা পরোক্ষভাবে কৃষির ওপর নির্ভরশীল। অনুন্নত দেশের জাতীয় মাথাপিছু আয় খুব কম হওয়ায় এসব দেশের কৃষকরা সবসময় দরিদ্র থাকেন। এজন্য তারা প্রয়োজনীয় কৃষি উপকরণ কিনতে পারেন না। তবে এসব দেশে কৃষি উৎপাদন ও বণ্টন ব্যবস্থা অনুন্নত। সনাতন পদ্ধতিতে চাষাবাদ, ত্রুটিপূর্ণ মালিকানা, স্বল্প বিনিয়োগ, কৃষি উপকরণ ও কৃষির জন্য প্রয়োজনীয় অবকাঠামো ও উপাদান যথা- সার, বীজ, সেচ ও বিপণন সুবিধার অভাব, কৃষির প্রকৃতি নির্ভরতা প্রভৃতি কারণে কৃষি অত্যন্ত অনুন্নত। উপরের আলোচনার আলোকে বলা যায়, উন্নয়নশীল ও অনুন্নত উভয় দেশের প্রধান খাত কৃষি। কিন্তু উন্নয়শীল দেশে কৃষিখাতের প্রাধান্য থাকলেও তা অনুন্নত দেশের মতো কৃষির ওপর নির্ভরশীল নয়। তাই বলা যায়, উদ্দীপকের 'X' ও 'C' সমানভাবে কৃষির ওপর নির্ভরশীল নয়।"
        }
      ]
    },
    {
      "number": "8",
      "uddipok": "",
      "tag": "JB 20",
      "sub_questions": [
        {
          "label": "ক",
          "question": "",
          "explanation": "রাষ্ট্রের আয় ও ব্যয় সংক্রান্ত সরকারের নীতি এবং পদ্ধতিকে সরকারি অর্থব্যবস্থা বলে।"
        },
        {
          "label": "খ",
          "question": "",
          "explanation": "রাজস্ব আয়ের পরিমাণ বৃদ্ধি এবং অর্থনৈতিক বৈষম্য কমানোর জন্য সরকার প্রগতিশীল হারে আয়কর আদায় করে। আয় বা সম্পদের পরিমাণ বৃদ্ধির সঙ্গে সঙ্গে যদি করের হার বৃদ্ধি পায় তবে তাকে প্রগতিশীল কর বলা হয়। প্রগতিশীল হারে কর আদায় করার ফলে সরকারের রাজস্ব আয়ের পরিমাণ বৃদ্ধি পায়। প্রগতিশীল হারে কর আদায় করার ফলে ধনীরা অধিক কর দিতে বাধ্য হয়। ফলে সমাজের ধন বৈষম্য বা ধনী-গরিব বৈষম্য অনেকটা হ্রাস পায় এবং সমাজে ন্যায় বিচার প্রতিষ্ঠিত হয়।"
        },
        {
          "label": "গ",
          "question": "",
          "explanation": "উদ্দীপকের ১নং তথ্য দ্বারা সরকারের আয়ের অন্যতম উৎস কর বহির্ভূত রাজস্বকে নিদের্শ করে। বাংলাদেশ সরকার কর ও শুল্ক ছাড়া আরো অনেক উৎস থেকে রাজস্ব সংগ্রহ করে। এ উৎসগুলো থেকে অর্জিত রাজস্বকে কর বহির্ভূত আয় বা রাজস্ব বলা হয়। কর বহির্ভূত নানা খাত, যেমন- লভ্যাংশ ও মুনাফা, সুদ, অর্থনৈতিক সেবা, সাধারণ প্রশাসন, ডাক বিভাগ, বন, টোল ও লেভি প্রভৃতি খাত থেকে সরকার আয় করে। আবার, সরকার কর বহির্ভূত খাত হিসেবে বিভিন্ন আর্থিক প্রতিষ্ঠান, যেমন- ব্যাংক, বিমা কোম্পানি এবং আর্থিক নয় এমন প্রতিষ্ঠান, যেমন- চিড়িয়াখানা, পার্ক প্রভৃতি উৎস থেকেও লভ্যাংশ ও মুনাফা লাভ করে। উদ্দীপকের ১নং তথ্যে বলা হয়েছে, বাংলাদেশের পশ্চিমে অবস্থিত একটি নদীর উপর ব্রিজ নির্মাণের জন্য সরকার এক ধরনের অর্থ সংগ্রহ করে। দেশের দক্ষিণাঞ্চলের একটি অরণ্য থেকে কাঠ ও ঔষধ তৈরির কাঁচামাল থেকে অর্থ আদায় করে। এখানে সরকারের কর বহির্ভূত রাজস্ব বা আয়ের উৎস লেভি এবং বনের প্রতি ইঙ্গিত করা হয়েছে। সরকার ব্রিজ, সেতু, কালভার্ট প্রভৃতি থেকে টোল ও লেভির মাধ্যমে উল্লেখযোগ্য পরিমাণ অর্থ আয় করে থাকে। আবার বন থেকেও সরকার প্রচুর অর্থ আয় করে থাকে। বনাঞ্চল থেকে কাঠ, বাঁশ, জ্বালানি, মধু, মোম ইত্যাদি বনজ সম্পদ বিক্রয়ের মাধ্যমে সরকার আয় করে থাকে। তাই বলা যায়, উদ্দীপকের ১নং তথ্য দ্বারা কর বহির্ভূত রাজস্বকে বোঝানো হয়েছে।"
        },
        {
          "label": "ঘ",
          "question": "",
          "explanation": "২নং ও ৩নং তথ্য দ্বারা নির্দেশিত প্রতিষ্ঠান দুটি হলো যথাক্রমে কেন্দ্রীয় ব্যাংক ও বাণিজ্যিক ব্যাংক। উদ্দীপকের ২নং তথ্যে বলা হয়েছে, দেশের অন্যান্য আর্থিক প্রতিষ্ঠানের দেনা-পাওনা নিয়ন্ত্রণ করে এবং বিদেশ থেকে সংগৃহীত অর্থের হিসাব রাখে। এখানে কেন্দ্রীয় ব্যাংকের কর্মকান্ডের প্রতি ইঙ্গিত করা হয়েছে। কারণ কেন্দ্রীয় ব্যাংক বাণিজ্যিক ব্যাংকগুলোর কার্যক্রম এবং তাদের মধ্যকার দেনা-পাওনা নিয়ন্ত্রণ করে। পাশাপাশি এ ব্যাংক সরকারের অভ্যন্তরীণ ও বৈদেশিক ঋণের হিসাব-নিকাশ ও ব্যবস্থাপনার দায়িত্ব পালন করে। আবার, ৩নং তথ্যে বলা হয়েছে, আমানতকারীর টাকা দ্রুত এক স্থান থেকে অন্য স্থানে প্রেরণ করে এবং জনগণের অর্থ গচ্ছিত রাখে। এখানে বাণিজ্যিক ব্যাংকের কার্যক্রমের কথা বলা হয়েছে। 'কেন্দ্রীয় ও বাণিজ্যিক ব্যাংকের মধ্যে নিবিড় সম্পর্ক রয়েছে। কেন্দ্রীয় ব্যাংক একটি দেশের সর্বোচ্চ আর্থিক প্রতিষ্ঠান। এই ব্যাংক দেশের অর্থবাজার, মুদ্রাব্যবস্থা এবং অন্যান্য ব্যাংকসমূহকে তত্ত্বাবধান ও নিয়ন্ত্রণ করে। বাণিজ্যিক ব্যাংকগুলো আর্থিক সংকটে পড়লে কেন্দ্রীয় ব্যাংকের শরণাপন্ন হয়। তখন কেন্দ্রীয় ব্যাংক বাণিজ্যিক ব্যাংকগুলোকে ঋণ প্রদান করে সংকটের হাত থেকে রক্ষা করে। দৈনন্দিন ব্যবসা-বাণিজ্য সংক্রান্ত চেক আদান-প্রদানের ফলে বাণিজ্যিক ব্যাংকসমূহের মধ্যে দেনা-পাওনার সৃষ্টি হয়। কেন্দ্রীয় ব্যাংক বিভিন্ন ব্যাংকের মধ্যে চেকের মাধ্যমে আন্তঃব্যাংক দেনা-পাওনা মিটিয়ে থাকে। দেনা-পাওনা মিটানোর এ দায়িত্ব পালন করার কারণে কেন্দ্রীয় ব্যাংককে নিকাশ ঘর বলা হয়। এভাবে দেশের কেন্দ্রীয় ব্যাংক অন্যান্য বাণিজ্যিক ব্যাংক এবং বিশেষায়িত ঋণদাতা প্রতিষ্ঠানগুলোকে সহায়তা ও নিয়ন্ত্রণ করে থাকে। উপরের আলোচনার আলোকে বলা যায়, কেন্দ্রীয় ও বাণিজ্যিক ব্যাংকের মধ্যে একটি গুরুত্বপূর্ণ আন্তঃসম্পর্ক রয়েছে।"
        }
      ]
    },
    {
      "number": "9",
      "uddipok": "দৃশ্যকল্প-১: নবম শ্রেণির ছাত্র 'ক' নিয়মিত স্কুলে না গিয়ে প্রায়ই সন্ধ্যাবেলা সমবয়সী কিছু ছেলের সাথে গলির মোড়ে আড্ডা দেয়, ধূমপান করে এবং মেয়েদের উত্ত্যক্ত করে। দৃশ্যকল্প-২: গরীব বাবা-মায়ের ১০ বছরের ছেলে 'খ' লেখাপড়ার সুযোগ থেকে বঞ্চিত। তার দূর সম্পর্কীয় এক মামা তাকে ঢাকায় এনে একটি কারখানায় লোহা ঝালাইয়ের কাজের ব্যবস্থা করে দেয়।",
      "tag": "JB 20",
      "sub_questions": [
        {
          "label": "ক",
          "question": "",
          "explanation": "সমাজে প্রচলিত আচার-আচরণ, রীতিনীতি, প্রথা ইত্যাদির অবনতির ফলে সৃষ্ট অবস্থাই হলো সামাজিক বিশৃঙ্খলা।"
        },
        {
          "label": "খ",
          "question": "",
          "explanation": "ধর্মীয় ও নৈতিক মূল্যবোধের অবক্ষয়ের কারণে মানুষের বিবেকবোধ লোপ পেতে শুরু করে, যা দুর্নীতি বৃদ্ধি করে। ধর্মীয় ও নৈতিক মূল্যবোধ মানুষকে ভালো-মন্দ এবং ন্যায়-অন্যায়ের মধ্যে পার্থক্য করতে শেখায়। যখন মানুষের মধ্যে ধর্মীয় ও নৈতিক মূল্যবোধ হ্রাস পায়, তখন মানুষ ঘুষ, স্বজনপ্রীতি, বলপ্রয়োগ, প্রভাব খাটানো ইত্যাদির মাধ্যমে ক্ষমতার অপব্যবহার করে থাকে। তাই বলা যায়, ধর্মীয় ও নৈতিক মূল্যবোধের অবক্ষয় দুর্নীতি বৃদ্ধি করে।"
        },
        {
          "label": "গ",
          "question": "",
          "explanation": "নিম্নের অনুুরুপ। ঘটনা-২ কিশোর অপরাধ নামক সামাজিক সমস্যার চিত্র ফুটে উঠেছে। অপ্রাপ্তবয়স্ক, ছেলেমেয়ে বা শিশু-কিশোরদের দ্বারা সংঘটিত অপরাধকেই কিশোর অপরাধ বলা হয়। সাধারণত ৭ থেকে ১৬ বছর বয়সি কিশোর- কিশোরীদের দ্বারা সংঘটিত অপরাধই কিশোর অপরাধ। যেসব কাজ কিশোর অপরাধের পর্যায়ে পড়ে সেগুলো হচ্ছে- চুরি, খুন, জুয়া খেলা, স্কুল পালানো, বাড়ি থেকে পালানো, পরীক্ষায় নকল করা, বিদ্যালয় ও পথে ঘাটে উচ্ছৃঙ্খল আচরণ, পকেট মারা, মারপিট করা, বোমাবাজি, গাড়ি ভাংচুর, মেয়েদের উত্ত্যক্ত করা, বিনা টিকিটে ভ্রমণ, অশোভন ছবি দেখা ইত্যাদি। আমাদের দেশের কিশোর অপরাধীরা সাধারণত এসব অপরাধের সঙ্গে জড়িত থাকে । উদ্দীপকের ঘটনা-২ এ বলা হয়েছে, দিনমজুর রফিকের ১৩ বছর বয়সী ছেলে বাবা-মায়ের কোনো কথা শোনে না। সে প্রায়ই আশেপাশের সমবয়সীদের সাথে মারামারিতে লিপ্ত থাকে। রফিকের ছেলেটি অপ্রাপ্তবয়স্ক হওয়ায় সমবয়সীদের সাথে তার মারামারিতে লিপ্ত হওয়ার বিষয়টি কিশোর অপরাধের মধ্যে পড়ে। তাই বলা যায়, ঘটনা-২ এ কিশোর অপরাধের প্রতিফলন ঘটেছে।"
        },
        {
          "label": "ঘ",
          "question": "",
          "explanation": "নিম্নের অনুুরুপ। দৃশ্যকল্প-২ এর জামিলের সমস্যাটি শিশুশ্রম। শিশুশ্রম নিরসনে বাংলাদেশে প্রচলিত আইন অনেকটা কার্যকর রয়েছে। বাংলাদেশের শ্রম আইন-২০০৬-এ ১৪ বছর বয়সিদের শিশু হিসেবে ধরা হয়। এ আইনে উল্লেখ করা হয়েছে, ১৪ বছরের কম বয়সি কোনো শিশুকে কাজে নিয়োগ করা যাবে না এবং শিশুর পিতামাতা ও অভিভাবক শিশুকে দিয়ে কাজ করানোর জন্য কারও সাথে কোনো প্রকার চুক্তি করতে পারবে না। কিশোর শ্রমিক নিয়োগ করতে গেলে রেজিস্টার্ড ডাক্তারের কাছ থেকে মালিকের খরচে ফিটনেস সার্টিফিকেট সংগ্রহ করতে হবে। জাতীয় শিশু শ্রম নিরসন নীতি-২০১০-এ শিশু শ্রম বিলোপ সাধনে কতকগুলো সুনির্দিষ্ট লক্ষ্য নির্ধারণ করা হয়েছে। শিশু শ্রম নিরসনে বাংলাদেশ সরকার বিভিন্ন নীতিমালা প্রণয়নসহ নানা রকম পদক্ষেপ গ্রহণ করছে। ফলে দেশে শিশু প্রমিকের সংখ্যা আগের তুলনায় অনেকটা হ্রাস পেয়েছে। উদ্দীপকের দৃশ্যকল্প-২ এ ১০ বছর বয়সী জামিলকে তার বাবা স্কুল থেকে ছাড়িয়ে ঢাকায় নিয়ে যান এবং ঝালাইয়ের কাজে লাগিয়ে দেন। জমিলের বয়স ১৪ বছরের কম হওয়ায় বাংলাদেশ শ্রম আইন অনুযায়ী এটি সুস্পষ্ট শিশুশ্রম। শিশুশ্রম নিরসনে দেশে বিদ্যমান আইন থাকলেও অর্থনৈতিক দুরবস্থার কারণে পুরোপুরি বন্ধ করা সম্ভব হচ্ছে না। দরিদ্র পরিবারের পিতা-মাতা সন্তানের ভরণপোষণ করতে ব্যর্থ হয়ে সন্তানকে কাজ পাঠায়। নিয়োগ কর্তারাও কম বেতনে বেশিক্ষণ কাজ করিয়ে নিতে পারেন বিধায় শিশু শ্রমিক নিতে আগ্রহী হয়। উপরোক্ত সীমাবদ্ধতার জন্য দেশে শিশুশ্রম বন্ধে আইন থাকলেও তা পুরোপুরি কার্যকর করা সম্ভব হচ্ছে না। শিশুশ্রম বন্ধে আইন প্রয়োগকারী সংস্থা, রাষ্ট্র, জনগণ ও সংশ্লিষ্ট সকল ব্যক্তিবর্গের সম্মিলিত প্রচেষ্টা জরুরি।"
        }
      ]
    },
    {
      "number": "10",
      "uddipok": "A পলি তার দাদীকে সময়মত ঔষধ খাওয়ায়। তার বোন কলি তার অফিসের কর্মকর্তাদের সাথে সুন্দর করে কথা বলে। সবার সুবিধা অসুবিধা শোনে। B রাহিল তার গাড়ি খুলে আবার সব জোড়া লাগিয়ে ফেলে। নিতুকে তার মা গান শেখার জন্য একটি ইলেকট্রিক গিটার কিনে দিয়েছে।",
      "tag": "JB 20",
      "sub_questions": [
        {
          "label": "ক",
          "question": "",
          "explanation": "মানুষের মধ্যকার আচরণগত পারস্পরিক প্রভাবের প্রক্রিয়াকে মিথস্ক্রিয়া বলে।"
        },
        {
          "label": "খ",
          "question": "",
          "explanation": "জন্মের পর শিশু পরিবার থেকেই প্রাথমিক শিক্ষালাভ করে বলে একে শিশুর শিক্ষালাভের কেন্দ্র বলা হয়। পরিবার শিশুর অন্যতম উল্লেখযোগ্য শিক্ষাকেন্দ্র। আচার-ব্যবহার, নিয়মানুবর্তিতা, নৈতিকতা, ধর্মীয় বিধি-বিধান, আচার-আচরণ সম্পর্কিত বিষয়গুলোর শিক্ষা শিশু পরিবার থেকেই গ্রহণ করে। শিশুকাল থেকেই শিশু সমাজের রীতি-নীতি, পরিবারের বাহিরের মানুষের সাথে খাপ খাওয়ানো, নিয়ম-কানুন, অভ্যাস প্রভৃতি পরিবার থেকে শিক্ষা লাভ করে।"
        },
        {
          "label": "গ",
          "question": "",
          "explanation": "উদ্দীপকের 'A' চিহ্নিত বাক্সটি সামাজিকীকরণের সামাজিক মূল্যবোধকে নির্দেশ করে। সামাজিক মূল্যবোধ বলতে সমাজে প্রচলিত রীতি-নীতি, ধ্যান-ধারণা, বিশ্বাস, লক্ষ্য, উদ্দেশ্য, সংস্থা ইত্যাদির সমষ্টিকে বোঝায়, যা পরোক্ষভাবে মানুষের আচার-আচরণ ও কার্যাবলি নিয়ন্ত্রণ করে। যেকোনো সমাজের রীতি-নীতি, মনোভাব এবং অন্যান্য অনুমোদিত আচার-আচরণের সমন্বয়ে সামাজিক মূল্যবোধের সৃষ্টি হয়। এসব মূল্যবোধের মধ্যে রয়েছে পরোপকার করা, সত্য কথা বলা, অন্যায়ের প্রতিবাদ করা, বড়দের শ্রদ্ধা করা, অতিথিদের আপ্যায়ন করা, ছোটদের স্নেহ করা, সকলের সমান সুযোগ- সুবিধা ইত্যাদি। সামাজিক মূল্যবোধ হলো সাধারণ সাংস্কৃতিক আদর্শ। মানুষ বড় হওয়ার সাথে সাথে সামাজিক মূল্যবোধগুলো শেখে। এভাবে মানুষ সামাজিকীকরণের মাধ্যমেই সমাজের বিভিন্ন ক্ষেত্রে পূর্ণতা অর্জন করে। উদ্দীপকের 'A' চিহ্নিত বাক্সটিতে বলা হয়েছে, পলি তার দাদিকে সময়মতো ঔষধ খাওয়ায়। তার বোন কলি তার অফিসের কর্মকর্তাদের সাথে সুন্দর করে কথা বলে। সবার সুবিধা-অসুবিধা শোনে। এখানে সামাজিকীকরণের অন্যতম উপাদান সামাজিক মূল্যবোধের প্রতি ইঙ্গিত করা হয়েছে। মূল্যবোধ আমাদের সমাজবদ্ধ জীবনের বৈশিষ্ট্য। সামাজিক মূল্যবোধের শিক্ষা থেকে পলি তার দাদিকে সময়মতো ঔষধ খাওয়ায়। তার বোন অফিসারদের সাথে সুন্দর করে কথা বলে এবং সহকর্মী ও অন্যদের সুবিধা- অসুবিধার কথা শোনে। এ থেকে বোঝা যায়, পলি ও কলি সামাজিক মূল্যবোধের শিক্ষার কারণে তাদের নৈতিক দায়িত্বগুলো যথাযথভাবে পালন করে। তাই বলা যায়, উদ্দীপকের 'A' চিহ্নিত বাক্সটিতে সামাজিকীকরণের গুরুত্বপূর্ণ উপাদান সামাজিক মূল্যবোধকে নির্দেশ করে।"
        },
        {
          "label": "ঘ",
          "question": "",
          "explanation": "আমি মনে করি, উদ্দীপকের 'B' চিহ্নিত প্রতিষ্ঠানটি অর্থাৎ পরিবার শিশুর সামাজিকীকরণের ক্ষেত্রে সুষ্ঠু প্রভাব ফেলে। পরিবার সামাজিকীকরণের সবচেয়ে গুরুত্বপূর্ণ মাধ্যম। শিশুর জন্মের আগে থেকেই পরিবারের মধ্যে সামাজিকীকরণের ক্ষেত্র প্রস্তুত থাকে। এক্ষেত্রে শিশুর মা-বাবা মূল ভূমিকা পালন করেন। মা হলেন শিশুর খাদ্যাভাস গঠন ও ভাষা শিক্ষার প্রথম মাধ্যম। মা তথা পরিবারের কাছ থেকেই শিশুর শিক্ষার হাতেখড়ি হয়। এছাড়া শিশুর শারীরিক ভালোমন্দ ও বিনোদনের বিষয়গুলোরও দেখাশোনা করে পরিবার। পরিবার থেকেই শিশু আচার- ব্যবহার, নিয়মানুবর্তিতা, নৈতিকতা, ধর্মীয় বিধি-বিধান, সহযোগিতা, সহিষ্ণুতা, সম্প্রীতি, ত্যাগ, ভালোবাসা ইত্যাদি গুণ ও মূল্যবোধের শিক্ষা লাভ করে। এগুলো শিশুকে বড় হয়ে সমাজে সক্রিয় ভূমিকা রাখার উপযোগী করে তোলে। উদ্দীপকের 'B' চিহ্নিত বাক্সে বলা হয়েছে, রাহিল তার গাড়ি খুলে আবার জোড়া লাগিয়ে ফেলে। নিতুকে তার মা গান শেখার জন্য একটি ইলেকট্রিক গিটার কিনে দিয়েছে। এখানে সামাজিকীকরণের গুরুত্বপূর্ণ প্রতিষ্ঠান পরিবারের প্রতি ইঙ্গিত করা হয়েছে। মানব শিশুর বিকাশে পরিবারের ভূমিকা অনেক। সন্তান জন্মদান থেকে শুরু করে লালন-পালন এবং তার সুষ্ঠু বিকাশে পরিবারের অনেক দায়িত্ব থাকে। পরিবারের মাধ্যমে শিশুরা নাচ- গান, খেলাধুলা, কারিগরি বিদ্যা ও হাতের কাজে পারদর্শিতা অর্জন করে। যেমনটি আমরা উদ্দীপকের রাহিল ও নিতুর ক্ষেত্রে দেখতে পাই। পরিবারই রাহিল এবং নিতুর আগ্রহ ও চাহিদার বিষয়গুলো প্রত্যক্ষ করে প্রয়োজনীয় সহায়তা দিয়েছে। আর এভাবেই পরিবার শিশুর সামাজিকীকরণের ক্ষেত্রে সুষ্ঠু প্রভাব ফেলে। উপরের আলোচনার পরিপ্রেক্ষিতে বলা যায়, শিশুর সামাজিকীকরণে বিভিন্ন প্রতিষ্ঠান ভূমিকা রাখলেও পরিবারের ভূমিকা সবচেয়ে গুরুত্বপূর্ণ।"
        }
      ]
    },
    {
      "number": "11",
      "uddipok": "রাফি ও তার বাবা টেলিভিশনে একটি প্রামাণ্য চিত্রে দেখতে পায়, 'ক' দেশকে তার প্রতিবেশী দেশ যুদ্ধের মাধ্যমে দখলের চেষ্টা চালাচ্ছে। ফলে একটি আন্তর্জাতিক সংস্থা উক্ত দেশকে যুদ্ধ বন্ধ করতে বাধ্য করে।রাফির বাবা তাকে বলেন, উক্ত সংস্থায় বাংলাদেশের অনেকেই একটি বিশেষ বাহিনীর সদস্য হিসেবে কাজ করে বিশ্বে প্রশংসা অর্জন করেছে।",
      "tag": "JB 20",
      "sub_questions": [
        {
          "label": "ক",
          "question": "",
          "explanation": "সিউও (CEDAW)-এর পূর্ণরূপ হলো 'Convention on the Elimination of all Forms of Discrimination Against Women'."
        },
        {
          "label": "খ",
          "question": "",
          "explanation": "নারীর প্রতি বৈষম্য বিলোপ এবং তাদের অধিকার সংরক্ষণের জন্য ইউনিফেম (UNIFEM) গঠন করা হয়েছে। ইউনিফেম জাতিসংঘের অন্যতম অঙ্গ সংস্থা। ইউনিফেম বা জাতিসংঘ নারী উন্নয়ন তহবিল বিশ্বব্যাপী নারীদের উন্নয়নে বিভিন্ন ধরনের কর্মসূচি পালন করে। মূলত নারীদের বিভিন্ন অধিকার আদায় এবং নারী ও পুরুষ শ্রমিকের একই বেতন প্রদান, রাজনীতিতে নারীর অংশগ্রহণ নিশ্চিতকরণ, কর্মসংস্থান ও পেশাক্ষেত্রে নারীর প্রতি সব ধরনের বৈষম্য বিলোপকরণ, শ্রম অভিবাসন নিশ্চিতকরণ ইত্যাদি কর্মসূচির মাধ্যমে নারীর ক্ষমতায়ন নিশ্চিত করতে ইউনিফেম (UNIFEM) প্রতিষ্ঠা করা হয়েছে।"
        },
        {
          "label": "গ",
          "question": "",
          "explanation": "উদ্দীপকে বিশ্বের সর্ববৃহৎ আন্তর্জাতিক প্রতিষ্ঠান জাতিসংঘকে নির্দেশ করা হয়েছে। জাতিসংঘ বিশ্বশান্তি প্রতিষ্ঠার উদ্দেশ্যে গঠিত একটি আন্তর্জাতিক সংস্থা। বিশ্বব্যাপী শান্তি প্রতিষ্ঠার লক্ষ্য নিয়ে ১৯৪৫ সালের ২৪শে অক্টোবর। সংস্থাটি প্রতিষ্ঠিত হয়। জাতিসংঘ সনদ অনুযায়ী এর উদ্দেশ্যসমূহের মধ্যে রয়েছে শান্তিভঙ্গের হুমকি ও আক্রমণাত্মক প্রবণতা দূর করে বিশ্বশান্তি ও নিরাপত্তা নিশ্চিত করা। এছাড়া সব মানুষের সমান অধিকারের প্রতি সম্মান প্রদর্শনের মাধ্যমে বিভিন্ন দেশের মধ্যে সহযোগিতা ও বন্ধুত্ব জোরদার করা। 'পাশাপাশি অর্থনৈতিক, সামাজিক ও সাংস্কৃতিক ক্ষেত্রে সব দেশের মধ্যে সহযোগিতা গড়ে তোলা। উদ্দীপকে বলা হয়েছে, রাফি ও তার বাবা টেলিভিশনে একটি প্রামাণ্য চিত্রে দেখতে পায়, 'ক' দেশকে তার প্রতিবেশী দেশ যুদ্ধের মাধ্যমে দখলের চেষ্টা চালাচ্ছে। ফলে একটি আন্তর্জাতিক সংস্থা উক্ত দেশকে যুদ্ধ বন্ধ করতে বাধ্য করে। এখানে আন্তর্জাতিক সংস্থা জাতিসংঘের প্রতি ইঙ্গিত করা হয়েছে। তুলনামূলকভাবে কোনো দুর্বল দেশ প্রতিবেশী বা অন্য কোনো শক্তিশালী রাষ্ট্র কর্তৃক আগ্রাসন বা আক্রমণের শিকার হলে জাতিসংঘ শান্তিপূর্ণ উপায়ে তা সমাধান করার চেষ্টা করে। এতে কাজ না হলে জাতিসংঘ প্রয়োজনে অবরোধ আরোপসহ শক্তি প্রয়োগ করে থাকে। তাই বলা যায়, উদ্দীপকে নির্দেশিত প্রতিষ্ঠানটি হলো জাতিসংঘ।"
        },
        {
          "label": "ঘ",
          "question": "",
          "explanation": "বিশ্বশান্তি রক্ষায় উদ্দীপকে উল্লিখিত বাহিনী অর্থাৎ জাতিসংঘ শান্তিরক্ষী বাহিনী গুরুত্বপূর্ণ অবদান রাখছে। জাতিসংঘ প্রতিষ্ঠিত হয়েছে বিশ্বব্যাপী শান্তি প্রতিষ্ঠার লক্ষ্যে। প্রতিষ্ঠার শুরু থেকেই জাতিসংঘ বিশ্বের বিভিন্ন প্রান্তে শান্তি প্রতিষ্ঠার উদ্দেশ্যে নানা মিশন পরিচালনা করে আসছে। জাতিসংঘ সাধারণত বিভিন্ন যুদ্ধ বা সংঘাত কবলিত এবং প্রাকৃতিক দুর্যোগে ক্ষতিগ্রস্ত দেশে শান্তি প্রতিষ্ঠা ও পুনর্বাসনের জন্য শান্তিরক্ষী বাহিনী পাঠায়। বিভিন্ন সদস্য দেশের সেনা, পুলিশ, নৌ, বিমান ও অন্যান্য বাহিনীর সদস্যদের নিয়ে এ বাহিনী গঠন করা হয়। উদ্দীপকের বর্ণনায় জাতিসংঘের এই বাহিনীর কথাই ফুটে উঠেছে। জাতিসংঘ শান্তি মিশনের আওতায় যুদ্ধ, দ্বন্দ্ব-সংঘাত অথবা প্রাকৃতিক দুর্যোগে ক্ষতিগ্রস্ত দেশগুলোতে শান্তিরক্ষী বাহিনী পাঠায়। মিশনে কর্মরত সৈনিকরা দেশের অভ্যন্তরে যুদ্ধরত বা বিবাদমান বিভিন্ন গোষ্ঠীর মধ্যে শান্তি প্রতিষ্ঠায় কাজ করে। তারা সমস্যাগ্রস্ত দেশের জনগণকে স্বাভাবিক জীবনে ফিরিয়ে আনতে তাদের জন্য খাদ্যের ব্যবস্থা করাসহ ভেঙে যাওয়া ঘর- বাড়ি, সড়কসহ অবকাঠামো পূর্ননির্মাণে সহায়তা করে। এছাড়া চিকিৎসা ও ওষুধপত্রের ব্যবস্থা করে, বিভিন্ন দেশ ও সংস্থার পাঠানো ত্রাণসামগ্রী সুষ্ঠুভাবে বিতরণ এবং শিশুদের জন্য শিক্ষাসহ বিভিন্ন সহায়তার ব্যবস্থা করে। শান্তিরক্ষীদের প্রত্যক্ষ অভিজ্ঞতা ও কার্যক্রম থেকে উপদ্রুত দেশগুলোর জনগণের দুরাবস্থার কথা আন্তর্জাতিক মহল জানতে পারে। এতে করে বিশ্বসম্প্রদায় সহায়তা নিয়ে এগিয়ে আসতে পারে। পরিশেষে বলা যায়, বিশ্বশান্তি রক্ষায় জাতিসংঘ শান্তিরক্ষী বাহিনী গুরুত্বপূর্ণ অবদান রাখছে।"
        }
      ]
    }
  ]
}