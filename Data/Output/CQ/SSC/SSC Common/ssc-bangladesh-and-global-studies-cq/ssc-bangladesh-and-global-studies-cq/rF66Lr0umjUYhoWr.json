{
  "title": "জয়পুরহাট গার্লস ক্যাডেট কলেজ ২০২৪",
  "subtitle": "বাংলাদেশ ও বিশ্ব পরিচয় (11)",
  "questions": [
    {
      "number": "1",
      "uddipok": "বাংলাদেশে সংসদীয় সরকারব্যবস্থা প্রচলিত আছে। সাংবিধানিকভাবে আইন বিভাগ বা সংসদ, নির্বাহী বা শাসন বিভাগকে নিয়ন্ত্রণ করে। এক্ষেত্রে সংখ্যাগরিষ্ঠতার ভিত্তিতে সরকার গঠিত হয়। রাষ্ট্রপতি রাষ্ট্রের নিয়মতান্ত্রিক প্রধান এবং সংসদ সদস্যদের ভোটে নির্বাচিত হন। বাংলাদেশের সংসদের নাম জাতীয় সংসদ। বাংলাদেশে আইন প্রণয়ন, শাসন বিভাগের ওপর নিয়ন্ত্রণ এবং অর্থ সংক্রান্ত তদারকির ক্ষেত্রে সংসদের ক্ষমতা ও কার্যাবলি বিদ্যমান।",
      "tag": "",
      "sub_questions": [
        {
          "label": "ক",
          "question": "আমাদের দেশে কয়টি সিটি কর্পোরেশন আছে?",
          "explanation": "আমাদের দেশে ১২টি সিটি কর্পোরেশন আছে।"
        },
        {
          "label": "খ",
          "question": "স্থানীয় স্বায়ত্তশাসন বলতে কী বোঝায়?",
          "explanation": "স্থানীয় স্বায়ত্তশাসন বলতে নির্দিষ্ট এলাকাভিত্তিক জনগণের স্বশাসনকে বোঝায় । স্থানীয় এলাকার জনগণের নির্বাচিত প্রতিনিধিদের দ্বারা স্থানীয় স্বায়ত্তশাসন পরিচালিত হয় এবং জনগণের নিকট তারা দায়িত্বশীল থাকে । এ শাসনব্যবস্থা. হচ্ছে গণতান্ত্রিক রাজনৈতিক ব্যবস্থা বা সরকার পরিচালনা পদ্ধতির পরিশীলিত রূপ। যেমন— ইউনিয়ন পরিষদ, উপজেলা পরিষদ, পৌরসভা ইত্যাদি।"
        },
        {
          "label": "গ",
          "question": "সংসদীয় সরকারব্যবস্থায় রাষ্ট্রপতির পদটি নিয়মতান্ত্রিক— উক্তিটি বর্ণনা করো।",
          "explanation": "সংসদীয় সরকারব্যস্থায় রাষ্ট্রপতির পদটি নিয়মতান্ত্রিক — উক্তিটি যথার্থ । রাষ্ট্রপতি সংসদীয় ব্যবস্থায় রাষ্ট্রের নিয়মতান্ত্রিক প্রধান। পদমর্যাদায় রাষ্ট্রপতি সবার উপরে। রাষ্ট্রের প্রধান হিসেবে তিনি নিয়মতান্ত্রিক কতগুলো দায়িত্ব পালন করেন। যেমন— রাষ্ট্রপতি সংখ্যাগরিষ্ঠ দলের আস্থাভাজন নেতাকে প্রধানমন্ত্রী নিযুক্ত করেন। তিনি প্রধানমন্ত্রীর পরামর্শে মন্ত্রীসভা বণ্টন, অ্যাটর্নি জেনারেল, প্রধান নির্বাচন কমিশনার, মহাহিসাব নিরীক্ষক ও নিয়ন্ত্রক, পাবলিক সার্ভিস কমিশনের চেয়ারম্যানসহ গুরুত্বপূর্ণ পদে নিয়োগ দেন । রাষ্ট্রপতি সংসদ আহ্বান করেন ও নতুন বছরে সংসদে ভাষণ দেন । 'জরুরি প্রয়োজনে' রাষ্ট্রপতি অধ্যাদেশ জারি করেন যা আইনের মতো ক্ষমতাসম্পন্ন। এছাড়াও রাষ্ট্রপতি প্রধান বিচারপতি নিয়োগ, অর্থ সংক্রান্ত বিলে সুপারিশ করেন এবং বাংলাদেশের প্রতিরক্ষা বিভাগসমূহের সর্বাধিনায়কত্বের দায়িত্ব পালন করেন। রাষ্ট্রপতি রাষ্ট্রের প্রধান হিসেবে গুরুত্বপূর্ণ দায়িত্ব পালন করলেও সরকার প্রধান হিসেবে প্রধানমন্ত্রী শাসন বিভাগ পরিচালনা করেন। তিনি সরকারের প্রধান নির্বাহী কর্মকর্তা। প্রধানমন্ত্রী সংসদ নেতা ও মন্ত্রিসভার প্রধান । তিনিই মন্ত্রিসভা গঠন করেন। প্রধানমন্ত্রী রাষ্ট্রপতি কর্তৃক নিযুক্ত হলেও রাষ্ট্রপতি \" প্রধানমন্ত্রীর পরামর্শে সকল কাজ করেন। পুরো শাসন ব্যবস্থার নেতৃত্বে থাকেন প্রধানমন্ত্রী। তাই বলা যায়, রাষ্ট্রপতি রাষ্ট্রের গুরুত্বপূর্ণ দায়িত্ব পালন করলেও দেশ পরিচালনার মূল দায়িত্বে থাকেন প্রধানমন্ত্রী। এজন্য রাষ্ট্রপতি পদটি নিয়মতান্ত্রিক ।"
        },
        {
          "label": "ঘ",
          "question": "আইন প্রণয়ন, শাসন বিভাগের ওপর নিয়ন্ত্রণ এবং অর্থ সংক্রান্ত তদারকির ক্ষেত্রে সংসদের ক্ষমতা ও কার্যাবলি বিদ্যমান – তোমার মতের পক্ষে যুক্তি দাও।",
          "explanation": "আইন প্রণয়ন, শাসন বিভাগের ওপর নিয়ন্ত্রণ এবং অর্থ সংক্রান্ত তদারকির ক্ষেত্রে সংসদের ক্ষমতা ও কার্যাবলি বিদ্যমান— মন্তব্যটি যথার্থ। সংসদীয় সরকারব্যবস্থায় জাতীয় সংসদের ক্ষমতা ও কার্যাবলি অনেক। জাতীয় সংসদ আইন বিভাগের একটি প্রধান প্রতিষ্ঠান। জাতীয় সংসদ রাষ্ট্রের সকল আইন প্রণয়ন করে থাকে। সংবিধান অনুযায়ী সংসদ যে কোনো নতুন আইন প্রণয়ন ও প্রচলিত আইন পরিবর্তন, পরিবর্ধন ও সংশোধন করতে পারে । জাতীয় সংসদ শাসন বিভাগকে নিয়ন্ত্রণ করতে ভূমিকা রাখে। প্রধানমন্ত্রী ও তার মন্ত্রিসভাকে শাসন সংক্রান্ত সকল কাজের জন্য সংসদের কাছে দায়ী থাকতে হয়। সরকার সংসদের কাছে জবাবদিহি করতে বাধ্য। সংসদ সরকারের যেকোনো ভালো কাজের প্রশংসা ও মন্দ কাজের সমালোচনা করতে পারে। সংসদ মুলতবি প্রস্তাব, নিন্দা প্রস্তাব, প্রধানমন্ত্রী বা মন্ত্রীদের প্রতি অনাস্থা প্রস্তাবের মাধ্যমে শাসন বিভাগের ওপর নিয়ন্ত্রণ প্রতিষ্ঠা করে । জাতীয় সংসদ অর্থ সংক্রান্ত ক্ষমতাও সংরক্ষন করে। রাষ্ট্রের অর্থ কীভাবে ব্যয় হবে তার ওপর সংসদ দৃষ্টি রাখে। সংসদের অনুমোদন ব্যতীত কোনো প্রকার ব্যয় করা যায় না। কর আরোপ বা কর সংগ্রহ করতেও সংসদের অনুমতি নিতে হয়। সংসদ অনুমোদিত বাজেট অনুযায়ী সরকারকে চলতে হয়। পরিশেষে বলা যায়, আইন প্রণয়ন, শাসন বিভাগের ওপর নিয়ন্ত্রণ এবং অর্থ সংক্রান্ত তদারকির ক্ষেত্রে সংসদের ভূমিকা অত্যধিক।"
        }
      ]
    },
    {
      "number": "2",
      "uddipok": "দশম শ্রেণির শ্রেণিশিক্ষক জনাব আহমেদ তার ক্লাসের ক্যান্টেন নির্বাচন করতে চান। এজন্য তিনি ক্লাসে একটি নির্বাচনের আয়োজন করেন। আরও দুইজন শিক্ষক তাকে একটি সুষ্ঠু ও নিরপেক্ষ নির্বাচন পরিচালনায় সাহায্য করেন। নির্বাচনের দিন অধিকাংশ শিক্ষার্থীই শান্তিপূর্ণভাবে তাদের ভোট দেয়। তবে, কামরুল জাল ভোট দিতে চাইলে শিক্ষকদের একজন তাকে থামান। এ ঘটনা দেখে জনাব আহমেদ বলেন, সৎ এবং যোগ্য ক্যাপ্টেন নির্বাচনের জন্য সুষ্ঠু এবং নিরপেক্ষ নির্বাচন হওয়া প্রয়োজন ।",
      "tag": "",
      "sub_questions": [
        {
          "label": "ক",
          "question": "বাংলাদেশের প্রধান নির্বাচন কমিশনারকে কে নিয়োগ দেন?",
          "explanation": "বাংলাদেশের প্রধান নির্বাচন কমিশনারকে নিয়োগ দেন রাষ্ট্রপতি ।"
        },
        {
          "label": "খ",
          "question": "পরোক্ষ নির্বাচন বলতে কী বোঝায়?",
          "explanation": "নির্বাচনের একটি ধরন হলো পরোক্ষ নির্বাচন। যে পদ্ধতিতে জনগণ ভোটের মাধ্যমে জনপ্রতিনিধি বা একটি মধ্যবর্তী সংস্থা নির্বাচন করেন এবং এই নির্বাচিত জনপ্রতিনিধিগণ ভোট দিয়ে রাষ্ট্রপতি বা সংসদের সংরক্ষিত আসনের সদস্য নির্বাচন করেন, তাকে বলা হয় পরোক্ষ নির্বাচন। যেমন— বাংলাদেশের রাষ্ট্রপতি সংসদ সদস্যদের ভোটে নির্বাচিত হন আবার মার্কিন যুক্তরাষ্ট্রের রাষ্ট্রপতি মধ্যবর্তী সংস্থা দ্বারা নির্বাচিত হন।"
        },
        {
          "label": "গ",
          "question": "উদ্দীপকের কামরুলের মতো আচরণ জাতীয় নির্বাচনে করলে কী ধরনের শাস্তি হতে পারে? ব্যাখ্যা করো।",
          "explanation": "উদ্দীপকের কামরুলের মতো আচরণ জাতীয় নির্বাচনে করলে সর্বোচ্চ ১০ বছর এবং কমপক্ষে ২ বছর সশ্রম কারাদণ্ড হতে পারে । গণপ্রতিনিধিত্ব আদেশ, ১৯৭২ অনুযায়ী নির্বাচনি অপরাধ ও এর দণ্ড নির্ধারণ করা হয়েছে। সে অনুযায়ী নির্বাচনি অপরাধগুলোর মধ্যে নির্ধারিত নির্বাচনি ব্যয়ের বিধান লঙ্ঘন, ঘুষ গ্রহণ, জাল ভোট দেওয়া, নির্বাচনে জবরদস্তি করে ভোট আদায় করা বা ভোটদানে বাধা সৃষ্টি করা, ইচ্ছাকৃতভাবে ব্যালট পেপার বা ব্যালট বক্স নষ্ট করা, কেন্দ্র হতে অন্যত্র নিয়ে যাওয়া, ব্যালট পেপার জাল করা, ভোটকেন্দ্র দখল করা প্রভৃতি অন্যতম। এ ধরনের নির্বাচনি অপরাধের জন্য শাস্তি হিসেবে জরিমানাসহ ক্ষেত্রবিশেষে সর্বোচ্চ ১০ বছর এবং কমপক্ষে ২ বছর সশ্রম কারাদণ্ড দেওয়া হয় । উদ্দীপকের ক্লাস ক্যাপ্টেন নির্বাচনে কামরুল জাল ভোট দিতে চায়, যা নির্বাচনি অপরাধ হিসেরে বিবেচিত হয়। এ ধরনের অপরাধ জাতীয় নির্বাচনে করলে সর্বোচ্চ ১০ বছর এবং কমপক্ষে ২ বছর কারাদণ্ড হতে পারে ।"
        },
        {
          "label": "ঘ",
          "question": "আমাদের দেশে গণতন্ত্র প্রতিষ্ঠায় উদ্দীপকের শিক্ষকের উক্তি যথার্থ— বিশ্লেষণ করো।",
          "explanation": "আমাদের দেশে গণতন্ত্র প্রতিষ্ঠায় সুষ্ঠু এবং নিরপেক্ষ নির্বাচন হওয়া প্ৰয়োজন। গণতন্ত্র আধুনিক যুগের সবচেয়ে জনপ্রিয় সরকারব্যবস্থা। আর আধুনিক গণতান্ত্রিক রাষ্ট্রে নির্বাচন তথা সুষ্ঠু নির্বাচনের ভূমিকা ও গুরুত্ব অপরিসীম। নির্বাচনি আচরণবিধি যথাযথভাবে মানার মাধ্যমে একটি সুষ্ঠু, অবাধ ও নিরপেক্ষ নির্বাচন অনুষ্ঠিত হয়। সুষ্ঠু নির্বাচনে নাগরিকগণ অর্থাৎ নির্বাচকমণ্ডলী তাদের মত প্রকাশ করার সুযোগ পায়। উদ্দীপকের শিক্ষক জনাব আহমেদ বলেন, সৎ এবং যোগ্য ক্যাপ্টেন নির্বাচনের জন্য সুষ্ঠু এবং নিরপেক্ষ নির্বাচন হওয়া প্রয়োজন। একইভাবে আমাদের দেশের গণতন্ত্র প্রতিষ্ঠায়ও সুষ্ঠু ও এবং নিরপেক্ষ নির্বাচন হওয়া প্রয়োজন। আধুনিক গণতান্ত্রিক রাষ্ট্রে প্রতিনিধিত্বমূলক শাসন প্রচলিত। নাগরিকরা তাদের ভোট প্রদানের মাধ্যমে প্রতিনিধি নির্বাচন করে আইন প্রণয়ন ও সরকার পরিচালনায় অংশগ্রহণ করে। তাই গণতন্ত্র প্রতিষ্ঠায় প্রতিনিধি বাছাইয়ের জন্য সুষ্ঠু ও নিরপেক্ষ নির্বাচনের কোনো বিকল্প নেই । সুষ্ঠু ও নিরপেক্ষ নির্বাচনে নাগরিকরা তাদের পছন্দের যোগ্য প্রার্থীকে নির্বাচনের সুযোগ পায়। কিন্তু নির্বাচন নিরপেক্ষ না হলে ক্ষমতাসীন দল বা ব্যক্তি প্রভাব খাটিয়ে ক্ষমতায় এসে নিজের স্বার্থ সংশ্লিষ্ট কাজে মনোযোগ দেয়। অথচ জনগণের প্রত্যক্ষ সমর্থন বা ভোটে প্রতিনিধি নির্বাচিত হলে তারা জনগণের নিকট দায়বদ্ধ থাকে এবং জবাবদিহিতার মানসিকতা বজায় থাকে । পরিশেষে বলা যায়, আমাদের দেশে গণতন্ত্র দুর্বল হওয়ার অন্যতম প্ৰধান কারণ সুষ্ঠু ও নিরপেক্ষ নির্বাচনের অভাব। তাই উদ্দীপকের শিক্ষকের মন্তব্যটি যথার্থ ।"
        }
      ]
    },
    {
      "number": "3",
      "uddipok": "স্থান অক্ষাংশ দ্রাঘিমাংশ সময় তারিখ ক ২০° দক্ষিণ ৮০° পশ্চিম সকাল ১১ টা ২১ জুন খ ৬০° উত্তর ৬০° পশ্চিম ? ২১ জুন",
      "tag": "",
      "sub_questions": [
        {
          "label": "ক",
          "question": "পৃথিবীর গতি কী?",
          "explanation": "মহাকর্ষ শক্তি দ্বারা নিয়ন্ত্রিত হয়ে সূর্যকে কেন্দ্র করে পৃথিবী নিজ অক্ষে আবর্তন করে এবং নির্দিষ্ট কক্ষপথে সূর্যের চারদিকে পরিক্রমণ করে, একেই পৃথিবীর গতি বলে ।"
        },
        {
          "label": "খ",
          "question": "প্রতিপাদ স্থান বলতে কী বোঝায়?",
          "explanation": "ভূ-পৃষ্ঠের ওপর অবস্থিত কোনো বিন্দুর বিপরীত বিন্দুকে সেই বিন্দুর প্রতিপাদ স্থান বলে । প্রতিপাদ স্থান সম্পূর্ণভাবে একে অন্যের বিপরীত দিকে থাকে। এ স্থান নির্ণয় করার জন্য ভূ-পৃষ্ঠের কোনো বিন্দু থেকে পৃথিবীর কেন্দ্রের মধ্য দিয়ে একটি কল্পিত রেখা পৃথিবীর ঠিক বিপরীত দিকে টানা হয়। ঐ কল্পিত রেখা যে বিন্দুতে ভূ-পৃষ্ঠের বিপরীত পাশে এসে পৌঁছায় সেই বিন্দুই প্রথম বিন্দুটির প্রতিপাদ স্থান ।"
        },
        {
          "label": "গ",
          "question": "'ক' স্থানের স্থানীয় সময় সকাল ১১টা হলে, 'খ' স্থানের স্থানীয় সময় কত?",
          "explanation": "ছকের 'ক' চিহ্নিত স্থানটির দ্রাঘিমা ৮০° পশ্চিম এবং 'খ' চিহ্নিত স্থানটির দ্রাঘিমা ৬০° পশ্চিম। উক্ত স্থান দুটির দ্রাঘিমার পার্থক্য হলো ৮০°-৬০° = ২০° প্রতি ১° দ্রাঘিমার পার্থক্যের কারণে সময়ের পার্থক্য হয় ৪ মিনিট 1 সুতরাং ২০° দ্রাঘিমার জন্য সময়ের পার্থক্য হবে = ২০°×৪ = ৮০ মিনিট। 'ক' চিহ্নিত স্থান ও ‘খ’' চিহ্নিত স্থান উভয়ই পশ্চিম দ্রাঘিমায় অবস্থিত। তবে দ্রাঘিমা রেখার মান অনুযায়ী ‘খ’ স্থানটি ‘ক’ স্থানের পূর্বে অবস্থিত। তাই ‘খ’ স্থানের সময় বেশি হবে । সুতরাং ‘খ' চিহ্নিত স্থানটির স্থানীয় সময় হবে সকাল ১১টা + ৮০ মিনিট (১ ঘণ্টা ২০ মিনিট) = দুপুর ১২টা ২০ মিনিট । সুতরাং খ চিহ্নিত স্থানটির স্থানীয় সময় দুপুর ১২টা ২০ মিনিট ।"
        },
        {
          "label": "ঘ",
          "question": "ছকে উল্লিখিত তথ্য ব্যবহার করে 'ক' ও 'খ' স্থানের ঋতু পরিবর্তনের বৈচিত্র্য আলোচনা করো।",
          "explanation": "ক ও খ স্থানের ঋতু ভিন্ন হবে । ২১শে জুন সূর্যের উত্তরায়ণের শেষ দিন। এই দিনে সূর্যরশ্মি কর্কটক্রান্তির উপর লম্বভাবে পতিত হয়। ফলে উত্তর গোলার্ধে দীর্ঘতম দিন এবং ক্ষুদ্রতম রাত হয়। ২১শে জুনের দেড় মাস আগে থেকে দেড় মাস পর পর্যন্ত মোট তিন মাস উত্তর গোলার্ধে উত্তাপ বেশি থাকে। এসময় উত্তর গোলার্ধে গ্রীষ্মকাল । অন্যদিকে সূর্যের তীর্যক কিরণের জন্য দক্ষিণ গোলার্ধে দিন ছোট ও রাত বড় হয় বলে সেখানে শীতকাল । উদ্দীপকের ক স্থানটির অক্ষাংশ হলো ২০° দক্ষিণ। অর্থাৎ ক স্থানটি পৃথিবীর দক্ষিণ গোলার্ধে অবস্থিত। আর ২১শে জুন তারিখে সূর্যরশ্মি দক্ষিণ গোলার্ধে তীর্যকভাবে পতিত হওয়ায় ক স্থানটির ঋতু হবে শীতকাল । অন্যদিকে খ স্থানটির অক্ষাংশ হলো ৬০° উত্তর। অর্থাৎ স্থানটি উত্তর গোলার্ধে অবস্থিত। আর ২১শে জুন তারিখে সূর্যরশ্মি উত্তর গোলার্ধে লম্বভাবে কিরণ দেয়। ফলে স্থানটির ঋতু হবে গ্রীষ্মকাল । উপরের আলোচনা থেকে বলা যায়, ২১ জুন তারিখে 'ক' স্থানে শীতকাল এবং ‘খ’ স্থানে গ্রীষ্মকাল থাকবে। অর্থাৎ স্থান দুটির ঋতু ভিন্ন হবে ।"
        }
      ]
    },
    {
      "number": "4",
      "uddipok": "নবম শ্রেণির ছাত্র মুনতাসির সম্প্রতি কক্সবাজার বেড়াতে গিয়েছিলো। সে দেখলো নির্দিষ্ট সময়ের ব্যবধানে সমুদ্রের পানি অনেক বেড়ে যায় আবার কমে যায়। স্থানীয় লোকজনের কাছে জানতে চাইলে তারা বললো, তাদের প্রতিদিনের জীবনে এ ঘটনার প্রভাব অপরিসীম।",
      "tag": "",
      "sub_questions": [
        {
          "label": "ক",
          "question": "মরা কটাল কী?",
          "explanation": "চন্দ্র ও সূর্য যখন পৃথিবীর সমকোণে অবস্থান করার ফলে চন্দ্রের আকর্ষণে চাঁদের দিকে জোয়ার হয় কিন্তু সূর্যের আকর্ষণের জন্য এ জোয়ারের বেগ তীব্র হয় না, তখন এরূপ জোয়ারকে মরা কটাল বলে ।"
        },
        {
          "label": "খ",
          "question": "উদ্দীপকে উল্লিখিত পানির হ্রাস-বৃদ্ধির কারণ কী? ব্যাখ্যা দাও।",
          "explanation": "উদ্দীপকে উল্লিখিত পানির হ্রাস-বৃদ্ধির কারণে জোয়ার ভাটা । পৃথিবী তার নিজ অক্ষের ওপর দ্রুতবেগে ঘুরছে বলে তার পৃষ্ঠ থেকে তরল পানিরাশি চতুর্দিকে ছিটকে যাওয়ার প্রবণতা রয়েছে। একে কেন্দ্রাতিগ শক্তি বলে। এই কেন্দ্রাতিগ শক্তির প্রভাবে জোয়ার-ভাটা হয়। আবার পৃথিবীর ওপর চন্দ্র ও সূর্যের আকর্ষণ রয়েছে, যাকে মাধ্যাকর্ষণ শক্তি বলে। চন্দ্ৰ- সূর্যের মাধ্যাকর্ষণ শক্তির প্রভাবেও পৃথিবীতে জোয়ার-ভাটা হয়। যার ফলে সমুদ্রের পানির হ্রাস-বৃদ্ধি ঘটে ।"
        },
        {
          "label": "গ",
          "question": "উদ্দীপক অনুসারে জোয়ার ও ভাটার মধ্যবর্তী সময়ের ব্যবধান বর্ণনা করো।",
          "explanation": "জোয়ার ও ভাটার মধ্যবর্তী সময়ের ব্যবধান ৬ ঘণ্টা ১৩ মিনিট । পৃথিবী যেমন নিজ অক্ষের উপর পশ্চিম হতে পূর্বদিকে আবর্তন করছে চন্দ্রও তেমনি পৃথিবীর চারদিকে পশ্চিম হতে পূর্বদিকে পরিক্রমণ করে । চন্দ্র নিজ কক্ষপথে ২৭ দিনে পৃথিবীকে একবার প্রদক্ষিণ কলে। ফলে পৃথিবীর একবার আবর্তনকালে অর্থাৎ প্রায় ২৪ ঘণ্টায় চন্দ্ৰ (৩৬০ : ২৭) বা ১৩° পথ অতিক্রম করে। পৃথিবী ও চন্দ্র উভয়ই যেহেতু পশ্চিম থেকে পূর্বদিকে ঘুরছে তাই পৃথিবী উক্ত ১৩০° পথ আরও (১৩×৪) = ৫২ মিনিটে অগ্রসর হয়। ১° পথ অতিক্রম করতে পৃথিবীর ৪ মিনিট সময় লাগে। কোনো নির্দিষ্ট স্থানে নির্দিষ্ট সময়ে মুখ্য জোয়ার হওয়ায় ১২ ঘণ্টা ২৬ মিনিট পরে সেখানে গৌণ জোয়ার হয় এবং মুখ্য জোয়ারের ২৪ ঘণ্টা ৫২ মিনিট পর সেখানে আবার মুখ্য জোয়ার হয়। এভাবে প্রত্যেক স্থানে জোয়ার শুরুর ৬ ঘণ্টা ১৩ মিনিট পরে ভাটা হয়ে থাকে । উদ্দীপকে মুনতাসির কক্সবাজারে নির্দিষ্ট সময়ের ব্যবধানে সমুদ্রের পানি অনেক বেড়ে যেতে আবার কমে যেতে দেখে। যা ঘটে মূলত জোয়ার- ভাটার কারণে। পৃথিবীর ও চন্দ্রের ঘূর্ণনের ফলে কোনো নির্দিষ্ট সময়ে মুখ জোয়ার হওয়ার ১২ ঘণ্টা ২৬ মিনিট পরে সেখানে গৌণ জোয়ার হয় এবং মুখ্য জোয়ারের ২৪ ঘণ্টা ৫২ মিনিট পর সেখানে আবার মুখ্য জোয়ার হয় । আর জোয়ারের ৬ ঘণ্টা ১৩ মিনিট পর ভাটা হয় ।"
        },
        {
          "label": "ঘ",
          "question": "প্রতিদিনের জীবনে এ ঘটনার প্রভাব অপরিসীম উদ্দীপক অনুসারে উক্তিটির যথার্থতা যাচাই করো।",
          "explanation": "উদ্দীপকে সংঘটিত সমুদ্রের অবস্থাটি জোয়ার-ভাটাকে নির্দেশ করে। জোয়ার-ভাটা পৃথিবীর উপর ব্যাপক প্রভাব ফেলে । পৃথিবীতে প্রতিনিয়ত জোয়ার-ভাটা হচ্ছে। মূলত কেন্দ্রাতিগ শক্তি ও চন্দ্র- সূর্যের আকর্ষণের ফলে পৃথিবীতে জোয়ার ভাটা ঘটে থাকে। চিত্রে চন্দ্র সূর্যের মিলিত আকর্ষণে জোয়ার ভাটা সৃষ্টিকে ইঙ্গিত করা হয়েছে। জোয়ার- ভাটার ফলে নদীর আবর্জনা পরিষ্কার হয়ে পানি নির্মল হচ্ছে, নদীর মোহনায় পলি সঞ্চিত হচ্ছে ও নদীমুখ বন্ধ হতে পারছে না। জোয়ার-ভাটার স্রোতে নদীখাত গভীর হয়। অনেক সময় নদীর পাশে খাল খনন করে জোয়ারের পানি আটকে জমিতে সেচ দেওয়া হয়। পৃথিবীর বহু নদীতে ভাটার স্রোতকে কাজে লাগিয়ে জলবিদ্যুৎ উৎপাদন করা হয়। ভারতের বান্ডালা বন্দরে এরকম একটি বিদ্যুৎ কেন্দ্র রয়েছে। জোয়ারের সময় নদীতে পানি বৃদ্ধি পাওয়ায় সমুদ্রগামী বড় বড় জাহাজ অনায়াসে নদীতে প্রবেশ করতে পারে। বাংলাদেশের চট্টগ্রাম ও মংলা বন্দরে জোয়ারের সময় নদীর গভীরতা বৃদ্ধি পাওয়ায় বড় বড় জাহাজ প্রবেশ করে অথবা বন্দর ছেড়ে যায়। এছাড়া জোয়ারের সময় সমুদ্রের পানি আবদ্ধ করে তা শুকিয়ে লবণ তৈরি করা যায়। এভাবে উপকূলীয় অঞ্চলগুলোর মানুষের জীবন-জীবিকায় জোয়ার-ভাটা ইতিবাচক প্রভাব ফেলছে । জোয়ার-ভাটার অনেক উপকারিতা থাকলেও কিছু অসুবিধাও রয়েছে। ভরাকটালের সময় (প্রবল জোয়ার) সমুদ্রের পানি প্রবল তরঙ্গে নদীর মোহনা দিয়ে স্থলভাগে প্রবেশ করে রানের (Tidal Bore) সৃষ্টি করে। মেঘনা, ভাগীরথী, আমাজান প্রভৃতি নদীতে এরূপ বান দেখা যায়। অসাবধানতাবশত কখনো কখনো এই বানে নৌকা, স্টিমার, 'জাহাজসহ জানমালের ব্যাপক ক্ষতি হয়। এছাড়া স্থলভাগে সমুদ্রের লোনা পানি প্রবেশের ফলে অনেক উদ্ভিদ মারা যায়। উপরের আলোচনা থেকে এটি প্রতীয়মান হয়, জোয়ার-ভাটা মানুষের অর্থনৈতিক কর্মকাণ্ডের সাথে সম্পর্কিত হওয়ায় পৃথিবীর উপর এর ব্যাপক প্রভাব রয়েছে।"
        }
      ]
    },
    {
      "number": "5",
      "uddipok": "আকস্মিক কম্পনে সীমা ও তার সহপাঠীরা ভয় পেয়ে গেলো। তাদের শিক্ষক এ ধরনের কম্পনের কারণ ব্যাখ্যা করলেন। তিনি এ ধরনের পরিস্থিতি মোকাবেলায় যথাযথ প্রস্তুতি নিতেও তাদের উপদেশ দিলেন।",
      "tag": "",
      "sub_questions": [
        {
          "label": "ক",
          "question": "প্লাইস্টোসিনকান কী?",
          "explanation": "আনুমানিক ২৫,০০০ বছর পূর্বের সময়কে প্লাইস্টোসিনকাল বলা হয়।"
        },
        {
          "label": "খ",
          "question": "বাংলাদেশের ভৌগোলিক অবস্থান ও সীমানা ব্যাখ্যা করো।",
          "explanation": "ভৌগোলিকভাবে বাংলাদেশ এশিয়া মহাদেশের দক্ষিণে অবস্থিত। বাংলাদেশ ২০°৩৪′ উত্তর অক্ষরেখা থেকে ২৬°৩৮′ উত্তর অক্ষরেখা এবং ৮৮°০১′ পূর্ব দ্রাঘিমা রেখা থেকে ৯২°৪১′ পূর্ব দ্রাঘিমারেখার মধ্যে অবস্থিত। বাংলাদেশের উত্তরে ভারতের পশ্চিমবঙ্গ, মেঘালয় ও আসাম, পূর্বে আসাম, ত্রিপুরা ও মিজোরাম এবং মিয়ানমার; পশ্চিমে ভারতের পশ্চিমবঙ্গ এবং দক্ষিণে বঙ্গোপসাগর অবস্থিত। কর্কটক্রান্তি রেখা বাংলাদেশের মাঝামাঝি স্থান দিয়ে অতিক্রম করেছে।"
        },
        {
          "label": "গ",
          "question": "উদ্দীপকে উল্লিখিত প্রাকৃতিক দুর্যোগটির কারণ বর্ণনা করো।",
          "explanation": "উদ্দীপকে উল্লিখিত প্রাকৃতিক দুর্যোগটি হলো ভূমিকম্প। উদ্দীপকে বলা হয়েছে, আকস্মিক কম্পনে সীমা ও তার সহপাঠীরা ভয় পেয়ে গেল। তাদের শিক্ষক এ ধরনের কম্পনের কারণ ব্যাখ্যা করলেন। এখানে প্রাকৃতিক দুর্যোগ ভূমিকম্পকে ইঙ্গিত করা হয়েছে। কোনো কারণে ভূ-পৃষ্ঠের কোনো অংশ কেঁপে উঠলে তাকে ভূমিকম্প বলে। ভূমিকম্প একটি আকস্মিক প্রাকৃতিক দুর্যোগ। এ দুর্যোগটির কিছু সুনির্দিষ্ট কারণ আছে। মূলত ভূত্বকের টেকটনিক প্লেটের সঞ্চরণশীলতার পরিণতিতে ভূমিকম্প হয়। ভূত্বক কয়েকটি অতি ধীরগতিতে সঞ্চরণশীল টেকটনিক প্লেটে বিভক্ত। অনেক সময় পাশাপাশি অবস্থানরত দুটি প্লেটের একটি অপরটির সীমানা বরাবর তলদেশে ঢুকে পড়ে অথবা আনুভূমিকভাবে আগে পিছে সরে যায়। এ থেকে উৎপন্ন প্রচণ্ড শক্তির কারণে ভূমিকম্প হয়। বিশেষজ্ঞদের মতে, ভিত্তিশিলা চ্যুতি বা ফাটল বরাবর আকস্মিক ভূ- আলোড়ন এবং আগ্নেয়গিরি থেকে প্রচণ্ড শক্তিতে লাভা বের হয়ে আসার সময় ভূমিকম্প হতে পারে। এছাড়া ভূ-ত্বক তাপ বিকিরণ করে সংকুচিত হলে ভূ-পৃষ্ঠের গভীরের শিলাস্তরে ভারের সামঞ্জস্য রক্ষা করতে ফাটল ও ভাঁজের সৃষ্টি হয়। এ কারণেও ভূকম্পন অনুভূত হয় ।"
        },
        {
          "label": "ঘ",
          "question": "উপযুক্ত প্রস্তুতি এ ধরনের দুর্যোগের ক্ষয়ক্ষতির পরিমাণ কমিয়ে আনতে পারে- মতামত দাও।",
          "explanation": "উপযুক্ত প্রস্তুতি এ ধরনের দুর্যোগ তথা ভূমিকম্পের ক্ষয়ক্ষতির পরিমাণ কমিয়ে আনতে পারে— কথাটি যথার্থ। কখনো কখনো ভূ-পৃষ্ঠের কিছু অংশ কোনো কারণে হঠাৎ কেঁপে উঠে। এ কম্পন অত্যন্ত মৃদু থেকে প্রচণ্ড হয়ে থাকে, যা সাধারণত কয়েক সেকেন্ড স্থায়ী হয়। ভূ-পৃষ্ঠের এরূপ আকস্মিক কম্পনকেই ভূমিকম্প বলে। এটি একটি প্রাকৃতিক দুর্যোগ। বিভিন্ন উপায় অবলম্বনের মাধ্যমে ভূমিকম্পের ক্ষয়ক্ষতির পরিমাণ কমিয়ে আনা সম্ভব। ভূমিকম্পের উপযোগী অবকাঠামো তৈরির মাধ্যমে প্রতিরোধ গড়ে তোলা সম্ভব। বাড়ি তৈরির পূর্বে মাটি পরীক্ষা করে বিশেষত প্রকৌশলীর পরামর্শ নিতে হবে এবং দুটি বাড়ির মধ্যে নির্দিষ্ট পরিমাণ দূরত্ব বজায় রাখতে হবে। বাড়ির বিদ্যুৎ, গ্যাস ও পানির লাইন ত্রুটিমুক্ত ও চিহ্নিত রাখতে হবে। ভূমিকম্প মোকাবিলা করার জন্য একজন ব্যক্তির করণীয় হলো- বাড়িতে একটি ব্যাটারিচালিত রেডিও এবং টর্চ বাতি সব সময় রাখা। প্রাথমিক চিকিৎসার সরঞ্জাম প্রস্তুত রাখা। বাড়ির গ্যাস, পানি ও বিদ্যুতের মেইন সুইচ কোথায় তা জেনে রাখা এবং এগুলো কীভাবে বন্ধ করতে হয় তা শিখে রাখা। বাড়ির সবচেয়ে সুরক্ষিত স্থানটি চিহ্নিত করা। হাসপাতাল, ফায়ার ব্রিগেড প্রভৃতির ফোন নাম্বার সাথে রাখা। স্কুলে বাচ্চাদের ভূমিকম্প সম্পর্কে ধারণা দেওয়া। ভূমিকম্পের সময় কী করতে হবে তা শিখিয়ে দেওয়া। খেলার মাঠে থাকাকালীন সময়ে দালানকোঠা থেকে দূরে থাকা । উপরের আলোচনার ভিত্তিতে বলা যায়, ভূমিকম্প মোকাবিলার পূর্ব- প্রস্তুতিমূলক পদক্ষেপগুলো খুবই গুরুত্বপূর্ণ। এগুলোর সঠিক প্রয়োগ প্রাণহানি ও সম্পদের ক্ষয়ক্ষতি অনেকাংশে এড়াতে পারে।"
        }
      ]
    },
    {
      "number": "6",
      "uddipok": "বারো বছরের শিরিন একটি চিনি কলে দিনমজুর হিসেবে কাজ করে। তার ছোট ভাইও শহরের একটি রাসায়নিক কারখানায় কাজ করে। কাজ থেকে ফিরে শিরিন প্রতিদিন - তার মাকে ঘরের কাজে সাহায্য করে। অথচ তার ভাই এসময় বিশ্রাম নেয়। এমনকি ঘরে ভালো কিছু রান্না হলে সেটিও তার জন্য বরাদ্দ থাকে।",
      "tag": "",
      "sub_questions": [
        {
          "label": "ক",
          "question": "AIDS-এর পূর্ণরূপ কী?",
          "explanation": "AIDS-এর পূর্ণরূপ হলো Acquired Immune Deficiency Syndrome।"
        },
        {
          "label": "খ",
          "question": "কিশোর অপরাধ বলতে কী বোঝায়?",
          "explanation": "কিশোর বয়সীদের দ্বারা সংঘটিত সামাজিকভাবে প্রচলিত মূল্যবোধ ও আইন-কানুনবিরোধী কাজই কিশোর অপরাধ । কিশোর অপরাধ প্রতিটি সমাজের জন্য একটি উদ্বেগজনক সামাজিক সমস্যা। সাধারণত ৭ থেকে ১৬ বছর বয়সী কিশোর-কিশোরীদের দ্বারা সংঘটিত অপরাধই কিশোর অপরাধ। তবে বিভিন্ন দেশে এর বয়সের তারতম্য রয়েছে। বাংলাদেশে ১৪ থেকে ১৮ বছর রয়সীদের কিশোর- কিশোরী বলা হয়। এ বয়সে যারা অপরাধ করে তারাই কিশোর অপরাধী ।"
        },
        {
          "label": "গ",
          "question": "উদ্দীপকে ইঙ্গিতকৃত প্রথম সামাজিক সমস্যাটি কী? ব্যাখ্যা করো।",
          "explanation": "উদ্দীপকে ইঙ্গিতকৃত প্রথমোক্ত সামাজিক সমস্যাটি হলো শিশু শ্রম । শিশু শ্রম বলতে সাধারণত অল্প বয়সের শিশু কিশোরদের ঝুঁকিপূর্ণ কাজে নিয়োজিত হওয়াকে বোঝায়। উদ্দীপকে দেখা যায়, তেরো বছর বয়সী রুবি তার পরিবারের জন্য অর্থ উপার্জনের উদ্দেশ্যে একটি চাতালে শ্রমিকের কাজ করে। রুবি একজন শিশু। আর সে তার পরিবারকে আর্থিকভাবে সাহায্য করার জন্য কাজে যোগ দেয়। তাই তার কাজকে শিশু শ্রম হিসেবে আখ্যায়িত করা যায়। বাংলাদেশে শিশু শ্রমের প্রথম ও প্রধান কারণ হচ্ছে অর্থনৈতিক দুরবস্থা। দরিদ্র পরিবারে বাবা-মার পক্ষে ভরণ-পোষণ মিটিয়ে সন্তানের লেখাপড়ার খরচ যোগানো সম্ভব হয় না। তারা মনে করে আয় রোজগার করলে পরিবারের উপকার হবে। আবার শিশুদের অল্প মজুরিতে দীর্ঘক্ষণ কাজে লাগানো যায় বলে নিয়োগ কর্তারাও উৎসাহী হন। এছাড়াও শিশু শ্রমের কুফল সম্পর্কে অভিভাবকদের উদাসীনতার কারণে শিশু শ্রম বৃদ্ধি পাচ্ছে। সুতরাং বলা যায়, আর্থিক দুরবস্থা ও এর সম্পর্কে উদাসীনতাই শিশু শ্রমের প্রধান কারণ ।"
        },
        {
          "label": "ঘ",
          "question": "উদ্দীপকে ইঙ্গিতকৃত দ্বিতীয় সামাজিক সমস্যা প্রতিরোধে কী ধরনের পদক্ষেপ গ্রহণ করা যেতে পারে? যুক্তি সহকারে বিশ্লেষণ করো।",
          "explanation": "উদ্দীপকের দ্বিতীয়োক্ত সামাজিক সমস্যাটি হলো মেয়ে শিশুদের প্রতি বৈষম্যমূলক মনোভাব। বাংলাদেশের পুরুষতান্ত্রিক সমাজব্যবস্থায় মেয়ে শিশুরা শৈশব থেকেই বৈষম্যের শিকার হয়। পরিবারের ছেলে শিশুদের তুলনায় শিক্ষা, খাবার, খেলাধুলা কিংবা সামাজিক বিধিনিষেধের ব্যাপারে মেয়ে শিশুদের ওপর কড়াকড়ি আরোপ করা হয়। দেখা যায়, মেয়ে শিশুর অনুপাতে ছেলে শিশুকে সুযোগ বেশি দেওয়া হয়। উদ্দীপকে দেখা যায়, তের বছরের রুবি ও তার ভাই রানা দুজনই শিশু শ্রমিক। কিন্তু কর্মক্ষেত্র থেকে ফিরে রুবি গৃহকর্মে মাকে সহযোগিতা করলেও রানাকে বিশ্রাম ও খাওয়া দাওয়ার ব্যাপারে একটু বেশি সুযোগ দেয়ার চেষ্টা করা হয় । মেয়ে শিশুর প্রতি বৈষম্য রোধে সামাজিকভাবে সবাইকে এগিয়ে আসতে হবে। সামাজিকভাবে মেয়েদের জন্য শিক্ষা কার্যক্রম গ্রহণ এবং মেয়েদের স্বাবলম্বী করে তুলতে ঋণদান কর্মসূচি গ্রহণের মাধ্যমে তাদের স্বকর্মসংস্থানের উদ্যোগ নেওয়া যায়। তাছাড়া নারী অধিকার এবং অধিকার সংশ্লিষ্ট আইন বিষয়ে সচেতনতা সৃষ্টি করতে হবে। সেই সাথে পারিবারিকভাবেও অভিভাবকদের বুঝতে হবে সন্তান হিসেবে ছেলে মেয়ে যে কেউই সমান সুবিধা ও মনোযোগ পাওয়ার দাবী রাখে। সন্তানদের মাঝে বৈষম্য সৃষ্টি না করে তাদের আদর্শ মানুষ ও সুনাগরিক হিসেবে গড়ে তোলার ব্যাপারেও অভিভাবকদের সজাগ হতে হবে। উপরের আলোচনা থেকে তাই বলা যায়, মেয়ে শিশুর প্রতি বৈষম্য প্রতিরোধে পারিবারিক ও সামাজিক সচেতনতা বৃদ্ধির বিকল্প নেই ।"
        }
      ]
    },
    {
      "number": "7",
      "uddipok": "দৃশ্যপট বৈশিষ্ট্য ক এসব গাছের পাতা একত্রে ফোটেও না, ঝড়েও না খ বাংলাদেশের দক্ষিণ-পূর্বাঞ্চলের প্রধান নদী যার উৎপত্তিস্থল লুসাই পাহাড়",
      "tag": "",
      "sub_questions": [
        {
          "label": "ক",
          "question": "সৌরশক্তি কাকে বলে?",
          "explanation": "আমরা প্রকৃতি থেকে সূর্যের যে আলো অনায়াসে লাভ করি তাকেই সৌরশক্তি বলে।"
        },
        {
          "label": "খ",
          "question": "পানি সংকটের কারণগুলো ব্যাখ্যা করো।",
          "explanation": "পানির অভাবের বহুবিধ কারণ বিদ্যমান। বাংলাদেশের উজান থেকে বয়ে আসা পানিতে প্রচুর পলি থাকে। এসব পলি নদীর তলদেশে জমা হওয়ায় নদী ভরাট হয়ে যায়। নদীতে পানির প্রবাহ হ্রাস পায় । আবার ভারত থেকে বাংলাদেশে আগত বেশ কিছু নদীতে ভারত বাঁধ নির্মাণ করায় নদীগুলোতে শুষ্ক মৌসুমে পানি প্রবাহ কমে যায়। এছাড়া সেচসহ নানা কাজে নদী থেকে পাম্প দিয়ে প্রচুর পানি উত্তোলনের ফলে নদীতে পানির অভাব দেখা দেয়। তাছাড়া নিয়ম-নীতি না মেনে নদীর উপর দিয়ে যত্রতত্র ব্রিজ, কালভার্ট, বাঁধ নির্মাণ নদীতে পানির অভাব দেখা দেওয়ার অন্যতম কারণ।"
        },
        {
          "label": "গ",
          "question": "দৃশ্যপট 'ক' তে কোন বনভূমির কথা বলা হয়েছে? বর্ণনা করো।",
          "explanation": "ছকের 'ক' দ্বারা ক্রান্তীয় চিরহরিৎ ও পত্রপতনশীল বনভূমিকে নির্দেশ করা হয়েছে। বাংলাদেশের দক্ষিণ-পূর্ব ও উত্তর-পূর্ব অংশের পাহাড়ি অঞ্চলকে ক্রান্তীয় চিরহরিৎ এবং পত্রপতনশীল বনভূমি এলাকা নামে অভিহিত করা হয় । মূলত উষ্ণ ও আর্দ্র সমভূমিতে কিছু এলাকা জুড়ে এই প্রজাতির গাছপালা, তরু-লতা, ঝোপঝাড়, গুল্ম জন্ম নেয়। এসব গাছের পাতা একত্রে ফোটেও না, ঝরেও না। ফলে সারা বছর বনগুলো সবুজ থাকে। সে কারণেই এসব বনকে চিরহরিৎ বা চির সবুজ বনভূমি বলে । উদ্দীপকের ছকের 'ক' তে বনভূমির বৈশিষ্ট্য হিসেবে বলা হয়েছে এর গাছের পাতা একত্রে ফোটেও না, ঝরেও পড়ে না এবং সারা বছর বনগুলো সবুজ থাকে। উদ্দীপকের বনটির বৈশিষ্ট্য ওপরে বর্ণিত ক্রান্তীয় চিরহরিৎ এবং পত্রপতনশীল বনভূমির সাথে সম্পূর্ণ সাদৃশ্যপূর্ণ। তাই বলতে পারি ছকের ‘ক’ দ্বারা ক্রান্তীয় চিরহরিৎ এবং পত্রপতনশীল বনভূমিকে নির্দেশ করা হয়েছে ।"
        },
        {
          "label": "ঘ",
          "question": "বাংলাদেশের অর্থনৈতিক উন্নয়নে দৃশ্যপট 'খ' এ উল্লিখিত নদীর ভূমিকা বিশ্লেষণ করো।",
          "explanation": "'খ' চিহ্নিত নদীটি অর্থাৎ কর্ণফুলী নদী বাংলাদেশের অর্থনৈতিক অগ্রগতিতে গুরুত্বপূর্ণ ভূমিকা পালন করছে— মন্তব্যটি যথার্থ । বাংলাদেশের অন্যতম, নদী কর্ণফুলীর উৎপত্তিস্থল লুসাই পাহাড়ে। এটি বাংলাদেশের দক্ষিণ-পূর্বাঞ্চলের প্রধান নদী। ৩২০ কি.মি. দৈর্ঘ্যের এ নদীটি চট্টগ্রাম শহরের খুব কাছ দিয়ে বঙ্গোপসাগরে পতিত হয়েছে। উদ্দীপকে 'খ' দ্বারা বাংলাদেশের দক্ষিণ-পূর্বাঞ্চলের প্রধান নদীকে চিহ্নিত করা হয়েছে যা মূলত কর্ণফুলী নদী । বাংলাদেশের অর্থনীতিতে কর্ণফুলী নদীর গুরুত্ব অপরিসীম। বাংলাদেশের একমাত্র জলবিদ্যুৎ কেন্দ্র এ নদীর পানি প্রবাহের ওপর নির্ভর করে স্থাপন করা হয়েছে। উৎপাদন খরচ কম এবং পরিবেশবান্ধব হওয়ায় জলবিদ্যুৎ বাংলাদেশের অর্থনীতি এবং পরিবেশের ভারসাম্য রক্ষায় গুরুত্বপূর্ণ ভূমিকা পালন করছে। এ নদীর তীরে অবস্থিত চট্টগ্রাম বন্দরের মাধ্যমে বাংলাদেশের আন্তর্জাতিক বাণিজ্যের ৮০ শতাংশ কার্যক্রম সম্পাদিত হয়। সরকার এ বন্দর থেকে প্রচুর রাজস্ব আয় করে। বাংলাদেশের অর্থনীতিতে চট্টগ্রাম বন্দর যোগাযোগের অন্যতম মাধ্যম হিসেবে ভূমিকা পালন করে। কর্ণফুলী নদীকে ঘিরে চট্টগ্রামের ব্যবসা-বাণিজ্য ও শিল্প-কারখানা গড়ে উঠেছে। এসব কর্মকাণ্ডের সাথে জড়িত হাজার হাজার মানুষ নিজেদের অর্থনৈতিক চাহিদা পূরণের পাশাপাশি দেশের অর্থনীতিতে ভূমিকা রাখছে। উপরের আলোচনা থেকে বলা যায়, 'খ' চিহ্নিত কর্ণফুলী নদী দেশের অর্থনৈতিক অগ্রগতিতে অত্যন্ত গুরুত্বপূর্ণ ভূমিকা রাখছে।"
        }
      ]
    },
    {
      "number": "8",
      "uddipok": "",
      "tag": "",
      "sub_questions": [
        {
          "label": "ক",
          "question": "সংগঠকের মূল কাজ কী ?",
          "explanation": "সংগঠকের মূল কাজ ভূমি, মূলধন ও শ্রমকে সমন্বিত করে উৎপাদন সম্পাদন করা।"
        },
        {
          "label": "খ",
          "question": "সমাজতান্ত্রিক অর্থব্যবস্থায় সর্বোচ্চ উৎপাদন করতে ব্যর্থ হয় কেন?",
          "explanation": "সমাজতান্ত্রিক অর্থব্যবস্থায় জনগণের প্রয়োজন অনুযায়ী রাষ্ট্রের নিয়ন্ত্রণে উৎপাদন, বণ্টন ও ভোক্তার কার্যক্রম পরিচালিত হয়। তাই এ অর্থব্যবস্থায় সর্বোচ্চ উৎপাদন করা যায় না । সমাজতান্ত্রিক অর্থনৈতিক কার্যক্রম একটি কেন্দ্রীয় পরিকল্পনার আওতায় রাষ্ট্র কর্তৃক পরিচালিত হয়। এ অর্থব্যবস্থায় সরকার দ্রব্য ও সেবা উৎপাদনের সিদ্ধান্তসমূহ গ্রহণ ও বাস্তবায়ন করে। কোনো দ্রব্য কী পরিমাণ, কখন ও কোন প্রক্রিয়ায় উৎপাদিত হবে এবং এই দ্রব্য কাদের কাছে সরবরাহ করা হবে এ সবই সরকার নির্ধারণ করে। উৎপাদনের সীমারেখা থাকায় সমাজতান্ত্রিক অর্থব্যবস্থা সর্বোচ্চ উৎপাদন করতে ব্যর্থ হয়।"
        },
        {
          "label": "গ",
          "question": "উদ্দীপকের 'ক' তে কোন অর্থব্যবস্থাকে নির্দেশ করা হয়েছে? বর্ণনা করো।",
          "explanation": "উদ্দীপকে 'ক' দেশটিতে ধনতান্ত্রিক অর্থব্যবস্থা বিদ্যমান । ধনতান্ত্রিক অর্থব্যবস্থা হলো এমন একটি ব্যবস্থা, যেখানে ব্যক্তি বা বেসরকারি উদ্যোগে উৎপাদন কার্যক্রম পরিচালিত হয়। এখানে ব্যক্তি তার ইচ্ছামতো পণ্য উৎপাদন, ক্রয়-বিক্রয় এবং ভোগ করতে পারে। অর্থাৎ এখানে উৎপাদক ও ভোক্তার পূর্ণ স্বাধীনতা বিদ্যমান। উদ্যোক্তারা নিজেদের পছন্দমতো দ্রব্য উৎপাদন করতে পারেন। আবার ক্রেতারাও তাদের ইচ্ছানুযায়ী দ্রব্য ক্রয় করতে পারেন। বিক্রেতা ও ক্রেতাদের মধ্যে দর কষাকষির মাধ্যমে দ্রব্যের দাম নির্ধারিত হয়। এ ব্যবস্থার সবচেয়ে গুরুত্বপূর্ণ বৈশিষ্ট্য হলো, এতে ব্যক্তি বা উৎপাদনকারী বিনিয়োগ ও উৎপাদন করে সর্বাধিক মুনাফা অর্জনের লক্ষ্যে। সম্ভাব্য সবচেয়ে বেশি মুনাফা অর্জনের জন্য ব্যক্তি বা বিনিয়োগকারী শ্রমিককে ন্যায্য মজুরির চেয়ে কম মজুরি দেওয়ার চেষ্টা করে। ফলে শ্রমিকরা শোষিত হয় এবং সম্পদ ও আয় বণ্টনে অসমতার সৃষ্টি হয় । উদ্দীপকের বাঁধন ‘ক’ দেশের নাগরিক। তিনি 'ক' দেশে ব্যক্তিগত উদ্যোগে একটি শিল্প কারখানা স্থাপন করেন এবং অল্প দিনের মধ্যে কারখানা থেকে প্রচুর টাকা আয় করেন। তিনি নিজের জন্য একটি দামি গাড়িও কেনেন। 'ক' দেশের অর্থব্যবস্থার এই বৈশিষ্ট্যগুলো ওপরে বর্ণিত ধনতান্ত্রিক অর্থব্যবস্থার সাথে সাদৃশ্যপূর্ণ। কেননা ধনতান্ত্রিক অর্থব্যবস্থাতেই ব্যক্তি উদ্যোগে পণ্যদ্রব্য উৎপাদন, মুনাফা অর্জন ও ভোগ করা যায়। তাই বলতে পারি ‘ক’ দেশের ধনতান্ত্রিক অর্থব্যবস্থা প্রচলিত রয়েছে।"
        },
        {
          "label": "ঘ",
          "question": "উদ্দীপকের ‘খ’-তে উল্লিখিত অর্থব্যবস্থা কীভাবে জনগণের সর্বাধিক কল্যাণ নিশ্চিত করতে পারে? বিশ্লেষণ করো।",
          "explanation": "উদ্দীপকের 'খ' তে উল্লিখিত অর্থব্যবস্থা দ্বারা সমাজতান্ত্রিক অর্থব্যবস্থাকে নির্দেশ করা হয়েছে। সমাজতান্ত্রিক অর্থব্যবস্থা উৎপাদনের মালিকানা, উৎপাদন প্রক্রিয়া, সম্পদের বণ্টন কেন্দ্রীয় পরিকল্পনা অনুসারে পরিচালিত হয়। এ ব্যবস্থায় সরকার দ্রব্য ও সেবা উৎপাদনের ক্ষেত্রে মৌলিক সিদ্ধান্তসমূহ গ্রহণ ও বাস্তবায়ন করে। এখানে ব্যক্তিগত উদ্যোগ গ্রহণ ও বিনিয়োগের সুযোগ নেই । অর্থনৈতিক কার্যাবলি সরকারি নির্দেশনায় পরিচালিত হয় বিধায় অবাধ বিনিয়োগের বিষয়টি অনুপস্থিত। উপদ্দীপকেও দেখা যায় 'খ' দেশে উদ্যোগ গ্রহণের স্বাধীনতা নেই। সম্পদ রাষ্ট্রীয় মালিকানাধীন, প্রতিযোগিতা অনুপস্থিত এবং সুষম আয় বণ্টন ব্যবস্থা বিদ্যমান। এসব বৈশিষ্ট্যের ভিত্তিতে বলা যায়, ‘খ’ দেশে সমাজতান্ত্রিক অর্থনৈতিক ব্যবস্থা বিদ্যমান । সমাজতান্ত্রিক অর্থব্যবস্থায় রাষ্ট্রই শ্রমিকের মজুরি প্রদান করে এবং উৎপাদনের অন্যান্য ব্যয় নির্বাহ করে। ফলে ধনতন্ত্রের মতো পুঁজিপতি কর্তৃক শ্রমিককে বঞ্চিত করার সুযোগ থাকে না। রাষ্ট্র প্রত্যেকের সামর্থ্য ও যোগ্যতা অনুযায়ী কাজের ব্যবস্থা করে দেয়। সকলের আয় এক নয় । কিন্তু কেউ উৎপাদনে তার অবদান অনুসারে প্রাপ্য আয় থেকে বঞ্চিত হয় না। এসব বৈশিষ্ট্যের কারণে অর্জিত সম্পদের সুষম বণ্টন হয় ৷ সমাজতান্ত্রিক অর্থনীতিতে জনগণের প্রয়োজন অনুযায়ী উৎপাদন, বণ্টন ও ভোগের কার্যক্রম সম্পন্ন হয়। সকল অর্থনৈতিক কার্যক্রম একটি কেন্দ্রীয় পরিকল্পনার আওতায় রাষ্ট্র কর্তৃক পরিচালিত হয়। তাই সম্পদের অপচয়ও অপেক্ষাকৃত কম। এর ফলে মোট জাতীয় উৎপাদনও ক্রমান্বয়ে বৃদ্ধি পায় এবং সম্পদের সুষম বণ্টন সম্ভব হয়। উপরের আলোচনা থেকে বলা যায়, সমাজতান্ত্রিক অর্থব্যবস্থা জনগণের সর্বাধিক কল্যাণ নিশ্চিত করতে পারে।"
        }
      ]
    },
    {
      "number": "9",
      "uddipok": "",
      "tag": "",
      "sub_questions": [
        {
          "label": "ক",
          "question": "মাথাপিছু আয় কাকে বলে?",
          "explanation": "কোনো নির্দিষ্ট সময়ে কোনো দেশের নাগরিকদের গড় আয়কে মাথাপিছু আয় বলে ।"
        },
        {
          "label": "খ",
          "question": "GNP ও GDP-র পার্থক্য নিরূপণ করো।",
          "explanation": "GDP ও GNP হলো যথাক্রমে মোট দেশজ উৎপাদন ও মোট জাতীয় উৎপাদন । GDP হলো এক বছরে কোনো দেশের অভ্যন্তরে বা ভৌগোলিক সীমানার ভিতরে বসবাসকারী সকল জনগণ কর্তৃক উৎপাদিত চূড়ান্ত দ্রব্য বা সেবাকর্মের অর্থমূল্যের সমষ্টি। এখানে, দেশে বসবাসরত বিদেশি নাগরিকের আয় যোগ হয় তবে প্রবাসীদের আয় যোগ হয় না। অন্যদিকে, GNP হলো নির্দিষ্ট সময়ে কোনো দেশে উৎপাদিত দ্রব্য ও সেবার আর্থিক মূল্যের সমষ্টি । এখানে প্রবাসীদের আয় যোগ হয় এবং দেশে অবস্থানরত বিদেশিদের আয় বাদ যায়। এটিই GDP ও GNP এর মূল পার্থক্য।"
        },
        {
          "label": "গ",
          "question": "চিত্রে উল্লিখিত প্রশ্ন চিহ্নিত স্থানের ধারণা ব্যাখ্যা করো ।",
          "explanation": "চিত্রে উল্লিখিত প্রশ্ন চিহ্নিত স্থানটি দ্বারা উৎপাদনের উপকরণের অর্জিত আয়কে বোঝানো হয়েছে। কোনো নির্দিষ্ট সময়ে সাধারণত এক বছরে কোনো দেশের প্রাকৃতিক সম্পদ বা ভূমির ওপর সে দেশের মোট শ্রম ও মূলধন নিয়োগ করে যে পরিমাণ বস্তুগত ও অবস্তুগত দ্রব্য ও সেবা উৎপাদন করে, তার আর্থিক মূল্যকে ঐ দেশের মোট জাতীয় উৎপাদন বলে। মোট জাতীয় উৎপাদনকে তিনটি দিক দিয়ে বিবেচনা করে পরিমাপ করা যায় । যথা— ১. উৎপাদিত দ্রব্যসামগ্রী ও সেবা, ২. উৎপাদনের উপকরণের অর্জিত আয় এবং ৩. সমাজের মোট ব্যয়। চিত্রে উল্লিখিত প্রশ্ন চিহ্নিত স্থানে উৎপাদনের উপকরণের অর্জিত আয় দিকটি বোঝানো হয়েছে। এ পদ্ধতিতে মোট জাতীয় উৎপাদন পরিমাপ করতে হলে উৎপাদনের উপাদানসমূহের মোট আয়ের সমষ্টি নির্ণয় করতে হয়। ভূমি, শ্রম, মূলধন ও সংগঠন— এ উৎপাদনের উপাদানের আয় যথাক্রমে খাজনা, মজুরি, সুদ ও মুনাফা। এক বছরে কোনো দেশের জাতীয় আয় হলো ঐ বছরে উৎপাদনের উপাদানসমূহের অর্জিত মোট খাজনা, মজুরি, সুদ ও মুনাফার সমষ্টি।"
        },
        {
          "label": "ঘ",
          "question": "কোনো দেশের মোট জাতীয় আয় পরিমাপের জন্য উপরোক্ত তিনটি পদ্ধতির মধ্যে কোনটি বেশি উপযোগী? আলোচনা করো ।",
          "explanation": "কোনো দেশের GNP পরিমাপের জন্য উপরিউক্ত তিনটি পদ্ধতির মধ্যে উৎপাদিত দ্রব্যসামগ্রী ও সেবা পরিমাপ পদ্ধতিটি বেশি উপযোগী । সাধারণত একবছরে কোনো দেশের জনগণ যে পরিমাণ চূড়ান্ত দ্রব্য ও সেবা উৎপাদন করে তার অর্থমূল্যের সমষ্টিকে মোট জাতীয় উৎপাদন বলে। মোট জাতীয় উৎপাদন পরিমাপের তিনটি পদ্ধতি রয়েছে। যথা— ১. উৎপাদিত দ্রব্যসামগ্রী ও সেরা; ২. উৎপাদনের অর্জিত আয় এবং ৩. সমাজের মোট ব্যয় এর মাধ্যমে । উপরোক্ত তিনটি পদ্ধতির মধ্যে উৎপাদনের দ্রব্যসামগ্রী ও সেবার মাধ্যমে GNP নির্ণয়ের জন্য বেশি উপযোগী কোনো দেশের অর্থনীতিতে জনগণের প্রয়োজনের ভিত্তিতে নানাবিধ দ্রব্যসামগ্রী ও সেবা উৎপাদন করা হয় । মোট জাতীয় উৎপাদন নির্ণয় করতে হলে প্রতিটি দ্রব্য ও সেবার মোট উৎপাদনের পরিমাণকে তার বাজার মূল্য দিয়ে গুণ করতে হয়। এভাবে প্রাপ্ত প্রতিটি দ্রব্য ও সেবার আর্থিক মূল্যের সমষ্টিকে মোট জাতীয় উৎপাদন বলে। এ পদ্ধতিতে GNP নির্ণয় করতে হলে শুধু চূড়ান্ত দ্রব্যই গণনা করতে হয়। অনেক দ্রব্যই চূড়ান্ত পর্যায়ে বাজারে আসার আগে প্রাথমিক ও মাধ্যমিক দ্রব্য হিসেবে একাধিকবার ক্রয়-বিক্রয় হয়। উৎপাদিত দ্রব্যসামগ্রী ও সেবা পদ্ধতিতে প্রতিটি দ্রব্য ও সেবার আর্থিক মূল্য হিসাব করা হয় । তাই তিনটি পদ্ধতির মধ্যে এটিই অধিক উপযোগী কারণ, মোট জাতীয় উৎপাদন নির্ণয়ে সমাজের মোট আয় বা মোট ব্যয়ের সমতা নাও হতে পারে। কারণ, উৎপাদন প্রক্রিয়া চালু রাখার জন্য ব্যবহৃত মূলধন সামগ্রী যেমন— কলকারখানা, যন্ত্রপাতি ইত্যাদির ক্ষয়ক্ষতি পূরণের জন্য মোট জাতীয় উৎপাদনের আর্থিক মূল্য থেকে কিছু অংশ পৃথক রাখা হয় । সুতরাং উপরের আলোচনা থেকে বলা যায়, উৎপাদিত দ্রব্যসামগ্রী ও সেবার মাধ্যমে মোট জাতীয় উৎপাদন (GNP) পরিমাপ অধিক উপযোগী ।"
        }
      ]
    },
    {
      "number": "10",
      "uddipok": "জনাব 'ক' একজন রাজনৈতিক নেতা। তিনি 'চ' দেশের জাতীয় নির্বাচনে জয়ী হলেও ক্ষমতাসীনরা তাকে শাসনভার দেয় নি। এরকম পরিস্থিতিতে জনাব 'ক' জাতির উদ্দেশ্যে একটি ভাষণ দেন। তার এ ভাষণ জনগণকে ঐক্যবদ্ধ করে এবং আন্দোলনে ঝাঁপিয়ে পড়ে। এসময় পুলিশ জনাব ক'কে গ্রেফতার করে এবং কারাগারে বন্দী করে। তবে কারাগার থেকে মুক্তি পেয়ে তিনি 'গ' দেশের প্রেসিডেন্ট হন। স্বাধীনতার পর 'গ' দেশের পুর্নগঠনে তিনি বেশকিছু পদক্ষেপ গ্রহণ করেন।",
      "tag": "",
      "sub_questions": [
        {
          "label": "ক",
          "question": "বাকশাল কী?",
          "explanation": "বাকশাল হলো আওয়ামী লীগ, ন্যাপ, কমিউনিস্ট পার্টিসহ বিভিন্ন দল নিয়ে গঠিত বাংলাদেশ কৃষক-শ্রমিক আওয়ামী লীগ নামক একটি দল । যা সংক্ষেপে ‘বাকশাল' নামে পরিচিত।"
        },
        {
          "label": "খ",
          "question": "আমাদের মুক্তিযুদ্ধকে গণযুদ্ধ বলা হয় কেন?",
          "explanation": "মুক্তিযুদ্ধে বাংলার সকল শ্রেণির তথা গণমানুষের অংশগ্রহণ ছিল বলে একে গণযুদ্ধ বলা হয় । ১৯৭১ সালের ২৫শে মার্চ রাতে পাকিস্তানি সেনাবাহিনী বাংলার নিরস্ত্র জনগণের ওপর আক্রমণ চালায়। বাঙালি কৃষক, শ্রমিক, ছাত্র, সেনা, পুলিশ, ইপিআর সদস্যরা সাহসিকতার সাথে তাদের বিরুদ্ধে রুখে দাঁড়ায়। বাঙালিরা শক্তিশালী ও অস্ত্রে সুসজ্জিত পাকিস্তানি সেনাবাহিনীকে ছাড় দেয়নি বিনা প্রতিরোধে। সর্বস্তরের জনসাধারণ নিজ নিজ অবস্থান থেকে মুক্তিযুদ্ধে অংশ নেয় । তাই বাংলাদেশের মুক্তিযুদ্ধকে ‘গণযুদ্ধ' বা 'জনযুদ্ধ' বলা হয়।"
        },
        {
          "label": "গ",
          "question": "জনাব ‘ক’ এর ভাষণ তোমার পাঠ্যবইয়ের কোন বিষয়টিকে ইঙ্গিত করে? ব্যাখ্যা দাও ।",
          "explanation": "'গ জনাব 'ক' এর ভাষণ আমার পাঠ্যবইয়ের বঙ্গবন্ধু শেখ মুজিবুর রহমানের রেসকোর্স ময়দানে ৭ই মার্চের ভাষণকে ইঙ্গিত করে। ১৯৭০ সালের সাধারণ নির্বাচনে আওয়ামী লীগ জাতীয় ও প্রাদেশিক পরিষদে নিরঙ্কুশ সংখ্যাগরিষ্ঠতা অর্জন করে। পাকিস্তানি সামরিক শাসকচক্র আওয়ামী লীগকে ক্ষমতা হস্তান্তরে নানা চক্রান্ত শুরু করে। ১৯৭১ সালের ৩রা মার্চ ইয়াহিয়া খান জাতীয় পরিষদের অধিবেশন আহ্বান করেন। পাকিস্তান পিপলস পার্টির নেতা জুলফিকার আলী ভুট্টো ঢাকায় অধিবেশনে যোগদান করতে অস্বীকার করেন। ইয়াহিয়া খান ১লা মার্চ ভুট্টোর ঘোষণাকে অজুহাত দেখিয়ে ৩রা মার্চের অধিবেশন অনির্দিষ্টকালের জন্য স্থগিত ঘোষণা করেন । অধিবেশন স্থগিত করার প্রতিবাদে সর্বদলীয় সংগ্রাম পরিষদ ও বঙ্গবন্ধু শেখ মুজিবুর রহমানের আহ্বানে ২রা মার্চ ঢাকায় এবং ৩রা মার্চ সারা দেশে হরতাল পালিত হয়। ফলে সকল সরকারি কার্যক্রম অচল হয়ে পড়ে। হরতাল চলাকালে পুলিশ ও সেনাবাহিনীর গুলিতে বহুলোক হতাহত হয়। বঙ্গবন্ধু শেখ মুজিবুর রহমান অসহযোগ আন্দোলনের ডাক দেন। এমন পরিস্থিতিতে বঙ্গবন্ধু ৭ই মার্চ রেসকোর্স ময়দানে (বর্তমান সোহরাওয়ার্দী উদ্যান) বিশাল এক জনসভায় ঐতিহাসিক ভাষণ দেন। এ ভাষণে তিনি বাঙালি জাতিকে পাকিস্তানের বিরুদ্ধে আন্দোলনের আহ্বান জানান । উদ্দীপকে জনাব 'ক' একজন রাজনৈতিক নেতা। তিনি 'চ' দেশের জাতীয় নির্বাচনে জয়ী হলেও ক্ষমতাসীনরা তাকে শাসনভার দেয়নি। এ রকম পরিস্থিতিতে জনাব 'ক' জাতির উদ্দেশ্যে ভাষণ দেন। উদ্দীপকের এ ঘটনাগুলো বঙ্গবন্ধুর ৭ই মার্চের ভাষণের সাথে সাদৃশ্যপূর্ণ।"
        },
        {
          "label": "ঘ",
          "question": "উদ্দীপকের শেষ বাক্যটি বিশ্লেষণ করো।",
          "explanation": "উদ্দীপকের শেষ বাক্যটিতে বঙ্গবন্ধু শেখ মুজিবুর রহমানের নেতৃত্বাধীন সরকারের যুদ্ধবিধ্বস্ত দেশ পুনর্গঠনের বেশকিছু পদক্ষেপকে ইঙ্গিত করা হয়েছে। যুদ্ধ পরবর্তী বাংলাদেশের সর্বত্র ছিল ধ্বংসস্তূপ, রাষ্ট্রীয় কোষাগার, ছিল শূন্য। এ অবস্থায় রাষ্ট্র হিসেবে বাংলাদেশকে একটি শক্তিশালী ভিতের উপর দাঁড় করাতে ১৯৭২ সালে বঙ্গবন্ধু সরকার একটি পূর্ণাঙ্গ সংবিধান প্রণয়ন করে। দেশের অর্থনৈতিক অবস্থা সমৃদ্ধ করতে \"বঙ্গবন্ধু সরকার পঞ্চবার্ষিক পরিকল্পনা গ্রহণ, পরিত্যক্ত কারখানাসমূহ জাতীয়করণ এবং প্রাথমিক শিক্ষা সরকারিকরণসহ একটি নতুন শিক্ষা কমিটি গঠন করে। এছাড়া এ সরকার যুদ্ধে ক্ষতিগ্রস্ত মানুষের মধ্যে রিলিফ, রেশনিং ব্যবস্থা চালু করে। একইসাথে বঙ্গবন্ধু দেশের আর্থ-সামাজিক ও রাজনৈতিক ক্ষেত্রে 'বাকশাল' নামক একটি নতুন ব্যবস্থার প্রবর্তন করেন, যা 'দ্বিতীয় বিপ্লব' নামে পরিচিতি পায়। পাশাপাশি একটি কার্যকর পররাষ্ট্রনীতি গ্রহণ করা হয়। বঙ্গবন্ধু সরকার দেশকে অর্থনৈতিকভাবে সমৃদ্ধ করার জন্যে একটি পরিকল্পনা কমিশন গঠন করে এবং প্রণীত হয় পঞ্চবার্ষিক পরিকল্পনা। কমিশনের সুপারিশ মোতাবেক বঙ্গবন্ধু যুদ্ধবিধ্বস্ত দেশকে নতুনভাবে গড়ে তোলার জন্য ব্যবসা-বাণিজ্য, শিল্প, কৃষিসহ বিভিন্ন খাতকে সাজানোর উদ্যোগ গ্রহণ করেন । উপরের আলোচনার আলোকে বলা যায়, বঙ্গবন্ধু সরকার স্বাধীনতা পরবর্তী সময়ে যে সকল পুনর্বাসনমূলক কর্মসূচি গ্রহণ করে, তা যুদ্ধবিধ্বস্ত দেশ গঠনে তাৎপর্যপূর্ণ ভূমিকা রেখেছিল।"
        }
      ]
    },
    {
      "number": "11",
      "uddipok": "রিমা গল্পের বই পড়তে ভালোবাসে। তার জন্মদিনে মামা তাকে একটি স্মার্ট ফোন উপহার দেন। কিছুদিন পর দেখা গেলো বই পড়ার চেয়ে ফোনে ইন্টারনেট ব্রাউজ করতেই রিমার ভালো লাগছে। এসব দেখে রিমার বাবা তাকে বললেন, তুমি মোবাইল ফোনের ইতিবাচক ও নেতিবাচক দুটো দিকই গ্রহণ করতে পারো। অবশ্য এটি তোমার ইচ্ছার ওপর নির্ভর করে ।",
      "tag": "",
      "sub_questions": [
        {
          "label": "ক",
          "question": "শিশুর সামাজিকীকরণের আনুষ্ঠানিক মাধ্যম কোনটি?",
          "explanation": "শিশুর সামাজিকীকরণের আনুষ্ঠানিক মাধ্যম বিদ্যালয়।"
        },
        {
          "label": "খ",
          "question": "সামাজিকীকরণ কাকে বলে?",
          "explanation": "নতুন নিয়মকানুন, রীতিনীতি এবং নতুন পরিবেশ পরিস্থিতির সঙ্গে নিজেকে খাপ খাইয়ে চলার প্রক্রিয়ার নাম সামাজিকীকরণ। সামাজিকীকরণ একটি জীবনব্যাপী প্রক্রিয়া। জন্মের পর হতে মৃত্যু পর্যন্ত বিভিন্ন মাধ্যমে অভিজ্ঞতা অর্জন ও খাপ খাওয়ানোর প্রক্রিয়াই সামাজিকীকরণ। জীবনের প্রতিটি ক্ষেত্রে ব্যক্তি যখন এক পর্যায় থেকে আরেক পর্যায়ে প্রবেশ করে তখন তাকে নতুন পরিবেশ ও পরিস্থিতির সঙ্গে খাপ খাইয়ে যেতে হয়।"
        },
        {
          "label": "গ",
          "question": "রিমার ঘটনায় সামাজিকীকরণের কোন মাধ্যমটির ইঙ্গিত পাওয়া যায়? ব্যাখ্যা করো।",
          "explanation": "সারণি-১ এ উল্লেখিত বিষয়গুলো সামাজিকীকরণের অন্যতম উপাদান সামাজিক পরিবেশকে নির্দেশ করে। সামাজিকীকরণের অন্যতম উপাদান হলো সামাজিক পরিবেশ। অর্থনৈতিক, সাংস্কৃতিক ও প্রযুক্তিগত পরিবেশ নিয়েই সামাজিক পরিবেশ গঠিত। সামাজিক পরিবেশের মধ্যেই মানুষ বিকশিত হয়। সামাজিক পরিবেশের মধ্যে সমাজের প্রচলিত রীতিনীতি, প্রথা-প্রতিষ্ঠান, বিধি-ব্যবস্থা, সকল প্রকার প্রবণতা সমস্যা প্রভৃতি বিদ্যমান। অর্থনৈতিক পরিবেশ সামাজিক পরিবেশের অংশ। বাজার, জমিজমা, বাগান, গৃহপালিত পশু, যন্ত্রপাতি প্রভৃতি অর্থনৈতিক পরিবেশের উপাদান। তাছাড়া সামাজিক পরিবেশে গড়ে উঠেছে পরিবার, ধর্মীয় প্রতিষ্ঠান সহ বিভিন্ন প্রতিষ্ঠান। এসব প্রতিষ্ঠানের মাধ্যমে গড়ে ওঠা সাংস্কৃতিক মানুষের আচরণকে নানাভাবে প্রভাবিত করে। এগুলো সাংস্কৃতিক পরিবেশের অংশ। এছাড়া যান্ত্রিক পরিবেশ সামাজিক পরিবেশকে প্রভাবিত করে। প্রযুক্তিগত আবিষ্কার যেমন— কম্পিউটার, টেলিভিশন, ইন্টারনেট প্রভৃতি মানুষের আচার-আচরণকে প্রভাবিত করে । উদ্দীপকের সারণি-১ এ অর্থনৈতিক, সাংস্কৃতিক ও প্রযুক্তিগত পরিবেশের উল্লেখ রয়েছে যা উপরে বর্ণিত সামাজিক পরিবেশেরই অংশ। সুতরাং বলা যায় যে, সারণি-১ এ উল্লেখিত বিষয়গুলো সামাজিক পরিবেশকেই ইঙ্গিত করে ।"
        },
        {
          "label": "ঘ",
          "question": "তুমি কি রিমার বাবার বক্তব্যের সাথে একমত? বিশ্লেষণ করো।",
          "explanation": "হ্যাঁ, আমি রিমার বাবার বক্তব্যের সাথে একমত । প্রযুক্তি হলো বিজ্ঞানের প্রায়োগিক দিক। প্রযুক্তির প্রচলন ও প্রসারের মাধ্যমে সমাজ ব্যবস্থার অন্তর্গত ব্যক্তিবর্গের মানসিক গঠন এবং সামাজিক পরিবর্তন সাধিত হয়। প্রযুক্তির ক্রমোন্নতিতে সমাজ ব্যবস্থায় দুই ধরনের ফলাফল দেখা যায়, যথা- প্রত্যক্ষ ও পরোক্ষ। কতগুলো সামাজিক পরিবর্তন প্রযুক্তিগত পরিবর্তনের অবশ্যম্ভাবী পরিণাম, যেমন- শ্রমিকের নতুন নতুন সংগঠন, সামাজিক যোগাযোগ পরিধির বিস্তৃতি, বিশেষ দক্ষতা অর্জন, গ্রামীণ জীবনের উপর নাগরিক জীবনের প্রভাব প্রভৃতি। এগুলো সামাজিক পরিবর্তনের উপাদান প্রযুক্তির প্রত্যক্ষ ও ইতিবাচক প্রভাব বলা যায় । আবার বেকারত্ব বৃদ্ধি, শ্রমিক-মালিকের মধ্যে ব্যবধান, প্রতিযোগিতার তীব্রতা বৃদ্ধি। মানুষের মধ্যে সামাজিক দূরত্ব বেড়ে যাওয়া, ভার্চুয়াল জগতের মাধ্যমে নানা ধরনের অপরাধ বৃদ্ধি, শিশু-কিশোরদের ভার্চুয়াল জগতে আসক্তি প্রযুক্তির পরোক্ষ প্রভাব। যেগুলো ব্যক্তিজীবনে নেতিবাচক প্রক্রিয়া সৃষ্টি করে। উদ্দীপকে রিমার ক্ষেত্রে দেখা যায়, বই পড়ার চেয়ে রিমার ফোনে ইন্টারনেট ব্রাউজিং করতে ভালো লাগছে। তার বই ছেড়ে ইন্টারনেটে আসক্তি প্রযুক্তির নেতিবাচক দিকটি প্রকাশ পায়। রিমা অতিরিক্ত ইন্টারনেট ব্রাউজিং এর পরিবর্তে মোবাইলে প্রয়োজনীয় শিক্ষাসংক্রান্ত ভিডিও টিউটোরিয়াল দেখতে পারতো। তাই আমি রিমার বাবার বক্তব্যকে যথার্থ মনে করি।"
        }
      ]
    }
  ]
}