{
  "title": "কুমিল্লা বোর্ড ২০২০",
  "subtitle": "বাংলাদেশ ও বিশ্ব পরিচয় (11)",
  "questions": [
    {
      "number": "1",
      "uddipok": "মুক্তিযোদ্ধা জনাব 'P' যুদ্ধের শুরুতে গঠিত একটি সরকার ব্যবস্থা নিয়ে তাঁর নাতির সাথে কথা বলছিলেন। যুদ্ধকালীন তিনি পার্শ্ববর্তী দেশের একটি শহরে উক্ত সরকারের পক্ষে প্রচারণা ও আন্তর্জাতিক সমর্থন আদায়ের চেষ্টা করেন। তিনি আরো বলেন, \"উক্ত সরকার গঠনে একটি দল এককভাবে পূর্বেকার কিছু দাবি আদায় এবং পরবর্তীতে দেশকে শত্রুমুক্ত করে স্বাধীন-সার্বভৌম বাংলাদেশ গঠন করে।\"",
      "tag": "CB 20",
      "sub_questions": [
        {
          "label": "ক",
          "question": "মুক্তিযুদ্ধকালীন 'চরমপত্র' কী?",
          "explanation": "মুক্তিযুদ্ধকালীন 'চরমপত্র' হলো মুক্তিযোদ্ধাদের মানসিক ও নৈতিক বল ধরে রাখতে সাংস্কৃতিক কর্মীদের দ্বারা স্বাধীন বাংলা বেতার কেন্দ্রের মাধ্যমে প্রচারিত একটি জনপ্রিয় অনুষ্ঠান।"
        },
        {
          "label": "খ",
          "question": "বাংলাদেশের গণতন্ত্রের পুনর্যাত্রায় ১৯৯০ সালের গণঅভ্যুত্থানের ভূমিকা ব্যাখ্যা কর।",
          "explanation": "বাংলাদেশের গণতন্ত্রের পুনর্যাত্রায় ১৯৯০ সালের গণঅভ্যুত্থানের ভূমিকা অপরিসীম। ১৯৮২ সালের ২৪শে মার্চ এরশাদ এদেশের শাসন ক্ষমতা দখল করে সামরিক আইন জারি করেন। সংসদীয় গণতন্ত্র প্রতিষ্ঠার লক্ষ্যে ১৯৮৩ সালে আওয়ামী লীগের নেতৃত্বে ১৫ দলীয় ঐক্যজোট এবং বিএনপির নেতৃত্বে ৭ দলীয় জোট আন্দোলন শুরু করে। তাদের ক্রমাগত আন্দোলনের এক পর্যায়ে জেনারেল এরশাদ ১৯৯০ সালের ৬ই ডিসেম্বর পদত্যাগ করতে বাধ্য হন। এর মধ্য দিয়ে এদেশে সামরিক শাসনের অবসান ঘটে এবং গণতন্ত্রের পুনর্যাত্রা শুরু হয়। তাই বলা যায়, গণতন্ত্রের পুনর্যাত্রায় ১৯৯০ সালের গণঅভ্যুত্থানের ভূমিকা অনস্বীকার্য।"
        },
        {
          "label": "গ",
          "question": "উদ্দীপকে উল্লিখিত জনাব 'P' যে সরকারের কথা বলেছেন তার কাঠামো ব্যাখ্যা কর।",
          "explanation": "নিম্নের অনুরূপঃ উদ্দীপকে মুজিবনগর সরকারের কথা বলা হয়েছে। ১৯৭১ সালের ২৬শে মার্চের প্রথম প্রহরে বঙ্গবন্ধু শেখ মুজিবুর রহমান স্বাধীনতার ঘোষণা দেন। এর পরপরই পাকিস্তানিরা তাঁকে গ্রেপ্তার করে। কয়েকদিন পর ১০ই এপ্রিল মুক্তিযুদ্ধকে সঠিকভাবে পরিচালনা এবং এর পক্ষে বিশ্বসম্প্রদায়ের সমর্থন আদায়ের জন্য মেহেরপুর জেলার (তখন কুষ্টিয়া জেলা) বৈদ্যনাথতলায় 'মুজিবনগর সরকার' গঠন করা হয়। বঙ্গবন্ধুর ঘনিষ্ঠ চারজন সহযোগী এ সরকারের শীর্ষ দায়িত্বে ছিলেন। এদিন আনুষ্ঠানিকভাবে 'বাংলাদেশের স্বাধীনতার ঘোষণাপত্র' পাঠ করা হয়। উদ্দীপকেও এমন একটি সরকারের কথা বলা হয়েছে যা মুক্তিযুদ্ধ শুরুর ১৫ দিন পর অর্থাৎ ১৯৭১ সালের ১০ই এপ্রিল গঠিত হয়। উদ্দীপকের সরকারের সাথে মুজিবনগর সরকারের মিল আছে। এ সরকারের কাঠামো ছিল এরকম- ১. রাষ্ট্রপতি ও সশস্ত্র বাহিনীর সর্বাধিনায়ক: বঙ্গবন্ধু শেখ মুজিবুর রহমান। ২. উপ-রাষ্ট্রপতি: সৈয়দ নজরুল ইসলাম (অস্থায়ী রাষ্ট্রপতি)। ৩. প্রধানমন্ত্রী: তাজউদ্দীন আহমদ। ৪. অর্থমন্ত্রী: এম. মনসুর আলী। ৫. স্বরাষ্ট্র, ত্রাণ ও পুনর্বাসন মন্ত্রী: এ.এইচ.এম কামারুজ্জামান। ৬. পররাষ্ট্র ও আইনমন্ত্রী: খন্দকার মোশতাক আহমেদ। বঙ্গবন্ধু শেখ মুজিবুর রহমান তখন পাকিস্তানের কারাগারে বন্দি থাকায় উপ-রাষ্ট্রপতি সৈয়দ নজরুল ইসলাম মুজিবনগর সরকারের অস্থায়ী রাষ্ট্রপতি হিসেবে দায়িত্ব পালন করেন। এ সরকারের সুষ্ঠু দিক নির্দেশনার মাধ্যমেই বাংলাদেশ মহান মুক্তিযুদ্ধে চূড়ান্ত বিজয় অর্জন করে।"
        },
        {
          "label": "ঘ",
          "question": "জনাব 'P' এর শেষোক্ত কথাটির যথার্থতা বিশ্লেষণ কর।",
          "explanation": "জনাব 'P' এর শেষোক্ত বক্তব্যে এদেশের মানুষের অধিকার আদায় ও মুক্তিযুদ্ধে আওয়ামী লীগের ভূমিকার কথা ফুটে উঠেছে, যা যথার্থ। বাংলার গণমানুষের অধিকার আদায়ের লক্ষ্যে ১৯৪৯ সালের ২৩শে জুন আওয়ামী লীগ প্রতিষ্ঠিত হয়। এরপর এ দলটি বাঙালির অধিকার আদায়ে ১৯৫২ সালের ভাষা আন্দোলন, ১৯৬২ সালের শিক্ষা আন্দোলন, ১৯৬৬ সালের ছয় দফা আন্দোলন, ১৯৬৯ সালের গণঅভ্যুত্থানসহ সকল আন্দোলনে প্রধান ভূমিকা পালন করেছে। এ দলটির নেতৃত্বেই ১৯৭১ সালের মহান মুক্তিযুদ্ধে বাংলাদেশ চূড়ান্ত বিজয় অর্জন করে। উদ্দীপকে জনাব 'P' তার শেষোক্ত বক্তব্যে মুজিবনগর সরকার গঠন, পূর্বেকার দাবি আদায় ও দেশের স্বাধীনতা অর্জনে যে দলটির একক ভূমিকার কথা বলেছেন তা মূলত আওয়ামী লীগকেই নির্দেশ করে। আওয়ামী লীগ প্রথমে পূর্ব বাংলার জনগণকে স্বাধিকার আন্দোলনে সংগঠিত করে। এরপর ৭০-এর নির্বাচনে জয়ের পর জনগণকে স্বাধীনতার জন্য লড়াই করতে উদ্বুদ্ধ করে। ১৯৭১ সালে মুজিবনগর সরকার গঠন, বিদেশে জনমত সৃষ্টি এবং সমর্থন আদায়, যুদ্ধের অস্ত্রশস্ত্র সংগ্রহ ও জনগণের মনোবল অটুট রাখার ক্ষেত্রে দলটি নেতৃত্বের ভূমিকা পালন করে। দলটির রাজনৈতিক নেতৃত্ব মুক্তিযুদ্ধকে সফল করার ক্ষেত্রে মেধা ও রাজনৈতিক দূরদর্শিতার পরিচয় দিতে সক্ষম হয়। মুক্তিযুদ্ধে নেতৃত্বদান, ভারতে ১ কোটি শরণার্থীর ত্রাণ ও আশ্রয়ের ব্যবস্থা, স্বাধীন বাংলা বেতার কেন্দ্র পরিচালনা, মুক্তিযুদ্ধের প্রতি বিশ্ব জনমত গড়ে তোলার ক্ষেত্রে আওয়ামী লীগ মূল ভূমিকা রাখে। এভাবে বাংলাদেশের মুক্তিযুদ্ধে বাংলাদেশ আওয়ামী লীগ অনন্য ভূমিকা পালন করে। উপরের আলোচনা থেকে বলা যায়, জনাব 'P' এদেশের মানুষের অধিকার আদায় ও স্বাধীনতা অর্জনে আওয়ামী লীগের যে অবদানের কথা বলেছেন তা যৌক্তিক।"
        }
      ]
    },
    {
      "number": "2",
      "uddipok": "",
      "tag": "CB 20",
      "sub_questions": [
        {
          "label": "ক",
          "question": "নিরক্ষরেখা কী",
          "explanation": "দুই মেরু থেকে সমান দূরত্বে পৃথিবীকে পূর্ব-পশ্চিমে বেষ্টন করে যে রেখা কল্পনা করা হয় তাকে নিরক্ষরেখা বলে।"
        },
        {
          "label": "খ",
          "question": "দ্রাঘিমারেখার প্রয়োজনীয়তা ব্যাখ্যা কর।",
          "explanation": "যেকোনো স্থানের সময় নির্ণয়ের জন্য দ্রাঘিমারেখার প্রয়োজন হয়। গ্রিনিচের মূল মধ্যরেখা থেকে পূর্ব বা পশ্চিমে যেকোনো স্থানের কৌণিক দূরত্বকে সেই স্থানের দ্রাঘিমা বলে। মূলত দ্রাঘিমা রেখার মানের ওপর ভিত্তি করেই সময় নির্ণয় করা হয়। গ্রিনিচের দ্রাঘিমা ০ ডিগ্রি। গ্রিনিচ থেকে পূর্ব বা পশ্চিমে দ্রাঘিমা যত বৃদ্ধি পাবে গ্রিনিচের সময় থেকে সেসব স্থানের সময় তত বৃদ্ধি বা হ্রাস পাবে। প্রতি ১০ দ্রাঘিমার জন্য স্থানীয় সময়ের পার্থক্য হয় ৪ মিনিট। দ্রাঘিমার মান জানা ছাড়া কোনো স্থানের সময় নির্ণয় করা সম্ভব নয়।"
        },
        {
          "label": "গ",
          "question": "চিত্র 'A' দ্বারা পৃথিবীর কোন গতিকে নির্দেশ করে? ব্যাখ্যা কর।",
          "explanation": "চিত্র 'A' দ্বারা পৃথিবীর আহ্নিক গতিকে নির্দেশ করা হয়েছে। পৃথিবী নিজ অক্ষে বা মেরুরেখায় পশ্চিম থেকে পূর্বদিকে আবর্তন করছে। নিজ অক্ষে পৃথিবীর এই আবর্তনকেই আহ্নিক গতি বলে। পৃথিবীর নিজস্ব কোনো আলো নেই। সূর্যের আলোতে পৃথিবী আলোকিত হয়। পৃথিবী গোলাকার বলে সূর্যের আলো একই সময়ে ভূ-পৃষ্ঠে পড়ে না। পৃথিবীর নিজ অক্ষে আবর্তনের সময় যে অংশে সূর্যের আলো পড়ে সে অংশে দিন এবং যে অংশে অন্ধকার থাকে সে অংশে রাত হয়। এভাবে পৃথিবীর আহ্নিক গতির ফলে দিন-রাত সংঘটিত হয়। চিত্র-A তে পৃথিবীর আবর্তনের সময় সূর্যের সম্মুখ অংশে দিন এবং অপর অংশে রাত হওয়ার বিষয়টি ফুটে উঠেছে। যা মূলত পৃথিবীর আহ্নিক গতির কারণেই ঘটে থাকে। তাই বলা যায় চিত্র 'A' পৃথিবীর আহ্নিক গতিকেই ইঙ্গিত করেছে।"
        },
        {
          "label": "ঘ",
          "question": "\"চিত্র-'B' তে 'Q' হতে 'R' অবস্থানে পরিবর্তনের কারণে পৃথিবীর প্রকৃতিরও পরিবর্তন হয়”। যৌক্তিকতা বিশ্লেষণ কর।",
          "explanation": "\"চিত্র 'B' তে 'Q' হতে 'R' অবস্থানে পরিবর্তনের কারণে পৃথিবীর প্রকৃতিরও পরিবর্তন হয়\"- উক্তিটি যৌক্তিক। পৃথিবী একটি উপবৃত্তাকার কক্ষপথে নির্দিষ্ট সময়ে নির্দিষ্ট দিকে সূর্যের চারদিকে পরিক্রমণ করে। এই পরিক্রমণ কালে পৃথিবীর ভিন্ন ভিন্ন অবস্থানের কারণে পৃথিবীতে ঋতু বৈচিত্র্য দেখা দেয়। চিত্র-'B' তে সূর্যের চারদিকে পৃথিবীর পরিক্রমণকে তুলে ধরা হয়েছে। সূর্যকে পরিক্রমণকালে কক্ষপথে পৃথিবীর চারটি অবস্থান নির্দিষ্ট করা হয়েছে। যথা- ২১শে মার্চ, ২১শে জুন, ২৩শে সেপ্টেম্বর, ২২শে ডিসেম্বর। ২১শে মার্চ তারিখে উত্তর ও দক্ষিণ মেরু সূর্য থেকে সমান দূরে থাকে। এই দিন সূর্য নিরক্ষরেখার উপর লম্বভাবে কিরণ দেয় এবং সর্বত্র দিন-রাত্রি সমান হয়। চিত্র-B এর Q অবস্থান পৃথিবীর ২১শে মার্চের অবস্থানকেই নির্দেশ করছে। ২১শে মার্চের দেড় মাস পূর্ব থেকে দেড় মাস পর পর্যন্ত এই তিন মাস উত্তর গোলার্ধে বসন্তকাল ও দক্ষিণ গোলার্ধে শরৎকাল থাকে। ২১শে মার্চের পর পৃথিবী ঘুরতে ঘুরতে ২১শে জুনের অবস্থানে পৌঁছে। চিত্র B তে R অবস্থান দ্বারা পৃথিবীর ২১শে জুনের অবস্থানকে নির্দেশ করা হয়েছে। এই দিন সূর্যরশ্মি কর্কটক্রান্তি রেখার ওপর লম্বভাবে পতিত হয়। ফলে ঐ দিন এখানে দীর্ঘতম দিন এবং ক্ষুদ্রতম রাত হয়। ২১শে জুনের দেড় মাস পূর্ব থেকে দেড় মাস পর পর্যন্ত মোট তিন মাস উত্তর গোলার্ধে উত্তাপ বেশি থাকে। এ সময় উত্তর গোলার্ধে গ্রীষ্মকাল এবং দক্ষিণ গোলার্ধে শীতকাল থাকে। চিত্রের 'R' অবস্থানে এ বিষয়টি ফুটে উঠেছে। উপরের আলোচনা থেকে বলা যায়, চিত্র 'B' তে নির্দেশিত 'Q' হতে 'R' অবস্থানে পরিবর্তনের কারণে পৃথিবীতে ঋতুর পরিবর্তন ঘটে। ফলে পৃথিবীতে প্রকৃতিরও পরিবর্তন হয়।"
        }
      ]
    },
    {
      "number": "3",
      "uddipok": "দৃশ্যকল্প-১: প্রাকৃতিক দুর্যোগের কারণে বাংলাদেশের প্রধান নদীগুলোর একটির গতিপথ পরিবর্তিত হয়ে 'C' নদীর উৎপত্তি হয়েছে। দৃশ্যকল্প-২: বাংলাদেশের উত্তর-পশ্চিমাংশে অবস্থিত একটি নদী 'E' যা প্রবল বন্যায় নিজ গতিপথ পরিবর্তন করে। পরবর্তীতে উক্ত নদীতে একটি ব্যারেজ তৈরি করা হয়। নদীটির পানিসম্পদকে নানাবিধ কাজে ব্যবহারের মাধ্যমে ঐ এলাকাসহ দেশের নানাবিধ উন্নয়ন সাধিত হচ্ছে।",
      "tag": "MB 24,CB 20",
      "sub_questions": [
        {
          "label": "ক",
          "question": "জলবিদ্যুৎ কী?",
          "explanation": "নদী ও জলপ্রপাতের পানির 'বেগ ব্যবহার করে টার্বাইন যন্ত্রের সাহায্যে যে বিদ্যুৎ উৎপাদন করা হয় তাকে জলবিদ্যুৎ বলা হয়।"
        },
        {
          "label": "খ",
          "question": "স্রোতজ বনভূমি বলতে কী বোঝায়?",
          "explanation": "নিয়মিত জোয়ার-ভাটা হয় এরূপ লোনা এবং ভেজা মাটিতে যে বনভূমি গড়ে ওঠে তাকে স্রোতজ (ম্যানগ্রোভ) বা গরান বনভূমি বলে । বাংলাদেশের দক্ষিণ-পশ্চিমাংশে সুন্দরবন এবং নোয়াখালী ও চট্টগ্রাম জেলার উপকূলবর্তী অঞ্চলে নিয়মিত জোয়ার-ভাটা হয়। এর ফলে সেখানকার মাটি লবণাক্ত এবং ভেজা। লবণাক্ত ও ভেজা মাটিতে বিশেষ বৈশিষ্ট্য সম্পন্ন যে সকল উদ্ভিদ জন্মে সেগুলোকে বলে ম্যানগ্রোভ উদ্ভিদ। এরূপ উদ্ভিদের সমন্বয়ে গড়ে ওঠা বনভূমিই হল ম্যানগ্রোভ বা স্রোতজ বনভূমি ।"
        },
        {
          "label": "গ",
          "question": "দৃশ্যকল্প-১ এ উল্লিখিত 'C' নদীটির গতিপথ ব্যাখ্যা করো ।",
          "explanation": "দৃশ্যকল্প-১-এ উল্লিখিত 'C' নদীটি হলো যমুনা নদী । ব্রহ্মপুত্র বাংলাদেশের প্রধান নদীগুলোর অন্যতম। ব্রহ্মপুত্রের প্রধান ধারাটি একসময় ময়মনসিংহের মধ্য দিয়ে উত্তর-পশ্চিম দিক থেকে দক্ষিণ- পূর্বদিকে আড়াআড়িভাবে প্রবাহিত হতো। কিন্তু ১৭৮৭ সালে সংঘটিত ভূমিকম্পে ব্রহ্মপুত্রের তলদেশ উত্থিত হওয়ায় পানি ধারণ ক্ষমতার বাইরে চলে যায় এবং নতুন স্রোতধারার একটি শাখা নদীর সৃষ্টি হয়। এই নতুন স্রোতধারাটি দক্ষিণে গোয়ালন্দ পর্যন্ত যমুনা নদী বলে পরিচিত। যমুনার শাখা নদী ধলেশ্বরী এবং ধলেশ্বরীর শাখা নদী বুড়িগঙ্গা। করতোয়া ও আত্রাই যমুনার উপনদী । দৃশ্যকল্প-১-এ বলা হয়েছে, প্রাকৃতিক দুর্যোগের কারণে একটি নদীর গতিপথ পরিবর্তিত হয়ে 'C' নামক নদীর উৎপত্তি হয়েছে। 'C' নদীর উৎপত্তির সাথে উপরে বর্ণিত যমুনা নদীর মিল পাওয়া যায়। আর যমুনা নদী উপরে বর্ণিত গতিপথে প্রবাহিত হয়েছে।"
        },
        {
          "label": "ঘ",
          "question": "“দৃশ্যকল্প-২ এ উল্লিখিত 'E' নদীটি দেশের নানাবিধ উন্নয়নে বিশেষ ভূমিকা রাখছে” উক্তিটির যথার্থতা নিরূপণ করো ।",
          "explanation": "দৃশ্যকল্প-২ এ উল্লিখিত 'E' নদীটি হলো তিস্তা নদী যা দেশের নানাবিধ উন্নয়নে বিশেষ ভূমিকা রাখছে—উক্তিটি যথার্থ । তিস্তা নদী সিকিমের পার্বত্য অঞ্চলে উৎপত্তি হয়ে ভারতের জলপাইগুড়ি ও দার্জিলিং এর মধ্য দিয়ে নীলফামারী জেলার ডিমলা উপজেলার পূর্ব ছাতনাই হয়ে বাংলাদেশে প্রবেশ করেছে । এই নদী ১৭৮৭ সালের প্রবল বন্যায় গতিপথ পরিবর্তন করে ব্রহ্মপুত্রের একটি পরিত্যক্ত গতিপথে প্রবাহিত হয়েছে । দৃশ্যকল্প-২ এ 'E' দ্বারা বাংলাদেশের উত্তর-পশ্চিমাঞ্চলের একটি নদীকে নির্দেশ করা হয়েছে যেটি প্রবল বন্যায় গতিপথ পরিবর্তন করেছিল। 'E' নদীর এই বৈশিষ্ট্য ওপরে বর্ণিত তিস্তা নদীকেই নির্দেশ করছে। তিস্তা বাংলাদেশের একটি অন্যতম প্রধান নদী। এদেশের উত্তর পশ্চিমাঞ্চলের মানুষের জীবন- জীবিকা বহুলাংশে এ নদীর উপর নির্ভরশীল । এ নদীর পানি ব্যবহার করে এ অঞ্চলের মানুষ কৃষিজ ফসল উৎপাদন করে থাকে। তিস্তা নদীর পানিবাহিত পলিমাটি এদেশের ভূমিকে উর্বর করছে যা ফসল উৎপাদন বৃদ্ধিতে ভূমিকা রাখছে। অনেকেই এ নদীতে মাছ ধরে জীবিকা নির্বাহ করে। পণ্য পরিবহন ও যাতায়াতের ক্ষেত্রে এ নদীর ভূমিকা অনস্বীকার্য। আবার বাংলাদেশের উত্তরাঞ্চলের পানি নিষ্কাশন ব্যবস্থায় তিস্তা নদীর ভূমিকা সর্বাধিক। ১৯৯৭- ৯৮ সালে এ নদীতে ব্যারেজ নির্মাণ করা হয়। ব্যারেজটি ঐ অঞ্চলের পানি সংরক্ষণ, পানি নিষ্কাশন, পানি সেচ ও বন্যা প্রতিরোধে গুরুত্বপূর্ণ ভূমিকা রাখছে। এছাড়া তিস্তা ব্যারেজ থেকে এখন রংপুর, বগুড়া ও দিনাজপুর. অঞ্চলের মানুষও সুবিধা ভোগ করছে। সার্বিকভাবে তিস্তা নদী এদেশের ফসল উৎপাদন, বন্যা প্রতিরোধ, পানি নিষ্কাশন, পরিবহন প্রভৃতি গুরুত্বপূর্ণ ভূমিকা পালনের মাধ্যমে দেশের উন্নয়নে অবদান রাখছে । উপরের আলোচনা থেকে বলা যায়, দেশের উন্নয়নে দৃশ্যকল্প-২ এ 'E' নির্দেশিত তিস্তা নদীর ভূমিকা অপরিসীম।"
        }
      ]
    },
    {
      "number": "4",
      "uddipok": "'V' গ্রামের জনগণ শান্তিপূর্ণভাবে জীবন-যাপন করছে। তারা তাদের ছেলে-মেয়েদের নিয়মিত স্কুলে পাঠায় এবং শিশুদের জন্য বিভিন্ন প্রতিষেধক টিকা গ্রহণের ব্যবস্থা করে। অপরদিকে 'T', গ্রামের জনগণ সম্পত্তির বিরোধে জড়িয়ে পড়ে। একপর্যায়ে তাদের মধ্যে সংঘর্ষ বাঁধে। খবর পেয়ে উপজেলা প্রশাসন পুলিশ বাহিনীকে নিয়ে পরিস্থিতি নিয়ন্ত্রণ করে।",
      "tag": "CB 20",
      "sub_questions": [
        {
          "label": "ক",
          "question": "তথ্য অধিকার আইন কী?",
          "explanation": "জনগণের তথ্য প্রাপ্তির অধিকার সুনিশ্চিত করতে বাংলাদেশ সরকার ৫ই এপ্রিল, ২০০৯ সালে যে আইন প্রণয়ন করেছে তাকেই 'তথ্য অধিকার আইন' বলে।"
        },
        {
          "label": "খ",
          "question": "জনসমষ্টিকে রাষ্ট্রের প্রাথমিক উপাদান বলা হয় কেন?",
          "explanation": "জনসমষ্টির ঐক্যবদ্ধ হওয়ার ইচ্ছা এবং পারস্পরিক সম্পর্ক থেকেই রাষ্ট্রের উদ্ভব হয়েছে বলে জনসমষ্টিকে রাষ্ট্রের প্রাথমিক উপাদান বলা হয়। রাষ্ট্র গঠনের অপরিহার্য উপাদান হলো জনসমষ্টি। জনসমষ্টি বলতে রাজনৈতিকভাবে সংগঠিত জনগণকে বোঝায়। মূলত জনসমষ্টিই ঐক্যবদ্ধ হয়ে জাতীয়তাবাদী আন্দোলন, সংগ্রাম ও যুদ্ধের মাধ্যমে অথবা সাংবিধানিকভাবে নির্দিষ্ট ভূখণ্ডের ওপর নিয়ন্ত্রণ প্রতিষ্ঠা করে রাষ্ট্র গঠন করে। এজন্য জনসমষ্টিকে রাষ্ট্রের প্রাথমিক উপাদান বলা হয়।"
        },
        {
          "label": "গ",
          "question": "'V' গ্রামের জনগণ যে কাজগুলো করে, তা রাষ্ট্রের কোন ধরনের কাজ? ব্যাখ্যা কর।",
          "explanation": "উদ্দীপকে সরকারের ঐচ্ছিক কাজের প্রতিফলন ঘটেছে। জনকল্যাণ ও উন্নয়নে রাষ্ট্র যেসব কাজ করে থাকে সেগুলো রাষ্ট্রের ঐচ্ছিক কাজ। আর রাষ্ট্রের ঐচ্ছিক কাজগুলোর অন্যতম হলো দেশের অবকাঠামোগত উন্নয়ন। এর মধ্যে রয়েছে রাস্তাঘাট, সেতু বিনির্মাণ, সড়ক, রেলপথ, নৌ-চলাচল, বিমান যোগাযোগ স্থাপন, ডাক, তার ও টেলিযোগাযোগ ব্যবস্থার উন্নতি সাধন প্রভৃতি। সুষ্ঠু পরিবহন ও যোগাযোগ ব্যবস্থা গড়ে তোলাও রাষ্ট্রের ঐচ্ছিক কাজের অন্তর্ভুক্ত। উদ্দীপকেও রাষ্ট্রের এ কাজকেই ইঙ্গিত করা হয়েছে। উদ্দীপকে আফজাল স্কুলে যাওয়ার সময় দেখতে পায় খালের ওপর পুরোনো সাঁকোটি ভাঙা। বর্তমান সরকার সেখানে সংযোগ রাস্তাসহ একটি পাকা সেতু নির্মাণ করেছে। আফজাল ও তার সহপাঠীরা এখন ভালোভাবে স্কুলে যেতে পেরে খুব খুশি। এ ধরনের জনকল্যাণমূলক কাজ রাষ্ট্রের ঐচ্ছিক কাজের অন্তর্ভুক্ত। জনগণের কল্যাণ ও উন্নয়নের জন্য রাষ্ট্র যেসব কাজ করে থাকে সেসব কাজকে রাষ্ট্রের ঐচ্ছিক কাজ বলা হয়। শিক্ষা, স্বাস্থ্য, অবকাঠামোগত উন্নয়ন, খাদ্য নিরাপত্তা অর্জন, কুপ্রথা ও কুসংস্কার দূরীকরণ, সুস্থ বিনোদনের ব্যবস্থা, ব্যবসায় বাণিজ্যের প্রসার, কর্মসংস্থান সৃষ্টি প্রভৃতি রাষ্ট্রের ঐচ্ছিক বা কল্যাণমূলক কার্যাবলির অন্তর্ভুক্ত।"
        },
        {
          "label": "ঘ",
          "question": "'T' গ্রামের জনগণের বিরোধ মীমাংসা করা রাষ্ট্রের অপরিহার্য কাজ\"- বিশ্লেষণ কর।",
          "explanation": "'T' গ্রামের জনগণের মধ্যে বিরাজমান বিরোধ মীমাংসা করা রাষ্ট্রের অপরিহার্য বা মুখ্য কার্যাবলির অন্তর্ভুক্ত। রাষ্ট্রের অস্তিত্ব, স্বাধীনতা ও সার্বভৌমত্ব রক্ষা এবং রাষ্ট্রে বসবাসরত জনগণের অধিকার সংরক্ষণের জন্য রাষ্ট্র যেসব পদক্ষেপ গ্রহণ করে সেগুলোকে অপরিহার্য বা মুখ্য কাজ বলা হয়। নাগরিকদের জীবন ও সম্পত্তির নিরাপত্তা এবং ব্যক্তিস্বাধীনতা রক্ষার নিশ্চয়তা থেকে রাষ্ট্র নামক সংগঠনের সৃষ্টি হয়। এজন্য জনসাধারণকে আইন মেনে চলতে বাধ্য করা, সমাজের শান্তি বিনষ্টকারীদের শাস্তির বিধান এবং শান্তি-শৃঙ্খলা বজায় রাখা রাষ্ট্রের প্রধান কাজ। এ লক্ষ্যে রাষ্ট্র স্থানীয়, আঞ্চলিক এবং জাতীয় পর্যায়ে রাজনৈতিক কর্তৃত্ব প্রতিষ্ঠা করে থাকে। রাষ্ট্র আইন-শৃঙ্খলা রক্ষার্থে পুলিশ ও অন্যান্য আধা-সামরিক বাহিনী গড়ে তোলে। উদ্দীপকে দেখা যায়, 'T” গ্রামের জনগণ সম্পত্তির বিরোধে জড়িয়ে আছে। একপর্যায়ে তাদের মধ্যে সংঘর্ষ বাধে। এতে 'T' গ্রামের জনগণের জীবন ও সম্পত্তির নিরাপত্তাহীনতা সৃষ্টির সাথে সাথে গ্রামের শান্তি-শৃঙ্খলা বিনষ্ট হয়েছে। আর রাষ্ট্রের কোথাও শান্তি-শৃঙ্খলা বিনষ্ট হলে সেখানে শান্তি- শৃঙ্খলা বজায় রাখা রাষ্ট্রের অপরিহার্য কাজ। উপরের আলোচনা থেকে বলা যায়, অভ্যন্তরীণ শান্তি-শৃঙ্খলা রক্ষা করা রাষ্ট্রের অন্যতম অপরিহার্য কাজ হওয়ায় 'T' গ্রামের বিরোধ নিষ্পত্তি করে শান্তি ফিরিয়ে আনাও রাষ্ট্রের অপরিহার্য কাজের অন্তর্গত।"
        }
      ]
    },
    {
      "number": "5",
      "uddipok": "ঘটনা-১: নদী ভাঙনের কবলে পড়ে জমির আলী পরিবার পরিজন নিয়ে শহরের রেল স্টেশনে বস্তিতে বসবাস করছে। ঘটনা-২: পিতার মৃত্যুর পর পরিবারের বড় মেয়ে জমিলা লেখাপড়া করে প্রশিক্ষণের মাধ্যমে একটি পোল্ট্রি ফার্ম গড়ে তোলে। পাশাপাশি তার ছোট বোনদেরকেও পড়ালেখায় সাহায্য করে এবং চাকরি পেতে সহযোগিতা করেছে।",
      "tag": "CB 20",
      "sub_questions": [
        {
          "label": "ক",
          "question": "নগরায়ণ কী?",
          "explanation": "ব্যাপক শিল্পায়নের ফলে গ্রামীণ জীবন ছেড়ে নগর জীবন পদ্ধতি গ্রহণের প্রক্রিয়াই নগরায়ণ।"
        },
        {
          "label": "খ",
          "question": "“যোগাযোগ ব্যবস্থার উন্নয়ন সামাজিক পরিবর্তনে প্রভাব ফেলে\"- ব্যাখ্যা কর।",
          "explanation": "যোগাযোগ ব্যবস্থার উন্নয়ন সামাজিক পরিবর্তনে ব্যাপক প্রভাব ফেলে। সামাজিক পরিবর্তনের অন্যতম উপাদান হলো যোগাযোগ। যোগাযোগ ব্যবস্থার উন্নতির কারণেই আজকাল ঘরে বসে বিশ্বের সকল দেশের সাথে যোগাযোগ করা যায়। বিশ্বের শ্রেষ্ঠ পাঠাগার থেকে প্রয়োজনীয় বই ঘরে বসেই পড়া যায়। বিশ্বের বিভিন্ন বিশ্ববিদ্যালয়ে যোগাযোগ করা যায়। আবার ই-কমার্সের মাধ্যমে ঘরে বসে পণ্য কেনা-বেচা ও বিভিন্ন ব্যবসায়িক কাজও সম্পাদন করা যায়। এভাবে যোগাযোগ ব্যবস্থার উন্নয়ন সামাজিক পরিবর্তনে ভূমিকা রাখছে।"
        },
        {
          "label": "গ",
          "question": "ঘটনা-১ সামাজিক পরিবর্তনের কোন উপাদানকে প্রতিফলিত করেছে? ব্যাখ্যা কর।",
          "explanation": "ঘটনা-১ সামাজিক পরিবর্তনের প্রাকৃতিক উপাদানকে প্রতিফলিত করেছে। বাংলাদেশের সামাজিক পরিবর্তনের প্রাকৃতিক উপাদান বিরাট ভূমিকা রাখে। ধীর এবং আকস্মিক ভৌগোলিক পরিবর্তন, জলবায়ু সংক্রান্ত পরিবর্তন, বৈশ্বিক উষ্ণায়ন প্রভৃতি বাংলাদেশের মানুষের জীবনযাত্রার ওপর প্রভাব ফেলে এবং সমাজে ব্যাপক পরিবর্তন সাধন করে। এদেশে নদীভাঙন, জলোচ্ছ্বাস, বন্যা, টর্নেডো, অনাবৃষ্টি, অতিবৃষ্টি প্রভৃতি প্রাকৃতিক দুর্যোগ যেন নিয়মিত ঘটনা। এগুলোই সামাজিক পরিবর্তনের প্রাকৃতিক উপাদান। এসব প্রাকৃতিক দুর্যোগ পরিবেশের ভারসাম্য নষ্ট করে। তখন পরিবেশের সঙ্গে সামঞ্জস্য বিধানের জন্য নতুন পদ্ধতি অবলম্বনের প্রয়োজন দেখা দেয়। এর ফলে মানুষের মধ্যে সামাজিক সম্পর্কের পরিবর্তন ঘটে থাকে। যেমন- নদীভাঙন এদেশের শহরাঞ্চলে বস্তি সৃষ্টির অন্যতম কারণ। আবার শহরাঞ্চলে বস্তি সমস্যা নানামুখী সমস্যার জন্ম দিয়েছে। এভাবে প্রাকৃতিক দুর্যোগ সামাজিক পরিবর্তনে প্রভাব ফেলে। উদ্দীপকের ঘটনা-১ এ বলা হয়েছে, নদীভাঙনের কবলে পড়ে জমির আলী পরিবার পরিজন নিয়ে শহরের রেল স্টেশনে বস্তিতে বসবাস করছে। আর উপরোক্ত বর্ণনা অনুযায়ী নদীভাঙন সামাজিক পরিবর্তনের প্রাকৃতিক উপাদানের অন্তর্ভুক্ত। তাই বলা যায়, ঘটনা-১ সামাজিক পরিবর্তনের প্রাকৃতিক উপাদানকে নির্দেশ করছে।"
        },
        {
          "label": "ঘ",
          "question": "“ঘটনা-২ সামাজিক পরিবর্তনে নারীর ভূমিকাকে উল্লেখযোগ্য উপাদান হিসেবে তুলে ধরেছে-\" তুমি কি একমত? উত্তরের সপক্ষে যুক্তি দাও।",
          "explanation": "হ্যাঁ, ঘটনা-২ সামাজিক পরিবর্তনে নারীর ভূমিকাকে উল্লেখযোগ্য উপাদান হিসেবে তুলে ধরেছে- এ বক্তব্যের সাথে আমি একমত। বর্তমানে বাংলাদেশের সামাজিক পরিবর্তনে নারীদের ভূমিকা অনস্বীকার্য। এক সময় নারীর জগত শুধু গৃহস্থালি কাজেই সীমাবদ্ধ ছিল। শিক্ষার প্রসার নারীকে এই অবস্থা থেকে মুক্তি দিয়েছে। বাংলাদেশের নারী এখন শুধু প্রাথমিক এবং মাধ্যমিক বিদ্যালয়ের গণ্ডিতে আবদ্ধ নয়; বরং উচ্চ শিক্ষাক্ষেত্রেও তাদের অংশগ্রহণ অনেক বেড়েছে। অন্যান্য বিষয়ের পাশাপাশি শিল্পের প্রসার নারীকে কর্মক্ষেত্রে টেনে এনেছে। বাংলাদেশের নারীরা শহর এলাকায় তৈরি পোশাক, পাঠ, কাগজ, ইলেকট্রনিক্স, মৎস্য প্রক্রিয়াজাতকরণসহ বহু ধরনের শিল্পে কাজ করছে। গ্রাম পর্যায়ে নারীরা সরকারি কিংবা বেসরকারি সংস্থা থেকে ঋণ নিয়ে আত্মকর্মসংস্থানের ব্যবস্থা করছে। কর্মক্ষেত্রে নারীর এই অংশগ্রহণ সমাজে পরিবর্তন এনেছে। আগে পারিবারিক সিদ্ধান্ত গ্রহণের ক্ষেত্রে পুরুষরা একচেটিয়া ক্ষমতার অধিকারী ছিল। এখন অর্থ উপার্জনের মাধ্যমে নারীদের অবস্থান, শক্ত হচ্ছে। তারাও পারিবারিক সিদ্ধান্ত গ্রহণ ও বাস্তবায়নে ভূমিকা রাখছে। এতেও সমাজে ব্যাপক পরিবর্তন ঘটছে। উদ্দীপকে ঘটনা-২ এ বলা হয়েছে, পিতার মৃত্যুর পর পরিবারের বড় মেয়ে জমিলা লেখাপড়া করে প্রশিক্ষণের মাধ্যমে একটি পোল্ট্রি ফার্ম গড়ে তোলে। পাশাপাশি তার ছোট বোনদেরকেও পড়ালেখায় সাহায্য করে এবং চাকরি পেতে সহযোগিতা করেছে। এখানে জমিলা ও তার বোনদের কর্মকান্ডে শিক্ষা ও প্রশিক্ষণ লাভ করে নারীদের কর্মক্ষেত্রে যোগদানের বিষয়টি ফুটে উঠেছে। উপরের আলোচনা থেকে বলা যায়, ঘটনা-২ এ জমিলা ও তার বোনদের মাধ্যমে সমাজে নারীর ভূমিকাকে তুলে ধরা হয়েছে যা সামাজিক পরিবর্তনের উল্লেখযোগ্য উপাদান।"
        }
      ]
    },
    {
      "number": "6",
      "uddipok": "'A' রাষ্ট্র তার অধীনস্থ 'B' এলাকাকে কঠোরভাবে নিয়ন্ত্রণ করে। 'B' অঞ্চলের জনগণের ন্যায্য অধিকারের ব্যাপারে 'A' রাষ্ট্র উদাসীনতা দেখায়। 'B' অঞ্চলের জনগণ তাদের অধিকারের জন্য সচেতন হতে থাকে। তারা একজন মহান নেতা জনাব 'M' এর নেতৃত্বে দাবি আদায়ের আন্দোলন শুরু করে। তাদের দাবিগুলো জনাব 'M' রাষ্ট্রের নিকট পেশ করেন। ফলে 'A' রাষ্ট্রের শাসক জনাব 'M' কে বন্দি করে ষড়যন্ত্রকারী হিসেবে মামলা দায়ের করে। পরবর্তীতে আন্দোলনের মুখে জনাব 'M' কে ছেড়ে দিতে বাধ্য হয়।",
      "tag": "CB 20",
      "sub_questions": [
        {
          "label": "ক",
          "question": "বাঙালি জাতীয়তাবাদ কী?",
          "explanation": "বাংলা ভাষা, ইতিহাস, ঐতিহ্য, সংস্কৃতি ও বাঙালির নৃতাত্ত্বিক পরিচয়ের সমন্বয়ে যে ঐক্য গড়ে ওঠে তাই বাঙালি জাতীয়তাবাদ।"
        },
        {
          "label": "খ",
          "question": "২১ শে ফেব্রুয়ারিকে কেন আন্তর্জাতিক মাতৃভাষা দিবস হিসেবে ঘোষণা করা হয়েছে?",
          "explanation": "মাতৃভাষার অধিকার আদায়ে বাঙালি জাতির আত্মত্যাগের ঘটনা বিশ্বব্যাপী ছড়িয়ে দেওয়ার উদ্দেশ্যে ২১শে ফেব্রুয়ারিকে 'আর্ন্তজাতিক মাতৃভাষা দিবস' হিসেবে ঘোষণা করা হয়েছে। ১৯৫৩ সাল থেকেই ২১শে ফেব্রুয়ারি দেশব্যাপী শহিদ দিবস হিসেবে পালিত হচ্ছে। কিন্তু একসময় এর পেছনের অন্তর্নিহিত কারণ এবং সংশ্লিষ্ট ঘটনাবলি বিশ্বব্যাপী ছড়িয়ে দেওয়ার প্রয়োজন অনুভূত হয়। সেইসাথে বিশ্বের অন্যান্য ভাষাগোষ্ঠীর মানুষকে নিজ নিজ ভায়ার প্রতি সচেতন করে তোলার প্রয়োজন দেখা দেয়। এ কারণে ১৯৯৯ সালের ১৭ই নভেম্বর ইউনেস্কো ২১শে ফেব্রুয়ারিকে 'আর্ন্তজাতিক মাতৃভাষা দিবস' হিসেবে ঘোষণা করে।"
        },
        {
          "label": "গ",
          "question": "উদ্দীপকে উল্লিখিত দাবিগুলোর সাথে তোমার পঠিত কোন দাবির মিল রয়েছে? ব্যাখ্যা কর।",
          "explanation": "উদ্দীপকে উল্লিখিত দাবিগুলোর সাথে আমার পঠিত ছয় দফা দাবির মিল রয়েছে। পূর্ব পাকিস্তানের সংখ্যাগরিষ্ঠ বাঙালি জনগণের প্রতি পশ্চিম পাকিস্তানের বৈষম্যমূলক আচরণ যখন চরমে ওঠে, তখন বাঙালিদের অধিকার আদায়ের লক্ষ্যে ছয় দফা দাবি উত্থাপন করা হয়। ১৯৬৬ সালের ৫-৬ই ফেব্রুয়ারি লাহোরে অনুষ্ঠিত বিরোধী দলগুলোর এক সম্মেলনে আওয়ামী লীগের তৎকালীন সাধারণ সম্পাদক বঙ্গবন্ধু শেখ মুজিবুর রহমান ঐতিহাসিক ছয় দফা দাবি তুলে ধরেন। ছয় দফা ছিল বাঙালি জাতির মুক্তির সনদ। এতে পাকিস্তানে যুক্তরাষ্ট্রীয় ব্যবস্থায় সংসদীয় পদ্ধতির সরকার গঠনের দাবি জানানো হয়। প্রতিরক্ষা ও পররাষ্ট্র ছাড়া অন্য সব বিষয়, অঙ্গরাজ্যগুলোর হাতে ছেড়ে দিতে বলা হয়। অর্থনৈতিক বৈষম্য ও শোষণের অবসানের লক্ষ্যে সারা দেশে অবাধে বিনিময়যোগ্য দুই ধরনের মুদ্রা প্রচলনের প্রস্তাব করা হয়। আরও বলা হয়, অঙ্গরাজ্যগুলোকে নিজেদের নিরাপত্তার জন্য আধা-সামরিক বাহিনী গঠন করার ক্ষমতা দিতে হবে। মূলত ছয় দফায় পূর্ব পাকিস্তানের জনগণের অর্থনৈতিক মুক্তি, স্বায়ত্তশাসন ও আঞ্চলিক নিরাপত্তা নিশ্চিত করার দাবি তুলে ধরা হয়। উদ্দীপকে বলা হয়েছে, 'A' রাষ্ট্রের শাসকগোষ্ঠী তার অধীনস্থ 'B' অঞ্চলের জনগণের ন্যায্য অধিকারের ব্যাপারে উদাসীন। তাই 'B' অঞ্চলের মহান নেতা 'M' তার অঞ্চলের জনগণের অধিকার আদায়ের জন্য বেশ কয়েকটি দাবি 'A' রাষ্ট্রের নিকট পেশ করেন। 'M' নেতার এই. অধিকার আদায়ের দাবিগুলো উপরে বর্ণিত বঙ্গবন্ধু শেখ মুজিবুর রহমানের ছয় দফা দাবির সাথে সাদৃশ্যপূর্ণ।"
        },
        {
          "label": "ঘ",
          "question": "\"জনাব 'M' এর মুক্তির জন্য আন্দোলন অপরিহার্য ছিল\"- পাঠ্যবইয়ের আলোকে- বিশ্লেষণ কর।",
          "explanation": "জনাব 'M' অর্থাৎ বঙ্গবন্ধু শেখ মুজিবুর রহমানের মুক্তির জন্য আন্দোলন অপরিহার্য ছিল। বাঙালির স্বায়ত্তশাসনের দারিতে ১৯৬৬ সালে আওয়ামী লীগের তৎকালীন সাধারণ সম্পাদক বঙ্গবন্ধু শেখ মুজিবুর রহমান ছয় দফা দাবি পেশ করেন। এ দাবি আদায় নিয়ে আন্দোলন গড়ে ওঠে, যা ক্রমেই জোরদার হয়। আন্দোলন বানচাল করতে ১৯৬৮ সালের জানুয়ারি মাসে বঙ্গবন্ধুসহ ৩৫ জনের বিরুদ্ধে রাষ্ট্রদ্রোহিতার অভিযোগ এনে একটি মামলা দায়ের করা হয়, যা 'আগরতলা মামলা' নামে পরিচিত। এ মামলায় বঙ্গবন্ধুসহ ৩৫ জনকে আসামি করা হয়। উদ্দীপকে জনাব 'M'-এর দাবি পেশ এবং তার বিরুদ্ধে ষড়যন্ত্রকারী হিসেবে দায়ের করা মামলার ঘটনাটি বঙ্গবন্ধু শেখ মুজিবুর রহমানের বিরুদ্ধে দায়েরকৃত আগরতলা মামলাকেই নির্দেশ করছে। পাকিস্তান সরকার বঙ্গবন্ধুর বিরুদ্ধে আগরতলা মামলা দায়েরের পর পূর্ব পাকিস্তানে এ মামলা প্রত্যাহারের দাবিতে আন্দোলন গড়ে ওঠে, যা ১৯৬৯ সালে চূড়ান্ত পর্যায়ে পৌঁছে। বিভিন্ন গণতান্ত্রিক দল, পেশাজীবী সংগঠন ও মানুষ নিজ নিজ অবস্থান থেকে এ আন্দোলনে যুক্ত হয়। এ আন্দোলনের মুখে কেন্দ্রীয় ও প্রাদেশিক সরকারের সকল কর্তৃত্ব অচল হয়ে পড়ে। অবস্থা বেগতিক দেখে আইয়ুব খান ১৯৬৯ সালের ২২শে ফেব্রুয়ারি বঙ্গবন্ধু শেখ মুজিবুর রহমানকে নিঃশর্ত মুক্তি দিতে বাধ্য হন। পাকিস্তান সরকারের উদ্দেশ্য ছিল আগরতলা মামলার মাধ্যমে বঙ্গবন্ধুকে দ্রুত বিচার ট্রাইব্যুনালে ফাঁসি দেওয়া। তাই বঙ্গবন্ধুর মুক্তির জন্য আইনি লড়াইয়ের পাশাপাশি তীব্র আন্দোলন প্রয়োজন ছিল। উপরের আলোচনা থেকে তাই বলা যায়, বঙ্গবন্ধুকে, আগরতলা মামল থেকে মুক্ত করতে আন্দোলনের কোনো বিকল্প ছিল না।"
        }
      ]
    },
    {
      "number": "7",
      "uddipok": "জনাব 'N' এমন এক পদমর্যাদায় অধিষ্ঠিত যার অবস্থান দেশের সবার উপরে। দেশের সকল কাজ তার নামে পরিচালিত হয়। অন্যদিকে জনাব 'R' দেশে ন্যায় প্রতিষ্ঠার প্রতীক। জনাব 'R' যে কোনো ঘটনার সঠিক তথ্য নিরূপণ করে সঠিক সমাধানের আদেশ দেন।",
      "tag": "CB 20",
      "sub_questions": [
        {
          "label": "ক",
          "question": "রাষ্ট্রপতির জরুরি ক্ষমতা কী?",
          "explanation": "রাষ্ট্রপতির জরুরি ক্ষমতা বলতে যুদ্ধ, বহিঃশত্রুর আক্রমণ বা অভ্যন্তরীপ গোলযোগে দেশের কোনো অংশে নিরাপত্তা বা অর্থনৈতিক জীবন বিপদের সম্মুখীন হলে রাষ্ট্রপতির জরুরি অবস্থা ঘোষণা করার ক্ষমতাকে বোঝায়"
        },
        {
          "label": "খ",
          "question": "স্থানীয় স্বায়ত্তশাসনের গুরুত্ব ব্যাখ্যা কর।",
          "explanation": "স্থানীয় স্বায়ত্তশাসনের গুরুত্ব অপরিসীম। আধুনিক রাষ্ট্র জনসংখ্যা ও আয়তনে বিশাল হওয়ায় রাজধানীতে বসে কেন্দ্রীয় সরকারের একারপক্ষে দেশের সর্বত্র সুষ্ঠভাবে শাসনকার্য পরিচালনা করা, বিভিন্ন স্থানীয় সমস্যার কার্যকর সমাধান ও সঠিক সময়ে পদক্ষেপ গ্রহণ এবং সুষম উন্নয়ন নিশ্চিত করা সম্ভব নয়। স্থানীয় 'স্বায়ত্তশাসন দ্বারা গ্রাইপসহজসাধ্য, হয়। আবার স্থানীয় স্বায়ত্তশাসনের মাধ্যমে শাসন ও উন্নয়ন কর্মকাণ্ডে জনগণের অংশগ্রহণ, সচেতনতা বৃদ্ধি ও নেতৃত্ব সৃষ্টি করা যায়। প্রশাসনের স্বচ্ছতা ও জবাবদিহিতাও নিশ্চিত হয়। এজন্য স্থানীয় স্বায়ত্তশাসন অত্যন্ত গুরুত্বপূর্ণ।"
        },
        {
          "label": "গ",
          "question": "জনাব 'N' এর কার্যক্রম কোন বিভাগের অন্তর্ভুক্ত? ব্যাখ্যা কর।",
          "explanation": "জনাব 'N' এর কার্যক্রম সরকারের শাসন বিভাগের অন্তর্ভুক্ত। সরকারের কার্যাবলি সুষ্ঠুভাবে সম্পন্ন করার জন্য যে তিনটি বিভাগ রয়েছে সেগুলোর অন্যতম হলো শাসন বিভাগ। রাষ্ট্রের শাসনকার্য তথা নিত্যদিনের প্রশাসনিক ও দাপ্তরিক কাজ পরিচালনা; আইন-শৃঙ্খলা রক্ষা এবং রাষ্ট্রের সার্বিক সিদ্ধান্ত ও সুবিধাসমূহ বাস্তবায়ন করে যে বিভাগ তাকেই শাসন বিভাগ বলে। রাষ্ট্রের রাষ্ট্রপতি থেকে শুরু করে মন্ত্রিসভা, আমলা, নিরাপরা ও আইন-শৃঙ্খলা রক্ষাকারী বাহিনী, কূটনীতিক, দাপ্তরিক কর্মকর্তা এমনকি চৌকিদারসহ সকল প্রশাসনিক কর্মচারিদের নিয়ে শাসন বিভাগ গঠিত। পদমর্যাদায় রাষ্ট্রপতি সবার উপরে। সংবিধান অনুযায়ী তিনি রাষ্ট্রের প্রধান। প্রজাতন্ত্রের সকল কাজ তার নামে পরিচালিত হয়। উদ্দীপকে বলা হয়েছে, জনাব 'N' এমন এক পদমর্যাদায় অধিষ্ঠিত যার অবস্থান সবার উপরে। দেশের সকল কাজ তার নামে পরিচালিত হয়। এতে বোঝা যায় জনাব 'N' দেশের রাষ্ট্রপতি। আর রাষ্ট্রপতি সরকারের শাসন বিভাগের অংশ। তাই বলা যায় জনাব 'N' এর কার্যক্রম শাসন বিভাগের অন্তর্ভুক্ত।"
        },
        {
          "label": "ঘ",
          "question": "\"জনাব 'R' এর বিভাগ দেশে ন্যায় প্রতিষ্ঠায় ভূমিকা রাখে”- বিশ্লেষণ কর।",
          "explanation": "জনাব 'R' এর বিভাগটি হলো বিচার বিভাগ, যা দেশে ন্যায়বিচার প্রতিষ্ঠায় ভূমিকা রাখে। সরকারের তিনটি বিভাগের অন্যতম হলো বিচার বিভাগ। এ বিভাগ প্রচলিত আইন অনুসারে বিচার কাজ পরিচালনা করে থাকে। আবার সত্য ঘটনা অনুসন্ধানের মাধ্যমে বিচার বিভাগ বিভিন্ন বিরোধের মীমাংসাও করে থাকে। এটি ন্যায় বিচারের প্রতীক। উদ্দীপকে বলা হয়েছে, 'জনাব 'R' দেশে ন্যায় বিচার প্রতিষ্ঠার প্রতীক। তিনি যেকোনো ঘটনার সঠিক তথ্য নিরূপণ করে সঠিক সমাধানের আদেশ দেন। এতে বোঝা যায় জনাব 'R' এর বিভাগটি হলো বিচার বিভাগ। বিচার বিভাগের প্রধান কাজ হলো দেশের প্রচলিত আইন অনুযায়ী অপরাধের জন্য অভিযুক্ত ব্যক্তি এবং আইন অমান্যকারীর বিচার করা। এক্ষেত্রে বিচারকগণ স্বাধীন ও নিরপেক্ষভাবে আইন অনুযায়ী ন্যায়নীতির ভিত্তিতে বিচারকার্য সম্পন্ন করেন। এ বিভাগ দেওয়ানি, ফৌজদারি প্রভৃতি মামলায় সত্য ঘটনা অনুসন্ধানের মাধ্যমে অপরাধীকে শাস্তি প্রদান করে। এভাবে বিচার বিভাগ সমাজে ন্যায় বিচার প্রতিষ্ঠা করে। উপরের আলোচনা থেকে বলা যায়, জনাব 'R' এর বিভাগ তথা বিচার, বিভাগ স্বাধীন ও নিরপেক্ষভাবে আইন অনুযায়ী অপরাধীদের শাস্তি দিয়ে দেশে ন্যায়বিচার প্রতিষ্ঠায় ভূমিকা রাখে।"
        }
      ]
    },
    {
      "number": "8",
      "uddipok": "মিঠু তার বন্ধুদের সাথে বিকেলে মাঠে খেলছিল। হঠাৎ তারা প্রচণ্ড ঝাঁকুনি অনুভব করে। ভয়ে সবাই খেলা বন্ধ করে মাঠে বসে পড়ে। এ অবস্থা কিছুক্ষণ স্থায়ী হয়। এতে এলাকার অবকাঠামোর কিছু ক্ষতি হওয়ায় স্থানীয় জনপ্রতিনিধি প্রশাসনের সাথে যোগাযোগ করে প্রয়োজনীয় ব্যবস্থা গ্রহণের অনুরোধ জানান।",
      "tag": "CB 20",
      "sub_questions": [
        {
          "label": "ক",
          "question": "প্লাইস্টোসিনকাল কী?",
          "explanation": "আনুমানিক ২৫,০০০ বছর পূর্বের সময়কে প্লাইস্টোসিনকাল বলা হয়।"
        },
        {
          "label": "খ",
          "question": "জলবায়ুর সাথে মানুষের জীবন-জীবিকা কেন সম্পর্কিত?",
          "explanation": "জলবায়ু আমাদের জীবনযাত্রাকে গভীরভাবে প্রভাবিত করে বলে এটি আমাদের জীবন-জীবিকার সাথে সম্পর্কিত। মানুষের জীবনে জলবায়ুর প্রভাব বহুমুখী ও গুরুত্বপূর্ণ। মানুষের জীবন যাত্রার প্রণালি অনেকাংশে জলবায়ুর ধরন অনুযায়ী নির্ধারিত হয়। যেমন- শীতপ্রধান দেশের মানুষের জীবন-জীবিকার ধরন গ্রীষ্মপ্রধান দেশ থেকে ভিন্ন। আবার একই ভূখণ্ডেও ঋতু পরিবর্তনের সঙ্গে সঙ্গে জলবায়ু ও জীবন-জীবিকার ধরন পরিবর্তন হয়। জলবায়ুর কারণে প্রাকৃতিক দুর্যোগের ফলে মানুষের জীবনযাত্রা মারাত্মকভাবে ব্যাহত হতে পারে।"
        },
        {
          "label": "গ",
          "question": "মিঠুর দেখা প্রাকৃতিক দুর্যোগটির কারণ ব্যাখ্যা কর।",
          "explanation": "মিঠুর দেখা প্রাকৃতিক দুর্যোগটি হলো ভূমিকম্প। ভূ-পৃষ্ঠের আকস্মিক ও ক্ষণস্থায়ী কম্পনকেই ভূমিকম্প বলা হয়। এ কম্পন অত্যন্ত মৃদু থেকে প্রচণ্ড হয়ে থাকে যা মাত্র কয়েক সেকেন্ড স্থায়ী হয়। উদ্দীপকে বলা হয়েছে, মিঠু তার বন্ধুদের সাথে মাঠে খেলতেছিল। এ সময় তারা প্রচন্ড ঝাঁকুনি অনুভব করে। এ অবস্থা কিছুক্ষণ স্থায়ী হয়। উদ্দীপকের ঘটনাটি ভূমিকম্পকেই ইঙ্গিত করছে। ভূমিকম্প সৃষ্টির পেছনে কিছু সুনির্দিষ্ট কারণ রয়েছে। মূলত ভূত্বকের টেকটনিক প্লেটের সঞ্চারণশীলতার পরিণতিতে ভূমিকম্প হয়। ভূত্বক কয়েকটি অতি ধীরগতিতে সঞ্চারণশীল টেকটনিক প্লেটে বিভক্ত। অনেক সময় পাশাপাশি অবস্থানরত দুটি প্লেটের একটি অপরটির সীমানা বরাবর তলদেশে ঢুকে পড়ে অথবা আনুভূমিকভাবে আগে পিছে সরে যায়। এ থেকে উৎপন্ন প্রচণ্ড শক্তির কারণে ভূমিকম্প হয়। আবার, বিশেষজ্ঞদের মতে, ভিত্তিশিলা চ্যুতি বা ফাটল বরাবর আকস্মিক ভূ- আলোড়ন এবং আগ্নেয়গিরি থেকে প্রচন্ড শক্তিতে লাভা বের হয়ে আসার সময় ভূমিকম্প হতে পারে। এছাড়া ভূ-ত্বক তাপ বিকিরণ করে সংকুচিত হলে ভূ-পৃষ্ঠের গভীরের শিলাস্তরে ভারের সামঞ্জস্য রক্ষা করতে ফাটল ও ভাঁজের সৃষ্টি হয়। এ কারণেও ভূকম্পন অনুভূত হয়।"
        },
        {
          "label": "ঘ",
          "question": "উক্ত দুর্যোগের ক্ষেত্রে উদ্দীপকে বর্ণিত স্থানীয় জনপ্রতিনিধির ভূমিকা মূল্যায়ন কর।",
          "explanation": "উক্ত দুর্যোগ অর্থাৎ ভূমিকম্পের সময় উদ্দীপকে বর্ণিত স্থানীয় জনপ্রতিনিধি গুরুত্বপূর্ণ ভূমিকা রেখেছেন। স্থানীয় জনপ্রতিনিধিরা স্থানীয় এলাকার বিভিন্ন সমস্যা মোকাবিলায় এবং স্থানীয় পর্যায়ের উন্নয়নে বিভিন্ন জনকল্যাণমূলক কাজ করে থাকেন। বিভিন্ন দুর্যোগে আক্রান্তদের সহায়তা প্রদান এবং ক্ষতিগ্রস্তদের পুনর্বাসনে সহযোগিতা করা তাদের অন্যতম কাজ। উদ্দীপকে বলা হয়েছে মিঠু ও তার বন্ধুরা মাঠে খেলতে গিয়ে হঠাৎ ঝাঁকুনি অনুভব করে। এতে তাদের এলাকার অবকাঠামোর ক্ষয়ক্ষতি হয়। এ ঘটনাটি, প্রাকৃতিক দুর্যোগ ভূমিকম্প। ভূমিকম্পে মিঠুদের এলাকায় অবকাঠামোগত ক্ষয়ক্ষতি হওয়ায় স্থানীয় জনপ্রতিনিধি প্রশাসনের সাথে যোগাযোগ করে প্রয়োজনীয় ব্যবস্থা গ্রহণের অনুরোধ জানান। এতে প্রশাসন ঐ এলাকার ক্ষতিগ্রস্ত অবকাঠামো সংস্কারের 'ব্যবস্থা করতে পারে। এছাড়াও স্থানীয় প্রতিনিধি আরও বিভিন্নভাবে ভূমিকম্পের মতো দুর্যোগ মোকাবিলায় ভূমিকা রাখতে পারেন। তিনি এলাকার জনগণকে এ দুর্যোগে করণীয় সম্পর্কে সচেতন করতে পারেন। তিনি দুর্যোগে আহতদের উদ্ধার ও চিকিৎসার ব্যবস্থা গ্রহণে উদ্যোগ নিতে পারেন। তিনি দুর্যোগে ক্ষতিগ্রস্তদের ত্রাণ সহায়তা প্রদান এবং তাদের পুনর্বাসনের ব্যবস্থা গ্রহণ করতে পারেনাণ ভহায়তা থামায় প্রতিনিধি দুর্যোগে ক্ষতিগ্রস্তদের ক্ষয়ক্ষতি হাসে গুরুত্বপূর্ণ ভূমিকা রাখতে পারেন।"
        }
      ]
    },
    {
      "number": "9",
      "uddipok": "শিক্ষক শ্রেণিতে পাঠদানকালে দু'টি দেশ সম্পর্কে বললেন- 'S' দেশের নাগরিক নিজেদের চিন্তা-ভাবনায় উৎপাদন কার্য পরিচালনা করেন। তারা দ্রব্য-সামগ্রী ক্রয়-বিক্রয়ের সময় দরকষাকষির আশ্রয় নেন। অপরদিকে 'K' দেশে প্রধান কর্তৃপক্ষের নির্দেশেই সকল কার্যক্রম পরিচালিত হয়। উক্ত কর্তৃপক্ষই সকল উপকরণের মালিক। সেখানে প্রত্যেক শ্রমিক তার কাজ অনুযায়ীই বেতন পায়।",
      "tag": "CB 20",
      "sub_questions": [
        {
          "label": "ক",
          "question": "ব্যক্তিগত সম্পদ কী?",
          "explanation": "ব্যক্তিগত মালিকানাধীন জায়গা-জমি, বাড়িঘর, কলকারখানা, অর্থ- সম্পদ, গাড়ি, দ্রব্যসামগ্রী ইত্যাদি ব্যক্তিগত সম্পদ।"
        },
        {
          "label": "খ",
          "question": "জাতীয় সম্পদ সংরক্ষণের প্রয়োজনীয়তা ব্যাখ্যা কর।",
          "explanation": "রাষ্ট্রের জনগণের সার্বিক উন্নয়ন ও কল্যাণের জন্য জাতীয় সম্পদ ব্যবহার করা হয় বলে একে সংরক্ষণ করা জরুরি। দেশের সব নাগরিকের ব্যক্তিগত সম্পদ এবং সমাজের সমষ্টিগত সম্পদকে একত্রে জাতীয় সম্পদ বলা হয়। রাষ্ট্র, সমাজ ও নাগরিকের নিজ স্বার্থে জাতীয় সম্পদ সংরক্ষণ করা দরকার। কারণ এই জাতীয় সম্পদ ব্যবহার করেই নাগরিকদের বিভিন্ন সমস্যার সমাধান এবং চাহিদা পূরণ করা হয়।"
        },
        {
          "label": "গ",
          "question": "'S' দেশের অর্থনৈতিক ব্যবস্থার বৈশিষ্ট্য ব্যাখ্যা কর।",
          "explanation": "নিম্নের অনুরূপঃ সুমনের কর্মকাণ্ডে ধনতান্ত্রিক অর্থনৈতিক ব্যবস্থার বৈশিষ্ট্য ফুটে উঠেছে। ধনতান্ত্রিক অর্থব্যবস্থায় উৎপাদনের উপাদানসমূহ, যথা- ভূমি, শ্রম, মূলধন ও সংগঠন ব্যক্তিমালিকানাধীন। অর্থাৎ ব্যক্তি তার সম্পদ/আয়ের সাহায্যে ভূমির মালিকানা অর্জন করতে পারে, শ্রমিককে নিয়োগ দিতে পারে, মূলধন বা পুঁজি গঠন করতে পারে। ব্যক্তি তার নিজস্ব সম্পদ স্বাধীনভাবে ভোগ ও হস্তান্তর করতে পারে। এসব বিষয়ে ব্যক্তি নিজেই সকল সিদ্ধান্ত গ্রহণ করে। ধনতান্ত্রিক অর্থনৈতিক ব্যবস্থায় ব্যক্তি এককভাবে বা গোষ্ঠীবদ্ধভাবে যে কোনো দ্রব্য/সেবা উৎপাদনের জন্য উদ্যোগ গ্রহণ করতে পারে এবং সেজন্য প্রয়োজনীয় 'বিনিয়োগ করতে পারে। এক্ষেত্রে কোনোরকম বিধিনিষেধ নেই। এ ব্যবস্থায় প্রায় সকল অর্থনৈতিক কার্যাবলি ব্যক্তিগত উদ্যোগে পরিচালিত হয়। উদ্দীপকে দেখা যায়, সুমন ব্যবসার পাশাপাশি গরুর খাবার ও মাছ চাষ করেন। বর্তমানে তিনি অনেক টাকার মালিক হয়েছে। এতে বোঝা যায় সুমনের দেশে উৎপাদনের উপাদানসমূহ ব্যক্তি মালিকানাধীন। উৎপাদনের ক্ষেত্রে কোনো বিধি নিষেধ নেই। যে কেউ যেকোনো পরিমাণ দ্রব্য উৎপাদন, স্বাধীনভাবে নিজস্ব সম্পদ অর্জন ও ভোগ করতে পারে যা ধনতান্ত্রিক অর্থনৈতিক ব্যবস্থার বৈশিষ্ট্যের সাথে সাদৃশ্যপূর্ণ।"
        },
        {
          "label": "ঘ",
          "question": "তুমি কি মনে কর 'S' দেশের তুলনায় 'K' দেশের অর্থব্যবস্থায় সম্পদের সুষম বণ্টন হয়? মতামত দাও।",
          "explanation": "হ্যাঁ, আমি মনে করি, 'S' দেশের ধনতান্ত্রিক অর্থব্যবস্থার তুলনায় 'K' দেশের সমাজতান্ত্রিক অর্থব্যবস্থায় সম্পদের সুষম বণ্টন হয়। ধনতান্ত্রিক অর্থব্যবস্থায় উৎপাদনের উপকরণসমূহ ব্যক্তিমালিকানাধীন। এ অর্থব্যবস্থায় উদ্যোক্তা বা উৎপাদনকারী তার ইচ্ছামতো দ্রব্য উৎপাদন করতে পারে। অন্যদিকে সমাজতান্ত্রিক অর্থব্যবস্থায় উৎপাদনের উপকরণসহ সব সম্পদ রাষ্ট্রীয় মালিকানাধীন। রাষ্ট্রই সকল উৎপাদন কার্যের নির্দেশনা দেয় এবং তা পরিচালনা করে। রাষ্ট্র শ্রমিকদের কাজ অনুযায়ী পারিশ্রমিক প্রদান করে থাকে। ফলে নাগরিকদের মধ্যে সম্পদের সুষম বণ্টন নিশ্চিত করা সম্ভব হয়। উদ্দীপকে বলা হয়েছে 'S' দেশের নাগরিকরা নিজেদের চিন্তাভাবনায় উৎপাদন কার্য পরিচালনা করে। যা ধনতান্ত্রিক অর্থব্যবস্থাকে নির্দেশ করে। আর 'K' দেশে প্রধান কর্তৃপক্ষের নির্দেশেই সকল উৎপাদন কার্যক্রম পরিচালিত হয়। উক্ত কর্তৃপক্ষই সব উপকরণের মালিক। অর্থাৎ 'K' দেশে সমাজতান্ত্রিক অর্থব্যবস্থা বিদ্যমান। ধনতান্ত্রিক অর্থব্যবস্থায় সব উৎপাদন কার্যক্রম পরিচালিত হয় সর্বাধিক মুনাফা অর্জনের উদ্দেশ্যে। এজন্য পুঁজিপতি বা উদ্যোক্তারা দ্রব্যের উৎপাদন ব্যয় কম রাখতে ও বিক্রয়মূল্য বেশি পেতে চেষ্টা করে। উৎপাদন ব্যয় কম রাখতে গিয়ে তারা শ্রমিককে ন্যায্য মজুরির চেয়ে কম মজুরি দেয়। এই উদ্বৃত্ত মজুরি পুঁজিপতি ও উদ্যোক্তাদের কাছে মুনাফা হিসেবে জমা হয়। এতে পুঁজিপতিদের হাতে সমাজের অধিকাংশ সম্পদ কেন্দ্রীভূত হয় এবং অগণিত শ্রমিক শোষিত হয়। ফলে সমাজে ব্যাপক সম্পদ বৈষম্য দেখা দেয়। অন্যদিকে সমাজতান্ত্রিক অর্থব্যবস্থায় উৎপাদন কার্যক্রম জনগণের মৌলিক চাহিদা পূরণ ও সর্বাধিক কল্যাণের উদ্দেশ্যে পরিচালিত হয়। রাষ্ট্রই শ্রমিকের ন্যায্য মজুরি প্রদান এবং উৎপাদনের অন্যান্য ব্যয় নির্বাহ করে। ফলে ধনতন্ত্রের মতো শ্রমিকরা শোষিত হয় না এবং কারও হাতে সম্পদ কেন্দ্রীভূত হয় না। এসব কারণে অর্জিত সম্পদের সুষম বণ্টন হয়। উপরের আলোচনা থেকে বলা যায়, আয় বৈষম্য কম এবং শ্রমিক শোষণ না হওয়ায় ধনতান্ত্রিক দেশের তুলনায় সমাজতান্ত্রিক দেশের অর্থব্যবস্থায় সম্পদের সুষম বণ্টন বেশি হয়'।"
        }
      ]
    },
    {
      "number": "10",
      "uddipok": "২০১৮ সালে 'G' দেশে বসবাসরত জনগণের উৎপাদিত সকল দ্রব্য ও-সেবা বাবদ মোট প্রাপ্ত অর্থ ১২০০ বিলিয়ন ইউএস ডলার। ঐ বছর দেশের অভ্যন্তরে কর্মরত বিভিন্ন দেশের নাগরিকদের প্রাপ্ত অর্থ ৩০০ বিলিয়ন ইউএস ডলার ছিল। দেশটিতে ১১০০ মিলিয়ন জনসংখ্যার বসবাস হলেও ঐ বছর জনসংখ্যার বৃহদাংশ বিভিন্ন দেশে কাজ করে ৮০০ বিলিয়ন ইউএস ডলার প্রেরণ করে।",
      "tag": "CB 20",
      "sub_questions": [
        {
          "label": "ক",
          "question": "প্রবৃদ্ধির হার কী?",
          "explanation": "কোনো দেশের জাতীয় আয়ের বার্ষিক বৃদ্ধির হারকে প্রবৃদ্ধির হার বলা হয়।"
        },
        {
          "label": "খ",
          "question": "বাংলাদেশ একটি উন্নয়নশীল দেশ\"- ব্যাখ্যা কর।",
          "explanation": "উন্নয়নশীল দেশসমূহের বৈশিষ্ট্য বাংলাদেশেও বিদ্যমান থাকায় বাংলাদেশকে উন্নয়নশীল দেশ বলা হয়। বাংলাদেশ একটি কৃষি নির্ভর অর্থনীতির দেশ। বর্তমানে এদেশের কৃষির আধুনিকায়নের পাশাপাশি শিল্পের প্রসার ঘটানো হচ্ছে। দিন দিন জাতীয় উৎপাদন ও মাথাপিছু আয় বৃদ্ধি পাচ্ছে। সেইসাথে জনসংখ্যা বৃদ্ধির হার ও বেকারত্ব হ্রাস, দারিদ্র্য বিমোচন, শিক্ষার হার বৃদ্ধির জন্য বিভিন্ন কর্মসূচির বাস্তবায়ন হচ্ছে। এছাড়া সরকার সার্বিক উন্নয়নের জন্য পরিকল্পনা গ্রহণ করেছে। বাংলাদেশের এসব বৈশিষ্ট্য উন্নয়নশীল দেশের বৈশিষ্ট্যের সাথে সামঞ্জস্যপূর্ণ। এজন্য বলা যায় বাংলাদেশ উন্নয়নশীল দেশ।"
        },
        {
          "label": "গ",
          "question": "'G' দেশের মোট জাতীয় উৎপাদন নির্ণয় কর।",
          "explanation": "জ'G' দেশের অভ্যন্তরে ও ভৌগোলিক সীমানার বাইরে বসবাসকারী এ দেশের নাগরিকদের উৎপাদিত চূড়ান্ত দ্রব্যসামগ্রী ও সেবাকর্মের মোট আর্থিক সমষ্টি হলো উদ্দীপকের 'G' দেশের মোট জাতীয় উৎপাদন। কোনো নির্দিষ্ট সময়ে সাধারণত একবছরে একটি দেশের অভ্যন্তরে এবং ভৌগোলিক সীমানার বাইরে বসবাসকারী সব নাগরিক কর্তৃক উৎপাদিত চূড়ান্ত পর্যায়ের দ্রব্যসামগ্রী ও সেবাকর্মের মোট আর্থিক মূল্যের সমষ্টি হলো মোট জাতীয় উৎপাদন। মোট জাতীয় উৎপাদন নির্ণয়ের ক্ষেত্রে বিদেশে অবস্থানরত দেশি জনগণের আয় যোগ করা হয় এবং দেশে অবস্থারত বিদেশিদের আয় বিয়োগ করা হয়। এক্ষেত্রে যদি 'X' দিয়ে আমরা বিদেশে অবস্থানরত দেশি জনগণের আয় বোঝাই এবং 'M' দিয়ে দেশে অবস্থানরত বিদেশিদের আয় বোঝাই তাহলে মোট জাতীয় উৎপাদন GNP = মোট দেশজ উৎপাদন (GDP) + (X-M) G রাষ্ট্রের মোট জাতীয় উৎপাদন GNP = GDP+(X-M) = (১২০০ + (৮০০-৩০০)) বিলিয়ন ইউএস ডলার = ১৭০০ বিলিয়ন ইউএস ডলার G রাষ্ট্রের মোট জাতীয় উৎপাদন ১৭০০ বিলিয়ন ইউএস ডলার"
        },
        {
          "label": "ঘ",
          "question": "“মাথাপিছু আয়ের ভিত্তিতে 'G' একটি উন্নয়নশীল দেশ” যৌক্তিকতা বিশ্লেষণ কর।",
          "explanation": "\"মাথাপিছু আয়ের ভিত্তিতে 'G' একটি উন্নয়নশীল দেশ\"- উক্তিটি যৌক্তিক। বিশ্বব্যাংক মাথাপিছু মোট আয়ের ভিত্তিতে পৃথিবীর দেশগুলোকে তিনটি ভাগে ভাগ করেছে। এগুলো হলো উচ্চ আয়ের দেশ, মধ্য আয়ের দেশ ও নিম্ন আয়ের দেশ। মধ্য আয়ের দেশগুলোকে আবার উচ্চমধ্য আয়ের দেশ এবং নিম্নমধ্য আয়ের দেশ এ দুটি ভাগে ভাগ করা হয়েছে। এর মধ্যে নিম্নমধ্য আয়ের দেশগুলোর মাথাপিছু আয় ১০০৬ – ৩৯৭৫ মার্কিন ডলারের মধ্যে। আর বিশ্বব্যাংকের মতে এই দেশগুলোই উন্নয়নশীল দেশের অন্তর্ভুক্ত। উদ্দীপকের 'G' দেশটির মোট জাতীয় আয় ১৭০০ বিলিয়ন ইউএস ডলার এবং দেশটির জনসংখ্যা ১১০০ মিলিয়ন বা ১.১ বিলিয়ন ∴  দেশটির মাথাপিছু আয়  =  মোট জাতীয় উৎপাদন   মোট জনসংখ্যা  =  ১৭০০ বিলিয়ন ডলার  ১ . ১ বিলিয়ন  = ১৫ 8 ৫ .8 ৫ 8  মার্কিন ডলার  \\begin{aligned} \\therefore \\text { দেশটির মাথাপিছু আয় } & =\\frac{\\text { মোট জাতীয় উৎপাদন }}{\\text { মোট জনসংখ্যা }} \\\\ & =\\frac{\\text { ১৭০০ বিলিয়ন ডলার }}{১ . ১ \\text { বিলিয়ন }} \\\\ & =১ ৫ 8 ৫ .8 ৫ 8 \\text { মার্কিন ডলার } \\end{aligned} ∴   দেশটির   মাথাপিছু   আয়   ​ =   মোট   জনসংখ্যা     মোট   জাতীয়   উৎপাদন   ​ = ১ . ১   বিলিয়ন     ১৭০০   বিলিয়ন   ডলার   ​ = ১৫ 8 ৫ .8 ৫ 8   মার্কিন   ডলার   ​ উদ্দীপকের 'G' দেশের মাথাপিছু আয় ১৫৪৫.৪৫৪ মার্কিন ডলার। যেহেতু বিশ্বব্যাংকের মতে যে দেশগুলোর মাথাপিছু আয় ১০০৬ – ৩৯৭৫ মার্কিন - ডলারের মধ্যে সেগুলো উন্নয়নশীল দেশের অন্তর্ভুক্ত সেহেতু মাথাপিছু আয়ের ভিত্তিতে উদ্দীপকের 'G' দেশটিও উন্নয়নশীল দেশের অন্তর্ভুক্ত। উপরের আলোচনা থেকে বলা যায়, উদ্দীপকের ও দেশটি মাথাপিছু আয়ের ভিত্তিতে একটি উন্নয়নশীল দেশ।"
        }
      ]
    },
    {
      "number": "11",
      "uddipok": "জনাব রাজু 'Y' নামক একটি আর্থিক প্রতিষ্ঠানে কর্মরত আছেন। তার প্রতিষ্ঠানটি দেশের বাৎসরিক আয়-ব্যয়ের হিসাব রাখতে প্রয়োজনীয় তথ্য সংগ্রহ করে এবং তথ্যের আলোকে বিভিন্ন উন্নয়নমূলক গবেষণায় সরকারকে সহায়তা করে থাকে। অন্যদিকে রাজু সাহেব তার বিশ্ববিদ্যালয় পড়ুয়া সন্তানকে টাকা পাঠানোর জন্য 'Z' নামক আরেকটি প্রতিষ্ঠানে যান। অল্প সময়ের মধ্যে প্রতিষ্ঠানটির আরেকটি শাখা হতে তার সন্তান টাকা উত্তোলন করে।",
      "tag": "CB 20",
      "sub_questions": [
        {
          "label": "ক",
          "question": "বাণিজ্য শুল্ক কী?",
          "explanation": "দেশের আমদানি ও রপ্তানিকৃত দ্রব্যের ওপর যে কর ধার্য করা হয় তাকে বাণিজ্য শুল্ক বলে।"
        },
        {
          "label": "খ",
          "question": "আয়কর প্রদান করা হয় কেন?",
          "explanation": "সরকারের ব্যয় নির্বাহের জন্য আয়কর প্রদান করা হয়। বাংলাদেশ সরকার জনকল্যাণ সাধন, প্রশাসন পরিচালনা ও আর্থ-সামাজিক উন্নয়নের জন্য বিপুল পরিমাণ অর্থ ব্যয় করে থাকে। এ ব্যয় নির্বাহের জন্য সরকার বিভিন্ন উৎস থেকে কর সংগ্রহ করে, যার অন্যতম হলো আয়কর। জনসাধারণের ব্যক্তিগত আয়ের ওপর এ কর ধার্য করা হয়। আর সরকারের বিভিন্ন ব্যয় নির্বাহের জন্যই জনগণ আয়কর দিয়ে থাকে।"
        },
        {
          "label": "গ",
          "question": "উদ্দীপকে উল্লিখিত 'Y' আর্থিক প্রতিষ্ঠানের কার্যাবলি ব্যাখ্যা কর।",
          "explanation": "উদ্দীপকে উল্লেখিত 'Y' প্রতিষ্ঠানটি হলো কেন্দ্রীয় ব্যাংক। কেন্দ্রীয় ব্যাংক হলো একটি দেশের সর্বোচ্চ আর্থিক প্রতিষ্ঠান। এটি মূলত সরকারের ব্যাংক। এটি সরকারের জন্য প্রয়োজনীয় তথ্য সংগ্রহ, দেশের অর্থনৈতিক উন্নয়নে গবেষণা পরিচালনায় সাহায্য করাসহ বিভিন্ন কাজ সম্পাদন করে থাকে। উদ্দীপকে বলা হয়েছে জনাব রাজু 'Y' নামক আর্থিক প্রতিষ্ঠানে কর্মরত আছেন। প্রতিষ্ঠানটি সরকারের আয়-ব্যয়ের হিসাব রাখতে প্রয়োজনীয় তথ্য সংগ্রহ করে এবং তথ্যের আলোকে উন্নয়নমূলক গবেষণায় সহায়তা করে। 'Y' প্রতিষ্ঠানের কাজগুলো কেন্দ্রীয় ব্যাংকের সাথে সাদৃশ্যপূর্ণ। কেন্দ্রীয় ব্যাংক এ কাজগুলো ছাড়াও আরও অনেক কার্যাবলি সম্পাদন করে থাকে। দেশের কাগজি মুদ্রার প্রচলন ও মুদ্রা ব্যবস্থা স্থিতিশীল রাখা কেন্দ্রীয় ব্যাংকের গুরুত্বপূর্ণ কাজ। কেন্দ্রীয় ব্যাংকের প্রচলন করা মুদ্রাই দেশের 'চিহ্নিত মুদ্রা'। কেন্দ্রীয় ব্যাংক সরকারের অভ্যন্তরীণ ও বৈদেশিক আর্থিক লেনদেন, দেনা- পাওনার হিসাব-নিকাশ ও ব্যবস্থাপনার দায়িত্ব পালন করে। এই ব্যাংক সরকারের অর্থ জমা রাখে, প্রয়োজনে সরকারকে ঋণ এবং আর্থিক ব্যাপারে পরামর্শ দেয়। কেন্দ্রীয় ব্যাংক বিভিন্ন ব্যাংকের পারস্পরিক দেনা-পাওনা মেটাতে ক্লিয়ারিং হাউজ বা নিকাশ ঘর হিসেবে দায়িত্ব পালন করে। এছাড়া কেন্দ্রীয় ব্যাংক অন্যান্য দেশের মুদ্রার সাথে দেশের মুদ্রার বিনিময়ের হার নির্ধারণ এবং বৈদেশিক মুদ্রা ক্রয়-বিক্রয় করে।"
        },
        {
          "label": "ঘ",
          "question": "'Z' নামক আর্থিক প্রতিষ্ঠানটি দেশের অর্থনৈতিক উন্নয়নে বিশেষ ভূমিকা রাখছে\" - বিশ্লেষণ কর।",
          "explanation": "'Z' হলো বাণিজ্যিক ব্যাংক, যা দেশের অর্থনৈতিক উন্নয়নে বিশেষ ভূমিকা রাখে। যে ব্যাংক কোনো ব্যক্তি বা প্রতিষ্ঠানের অর্থ আমানত হিসেবে রাখার পাশাপাশি ব্যবসায়িক উদ্দেশ্যে চাহিদা পূরণের জন্য ঋণ দিয়ে থাকে তাকে বাণিজ্যিক ব্যাংক বলে। বাণিজ্যিক ব্যাংকের কার্যাবলির একটি হলো নিরাপদে ও দ্রুত টাকা স্থানান্তর করা। এ ধরনের ব্যাংক চেক, ব্যাংক ড্রাফট, পে-অর্ডার, টেলিগ্রাফিক ট্রান্সফার ইত্যাদি উপায়ে একস্থান থেকে অন্যস্থানে দ্রুত অর্থ প্রেরণে জনগণকে সহায়তা করে। উদ্দীপকের জনাব রাজু তার বিশ্ববিদ্যালয় পড়ুয়া ছেলের কাছে একটি আর্থিক প্রতিষ্ঠানের মাধ্যমে দ্রুত টাকা পাঠান, যা বাণিজ্যিক ব্যাংককেই নির্দেশ করে। আর এদেশের অর্থনীতিতে বাণিজ্যিক ব্যাংকের ভূমিকা অপরিসীম। দেশের অর্থনৈতিক উন্নয়নে শিল্প ও বাণিজ্যের প্রসার তথা উৎপাদন বৃদ্ধির জন্য নতুন বিনিয়োগ জরুরি। এজন্য বাণিজ্যিক ব্যাংকগুলো স্বল্পমেয়াদি ঋণ দেয়। তবে ক্ষেত্রবিশেষে মধ্যমেয়াদি ও দীর্ঘমেয়াদি ঋণের 'ব্যবস্থাও তারা করে। পাশাপাশি বাণিজ্যিক ব্যাংক অভ্যন্তরীণ ও বৈদেশিক বাণিজের ক্ষেত্রে অবদান রাখে। বাণিজ্যিক ব্যাংকের মাধ্যমেই বৈদেশিক বাণিজ্যের আর্থিক লেনদেনের অধিকাংশ কাজ পরিচালিত হয়। এছাড়া এসব ব্যাংক ব্যবসায়ীদের বিনিময় বিলে স্বীকৃতি প্রদান, আমদানি, রপ্তানিকারককে ঋণ প্রদান, বৈদেশিক মুদ্রার ক্রয়-বিক্রয় ইত্যাদির ব্যবস্থা করে। দেশের দরিদ্র ও অনগ্রসর জনগোষ্ঠীর অর্থনৈতিক উন্নয়নের লক্ষ্যে বাণিজ্যিক ব্যাংকগুলো কৃষি ও পল্লি ঋণ কর্মসূচি পরিচালনা করে থাকে। ব্যাংকগুলো তাদের বার্ষিক ঋণ বিতরণ লক্ষ্যমাত্রার ন্যূনতম ২৫% দারিদ্র্য বিমোচনের জন্য নির্ধারিত রাখে। এতে দেশের আর্থ-সামাজিক উন্নতি সাধিত হয়। উপরের আলোচনা থেকে বলা যায়, উদ্দীপকের 'Z' আর্থিক প্রতিষ্ঠান অর্থাৎ বাণিজ্যিক ব্যাংক এদেশের অর্থনীতিতে খুবই গুরুত্বপূর্ণ অবদান রাখে।"
        }
      ]
    }
  ]
}