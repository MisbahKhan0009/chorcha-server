{
  "title": "দিনাজপুর বোর্ড ২০২৪",
  "subtitle": "বাংলাদেশ ও বিশ্ব পরিচয় (11)",
  "questions": [
    {
      "number": "1",
      "uddipok": "দৃশ্যপট-১: দশম শ্রেণির ছাত্রী রীমা টিভিতে নাটক দেখছিল। নাটকে একটি মেডিকেল কলেজের দিক থেকে সরকারি নিষেধাজ্ঞা ভঙ্গ করে একটি মিছিল এগিয়ে আসতে দেখা যায়, হঠাৎ পুলিশ মিছিলের উপর আক্রমণ চালায় । এতে বেশ কয়েকজন হতাহত হয় । দৃশ্যপট-২: রীমার দাদা রীমাকে একটি নির্বাচনের কথা বলেন। নির্বাচনটিতে একটি দল বিপুল ভোটে জয়লাভ করার পরও ক্ষমতাসীন সরকার দলটির হাতে ক্ষমতা হস্তান্তর করতে টালবাহানা শুরু করে ।",
      "tag": "DIN.B 24",
      "sub_questions": [
        {
          "label": "ক",
          "question": "যুক্তফ্রন্ট সরকার কতদিন ক্ষমতায় ছিল?",
          "explanation": "যুক্তফ্রন্ট সরকার মাত্র ৫৬ দিন ক্ষমতায় ছিল ।"
        },
        {
          "label": "খ",
          "question": "আওয়ামী মুসলিম লীগ গঠন করা হয়েছিল কেন? ব্যাখ্যা করো ।",
          "explanation": "বাঙালিদের অধিকার আদায়ের লক্ষ্যে ১৯৪৯ সালের ২৩শে জুন পূর্ব বাংলার প্রগতিশীল ও গণমানুষের নেতৃত্বে আওয়ামী মুসলিম লীগ গঠন করা হয়। পাকিস্তান প্রতিষ্ঠার পর কেন্দ্রীয় সরকার ও কেন্দ্রীয় মুসলিম লীগে বাঙালিদের কোণঠাসা করে ফেলা হয়। দ্বিজাতি তত্ত্বের ভিত্তিতে প্রতিষ্ঠিত পাকিস্তানে বাঙালিদের স্বপ্নভঙ্গ হয়। এই প্রেক্ষাপটে মওলানা আবদুল হামিদ খান ভাসানীকে সভাপতি, শামসুল হককে সাধারণ সম্পাদক বঙ্গবন্ধু শেখ মুজিবুর রহমানকে যুগ্ম-সাধারণ সম্পাদক করে গঠন করা হয় আওয়ামী মুসলিম লীগ ।"
        },
        {
          "label": "গ",
          "question": "রীমার দেখা নাটকের ঘটনাটি তোমার পাঠ্যপুস্তকের কোন ঘটনাকে ইঙ্গিত করছে? ব্যাখ্যা করো।",
          "explanation": "রীমার দেখা নাটকের ঘটনাটি আমার পাঠ্যপুস্তকের ভাষা আন্দোলনের ঘটনাকে ইঙ্গিত করছে। ১৯৫২ সালের ২৬শে জানুয়ারি ঢাকার পল্টন ময়দানে অনুষ্ঠিত জনসভায় পাকিস্তানের নতুন প্রধানমন্ত্রী খাজা নাজিমুদ্দীন উর্দুকে পাকিস্তানের রাষ্ট্রভাষা করার ঘোষণা দেন। এতে ছাত্র সমাজ প্রতিবাদমুখর হয়ে ওঠে। ২১শে ফেব্রুয়ারি দেশব্যাপী সাধারণ ধর্মঘট এবং ঐ দিন রাষ্ট্রভাষা দিবস পালন করার সিদ্ধান্ত গ্রহণ করা হয়। সরকার আন্দোলন দমাতে ২১শে ফেব্রুয়ারি ১৪৪ ধারা জারি করে। কিন্তু ছাত্রসমাজ ১৪৪ ধারা ভঙ্গ করে এবং এক পর্যায়ে পুলিশের গুলিতে রফিক, জব্বার, বরকত, সালামসহ আরও অনেকে শহিদ হন। ১৯৪৭ সালের সূচিত রাষ্ট্রভাষা আন্দোলন ১৯৪৮ থেকে ১৯৫২ সালে প্রতিবাদ ও রক্তক্ষয়ী সংগ্রামে রূপ লাভ করে। ফলে পাকিস্তান সরকার বাংলাকে অন্যতম রাষ্ট্রভাষা হিসেবে স্বীকৃতি দিতে বাধ্য হয়। উদ্দীপকে রীমার দেখা নাটকে একটি মেডিকেল কলেজের দিক থেকে সরকারি নিষেধাজ্ঞা ভঙ্গ করে একটি মিছিল এগিয়ে আসতে দেখা যায়। এ মিছিলে পুলিশ অতর্কিত হামলা চালায় এবং বেশ কয়েকজন হতাহত হয়। যা ১৯৫২ সালের ২১শে ফেব্রুয়ারির ভাষা আন্দোলনকে ইঙ্গিত করে ।"
        },
        {
          "label": "ঘ",
          "question": "দৃশ্যপট-২ এর “নির্বাচন পরবর্তীতে জনগণের স্বাধীনতা সংগ্রামের চেতনাকে আরও বেগবান করেছিল।”- বিশ্লেষণ করো।",
          "explanation": "দৃশ্যপট-২ এর “নির্বাচন পরবর্তীতে জনগণের স্বাধীনতা সংগ্রামের চেতনাকেও আরও বেগবান করেছিল”- উক্তিটি যথার্থ। ১৯৭০ সালের নির্বাচন ছিল পাকিস্তানের প্রথম জাতীয় নির্বাচন। এ নির্বাচনে বঙ্গবন্ধুর নেতৃত্বাধীন আওয়ামী লীগ বিপুল ভোটে জয়ী হয়। কিন্তু ক্ষমতাসীন দল বঙ্গবন্ধুর নিকট ক্ষমতা হস্তান্তর না করে নানা ধরনের ষড়যন্ত্রে লিপ্ত হয় । এর ফলে দেশব্যাপী তীব্র আন্দোলন শুরু হয়। এ বিষয়টিই দৃশ্যপট ২-এ নির্দেশিত হয়েছে। ১৯৭০ সালের নির্বাচনে আওয়ামী লীগ নিরঙ্কুশ সংখ্যাগরিষ্ঠতা অর্জন করে । ফলে ছয় দফা ও এগারো দফার প্রতি জনগণের অকুণ্ঠ সমর্থনের বিষয়টি স্পষ্ট হয়ে ওঠে। এ নির্বাচনের মাধ্যমে বাঙালি জাতীয়তাবাদের রাজনৈতিক বিজয় ঘটে। অন্যদিকে পাকিস্তানের সামরিক সরকার ও স্বার্থান্বেষী মহলের জন্য এটি ছিল বিরাট পরাজয়। শাসকগোষ্ঠী নির্বাচনে বিজয়ী বাঙালির হাতে ক্ষমতা হস্তান্তরের বিরোধিতা ও ষড়যন্ত্র করতে থাকে। এ পরিস্থিতিতে পূর্ব পাকিস্তানের জনগণ পশ্চিম পাকিস্তানি শাসকগোষ্ঠীর বিরুদ্ধে দৃঢ় অবস্থান গ্রহণ করে। যার বহিঃপ্রকাশ ঘটে ১৯৭১ সালের মুক্তিযুদ্ধের মাধ্যমে। এর ফলাফল হিসেবে স্বাধীন-সার্বভৌম বাংলাদেশ রাষ্ট্রের অভ্যুদয় ঘটে। উপরের আলোচনা থেকে স্পষ্ট যে, ১৯৭০ সালের নির্বাচন বাংলাদেশের জনগণের স্বাধীনতা সংগ্রামের চেতনাকে আরও বেগবান করেছিল।"
        }
      ]
    },
    {
      "number": "2",
      "uddipok": "১ম অংশ: লুনা তার মায়ের সাথে এক আত্মীয়ের বাসায় বেড়াতে যায়। সেই বাসার দেয়ালে একটি ছবি লাগানো ছিল। ছবিতে একজন লোক কিছু বলছেন এবং তাঁর সামনে অসংখ্য লোক বসে আছে। লুনা তার মায়ের কাছে ছবিটি সম্পর্কে জানতে চাইলে তিনি “এই ছবির ঘটনার সাথে বাংলাদেশের স্বাধীনতা সংগ্রামের ইতিহাস জড়িত।” ২য় অংশ: দ্বিতীয় মহাযুদ্ধের সময় জার্মানি ফ্রান্স দখল করে নিলে জেনারেল ডি গ্যালে লন্ডনে ফ্রান্সের একটি প্রবাসী সরকার গঠন করেছিলেন। সেই সরকারের দৃঢ় পরিচালনার মাধ্যমে জার্মানিদের পরাজিত করে ফ্রান্স নিজেদের সার্বভৌমত্ব অর্জন করেছিলো।”",
      "tag": "DIN.B 24",
      "sub_questions": [
        {
          "label": "ক",
          "question": "রেসকোর্স ময়দানের বর্তমান নাম কী?",
          "explanation": "রেসকোর্স ময়দানের বর্তমান নাম সোহরাওয়ার্দী উদ্যান ।"
        },
        {
          "label": "খ",
          "question": "ইনডেমনিটি অধ্যাদেশ কেন বাতিল করা হয়েছিল? ব্যাখ্যা করো ।",
          "explanation": "বঙ্গবন্ধু ও তাঁর পরিবারের সদস্যদের হত্যাকারীদের বিচার নিশ্চিত করতে ইনডেমনিটি অধ্যাদেশ বাতিল করা হয়েছিল। ১৯৭৫ সালের ১৫ই আগস্ট বঙ্গবন্ধু ও তাঁর পরিবারের সদস্যদের নিমর্মভাবে হত্যা করার পর খন্দকার মোশতাক আহমেদ খুনিদের দায়মুক্তি দিতে ইনডেমনিটি অধ্যাদেশ জারি করে। ইনডেমনিটি অধ্যাদেশের মাধ্যমে খুনিদের আইনগতভাবে দায়মুক্তি দেওয়ার চেষ্টা করা হয়। দীর্ঘ ২১ বছর পর আওয়ামী লীগ সরকার ১৯৯৬ সালে রাষ্ট্র ক্ষমতায় এসে ইনডেমনিটি অধ্যাদেশ বাতিল করে এবং বঙ্গবন্ধু হত্যাকাণ্ডের বিচার কাজ শুরু করে ।"
        },
        {
          "label": "গ",
          "question": "উদ্দীপকের ১ম অংশে বাঙালির স্বাধীনতা অর্জনে কোন ঐতিহাসিক চিত্র ফুটে উঠেছে তা ব্যাখ্যা করো।",
          "explanation": "উদ্দীপকের ১ম অংশে বাঙালির স্বাধীনতা অর্জনে বঙ্গবন্ধুর ঐতিহাসিক ৭ই মার্চের ভাষণের চিত্র ফুটে উঠেছে। ১৯৭০ সালের সাধারণ নির্বাচনে বঙ্গবন্ধু শেখ মুজিবুর রহমানের নেতৃত্বে আওয়ামী লীগ জাতীয় ও প্রাদেশিক উভয় পরিষদে নিরঙ্কুশ সংখ্যাগরিষ্ঠতা অর্জন করে। কিন্তু পাকিস্তানি শাসকগোষ্ঠী আওয়ামী লীগের হাতে ক্ষমতা না দেওয়ার জন্য নানা চক্রান্ত শুরু করে। প্রেসিডেন্ট ইয়াহিয়া খান ঢাকায় ৩রা মার্চ অনুষ্ঠেয় জাতীয় পরিষদের অধিবেশন মাত্র দুদিন আগে স্থগিত ঘোষণা করেন। পূর্ব বাংলার জনগণ এর বিরুদ্ধে বিক্ষোভে ফেটে পড়ে । শুরু হয় অসহযোগ আন্দোলন। এমন প্রেক্ষাপটেই বঙ্গবন্ধু ৭ই মার্চ ঢাকার রেসকোর্স ময়দানে (বর্তমান সোহরাওয়ার্দী উদ্যান) বিশাল জনসভায়, এক ঐতিহাসিক ভাষণ দেন । এ ভাষণে তিনি পূর্ব পাকিস্তানের মানুষকে স্বাধীনতা অর্জনের লক্ষ্যে যুদ্ধের জন্য তৈরি হওয়ার আহ্বান জানান। বাংলাদেশের ইতিহাসে এটি ঐতিহাসিক ৭ই মার্চের ভাষণ নামে পরিচিত উদ্দীপকের ১ম অংশে লুনার আত্মীয়ের বাসায় দেখা ছবিতে একজন লোক বক্তব্য দিচ্ছিলেন এবং তার সামনে অসংখ্য লোক বসে ভাষণ শুনছিলেন। লুনার দেখা এ ছবিটি বঙ্গবন্ধুর ৭ই মার্চের ভাষণকে নির্দেশ করে। এ ভাষণে বঙ্গবন্ধু বাঙালি জাতির জন্য মুক্তিযুদ্ধের দিক নির্দেশনা প্রদান করেন এবং বাঙালি জাতি স্বাধীনতার মন্ত্রে উজ্জীবিত হয়ে মুক্তিযুদ্ধে ঝাঁপিয়ে পড়ে । লুনার মায়ের বক্তব্যেও এটি প্রকাশ পেয়েছে।"
        },
        {
          "label": "ঘ",
          "question": "দ্বিতীয় অংশে উল্লিখিত বিষয়টির মতো একটি বিষয় বাংলাদেশের স্বাধীনতা অর্জনের ক্ষেত্রে যথেষ্ট ভূমিকা পালন করেছিল।— বিশ্লেষণ করো।",
          "explanation": "দ্বিতীয় অংশে উল্লিখিত প্রবাসী সরকারের মতো বাংলাদেশের স্বাধীনতা অর্জনের ক্ষেত্রে মুজিবনগর সরকার যথেষ্ট ভূমিকা পালন করেছিল । ১৯৭১ সালের ১০ই এপ্রিল বঙ্গবন্ধু শেখ মুজিবুর রহমানকে প্রধান করে মুজিবনগর সরকার গঠিত হয়। এ সরকার পাকিস্তানি সেনাবাহিনী, পুলিশ ও সীমান্তরক্ষী ইপিআর (পরে বিডিআর ও বর্তমানে বিজিবি) বাহিনীতে কর্মরত বাঙালি সদস্য এবং দেশের মুক্তিকামী সাধারণ মানুষকে নিয়ে মুক্তিবাহিনী গঠন করে। যুদ্ধ পরিচালনার সুবিধার্থে এ সরকার দেশকে ১১টি সেক্টর ও সাব সেক্টরে ভাগ করে। এছাড়া বেশ কয়েকজন জ্যেষ্ঠ সেনা কর্মকর্তাদের নেতৃত্বে তিনটি বিশেষ ফোর্স বা বাহিনী গঠন করা হয়। এছাড়া মুজিবনগর সরকারের আহ্বানে প্রতিবেশী দেশ ভারত বাংলাদেশের স্বাধীনতা যুদ্ধে সমর্থন দেয় এবং মুক্তিযোদ্ধাদের প্রশিক্ষণ ও অস্ত্র সরবরাহের ব্যবস্থা করে। এছাড়া মুজিবনগর সরকার বিশ্বের বিভিন্ন দেশের রাজধানীসহ গুরুত্বপূর্ণ শহরে (যেমন — দিল্লি লন্ডন, নিউইয়র্ক, ওয়াশিংটন, স্টকহোম কূটনীতিকদের পাঠায়। বিদেশের মিশন থেকে প্রবাসী বাংলাদেশ সরকারের পক্ষে প্রচারণা চালিয়ে সমর্থন আদায়ের চেষ্টা করা হয়। এজন্য বিচারপতি আবু সাঈদ চৌধুরীকে সরকারের বিশেষ দূত হিসেবে নিয়োগ দেওয়া হয়। তিনি ইউরোপ ও মার্কিন যুক্তরাষ্ট্রে বাংলাদেশের স্বাধীনতার পক্ষে বিশ্ব নেতৃত্ব ও সাধারণ জনগণের সমর্থন আদায়ের জন্য কাজ করেন। মুজিবনগর সরকারের এসব রাজনৈতিক, সামরিক ও কূটনৈতিক তৎপরতার ফলে বিশ্বের বিভিন্ন দেশে মুক্তিযুদ্ধের অনুকূলে জনমত তৈরি হয়। মূলত মুজিবনগর সরকারের সুদক্ষ পরিচালনার মাধ্যমেই দীর্ঘ নয় মাস রক্তক্ষয়ী যুদ্ধের মধ্য দিয়ে বাংলাদেশ চূড়ান্ত বিজয় লাভ করে । উপরের আলোচনার পরিপ্রেক্ষিতে বলা যায়, মুজিবনগর সরকার বাংলাদেশের স্বাধীনতা অর্জনে গুরুত্বপূর্ণ ভূমিকা পালন করে ।"
        }
      ]
    },
    {
      "number": "3",
      "uddipok": "নাজু তার পরিবার নিয়ে গত জুন মাসে অস্ট্রেলিয়ায় ভ্রমণে যান। যাওয়ার সময় তারা হালকা পোশাক পরিধান করে বিমানে আরোহণ করেন। কিন্তু সেখানে পৌঁছে তারা উলের মোটা কাপড় পরিধান করতে বাধ্য হয়েছিল। তারা ভিক্টোরিয়া অঙ্গরাজ্যে পৃথিবীর দ্বিতীয় দীর্ঘতম সমুদ্র সৈকত ভ্রমণে যায় । সেখানে সমুদ্র ফুলে উপকূলে আছড়ে পড়ছিল। যা দেখে নাজুর মেয়ে উচ্ছ্বসিত হয়ে নাজুকে সমুদ্রের পানি ফুলে ওঠার কারণ জিজ্ঞেস করে। নাজু বলে এটা সমুদ্রের একটি অবস্থা যা প্রতি ছয় ঘণ্টা অন্তর দেখা যায় ।",
      "tag": "DIN.B 24",
      "sub_questions": [
        {
          "label": "ক",
          "question": "গ্রহ কাকে বলে?",
          "explanation": "মহাকর্ষ বলের প্রভাবে কতগুলো জ্যোতিষ্ক সূর্যের চারদিকে নির্দিষ্ট সময়ে নির্দিষ্ট কক্ষপথে পরিক্রমণ করছে, এদের গ্রহ বলা হয় ।"
        },
        {
          "label": "খ",
          "question": "আন্তর্জাতিক তারিখ রেখার প্রয়োজন হয় কেন? ব্যাখ্যা করো ।",
          "explanation": "আন্তর্জাতিক তারিখ রেখা (International Date Line) পৃথিবীর পৃষ্ঠে অঙ্কিত একটি কাল্পনিক রেখা, যা উত্তর মেরু থেকে দক্ষিণ মেরু পর্যন্ত বিস্তৃত এবং একটি পঞ্জিকা দিবস এবং পরের দিনটির মধ্যে সীমানা নির্ধারণ করে। এটি সাধারণত ১৮০° দ্রাঘিমারেখা বরাবর চলে, তবে কিছু অঞ্চল এবং দ্বীপপুঞ্জের কাছাকাছি এটিকে সামঞ্জস্য করা হয়েছে। আন্তর্জাতিক তারিখ রেখার প্রয়োজনীয়তা মূলত সময় এবং তারিখ নির্ধারণে সমন্বয় সাধনের জন্য। পৃথিবী পূর্ব থেকে পশ্চিম দিকে ঘূর্ণায়মান হওয়ায়, ভ্রমণকারীরা যদি পশ্চিম দিকে ভ্রমণ করেন, তবে প্রতি ১৫° দ্রাঘিমারেখা পেরোনোর জন্য তাদের ঘড়ি এক ঘণ্টা কমাতে হয় এবং আন্তর্জাতিক তারিখ রেখা পেরিয়ে গেলে ২৪ ঘণ্টা এগোতে হয়। অন্যদিকে, পূর্ব দিকে ভ্রমণকারীদের প্রতি ১৫° দ্রাঘিমারেখা পেরোনোর জন্য ঘড়ি এক ঘণ্টা এগিয়ে নিতে হয় এবং আন্তর্জাতিক তারিখ রেখা পেরিয়ে গেলে ২৪ ঘণ্টা পিছিয়ে যেতে হয়। এভাবে, আন্তর্জাতিক তারিখ রেখা সময় অঞ্চলগুলির মধ্যে তারিখের পার্থক্য নির্ধারণে সহায়তা করে এবং স্থানীয় সময় নির্ধারণের সমস্যা দূর করে।"
        },
        {
          "label": "গ",
          "question": "উদ্দীপকে নাজুর পরিবারকে কী কারণে মোটা কাপড় পরিধান করতে হয়েছিল? পাঠ্যপুস্তকের আলোকে ব্যাখ্যা করো ।",
          "explanation": "জুন মাসে অস্ট্রেলিয়ায় শীতকাল বিরাজ করায় নাজুর পরিবারকে মোটা কাপড় পরিধান করতে হয়েছিল। সূর্যকে পরিক্রমণকালে পৃথিবীর চারটি অবস্থানে ঋতু পরিবর্তিত হয়। পৃথিবীর বার্ষিক গতির জন্য সূর্যরশ্মি কোথাও লম্বভাবে আবার কোথাও তির্যকভাবে পতিত হয়। লম্বভাবে পতিত সূর্যরশ্মি কম বায়ুস্তর ভেদ করে আসে বলে ভূপৃষ্ঠকে বেশি উত্তপ্ত করে। আর তির্যকভাবে পতিত রশ্মি অধিক বায়ুস্তর ভেদ করে আসে এবং অধিক স্থানব্যাপী ছড়িয়ে পড়ে বলে ভূপৃষ্ঠ কম উত্তপ্ত হয়। সূর্যরশ্মির ভিন্ন ভিন্ন স্থানে লম্ব ও তির্যকভাবে পতিত হওয়ার কারণে স্থানভেদে তাপমাত্রার পার্থক্য হয় । উদ্দীপকে নাজুর অবস্থান করা অস্ট্রেলিয়া দক্ষিণ গোলার্ধে অবস্থিত এবং ঢাকা উত্তর গোলার্ধে অবস্থিত হওয়ায় দুটি স্থানে ভিন্ন ঋতু বিরাজ করছে। জুন মাসে দক্ষিণ গোলার্ধে সূর্যের তীর্যক রশ্মির জন্য দিন ছোট ও রাত বড় হয়। ফলে শীতকাল বিরাজ করে। এজন্য নাজুর পরিবারকে মোটা কাপড় পরিধান করতে হয়েছিল।"
        },
        {
          "label": "ঘ",
          "question": "উদ্দীপকে সংঘটিত সমুদ্রের অবস্থা পৃথিবীর ওপর ব্যাপক প্রভাব বিস্তার করে। - বিশ্লেষণ করো ।",
          "explanation": "উদ্দীপকে সংঘটিত সমুদ্রের অবস্থাটি জোয়ার-ভাটাকে নির্দেশ করে । জোয়ার-ভাটা পৃথিবীর উপর ব্যাপক প্রভাব ফেলে । পৃথিবীতে প্রতিনিয়ত জোয়ার-ভাটা হচ্ছে। মূলত কেন্দ্রাতিগ শক্তি ও চন্দ্র- সূর্যের আকর্ষণের ফলে পৃথিবীতে জোয়ার ভাটা ঘটে থাকে। চিত্রে চন্দ্ৰ সূর্যের মিলিত আকর্ষণে জোয়ার ভাটা সৃষ্টিকে ইঙ্গিত করা হয়েছে। জোয়ার ভাটার ফলে নদীর আবর্জনা পরিষ্কার হয়ে পানি নির্মল হচ্ছে, নদীর মোহনায় পলি সঞ্চিত হচ্ছে ও নদীমুখ বন্ধ হতে পারছে না। জোয়ার-ভাটার স্রোতে নদীখাত গভীর হয়। অনেক সময় নদীর পাশে খাল খনন করে জোয়ারের পানি আটকে জমিতে সেচ দেওয়া হয়। পৃথিবীর বহু নদীতে ভাটার স্রোতকে কাজে লাগিয়ে জলবিদ্যুৎ উৎপাদন করা হয়। ভারতের বান্ডালা বন্দরে এরকম একটি বিদ্যুৎ কেন্দ্র রয়েছে। জোয়ারের সময় নদীতে পানি বৃদ্ধি পাওয়ায় সমুদ্রগামী বড় বড় জাহাজ অনায়াসে নদীতে প্রবেশ করতে পারে। বাংলাদেশের চট্টগ্রাম ও মংলা বন্দরে জোয়ারের সময় নদীর গভীরতা বৃদ্ধি পাওয়ায় বড় বড় জাহাজ প্রবেশ করে অথবা বন্দর ছেড়ে যায়। এছাড়া জোয়ারের সময় সমুদ্রের পানি আবদ্ধ করে তা শুকিয়ে লবণ তৈরি করা যায়। এভাবে উপকূলীয় অঞ্চলগুলোর মানুষের জীবন-জীবিকায় জোয়ার-ভাটা ইতিবাচক প্রভাব ফেলছে । জোয়ার-ভাটার অনেক উপকারিতা থাকলেও কিছু অসুবিধাও রয়েছে। ভরাকটালের সময় (প্রবল জোয়ার) সমুদ্রের পানি প্রবল তরঙ্গে নদীর মোহনা দিয়ে স্থলভাগে প্রবেশ করে বানের (Tidal Bore) সৃষ্টি করে। মেঘনা, ভাগীরথী, আমাজান প্রভৃতি নদীতে এরূপ বান দেখা যায় । অসাবধানতাবশত কখনো কখনো এই বানে নৌকা, স্টিমার, জাহাজসহ জানমালের ব্যাপক ক্ষতি হয়। এছাড়া স্থলভাগে সমুদ্রের লোনা পানি প্রবেশের ফলে অনেক উদ্ভিদ মারা যায় ।"
        }
      ]
    },
    {
      "number": "4",
      "uddipok": "ছক বনভূমি বৈশিষ্ট্য A সমতল ভূমির চেয়ে অনেক উঁচুতে এঁর অবস্থান। B একটি বিশেষ ঋতুতে গাছের পাতা সম্পূর্ণ ঝরে পড়ে। C লুনাক্ত ভেজা মাতিতে এই বোনের অবস্থান।",
      "tag": "DIN.B 24",
      "sub_questions": [
        {
          "label": "ক",
          "question": "জলবিদ্যুৎ কাকে বলে?",
          "explanation": "নদী ও জলপ্রপাতের পানির বেগ ব্যবহার করে টার্বাইন যন্ত্রের সাহায্যে যে বিদ্যুৎ উৎপাদন করা হয় তাকে জলবিদ্যুৎ বলে ।"
        },
        {
          "label": "খ",
          "question": "দক্ষিণ এশিয়ার দেশগুলোতে সৌরশক্তিকে গুরুত্বপূর্ণ সম্পদ বলা হয় কেন? ব্যাখ্যা করো।",
          "explanation": "বাংলাদেশসহ দক্ষিণ এশিয়ার দেশগুলোতে প্রচুর সূর্যের আলো পাওয়া যায়। প্রাপ্ত সূর্যালোক কাজে লাগিয়ে বিদ্যুৎ উৎপন্ন করা হয়। তাই এসব অঞ্চলে সৌরশক্তি গুরুত্বপূর্ণ সম্পদ। সৌরশক্তি হলো নবায়নযোগ্য শক্তির অন্যতম উৎস। ভৌগোলিক অবস্থানগত কারণে দক্ষিণ এশিয়ার দেশগুলোতে এই মহামূল্যবান সম্পদ কাজে লাগিয়ে বিদ্যুৎ এর চাহিদা পূরণ করার ব্যাপক সম্ভাবনা রয়েছে। এছাড়া দক্ষিণ এশিয়ার দেশগুলো নিরক্ষীয় অঞ্চলে অবস্থিত হওয়ায় তাপমাত্রা নিম্ন পর্যায়ে যায় না, ফলে ঘরবাড়ি গরম রাখার জন্য জ্বালানি প্রয়োজন হয় না। তাই দক্ষিণ এশিয়ার দেশগুলোতে সৌরশক্তি গুরুত্বপূর্ণ সম্পদ।"
        },
        {
          "label": "গ",
          "question": "উদ্দীপকে 'B'-এর বৈশিষ্ট্য দ্বারা কোন বনভূমিকে নির্দেশ করা হয়েছে? ব্যাখ্যা করো ।",
          "explanation": "উদ্দীপকের ‘B’ চিহ্নিত স্থানের বনভূমি হলো ক্রান্তীয় পাতাঝরা বা পত্রপতনশীল বনভূমি । বিশেষজ্ঞদের মতে, প্রাকৃতিক ভারসাম্যের জন্য একটি দেশের মোট আয়তনের ২০-২৫% বনভূমি থাকা প্রয়োজন। মূলত জলবায়ু ও মাটির ভিন্নতার কারণে এ দেশের বিভিন্ন অঞ্চলে ভিন্ন ভিন্ন ধরনের বনের সৃষ্টি হয়েছে। উদ্ভিদের বৈশিষ্ট্য অনুযায়ী বাংলাদেশে তিন ধরনের বনাঞ্চল দেখা যায়, যেমন— ১. ক্রান্তীয় চিরহরিৎ এবং পত্রপতনশীল, ২. ক্রান্তীয় পাতাঝরা বা পত্রপতনশীল এবং ৩. স্রোতজ বা গরান বনভূমি । উদ্দীপকের ‘B’ চিহ্নিত অঞ্চলের বনভূমি বাংলাদেশের ময়মনসিংহ, টাঙ্গাইল, গাজীপুর, দিনাজপুর ও রংপুর এলাকার পাতাঝরা বনের অঞ্চলকে নির্দেশ করে। এ বনভূমিতে শীতকালে গাছের পাতা সম্পূর্ণ ঝরে যায়। এ বনে শালগাছ (আরেক নাম গজারি) বেশি জন্মায় তাই একে শালবনও বলা হয়। এছাড়া এখানে কড়ই, বহেরা, হিজল, শিরীষ, হরীতকী, কাঁঠাল, নিম ইত্যাদি গাছ জন্মে । ময়মনসিংহ, টাঙ্গাইল ও গাজীপুরের শালবন ভাওয়াল বনভূমি নামে পরিচিত। দিনাজপুর অঞ্চলে এ বনকে বরেন্দ্রভূমি বলা হয়। বাংলাদেশের বনভূমির উল্লেখযোগ্য অংশ জুড়ে রয়েছে এই ক্রান্তীয় পাতাঝরা বা পত্রপতনশীল বনভূমি যা উদ্দীপকে ‘B’ চিহ্নিত অংশে উল্লেখ করা হয়েছে।"
        },
        {
          "label": "ঘ",
          "question": "উদ্দীপকে 'A' ও 'C'-বনভূমির মধ্যে কোনটি বাংলাদেশের অর্থনীতির জন্য অধিক গুরুত্বপূর্ণ? উত্তরের সপক্ষে যুক্তি দাও ।",
          "explanation": "উদ্দীপকের চিত্র ‘A’ ও ‘C’ চিহ্নিত বনভূমি যথাক্রমে ক্রান্তীয় চিরহরিৎ ও পত্রপতনশীল এবং স্রোতজ বনভূমি। আমি মনে করি, এদের মধ্যে স্রোতজ বনভূমি অর্থাৎ ‘C” বনভূমি বাংলাদেশের অর্থনীতিতে বেশি অবদান রাখছে । চট্টগ্রাম, খাগড়াছড়ি, রাঙামাটি, বান্দরবান ও সিলেট অঞ্চলের প্রায় ১৪ হাজার বর্গ কি.মি. এলাকা জুড়ে ক্রান্তীয় চিরহরিৎ ও পত্রপতনশীল বনভূমি গড়ে উঠেছে। চিত্রে ‘A' দ্বারা এ বনভূমিকেই নির্দেশ করা হয়েছে। এ বনভূমির বাঁশ ও বেতকে ব্যবহার করে চট্টগ্রামে কাগজ শিল্পের প্রসার ঘটেছে । বাংলাদেশের অর্থনীতিতে এটি একটি গুরুত্বপূর্ণ শিল্প অপরদিকে বাংলাদেশের দক্ষিণ-পশ্চিমাংশ খুলনা এবং দক্ষিণ পূর্বাংশে নোয়াখালী ও চট্টগ্রাম জেলার উপকূলে মোট ৪,১৯২ বর্গকিলোমিটার জায়গা জুড়ে স্রোতজ বা গরান বনভূমি রয়েছে। চিত্রে 'C' দ্বারা এ বনভূমিকেই নির্দেশ করা হয়েছে। সরকার প্রতি বছর স্রোতজ বা গরান বনাঞ্চল থেকে বহু টাকার রাজস্ব আয় করে। বিশ্বের সবচেয়ে বড় ম্যানগ্রোভ বনাঞ্চল সুন্দরবনে বিপুল বনজ সম্পদ রয়েছে। বর্তমানে এই বনের ১৭টি খাত থেকে সরকার বছরে প্রায় ৭ কোটি টাকা রাজস্ব আদায় করছে। এসব খাতের মধ্যে রয়েছে মাছ ধরা, মধু সংগ্রহ, কাঁকড়া ধরা, জ্বালানি কাঠ সংগ্রহ ইত্যাদি কাজের জন্য লাইসেন্স প্রদান। সুন্দরবনের বনজ সম্পদকে কেন্দ্ৰ করে স্থানীয়ভাবে বেশ কিছু শিল্প কারখানা গড়ে উঠেছে। এগুলোর মধ্যে আছে খুলনার নিজউপ্রিন্ট মিল ও হার্ডবোর্ড মিল-কারখানা। এই দুটি কারখানারই কাঁচামাল সুন্দরবনের গেওয়া ও সুন্দরী গাছ। এ বনাঞ্চল দেশের অন্যতম প্রধান আকর্ষণীয় পর্যটন কেন্দ্র। ফলে অর্থনীতিতে এ খাতটির অবদান ক্রমেই বাড়ছে । পরিশেষে বলা যায়, লাখ লাখ মানুষের জীবিকার সংস্থান, সরকারের রাজস্ব আয়, প্রাকৃতিক ভারসাম্য রক্ষা, উপকূলীয় অঞ্চলে দুর্যোগ প্রশমন, শিল্পের কাঁচামাল সরবরাহ এবং পর্যটন শিল্পে অবদানের মাধ্যমে সুন্দরবন তথা স্রোতজ বনভূমি অঞ্চল ক্রান্তীয় পাতাঝরা বা পত্রপতনশীল বনভূমির চেয়ে বাংলাদেশের অর্থনীতিতে বেশি অবদান রাখছে ।"
        }
      ]
    },
    {
      "number": "5",
      "uddipok": "ছক x Y অপরাধীকে দন্ডমান মৌলিক অধিকার জননিরাপত্তা বাহিনী গঠন নিশ্চিতকরণ অধিকার নিশ্চিতকরণে আইন বিদেশের সাথে সম্পর্ক রক্ষা প্রকল্প প্রস্তাব, আলোক চিত্র, হিসাব বিবরণী",
      "tag": "DIN.B 24",
      "sub_questions": [
        {
          "label": "ক",
          "question": "রাষ্ট্রের প্রাথমিক উপাদান কী?",
          "explanation": "রাষ্ট্রের প্রাথমিক উপাদান হচ্ছে জনসমষ্টি ।"
        },
        {
          "label": "খ",
          "question": "'আইনের দৃষ্টিতে সাম্য' বলতে কী বোঝায়?",
          "explanation": "আইনের দৃষ্টিতে সাম্য বলতে আইনের চোখে সমাজের ধনী-দরিদ্র, সবল-দুর্বল, জাতি, ধর্ম, বর্ণ, সম্প্রদায় নির্বিশেষে সবাই সমান। আইন হচ্ছে সর্বজনীন । তা সমভাবে রাষ্ট্রের সকলের জন্য প্রযোজ্য হয় । আইনের চোখে কেউ বাড়তি সুবিধা পাবে না। আইনের দৃষ্টিতে সমতা একটি গুরুত্বপূর্ণ বিষয়। যখন আইনের অনুশাসন থাকে না, তখনই রাষ্ট্রের ব্যক্তি স্বাধীনতা খর্ব হয়। সুতরাং সমতা ও শৃঙ্খলা বজায় রাখার জন্য আইনের চোখে সবাইকে সমানভাবে দেখা হয় ।"
        },
        {
          "label": "গ",
          "question": "উদ্দীপকে ‘X' দ্বারা সরকারের কোন ধরনের কার্যাবলিকে নির্দেশ করা হয়েছে? ব্যাখ্যা করো।",
          "explanation": "উদ্দীপকে 'X' দ্বারা রাষ্ট্রের অপরিহার্য বা মুখ্য কার্যাবলিকে নির্দেশ করা হয়েছে। রাষ্ট্রের অস্তিত্ব টিকিয়ে রাখা, স্বাধীনতা-সার্বভৌমত্বের অক্ষুণ্ণতা রক্ষা ও জনগণের অধিকার সংরক্ষণের জন্য রাষ্ট্র যে সমস্ত পদক্ষেপ গ্রহণ করে, সেগুলোকে অপরিহার্য বা মুখ্য কাজ বলা হয়। আইন-শৃঙ্খলা রক্ষা, নাগরিকদের জীবন ও সম্পত্তির নিরাপত্তা বিধান, ব্যক্তি স্বাধীনতা রক্ষার নিশ্চয়তা প্রদান, জনগণকে আইন মানতে বাধ্য করা, অপরাধী বা শান্তি ভঙ্গকারীদের শাস্তির বিধান করা প্রভৃতি রাষ্ট্রের মুখ্য কার্যাবলির অন্তর্ভুক্ত। এ লক্ষ্যে রাষ্ট্র আইন-শৃঙ্খলা রক্ষার্থে পুলিশ ও অন্যান্য আধা- সামরিক বাহিনী গড়ে তোলে। এসকল বাহিনী যেকোনো সংঘাতময় পরিস্থিতিকে নিবৃত্ত করে। উদ্দীপকের ছকে 'X' এ রাষ্ট্রের কার্যাবলি হিসেবে অপরাধীকে দণ্ডদান, জননিরাপত্তা বাহিনী গঠন নিশ্চিত করণ ও বিদেশের সাথে সম্পর্ক রক্ষাকে উল্লেখ করা হয়েছে। এ কাজগুলো রাষ্ট্রের মুখ্য কাজের অন্তর্ভুক্ত। কারণ রাষ্ট্রের অখণ্ডতা, স্থিতিশীলতা, স্বাধীনতা রক্ষার জন্য রাষ্ট্র এ কাজগুলো করে থাকে ।"
        },
        {
          "label": "ঘ",
          "question": "উদ্দীপকে 'Y' এর যথাযথ প্রয়োগ জনগণের অধিকার সংরক্ষণে সুফল বয়ে আনবে।” উক্তিটির যথার্থতা মূল্যায়ন করো ।",
          "explanation": "উদ্দীপকে 'Y' দ্বারা তথ্য অধিকার আইনকে বোঝানো হয়েছে। বাংলাদেশ সরকার জনগণের তথ্য প্রাপ্তির অধিকার নিশ্চিত করতে ২০০৯ সালে তথ্য অধিকার আইন প্রণয়ন করেছে। বাংলাদেশের সংবিধান চিন্তা, বিবেক ও বাকস্বাধীনতাকে মৌলিক অধিকার হিসেবে স্বীকৃতি দিয়েছে। তথ্য প্রাপ্তির অধিকার এই আইনেরই অংশ। জনগণের তথ্য প্রাপ্তির অধিকারকে সুনিশ্চিত করতেই তথ্য অধিকার আইন প্রণীত হয়। উদ্দীপকে 'Y' এর বৈশিষ্ট্যগুলো তথ্য প্রাপ্তির বিষয়গুলোকেই নির্দেশ করে। বর্তমানে তথ্য অধিকার তথা অবাধ তথ্য প্রবাহ প্রতিটি সংস্থার স্বচ্ছতা, জবাবদিহিতা এবং দুর্নীতি রোধের অন্যতম হাতিয়ারে পরিণত হয়েছে। বাংলাদেশ সরকার জনগণের তথ্যপ্রাপ্তি তথা অবাধ তথ্য প্রবাহ নিশ্চিত করতে তথ্য অধিকার আইন জারি করেছে। ফলে জনগণ সহজেই যেকোনো তথ্য সংগ্রহ করতে পারবেন। এতে অবাধ তথ্যপ্রবাহ সৃষ্টির ফলে প্রতিটি সংস্থার কার্যক্রমে স্বচ্ছতা ও জবাবদিহিতা বৃদ্ধি পাবে। ফলে প্রতিটি সংস্থার কর্মকর্তা-কর্মচারীদের দুর্নীতি করার সুযোগ বহুলাংশে হ্রাস পাবে। তাছাড়া দুর্নীতিপরায়ণ ব্যক্তিরা তাদের অপকর্মের তথ্য ফাঁস হওয়ার ভয়ে দুর্নীতি করা থেকে বিরত থাকবে। সর্বোপরি অবাধ তথ্য প্রবাহের ফলে জনগণের ক্ষমতায়ন নিশ্চিত হবে এবং সুশাসন প্রতিষ্ঠিত হবে। ফলে দুর্নীতি নির্মূল করা সম্ভব হবে। উপরের আলোচনা থেকে বলা যায়, তথ্য অধিকার আইনের মাধ্যমে নাগরিকের চাহিদা অনুযায়ী প্রয়োজনীয় তথ্য যেমন- প্রকল্প প্রস্তাব, আলোকচিত্র, হিসাব বিবরণী, অডিও-ভিডিও প্রদানে কর্তৃপক্ষ বাধ্য থাকবে। নাগরিকের তথ্য পাওয়ার অধিকারকে নিশ্চিত করবে। সর্বোপরি তথ্য অধিকার আইনের যথাযথ প্রয়োগ জনগণের অধিকার সংরক্ষণে সুফল বয়ে আনবে।"
        }
      ]
    },
    {
      "number": "6",
      "uddipok": "তথ্যচিত্র-১ঃ তথ্যচিত্র-২ঃ",
      "tag": "DIN.B 24",
      "sub_questions": [
        {
          "label": "ক",
          "question": "বাংলাদেশের আইন সভার নাম কী?",
          "explanation": "বাংলাদেশের আইনসভার নাম জাতীয় সংসদ।"
        },
        {
          "label": "খ",
          "question": "সচিবালয়কে শাসন ব্যবস্থার কেন্দ্রবিন্দু বলা হয় কেন? ব্যাখ্যা করো ।",
          "explanation": "সরকারি যাবতীয় সিদ্ধান্ত সর্বপ্রথম সচিবালয়ে গৃহীত হয় এজন্য সচিবালয়কে শাসন ব্যবস্থার কেন্দ্রবিন্দু বলা হয় । সেক্রেটারিয়েট বা সচিবালয় বাংলাদেশের প্রশাসন ব্যবস্থার কেন্দ্রে অবস্থিত যা শাসন ব্যবস্থার স্নায়ুকেন্দ্র। সচিবালয়ে গৃহীত যে কোনো সিদ্ধান্ত ক্রমান্বয়ে বিভাগে এরপর জেলা প্রশাসন থেকে উপজেলা প্রশাসনে প্রেরিত হয়। তাই দেখা যায় সচিবালয় প্রশাসন ব্যবস্থার কেন্দ্রবিন্দুতে অবস্থিত। সরকারের সকল বিভাগ, দপ্তর ও সংস্থাসমূহ সচিবালয়ের কাছে দায়বদ্ধ।"
        },
        {
          "label": "গ",
          "question": "তথ্যচিত্র-১ এ সরকারের কোন গুরুত্বপূর্ণ অঙ্গকে নির্দেশ করেছে? ব্যাখ্যা করো।",
          "explanation": "তথ্যচিত্র-১ এ সরকারের জেলা প্রশাসনকে নির্দেশ করেছে। বাংলাদেশ সচিবালয় গৃহীত শাসন সংক্রান্ত সকল সিদ্ধান্ত ও নীতিমালা বাস্তবায়ন করে জেলা প্রশাসন। বিভিন্ন দপ্তরের কাজ তদারকি করা, সেবা-শিক্ষা ও সংস্কৃতিমূলক কাজ করার পাশাপাশি জেলায় শান্তি ও শৃঙ্খলা প্রতিষ্ঠা জেলা প্রশাসনের গুরুত্বপূর্ণ কাজ। এছাড়া উন্নয়নমূলক কাজ হিসেবে রাস্তাঘাট নির্মাণ, মেরামত ও রক্ষণাবেক্ষণ করা, জেলায় শিক্ষার প্রসার, ক্ষুদ্র শিল্প স্থাপন, ক্রীড়া ও সাংস্কৃতিক কার্যক্রম সহায়তা জেলা প্রশাসনের উল্লেখযোগ্য কাজ। জেলা প্রশাসনের প্রধান হিসেবে জেলা প্রশাসক প্রশাসন, রাজস্ব, স্থানীয় শাসন সংক্রান্ত কাজ, বিচার সংক্রান্ত কাজ পরিচালনা এবং তত্ত্বাবধান করেন । জেলার সার্বিক কার্যক্রম পরিচালনার মাধ্যমে তিনি সুশাসন ও কল্যাণ নিশ্চিত করেন । তথ্যচিত্র-১ উল্লিখিত কাজগুলো হলো নিত্যদিনের দাপ্তরিক কাজ, রাষ্ট্রের সার্বিক সিদ্ধান্ত বাস্তবায়ন ও আইন শৃঙ্খলা রক্ষা। এ কাজগুলো জেলা প্রশাসনের কাজের অন্তর্ভুক্ত। জেলা প্রশাসক জেলার প্রধান প্রশাসনিক কর্মকর্তা হিসেবে এ কাজগুলো তদারকি করেন ।"
        },
        {
          "label": "ঘ",
          "question": "তথ্যচিত্র-২ এ উল্লিখিত স্থানীয় স্বায়ত্তশাসিত প্রতিষ্ঠানটির কাজগুলোকে তুমি কি যথেষ্ট বলে মনে করো? উত্তরের সপক্ষে যুক্তি দাও ।Option D",
          "explanation": "তথ্যচিত্র-২ এর স্থানীয় স্বায়ত্তশাসিত প্রতিষ্ঠানটি পৌরসভা। উদ্দীপকে উল্লিখিত কার্যাবলি পৌরসভার জন্য যথেষ্ট নয় । পৌরসভা শহর এলাকার সমস্যা সমাধান, উন্নয়ন কর্মকাণ্ড পরিচালনা ও এলাকাভিত্তিক পরিকল্পনার ভিত্তিতে কাজ করে থাকে।পৌরসভার সবচেয়ে গুরুত্বপূর্ণ কাজগুলো হচ্ছে শহরের সড়ক, মহাসড়ক ও আবাসিক এলাকার বিন্যাস ও প্রয়োজনীয় প্রকল্প গ্রহণ। এছাড়া জননিরাপত্তা নিশ্চিত করা, স্বাস্থ্যক্ষেত্রে অবদান রাখা, সমাজকল্যাণে দুস্থদের জন্য কল্যাণকেন্দ্র স্থাপন করা পৌরসভার কাজের অন্তর্ভুক্ত। শহরে বেশি লোকের বসবাস বিধায় এখানে বিভিন্ন পারিবারিক, সামাজিক ক্ষেত্রে ঝগড়া-বিবাদ সৃষ্টি হয় । এসবের মীমাংসা করাও পৌরসভার অন্যতম কাজ । তথ্যচিত্র-২ এ পৌরসভাটি শুধু পরিকল্পনামূলক, জননিরাপত্তামূলক ও জনস্বাস্থ্য বিষয়ক কাজ হিসেবে সড়ক ও আবাসিক এলাকার বিন্যাসের কাজ, মাতৃসদন ও শিশুসদন প্রতিষ্ঠা করেছে। পৌরসভার অন্যতম গুরুত্বপূর্ণ কাজ বিশুদ্ধ পানির সরবরাহ, পয়ঃনিষ্কাশন, রাস্তাঘাট মেরামত, বৃক্ষরোপণ, দরিদ্র ও মেধাবী শিক্ষার্থীদের বৃত্তির ব্যবস্থার কথা উল্লেখ করেনি । এছাড়াও সমাজকল্যাণ ও সালিশি কার্যক্রমের মতো অতি গুরুত্বপূর্ণ কাজ বাদ পড়েছে। পৌরসভা শহর এলাকার বিভিন্ন সমস্যা সমাধানে ও উন্নয়নকল্পে বহুবিধ কাজ করে থাকে কিন্তু উদ্দীপকে সেগুলো অনুপস্থিত। সার্বিক আলোচনার ভিত্তিতে বলা যায়, তথ্যচিত্র-২ এ উল্লিখিত কতিপয় কাজ পৌরসভার জন্য যথেষ্ট কার্যাবলি নয়। পৌরসভাকে জনকল্যাণমূলক আরও বিভিন্ন কাজ করতে হয়।"
        }
      ]
    },
    {
      "number": "7",
      "uddipok": "দৃশ্যপট-১: আমাদের দেশে অসংখ্য ইটভাটা রয়েছে। যার কালো ধোঁয়ায় প্রতিনিয়ত পরিবেশ ও জীব বৈচিত্র্যের ক্ষতিসাধন হচ্ছে । দৃশ্যপট-২: উন্নয়নের পথে অনেক প্রতিবন্ধকতা থাকা সত্ত্বেও দেশ সমৃদ্ধ করতে নেয়া হচ্ছে বিভিন্ন পদক্ষেপ। যেমন: তরুণ সমাজকে দক্ষ জনশক্তি হিসেবে গড়ে তোলা, কৃষিখাতে প্রযুক্তি সংযোজন ইত্যাদি। বিশ্লেষকদের মতে, উন্নয়নের সুফল পেতে প্রতিবন্ধকতাসমূহ দূর করতে হবে। এসব উদ্যোগ বাস্তবায়নে যথাযথ নজরদারি প্রয়োজন ।",
      "tag": "DIN.B 24",
      "sub_questions": [
        {
          "label": "ক",
          "question": "টেকসই উন্নয়ন কী?",
          "explanation": "সামগ্রিক উন্নয়নের কাঠামোবদ্ধ পরিকল্পনা হলো টেকসই উন্নয়ন ।"
        },
        {
          "label": "খ",
          "question": "জলবায়ু পরিবর্তন উন্নয়নের গতিকে কীভাবে ব্যাহত করছে? ব্যাখ্যা করো ।",
          "explanation": "জলবায়ু পরিবর্তনের কারণে মানুষ, সমাজ, কৃষি উৎপাদন, স্থলজ ও জলজ প্রাণিকূল মারাত্মক ক্ষতিগ্রস্থ হচ্ছে ফলে উন্নয়নের স্বাভাবিক গতি ব্যাহত হচ্ছে। জলবায়ু পরিবর্তনের ফলে সমুদ্রপৃষ্ঠের উচ্চতা বৃদ্ধি পেয়ে পৃথিবীর নিচু এলাকা প্লাবিত হচ্ছে। সমুদ্রের লবণাক্ত পানি নিচু এলাকায় প্রবেশ করে ফসলের উৎপাদন হ্রাস করছে এবং সুপেয় পানির সংকট তৈরি করছে। এভাবে পৃথিবীতে ঘূর্ণিঝড়, টর্নেডো, বন্যাসহ বিভিন্ন দুর্যোগ হানা দিয়ে উন্নয়নের গতিকে ব্যাহত করছে ।"
        },
        {
          "label": "গ",
          "question": "উদ্দীপক-১ এ টেকসই উন্নয়নের অভীষ্ট অর্জনে কোন বিষয়কে ইঙ্গিত করছে? ব্যাখ্যা করো ।",
          "explanation": "দৃশ্যপট-১ এ টেকসই উন্নয়ন অভীষ্ট অর্জনে অন্যতম চ্যালেঞ্জ পরিবেশ দূষণকে ইঙ্গিত করেছে । টেকসই উন্নয়নের পথে একটি বড় চ্যালেঞ্জ হলো পরিবেশ দূষণ। আমাদের চারপাশের সবকিছু নিয়েই আমাদের পরিবেশ। কোনো কারণে পরিবেশের উপাদানসমূহ দূষিত হলে তাকে পরিবেশ দূষণ বলে। বিভিন্নভাবে পরিবেশ দূষণ ঘটে থাকে। যেমন— নির্দিষ্ট স্থানে ময়লা না ফেলে যত্রতত্র ময়লা আবর্জনা, পলিথিন ব্যাগ, চিপসের প্যাকেট ইত্যাদি ফেলা, বন উজাড়করণ অতিরিক্ত রাসায়নিক দ্রব্য ব্যবহার ইত্যাদি। পরিবেশ দূষণের কারণে শ্বাসকষ্ট, চর্মরোগ, রক্তচাপ বৃদ্ধি, কিডনি রোগ, অনিদ্রা, ক্যান্সারসহ বিভিন্ন রোগ হয় । টেকসই উন্নয়নে প্রধান ক্ষেত্র হলো আমাদের সমাজ, অর্থনৈতিক বিবেচনা এবং পরিবেশ সংরক্ষণ। মূলত এ তিনটি বিষয়কে কেন্দ্র করে যদি পরিকল্পনা গ্রহণ এবং বাস্তবায়ন করা হয় তাহলে 'সকল ক্ষেত্রেই টেকসই উন্নয়ন হবে বলে আশা করা যায়। উদ্দীপকে উল্লিখিত আমাদের দেশের অসংখ্য ইটভাটার কারণে পরিবেশ ও জীববৈচিত্র্যের যে ব্যাপক ক্ষতিসাধন হচ্ছে এটি টেকসই উন্নয়নের পথে একটি বড় চ্যালেঞ্জ। তাই সরকারের পাশাপাশি ব্যক্তি ও প্রতিষ্ঠানকেও এগিয়ে আসতে হবে পরিবেশ সংরক্ষণে।"
        },
        {
          "label": "ঘ",
          "question": "উদ্দীপকে-২ এ বিশ্লেষকদের মতামতের সাথে তুমি কি একমত? উত্তরের সপক্ষে যুক্তি দাও ।",
          "explanation": "দৃশ্যপট-২ এ বিশ্লেষকদের মতামতটি হলো— উন্নয়নের সুফল পেতে প্রতিবন্ধকতাসমূহ দূর করে উদ্যোগ বাস্তবায়নে যথাযথ নজরদারি করা। আমি বিশ্লেষকদের মতামতের সাথে একমত । একটি দেশকে উন্নয়নের শিখরে পৌঁছাতে হলে দেশের সামগ্রিক উন্নয়নের কথা ভাবতে হবে। আর টেকসই উন্নয়ন হলো সামগ্রিক উন্নয়নের কাঠামোবদ্ধ পরিকল্পনা। টেকসই উন্নয়নের পথে সবচেয়ে বড় চ্যালেঞ্জ হল সম্পদের অসম বণ্টন, বৈষম্য ও দরিদ্রতা। আমরা এদিকে যখন দারিদ্র্য বিমোচনের কথা বলছি অন্যদিকে তখন বিশ্বে সম্পদের বৈষম্য বেড়েই চলেছে। ধনী-গরিবের ক্রমবর্ধমান ব্যবধান দরিদ্রাবস্থাকে আরও প্রকট করে তুলেছে। বর্তমান যে বৈশ্বিক উন্নয়ন তা টেকসই নয়। এই উন্নয়ন দেশে- দেশে, মানুষে-মানুষে বিভেদ বর্ধনকারী উন্নয়ন। এই প্রকট ও ক্রমবর্ধমান বৈষম্য টেকসই উন্নয়নের বিরুদ্ধে সবচেয়ে বড় চ্যালেঞ্জ। টেকসই উন্নয়নের এসব চ্যালেঞ্জ মোকাবিলায় কাঠামোগত সিদ্ধান্ত গ্রহণ, অগ্রাধিকার ভিত্তিতে পরিকল্পনা প্রণয়ন প্রাতিষ্ঠানিক ও আর্থ-সামাজিক পরিবেশ সমৃদ্ধ করতে হবে। এসব পরিকল্পনা বাস্তবায়নে প্রতিটি পর্যায়ে মনিটরিং ও মেন্টরিং ব্যবস্থা জোরদার করতে হবে। শিক্ষা, স্বাস্থ্যসেবা, প্রশিক্ষণ ও অন্যান্য সেবার পরিমাণ বাড়াতে হবে। সাধারণ মানুষের দক্ষতা বৃদ্ধি করে সামাজিক উন্নয়ন ঘটাতে হবে। উদ্দীপকের বিশেষজ্ঞদের মতে যে সকল প্রতিবন্ধকতা পরিলক্ষিত হয়েছে তা দূর করতে হবে । সুতরাং উপরের আলোচনার শেষে বলা যায়, উন্নয়নের সুফল ভোগ করতে হলে বিদ্যমান সমস্যাগুলোর সমাধান করতে হবে এবং প্রয়োজনীয় উদ্যোগ গ্রহণ করে দ্রুত বাস্তবায়ন করতে হবে।"
        }
      ]
    },
    {
      "number": "8",
      "uddipok": "আহাদের দেশের জনসংখ্যা ১৮ কোটি। ঐ দেশের কোন এক বছরে দেশের জাতীয় আয় ৫৪,০০০ কোটি টাকা। তিনি সম্প্রতি একটি দেশে চাকরির সুবাদে গিয়েছেন। সেই দেশের জনগণের মাথাপিছু আয় ৬৬,১৭৮ ইউএস ডলার।",
      "tag": "DIN.B 24",
      "sub_questions": [
        {
          "label": "ক",
          "question": "প্রবৃদ্ধির হার কাকে বলে?",
          "explanation": "কোনো দেশের জাতীয় আয়ের বার্ষিক বৃদ্ধির হারকে প্রবৃদ্ধির হার বলা হয় ।"
        },
        {
          "label": "খ",
          "question": "বাংলাদেশের জনগণের বৃহত্তর অংশ মানবসম্পদে রূপান্তরিত না হওয়ার কারণ কী ? ব্যাখ্যা করো।",
          "explanation": "কাঙ্ক্ষিত মাত্রায় শিক্ষা, কারিগরি ও প্রযুক্তি শিক্ষার অভাবে বাংলাদেশের বৃহত্তর অংশ মানবসম্পদে রূপান্তরিত হতে পারেনি। জনসংখ্যাকে একটি দেশের সম্পদ হিসেব বিবেচনা করা হয়। যথাযথ শিক্ষা ও প্রশিক্ষণ, কারিগরি ও প্রযুক্তিগত জ্ঞান এবং দক্ষতা ও সুস্বাস্থ্য নিশ্চিত করার মাধ্যমে একটি মানবগোষ্ঠী মানবসম্পদে রূপান্তরিত হয়। বাংলাদেশের জনসংখ্যার বড় একটি অংশ এখনও শিক্ষা ও স্বাস্থ্য সুবিধা থেকে বঞ্চিত। ফলে বেকারত্ব ও দারিদ্র্যের কারণে জনসংখ্যা একটি সমস্যা হয়ে দাড়িয়েছে।"
        },
        {
          "label": "গ",
          "question": "উদ্দীপকে বর্ণিত আহাদের দেশের মাথাপিছু আয় ব্যাখ্যাসহ নির্ণয় করো ।",
          "explanation": "উদ্দীপকে বর্ণিত আহাদের দেশের জনসংখ্যা ১৮ কোটি এবং এক বছরে জাতীয় আয় ৫৪০০০ কোটি টাকা ∴  মাথাপিছু আয়  =  মোট জাতীয় আয়   মোট জনসংখ্যা  =  ৫৪০০০ কোটি টাকা  ১৮ কোটি  \\begin{aligned} \\therefore \\text { মাথাপিছু আয় } & =\\frac{\\text { মোট জাতীয় আয় }}{\\text { মোট জনসংখ্যা }} \\\\ & =\\frac{\\text { ৫৪০০০ কোটি টাকা }}{১৮ \\text { কোটি }}\\end{aligned} ∴   মাথাপিছু   আয়   ​ =   মোট   জনসংখ্যা     মোট   জাতীয়   আয়   ​ = ১৮   কোটি     ৫৪০০০   কোটি   টাকা   ​ ​ = ৩০০০ টাকা = ৩০০০ / ১১০ ইউএস ডলার = ২৭.২৭ ইউএস ডলার (১ ডলার = ১১০ টাকা তথ্য: বাংলাদেশ ব্যাংক ১৪.০৩.২০২৪) দেশটির মাথাপিছু আয় ২০০ ডলারের কম। অর্থাৎ দেশটি নিম্ন মাথাপিছু আয়ের দেশ। এ থেকে বোঝা যায় দেশটিতে জীবনযাত্রা নিম্নমানের এবং জনগণের বৃহত্তর অংশের মৌলিক চাহিদাসমূহ যেমন-খাদ্য, বস্ত্র, বাসস্থান, শিক্ষা ও চিকিৎসা সুবিধা ইত্যাদি পূরণ করার সামর্থ নেই । অধিকাংশ জনগণ জীবন-জীবিকার জন্য কৃষির উপর নির্ভরশীল । সুতরাং মাথাপিছু আয়ের ভিত্তিতে বলা যায়, আহাদের দেশটির জনগণের জীবনযাত্রার মান নিম্ন ।"
        },
        {
          "label": "ঘ",
          "question": "উদ্দীপকে বর্তমানে আহাদ যে দেশে অবস্থান করছেন সে দেশটির অর্থনৈতিক অবস্থার সাথে আহাদের দেশের অর্থনৈতিক অবস্থা তুলনামূলক বিশ্লেষণ করো।",
          "explanation": "উদ্দীপকে বর্তমানে আহাদ যে দেশে অবস্থান করছেন সে দেশটি উচ্চ আয়ের দেশ এবং আহাদের দেশটি নিম্ন আয়ের দেশ। মাথাপিছু মোট জাতীয় আয়ের ভিত্তিতে বিশ্বব্যাংকের শ্রেণিবিন্যাস অনুযায়ী যেসব দেশের জনগণের মাথাপিছু আয় ১২২৭৬ মার্কিন ডলারের বেশি সেসব দেশকে উচ্চ আয়ের দেশ বলা হয়। আর উচ্চ আয়ের দেশগুলোই হলো উন্নত দেশ। আবার যেসব দেশের জনগণের মাথাপিছু আয় ১০০৫- ৩৯৭৫ মার্কিন ডলারের কম সেসব দেশকে নিম্ন আয়ের দেশ বলা হয় । নিম্ন আয়ের দেশগুলো মূলত অনুন্নত দেশের অন্তর্ভুক্ত। উদ্দীপকে আহাদের অবস্থানরত দেশটির মাথাপিছু আয় ৬৬১৭৮ ইউএস ডলার। বিশ্বব্যাংকের রিপোর্ট অনুযায়ী এটি উচ্চ আয়ের দেশ। উচ্চ আয়ের দেশগুলোকে উন্নত দেশ বলা হয়। এসব দেশের জীবনমাত্রার মান উন্নত, অর্থনৈতিক উন্নয়ন ঘটেছে এবং উন্নয়ন দীর্ঘ মেয়াদে অব্যাহত রয়েছে । উন্নত দেশে রাজনৈতিক স্থিতিশীলতা বিদ্যমান। অপরদিকে আহাদের নিজের দেশটিকে নিম্ন আয়ের দেশ বলা যায়। নিম্ন আয়ের দেশের বৈশিষ্ট্যগুলো হলো কৃষিভিত্তিক অর্থনীতি, জীবনযাত্রার নিম্নমান, মৌলিক অধিকার পূরণে অক্ষমতা এবং অর্থনৈতিক উন্নয়নের স্থবিরতা। এসব দেশে রাজনৈতিক স্থিতিশীলতাও বিদ্যমান থাকেনা । পরিশেষে বলা যায়, আহাদের অবস্থানরত দেশ ও তার নিজের দেশের মধ্যে আর্থ-সামাজিক ও রাজনৈতিক অবস্থার বিপরীত অবস্থা বিরাজ করছে।"
        }
      ]
    },
    {
      "number": "9",
      "uddipok": "উদ্দীপক-১: মাসুদ সাহেব একটি প্রতিষ্ঠানে উচ্চ বেতনে কর্মরত। প্রতিষ্ঠানটি জনগণের অর্থ জমা রাখে এবং শর্তসাপেক্ষে জনগণকে অর্থ দিয়ে থাকে। প্রতিষ্ঠানটি ব্যবসা-বাণিজ্যের ক্ষেত্রেও বিশেষ ভূমিকা রাখে। উদ্দীপক-২: মাসুদ সাহেব তার বেতনের টাকা হতে একটি নির্দিষ্ট পরিমাণ টাকা প্রতি বছর সরকারি তহবিলে জমা দেন। যা সরকার রাষ্ট্র পরিচালনায় ব্যয় করে থাকে ।",
      "tag": "DIN.B 24",
      "sub_questions": [
        {
          "label": "ক",
          "question": "মূল্য সংযোজন কর কী?",
          "explanation": "কোনো দ্রব্য বা সেবার উৎপাদন ও বণ্টনের প্রতিটি পর্যায়ে সংযোজিত মূল্যের উপর আরোপিত শতকরা হারের করকে মূল্য সংযোজন কর বলে ।"
        },
        {
          "label": "খ",
          "question": "বাংলাদেশ ব্যাংককে ঋণদানের শেষ আশ্রয়স্থল বলা হয় কেন? ব্যাখ্যা করো ।",
          "explanation": "আর্থিক সংকটের সময় বাণিজ্যিক ব্যাংকগুলোকে ঋণ দেয় বলে কেন্দ্রীয় ব্যাংককে ঋণদানের শেষ আশ্রয়স্থল বলা হয় । দেশে প্রচলিত আইনানুসারে বাণিজ্যিক ব্যাংকগুলো সাধারণ মানুষের আমানত হিসেবে রাখা অর্থের কিছু অংশ জমা রাখে এবং অবশিষ্ট অর্থ অলসভাবে ফেলে না রেখে ঋণ হিসেবে উদ্যোক্তাদের দেয়। কোনো কারণে যদি গ্রাহক একসাথে তাদের আমানত উঠাতে থাকে, তাহলে ব্যাংকগুলো সমস্যায় পড়ে। এক্ষেত্রে বাণিজ্যিক ব্যাংকগুলো অন্য কোনো উৎস থেকে ঋণ গ্রহণে ব্যর্থ হলে আর্থিক সংকটের সম্মুখীন হয়। এ ধরনের পরিস্থিতিতে কেন্দ্রীয় ব্যাংক তাৎক্ষণিকভাবে ঋণ দিয়ে ব্যাংকগুলোকে আর্থিক সংকটের হাত থেকে রক্ষা করে। তাই কেন্দ্রীয় ব্যাংককে ঋণদানের শেষ আশ্রয়স্থল বলে ।"
        },
        {
          "label": "গ",
          "question": "মাসুদ সাহেবের কর্মরত প্রতিষ্ঠানটি তোমার পাঠ্যপুস্তকের কোন প্রতিষ্ঠানকে ইঙ্গিত করছে? ব্যাখ্যা করো ।",
          "explanation": "মাসুদ সাহেবের কর্মরত প্রতিষ্ঠানটি বাণিজ্যিক ব্যাংককে নির্দেশ করছে। দেশের অর্থনীতিতে বাণিজ্যিক ব্যাংকের ভূমিকা অপরিসীম। দেশের অর্থনৈতিক উন্নয়নে শিল্প ও বাণিজ্যের প্রসার তথা উৎপাদন বৃদ্ধির জন্য নতুন বিনিয়োগ জরুরি। এজন্য বাণিজ্যিক ব্যাংকগুলো স্বল্পমেয়াদি ঋণ দেয়। তবে ক্ষেত্রবিশেষে মধ্যমেয়াদি ও দীর্ঘমেয়াদি ঋণের ব্যবস্থাও তারা করে। পাশাপাশি বাণিজ্যিক ব্যাংক অভ্যন্তরীণ ও বৈদেশিক বাণিজ্যের ক্ষেত্রে অবদান রাখে। বাণিজ্যিক ব্যাংকের মাধ্যমেই বৈদেশিক বাণিজ্যের আর্থিক লেনদেনের অধিকাংশ কাজ পরিচালিত হয়। এছাড়া এসব ব্যাংক ব্যবসায়ীদের বিনিময় বিলে স্বীকৃতি প্রদান, আমদানি, রপ্তানিকারককে ঋণ প্রদান, বৈদেশিক মুদ্রার ক্রয়-বিক্রয় ইত্যাদির ব্যবস্থা করে। দেশের দরিদ্র ´ও অনগ্রসর জনগোষ্ঠীর অর্থনৈতিক উন্নয়নের লক্ষ্যে বাণিজ্যিক ব্যাংকগুলো কৃষি ও পল্লী ঋণ কর্মসূচি পরিচালনা করে । উদ্দীপক-১ এ মাসুদ সাহেবের আর্থিক প্রতিষ্ঠানটি অর্থ জমা রাখে এবং শর্ত সাপেক্ষে জনগণকে অর্থ দিয়ে থাকে । এ প্রতিষ্ঠানটি ব্যবসা বাণিজ্যের ক্ষেত্রে বিশেষ ভূমিকা রাখে। উপরের আলোচনার প্রেক্ষিতে বলা যায়, মাসুদ সাহেবের ব্যাংকের কাজগুলো বাণিজ্যিক ব্যাংকের কাজের অনুরূপ। তাই মাসুদ সাহেবের কর্মরত প্রতিষ্ঠানটি বাণিজ্যিক ব্যাংক ।"
        },
        {
          "label": "ঘ",
          "question": "'শুধু মাসুদ সাহেবদের মতো মানুষের জমাকৃত অর্থ দিয়ে সরকার রাষ্ট্র ও পরিচালনার ব্যয়ভার বহন করতে পারে না।'— উক্তিটি বিশ্লেষণ করো ।",
          "explanation": "“শুধু মাসুদ সাহেবের মত মানুষের জমাকৃত অর্থ দিয়ে সরকার রাষ্ট্র পরিচালনার ব্যয়ভার বহন করতে পারে না । উক্তিটি যথার্থ । বাংলাদেশ সরকার জনকল্যাণ সাধন, প্রশাসন পরিচালনা ও আর্থ-সামাজিক উন্নয়নের জন্য বিপুল পরিমাণ অর্থ ব্যয় করে। এ ব্যয় নির্বাহের জন্য সরকারকে প্রচুর অর্থ আয় করতে হয়। বাংলাদেশ সরকারের আয়ের উৎসগুলোকে দুই ভাগে ভাগ করা যায়। যথা— ১. কর রাজস্ব ও ২. কর বহির্ভূত রাজস্ব । বাংলাদেশ সরকার কর ও শুল্ক ছাড়াও অন্যান্য যেসব উৎস থেকে অর্থ আয় করে সেসব উৎসই হলো সরকারের কর বহির্ভূত রাজস্ব। বিভিন্ন আর্থিক প্রতিষ্ঠান থেকে প্রাপ্ত লভ্যাংশ ও মুনাফা, বিভিন্ন প্রতিষ্ঠানকে ঋণ দিয়ে প্রাপ্ত সুদ, রেলওয়ে, ডাক বিভাগ, বন থেকে উপার্জিত অর্থ, রাস্তাঘাট, ব্রিজ, সেতু, কালভার্ট, ঘাট, হাট-বাজার থেকে আদায় কৃত টোল ও লেভি ইত্যাদি সরকারের কর বহির্ভূত রাজস্বের অন্তর্ভুক্ত । উদ্দীপক-২ এ মাসুদ সাহেবের প্রদত্ত অর্থ আয়কর। আয়কর হলো কর রাজস্বের বড় উৎস। জনগণের ব্যক্তিগত আয়ের উপর যে কর ধার্য করা হয় তাকে আয়কর বলে । যাদের আয় বেশি সরকার তাদের কাছে বেশি কর আদায় করেন, আর যাদের আয় কম তাদের থেকে কম কর আদায় করে। রাষ্ট্র পরিচালনার জন্য সরকারের বিপুল অর্থের প্রয়োজন হয়, যা শুধু আয়কর থেকে পূরণ করা সম্ভব না । তাই উপরে উল্লিখিত বিভিন্ন খাত থেকে সরকার অর্থ সংগ্রহ করে । সার্বিক আলোচনার শেষে এটি বলা যায়,, শুধু মাসুদ সাহেবের মত মানুষের আয়কর দিয়ে সরকার রাষ্ট্র পরিচালনা করতে পারে না, সরকারকে আরও বিভিন্ন খাত থেকে অর্থ সংগ্রহ করতে হয় ।"
        }
      ]
    },
    {
      "number": "10",
      "uddipok": "উদ্দীপক-১: কৃষক জনাব আবদুর রহমান তার স্ত্রী, ছেলে-মেয়ে ও নাতি- নাতনিসহ গ্রামে বাস করেন। উদ্দীপক-২: রিনা বিশ্ববিদ্যালয়ের শিক্ষার্থী, পড়াশোনার পাশাপাশি সে বিভিন্ন সামাজিক কর্মকাণ্ডেও জড়িত। বাড়িতে ছোটদের পড়ালেখা শেখায় এবং মা-দাদির প্রতি খেয়াল রাখে ।",
      "tag": "DIN.B 24",
      "sub_questions": [
        {
          "label": "ক",
          "question": "মিথস্ক্রিয়া কী?",
          "explanation": "মানুষের মধ্যকার আচরণগত পারস্পরিক প্রভাবের প্রক্রিয়াকে মিথস্ক্রিয়া বলে ।"
        },
        {
          "label": "খ",
          "question": "ব্যক্তির সামাজিকীকরণে গণমাধ্যম কীভাবে ভূমিকা পালন করে? ব্যাখ্যা করো।",
          "explanation": "বৃহৎ জনগোষ্ঠীর কাছে সংবাদ, দেশের ইতিহাস, ঐতিহ্য, সংস্কৃতি বিশেষ ধ্যান-ধারণা ও বিনোদন পরিবেশন করে গণমাধ্যম ব্যক্তির সামাজিকীকরণে ভূমিকা পালন করে । আধুনিক যুগের সংস্কৃতি গড়ে উঠেছে গণমাধ্যমকে কেন্দ্র করে। সংবাদপত্র দেশের ইতিহাস, ঐতিহ্য ও সংস্কৃতির ওপর সংবাদ পরিবেশন করে, বেতার ও টেলিভিশন বিভিন্ন ধরনের অনুষ্ঠান সম্প্রচার করে। চলচ্চিত্রে বিভিন্ন চরিত্র উপস্থাপন করা হয়। এসব সামাজিক ও জীবন ঘনিষ্ঠ বিষয় ব্যক্তি ও সামাজিক জীবনকে ব্যাপকভাবে প্রভাবিত করে। এভাবে ব্যক্তি গণমাধ্যমের মাধ্যমে অনেক কিছু শেখে ও জানে যা তার সুষ্ঠু সামাজিকীকরণে সহায়তা করে ।"
        },
        {
          "label": "গ",
          "question": "উদ্দীপক-১ এ জনাব আবদুর রহমানের পরিবারটি কোন ধরনের পরিবার? ব্যাখ্যা করো।",
          "explanation": "উদ্দীপক-১ এ জনাব আব্দুর রহমানের পরিবারটি হলো যৌথ পরিবার। সমাজকাঠামোর ভিত্তি হলো পরিবার। আর এ পরিবারকে বিভিন্ন দৃষ্টিকোণ থেকে বিভিন্ন ভাগে ভাগ করা হয়েছে। আকারের ভিত্তিতে পরিবারকে তিনভাগে ভাগ করা যায়। যেমন— একক বা অণু পরিবার, যৌথ পরিবার এবং বর্ধিত পরিবার। বাংলাদেশের সমাজব্যবস্থা ঐতিহ্যগতভাবে যৌথ পরিবারভিত্তিক। যৌথ পরিবার হচ্ছে সুদৃঢ় সামাজিক বন্ধন এবং জাতিগত ঐতিহ্যের প্রতীক। এ ধরনের পরিবারে পিতামাতা, ভাইবোন, সন্তানাদি, ভ্রাতৃবধূ কিংবা পুত্রবধূর সহাবস্থান দেখা যায়। অর্থাৎ পরিবারের কর্তা, বাবা-মা, একাধিক ভাইবোন, আশ্রিত বা পোষ্যসহ স্ত্রী-পুত্র নিয়ে গঠিত পরিবারই হচ্ছে যৌথ পরিবার। এ পরিবারে যিনি প্রধান কর্তা তার সিদ্ধান্তই গুরুত্বপূর্ণ । তবে অন্যান্য সদস্যদের মতামতকেও প্রাধান্য দেয়া হয় । উদ্দীপক-১ এর কৃষক জনাব আব্দুর রহমানের পরিবারে তার স্ত্রী, ছেলে, মেয়ে ও নাতি-নাতনি রয়েছে। এ পরিবারটি গ্রামে বাস করে। পরিবারের সদস্যদের সংখ্যার মাধ্যমে বোঝা যায় এটি একটি যৌথ পরিবার । আমাদের দেশের গ্রামাঞ্চলে অধিকাংশ পরিবারই যৌথ পরিবার। এসব পরিবারের বন্ধন গড়ে ওঠে রক্তের সম্পর্কের মাধ্যমে।"
        },
        {
          "label": "ঘ",
          "question": "উদ্দীপক-২ এ রিনার কর্মকাণ্ড পূর্ণাঙ্গ সামাজিকীকরণে কি যথেষ্ট? উত্তরের সপক্ষে যুক্তি দাও ।",
          "explanation": "উদ্দীপক-২ এ রিনার কর্মকাণ্ড পূর্ণাঙ্গ সামাজিকীকরণের জন্য যথেষ্ট বলে মনে করি । মানুষের সামাজিকীকরণের পেছনে তিনটি প্রধান উপাদান রয়েছে। এগুলো ব্যক্তিত্বের গঠন ও বিকাশের মাধ্যমে প্রভাব বিস্তার করে। সামাজিক পরিবেশ, সমাজ, জীবন ও সামাজিক মূল্যবোধের পারস্পরিক ক্রিয়া- প্রতিক্রিয়ার মাধ্যমে ব্যক্তির সামাজিকীকরণ ঘটে। পরিবার, জাতি গোষ্ঠী, প্রতিবেশী, বিদ্যালয় ও সহপাঠী, স্থানীয় সমাজ বা সম্প্রদায়, তথ্য-প্রযুক্তি ও সামাজিক বিধিব্যবস্থা সামাজিকীকরণে প্রভাব ফেলে। মানুষ বড় হওয়ার সাথে সাথে সমাজের রীতিনীতি, মূল্যবোধ ও জীবনধারা আয়ত্ত করে । উদ্দীপক-২ এ রিনা একজন বিশ্ববিদ্যালয়ের শিক্ষার্থী। পড়াশোনার পাশাপাশি সে বিভিন্ন সামাজিক কর্মকাণ্ডে জড়িত। রিনা বাড়িতে ছোটদের পড়াশোনা শেখায় এবং মা-দাদির প্রতি খেয়াল রাখে। রিনা পরিবারের সদস্যদের প্রতি ঘনিষ্ঠতা, দায়িত্বশীল আচরণ প্রদর্শন করে। সে বিশ্ববিদ্যালয়ের শিক্ষার্থী হিসেবে শিক্ষা প্রতিষ্ঠান থেকেও বিভিন্ন সামাজিক আদর্শ শিখে থাকে। পড়াশোনার পাশাপাশি বিভিন্ন সামাজিক কর্মকাণ্ডে অংশগ্রহণ করে এবং সমাজ জীবনের বিভিন্ন আচার-আচরণ দ্বারা প্রভাবিত হয়। এভাবে রিনা সামাজিক মানুষ হিসেবে গড়ে ওঠে উপরের আলোচনার ভিত্তিতে বলা যায়, পূর্ণাঙ্গ সামাজিকীকরণের যাবতীয় গুণাবলি ও বৈশিষ্ট্য রিনার ক্ষেত্রে পরিলক্ষিত হয়। সামাজিক কর্মকাণ্ডে অংশগ্রহণ, ছোটদের প্রতি স্নেহ-ভালোবাসা ও বড়দের প্রতি শ্রদ্ধাবোধ রিনার পূর্ণাঙ্গ সামাজিকীকরণের প্রমাণ ।"
        }
      ]
    },
    {
      "number": "11",
      "uddipok": "উদ্দীপক-১: ১৩ বছরের কিশোরী শেফালী। অভাবের তাড়নায় খালার সাথে ঢাকায় আসে এবং গৃহপরিচারিকার কাজ নেয়। কিন্তু গৃহকর্ত্রীর দুর্ব্যবহারে সেখানে বেশি দিন কাজ করতে পারেনা। অনেকটা বাধ্য হেয় পাথর ভাঙার কাজে নেমে পড়ে। উদ্দীপক-২: রকিব ঢাকা থেকে চট্টগ্রাম আসতে একটি মাইক্রোবাস দুর্ঘটনা দেখতে পায়। এতে বেশ কয়েকজন হতাহত হয়। পরিবহন আইন সংস্কার এবং সচেতনতা বাড়াতে সরকারের নানা পদক্ষেপের পরেও এ ধরনের ঘটনা কমছে না ।",
      "tag": "DIN.B 24",
      "sub_questions": [
        {
          "label": "ক",
          "question": "কিশোর অপরাধ কাকে বলে?",
          "explanation": "কিশোর বয়সীদের দ্বারা সংঘটিত সমাজে বিদ্যমান মূল্যবোধ ও আইনকানুন বিরোধী কাজই কিশোর অপরাধ।"
        },
        {
          "label": "খ",
          "question": "দুর্নীতি কীভাবে আর্থ-সামাজিক উন্নয়নে প্রতিবন্ধকতা সৃষ্টি করে? ব্যাখ্যা করো।",
          "explanation": "বাংলাদেশের আর্থ-সামাজিক উন্নয়নে দুর্নীতির ক্ষতিকর প্রভাব সুদুরপ্রসারী। ব্যক্তি বা গোষ্ঠী কর্তৃক অবৈধ পন্থায় নীতি বহির্ভূত বা জনস্বার্থবিরোধী কাজই দুর্নীতি। দুর্নীতিগ্রস্থ সমাজে সাধারণ মানুষ একে অন্যের দ্বারা প্রতারিত হয়। অযোগ্যরা পদায়িত হলে যোগ্যরা তাদের অধিকার থেকে বঞ্চিত হয়, সৃজনশীলতা হ্রাস পায়, আইনশৃঙ্খলা, নিয়ম-কানুন ইত্যাদির প্রতি মানুষ শ্রদ্ধা হারিয়ে ফেলে। ফলে সামগ্রিকভাবে আর্থ-সামাজিক উন্নয়নে প্রতিবন্ধকতা সৃষ্টি হয়।"
        },
        {
          "label": "গ",
          "question": "উদ্দীপকে-১ এ কোন সামাজিক সমস্যাকে ইঙ্গিত করেছে? ব্যাখ্যা করো ।",
          "explanation": "উদ্দীপক-১ এ ইঙ্গিতকৃত সামাজিক সমস্যাটি হলো শিশু শ্রম । বর্তমানে শিশু শ্রম বাংলাদেশের অন্যতম সামাজিক সমস্যা। শিশু শ্রম বলতে অপ্রাপ্তবয়স্ক বা শিশুদের কর্মে নিয়োজিত করাকে বোঝায়। বাংলাদেশের শ্রম আইন ২০০৬-এ শিশু ও কিশোরদের সংজ্ঞা নির্ধারণ করতে গিয়ে শিশুর ন্যূনতম বয়স ১৪ বছর এবং কিশোরের ন্যূনতম বয়স ১৪ থেকে ১৮ বছর নির্ধারণ করা হয়েছে। এছাড়া আইনে উল্লেখ করা হয়েছে যে, ১৪ বছরের কম বয়সী কোনো শিশুকে কাজে নিয়োগ করা যাবে না এবং শিশুর পিতামাতা কিংবা অভিভাবক শিশুকে দিয়ে কাজ করানোর জন্য কারও সাথে কোনো প্রকার চুক্তি করতে পারবে না। অর্থাৎ ১৪ বছরের কম বয়সীরা কাজে নিযুক্ত হলে তা শিশু শ্রম হিসেবে বিবেচিত হবে। উদ্দীপক-১ এ তেরো বছর বয়সী শেফালী দারিদ্র্যের কারণে গৃহপরিচারিকার কাজ নেয়। কিন্তু গৃহকর্ত্রীর দুর্ব্যবহারে সেখানে বেশি দিন কাজ করতে পারে না। নিরুপায় হয়ে আবার পাথর ভাঙার কাজ নেয়। এসব মূলত শিশুশ্রমকেই নির্দেশ করে ।"
        },
        {
          "label": "ঘ",
          "question": "উদ্দীপক-২ এ উল্লিখিত ঘটনা প্রতিরোধের জন্য সরকারি পদক্ষেপ কি যথেষ্ট বলে তুমি মনে কর? উত্তরের সপক্ষে যুক্তি দাও ।",
          "explanation": "উদ্দীপক-২ এর ঘটনায় সড়ক দুর্ঘটনাকে নির্দেশ করা হয়েছে। সড়ক দুর্ঘটনা প্রতিরোধে সরকারি পদক্ষেপের পাশাপাশি নানাবিধ পদক্ষেপ গ্রহণ করতে হবে। বাংলাদেশ সড়ক দুর্ঘটনা পরিস্থিতি বেশ ভয়াবহ। বাংলাদেশে এ সমস্যা বহুমুখী আর্থ-সামাজিক প্রতিবন্ধকতা সৃষ্টি করছে। উদ্দীপক-২ এর রকিব ঢাকা থেকে চট্টগ্রাম আসতে একটি মাইক্রোবাস দুর্ঘটনা দেখতে পায় যেখানে বেশ কয়েকজন মানুষ হতাহত হয়। এটি এদেশের নিত্য নৈমিত্তিক ঘটনা। পরিবহন আইন সংস্কার করে এবং সচেতনতা বৃদ্ধির নানা পদক্ষেপ নিয়েও সরকার এ সমস্যার সমাধান করতে পারছে না। সড়ক দুর্ঘটনা রোধে সর্বস্তরে সচেতনতা ও দক্ষতা বৃদ্ধির পাশাপাশি বেশকিছু পদক্ষেপ গ্রহণ করতে হবে । সড়ক দুর্ঘটনা রোধে কেবল সচেতনতাই যাবতীয় সমস্যার সমাধান করতে পারবে না। এজন্য আরো কিছু উদ্যোগ গ্রহণ করতে হবে। উপযুক্ত শিক্ষা ও প্রশিক্ষণ প্রদান করে চালক নিয়োগ দিতে হবে। প্রত্যেক চালককে অবশ্যই ট্রাফিক আইন ও সিগন্যাল মেনে চলতে হবে। বেপরোয়া গতি, ওভারটেকিং-এর মানসিকতা পরিহার করতে হবে। নেশাগ্রস্ত অবস্থায় গাড়ি চালানো যাবে না। ভারী যানবাহন চলাচলের জন্য আলাদা লেনের ব্যবস্থা, বৈদ্যুতিক সিগন্যাল স্থাপন, রাস্তাঘাটের সংস্কার ও আইন প্রয়োগকারী সংস্থাকে দায়িত্ব পালনে আরও সচেতন হতে হবে। নিরাপদ চলাচলের জন্য যাত্রী ও পথচারীদের ট্রাফিক আইন-কানুন মেনে চলতে হবে। জেব্রাক্রসিং, ওভারব্রিজ ও আন্ডারপাস দিয়ে রাস্তা পারাপার হতে হবে। ছোট শিশু ও প্রবীণদের চলাচলে সহযোগিতা ও এ বিষয়ে সতর্ক করা সকলের দায়িত্ব ও কর্তব্য। এসব বিষয়ে জনসচেতনতা সৃষ্টির লক্ষ্যে গণমাধ্যম বিশেষ ভূমিকা পালন করতে পারে। পরিশেষে বলা যায়, সর্বস্তরের জনগণের সচেতনতা বৃদ্ধির পাশাপাশি, সরকার, চালক, মালিক, যাত্রী ও পথচারীদের সম্মিলিত প্রচেষ্টায় সড়ক দুর্ঘটনা প্রতিরোধ করা যেতে পারে ।"
        }
      ]
    }
  ]
}