{
  "title": "কুমিল্লা বোর্ড ২০২৪",
  "subtitle": "বাংলাদেশ ও বিশ্ব পরিচয় (11)",
  "questions": [
    {
      "number": "1",
      "uddipok": "'A' সদ্য স্বাধীনতাপ্রাপ্ত ছোট একটি দেশ। এই স্বাধীনতা অর্জনের পিছনে অস্থায়ী একটি সরকারের ভূমিকা ছিল অবিস্মরণীয়। প্রতিবেশী রাষ্ট্র 'B' যুদ্ধকালীন 'A' রাষ্ট্রের জনগণকে আশ্রয়, প্রশিক্ষণ প্রদানসহ নানাভাবে সহায়তা করে।",
      "tag": "CB 24",
      "sub_questions": [
        {
          "label": "ক",
          "question": "বঙ্গবন্ধুর পররাষ্ট্রনীতির ঘোষণা কী ছিল?",
          "explanation": "বাংলাদেশের পররাষ্ট্রনীতি সম্পর্কে বঙ্গবন্ধু ঘোষণা করেছিলেন- \"সকলের সাথে বন্ধুত্ব, কারও সাথে শত্রুতা নয়\"।"
        },
        {
          "label": "খ",
          "question": "জনগণকে মুক্তিযুদ্ধের মূল নিয়ামক শক্তি বলা হয় কেন? ব্যাখ্যা করো।",
          "explanation": "বাংলাদেশের মুক্তিযুদ্ধের মূল নিয়ামক শক্তি ছিল জনগণ। কারণ সাধারণ জনগণের সাহায্য-সহযোগিতা ও স্বাধীনতার প্রতি আকাঙ্ক্ষার ফলে মাত্র নয় মাসের যুদ্ধে বাঙালির স্বাধীনতা অর্জন সম্ভব হয়। ১৯৭১ সালের মুক্তিযুদ্ধে পাকিস্তানি হানাদার বাহিনীর এদেশীয় দোসর ছাড়া সবাই কোনো না কোনোভাবে মুক্তিযুদ্ধে অংশগ্রহণ করে। এ সময় সাধারণ মানুষ মুক্তিযোদ্ধাদের আশ্রয় দিয়েছে, শত্রুর অবস্থান ও চলাচলের তথ্য দিয়েছে, খাবার ও ওষুধ সরবরাহ করেছে, সেবা দিয়েছে ও খবরাখবর সরবরাহ করেছে। আমাদের মুক্তিযুদ্ধে ত্রিশ লাখ শহিদের মধ্যে সাধারণ মানুষের সংখ্যা ছিল অধিক। যার জন্য জনগণ ছিল মুক্তিযুদ্ধের মূল নিয়ামক শক্তি।"
        },
        {
          "label": "গ",
          "question": "উদ্দীপকে কোন সরকারকে ইঙ্গিত করা হয়েছে? ব্যাখ্যা করো।",
          "explanation": "উদ্দীপকে বর্ণিত ঘটনায় বাংলাদেশের মহান মুক্তিযুদ্ধের সময় গঠিত মুজিবনগর সরকারকে ইঙ্গিত করা হয়েছে। বাংলাদেশের মুক্তিযুদ্ধের ইতিহাসে মুজিবনগর সরকারের ভূমিকা অত্যন্ত গুরুত্বপূর্ণ। মুক্তিযুদ্ধকে সঠিকভাবে পরিচালনা, সুসংহত করা এবং মুক্তিযুদ্ধের পক্ষে বিশ্ব জনমত গঠনের লক্ষ্যে এ সরকার গঠন করা হয়। ১৯৭১ সালের ১০ই এপ্রিল কুষ্টিয়া জেলার মেহেরপুর মহকুমার (বর্তমানে জেলা) বৈদ্যনাথতলায় 'মুজিবনগর সরকার' গঠিত হয়। ১৯৭০ এর সাধারণ নির্বাচনে নির্বাচিত জনপ্রতিনিধিরা এর সদস্য ছিলেন। ১০ই এপ্রিলই আনুষ্ঠানিকভাবে বাংলাদেশের স্বাধীনতা ঘোষণা আদেশ ঘোষিত হয়। মুজিবনগর সরকার ১৯৭১ সালের ১৭ই এপ্রিল শপথ গ্রহণ করে। পরবর্তীতে বঙ্গবন্ধু শেখ মুজিবুর রহমানের নামে মেহেরপুরের সংশ্লিষ্ট এলাকাটির নাম দেওয়া হয় মুজিবনগর। বঙ্গবন্ধু শেখ মুজিবুর রহমান ছিলেন মুজিবনগর সরকার তথা অস্থায়ী, বাংলাদেশ সরকারের রাষ্ট্রপতি ও সশস্ত্র বাহিনীর সর্বাধিনায়ক। এ সরকারের উপ-রাষ্ট্রপতি ছিলেন সৈয়দ নজরুল ইসলাম (বঙ্গবন্ধুর অনুপস্থিতিতে অস্থায়ী রাষ্ট্রপতি)। এছাড়া তাজউদ্দীন আহমদকে প্রধানমন্ত্রী, এম. মনসুর আলীকে অর্থমন্ত্রী, এ.এইচ.এম কামারুজ্জামানকে স্বরাষ্ট্র, ত্রাণ ও পুনর্বাসন মন্ত্রী এবং খন্দকার। মোশতাক আহমেদকে পররাষ্ট্র ও আইনমন্ত্রী করা হয়। উদ্দীপকে 'A' চিহ্নিত দেশ তথা সদ্য স্বাধীনতাপ্রাপ্ত দেশ বলতে বাংলাদেশকে ইঙ্গিত করা হয়েছে। বাংলাদেশের স্বাধীনতা অর্জনের পেছনে অস্থায়ী প্রবাসী সরকার তথা মুজিবনগর সরকারের ভূমিকা ছিল অবিস্মরণীয়।"
        },
        {
          "label": "ঘ",
          "question": "'A' রাষ্ট্রের স্বাধীনতা অর্জনে 'B' রাষ্ট্রের অবদান মূল্যায়ন করো।",
          "explanation": "উদ্দীপকে 'A' রাষ্ট্র তথা বাংলাদেশের স্বাধীনতা অর্জনের পিছনে 'B' রাষ্ট্র তথা ভারতের অবদান ছিল তাৎপর্যপূর্ণ। ১৯৭১ সালে বাংলাদেশের মুক্তিযুদ্ধের সময় প্রতিবেশি রাষ্ট্র হিসেবে ভারত সুস্পষ্ট সমর্থন জানায়। পাকিস্তানি হানাদার বাহিনী ও তাদের এদেশীয় দোসর রাজাকার, আল-বদর, আল-শামসরা বাংলাদেশ জুড়ে নারকীয় গণহত্যা, লুণ্ঠন ও ধ্বংসযজ্ঞ চালিয়েছিল। ভারত মুক্তিযুদ্ধে সামরিক সহায়তা দেওয়ার পাশাপাশি বহির্বিশ্বে এ বিষয়গুলো প্রচার করে বাংলাদেশের স্বাধীনতার পক্ষে 'সমর্থন আদায়ের চেষ্টা চালায়। বাংলাদেশের মানুষ পাকিস্তানি বাহিনীকে রুখে দাঁড়ালে মুক্তিযুদ্ধ শুরু হয়। এসময় ভারত সরকার মুক্তিযোদ্ধাদের প্রশিক্ষণ দিয়ে ও অস্ত্রশস্ত্র সরবরাহ করে সহায়তা করে। এপ্রিলের শেষ দিকে ত্রিপুরা ও মেঘালয়সহ ভারতের বিভিন্ন স্থানে বাংলাদেশের তরুণ-যুবকদের যুদ্ধের প্রশিক্ষণ দেওয়া শুরু হয়। পাকিস্তানি সেনাদের হত্যাযজ্ঞ ও অত্যাচার থেকে বাঁচতে প্রায় ১ কোটি মানুষ সীমান্ত পেরিয়ে ভারতে আশ্রয় নেয়।"
        }
      ]
    },
    {
      "number": "2",
      "uddipok": "ছক-১ ছক-২ ঐতিহাসিক আন্দোলনে শহিদ ব্যক্তিদের নাম: ১. আবুল বরকত ২. শফিউর রহমান ৪টি সমন্বিত দলের দফা: ১. বাংলাকে পাকিস্তানের অন্যতম রাষ্ট্রভাষা করতে হবে। ২. লবণ কেলেঙ্কারির সাথে জড়িতদের শাস্তির আওতায় আনা।",
      "tag": "CB 24",
      "sub_questions": [
        {
          "label": "ক",
          "question": "",
          "explanation": "একটি রাষ্ট্রের কোনো একটি অংশকে মূল রাষ্ট্র থেকে আলাদা ও স্বাধীন করার কর্মসূচিই হচ্ছে \"বিচ্ছিন্নতাবাদী কর্মসূচি।\""
        },
        {
          "label": "খ",
          "question": "",
          "explanation": "১৯৪৭ সালের ডিসেম্বরে পাকিস্তানের রাষ্ট্রভাষা উর্দু করার সিদ্ধান্ত গৃহীত হলে এর প্রতিবাদে 'রাষ্ট্রভাষা সংগ্রাম পরিষদ' গঠিত হয়। ১৯৪৭ সালের এপ্রিল মাসে পাকিস্তান নামক রাষ্ট্রের প্রতিষ্ঠা যখন প্রায় নিশ্চিত, তখন পাকিস্তানের রাষ্ট্রভাষা সংক্রান্ত বিতর্ক শুরু হয়। এরপর পাকিস্তান সৃষ্টির পর ডিসেম্বর মাসে করাচিতে অনুষ্ঠিত এক শিক্ষা সম্মেলনে উর্দুকে পাকিস্তানের রাষ্ট্রভাষা করার সিদ্ধান্ত গৃহীত হলে পূর্ব বাংলায় তীব্র প্রতিবাদ শুরু হয়। বাংলাকে রাষ্ট্রভাষা করার দাবি ওঠে এবং লেখালেখি শুরু হয়। এরই প্রেক্ষিতে ১৯৪৭ সালের ডিসেম্বর মাসেই 'রাষ্ট্রভাষা সংগ্রাম পরিষদ' গঠিত হয়েছিল।"
        },
        {
          "label": "গ",
          "question": "ছক-১ এর আন্দোলনের পটভূমি ব্যাখ্যা করো।",
          "explanation": "উদ্দীপকে উল্লেখিত ছক-১ এর আন্দোলন দ্বারা ভাষা আন্দোলনকে নির্দেশ করা হয়েছে। ১৯৪৭ সালে ভারত ও পাকিস্তান নামে দুটি স্বাধীন রাষ্ট্র আত্মপ্রকাশ করে। শুরু থেকেই পশ্চিম পাকিস্তানি শাসকগোষ্ঠী পূর্ব বাংলার ওপর নানা বৈষম্যমূলক নীতি গ্রহণ করে। প্রথম আঘাত আসে বাঙালির মুখের ভাষার ওপর। পূর্ব পাকিস্তান তথা পূর্ব বাংলার অধিবাসীদের মাতৃভাষা বাংলা। তাই সমগ্র পাকিস্তানের রাষ্ট্রভাষা উর্দু করার অন্যায় ঘোষণার প্রতিবাদে 'রাষ্ট্রভাষা বাংলা চাই' আন্দোলন শুরু হয়। বাংলাকে রাষ্ট্রভাষা করার জন্য পাকিস্তানি শাসকগোষ্ঠীর বিরুদ্ধে 'রাষ্ট্রভাষা সংগ্রাম পরিষদ' গঠিত হয়। পাকিস্তানের মোট জনগোষ্ঠীর ৫৬ শতাংশের মুখের ভাষা বাংলা হওয়া সত্ত্বেও শাসকগোষ্ঠী মাত্র ৩.২৭ শতাংশ জনগণের ভাষা উর্দুকে রাষ্ট্রভাষা হিসেবে চাপিয়ে দিতে চেয়েছিল। কিন্তু বাঙালি ছাত্র, শিক্ষক, বুদ্ধিজীবীসহ সব শ্রেণি-পেশার মানুষ জাতি-ধর্ম-বর্ণ নির্বিশেষে এ বৈষম্যমূলক আচরণের তীব্র প্রতিবাদ জানায়। তারা দেশব্যাপী তীব্র আন্দোলন গড়ে তোলে। এরই ধারাবাহিকতায় ১৯৫২ সালের ২১শে ফেব্রুয়ারি ছাত্রদের মিছিলে পুলিশ গুলি চালালে সালাম, রফিক, জব্বার ও বরকত প্রমুখ শহিদ হন। শহিদদের আত্মত্যাগের স্মৃতি অমর করে রাখতে শহিদ মিনার স্থাপন করা হয়। অবশেষে ১৯৫৬ সালের সংবিধানে রাষ্ট্রভাষা হিসেবে বাংলার মর্যাদা প্রতিষ্ঠিত হয় এবং বিকশিত হয় বাঙালি জাতীয়তাবাদের চেতনা।। উদ্দীপকে ছক-১ এ ঐতিহাসিক ভাষা আন্দোলনের দুইজন শহিদ ব্যক্তির নাম তুলে ধরা হয়েছে। আবুল বরকত এবং শফিউর রহমান, যারা ১৯৫২ সালের ভাষা আন্দোলনে শহিদ হয়েছিলেন। তাই বলা যায়, উদ্দীপকে ছক- ১ এর মাধ্যমে ভাষা আন্দোলনের প্রতিই ইঙ্গিত করা হয়েছে।"
        },
        {
          "label": "ঘ",
          "question": "",
          "explanation": "উদ্দীপকের ছক-২ এর ইঙ্গিতকৃত সরকার তথা যুক্তফ্রন্ট সরকারকে বরখাস্তের মাধ্যমে এ দেশে অরাজক শাসনপর্ব শুরু হয়। ১৯৫৪ সালের নির্বাচন ছিল মুসলিম লীগের অন্যায়, বৈষম্য ও ব্যর্থ শাসনের বিরুদ্ধে বাঙালিদের ঐক্যবদ্ধ প্রতিবাদ। বাঙালি জাতি এ নির্বাচনের মাধ্যমে মুসলিম লীগের প্রতি অনাস্থা প্রকাশ এবং পূর্ব বাংলার ভবিষ্যৎ নেতৃত্ব তৈরির পথ সুগম করে। এ নির্বাচনে পূর্ব বাংলার প্রাদেশিক পরিষদের ২৩৭টি মুসলিম আসনের মধ্যে যুক্তফ্রন্ট ২২৩টি আর মুসলিম লীগ মাত্র ৯টি আসন লাভ করে। ১৯৫৪ সালের নির্বাচনে মুসলিম লীগের শোচনীয় পরাজয় আর যুক্তফ্রন্টের বিজয়ের মূল কারণ ছিল যুক্তফ্রন্ট ঘোষিত ২১ দফা কর্মসূচি। তবে ১৯৫৪ সালের ৩রা এপ্রিল যুক্তফ্রন্ট সরকার শপথ গ্রহণ করলেও ক্ষমতায় ছিল মাত্র ৫৬ দিন। কারণ পাকিস্তান সরকার পূর্ব বাংলার যুক্তফ্রন্ট সরকারকে মনেপ্রাণে গ্রহণ করতে পারে নি। তারা সরকার উৎখাতে ষড়যন্ত্রের পথ বেছে নেয়। আদমজী পাটকল ও কর্ণফুলি কাগজের কলে বাঙালি-অবাঙালি দাঙ্গাকে অজুহাত হিসেবে দাঁড় করিয়ে পাকিস্তানের গভর্নর জেনারেল গোলাম মোহাম্মদ ১৯৫৪ সালের ৩০ মে যুক্তফ্রন্ট সরকারকে বরখাস্ত করে। শেরে বাংলা এ. কে. ফজলুল হককে গৃহবন্দি এবং বঙ্গবন্ধু শেখ মুজিবুর রহমানসহ তিন হাজার নেতাকর্মীকে গ্রেফতার করা হয়। এর মাধ্যমে শুরু হয় পূর্ব বাংলায় পাকিস্তানের অরাজক শাসনপর্ব। উদ্দীপকে যুক্তফ্রন্টের ২১ দফার দুইটি দাবি উল্লেখ করে এই ঘটনাকেই নির্দেশ করা হয়েছে। পরিশেষে বলা যায়, উদ্দীপকে ছক-২ এর সরকার তথা যুক্তফ্রন্ট সরকারকে হটিয়ে পাকিস্তানি সামরিক সরকার দেশকে সামরিক শাসনের বেড়াজালে আবদ্ধ করে ফেলে।"
        }
      ]
    },
    {
      "number": "3",
      "uddipok": "ঘটনা-১: দ্বিতীয় বিশ্বযুদ্ধের ভয়াবহতা দেখে বিশ্ব নেতৃবৃন্দ একত্র হন। তারা 'X' নামক একটি আন্তর্জাতিক সংস্থা গড়ে তোলেন। বিশ্বের ১৯৩টি দেশ এ সংস্থার সদস্য। ঘটনা-২: জনাব আরিফ বাংলাদেশ সেনাবাহিনীর একজন কর্মকর্তা হিসেবে ঘটনা-১ এর সংস্থার অধীনে আফ্রিকায় কাজ করছেন। তার কাজের বিনিময়ে তিনি পেয়েছেন সেখানকার মানুষের ভালোবাসা ও শ্রদ্ধা।",
      "tag": "CB 24",
      "sub_questions": [
        {
          "label": "ক",
          "question": "",
          "explanation": "লীগ অব নেশনস হলো বিশ্ব শান্তি প্রতিষ্ঠার লক্ষ্যে গঠিত একটি আন্তর্জাতিক সংগঠন, যা ১৯২০ সালে গঠিত হয়।"
        },
        {
          "label": "খ",
          "question": "",
          "explanation": "সারাবিশ্বে জনস্বাস্থ্য সুরক্ষা নিশ্চিত করতে 'WHO' গঠিত হয়েছিল। WHO এর পূর্ণরূপ World Health Organization বা বিশ্ব স্বাস্থ্য সংস্থা। এটি জাতিসংঘের একটি বিশেষায়িত সংস্থা। এটি জনস্বাস্থ্য সুরক্ষায় এইডস, ম্যালেরিয়াসহ বিভিন্ন ধরনের সংক্রামক রোগ প্রতিরোধ নিয়ে মাঠ পর্যায়ে কাজ ছাড়াও গবেষণা করে। উন্নয়নশীল দেশগুলোতে সংস্থাটি বিনামূল্যে ওষুধ ও প্রতিষেধক সরবরাহ করে। ক্যান্সার, ডায়াবেটিস ও হৃদরোগের মতো অসংক্রামক ব্যাধির উন্নত চিকিৎসা ও প্রকোপ হ্রাসের ব্যাপারেও WHO পরামর্শ ও সহায়তা দিয়ে থাকে। জনস্বাস্থ্য সুরক্ষায় বাংলাদেশসহ বিশ্বের বিভিন্ন দেশের সরকার ও বেসরকারি সংস্থাগুলোর পরিচালিত প্রকল্পে সহায়তা করে।"
        },
        {
          "label": "গ",
          "question": "",
          "explanation": "উদ্দীপকে ঘটনা-১ এ উল্লিখিত সংস্থাটি জাতিসংঘকে নির্দেশ করে। মানবসভ্যতার ইতিহাসে দ্বিতীয় বিশ্বযুদ্ধ ছিল কলঙ্কিত ও বিভীষিকাময় অধ্যায়। এ যুদ্ধের ধ্বংসলীলা ও ব্যাপকতা থেকে মানবজাতিকে রক্ষার জন্য বিশ্বের নেতৃবৃন্দ একত্রিত হয় এবং ১৯৪৫ সালে ২৪ অক্টোবর তাঁরা জাতিসংঘ প্রতিষ্ঠা করেন। উদ্দীপকে 'X' সংস্থার মাধ্যমে জাতিসংঘকেই তুলে ধরা হয়েছে। জাতিসংঘ বিশ্বশান্তি প্রতিষ্ঠার উদ্দেশ্যে গঠিত একটি আন্তর্জাতিক সংস্থা। বিশ্বব্যাপী শান্তি প্রতিষ্ঠার লক্ষ্য নিয়ে সংস্থাটি প্রতিষ্ঠিত হয়। জাতিসংঘ সনদ অনুযায়ী এর উদ্দেশ্যসমূহের মধ্যে রয়েছে শান্তিভঙ্গের হুমকি ও আক্রমণাত্মক প্রবণতা দূর করে বিশ্বশান্তি ও নিরাপত্তা নিশ্চিত করা। এছাড়া সব মানুষের সমান অধিকারের প্রতি সম্মান প্রদর্শনের মাধ্যমে বিভিন্ন দেশের মধ্যে সহযোগিতা ও বন্ধুত্ব জোরদার করা। পাশাপাশি অর্থনৈতিক, সামাজিক ও সাংস্কৃতিক ক্ষেত্রে সব দেশের মধ্যে সহযোগিতা গড়ে তোলা।"
        },
        {
          "label": "ঘ",
          "question": "",
          "explanation": "বিশ্বশান্তি প্রতিষ্ঠায় জনাব আরিফের অবদান তথা বাংলাদেশের শান্তিরক্ষী বাহিনীর কাজের অবদান অপরিসীম। বাংলাদেশ সেনাবাহিনী বিশ্বের বিভিন্ন দেশে শান্তিরক্ষায় নিয়োজিত রয়েছে। উদ্দীপকে ঘটনা-২ এ জনাব আরিফ সাহেব 'বাংলাদেশ সেনাবাহিনীর একজন কর্মকর্তা। তিনি সরকারের পক্ষ থেকে আন্তর্জাতিক সংস্থার হয়ে আফ্রিকার একটি দেশে কাজ করছেন। অর্থাৎ তিনি জাতিসংঘের শান্তি মিশনে দায়িত্বরত আছেন। জাতিসংঘের শান্তিরক্ষা মিশনগুলোতে বাংলাদেশের অবদান ঈর্ষণীয়। বর্তমানে প্রায় ১১,০০০ এর বেশি বাংলাদেশি সৈন্য বিশ্বের ১১টি দেশে জাতিসংঘের অধীনে শান্তিরক্ষা ও শান্তি প্রতিষ্ঠায় কাজ করে যাচ্ছে। আফ্রিকার দেশগুলোতে বাংলাদেশি সৈন্যদের অভূতপূর্ব সাফল্য সারা বিশ্বে বাংলাদেশের গ্রহণযোগ্যতাকে অনেক বৃদ্ধি করেছে। বিশ্বব্যাপী শান্তি প্রতিষ্ঠার মডেল হিসেবে এবং শান্তিপ্রিয় জাতি হিসেবে বাংলাদেশ পরিচিতি পেয়েছে। আফ্রিকা এবং এশিয়ার বিভিন্ন দেশে রাজনৈতিক পক্ষপাতিত্বের কারণে অন্যান্য দেশের সৈন্যরা যেখানে গ্রহণযোগ্যতা পাচ্ছিল না, সেখানে বাংলাদেশি সৈন্যরা শুধু গ্রহণযোগ্যতা নয়, পেয়েছে স্থানীয় মানুষের ভালোবাসা ও শ্রদ্ধা। শান্তিরক্ষা মিশনে কাজ করতে গিয়ে এ পর্যন্ত ১৩৪ জন বাংলাদেশি সৈন্য শহিদ হয়েছেন। শান্তি মিশনে বাংলাদেশ সেনাবাহিনীর পাশাপাশি পুলিশ বাহিনীর পুরুষ ও মহিলা সদস্যরাও নিয়োজিত আছেন। তাদের অক্লান্ত পরিশ্রমের ফলে জাতিসংঘে তথা বিশ্বে বাংলাদেশ পেয়েছে ব্যাপক পরিচিতি ও বিশেষ মর্যাদা। উপরের আলোচনা থেকে বলা যায়, বাংলাদেশ সেনাবাহিনী বিশ্বশান্তি রক্ষায় গুরুত্বপূর্ণ অবদান রাখছে। জনাব আরিফ সাহেব সেই বাহিনীর একজন সদস্য হিসেবে ঐসব এলাকার মানুষের ভালবাসা ও শ্রদ্ধা পেয়েছেন।"
        }
      ]
    },
    {
      "number": "4",
      "uddipok": "'খ' ইমন ও তার চাইনিজ বন্ধু সুংহাং বাংলাদেশের পদ্মা সেতু নির্মাণ প্রজেক্টে কর্মরত। তাদের দু'জনের উপার্জিত অর্থ দেশের একটি খাতে গণনা করা হয়। অপরদিকে তার ছোট ভাই রানার কানাডা থেকে প্রেরিত অর্থ দেশের আরেকটি খাতে গণনা করা হয়।",
      "tag": "CB 24",
      "sub_questions": [
        {
          "label": "ক",
          "question": "",
          "explanation": "প্রবৃদ্ধির হার বলতে কোনো দেশের জাতীয় আয়ের বার্ষিক বৃদ্ধির হারকে বোঝায়।"
        },
        {
          "label": "খ",
          "question": "",
          "explanation": "বাংলাদেশের অধিকাংশ লোক কৃষিকাজে নিয়োজিত থাকায় এদেশের অর্থনীতি অনেকাংশেই কৃষির ওপর নির্ভরশীল। বাংলাদেশ একটি কৃষিপ্রধান দেশ। কৃষি এখনো বাংলাদেশের অর্থনীতির ভিত্তিস্বরূপ। দেশের মোট জনশক্তির বৃহৎ একটি অংশ কৃষির সঙ্গে যুক্ত। দেশের মোট জাতীয় আয়ে কৃষির অবদান উল্লেখযোগ্য। বিশেষ করে খাদ্য উৎপাদন ও কর্মসংস্থানে কৃষির ভূমিকা বিশাল। একারণেই বাংলাদেশের অর্থনীতি অনেকাংশে কৃষির ওপর নির্ভরশীল।"
        },
        {
          "label": "গ",
          "question": "",
          "explanation": "চিত্রের 'ক' চিহ্নিত বৈশিষ্ট্যের দেশগুলো অর্থনৈতিক উন্নয়ন বিবেচনায় উচ্চ মধ্যম আয়ের উন্নয়নশীল দেশ। বিশ্বব্যাংক মাথাপিছু মোট জাতীয় আয়ের ভিত্তিতে পৃথিবীর দেশগুলোকে তিনটি প্রধান ভাগে ভাগ করেছে। এগুলো হলো উচ্চ আয়ের দেশ, মধ্য আয়ের দেশ এবং নিম্ন আয়ের দেশ। মধ্য আয়ের দেশগুলোকে আবার দুভাগে ভাগ করা হয়েছে- উচ্চ মধ্য আয়ের দেশ এবং নিম্ন মধ্য আয়ের দেশ। যে দেশগুলোর জনগণের মাথাপিছু আয় ৩,৯৭৬ ডলার থেকে ১২,২৭৫ ডলার পর্যন্ত সে দেশগুলোকে উচ্চ মধ্য আয়ের দেশ বলা হয়। আবার উন্নয়নের মাত্রার ভিত্তিতে বিশ্বের দেশসমূহকে উন্নত, উন্নয়নশীল ও অনুন্নত এ তিনটি ভাগে বিন্যস্ত করা হয়। মূলত উচ্চ মধ্য আয়ের দেশগুলোকে উন্নয়নশীল দেশ বলা হয়। উদ্দীপকে দেখা যায়, 'ক' চিহ্নিত বৈশিষ্ট্যের দেশগুলোর দুইটি উদাহরণ তুলে ধরা হয়েছে। মালয়েশিয়া ও থাইল্যান্ডের মতো দেশ, যারা উচ্চ মধ্য আয়ের উন্নয়নশীল দেশ হিসেবে স্বীকৃত। কারণ এই দেশগুলোতে মাথাপিছু আয় বৃদ্ধির ফলে দ্রুতবেগে কলকারখানার প্রসার ঘটেছে। শিক্ষা ও স্বাস্থ্যসেবাসহ অন্যান্য খাতে উন্নয়ন ঘটেছে। ফলে এই দেশগুলোকে উন্নয়নশীল দেশ বলা যায়। তাই বলা যায়, উদ্দীপকে 'ক' চিহ্নিত বিষয়ের বৈশিষ্ট্যগুলো উচ্চ মধ্যম আয়ের উন্নয়নশীল দেশসমূহকে নির্দেশ করছে।"
        },
        {
          "label": "ঘ",
          "question": "",
          "explanation": "উদ্দীপকে বাংলাদেশের অর্থনৈতিক উন্নয়নে 'খ' এর গুরুত্ব তথা GDP বা মোট দেশজ উৎপাদন এবং GNP বা মোট জাতীয় উৎপাদন এর বিষয়টি তুলে ধরা হয়েছে। GDP-তে দেশের অভ্যন্তরে বসবাসকারী সব নাগরিক ও বিদেশি ব্যক্তি, সংস্থা ও প্রতিষ্ঠানের উৎপাদিত চূড়ান্ত পর্যায়ের দ্রব্যসামগ্রী ও সেবাকর্মের মূল্য অন্তর্ভুক্ত হবে। তবে বিদেশে অবস্থানকারী ও কর্মরত দেশি নাগরিক, সংস্থা বা প্রতিষ্ঠানের আয় এর অন্তর্ভুক্ত হবে না। তাদের আয় অন্তর্ভুক্ত হবে GNP বা মোট জাতীয় উৎপাদনে। তবে GNP হিসাব করার ক্ষেত্রে দেশে অবস্থানরত বিদেশিদের আয় বাদ দিতে হবে। উদ্দীপকের ইমন ও তার বন্ধুর আয় মোট দেশজ উৎপাদন বা GDP খাতে গণনা করা হয়েছে। কিন্তু তার ছোট ভাই রানার কানাডা থেকে প্রেরিত অর্থ গণনা হবে GNP তে। কারণ বিদেশে অবস্থানরত ব্যক্তির উপার্জিত আয় GDP-তে যুক্ত হবে না। বাংলাদেশের অর্থনৈতিক উন্নয়নে GDP এর প্রভাব অত্যধিক। GDP দেশের অর্থনৈতিক সক্ষমতাকে নির্দেশ করে থাকে। একটি দেশের অর্থনীতি কতটা বড় তা GDP এর মাধ্যমে জানা যায়। অন্যদিকে, GNP বা জাতীয় আয় একটি দেশের জীবনযাত্রার মান নির্ধারণ করে। এর বণ্টন যদি সুষম না হয় তাহলে মাথাপিছু আয় বাড়লেও অধিকাংশ জনগণের জীবনমান নিচুই থাকে। তাই বাংলাদেশের অর্থনৈতিক উন্নয়নে GNP তথা জাতীয় আয়ের যথার্থ বণ্টন অত্যন্ত গুরুত্বপূর্ণ। সুতরাং বলা যায়, বাংলাদেশের অর্থনৈতিক উন্নয়নের ক্ষেত্রে উদ্দীপকে উল্লেখিত GDP এবং GNP এর গুরুত্ব অপরিসীম।"
        }
      ]
    },
    {
      "number": "5",
      "uddipok": "জনাব আজমলের কর্মরত বিভাগটি স্বাধীন ও নিরপেক্ষভাবে জনগণের অধিকার রক্ষার জন্য কাজ করে। জনাব আরমান প্রশাসনিক প্রধান হিসেবে একটি জেলার বিভিন্ন কার্য সম্পাদন ও তদারকি করেন। জনাব আরমানের বন্ধু রফিক সাহেব 'ক' আসন থেকে নির্বাচিত হয়ে একটি বিভাগের সদস্য হিসেবে এলাকার জনগণের স্বার্থে কাজ করেন।",
      "tag": "CB 24",
      "sub_questions": [
        {
          "label": "ক",
          "question": "",
          "explanation": "স্থানীয় পর্যায়ের তথা বিভাগ, জেলা এবং উপজেলা শাসন ব্যবস্থাই হলো স্থানীয় প্রশাসন।"
        },
        {
          "label": "খ",
          "question": "সচিবালয়কে শাসন ব্যবস্থার স্নায়ুকেন্দ্র বলা হয় কেন? ব্যাখ্যা করো।",
          "explanation": "সচিবালয়কে শাসন ব্যবস্থার স্নায়ুকেন্দ্র বলা হয় কারণ এটি সরকারের প্রশাসনিক কার্যক্রমের মূল কেন্দ্র। এখানে বিভিন্ন মন্ত্রণালয় ও বিভাগসমূহের কার্যক্রম সমন্বিত হয় এবং নীতি নির্ধারণ থেকে শুরু করে বাস্তবায়ন পর্যন্ত গুরুত্বপূর্ণ সিদ্ধান্ত গ্রহণ করা হয়। সচিবালয় সরকারের কার্যকলাপের মূল উৎস হিসেবে কাজ করে এবং সরাসরি প্রধানমন্ত্রীর নিয়ন্ত্রণে থাকে।"
        },
        {
          "label": "গ",
          "question": "",
          "explanation": "উদ্দীপকে জনাব আজমল যে বিভাগটিতে কাজ করেন সেটি বিচার বিভাগকে নির্দেশ করছে। বাংলাদেশের সরকারের তিনটি বিভাগের অন্যতম হলো বিচার বিভাগ। সমাজে ন্যায় বিচার প্রতিষ্ঠা করা, নাগরিকের ব্যক্তিস্বাধীনতা ও মৌলিক অধিকার সংরক্ষণ করা, স্বাধীন ও নিরপেক্ষভাবে জনগণের অধিকার রক্ষার জন্য কাজ করে বিচার বিভাগ। উদ্দীপকে জনাব আজমলের বিভাগটির কাজের মধ্য দিয়ে বিচার বিভাগকেই নির্দেশ করছে। দেশের সব নাগরিকের জন্য সমান অধিকার এবং সুশাসন প্রতিষ্ঠার জন্য আইনের শাসন বাস্তবায়ন করা অপরিহার্য। আর আইন অনুসারে ন্যায়বিচার নিশ্চিত করার দায়িত্ব বিচার বিভাগের। এ বিভাগ সংবিধানে উল্লেখিত নাগরিকদের মৌলিক অধিকার রক্ষা করে। বিচার বিভাগ স্বাধীনভাবে বিচার পরিচালনা করতে না পারলে রাষ্ট্রের শাসন বিভাগ জনগণের মৌলিক অধিকার হরণ করতে পারে। প্রভাবশালী অপরাধীরা গুরুতর অপরাধ করেও আইনের হাত এড়িয়ে যেতে পারে। এর ফলে আইনের প্রতি মানুষের আস্থা কমে যায় এবং সমাজে বিশৃঙ্খলা সৃষ্টি হয়।"
        },
        {
          "label": "ঘ",
          "question": "",
          "explanation": "উদ্দীপকে জনাব আরমানের বিভাগটি হলো 'আইন বিভাগ' এবং জনাব রফিকের বিভাগটি হলো শাসন বিভাগ। আইন বিভাগ শাসন বিভাগের কাজকে নিয়ন্ত্রণ করে উক্তিটি যথার্থ। সরকারের তিনটি বিভাগের মধ্যে অন্যতম দুটি হলো আইন বিভাগ ও শাসন বিভাগ। উদ্দীপকের জনাব রফিক 'ক' আসন থেকে নির্বাচিত হয়ে আইন বিভাগের একজন সদস্য হিসেবে এলাকার জনগণের স্বার্থে কাজ করেন এবং জনাব আরমান সাহেব প্রশাসনিক প্রধান হিসেবে একটি জেলার বিভিন্ন কার্য সম্পাদন ও তদারকি করেন। সংসদীয় গণতান্ত্রিক শাসনব্যবস্থায় আইন বিভাগ বা আইনসভার ভূমিকা অতি গুরুত্বপূর্ণ। সংসদে প্রশ্ন জিজ্ঞাসা, শাসন বিভাগের কাজের মান ও যৌক্তিকতা যাচাই করা ইত্যাদির মাধ্যমে আইন বিভাগ শাসন বিভাগের ওপর নিয়ন্ত্রণ বজায় রাখে। ফলে শাসন বিভাগ নিজের ইচ্ছামতো কাজ করতে পারে না। প্রধানমন্ত্রী ও তাঁর মন্ত্রিসভা তথা শাসন বিভাগকে শাসনসংক্রান্ত সব কাজের জন্য আইনসভার কাছে দায়ী থাকতে হয়। আইনসভায় মুলতবি প্রস্তাব, নিন্দা প্রস্তাব, প্রধানমন্ত্রী বা মন্ত্রীদের প্রতি প্রশ্ন বা অনাস্থা প্রস্তাবের মাধ্যমে শাসনবিভাগের ওপর নিয়ন্ত্রণ প্রতিষ্ঠা করে। সংসদীয় সরকার ব্যবস্থায় আইনসভার আস্থা হারালে মন্ত্রিসভাকে পদত্যাগ করতে হয়। আইনসভা প্রথমত আইন প্রণয়ন, পরিবর্তন ও পরিবর্ধন করে সরকারকে শাসনকাজ পরিচালনায় সাহায্য করে। এ ছাড়া সরকারের উন্নয়ন কর্মকাণ্ড, শিক্ষা, স্বাস্থ্য, বৈদেশিক নীতি ইত্যাদি ক্ষেত্রে নীতি নির্ধারণের মাধ্যমে গুরুত্বপূর্ণ ভূমিকা পালন করে। বিশেষ করে সংসদীয় পদ্ধতিতে শাসন বিভাগের অনেক গুরুত্বপূর্ণ কাজেই আইনসভার প্রত্যক্ষ-পরোক্ষ অনুমোদন দরকার হয়। উপরের আলোচনা থেকে বলা যায়, একটি গণতান্ত্রিক রাষ্ট্রে আইন বিভাগ জবাবদিহিতার মাধ্যমে শাসন বিভাগের প্রায় সব কর্মকান্ডের ওপর নিয়ন্ত্রণ প্রতিষ্ঠা করে।"
        }
      ]
    },
    {
      "number": "6",
      "uddipok": "ঘটনা-১: শিলু বড় হয়ে জানতে পারে যে, সে সৌরজগতের একটি গ্রহে বসবাস করে। সৌরজগতের এই গ্রহটি ছাড়া অন্য কোনো গ্রহে মানুষ বসবাসের উপযোগী নয়। ঘটনা-২: শিখা তার বাংলাদেশ ও বিশ্বপরিচয় ক্লাসে জানতে পারে বছরের এমন দুটি দিন আছে যেদিন রাত ও দিনের দৈর্ঘ্য একই হয়।",
      "tag": "CB 24",
      "sub_questions": [
        {
          "label": "ক",
          "question": "",
          "explanation": "পৃথিবী নিজ অক্ষে বা মেরুরেখায় পশ্চিম থেকে পূর্ব দিকে আবর্তন করে। পৃথিবীর এই গতিকে আহ্নিক গতি বলে।"
        },
        {
          "label": "খ",
          "question": "",
          "explanation": "সময় সংক্রান্ত নানাবিধ গরমিল ও অসুবিধা দূর করার জন্য আন্তর্জাতিক তারিখ রেখার প্রয়োজনীয়তা অপরিসীম। ১৮০ ডিগ্রি দ্রাঘিমা রেখাকে অবলম্বন করে সম্পূর্ণভাবে জলভাগের ওপর দিয়ে উত্তর-দক্ষিণে প্রসারিত একটি রেখা কল্পনা করা হয়। একে আন্তর্জাতিক তারিখ রেখা বলে। এ রেখাটি বিবেচনায় রাখার ফলে কোনো নির্দিষ্ট স্থান থেকে পূর্ব বা পশ্চিমে দীর্ঘপথ ভ্রমণ করার সময় স্থানীয় সময়ের পার্থক্যের সঙ্গে সঙ্গে তারিখ বা বার নিয়ে গরমিল এড়ানো যায়।"
        },
        {
          "label": "গ",
          "question": "",
          "explanation": "উদ্দীপকে ঘটনা-১ এর উল্লিখিত গ্রহটি হলো পৃথিবী। পৃথিবী সূর্যের তৃতীয় নিকটতম গ্রহ। এর আয়তন ৫১০, ১০০, ৪২২ বর্গ কিলোমিটার। পূর্ব-পশ্চিমে পৃথিবীর ব্যাস ১২,৭৫২ কিলোমিটার এবং উত্তর দক্ষিণে ১২,৭০৯ কিলোমিটার। সূর্য থেকে এ গ্রহের দূরত্ব প্রায় ১৫ কোটি কিলোমিটার। সূর্যকে একবার প্রদক্ষিণ করতে পৃথিবীর সময় লাগে ৩৬৫ দিন ৫ ঘণ্টা ৪৮ মিনিট ৪৭ সেকেন্ড। এ গ্রহের বায়ুমণ্ডলে অক্সিজেন ও নাইট্রোজেনসহ বিভিন্ন গ্যাস রয়েছে। পৃথিবী পৃষ্ঠের গড় তাপমাত্রা ১৩.৯০ ডিগ্রি সেলসিয়াস। সৌরজগতের মধ্যে পৃথিবীই একমাত্র প্রাণের উপযোগী গ্রহ। একমাত্র এ গ্রহেই জীবনধারণের জন্য প্রয়োজনীয় পানি রয়েছে। চাঁদ পৃথিবীর একমাত্র প্রাকৃতিক উপগ্রহ। উদ্দীপকে ঘটনা-১ এ দেখা যায়, শিলু বড় হয়ে জানতে পারে সে সৌরজগতের একটি গ্রহে বসবাস করে। এই গ্রহ ছাড়া সৌরজগতের অন্য গ্রহে মানুষ বসবাসের উপযোগী নয়। কারণ জীবনধারণের জন্য প্রয়োজনীয় উপাদান এই গ্রহে বিদ্যমান রয়েছে। তাই বলা যায়, ঘটনা-১ এর উল্লিখিত গ্রহটি হলো পৃথিবী।"
        },
        {
          "label": "ঘ",
          "question": "",
          "explanation": "উদ্দীপকে ঘটনা-২ এ উল্লিখিত বিষয়টির কারণ হলো বার্ষিক গতি এবং নিরক্ষরেখার ওপর সূর্য লম্বভাবে কিরণ দেওয়া। যার জন্য বছরে দুইদিন দিন-রাত সমান থাকে। পৃথিবী নিজ অক্ষে অবিরাম ঘুরতে ঘুরতে একটি নির্দিষ্ট উপবৃত্তাকার কক্ষপথে, নির্দিষ্ট দিকে এবং নির্দিষ্ট সময়ে সূর্যের চারদিকে পরিক্রমণ করছে। পশ্চিম থেকে পূর্বদিকে পৃথিবীর এই পরিক্রমণকে বার্ষিক গতি বলে। পৃথিবীর এ ঘূর্ণায়নকালে ২১ শে জুনের পর উত্তর মেরু সূর্য থেকে দূরে সরতে থাকে এবং দক্ষিণ মেরু নিকটে আসতে থাকে। এতে উত্তর গোলার্ধে ক্রমশ দিন ছোট ও রাত বড় এবং দক্ষিণ গোলার্ধে দিন বড় ও রাত ছোট হতে থাকে। ২৩শে সেপ্টেম্বর পৃথিবী এমন এক স্থানে অবস্থান করে যখন উভয় মেরু সূর্য থেকে সমান দূরে থাকে। এই দিন সূর্য রশ্মি নিরক্ষরেখায় লম্বভাবে (৯০° কোণে) সুমেরু বৃত্তে ও কুমেরু বৃত্তে ৬৬.৫° কোণে এবং মেরুদ্বয়ে ০° কোণে পতিত হয়। তাই এ তারিখে পৃথিবীর সর্বত্র দিবা-রাত্রি সমান হয়। একইভাবে পৃথিবী সূর্যের চারদিকে আবর্তনের সময় ২১শে মার্চ এমন অবস্থানে পৌঁছায় যে সূর্য তখনও নিরক্ষরেখার ওপর লম্বভাবে কিরণ দেয়। ফলে ২১শে মার্চও দিবা-রাত্রি সমান হয়ে থাকে। উদ্দীপকে ঘটনা-২ এ দেখা যায়, শিখা তার বাংলাদেশ ও বিশ্বপরিচয় ক্লাসে জানতে পারে বছরে দুইদিন দিন-রাত সমান থাকে। পৃথিবী তার কক্ষপথে আবর্তনকালে ২৩শে সেপ্টেম্বর ও ২১শে মার্চ সূর্যরশ্মি নিরক্ষরেখায় লম্বভাবে এবং মেরুদ্বয়ে ০° কোণে পতিত হয়। তখন দিন-রাত সমান হয়। সুতরাং বলা যায়, উদ্দীপকে ঘটনা-২ এর উল্লিখিত দিন-রাত সমান হওয়া বিষয়টির কারণ হলো পৃথিবীর বার্ষিক গতি।"
        }
      ]
    },
    {
      "number": "7",
      "uddipok": "",
      "tag": "CB 24",
      "sub_questions": [
        {
          "label": "ক",
          "question": "",
          "explanation": "কোনো কারণে ভূ-পৃষ্ঠের কোনো অংশ হঠাৎ কেঁপে ওঠাকে ভূমিকম্প বলে।"
        },
        {
          "label": "খ",
          "question": "",
          "explanation": "বাংলাদেশের ভূমি বঙ্গোপসাগরের দিকে ক্রমশ ঢালু হওয়ায় এদেশের নদ-নদীগুলো বঙ্গোপসাগরের দিকে প্রবাহিত হয়। বাংলাদেশের দক্ষিণে বঙ্গোপসাগরের অবস্থান। আর বাংলাদেশের দক্ষিণ অংশের তুলনায় উত্তর অংশের ভূমি অনেক উঁচু। এদেশের উত্তর অংশের ভূমি ক্রমশ ঢালু হয়ে দক্ষিণে বঙ্গোপসাগরে মিশেছে। এজন্য এদেশের নদ- নদীগুলো বঙ্গোপসাগরের দিকে প্রবাহিত হয়।"
        },
        {
          "label": "গ",
          "question": "",
          "explanation": "উদ্দীপকে 'B' চিহ্নিত অঞ্চলটি প্লাইস্টোসিনকালের চত্বরভূমির অন্তর্ভুক্ত মধুপুর ও ভাওয়াল গড়কে নির্দেশ করেছে। বাংলাদেশের মোট ভূমির প্রায় ৮% এলাকা নিয়ে এ অঞ্চল গঠিত। আনুমানিক ২৫,০০০ বছর পূর্বের সময়কে প্লাইস্টোসিনকাল বলা হয়। এই সময়ের আন্তঃবরফগলা পানিতে প্লাবনের সৃষ্টি হয়ে এসব চত্বরভূমি গঠিত হয়েছিল বলে অনুমান করা হয়। প্লাইস্টোসিনকালের সোপানসমূহকে তিন ভাগে ভাগ করা যায়, যথা- বরেন্দ্রভূমি, মধুপুর ও ভাওয়ালের গড় এবং লালমাই পাহাড়। বাংলাদেশের মধুপুর ও ভাওয়াল গড়ের সোপানসমূহ ময়মনসিংহ, টাঙ্গাইল, গাজীপুর ও ঢাকা জেলার অংশবিশেষ নিয়ে গঠিত। এর আয়তন ৪১০৩ বর্গ কি.মি. এবং মাটির রং লালচে ও ধূসর। সমভূমি থেকে এর উচ্চতা ৬ থেকে ৩০ মিটার। উদ্দীপকের মানচিত্রে 'B' চিহ্নিত অঞ্চল বলতে মধুপুর ও ভাওয়াল গড় অঞ্চলকেই নির্দেশ করছে।"
        },
        {
          "label": "ঘ",
          "question": "",
          "explanation": "উদ্দীপকের মানচিত্রে 'C' চিহ্নিত অঞ্চলটি ফরিদপুর, গোপালগঞ্জ এলাকাকে নির্দেশ করছে। যা সাম্প্রতিককালের প্লাবন সমভূমির অন্তর্ভুক্ত। বাংলাদেশের প্রায় ৮০ ভাগ ভূমি নদীবিধৌত এক বিস্তীর্ণ নিচু সমভূমি। সমতল ভূমির উপর দিয়ে অসংখ্য ছোট-বড় নদ-নদী প্রবাহিত হয়েছে। নদীর প্রবাহমানতা ও বন্যার প্রভাবে অববাহিকায় পলিমাটি সঞ্চিত হয়ে ভূমি খুবই উর্বর হয়েছে। এ সমভূমিই সাম্প্রতিককালের প্লাবন সমভূমি নামে পরিচিত। এর আয়তন ১,২৪,২৬৬ বর্গ কিলোমিটার। সমগ্র সমভূমির মাটির স্তর খুব গভীর এবং ভূমি খুবই উর্বর। সাম্প্রতিককালের প্লাবন সমভূমিকে কয়েক ভাগে ভাগ করা যায়। ঢাকা, টাঙ্গাইল, কুমিল্লা, নোয়াখালী, চাঁদপুর, লক্ষ্মীপুর, ফেনী ইত্যাদি বিভিন্ন জেলার অংশবিশেষ নিয়ে এই প্লাবন সমভূমি গঠিত। ব-দ্বীপ উপকূলীয় ও স্রোতজ সমভূমি এর মধ্যে উল্লেখযোগ্য। সাম্প্রতিককালের সমভূমি উত্তরাঞ্চল থেকে ক্রমশ নিচু হয়ে গেছে। বৃহত্তর খুলনা, বরিশাল এবং ঢাকা বিভাগের দক্ষিণাংশ নদীবাহিত পলিমাটি দ্বারা গঠিত হওয়ায় অঞ্চলটি যথেষ্ট উর্বর। উদ্দীপকের মানচিত্রে 'C' চিহ্নিত অঞ্চলটি হলো ফরিদপুর ও গোপালগঞ্জ। এ অঞ্চলে অসংখ্য ছোট-বড় নদী থাকায় কৃষিকাজ সহজসাধ্য। বন্যার সময় এসব নদী পলি বয়ে আনে এবং মাটির উর্বরতা বৃদ্ধি করে। ফলে ফসল ফলানো সহজ এবং উৎপাদনও বেশি হয়। সুতরাং বলা যায়, উদ্দীপকের 'C' চিহ্নিত এলাকাটি ফসল উৎপাদন, মৎস্য চাষ এবং নৌ চলাচলে গুরুত্বপূর্ণ ভূমিকা পালন করে।"
        }
      ]
    },
    {
      "number": "8",
      "uddipok": "দৃশ্যকল্প-১: জনাব মাহিনের ঔষধের ব্যবসা। করোনাকালে তার ব্যবসার মুনাফা আগের চেয়ে দ্বিগুণ হয়। তার ফ্ল্যাটের দারোয়ান ৫ জনের মধ্যে দুজনের চাকরি করোনার জন্য চলে যায়। দুজনেই শহর ছেড়ে গ্রামে গিয়ে মানবেতর জীবন-যাপন করে। দৃশ্যকল্প-২: একটি এলাকার সকল নাগরিক মিলে নিজেদের কাজগুলো সঠিকভাবে পালন করে। এতে এলাকাটি সুন্দর বাসযোগ্য এলাকায় পরিণত হয়। এ সময় তারা সরকারের দিকে তাকিয়ে না থেকে নিজেরাই নিজেদের উন্নয়নে কাজ করে।",
      "tag": "CB 24",
      "sub_questions": [
        {
          "label": "ক",
          "question": "",
          "explanation": "উন্নয়নের সুফল ভোগকারী গোষ্ঠীই হল অংশীজন।"
        },
        {
          "label": "খ",
          "question": "",
          "explanation": "সামগ্রিক উন্নয়নে কাঠামোবদ্ধ পরিকল্পনা হলো টেকসই উন্নয়ন। বিশ্বের সর্বত্র সার্বিক ও সর্বজনীন কল্যাণ নিশ্চিত করতে জাতিসংঘ টেকসই উন্নয়ন অভীষ্ট ঘোষণা করেছে। সেখানে অর্থনৈতিক, সামাজিক ও পরিবেশের সমন্বিত উন্নয়ন নিশ্চিত করতে বিভিন্ন পরিকল্পনা গ্রহণ করা হয় এবং তা বাস্তবায়নে তাগিদ দেওয়া হয়। ভবিষ্যত প্রজন্মের জন্য বাসযোগ্য পৃথিবী গড়তে এবং ভারসাম্যপূর্ণ, সম্পদ বণ্টনের জন্য টেকসই উন্নয়ন অত্যন্ত প্রয়োজন।"
        },
        {
          "label": "গ",
          "question": "দৃশ্যকল্প-১ SDG-র কোন ধারণাকে নির্দেশ করে? ব্যাখ্যা করো।",
          "explanation": "উদ্দীপকে দৃশ্যকল্প-১ এ SDG বা টেকসই উন্নয়ন অভীষ্ট অর্জনের বড় চ্যালেঞ্জ সম্পদ বৈষম্যের দিকটি ফুটে উঠেছে। জাতিসংঘ ঘোষিত টেকসই উন্নয়ন অভীষ্ট অর্জনের পথে বাংলাদেশের অন্যতম চ্যালেঞ্জ হলো সম্পদ বৈষম্য। আমাদের দেশে ক্রমাগত সম্পদ বৈষম্য বেড়েই চলেছে। সমাজে একশ্রেণির মানুষ ভূমি, নদী, বন এমনকি অর্থনৈতিক প্রতিষ্ঠান দখল করে বিপুল সম্পদের মালিক হয়েছে। তাদের আয় দিন দিন দ্রুত বৃদ্ধি পাচ্ছে। কিন্তু দরিদ্র জনগোষ্ঠীর আয় তেমন বাড়ছে না। ফলে মানুষের মাঝে সম্পদের বৈষম্য প্রকট আকার ধারণ করেছে। দৃশ্যকল্প-১ এ বলা হয়েছে, জনাব মাহিনের ঔষধের ব্যবসায়ে মুনাফা আগের চেয়ে অনেক বেড়েছে। কিন্তু তার ফ্ল্যাটের দারোয়ান ৫ জনের মধ্যে ২ জনের করোনার জন্য চাকরি চলে যায়। তারা শহর ছেড়ে গ্রামে চলে যায় এবং সেখানে তারা মানবেতর জীবনযাপন করে। তাদের এই অবস্থা সম্পদ বৈষম্যের সাথে সম্পর্কিত। সম্পদ বৈষম্যের ফলে ভারসাম্যহীন সমাজ গড়ে উঠছে। ফলে এক শ্রেণির সম্পদ বেড়েই চলছে, আরেক শ্রেণি আরও মানবেতর জীবন-যাপন করছে। সুতরাং দৃশ্যকল্প-১ SDG এর সম্পদ বৈষম্যকেই নির্দেশ করছে।"
        },
        {
          "label": "ঘ",
          "question": "",
          "explanation": "উদ্দীপকে দৃশ্যকল্প-২ এর উদাহরণটি সকল দেশের SDG এর সাফল্য লাভের মূল শর্ত। কারণ সকলের অংশীদারিত্বের মাধ্যমেই কোনো এলাকাকে সুন্দর ও বাসযোগ্য করে তোলা যায় যা বিশ্বের সর্বত্র সার্বিক ও সর্বজনীন কল্যাণের অন্যতম উদাহরণ। বিশ্বের সর্বত্র সার্বিক ও সর্বজনীন কল্যাণ নিশ্চিত করতে জাতিসংঘ টেকসই উন্নয়ন অভীষ্ট ঘোষণা করেছে। আর এই উন্নয়ন অভীষ্ট অর্জনের জন্য প্রয়োজন সকলের অংশীদারিত্ব। এক্ষেত্রে উন্নয়ন অভীষ্ট বাস্তবায়নে সকলকে যার যতটুকু দায়িত্ব ও কর্তব্য রয়েছে তা নিজ অবস্থান থেকে পালন করতে হবে। সরকারের পাশাপাশি বেসরকারি খাতকেও এগিয়ে আসতে হবে। শুধু তাই নয়, তৃণমূল পর্যায় থেকে শুরু করে ব্যক্তি, গোষ্ঠী ও সমাজের সর্বস্তরের জনগণের অংশগ্রহণ ও সম্মিলিত প্রচেষ্টায় একযোগে উন্নয়ন লক্ষ্য অর্জনে কাজ করতে হবে। আর তা হলেই সর্বত্র সার্বিক ও সর্বজনীন কল্যাণ সাধিত হবে। উদ্দীপকে দৃশ্যকল্প-২ এ দেখা যায়, একটি এলাকার সকল নাগরিক মিলে নিজেদের সকল কাজগুলো সঠিকভাবে পালন করে। যার ফলে এলাকাটি সুন্দর ও বাসযোগ্য এলাকায় পরিণত হয়। এ সকল উন্নয়নের জন্য তারা। সরকারের দিকে তাকিয়ে থাকেননি। তারা সকলে নিজেদের অবস্থান থেকে দায়িত্ব ও কর্তব্য পালন করেছে। এভাবে তাদের মতো সব দেশের নাগরিক যদি SDG অর্জনে সাফল্য পেতে চায়, তবে সকলের অংশগ্রহণ নিশ্চিত করতে হবে। উপরের আলোচনা থেকে বলা যায়, দৃশ্যকল্প-২ এর এলাকার নাগরিকদের দায়িত্ব পালনই সকল দেশের SDG এর সাফল্য লাভের মূল শর্ত।"
        }
      ]
    },
    {
      "number": "9",
      "uddipok": "জনাব 'M' ১০ বিঘা জমি কিনে বসবাসের জন্য একটি বাড়ি নির্মাণ করেন। তার বাড়ির পাশেই একটি রেললাইন রয়েছে। তিনি একদিন দেখতে পেলেন একজন লোক রেলপথের স্লীপার খুলে নেওয়ার চেষ্টা করছে। তিনি তাকে বাধা দিলে লোকটি পালিয়ে যায়।",
      "tag": "CB 24",
      "sub_questions": [
        {
          "label": "ক",
          "question": "",
          "explanation": "উৎপাদন কাজে ব্যবহারযোগ্য মানুষের শারীরিক ও মানসিক কর্মক্ষমতাকে শ্রম বলে।"
        },
        {
          "label": "খ",
          "question": "",
          "explanation": "জাপানের মাথাপিছু আয় ১২২৭৬ বা তার বেশি হওয়ায় একে উচ্চ আরে দেশ বলা হয়। মাথাপিছু জিডিপি হলো একটি দেশের অর্থনৈতিক উন্নয়ন ও জীবনযাত্রার মানের প্রধান সূচক। এর মাধ্যমে দেশটি উন্নত না অনুন্নত তা নির্ণয় করা হয়। বিশ্বব্যাংক মোট জাতীয় আয়ের ভিত্তিতে বিশ্বের দেশগুলোকে তিনটি প্রধান ভাগে ভাগ করেছে। এক্ষেত্রে জাপানের মাথাপিছু আয় (২০২০ সালের তথ্যমতে) ৩৮৪২৮.১০ ইউএস ডলার হওয়ায় জাপান উচ্চ আয়ের দেশ হিসেবে পরিচিত।"
        },
        {
          "label": "গ",
          "question": "",
          "explanation": "উদ্দীপকে জনাব 'M' এর বাড়িটি মালিকানার ভিত্তিতে ব্যক্তিগত সম্পদ। সম্পদকে ব্যক্তিগত, একান্ত ব্যক্তিগত, সমষ্টিগত, জাতীয় এবং আন্তর্জাতিক এই পাঁচ শ্রেণিতে বিন্যস্ত করা যায়। ব্যক্তিগত মালিকানাধীন জায়গা-জমি, বাড়িঘর, কলকারখানা, অর্থসম্পদ, গাড়ি, দ্রব্যসামগ্রী ইত্যাদি ব্যক্তিগত সম্পদ। নিজস্ব প্রতিভা, ব্যক্তির দক্ষতা ইত্যাদি যদিও হস্তান্তরযোগ্য নয়, কিন্তু ব্যক্তি এগুলো ব্যবহার করে সম্পদ সৃষ্টি করতে পারে। তাই এগুলো একান্ত ব্যক্তিগত সম্পদের অন্তর্ভুক্ত। উদ্দীপকে দেখা যায়, জনাব 'M' ১০ বিঘা জমি কিনে বয়স্কদের জন্য একটি বাড়ি নির্মাণ করেন। তার এই বাড়িতে নিজের কর্তৃত্ব রয়েছে। অর্থাৎ তিনি ব্যক্তিগতভাবে বাড়িটি পরিচালনা করেন। তাই বলা যায়, জনাব 'M' এর বাড়িটি মালিকানার ভিত্তিতে ব্যক্তিগত সম্পদ।"
        },
        {
          "label": "ঘ",
          "question": "",
          "explanation": "উদ্দীপকে শেষের সম্পদটি হলো সমষ্টিগত সম্পদ। এই সম্পদ সংরক্ষণে আমাদের বিভিন্ন করণীয় রয়েছে। একটি দেশের নাগরিকদের ব্যক্তিগত ও সমষ্টিগত সম্পদ একত্রে জাতীয় সম্পদ হিসেবে পরিগণিত হয়। এক্ষেত্রে জনগণ সম্মিলিতভাবে যেসব সম্পদের মালিক সেগুলো সমষ্টিগত সম্পদ; আবার রাষ্ট্রের মালিকানাধীন প্রাকৃতিক ও উৎপাদিত সম্পদও এর অন্তর্ভুক্ত। রাষ্ট্র ও জনগণ সম্মিলিতভাবে এসব সম্পদের অধিকারী। সমষ্টিগত সম্পদ ব্যবহার ও ভোগ করে রাষ্ট্রের জনগণ। এগুলোর পরিকল্পিত ব্যবহারের মাধ্যমে রাষ্ট্র জনগণের সার্বিক উন্নয়ন ও কল্যাণের ব্যবস্থা গ্রহণ করে। দেশের সম্পদ সংরক্ষণের জন্য সকলের সচেতনতা ও উদ্যোগ গ্রহণের প্রয়োজনীয়তা অপরিসীম। এক্ষেত্রে নাগরিকগণকে নিজ কর্তব্যের ব্যাপারে সচেতন ও সচেষ্ট হতে হবে। সেইসাথে এগুলো সংরক্ষণ ও তত্ত্বাবধানের জন্য নির্ধারিত সংস্থার দায়িত্ব পালন ও কর্তব্য সম্পর্কে সংস্থার দলিলসমূহে সুস্পষ্ট নির্দেশনা থাকা জরুরি। উদ্দীপকে দেখা যায়, জনাব 'M' সাহেবের বাড়ির পাশের রেল লাইনের স্লীপার খুলে নেয়ার চেষ্টা করেন একজন লোক। তিনি সাহসী উদ্যোগে তাকে বাধা দেন। এক্ষেত্রে তিনি নাগরিকের দায়িত্ব পালন করেছেন। সুতরাং আমরা বলতে পারি, রাষ্ট্রের সকল নাগরিককে জাতীয় ও সমষ্টিগত সম্পদ সংরক্ষণে বিভিন্ন দায়িত্ব পালনের পাশাপাশি সচেতনতা অবলম্বন করতে হবে।"
        }
      ]
    },
    {
      "number": "10",
      "uddipok": "ঘটনা-১: জনাব শহীদ উচ্চ আদালতের একজন বিচারক। সম্প্রতি একটি মামলা পরিচালনা করার সময় তিনি আইনের সুস্পষ্টতা খুঁজে পান না। তাই তিনি নিজের দীর্ঘদিনের অভিজ্ঞতার আলোকে বিচার করেন। ঘটনা-২: জনাব বাদশাহ একজন সৎ ব্যবসায়ী। তিনি দেশের স্বার্থবিরোধী কোনো কাজ করেন না। প্রচলিত আইনের নিয়ম মেনে আমদানি-রপ্তানি করেন ও নিয়মিত কর দেন। তিনি নির্বাচনের সময় যোগ্য প্রার্থীকে ভোটও প্রদান করেন।",
      "tag": "CB 24",
      "sub_questions": [
        {
          "label": "ক",
          "question": "",
          "explanation": "সার্বভৌমত্ব হচ্ছে রাষ্ট্রের সেই ক্ষমতা যার মাধ্যমে রাষ্ট্র তার অভ্যন্তরীণ সকল ব্যক্তি ও প্রতিষ্ঠানের ওপর নিয়ন্ত্রণ প্রতিষ্ঠা করে এবং আন্তর্জাতিক সকল ক্ষেত্রে বহিঃশক্তির হস্তক্ষেপ ও নিয়ন্ত্রণমুক্ত থাকে।"
        },
        {
          "label": "খ",
          "question": "",
          "explanation": "জনসমষ্টির ঐক্যবদ্ধ হওয়ার ইচ্ছা এবং পারস্পরিক সম্পর্ক থেকেই রাষ্ট্রের উদ্ভব হয়েছে বলে জনসমষ্টিকে রাষ্ট্রের প্রাথমিক উপাদান বলা হয়। রাষ্ট্র গঠনের অপরিহার্য উপাদান হলো জনসমষ্টি। জনসমষ্টি বলতে রাজনৈতিকভাবে সংগঠিত জনগণকে বোঝায়। মূলত জনসমষ্টিই ঐক্যবদ্ধ হয়ে জাতীয়তাবাদী আন্দোলন, সংগ্রাম ও যুদ্ধের মাধ্যমে অথবা সাংবিধানিকভাবে নির্দিষ্ট ভূখণ্ডের ওপর নিয়ন্ত্রণ প্রতিষ্ঠা করে রাষ্ট্র গঠন 'করে। এজন্য জনসমষ্টিকে রাষ্ট্রের প্রাথমিক উপাদান বলা হয়।"
        },
        {
          "label": "গ",
          "question": "",
          "explanation": "উদ্দীপকের ঘটনা-১ আইনের 'বিচারকের রায়' উৎসটিকে প্রকাশ করে। আইনের বিভিন্ন উৎস রয়েছে। রাষ্ট্রবিজ্ঞানী হল্যান্ড আইনের ৬টি প্রধান উৎসের কথা উল্লেখ করেন। এগুলোর মধ্যে বিচারকের রায় অথবা বিচার বিভাগীয় রায় আইনের একটি উৎস। প্রচলিত আইন বিচার কাজ সম্পন্ন করতে যথেষ্ট মনে না হলে বিচারক নিজের অভিজ্ঞতাবলে বিচার কাজ পরিচালনা করেন। উদ্দীপকের ঘটনা-১ এ জনাব শহীদ উচ্চ আদালতের একজন বিচারক। প্রচলিত আইন অনুসারেই তিনি বিচার করেন। সম্প্রতি একটি মামলা বিষয়ে আইনের সুস্পষ্টতা না পেয়ে তার দীর্ঘদিনের অভিজ্ঞতার আলোকে বিচার কাজ সম্পাদন করেন। এটি দ্বারা আইনের বিচার সংক্রান্ত রায় উৎসকে নির্দেশ করা হয়েছে। কারণ বিচারকালে বিচারক যদি প্রচলিত আইনের মাধ্যমে মামলার নিষ্পত্তি করতে ব্যর্থ হন তখন তিনি তার স্বীয় বুদ্ধি, মেধা ও প্রজ্ঞার সাহায্যে প্রচলিত আইনের সাথে সঙ্গতি রেখে আইনের নতুন ব্যাখ্যা দিয়ে বিচারের রায় প্রদান করেন। এটি একটি দৃষ্টান্ত হয়ে যায় এবং একসময় আইনে পরিণত হয়। তাই দেখা যায়, বিচারকের রায়ও আইনের একটি উৎস।"
        },
        {
          "label": "ঘ",
          "question": "",
          "explanation": "হ্যাঁ, উদ্দীপকের ঘটনা-২ এ বর্ণিত জনাব বাদশাহের মতো নাগরিকের দায়িত্ব পালনের মাধ্যমে একটি রাষ্ট্রে সুশাসন প্রতিষ্ঠা সম্ভব- এ বক্তব্যের সাথে আমি একমত। রাষ্ট্র যেমন নাগরিককে বিভিন্ন সুযোগ-সুবিধা দেয়, তেমনি রাষ্ট্রের প্রতি নাগরিকেরও কতগুলো দায়িত্ব ও কর্তব্য পালন করতে হয়। নাগরিকের প্রধান কর্তব্য হলো রাষ্ট্রের প্রতি আনুগত্য প্রকাশ করা। রাষ্ট্রের আইন ও সংবিধান মেনে চলা, যোগ্য ব্যক্তিকে ভোট দান, সন্তানের রক্ষণাবেক্ষণ, রাষ্ট্রের স্বার্থ সংশ্লিষ্ট কাজ সম্পাদন, খাজনা ও কর প্রদান, দেশপ্রেম প্রভৃতি নাগরিকের দায়িত্ব ও কর্তব্যের মধ্যে পড়ে। উক্ত দায়িত্বগুলো পালন করলে রাষ্ট্রের অর্থনীতির চাকা সচল থাকে এবং রাষ্ট্রে সবকিছু সুষ্ঠুভাবে চলতে পারে। ঘটনা-২ এ বর্ণিত জনাব বাদশাহ স্বার্থবিরোধী আমদানি-রপ্তানি পরিহার করেন, নিয়মিত কর দেন এবং যোগ্য ব্যক্তিকে ভোট প্রদান করেন। এই কাজগুলো প্রত্যেক নাগরিকের দায়িত্ব। এরূপ সততা ও সুবিবেচনার সাথে ভোট দেওয়া নাগরিকের পবিত্র দায়িত্ব ও কর্তব্য। এর ফলে যোগ্য ও উপযুক্ত প্রার্থী জনপ্রতিনিধি হিসেবে নির্বাচিত হয়ে দুর্নীতিমুক্ত দেশ গঠনে কাজ করবে। প্রত্যেক নাগরিককেই দেশপ্রেমে উদ্বুদ্ধ হতে হবে। বিভিন্ন ক্ষেত্রে দুর্নীতি এবং অন্যায়ের প্রতিবাদ জানাতে হবে। ব্যক্তি বা প্রতিষ্ঠানের, এমনকি রাষ্ট্রের বেআইনি কোনো কাজের বিরুদ্ধেও রুখে দাঁড়ানো নাগরিকের নৈতিক দায়িত্ব। এভাবেই একটি রাষ্ট্র দুর্নীতিমুক্ত ও সুন্দর দেশ হিসেবে প্রতিষ্ঠিত হয়। উদ্দীপকের জনাব বাদশাহ উক্ত কাজগুলোই সম্পাদন করেন। উপরের আলোচনা থেকে বলা যায়, জনাব বাদশাহের মতো নাগরিকের বিভিন্ন দায়িত্ব পালনে রাষ্ট্রে নাগরিকের অধিকার নিশ্চিত হবে। এভাবেই একটি রাষ্ট্রে সুশাসন প্রতিষ্ঠা করা সম্ভব।"
        }
      ]
    },
    {
      "number": "11",
      "uddipok": "দৃশ্যকল্প-১: দশম শ্রেণির ছাত্র নবীন স্কুলে না গিয়ে রাস্তাঘাটে খারাপ ছেলেদের সাথে আড্ডা দেয় এবং মেয়েদের উত্ত্যক্ত করে। দৃশ্যকল্প-২: বশির উদ্দিন দরিদ্র ইউনুস মিয়ার মেয়ে খুশিকে কাজ দেবার নাম করে টাকার বিনিময় বিদেশে বিক্রি করে। কয়েকজন মেয়েকে এভাবে পাঠানোর পর স্বপ্নাকে পাঠানোর সময় বশির উদ্দিনকে পুলিশ গ্রেফতার করে। আদালত তাকে ১০ বছরের সশ্রম কারাদণ্ড প্রদান করে।",
      "tag": "CB 24",
      "sub_questions": [
        {
          "label": "ক",
          "question": "",
          "explanation": "ব্যক্তি বা গোষ্ঠী কর্তৃক অবৈধ পন্থায় নীতি বহির্ভূত অথবা জনস্বার্থ বিরোধী কাজই দুর্নীতি।"
        },
        {
          "label": "খ",
          "question": "",
          "explanation": "মায়ের স্বাস্থ্য, সুরক্ষা এবং ভালো থাকার জন্য সমাজ এবং সামাজিক সংগঠন কর্তৃক সংঘবদ্ধ প্রচেষ্টাসমূহই মাতৃকল্যাণ। স্বাস্থ্য সেবার ক্ষেত্রে মায়েদের স্বাস্থ্য ও সুরক্ষা অত্যন্ত গুরুত্বপূর্ণ। নারীদের মাতৃত্বকালীন স্বাস্থ্য সেবা, প্রয়োজনীয় খাদ্য ও পুষ্টি চাহিদা পূরণ, নিরাপদ প্রসূতি সেবা, সন্তান ভূমিষ্ঠ হওয়ার সময় প্রশিক্ষিত ধাত্রীর উপস্থিতি ও পরিচর্যা, প্রজননকালীন রুগ্নতা, মাতৃত্বকালীন মৃত্যুহার রোধ প্রভৃতি অত্যন্ত গুরুত্বপূর্ণ। এসব সুরক্ষা ও সেবা নিশ্চিত করাই মাতৃকল্যাণ। সুতরাং মায়ের স্বাস্থ্য, সুরক্ষা এবং ভালো থাকার জন্যই মাতৃকল্যাণ প্রয়োজন।"
        },
        {
          "label": "গ",
          "question": "",
          "explanation": "উদ্দীপকে দৃশ্যপট-১ এ উল্লেখিত সমস্যাটি হলো কিশোর অপরাধ। দৃশ্যকল্প-১ এ দশম শ্রেণির ছাত্র নবীন স্কুলে না গিয়ে রাস্তাঘাটে খারাপ ছেলেদের সাথে আড্ডা দেয় এবং মেয়েদের উত্ত্যক্ত করে। সেযে অপরাধ করেছে তা কিশোর অপরাধের সামিল। সামাজিক সুষ্ঠু পরিবেশ ও মৌলিক চাহিদা থেকে বঞ্চিত হয়েই কিশোররা অপরাধী কর্মকাণ্ডে লিপ্ত হয়। তবে এর পিছনে বহুবিধ কারণ বিদ্যমান। কিশোর অপরাধ প্রতিটি সমাজের জন্য একটি উদ্বেগজনক সামাজিক সমস্যা। আমাদের সমাজে উল্লেখযোগ্য হারে এ সমস্যাটি বিদ্যমান। সাধারণত সুষ্ঠু সামাজিক পরিবেশ ও মৌলিক চাহিদা থেকে বঞ্চিত, হয়ে খারাপ সঙ্গের প্রভাবে শিশু-কিশোররা অপরাধী হয়ে ওঠে। পারিবারিক অভাব-অনটন, শিক্ষার সুযোগ থেকে বঞ্চিত হওয়া এবং বাবা-মায়ের দায়িত্বহীন আচরণ ও নিয়ন্ত্রণের অভাবের কারণেও কিশোররা অপরাধমূলক কর্মকান্ডে বেশি জড়িয়ে পড়ে। এছাড়া শহুরে জীবনের একাকিত্ব, বাবা- মায়ের কর্মব্যস্ততা, আকাশ সংস্কৃতির প্রভাবসহ নানা কারণে কিশোররা অপরাধমূলক কর্মকাণ্ডে জড়িত হয়। সুতরাং বলা যায়, দৃশ্যপট-১-এ উল্লেখিত কিশোর অপরাধ কোনো একক কারণে সংঘটিত হয় না। বরং এর পেছনে বহুবিধ কারণ বিদ্যমান।"
        },
        {
          "label": "ঘ",
          "question": "",
          "explanation": "উদ্দীপকে দৃশ্যপট-২ এ উল্লেখিত সমস্যা তথা নারীর প্রতি সহিংসতা প্রতিরোধে আইনের প্রয়োগই যথেষ্ট নয়। দৃশ্যপট-২ এ বর্ণিত বশির উদ্দিন কাজ দেবার নাম করে খুশিকে টাকার বিনিময়ে বিদেশে বিক্রি করে দেয়। যা নারীর প্রতি সহিংসতার জঘন্য রূপ। এ ধরনের সহিংসতা প্রতিরোধে প্রচলিত আইনের প্রয়োগই যথেষ্ট নয়। এর প্রতিরোধে আইন প্রয়োগের পাশাপাশি সমাজকেও এগিয়ে আসতে হবে। নারীর প্রতি সহিংসতা প্রতিরোধের লক্ষ্যে নারী শিক্ষা কার্যক্রম এবং নারীর স্বকর্মসংস্থানের জন্য ঋণদান কর্মসূচি গ্রহণের মাধ্যমে নারীর ক্ষমতা বৃদ্ধি করতে হবে। নির্যাতন, সহিংসতার ধরন ও প্রকৃতির সাথে সামঞ্জস্য রেখে আইন প্রণয়ন এবং এর যথাযথ প্রয়োগ ঘটাতে হবে। পরিবারে ছেলেমেয়ে উভয়কে নৈতিক শিক্ষা প্রদান এবং নারী অধিকার বিষয়ে সচেতন করতে হবে। সামাজিক চাপ প্রয়োগ, নারী নির্যাতনকারীদের দৃষ্টান্তমূলক শাস্তির ব্যবস্থা প্রদান এবং নারীর বিরুদ্ধে সহিংস ঘটনার প্রভাব মিডিয়ায় প্রচার করে জনমনে সচেতনতা সৃষ্টি করতে হবে। পাশাপাশি নারীর প্রতি সহিংসতা রোধে আরও কতগুলো বিষয়ের প্রতি গুরুত্ব দিতে হবে। এগুলোর মধ্যে সমাজে মূল্যবোধের অবক্ষয় রোধ, নারী ও পুরুষের শ্রদ্ধাপূর্ণ সম্পর্ক গড়ে তোলা, সুস্থ পরিবার গঠন, শিক্ষা, ধর্মীয় মূল্যবোধ ও আদর্শ অনুশীলন করা, নারীর ভূমিকা ও মর্যাদার যথাযথ মূল্যায়ন করা ইত্যাদি উল্লেখযোগ্য। উপরের আলোচনা থেকে তাই বলা যায় যে, নারীর প্রতি সহিংসতা প্রতিরোধে আইনের পাশাপাশি সামাজিক ভূমিকাও প্রয়োজন।"
        }
      ]
    }
  ]
}