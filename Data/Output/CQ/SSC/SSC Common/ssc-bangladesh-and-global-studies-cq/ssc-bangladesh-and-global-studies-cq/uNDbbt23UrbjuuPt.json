{
  "title": "মুন্সী আব্দুর রউফ পাবলিক কলেজ, ঢাকা ২০২৪",
  "subtitle": "বাংলাদেশ ও বিশ্ব পরিচয় (11)",
  "questions": [
    {
      "number": "1",
      "uddipok": "দৃশ্যপট-১: ৬ দফার ভিত্তিতে রাজনৈতিক আন্দোলন শুরু হয়। কৃষক, শ্রমিক ছাত্র, সাধারণ মানুষ এতে অংশগ্রহণ করে। আন্দোলনকারীরা ৬ দফার সাথে আরো ৫ দফা দাবি পেশ করে। তীব্র গণ-আন্দোলনে সরকার পতন ঘটে । দৃশ্যপট-২: করিম সাহেব ঢাকার কেন্দ্রীয় শহিদ মিনারের দিকে যাচ্ছিলেন। উদয়ন স্কুলের সামনে সেই সুপরিচিত মানব পোস্টার দেখতে পেলেন যাঁর বুকে-পিঠে লেখা ছিল, 'গণতন্ত্র মুক্তি পাক, স্বৈরাচার নিপাত যাক'।",
      "tag": "BMARPC 24",
      "sub_questions": [
        {
          "label": "ক",
          "question": "কোন রাতকে 'কালরাত্রি' বলা হয়?",
          "explanation": "১৯৭১ সালের ২৫ মার্চের রাতকে 'কালরাত্রি' বলা হয়।"
        },
        {
          "label": "খ",
          "question": "মুক্তিযুদ্ধে ছাত্র সমাজের ভূমিকাকে 'গৌরবোজ্জ্বল ভূমিকা' বলা হয় কেন?",
          "explanation": "বাংলাদেশের মুক্তিযুদ্ধে ছাত্রসমাজের ভূমিকা ছিল গৌরবোজ্জ্বল । ১৯৭১ সালে মহান মুক্তিযুদ্ধ শুরুর পর দেশের বিভিন্ন অঞ্চলে পাকিস্তানি সেনাবাহিনীর বিরুদ্ধে প্রতিরোধের ক্ষেত্রে অগ্রণী ভূমিকা পালন করে এদেশের ছাত্রসমাজ। এদেশের শিক্ষার্থীদের বিরাট অংশ জীবনের মায়া ত্যাগ করে মুক্তিযুদ্ধে অংশ নেয়। এমনকি মুক্তিবাহিনীতে একক গোষ্ঠী হিসেবে তাদের সংখ্যাই ছিল সবচেয়ে বেশি। কার্যত মুক্তিযুদ্ধের সময় ছাত্রসমাজের আত্মত্যাগ ছাড়া বাঙালির স্বাধীনতা অর্জন কঠিন হয়ে পড়তো। তাই মুক্তিযুদ্ধে ছাত্র সমাজের ভূমিকাকে গৌরবোজ্জ্বল বলা হয় ।"
        },
        {
          "label": "গ",
          "question": "দৃশ্যপট-১ কোন আন্দোলনকে নির্দেশ করে? ব্যাখ্যা করো।",
          "explanation": "উদ্দীপকের দৃশ্যপট-১ ঐতিহাসিক আন্দোলন ১৯৬৯ সালের গণঅভ্যুত্থানকে নির্দেশ করে। বাঙালি জাতির রাজনৈতিক বিকাশ তথা স্বাধীনতা সংগ্রামের ইতিহাসে ১৯৬৯ সালের গণঅভ্যুত্থান একটি তাৎপর্যপূর্ণ ঘটনা। বস্তুত প্রেসিডেন্ট আইয়ুব খানের গণবিরোধী কর্মকাণ্ড ও সামরিক শাসনের অবসান এবং স্বাধিকার অর্জনের লক্ষ্যে এ গণঅভ্যুত্থান সংঘটিত হয়। উদ্দীপকে দৃশ্যপট-১ এ অনুরূপ অভ্যুত্থানের চিত্রই লক্ষণীয়। উদ্দীপকের দৃশ্যপট-১ এ বলা হয়েছে, ৬ দফার ভিত্তিতে শুরু হওয়া আন্দোলনে কৃষক, শ্রমিক, ছাত্র ও সাধারণ মানুষ অংশগ্রহণ করে । আন্দোলনকারীরা ৬ দফার সাথে আরও ৫ দফা দাবি পেশ করে। তীব্র গণ-আন্দোলনে সরকারের পতন ঘটে। এ আন্দোলনের সাথে সাদৃশ্যপূর্ণ ঊনসত্তরের গণঅভ্যুত্থান। পাকিস্তান রাষ্ট্রের বিরুদ্ধে পূর্ব পাকিস্তানের জনগণের স্বতঃস্ফূর্ত অংশগ্রহণে সবচেয়ে গুরুত্বপূর্ণ ১৯৬৯ সালে এ আন্দোলন সংঘটিত হয়। ইতিহাসে এটি ঊনসত্তরের গণঅভ্যুত্থান নামে পরিচিত। সকল গণতান্ত্রিক দল, পেশাজীবী সংগঠন ও সাধারণ মানুষ যার যার অবস্থান থেকে এই আন্দোলনে যুক্ত হয়। গণঅভ্যুত্থানের ফলেই পাকিস্তানের সামরিক শাসক আইয়ুব খান পদত্যাগ করতে বাধ্য হন। সুতরাং বলা যায়, উদ্দীপকের দৃশ্যপট-১ এ ১৯৬৯ সালের গণঅভ্যুত্থানের কথাই নির্দেশ করা হয়েছে ।"
        },
        {
          "label": "ঘ",
          "question": "দৃশ্যপট-২ এর মাধ্যম কীভাবে বাংলাদেশে গণতন্ত্র মুক্তি পায় তা বিশ্লেষণ করো।",
          "explanation": "দৃশ্যপট ২-এর মাধ্যমে অর্থাৎ ১৯৯০-এর গণঅভ্যুত্থানের মধ্য দিয়েই বাংলাদেশে গণতন্ত্র মুক্তি পায় । ১৯৬৬ সালের ছয় দফা আন্দোলন এবং ১৯৬৯ সালের গণআন্দোলন ছিল বাংলার মানুষের অধিকার আদায়ের আন্দোলন। তারই ধারাবাহিকতায় স্বাধীনতা পরবর্তীকালে বৃহৎ গণআন্দোলন ছিল ১৯৯০ এর স্বৈরাচারবিরোধী গণঅভ্যুত্থান। দৃশ্যপট ২-এর ‘গণতন্ত্র মুক্তি পাক, স্বৈরাচার নিপাত যাক। লেখার মাধ্যমে ১৯৯০ সালের গণঅভ্যুত্থানের কথাই উল্লেখ করা হয়েছে। ১৯৭৫ সালে বঙ্গবন্ধু শেখ মুজিবুর রহমানকে হত্যার পর বাংলাদেশে গণতন্ত্রের অগ্রযাত্রা. মারাত্মকভাবে ব্যাহত হয়। তখন থেকে ১৯৯০ সাল পর্যন্ত সামরিক-বেসামরিক আদলে কার্যত সেনা শাসন চলে। সেনাশাসক এরশাদের পতনের পর ১৯৯১ সালের ২৭শে ফেব্রুয়ারি সকল দলের অংশগ্রহণে অনুষ্ঠিত নির্বাচনের মাধ্যমে বাংলাদেশে সরকার পরিবর্তনের গণতান্ত্রিক ধারা চালু হয়। বাংলাদেশের জনগণ একটি স্থায়ী গণতান্ত্রিক ধারা এবং মুক্তিযুদ্ধের চেতনা ও মূল্যবোধ পুনঃপ্রতিষ্ঠার পথে অগ্রসর হয়। এ অভিযাত্রায় সব শ্রেণি-পেশার মানুষ বীরত্বপূর্ণ অবদান রাখে। ১৯৯০ সালের গণঅভ্যুত্থানের মধ্য দিয়ে জনগণের ভোটে নির্বাচিত প্রতিনিধিদের মাধ্যমে শাসনব্যবস্থা পরিচালনার পথ উন্মুক্ত হয়। শাসনব্যবস্থাকে অধিকতর গণতান্ত্রিক করতে রাষ্ট্রপতি শাসিত সরকার বাতিল করে সংসদীয় সরকার পদ্ধতি ফিরিয়ে আনা হয়। কার্যত '৯০-এর স্বৈরাচার বিরোধী আন্দোলনের মধ্য দিয়েই বাংলাদেশে গণতন্ত্রের পুনর্জাগরণ ঘটে। পরিশেষে বলা যায়, ১৯৭৫ সালে বাংলাদেশের ইতিহাসে যে কালো অধ্যায়ের সূচনা হয়েছিল, ১৯৯০ এর গণআন্দোলনে তার অবসান ঘটে মুক্তি পায় বাংলাদেশের গণতন্ত্র ।"
        }
      ]
    },
    {
      "number": "2",
      "uddipok": "সাইফুল প্রতিদিন খুব ভোরে উঠে মসজিদে নামাজে যায়। সে পুব আকাশে একটি তারাকে জ্বলজ্বল করতে দেখে। এতে তার পাঠ্যবইয়ের একটি গ্রহের কথা মনে পড়ে। ডিসেম্বরে বার্ষিক পরীক্ষা বিকেল ৫ টায় শেষ হলে তার বাড়ি ফিরতে সূর্যাস্ত হয়। অন্যদিকে জান মাসে অর্ধ-বার্ষিক পরীক্ষার পর বাড়ি ফিরে এক ঘণ্টারও বেশি সময় ধরে খেলতে পারে ।",
      "tag": "BMARPC 24",
      "sub_questions": [
        {
          "label": "ক",
          "question": "গ্রন্থ কাকে বলে?",
          "explanation": "মহাকর্ষ বলের প্রভাবে কতগুলো জ্যোতিষ্ক সূর্যের চারদিকে নির্দিষ্ট সময়ে নির্দিষ্ট কক্ষপথে পরিক্রমণ করছে, এদেরকে গ্রহ বলে ।"
        },
        {
          "label": "খ",
          "question": "প্রতিপাদ স্থান দুটির মধ্যে সময়ের ব্যবধান ১২ ঘণ্টা হয় কেন?",
          "explanation": "কোন স্থান ও তার প্রতিপাদ স্থানের মধ্যে সময়ের পার্থক্য ১২ ঘন্টা। নিরক্ষরেখা পৃথিবীকে উত্তর ও দক্ষিণ এই দুটি সমান গােলার্ধে ভাগ করে । এজন্য একমাত্র কোন স্থান ও তার প্রতিপাদ স্থানের মধ্যে সময়ের পার্থক্য ১২ ঘন্টা।"
        },
        {
          "label": "গ",
          "question": "উদ্দীপকের সাইফুলের কোন গ্রহের কথা মনে পড়ে? ব্যাখ্যা করো।",
          "explanation": "উদ্দীপকের সাইফুলের শুক্র গ্রহের কথা মনে পড়ে । শুক্র পৃথিবীর নিকটতম গ্রহ। সূর্য থেকে দূরত্বের দিক থেকে এ গ্রহের অবস্থান দ্বিতীয়। সূর্য থেকে শুক্রের দূরত্ব ১০.৮ কোটি কিলোমিটার এবং পৃথিবী থেকে এর দূরত্ব মাত্র ৪.৩ কোটি কিলোমিটার। শুক্রের কোনো উপগ্রহ নেই। এর আয়তন ৪৬০,২৩০,০০০ বর্গ কি.মি.। শুক্র গ্রহকে সন্ধ্যায় পশ্চিম আকাশে সন্ধ্যা তারা রূপে এবং ভোরে পূর্বাকাশে শুকতারা রূপে দেখা যায় । সূর্যকে একবার প্রদক্ষিণ করতে এর সময় লাগে ২৫ দিন। পৃথিবীর মতো শুক্রের একটি বায়ুমন্ডল রয়েছে। কিন্তু এতে অক্সিজেন নেই । বরং কার্বন ডাই-অক্সাইড গ্যাসের পরিমাণ প্রায় শতকরা ৯৬ ভাগ। শুক্র নিজ অক্ষে খুবই ধীর গতিতে আবর্তন করে। ফলে শুক্রের আকাশে বছরে দুইবার সূর্য উদিত হয় এবং অস্ত যায়। গ্রহটিতে কার্বন ডাই-অক্সাইডের ঘন মেঘের কারণে এসিড বৃষ্টি হয়ে থাকে। উদ্দীপকে বলা হয়েছে, সাইফুল প্রতিদিন খুব ভোরে মসজিদে নামাজ পড়তে যাওয়ার সময় পূর্ব আকাশে একটি তারাকে জল জল করতে দেখে। যা তার পাঠ্যবইয়ের শুক্র গ্রহকে নির্দেশ করে।"
        },
        {
          "label": "ঘ",
          "question": "“উদ্দীপকের বর্ণিত মাস দুটিতে দু'টি ঋতু বিরাজমান”— বিশ্লেষণ করো ।",
          "explanation": "উদ্দীপকে বর্ণিত মাস দুটিতে দুটি ঋতু, তথা ডিসেম্বর ও জুন মাসে যথাক্রমে শীতকাল ও গ্রীষ্মকাল বিরাজমান। পৃথিবীর বার্ষিক গতির জন্য সূর্যরশ্মি কোথাও লম্বভাবে আবার কোথাও তির্যকভাবে পতিত হয়। লম্বভাবে পতিত সূর্যরশ্মি অপেক্ষাকৃত কম বায়ুস্তর ভেদ করে আসে এবং কম স্থানব্যাপী ছড়ায় বলে তা ভূ-পৃষ্ঠকে অধিক উত্তপ্ত করে। আর তির্যকভাবে পতিত সূর্যরশ্মি অধিক বায়ুস্তর ভেদ করে আসে এবং অধিক স্থানব্যাপী ছড়িয়ে পড়ে বলে ভূ-পৃষ্ঠকে কম উত্তপ করে। এজন্য বছরের বিভিন্ন সময়ে ভূপৃষ্ঠের সর্বত্র তাপের তারতম্য ঘটে এবং ঋতু পরিবর্তন ঘটে। এ কারণেই বাংলাদেশে ডিসেম্বর মাসে শীতকাল এবং জুন মাসে গ্রীষ্মকাল বিরাজ করে। ২২শে ডিসেম্বর সূর্যের দক্ষিণায়নের শেষ দিন অর্থাৎ এইদিন সূর্য মকরক্রান্তির উপর লম্বভাবে কিরণ দেয়। এ তারিখে দেড় মাস পূর্বে ও পরে দক্ষিণ গোলার্ধে গ্রীষ্মকাল ও উত্তর গোলার্ধে শীতকাল থাকে। এ থেকে বোঝা যায়, বাংলাদেশে ডিসেম্বর মাসে শীত ঋতু বিরাজমান। আবার, ২১ জুন হলো সূর্যের উত্তরায়ণের শেষ দিন। এইদিন সূর্যরশ্মি কর্কটক্রান্তির ওপর লম্বভাবে পতিত হয়। এ তারিখের দেড় মাস পূর্ব থেকে দেড় মাস পর পর্যন্ত মোট তিনমাস উত্তর গোলার্ধে গ্রীষ্মকাল ও দক্ষিণ গোলার্ধে শীতকাল থাকে। এ অনুযায়ী উদ্দীপকে উল্লিখিত জুন মাসে বাংলাদেশে গ্রীষ্ম ঋতু বিরাজ করে। উরের আলোচনা প্রতীয়মান হয় যে, বার্ষিক গতির কারণেই উদ্দীপকে বর্ণিত দুটি মাসে দুটি ভিন্ন ঋতু বিরাজমান।"
        }
      ]
    },
    {
      "number": "3",
      "uddipok": "তনিমা ঢাকায় বসবাস করে। তার বাবা ৩০.৫ ডিগ্রি পূর্ব দাঘিমায় অবস্থিত একটি দেশে কর্মরত। সে তার বাবার সাথে টেলিফোনে রাত দশটায় কথা বলে। তার এক বান্ধবীর বাড়ি পটুয়াখালির কুয়াকাটায়। সেখানে দিনে দুই বার পানি বাড়ে ও কমে।",
      "tag": "BMARPC 24",
      "sub_questions": [
        {
          "label": "ক",
          "question": "জলবায়ু কাকে বলে?",
          "explanation": "একটি বৃহৎ অঞ্চলব্যাপী আবহাওয়ার উপাদানগুলোর দৈনন্দিন অবস্থার দীর্ঘদিনের গড় অবস্থাকে জলবায়ু বলে ।"
        },
        {
          "label": "খ",
          "question": "যমুনা নদী সৃষ্টি হয় কেন?",
          "explanation": "ভূমিকম্পের কারণে ব্রহ্মপুত্র নদীর তলদেশ উত্থিত হওয়ায় যমুনা নদীর সৃষ্টি হয় । ব্রহ্মপুত্রের প্রধান ধারাটি এক সময়ে ময়মনসিংহের মধ্য দিয়ে উত্তর-পশ্চিম দিক থেকে দক্ষিণ-পূর্ব দিকে আড়াআড়িভাবে প্রবাহিত হতো। কিন্তু ১৭৮৭ সালে সংঘটিত ভূমিকম্পে ব্রহ্মপুত্রের তলদেশ উত্থিত হয়ে নতুন একটি স্রোতধারার সৃষ্টি হয়। এ স্রোতধারাটি ‘যমুনা নদী' নামে পরিচিত ।"
        },
        {
          "label": "গ",
          "question": "উদ্দীপকের তনিমা যখন তার বাবার সাথে কথা বলে, তখন তার বাবার স্থানে ক'টা বাজে? ব্যাখ্যা করো।",
          "explanation": "তনিমার বাবার কর্মরত দেশটির অবস্থান ৩০.৫ ডিগ্রি পূর্ব দ্রাঘিমায় । আর ঢাকার অবস্থান ৯০ ডিগ্রি পূর্ব দ্রাঘিমায় । তাহলে ঢাকা ও তনিমার বাবার কর্মরত দেশটির দ্রাঘিমার পার্থক্য হবে (৯০-৩০.৫) = ৫৯.৫ ডিগ্রি । আমরা জানি, ১ ডিগ্রি দ্রাঘিমার জন্য সময়ের পার্থক্য হয় ৪ মিনিট ৫৯.৫ ডিগ্রি দ্রাঘিমার জন্য সময়ের পার্থক্য হয় (৫৯.৫×৪) মিনিট ২৩৮ মিনিট = ৩ ঘণ্টা ৫৮ মিনিট। যেহেতু তনিমার বাবার কর্মরত দেশটি ঢাকার পশ্চিমে অবস্থিত, সেহেতু ঢাকার চেয়ে উক্ত দেশের সময় কম হবে। তনিমার বাবার স্থানের সময় (১০টা ৩ ঘণ্টা ৫৮ মিনিট) = সন্ধ্যা ৬টা ২ মিনিট । সুতরাং ঢাকার সময় রাত ১০টা হলে তনিমার বাবার কর্মরত দেশটিতে তখন সন্ধ্যা ৬টা ২ মিনিট হবে ।"
        },
        {
          "label": "ঘ",
          "question": "পৃথিবীর ওপর তনিমার বান্ধবীর বাড়ির এলাকায় সংঘটিত বিষয়টির প্রভাব বিশ্লেষণ করো।",
          "explanation": "উদ্দীপকে সংঘটিত সমূদ্রের অবস্থাটি জোয়ার-ভাটাকে নির্দেশ করে। জোয়ার-ভাটা পৃথিবীর উপর ব্যাপক প্রভাব ফেলে । পৃথিবীতে প্রতিনিয়ত জোয়ার-ভাটা হচ্ছে। মূলত কেন্দ্রাতিগ শক্তি ও চন্দ্র- সূর্যের আকর্ষণের ফলে পৃথিবীতে জোয়ার ভাটা ঘটে থাকে। চিত্রে চন্দ্ৰ সূর্যের মিলিত আকর্ষণে জোয়ার ভাটা সৃষ্টিকে ইঙ্গিত করা হয়েছে। জোয়ার- ভাটার ফলে নদীর আবর্জনা পরিষ্কার হয়ে পানি নির্মল হচ্ছে, নদীর মোহনায় পলি সঞ্চিত হচ্ছে ও নদীমুখ বন্ধ হতে পারছে না। জোয়ার-ভাটার স্রোতে নদীখাত গভীর হয়। অনেক সময় নদীর পাশে খাল খনন করে জোয়ারের পানি আটকে জমিতে সেচ দেওয়া হয়। পৃথিবীর বহু নদীতে ভাটার স্রোতকে কাজে লাগিয়ে জলবিদ্যুৎ উৎপাদন করা হয়। ভারতের বান্ডালা বন্দরে এরকম একটি বিদ্যুৎ কেন্দ্র রয়েছে। জোয়ারের সময় নদীতে পানি বৃদ্ধি পাওয়ায় সমুদ্রগামী বড় বড় জাহাজ অনায়াসে নদীতে প্রবেশ করতে পারে। বাংলাদেশের চট্টগ্রাম ও মংলা বন্দরে জোয়ারের সময় নদীর গভীরতা বৃদ্ধি পাওয়ায় বড় বড় জাহাজ প্রবেশ করে অথবা বন্দর ছেড়ে যায়। এছাড়া জোয়ারের সময় সমুদ্রের পানি আবদ্ধ করে তা শুকিয়ে লবণ তৈরি করা যায়। এভাবে উপকূলীয় অঞ্চলগুলোর মানুষের জীবন-জীবিকায় জোয়ার-ভাটা ইতিবাচক প্রভাব ফেলছে। জোয়ার-ভাটার অনেক উপকারিতা থাকলেও কিছু অসুবিধাও রয়েছে। ভরাকটালের সময় (প্রবল জোয়ার) সমুদ্রের পানি প্রবল তরঙ্গে নদীর মোহনা দিয়ে স্থলভাগে প্রবেশ করে রানের (Tidal Bore) সৃষ্টি করে। মেঘনা, ভাগীরথী, আমাজান প্রভৃতি নদীতে এরূপ বান দেখা যায়। অসাবধানতাবশত কখনো কখনো এই বানে নৌকা, স্টিমার, জাহাজসহ জানমালের ব্যাপক ক্ষতি হয়। এছাড়া স্থলভাগে সমুদ্রের লোনা পানি প্রবেশের ফলে অনেক উদ্ভিদ মারা যায়। উপরের আলোচনা থেকে এটি প্রতীয়মান হয়, জোয়ার-ভাটা মানুষের অর্থনৈতিক কর্মকাণ্ডের সাথে সম্পর্কিত হওয়ায় পৃথিবীর উপর এর ব্যাপক প্রভাব রয়েছে।"
        }
      ]
    },
    {
      "number": "4",
      "uddipok": "ঘটনা-১: বাবার মৃত্যুর পর বড় ভাই রফিক তার প্রত্যেক ভাই-বোনকে বাবার রেখে যাওয়া সম্পত্তি ভাগ করে দিলেন । ঘটনা-২: ঘটনাক্রমে দুই বন্ধু পাশের বাড়ি থেকে মুরগী নিয়ে পিকনিক করে। ঘটনা জানাজানি হলে বাড়িওয়ালা তাদেরকে থানায় সোপর্দ করে। এক বন্ধুর বাবা প্রভাবশালী হওয়ার থানা থেকে ছাড়িয়ে নেয়। অপরজনকে দরিদ্র মা-বাবা ছাড়াতে পারেনি I",
      "tag": "BMARPC 24",
      "sub_questions": [
        {
          "label": "ক",
          "question": "রাষ্ট্র কাকে বলে?",
          "explanation": "রাষ্ট্র হলো ভূখণ্ডভিত্তিক একটি সমাজ বিশেষ, যার সংগঠিত সরকার ও জনসমষ্টি আছে এবং যার নিজস্ব ভৌগোলিক এলাকার মধ্যে অন্যান্য সকল প্রতিষ্ঠানের ওপর সার্বভৌম ক্ষমতা প্রতিষ্ঠিত আছে।"
        },
        {
          "label": "খ",
          "question": "রাষ্ট্রের সবচেয়ে গুরুত্বপূর্ণ কাজটি ব্যাখ্যা করো ।",
          "explanation": "রাষ্ট্রের জনসাধারণকে শিক্ষিত করে তোলা রাষ্ট্রের সবচেয়ে গুরুত্বপূর্ণ কাজ। শিক্ষিত জনগোষ্ঠী রাষ্ট্রের সবচেয়ে বড় সম্পদ। শিক্ষিত নাগরিক তার অধিকার, দায়িত্ব ও কর্তব্য সম্বন্ধে সচেতন থাকেন এবং দেশপ্রেমে উদ্বুদ্ধ হন। এজন্য রাষ্ট্র শিক্ষা বিস্তারের প্রতি অধিক গুরুত্ব প্রদান করে এবং শিক্ষা সুবিধা মানুষের দোরগোড়ায় পৌঁছে দেয়। সরকার বাধ্যতামূলক প্রাথমিক শিক্ষা প্রবর্তন করে, নারী শিক্ষার ওপর গুরুত্বসহ বয়স্ক শিক্ষার ব্যবস্থা করে ও নিরক্ষরতা দূরীকরণের জন্য বিভিন্ন ধরনের কার্যক্রম পরিচালনা করে।"
        },
        {
          "label": "গ",
          "question": "ঘটনা-১ এর রফিক আইনের কোন উৎসটি প্রয়োগ করেছেন? ব্যাখ্যা করো ।",
          "explanation": "উদ্দীপকে আইনের যে উৎসটির প্রতিফলন ঘটেছে তা হলো ধর্ম। ধর্ম হলো মানুষের বিশ্বাস । প্রাচীনকাল থেকে মানুষ বিভিন্ন ধর্মে বিশ্বাস করে আসছে। তাই ধর্ম, ধর্মীয় অনুশাসন ও ধর্মগ্রন্থ আইনের অন্যতম গুরুত্বপূর্ণ উৎস। ধর্মভিত্তিক কিছু রাষ্ট্রে ধর্মীয় বিধানই রাষ্ট্রীয় আইন হিসেবে বিবেচিত হয়। অনেক ইসলামি রাষ্ট্রের আইন কুরআন ও শরিয়ার ওপর নির্ভরশীল। বাংলাদেশ ও ভারতে হিন্দু সম্প্রদায়ের সংশ্লিষ্ট কিছু আইন তাদের ধর্মগ্রন্থ ও ধমীয় বিধিবিধানের ওপর নির্ভরশীল। বাংলাদেশে বিশেষ করে বিবাহ ও উত্তরাধিকার বিষয়ে মুসলমান ও হিন্দুরা নিজ নিজ ধর্মীয় আইন মেনে চলে। উদ্দীপকের করিম একজন মুসলমান। তাই তিনি পিতার মৃত্যুর পর ভাই- বোনদের মধ্যে ইসলামি বিধান অনুসারে জমি-জমা বণ্টন করে দেওয়ার প্রতিশ্রুতি দেন, যা মূলত আইনের ধর্মীয় উৎসেরই প্রতিচ্ছবি ।"
        },
        {
          "label": "ঘ",
          "question": "ঘটনা-২ এ বর্ণিত বিষয়টিকে তুমি কীভাবে মূল্যায়ন করবে? তোমার পাঠ্যবইয়ের আলোকে যুক্তি দাও।",
          "explanation": "ঘটনা ২-এ বর্ণিত বিষয়টিকে আমি আইনের দৃষ্টিতে সাম্যের অনুপস্থিতি হিসেবে মনে করি । আইনের দৃষ্টিতে সাম্য বলতে বোঝায় সমাজে ধনী-দরিদ্র, সবল-দুর্বল, জাতি, ধর্ম, বর্ণ, সম্প্রদায় নির্বিশেষে সকলেই সমান। আইনের চোখে কেউ বাড়তি সুবিধা পাবে না। সকলের জন্য একই আইন প্রযোজ্য । রাষ্ট্রে ব্যক্তি স্বাধীনতা তখনই খর্ব হয় যখন আইনের অনুশাসন থাকে না । আইনের শাসনের অভাবে নাগরিকরা হয়রানির শিক্ষার হতে পারে। বিচার বিভাগের স্বাধীনতা এবং গণতান্ত্রিক পরিবেশ সৃষ্টি না হলে আইনের শাসন কায়েম হয় না । ঘটনা-২ এ দেখা যায়, একটি ঘটনার দায়ে দুই বন্ধুকে থানায় সোপর্দ করা হয়। এক বন্ধুর বাবা প্রভাবশালী হওয়ায় থানা থেকে ছাড়িয়ে নেয়। অপরজনকে দরিদ্র মা-বাবা ছাড়াতে পারেনি। এখানে আইনের দৃষ্টিতে সাম্য বিষয়টির ব্যত্যয় ঘটেছে। আইনের দৃষ্টিতে সাম্য থাকলে হয় দুই বন্ধু এক সাথে ছাড়া পেত। না হলে দুইজনই আটক থাকত। আর প্রভাবশালী বাবাও ছেলেকে ছাড়িয়ে নিতে পারতেন না । আলোচনা শেষে বলা যায়, আইনের দৃষ্টিতে সাম্য প্রতিষ্ঠিত না হওয়ায় এমন ঘটনা ঘটেছে।"
        }
      ]
    },
    {
      "number": "5",
      "uddipok": "জনাব জামান বাংলাদেশের একটি জেলার মধ্যমণি। তিনি তার দপ্তরের বিভিন্ন কার্যক্রম অত্যন্ত দক্ষতা ও আন্তরিকতার সাথে পরিচালনা করেন। তিনি এ বছরের ভয়াবহ বন্যায় ক্ষতিগ্রস্তদের মাঝে নানারকম ত্রাণসামগ্রী বিতরণ করেন। তাছাড়া তিনি তার জেলার প্রতিরোধমূলক বিচারকার্য সম্পন্ন করেন।",
      "tag": "BMARPC 24",
      "sub_questions": [
        {
          "label": "ক",
          "question": "সচিবালয় কাকে বলে?",
          "explanation": "বিভিন্ন মন্ত্রণালয় ও তার বিভাগসমূহের অফিসগুলোকে যৌথভাবে সচিবালয় বলা হয়।"
        },
        {
          "label": "খ",
          "question": "স্থানীয় স্বায়ত্তশাসন বলতে কী বোঝায়?",
          "explanation": "স্থানীয় স্বায়ত্তশাসন বলতে নির্দিষ্ট এলাকাভিত্তিক জনগণের স্বশাসনকে বোঝায়। স্থানীয় এলাকার জনগণের নির্বাচিত প্রতিনিধিদের দ্বারা স্থানীয় স্বায়ত্তশাসন পরিচালিত হয় এবং জনগণের নিকট তারা দায়িত্বশীল থাকে । এ শাসনব্যবস্থা হচ্ছে গণতান্ত্রিক রাজনৈতিক ব্যবস্থা বা সরকার পরিচালনা পদ্ধতির পরিশীলিত রূপ। যেমন: ইউনিয়ন পরিষদ, উপজেলা পরিষদ, পৌরসভা ইত্যাদি ।"
        },
        {
          "label": "গ",
          "question": "উদ্দীপকের জনাব জামান বাংলাদেশ সরকারের কোন বিভাগে কর্মরত? ব্যাখ্যা করো।",
          "explanation": "উদ্দীপকের জনাব জামান বাংলদেশ সরকারের নির্বাহী বা শাসন বিভাগে কর্মরত। রাষ্ট্রের শাসনকার্য তথা নিত্যদিনকার প্রশাসনিক ও দাপ্তরিক কাজ পরিচালনা, আইন-শৃঙ্খলা রক্ষা এবং রাষ্ট্রের সার্বিক সিদ্ধান্ত এবং সুবিধাসমূহ বাস্তবায়ন করে যে বিভাগ তাকে নির্বাহী বা শাসন বিভাগ বলে। বিস্তৃত অর্থে রাষ্ট্রপ্রধান থেকে শুরু করে মন্ত্রিসভা, আমলা, নিরাপত্তা ও আইন-শৃঙ্খলা রক্ষাকারী বাহিনী, কূটনীতিক, দাপ্তরিক কর্মকর্তা এমনকি গ্রাম্য চৌকিদারসহ সকল প্রশাসনিক কর্মচারীদের নিয়ে নির্বাহী বা শাসন বিভাগ গঠিত । বাংলাদেশের প্রশাসনিক কাঠামোর ক্ষেত্রে দেখা যায়, প্রশাসনিক কাঠামোর তৃতীয় স্তরে রয়েছে জেলা প্রশাসনের অবসান। আর জেলা প্রশাসনের প্রধান হলেন জেলা প্রশাসক। তাকে জেলার মধ্যমণি বলা হয়। উদ্দীপকে বলা হয়েছে, জনাব জামান বাংলাদেশের একটি জেলার মধ্যমণি। অর্থাৎ জনাব জামান একজন জেলা প্রশাসক। যেহেতু জেলা প্রশাসন বাংলাদেশের প্রশাসনিক কাঠামোর অন্তর্ভুক্ত এবং সকল প্রশাসনিক কর্মচারীদের নিয়ে নির্বাহী বা শাসন বিভাগ গঠিত, সেহেতু বলা যায় । উদ্দীপকের জনাব জামান বাংলাদেশ সরকারের নির্বাহী বা শাসন বিভাগে কর্মরত ।"
        },
        {
          "label": "ঘ",
          "question": "জনাব জামানের কার্যক্রম তোমার পাঠ্যবইয়ের আলোকে মূল্যায়ন করো।",
          "explanation": "জেলার প্রধান নির্বাহী কর্মকর্তা হিসেবে জনাব জামান তথা জেলা প্রশাসক অনেক গুরুত্বপূর্ণ কার্যক্রম পরিচালনা করেন। জেলা প্রশাসক জেলার প্রধান নির্বাহী কর্মকর্তা। তাকে কেন্দ্র করেই জেলার সব সরকারি কাজ পরিচালিত হয়। জেলা প্রশাসক কেন্দ্র থেকে আসা সব আদেশ-নির্দেশ ও সিদ্ধান্ত বাস্তবায়ন করেন । জেলার বিভিন্ন অফিসের কাজ তদারক ও সমন্বয় করেন। জেলার বিভিন্ন শূন্যপদে নিয়োগ দেন। তিনি জেলার কোষাগারের রক্ষক ও পরিচালকের দায়িত্ব পালন করেন । জেলার সব ধরনের রাজস্ব আদায়ের দায়িত্ব জেলা প্রশাসকের। এছাড়া তিনি ভূমি উন্নয়ন, রেজিস্ট্রেশন ও রাজস্ব সংক্রান্ত বিরোধের মীমাংসা করেন । জেলার শান্তি-শৃঙ্খলা রক্ষা ও জনগণের জীবনের নিরাপত্তা দেওয়ার দায়িত্বও তার ওপর ন্যস্ত। তিনি পুলিশ প্রশাসনের সাহায্যে এ দায়িত্ব পালন করে থাকেন । এছাড়া তিনি জেলার শিক্ষা, কৃষি, শিল্প, যোগাযোগ ব্যবস্থা ইত্যাদির উন্নয়নসহ জেলার সংবাদপত্র ও প্রকাশনার নিবন্ধন প্রদান করে থাকেন। আলোচনা শেষে বলা যায়, একজন জেলা প্রশাসককে কেন্দ্র করেই তার জেলার সব কাজ পরিচালিত হয়। জেলা প্রশাসকের ব্যাপক কাজের জন্যই তাকে জেলার ‘মূল স্তম্ভ' বলা হয়।"
        }
      ]
    },
    {
      "number": "6",
      "uddipok": "জনাব আসাদ গ্রামাঞ্চলে একটি প্রতিষ্ঠানের নির্বাচিত জনপ্রতিনিধি। তিনি ১২ জন সদস্য নিয়ে তার এলাকার জনগণের কল্যাণে বহুবিধ কার্যক্রম পরিচালনা করেন। তার এক সন্তান আফ্রিকার একটি অঞ্চলে একটি আন্তর্জাতিক সংস্থার অধীনে থেকে যুদ্ধরত দলগুলোর মধ্যে শান্তি ফিরিয়ে আনতে সক্ষম হয়েছেন। বিষয়টি তিনি তার বাবাকে টেলিফোনে জানিয়েছেন ।",
      "tag": "BMARPC 24",
      "sub_questions": [
        {
          "label": "ক",
          "question": "রাজনৈতিক দল কাকে বলে?",
          "explanation": "রাজনৈতিক দল বলতে সংগঠিত একটি নাগরিক সমষ্টিকে বোঝায়, যারা দলীয় আদর্শ প্রচারের মাধ্যমে জনমত গঠন করে বৈধ উপায়ে রাষ্ট্র ক্ষমতা দখলের চেষ্টা করে ।"
        },
        {
          "label": "খ",
          "question": "প্রতিনিধিত্বমূলক গণতন্ত্র বলতে কী বোঝায়?",
          "explanation": "প্রতিনিধিত্বমূলক গণতন্ত্র বলতে প্রতিনিধি নির্বাচনের মাধ্যমে শাসনকার্য পরিচালনা করার পদ্ধতিকেই বোঝায় । প্রতিনিধিত্বমূলক গণতন্ত্রে সাধারণত নাগরিকগণ সরাসরি শাসনকার্যে অংশগ্রহণ করেন না। পরোক্ষ গণতন্ত্রে নিবাচিত প্রতিনিধিরাই আইন প্রণয়নসহ শাসনকার্য পরিচালনার দায়িত্বে নিয়োজিত থাকেন। আধুনিক গণতান্ত্রিক রাষ্ট্রে পরোক্ষ বা প্রতিনিধিত্বমূলক গণতন্ত্রই প্রচলিত রয়েছে।"
        },
        {
          "label": "গ",
          "question": "জনাব আসাদ যে প্রতিষ্ঠানের জনপ্রতিনিধি তার জনকল্যাণমূলক কার্যক্রম ব্যাখ্যা করো।",
          "explanation": "জনাব আসাদ ইউনিয়ন পরিষদের প্রতিনিধি । ইউনিয়ন পরিষদে একজন নির্বাচিত চেয়ারম্যান, নয় জন নির্বাচিত সাধারণ সদস্য এবং তিনজন নির্বাচিত মহিলা সদস্য থাকেন। ইউনিয়ন পরিষদ গ্রামীণ অঞ্চলের জনকল্যাণে নানাবিধ কার্যক্রম পরিচালনা করে থাকেন। ইউনিয়নে অবস্থিত কৃষি, স্বাস্থ্য, মৎস্য, পশুপালন ও শিক্ষা বিষয়ক বিভিন্ন সরকারি, বেসরকারি সংস্থার সেবা ও কার্যক্রম জনগণকে অবহিতকরণ এবং গ্রামীণ অবকাঠামো সংস্থার কর্মসূচির অধীনে প্রকল্প গ্রহণ ও বাস্তবায়ন, দারিদ্র্য বিমোচন, স্যানিটেশন, পানি সরবরাহ ও পয়ঃনিষ্কাশন, আত্মকর্মসংস্থান ও আর্থ-সামাজিক উন্নয়নমূলক কার্যক্রম পরিচালনা ইউনিয়ন পরিষদের প্রধানতম কার্যাবলির মধ্যে পড়ে । উদ্দীপকে বলা হয়েছে, জনাব আসাদ গ্রামাঞ্চলে একটি প্রতিষ্ঠানের নির্বাচিত প্রতিনিধি । তিনি ১২ জন সদস্যকে নিয়ে এলাকার জনগণের কল্যাণে বহুবিধ কার্যক্রম পরিচালনা করেন; যা স্থানীয় প্রতিষ্ঠান ইউনিয়ন পরিষদকে ইঙ্গিত করা হয়েছে।"
        },
        {
          "label": "ঘ",
          "question": "জনাব আসাদের সন্তান যে বাহিনীর হয়ে কাজ করেন তার মাধ্যমে দেশের মর্যাদা ও গৌরব বেড়েছে তুমি কি একমত? তোমার মতামত দাও।Option D",
          "explanation": "জনাব আসাদের সন্তান জাতিসংঘ শান্তিরক্ষী বাহিনীর হয়ে কাজ করেন। তার মাধ্যমে দেশের মর্যাদা ও গৌরব বেড়েছে। মন্তব্যটির সাথে আমি একমত । জাতিসংঘের শান্তিরক্ষা মিশনগুলোতে বাংলাদেশের অবদান ঈর্ষণীয়। বর্তমানে প্রায় ১১,০০০ এর বেশি বাংলাদেশি সৈন্য বিশ্বের ১১টি দেশে জাতিসংঘের অধীনে শান্তিরক্ষা ও শান্তি প্রতিষ্ঠায় কাজ করে যাচ্ছে। আফ্রিকার দেশগুলোতে বাংলাদেশি সৈন্যদের অভূতপূর্ব সাফল্য সারা বিশ্বে বাংলাদেশের গ্রহণযোগ্যতাকে অনেক বৃদ্ধি করেছে। বিশ্বব্যাপী শান্তি প্রতিষ্ঠার মডেল হিসেবে এবং শান্তিপ্রিয় জাতি হিসেবে বাংলাদেশ পরিচিতি পেয়েছে। আফ্রিকা এবং এশিয়ার বিভিন্ন দেশে রাজনৈতিক পক্ষপাতিত্বের কারণে অন্যান্য দেশের সৈন্যরা যেখানে গ্রহণযোগ্যতা পাচ্ছিল না। সেখানে বাংলাদেশি সৈন্যরা শুধু গ্রহণযোগ্যতা নয়, পেয়েছে স্থানীয় মানুষের ভালোবাসা ও শ্রদ্ধা। শান্তিরক্ষা মিশনে কাজ করতে গিয়ে এ পর্যন্ত ১৩৪ জন বাংলাদেশি সৈন্য শহিদ হয়েছেন । শান্তি মিশনে বাংলাদেশ সেনাবাহিনীর পাশাপাশি পুলিশ বাহিনীর পুরুষ ও মহিলা সদস্যরাও নিয়োজিত আছেন। তাদের অক্লান্ত পরিশ্রমের ফলে জাতিসংঘে তথা বিশ্বে বাংলাদেশ পেয়েছে ব্যাপক পরিচিতি ও বিশেষ মর্যাদা । উপরের আলোচনা থেকে বলা যায় যে, বাংলাদেশ তার সেনাবাহিনী ও পুলিশ বাহিনীর মাধ্যমে বিশ্বশান্তি রক্ষায় এক অনন্য অবদান রাখছে ।"
        }
      ]
    },
    {
      "number": "7",
      "uddipok": "মিসেস সালমা প্রবাসী স্বামীর সাথে শপিং শেষে গাড়িতে করে বাড়ি ফিরছিলেন। তাদের গাড়ি একটি উড়াল সেতুর উপর দিয়ে চলল এবং তারা একটি হাসপাতালও দেখতে পেলেন। তার স্বামী যে দেশের কর্মরত সেখানে ব্যক্তির নিকট নির্দিষ্ট সময়ব্যাপী নির্ধারিত পরিমাণ সম্পদ থাকলে তারা একটি নির্ধারিত অংশ দরিদ্র জনগণের মধ্যে বণ্টন করতে হয়।",
      "tag": "BMARPC 24",
      "sub_questions": [
        {
          "label": "ক",
          "question": "উদ্যোক্তা কাকে বলে?",
          "explanation": "যিনি উৎপাদনের তিনটি উপাদান যথা — ভূমি, শ্রম ও মূলধনকে সমন্বিত করে পণ্য বা দ্রব্য উৎপাদন প্রক্রিয়া সম্পাদন করেন তাকে উদ্যোক্তা বলে ।"
        },
        {
          "label": "খ",
          "question": "মিশ্র অর্থনীতি বলতে কী বোঝায়?",
          "explanation": "যে অর্থনৈতিক ব্যবস্থায় দ্রব্য উৎপাদন, বিনিয়োগ ও ভোগের ক্ষেত্রে ব্যক্তিগত ও সরকারি উভয় উদ্যোগ বিদ্যমান তাই মিশ্র অর্থনীতি । মিশ্র অর্থনীতিতে ধনতান্ত্রিক ও সমাজতান্ত্রিক অর্থনীতির বৈশিষ্ট্যের সমন্বয় রয়েছে । অর্থনীতির কোনো কোনো খাত সরকারি নিয়ন্ত্রণে পরিচালিত হয় । সরকারি ও বেসরকারি খাতের সহাবস্থান, অবাধ প্রতিযোগিতা, উদ্যোক্তা ও ভোগকারীর স্বাধীনতা, ব্যক্তি ও সরকারি মালিকানা প্রভৃতি বৈশিষ্ট্যের ওপর মিশ্র অর্থনীতি প্রতিষ্ঠিত। বাংলাদেশসহ বিশ্বের অনেক দেশে মিশ্ৰ অর্থনৈতিক ব্যবস্থা রয়েছে।"
        },
        {
          "label": "গ",
          "question": "মিসেস সালমার দেখা জিনিসগুলো কোন ধরনের সম্পদ? ব্যাখ্যা করো।",
          "explanation": "উদ্দীপকে মিসেস সালমার দেখা জিনিসগুলো সমষ্টিগত সম্পদ। রাষ্ট্র ও জনগণ সম্মিলিতভাবে যেসব সম্পদের অধিকারী তাকে সমষ্টিগত সম্পদ বলে। যেমন- রাস্তাঘাট, সেতু, সরকারি হাসপাতাল ও বিদ্যালয়, রাষ্ট্রীয় মালিকানাধীন যানবাহন, কলকারখানা, গুরুত্বপূর্ণ অফিস ও স্থাপনা, পানির মতো প্রাকৃতিক সম্পদ, ভূমি ও ভূমির অভ্যন্তরভাগের সম্পদ (নদী- নালা, বনাঞ্চল, মৎস্য সম্পদ, খনিজ সম্পদ)। এসব সমষ্টিগত সম্পদের অন্তর্ভুক্ত। জনগণ এসব ব্যবহার ও ভোগ করে। এ সম্পদগুলো খুবই মূল্যবান। তাই সমষ্টিগত সম্পদ সংরক্ষণে প্রত্যেক নাগরিকের বিশেষ যত্নবান হওয়া প্রয়োজন । উদ্দীপকে বলা হয়েছে, মিসেস সালমা স্বামীর সাথে শপিং শেষে গাড়িতে করে বাড়ি ফিরছিলেন । তাদের গাড়ি একটি উড়াল সেতুর উপর দিয়ে চলল এবং তারা একটি হাসপাতালও দেখতে পেলেন। এখানে উড়াল সেতু ও হাসপাতাল হলো সমষ্টিগত সম্পদ। রাষ্ট্র ও জনগণ সম্মিলিতভাবে সেতুটি ও হাসাপাতালের মালিক এবং জনগণ এগুলো ব্যবহারের অধিকার ভোগ করে । সুতরাং বোঝা যায়, উড়াল সেতু ও হাসপাতাল সমষ্টিগত সম্পদ ।"
        },
        {
          "label": "ঘ",
          "question": "মিসেস সালমার স্বামীর কর্মরত দেশটির অর্থনৈতিক ব্যবস্থার উল্লিখিত বৈশিষ্ট্যটি তোমার পাঠ্যবইয়ের আলোকে বিশ্লেষণ করো।",
          "explanation": "মিসেস সালমার স্বামীর কর্মরত দেশটির অর্থনৈতিক ব্যবস্থা হলো ইসলামি অর্থনৈতিক ব্যবস্থা। ইসলামি অর্থনৈতিক ব্যবস্থার ভিত্তি পবিত্র কুরআন ও হাদিস। এ অর্থনৈতিক ব্যবস্থার উৎপাদন ও বণ্টনের বিষয়টি বুঝতে হলে আমাদের ইসলামি অর্থনৈতিক ব্যবস্থার মূল বৈশিষ্ট্যগুলো বুঝতে হবে। ইসলামে সম্পদের ব্যক্তিগত মালিকানা স্বীকৃত। ব্যক্তিগত মালিকানাধীন সম্পদ মানুষ তার ইচ্ছামতো ব্যবহার ও ভোগ করতে পারে। এ সম্পদ সে তার উত্তরাধিকারীদের নিকট হস্তান্তর করতে পারে। ইসলামি অর্থব্যবস্থায় অর্থনৈতিক ও অন্যান্য সকল কার্যাবলি শরিয়তের বিধান অনুসারে পরিচালিত হয়। ইসলামি অর্থব্যবস্থায় যে কোনো ব্যক্তি একক বা গোষ্ঠীবদ্ধভাবে শরিয়তসম্মত দ্রব্যসামগ্রী উৎপাদনের জন্য বিনিয়োগ করতে পারে। সে নিজেও প্রয়োজনীয় দ্রব্যসামগ্রী ক্রয় ও ভোগ করতে পারে। উৎপাদনের লক্ষ্য হলো 'হালাল' বা ধর্মসম্মত দ্রব্য ও সেবা উৎপাদন নিশ্চিত করা। এ ব্যবস্থায় ব্যক্তিগত বা বেসরকারি উদ্যোগ নাই এমন ক্ষেত্রে রাষ্ট্রীয় উদ্যোগে উৎপাদন কার্যক্রম গৃহীত হয়। ইসলামি অর্থব্যবস্থায় ব্যক্তির নিকট নির্দিষ্ট সময়ব্যাপী নির্ধারিত পরিমাণ অর্থ বা সম্পদ থাকলে তার একটি নির্ধারিত অংশ দরিদ্র জনগণের মধ্যে বণ্টনের ব্যবস্থা রয়েছে। এই ব্যবস্থাকে বলে যাকাত। সম্পদশালী ব্যক্তির জন্য যাকাত প্রদান বাধ্যতামূলক । উপরের আলোচনা থেকে বোঝা যায়, ইসলামি অর্থনৈতিক ব্যবস্থা প্রচলিত অন্যান্য অর্থনৈতিক ব্যবস্থা থেকে সম্পূর্ণ আলাদা। ইসলামি অর্থব্যবস্থায় শোষণহীন উৎপাদন প্রক্রিয়া অনুসৃত হয়।"
        }
      ]
    },
    {
      "number": "8",
      "uddipok": "দৃশ্যপট-১: ১২ কোটি জনসংখ্যার একটি দেশের এক বছরের উৎপাদিত দ্রব্য ও সেবার মান ২০,০০০ কোটি ইউএস ডলার, রেমিটেন্স ৫,০০০ কোটি ইউএস ডলার এবং ঐ দেশের অবস্থানরত বিদেশীদের আয় ৪,০০ কোটি ইউএস ডলার । দৃশ্যপট-২: ক দেশের বেসরকারি একটি ব্যাংক আর্থিক সংকটে পড়ে সেদেশের সরকারি ব্যাংকের নিকট থেকে ঋণ নিয়ে সংকট দূর করে।",
      "tag": "BMARPC 24",
      "sub_questions": [
        {
          "label": "ক",
          "question": "সরকারি অর্থব্যবস্থা কাকে বলে?",
          "explanation": "সরকারি অর্থব্যবস্থা বলতে রাষ্ট্রের আয় ও ব্যয় সংক্রান্ত নীতি ও পদ্ধতিকে বোঝায়।"
        },
        {
          "label": "খ",
          "question": "গ্রামীণ ব্যাংক বিনা জামানতে ব্যাংকিং সুবিধা প্রদান করে কেন?",
          "explanation": "মহাজনদের শোষণ থেকে গরিব মানুষকে রক্ষা করার গ্রামীণ ব্যাংক বিনা জামানতে ব্যাংকিং সুবিধা প্রদান করে। ঋণ প্রদানকারী ব্যাংক হিসেবেও এটি পরিচিত। এটি বাংলাদেশের দরিদ্র পুরুষ ও নারীদের বিনা জামানতে ব্যাংকিং সুবিধা প্রদান করে। গ্রামীণ মহাজনদের শোষণ থেকে গরিব মানুষকে রক্ষা করার মহান ব্রত নিয়েই এ ব্যাংকের অগ্রযাত্রা শুরু হয় । এ ব্যাংক গ্রামের বিপুল বেকার জনগোষ্ঠীর জন্য স্ব-কর্মসংস্থানের সুযোগ সৃষ্টিতে ভূমিকা রাখছে ।"
        },
        {
          "label": "গ",
          "question": "দৃশ্যপট-১ এ উল্লিখিত দেশটির মাথাপিছু আয় নির্ণয় করো ।",
          "explanation": "কোনো দেশের জনগণের মাথাপিছু আয় বের করতে হলে মোট জাতীয় আয়কে মোট জনসংখ্যা দিয়ে ভাগ করতে হয় । উদ্দীপকে বলা হয়েছে, একটি দেশের জনসংখ্যা ১২ কোটি । এক বছরে উক্ত দেশের উৎপাদিত দ্রব্য ও সেবার মূল্য ২০,০০০ কোটি ইউএস ডলার, রেমিটেন্স ৫০,০০ কোটি ইউএস ডলার এবং ঐ দেশে অবস্থানরত বিদেশি নাগরিকদের আয় ৪০০ কোটি ইউএস ডলার । এই দেশটির মাথাপিছু আয় বের করতে হলে মোট জাতীয় আয় বের করতে হবে । এক্ষেত্রে বিদেশি নাগরিকদের আয় বাদ দিতে হবে । এখন বিদেশে অবস্থানরত দেশি জনগণের আয় × এবং দেশে অবস্থানরত বিদেশি নাগরিকদের আয় M হলে, মোট জাতীয় উৎপাদন (GDP) হবে । মোট জাতীয় উৎপাদন' (GDP) = GDP + (X-M) = ২০০০০ + (৫০০০০ - ৪০০) = ২০০০০ + ৪৬০০ = ২৪৬০০ কোটি ইউএস ডলার। ∴  দেশটির মাথাপিছু আয়  =  মোট জাতীয় উৎপাদন   মোট জনসংখ্যা  = ২৪৬০০ কোটি ইউএস ডলার   ১২ কোটি  \\begin{aligned} \\therefore \\text { দেশটির মাথাপিছু আয় } & =\\frac{\\text { মোট জাতীয় উৎপাদন }}{\\text { মোট জনসংখ্যা }} \\\\ & =\\frac{২৪ ৬ ০ ০ ~ ক ে া ট ি ~ ই উ এ স ~ ড ল া র ~}{~ ১ ২ ~ ক ে া ট ি ~}\\end{aligned} ∴   দেশটির   মাথাপিছু   আয়   ​ =   মোট   জনসংখ্যা     মোট   জাতীয়   উৎপাদন   ​ =   ১২   কোটি   ২৪৬০০   কোটি   ইউএস   ডলার   ​ ​ . = ২০৫০ ইউএস ডলার উক্ত দেশটির মথাপিছু আয় হলো ২০৫০ ইউএস ডলার।"
        },
        {
          "label": "ঘ",
          "question": "দৃশ্যপট-২ উল্লিখিত ব্যাংক দুটির বর্ণিত বিষয়টির তুলনামূলক বিশ্লেষণ করো।",
          "explanation": "দৃশ্যপট ২-এ উল্লেখিত ব্যাংক দুটি তথা কেন্দ্রীয় ও বাণিজ্যিক ব্যাংকের কার্যক্রমে পার্থক্য রয়েছে। যে ব্যাংক কোনো ব্যক্তি বা প্রতিষ্ঠানের অর্থ আমানত হিসেবে জমা রাখার পাশাপাশি ব্যবসায়িক উদ্দেশ্যে তাদের চাহিদা অনুযায়ী ঋণ দেয় তাকে বাণিজ্যিক ব্যাংক বলে। অন্যদিকে যে ব্যাংক একটি দেশের সমগ্র ব্যাংকিং খাতকে নিয়ন্ত্রণ করে তাকে কেন্দ্রীয় ব্যাংক বলে। কাজের ধরনের দিক থেকে বাণিজ্যিক ও কেন্দ্রীয় ব্যাংকের মধ্যে পার্থক্য রয়েছে। যেকোনো বাণিজ্যিক ব্যাংকের প্রধান উদ্দেশ্য হলো মুনাফা অর্জন। এ ব্যাংকগুলো একদিকে আমানতকারীর জমা রাখা অর্থের ওপর অল্পহারে সুদ দেয় । অনদিকে ঋণগ্রহীতাদের কাছ থেকে অপেক্ষাকৃত বেশি হারে সুদ আদায় করে। একই সাথে গ্রাহকদের প্রয়োজনে এক স্থান থেকে অন্য স্থানে নিরাপদে ও দ্রুত অর্থ প্রেরণ করে। এক্ষেত্রে অর্থ স্থানান্তরের মাধ্যমে হিসেবে চেক. ব্যাংক ড্রাফট, পোস্টাল অর্ডার, ভ্রমণকারীর চেক. টেলিগ্রাফিক ট্রান্সফার প্রভৃতি ব্যবহৃত হয় । অন্যদিকে কেন্দ্রীয় ব্যাংক একটি দেশের মুদ্রাবাজারের অভিভাবক হিসেবে কাজ করে । এর প্রধান উদ্দেশ্য মুনাফা অর্জন নয়, বরং দেশের অর্থনৈতিক স্থিতিশীলতা রক্ষা, উন্নয়ন এবং জনকল্যাণ সাধন । এছাড়া কেন্দ্রীয় ব্যাংক বিভিন্ন ব্যাংকের পারস্পরিক দেনা-পাওনার ক্লিয়ারিং হাউস বা নিকাশ ঘর হিসেবে দায়িত্ব পালন করে। ঋণ নিয়ন্ত্রণ করাও এর অন্যতম কাজ। মুদ্ৰা সংকোচন ও মুদ্রাস্ফীতি এড়ানোর জন্য এই ব্যাংক ঋণ নিয়ন্ত্রণের বিভিন্ন পদক্ষেপ করাও এর অন্যতম কাজ । মুদ্রা সংকোচ ও মুদ্রাস্ফীতি এড়ানোর জন্য এই ব্যাংক ঋণ নিয়ন্ত্রণের বিভিন্ন পদক্ষেপ গ্রহণ করে। স্বর্ণ, রৌপ্য প্রভৃতি মূল্যবান ধাতু ও পণ্য রপ্তানির মাধ্যমে উপার্জিত বৈদেশিক মুদ্রাও এই ব্যাংক সংরক্ষণ করে। উপরের আলোচনা প্রেক্ষিতে বলা যায়, কাজের ধরনের দিক থেকে বাণিজ্যিক ও কেন্দ্রীয় ব্যাংকের মধ্যে তুলনামূলক পার্থক্য আছে ।"
        }
      ]
    },
    {
      "number": "9",
      "uddipok": "ঘটনা-১: বরিশালে ছেলে মামুন যশোরের মেয়ে লিমাকে বিয়ে করে খুলনায় স্থায়ীভাবে বসবাস করেন। একমাত্র মেয়ে তনিমাকে নিয়ে তাদের সুখের সংসার। ঘটনা-২: হাফেজা দশম শ্রেণির শিক্ষার্থী। সে নিয়মিত স্কুলে যায় এবং ভালোভাবে পড়াশোনা করে। মা-বাবাও তার প্রতি যত্ন নেয় এবং সে সবার সাথে ভালো ব্যবহার করে।",
      "tag": "BMARPC 24",
      "sub_questions": [
        {
          "label": "ক",
          "question": "পরিবার কাকে বলে?",
          "explanation": "পরিবার হলো ক্ষুদ্রতম একটি সামাজিক সংগঠন, যেখানে পিতা-মাতা ও তাদের সন্তানেরা একত্রে বসবাস করে।"
        },
        {
          "label": "খ",
          "question": "বাংলাদেশের গ্রাম্য সমাজ কাঠামোর বৈশিষ্ট্য কেমন?",
          "explanation": "বাংলাদেশের গ্রামীণ সমাজ কাঠামো বিশেষ বৈশিষ্ট্যপূর্ণ । বাংলাদেশের গ্রাম সমাজ কাঠামোর বিশেষ বৈশিষ্ট্য হলো— একক ও যৌথ পরিবার কাঠামো, কৃষিভিত্তিক অর্থনীতি, পরিবারের সদস্যদের মধ্যে ঘনিষ্ঠতা, সহজ-সরল জীবনযাপন, জীবনযাত্রায় সামাজিক প্রথা লোকাচারের প্রভাব প্রভৃতি। তাছাড়া এ সমাজ কাঠামোতে দেখা যায় প্রতিবেশীসুলভ আচরণ, ধর্মীয় আচার-আচরণের প্রতি গভীর মনোযোগ। দারিদ্য, অশিক্ষা ও রক্ষণশীলতা এ সমাজ কঠামোর বিশেষ বৈশিষ্ট্য। গ্রামের শিশু-কিশোরেরা এ বৈশিষ্ট্যপূর্ণ পরিবেশেই বড় হতে থাকে। ক্রিয়া-প্রতিক্রিয়া করে এ সমাজ জীবনের বিভিন্ন উপাদানের সাথে। এসব ব্যক্তির সামাজিকীকরণকে প্রভাবিত করে।"
        },
        {
          "label": "গ",
          "question": "বসবাসের স্থানের ভিত্তিতে ঘটনা-১ এ বর্ণিত পরিবারটি কোন ধরনের পরিবার? ব্যাখ্যা করো।",
          "explanation": "বসবাসের স্থানের ভিত্তিতে ঘটনা ১-এ বর্ণিত পরিবারটি নয়াবাস পরিবার । বিবাহোত্তর স্বামী-স্ত্রীর বসবাসের স্থানের ওপর ভিত্তি করে পরিবার তিন ধরনের হয় যেমন— পিতৃবাস, মাতৃবাস এবং নয়াবাস পরিবার। যে পরিবার বিবাহের পর নবদম্পতি স্বামীর পিতৃগৃহে বসবাস করে তাকে পিতৃবাস পরিবার বলে। আমাদের সমাজে এ ধরনের পরিবার দেখা যায়। বিবাহের পর নবদম্পতি স্ত্রীর পিতৃগৃহে বসবাস করলে তাকে মাতৃবাস পরিবার বলে । গারোদের মধ্যে এ ধরনের পরিবার দেখা যায়। বিবাহিত দম্পতি স্বামী বা স্ত্রী কারও পিতার বাড়িতে বাস না করে পৃথক বাড়িতে বাস করলে তাকে নয়াবাস পরিবার বলা হয়। শহরে চাকরিজীবীদের মধ্যে এ ধরনের পরিবার দেখা যায় । ঘটনা-১ এ বলা হয়েছে, বরিশালের ছেলে মামুন যশোরের মেয়ে লিমাকে বিয়ে করে খুলনায় স্থায়ীভাবে বসবাস করে। এ থেকে বোঝা যায়, মামুন- লিমার পরিবারটি নয়াবাস পরিবার। কারণ বিবাহের পর মামুন ও লিমা পিতা বা মাতার বাড়িতে বসবাস না করে অন্যত্র বসবাস করছে। সুতরাং বলা যায়, বসবাসের স্থানের ভিত্তিতে উক্ত পরিবারটি নয়াবাস পরিবার।"
        },
        {
          "label": "ঘ",
          "question": "ঘটনা-২ এ উল্লিখিত হাফেজা যে প্রক্রিয়া দ্বারা প্রভাবিত তার স্বরূপ বিশ্লেষণ করো।",
          "explanation": "ঘটনা-২ এ উল্লেখিত হাফেজা যে প্রক্রিয়া দ্বারা প্রভাবিত হয়েছে তা হলো সামাজিকীকরণ। যে প্রক্রিয়ায় একটি শিশু ক্রমশ সামাজিক মানুষে পরিণত হয় তাকে সামাজিকীকরণ বলে। এর মাধ্যমে শিশু সমাজের মূল্যবোধ, প্রথা, রীতিনীতি, আচার-আচরণ প্রভৃতি সম্পর্কে অভিজ্ঞতা অর্জন করে এবং সমাজের সাথে খাপ খাইয়ে চলতে শেখে। শিশুর সামাজিকীকরণের অনেকগুলো মাধ্যম রয়েছে। এগুলোর মধ্যে পরিবার, বিদ্যালয়, জ্ঞাতিগোষ্ঠী ও প্রতিবেশী, ধর্মীয় প্রতিষ্ঠান, গণমাধ্যম প্রভৃতি গুরুত্বপূর্ণ। পরিবার সামাজিকীকরণের সবচেয়ে গুরুত্বপূর্ণ মাধ্যম। শিশুর জন্মের আগে থেকেই পরিবারের মধ্যে সামাজিকীকরণের ক্ষেত্র প্রস্তুত থাকে। এক্ষেত্রে শিশুর মা-বাবা মূল ভূমিকা পালন করেন। মা হলেন শিশুর খাদ্যাভ্যাস গঠন ও ভাষা শিক্ষার প্রথম মাধ্যম। মা তথা পরিবারের কাছ থেকেই শিশুর শিক্ষার হাতেখড়ি হয়। এছাড়া শিশুর শারীরিক ভালোমন্দ ও বিনোদনের বিষয়গুলোরও দেখাশোনা করে পরিবার। পরিবার থেকেই শিশু আচার-ব্যবহার, নিয়মানুবর্তিতা, নৈতিকতা, ধর্মীয় বিধি-বিধান, সহযোগিতা, সহিষ্ণুতা, সম্প্রীতি, ত্যাগ, ভালোবাসা ইত্যাদি গুণ ও মূল্যবোধের শিক্ষা লাভ করে। এগুলো শিশুকে বড় হয়ে সমাজে সক্রিয় ভূমিকা রাখার উপযোগী করে তোলে । আলোচনা শেষে বলা যয়, শিশুরা সামাজিকীকরণ দ্বারা প্রভাবিত হয়। এক্ষেত্রে পরিবার গুরুত্বপূর্ণ ভূমিকা পালন করে থাকে।"
        }
      ]
    },
    {
      "number": "10",
      "uddipok": "দৃশ্যপট-১: ক অঞ্চলের অনেকেই কৃষিকাজ বাদ দিয়ে স্থানীয় গার্মেন্টস কারখানায় চাকরি করছেন। তাদের পরিবারে স্বচ্ছলতা ফিরে এসেছে। অন্য অঞ্চল থেকেও অনেকে এখানে এসে চাকরি করছে। দৃশ্যপট-২: খ অঞ্চলের বিদ্যালয়গুলোতে মেয়ে শিক্ষার্থীর সংখ্যা ছেলে শিক্ষার্থীর অর্ধেকেরও কম ছিল। সাম্প্রতিক সময়ে এ অঞ্চলে বিদ্যালয়ে উপস্থিতি, পরীক্ষায় কৃতিত্ব ও অন্যান্য ক্ষেত্রে মেয়ে শিক্ষার্থীরা এগিয়ে। তারা বিভিন্ন কর্মক্ষেত্রেও অবদান রাখছে।",
      "tag": "BMARPC 24",
      "sub_questions": [
        {
          "label": "ক",
          "question": "প্রযুক্তি কী?",
          "explanation": "প্রযুক্তি হলো বিজ্ঞানের প্রায়োগিক দিক।"
        },
        {
          "label": "খ",
          "question": "সামাজিক পরিবর্তনের বিশেষ উপাদানটি ব্যাখ্যা করো ।",
          "explanation": "সামাজিক পরিবর্তনের একটি বিশেষ উপাদান হলো শিক্ষা। শিক্ষা হলো এক ধরনের সংস্কার সাধন ও বিরামহীন প্রক্রিয়া। সমাজের সদস্যদের মধ্যে শিক্ষার প্রসার আত্মবিশ্বাস ও বিচার-বিবেচনার ক্ষমতা জাগ্রত করে। শিক্ষা যাবতীয় অন্ধত্ব, অজ্ঞতা, কুসংস্কার প্রভৃতি থেকে মুক্তি দেয়।"
        },
        {
          "label": "গ",
          "question": "উদ্দীপকে উল্লিখিত ক-অঞ্চলে সামাজিক পরিবর্তনের কোন উপাদানটি অধিক কার্যকর হয়েছে? ব্যাখ্যা করো।",
          "explanation": "উদ্দীপকে উল্লেখিত 'ক' অঞ্চলে সামাজিক পরিবর্তনের শিল্পায়ন ও নগরায়ণ উপাদানটি অধিকতর কার্যকর হয়েছে। শিল্পায়ন ও নগরায়ণ হলো এমন প্রক্রিয়া যার মাধ্যমে কৃষিভিত্তিক অর্থনীতি ও সমাজব্যবস্থা শিল্পভিত্তিক অর্থনীতি ও সমাজব্যবস্থায় রূপান্তরিত হয়। সাধারণত যোগাযোগ ও পরিবহন ব্যবস্থা ভালো, এমন এলাকায় শিল্প- কারখানা গড়ে ওঠে। এর ফলে ওই এলাকায় কর্মসংস্থানের সুযোগ সৃষ্টি হয়। তাই কাজের সন্ধানে মানুষ এসব শিল্প প্রতিষ্ঠানে আসে এবং এর আশপাশে বসতি স্থাপন করে। এভাবে শিল্প-প্রতিষ্ঠানকে কেন্দ্র করে নগরায়ণ ঘটে। উদ্দীপকেও সমাজ পরিবর্তনের এই প্রক্রিয়াটি লক্ষ করা যায়। উদ্দীপকে বলা হয়েছে, 'ক' অঞ্চলের অনেকেই কৃষিকাজ বাদ দিয়ে স্থানীয় গার্মেন্টস কারখানায় চাকরি করছেন। তাদের পরিবারে সচ্ছলতা ফিরে এসেছে। অন্য অঞ্চল থেকেও অনেকে এখানে এসে চাকরি করছে। এ থেকে বোঝা যায়, 'ক' অঞ্চলে নগরায়ণ ও শিল্পায়নের প্রভাবে সামাজিক পরিবর্তন হয়েছে।"
        },
        {
          "label": "ঘ",
          "question": "দৃশ্যপট-২ এ বর্ণিত বিষয়টি নারীর ক্ষমতায়নকে সুগম করেছে— বিশ্লেষণ করো।",
          "explanation": "দৃশ্যপট-২ এ বর্ণিত বিষয়টি তথা শিক্ষা নারীর ক্ষমতায়নকে সুগম করেছে। সামাজিক পরিবর্তনের একটি বিশেষ “উপাদান হলো শিক্ষা। শিক্ষা হলো এক ধরনের সংস্কার সাধন এবং বিরামহীন প্রক্রিয়া। বাংলাদেশের সমাজে নারী শিক্ষার প্রসার জনগণের মধ্যে সচেতনতা বৃদ্ধি করেছে। এটি বিভিন্ন সামাজিক কার্যক্রমে নারীদের ভূমিকা সম্প্রসারণে অনুপ্রেরণা যোগাচ্ছে । নারীরা শিক্ষিত হওয়ার পাশাপাশি বিভিন্ন অর্থনৈতিক কর্মকাণ্ডে অংশগ্রহণ করছেন। আর এভাবে তারা অর্থনৈতিক উন্নয়নের মাধ্যমে সমাজ পরিবর্তনে অবদান রাখছেন। অনেক নারীই শিক্ষার মাধ্যমে নিজেদের সমৃদ্ধ করার পাশাপাশি সমাজ ও দেশের উন্নয়নে অবদান রাখছেন। বাংলাদেশে শিক্ষার বিস্তার ও শিল্পের ক্রমোন্নতি নারীর সামাজিক জীবন ও মর্যাদার ক্ষেত্রগুলোতেও পরিবর্তন আনছে। শিল্পের প্রসার আজ নারীকে গৃহের সীমিত পরিবেশ থেকে বইরের কর্মমুখর জগতে টেনে এনেছে। নারীরা অর্থনৈতিক কর্মকাণ্ডে যুক্ত হওয়ায় জীবনযাত্রার মান উন্নত হচ্ছে। নারীরা এখন শুধু প্রাথমিক বা মাধ্যমিক বিদ্যালয়ের গণ্ডিতে আবদ্ধ নয়। বহু নারী এখন উচ্চ শিক্ষার জন্য মেডিক্যাল কলেজ, সাধারণ বিশ্ববিদ্যালয়, প্রকৌশল বিশ্ববিদ্যালয়, কৃষি বিশ্ববিদ্যালয়সহ বিভিন্ন প্রতিষ্ঠানে পড়াশোনা করছে। অনেকেই পড়াশোনা শেষ করে কর্মক্ষেত্রে যোগ দিচ্ছে। এভাবে তারা সামাজিক পরিবর্তন তথা দেশের অর্থনৈতিক উন্নয়নে অবদান রাখছে। আলোচনা শেষে বলা যায়, শিক্ষাই নারীর ক্ষমতায়নের পথকে সুগম করেছে। যার ফলে তারা দেশের অর্থনীতি ও প্রশাসনসহ বিভিন্ন ক্ষেত্রে অবদান রাখছে ।"
        }
      ]
    },
    {
      "number": "11",
      "uddipok": "ঘটনা-১: ২০০২ সাল থেকে ২০০৪ সাল পর্যন্ত মারা যায় ৫০.৫৮%, গুরুতর আহত হয় ৩৮.১০% এবং সামান্য আহত হয় ১১.৩২% । ঘটনা-২: বাদামতলীর একজন ব্যবসায়ী অতিরিক্ত লাভের আশায় গণ্যসমাগ্রী গুদামজাত করেন। এমনকি ব্যবসায়িক প্রতিযোগিতায় অতিরিক্ত সম্পদ অর্জনে ছলচাতুরির আশ্রয়ও গ্রহণ করেন।",
      "tag": "BMARPC 24",
      "sub_questions": [
        {
          "label": "ক",
          "question": "এইডস-এর পূর্ণ ইংরেজি রূপটি লেখো।",
          "explanation": "এইডস-এর ইংরেজি পূর্ণরূপ হলো— Acquired Immune Deficiency Syndrome ।"
        },
        {
          "label": "খ",
          "question": "শিশুদেরকে কাজে লাগানো হয় কেন?",
          "explanation": "দরিদ্রতার কারণে শিশুদের কাজে লাগানো হয় বাংলাদেশে শিশু শ্রমের প্রথম ও প্রধান কারণ হচ্ছে অর্থনৈতিক দুরবস্থা। দরিদ্র পরিবারে বাবা-মার পক্ষে ভরণ-পোষণ মিটিয়ে সন্তানের লেখাপড়ার খরচ যোগানো সম্ভব হয় না। তারা মনে করে আয় রোজগার করলে পরিবারের উপকার হবে। আবার শিশুদের অল্প মজুরিতে দীর্ঘক্ষণ কাজে লাগানো যায় বলে নিয়োগ কর্তারাও উৎসাহী হন ।"
        },
        {
          "label": "গ",
          "question": "ঘটনা-১ এ উল্লিখিত তথ্যাবলি কোন বিষয়টিকে নির্দেশ করে? ব্যাখ্যা করো।",
          "explanation": "ঘটনা-১ এ উল্লিখিত তথ্যাবলি সড়ক দুর্ঘটনা বিষয়টিকে নির্দেশ করে । বাংলাদেশের সামাজিক সমস্যাগুলোর অন্যতম হলো সড়ক দুর্ঘটনা। চালক, মালিক, ট্রাফিক পুলিশ এবং রাস্তার এটি ও দুর্বলতাজনিত কারণে সড়ককেন্দ্রিক যে দুর্ঘটনা ঘটে তা-ই সড়ক দুর্ঘটনা। বাংলাদেশে রাস্তাঘাট ও যানবাহন বৃদ্ধির সঙ্গে তাল মিলিয়ে দুর্ঘটনার হার অপ্রতিরোধ্য গতিতে বেড়ে চলেছে। সেই সঙ্গে বাড়ছে সড়ক দুর্ঘটনায় নিহত ও আহতের সংখ্যা । উদ্দীপকে ঘটনা-১ এর ক্ষেত্রে বলা হয়েছে ২০০২ সাল থেকে ২০০৪ সাল পর্যন্ত মারা যায় ৫০.৫৮%, গুরুতর আহত হয় ৩৮.১০% এবং সামান্য আহত হয় ১১.৩২%। এ তথ্যগুলো বাংলাদেশের সামাজিক সমস্যা সড়ক দুর্ঘটনাকে ইঙ্গিত করে। বাংলাদেশের সমাজ জীবনে এ সমস্যা নানামুখী আর্থ-সামাজিক প্রতিবন্ধকতা সৃষ্টি করছে।"
        },
        {
          "label": "ঘ",
          "question": "ঘটনা-২ এ উল্লিখিত সামাজিক সমস্যাটির সমাধানে করণীয় কার্যক্রম তোমার পাঠ্যবইয়ের আলোকে বিশ্লেষণ করো।",
          "explanation": "ঘটনা-২ এ দুর্নীতি নামক সামাজিক সমস্যা বর্ণিত হয়েছে, যা সমাধানে বিভিন্ন প্রতিরোধমূলক কার্যক্রম গ্রহণ করতে হবে। ব্যক্তি বা গোষ্ঠী কর্তৃক অবৈধ পন্থায় নীতিবহির্ভূত বা জনস্বার্থবিরোধী কাজই দুর্নীতি। দুর্নীতির ফলে কাউকে না কাউকে ক্ষতিগ্রস্ত হতে হয়। যেমনটি উদ্দীপকেও পরিলক্ষিত হয়। উদ্দীপকের ঘটনা-২ এ বলা হয়েছে, একজন ব্যবসায়ী অতিরিক্ত লাভের আশায় পণ্যসামগ্রী মজুত করেন । এমনকি ব্যবসায়িক প্রতিযোগিতায় অতিরিক্ত সম্পদ অর্জনে ছলচাতুরির আশ্রয় গ্রহণ করে। যা সামাজিক সমস্যা দুর্নীতিকে ইঙ্গিত করে। এতে জনসাধারণ ক্ষতির সম্মুখীন হয়। দুর্নীতি মোকাবিলায় সমাজের মানুষকে প্রধান ভূমিকা পালন করতে হবে। দুর্নীতি প্রতিরোধে সম্মিলিতভাবে সবাইকে এগিয়ে আসতে হবে। এর বিরুদ্ধে সামাজিক আন্দোলন গড়ে তুলে গণসচেতনতা সৃষ্টি করতে হবে। এক্ষেত্রে গণমাধ্যম প্রধান ভূমিকা পালন করতে পারে। এটি দুর্নীতির তথ্য প্রচার করে সংশ্লিষ্ট ব্যক্তির মুখোশ খুলে দিতে কার্যকর ভূমিকা রাখতে পারে । তাছাড়া সমাজের সর্বস্তরে জবাবদিহিতা সৃষ্টি হলে দুর্নীতি নির্মূল করা সম্ভব হবে। দুর্নীতর দায়ে অভিযুক্তদের চিহ্নিত করে আএনর কাঠগড়ায় নিয়ে যথোপযুক্ত শাস্তির ব্যবস্থা করতে হবে। এতে করে সমাজের অন্যরা দুর্নীত করার সাহস পাবে না। এভাবে জনগণ এবং সরকারের সদিচ্ছা ও দৃঢ় পদক্ষেপে সমাজ থেকে দুর্নতি নামক ব্যাধি দূর করা সম্ভব হবে। পরিশেষে বলা যায়, সমাজকে দুর্নীতিমুক্ত করার ক্ষেত্রে কর্মসংস্থান সৃষ্টি, আইনের শাসন প্রতিষ্ঠা, দারিদ্র্য বিমোচন, পারিবারিক ও সামাজিক মূল্যবোধ জাগ্রতকরণ প্রভৃতি পদক্ষেপ কার্যকর ভূমিকা পালন করতে পারে বলে আমি মনে করি ।"
        }
      ]
    }
  ]
}