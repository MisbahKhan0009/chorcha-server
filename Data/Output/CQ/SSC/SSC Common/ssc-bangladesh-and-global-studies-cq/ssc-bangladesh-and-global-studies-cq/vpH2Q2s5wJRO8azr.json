{
  "title": "চট্টগ্রাম বোর্ড ২০২৪",
  "subtitle": "বাংলাদেশ ও বিশ্ব পরিচয় (10)",
  "questions": [
    {
      "number": "1",
      "uddipok": "দৃশ্যকল্প-১: বিবিসি প্রকাশিত খবর থেকে জানা যায়, আলজেরিয়া ফ্রান্সের শাসনাধীন ছিল। ১৯৬১ সালে যখন আলজেরীয়দের স্বাধীনতা সংগ্রামের ঢেউ তুঙ্গে, তখন প্রতিবাদীদের উপর ফরাসি পুলিশ ব্যাপক গণহত্যা চালিয়েছিল। দৃশ্যকল্প-২: যুক্তরাষ্ট্র প্রবাসী জনাব হাসান ছেলেকে বলেন, জর্জ ওয়াশিংটন যুক্তরাষ্ট্রের প্রথম প্রেসিডেন্ট। তিনি যুক্তরাষ্ট্রের জাতির জনক হিসেবে পরিচিত। আবার তিনি দেশটির স্বাধীনতা যুদ্ধের সর্বাধিনায়ক ছিলেন।",
      "tag": "CTG.B 24",
      "sub_questions": [
        {
          "label": "ক",
          "question": "",
          "explanation": "বঙ্গবন্ধু শেখ মুজিবুর রহমান ঘোষণা করেছিলেন যে, \"সকলের সাথে, বন্ধুত্ব, কারও সাথে শত্রুতা নয়\"- এ নীতির ভিত্তিতে বাংলাদেশের পররাষ্ট্রনীতি নির্ধারিত হয়।"
        },
        {
          "label": "খ",
          "question": "",
          "explanation": "বাংলাদেশের মুক্তিযুদ্ধে, ছাত্রসমাজের ভূমিকা ছিল গুরুত্বপূর্ণ এবং গৌরবোজ্জ্বল। ১৯৭১ সালে মহান মুক্তিযুদ্ধ শুরুর পর দেশের বিভিন্ন অঞ্চলে পাকিস্তানি সেনাবাহিনীর বিরুদ্ধে প্রতিরোধের ক্ষেত্রে অগ্রণী ভূমিকা পালন করে এদেশের ছাত্রসমাজ। এ সময় ছাত্র-ছাত্রীদের বিরাট অংশ জীবনের মায়া ত্যাগ করে মুক্তিযুদ্ধে অংশ নেয়। এমনকি মুক্তিবাহিনীতে একক গোষ্ঠী হিসেবে ছাত্র-ছাত্রীদের সংখ্যাই ছিল সবচেয়ে বেশি। কার্যত মুক্তিযুদ্ধের সময় ছাত্রসমাজের আত্মত্যাগ ছাড়া বাঙালির স্বাধীনতা অর্জন কঠিন হয়ে পড়ত।"
        },
        {
          "label": "গ",
          "question": "",
          "explanation": "উদ্দীপকে দৃশ্যকল্প-১ এ আলজেরিয়ার ঘটনাটির সাথে পাঠ্যবইয়ের ১৯৭১ সালে ২৫শে মার্চে পাকিস্তানিদের আচরণের মিল খুঁজে পাওয়া যায়। ১৯৭০ সালের পাকিস্তানের সাধারণ নির্বাচনে আওয়ামী লীগ নিরঙ্কুশ বিজয় অর্জন করে। কিন্তু পশ্চিম পাকিস্তানি শাসকগোষ্ঠী ক্ষমতা হস্তান্তরে টালবাহনা শুরু করে। এ সময় বঙ্গবন্ধু শেখ মুজিবুর রহমানের আহবানে পূর্ব বাংলায় অসহযোগ আন্দোলন ছড়িয়ে পড়ে। এর ধারাবাহিকতায় পূর্ব বাংলার অবস্থা বেগতিক দেখে শাসকগোষ্ঠী গোপন আলোচনার নামে কালক্ষেপণ করতে শুরু করে। এ সুযোগে পশ্চিম পাকিস্তান থেকে সৈন্য ও গোলাবারুদ এনে পূর্ব পাকিস্তানে সামরিক আক্রমণের প্রস্তুতি গ্রহণ করা হয়। ১৭ই মার্চ টিক্কা খান ও রাও ফরমান আলী 'অপারেশন সার্চলাইট' কর্মসূচির মাধ্যমে বাঙালির ওপর নৃশংস হত্যাকাণ্ড পরিচালনার নীলনকশা তৈরি করেন। এই নীলনক্সা ২৫শে মার্চ রাতে বাস্তবায়িত হয়। সংঘটিত হয় পৃথিবীর ইতিহাসের নৃশংসতম গণহত্যা। এ ঘটনার সাথে উদ্দীপকে উল্লিখিত গণহত্যার সাদৃশ্য পাওয়া যায়। উদ্দীপকে উল্লেখিত দৃশ্যকল্প-১ এর ঘটনায় দেখা যায়, বিবিসিতে প্রকাশিত এক খবরে আলজেরিয়ায় ফ্রান্সের শাসনাধীন সময়ে ১৯৬১ সালের দিকে। স্বাধীনতা সংগ্রামী আলজেরীয়দের উপর ফরাসি পুলিশ ব্যাপক গণহত্যা চালায়। উল্লিখিত ঘটনাটির সাথে বাংলাদেশে মুক্তিযুদ্ধ শুরুর আগমুহূর্তে ১৯৭১ সালের ২৫শে মার্চের গণহত্যার মিল খুঁজে পাওয়া যায়। কারণ ২৫শে মার্চ রাতে পাকিস্তান সেনাবাহিনী কর্তৃক পরিচালিত 'অপারেশন সার্চলাইট' পরিচালিত হলে নৃশংস গণহত্যার শিকার হয় নিরস্ত্র বাঙালি। সুতরাং বলা যায়, উদ্দীপকের দৃশ্যকল্প-১ এর ঘটনাটি ১৯৭১ সালে আমাদের স্বাধীনতা যুদ্ধের সময়কার ২৫শে মার্চ সংঘটিত গণহত্যার সাথে সাদৃশ্যপূর্ণ।"
        },
        {
          "label": "ঘ",
          "question": "",
          "explanation": "দৃশ্যকল্প-২ এ জর্জ ওয়াশিংটন যেভাবে মার্কিন যুক্তরাষ্ট্রের স্বাধীনতা যুদ্ধে নেতৃত্ব দিয়েছেন সেটি আমাদের দেশের এক মহান নেতার প্রতিচ্ছবি- উক্তিটি যথার্থ। এই মহান নেতা হলেন বঙ্গবন্ধু শেখ মুজিবুর রহমান। বাংলাদেশের স্বাধীনতা সংগ্রামের মূল নেতৃত্ব দেন বঙ্গবন্ধু শেখ মুজিবুর রহমান। তাঁর সারাজীবনের কর্মকাণ্ড, আন্দোলন, সংগ্রাম পরিচালিত হয়েছিল বাঙালি জাতির মুক্তির লক্ষ্যে তিনি ১৯৪৭-১৯৭১ পর্যন্ত বাঙালির বিভিন্ন অধিকার আদায়ের আন্দোলনে বলিষ্ঠ ভূমিকা পালন করেন। তাঁর ডাকে সাড়া দিয়েই আপামর বাঙালি মুক্তিযুদ্ধের মাধ্যমে বাংলাদেশকে স্বাধীন করেছিল বঙ্গবন্ধু ১৯৫৪ সালের যুক্তফ্রন্ট নির্বাচন, ১৯৫৬ সালে সংবিধানে বাংলাকে রাষ্ট্রভাষা হিসেবে স্বীকৃতি দান ও ১৯৫৮ সালে জেনারেল আইয়ুব খানের সামরিক শাসনবিরোধী আন্দোলনে গুরুত্বপূর্ণ ভূমিকা রাখেন। তিনি ১৯৬৬ সালে 'আমাদের বাঁচার দাবি' ছয় দফা পেশ করেন। যার প্রেক্ষিতে প্রথমে ঐতিহাসিক আগরতলা মামলা ও পরে উনসত্তরের গণঅভ্যুত্থান সংঘটিত হয়। এছাড়া ১৯৭১ সালের অসহযোগ আন্দোলন থেকে স্বাধীনতার ঘোষণা ও স্বাধীনতা অর্জনে তিনি একচ্ছত্র ভূমিকা পালন করেন। স্বাধীনতা যুদ্ধের সময় তিনি সর্বাধিনায়ক ছিলেন। উদ্দীপকের দৃশ্যকল্প-২ এ আমরা দেখতে পাই, যুক্তরাষ্ট্র প্রবাসী হাসান তার ছেলেকে বলেন, জর্জ ওয়াশিংটন যুক্তরাষ্ট্রের প্রথম প্রেসিডেন্ট। তিনি জাতির জনক হিসেবে পরিচিত। কারণ জর্জ ওয়াশিংটন যুক্তরাষ্ট্রের স্বাধীনতা যুদ্ধের নেতৃত্ব দিয়েছিলেন। তার বলিষ্ঠ নেতৃত্বের কারণে যুক্তরাষ্ট্র স্বাধীনতা লাভ করে। ঠিক তেমনি বাংলাদেশের স্বাধীনতা যুদ্ধে, বঙ্গবন্ধুর নেতৃত্বের কারণে বাংলাদেশ স্বাধীন রাষ্ট্র হিসেবে আত্মপ্রকাশ করে। পরিশেষে বলা যায়, মার্কিন যুক্তরাষ্ট্রের স্বাধীনতা যুদ্ধের নেতা জর্জ ওয়াশিংটনের মতো বঙ্গবন্ধু শেখ মুজিবুর রহমান বাঙালির স্বাধীনতা যুদ্ধের নেতা।"
        }
      ]
    },
    {
      "number": "2",
      "uddipok": "ঘটনা-১: আয়ান নবম শ্রেণির একজন শিক্ষার্থী। সে বিদ্যালয়ের স্কাউট দলের সদস্য হিসেবে স্কাউট জাম্বুরীতে অংশগ্রহণ করে। এটি ঢাকার উত্তরের একটি জেলায় অনুষ্ঠিত হয়। আয়ান লক্ষ করে সেখানকার মাটি লালচে ও ধূসর বর্ণের। ঘটনা-২: সম্প্রতি মরক্কোর মারাকেশ শহরে একটি প্রাকৃতিক দুর্যোগ সংঘটিত, হয়। এ দুর্যোগটির উৎপত্তিস্থল ছিল ভূ-অভ্যন্তরে। এর ফলে অনেক ভবন ধ্বংস হয় ও বহু মানুষ মারা যায়।",
      "tag": "CTG.B 24",
      "sub_questions": [
        {
          "label": "ক",
          "question": "",
          "explanation": "একটি বৃহৎ অঞ্চলের আবহাওয়ার উপাদানগুলোর দৈনন্দিন পরিস্থিতির দীর্ঘদিনের গড় অবস্থাকে জলবায়ু বলে।"
        },
        {
          "label": "খ",
          "question": "",
          "explanation": "মানুষ হিসেবে ভালোভাবে বেঁচে থাকার জন্য আমাদের পরিবেশ সংরক্ষণে উদ্বুদ্ধ হতে হবে। পরিবশের ভারসাম্য বিনষ্ট হলে 'পৃথিবীতে প্রাণের অস্তিত্ব সঙ্কটে পড়বে। স্বাভাবিক জীবনযাপন ব্যাহত হবে। পরিবেশ দূষণের নেতিবাচক প্রভাব পৃথিবীকে মারাত্মক বিপর্যয়ের দিকে ঠেলে দিচ্ছে। দূষিত পরিবেশ জলবায়ু পরিবর্তনে নেতিবাচক প্রভাব বিস্তার করছে। তাই মানুষের স্বাস্থ্য ঝুঁকি ও প্রাকৃতিক বিপর্যয় এড়াতে পরিবেশ সংরক্ষণে উদ্বুদ্ধ হতে হবে।"
        },
        {
          "label": "গ",
          "question": "",
          "explanation": "আয়ানের স্কাউট জাম্বুরীর স্থানটি বাংলাদেশের প্লাইস্টোসিনকালের সোপানসমূহের শ্রেণিভুক্ত। বাংলাদেশের মোট ভূমির প্রায় ৮% এলাকা নিয়ে এ অঞ্চল গঠিত। আনুমানিক ২৫,০০০ বছর পূর্বের সময়কে প্লাইস্টোসিনকাল বলা হয়। এই সময়ের আন্তঃবরফগলা পানিতে প্লাবনের সৃষ্টি হয়ে এসব চত্বরভূমি গঠিত হয়েছিল বলে অনুমান করা হয়। প্লাইস্টোসিনকালের সোপানসমূহকে তিন ভাগে ভাগ করা যায়। যথা- বরেন্দ্রভূমি, মধুপুর ও ভাওয়ালের গড় এবং লালমাই পাহাড়। নওগাঁ, রাজশাহী, বগুড়া, জয়পুরহাট, রংপুর, দিনাজপুর জেলার অংশবিশেষ নিয়ে বরেন্দ্রভূমি গঠিত। বরেন্দ্রভূমির আয়তন ৯৩২০ কিলোমিটার। এ স্থানের মাটি ধূসর ও লাল বর্ণের। এ অঞ্চলের মাটিতে জলীয়বাষ্পের পরিমাণ তুলনামূলক কম। এ অঞ্চলের মাটিতে ধান, পাট জন্মে। তবে বরেন্দ্র ভূমির মাটি আম ও লিচু চাষের জন্য উপযোগী। উদ্দীপকের নবম শ্রেণির শিক্ষার্থী আয়ান স্কাউট জাম্বুরীতে অংশ নিতে ঢাকার উত্তরের একটি জেলায় যায়। সেখানে গিয়ে সে দেখে ঐ এলাকার মাটি লালচে ও ধূসর বর্ণের। এ থেকে বোঝা যায়, আয়ানের স্কাউট জাম্বুরীর স্থান বাংলাদেশের প্লাইটোসিনকালের সোপানসমূহের অন্তর্ভুক্ত।"
        },
        {
          "label": "ঘ",
          "question": "",
          "explanation": "ঘটনা-২ এ উল্লিখিত প্রাকৃতিক দুর্যোগটি হলো ভূমিকম্প। এটি প্রতিরোধ করা সম্ভব না হলেও এর ক্ষয়ক্ষতি হ্রাস করা সম্ভব। ভূমিকম্প একটি ভয়াবহ প্রাকৃতিক দুর্যোগ। বিভিন্ন কারণে ভূ-পৃষ্ঠের আকস্মিক আলোড়নে ভূমিকম্প হয়। কোনোরকম পূর্ব সংকেত ছাড়াই এ দুর্যোগ সংঘটিত হয় বলে তার ক্ষয়ক্ষতি পুরোপুরি রোধ করা সম্ভব হয়' না। তবে ভূমিকম্প চলাকালীন কিছু বিষয় মেনে চললে এর ক্ষয়ক্ষতি হ্রাস করা সম্ভব। ভূমিকম্পের সময় নিজেকে ধীরস্থির ও শান্ত রাখতে হয়। কেউ যদি একতলা ভবনে অবস্থান করে তবে তার ঘরের বাইরে চলে যাওয়া উচিত। ঘরের বাইরে থাকলে ঘরে প্রবেশ করা থেকে বিরত থাকতে হয়। ভূমিকম্পের সময় বহুতল ভবনের ভেতরে থাকলে শক্তপোক্ত টেবিল বা খাটের নিচে যেতে হবে। ছাদ বা জানালা থেকে লাফ দেওয়া থেকে বিরত থাকতে হবে। ঘরের বাইরে থাকলে দালান, বড় গাছ, বিদ্যুৎ ও গ্যাসলাইন থেকে দূরে থাকতে হবে। রাস্তায় গাড়িতে থাকলে না চালিয়ে ইঞ্জিন বন্ধ করে রাখতে হবে। পাহাড়, উঁচু খাদ বা ঢালু জমিতে ভূমিকম্পের আশঙ্কা থাকে বলে এসব জায়গা থেকে নিরাপদ জায়গায় আশ্রয় নিতে হবে। উদ্দীপকে ঘটনা-২ এ মরক্কোর মারাকেশ শহরে সংঘটিত প্রাকৃতিক দুর্যোগটির উৎপত্তিস্থল ছিল ভূ-অভ্যন্তরে। এ দুর্যোগের ফলে অনেক ভবন ধ্বংস হয় ও বহু মানুষ মারা যায়। এসব বিবরণ থেকে বোঝা যায়, ভূমিকম্পের প্রভাবে এসব ক্ষয়ক্ষতি ঘটেছে'। সামগ্রিক আলোচনা থেকে বলা যায়, আকস্মিকভাবে সংঘটিত প্রাকৃতিক দুর্যোগ হিসেবে ভূমিকম্পকে প্রতিরোধ করা না গেলেও উপরের বিষয়গুলো অনুসরণ করলে এর ক্ষয়ক্ষতি অনেকাংশে হ্রাস করা সম্ভব।"
        }
      ]
    },
    {
      "number": "3",
      "uddipok": "ঘটনা-১: রফিক 'ক' নদীর তীরে বসবাস করে। বাংলাদেশের ব্যবসা বাণিজ্যের জন্য নদীটি অত্যন্ত গুরুত্বপূর্ণ। নদীটি বিদ্যুৎ উৎপাদনেও ভূমিকা রাখে। ঘটনা-২: মি. আমজাদ সোনাপুর ইউনিয়নের চেয়ারম্যান যিনি মানুষের জন্য নিরবিচ্ছিন্ন পানি সরবরাহের চেষ্টা করেন। তিনি মানুষকে পানির অপচয় না করার জন্য বোঝান।",
      "tag": "CTG.B 24",
      "sub_questions": [
        {
          "label": "ক",
          "question": "",
          "explanation": "BIWTA-এর পূর্ণরূপ হলো Bangladesh Inland Water Transport Authority."
        },
        {
          "label": "খ",
          "question": "",
          "explanation": "জনসংখ্যা বৃদ্ধি ও বন উজারসহ বিভিন্ন কারণে বনভূমি ক্রমেই কমে যাচ্ছে। জনসংখ্যা বৃদ্ধির ফলে মানুষের চাহিদা বাড়ছে। ফলে জ্বালানি, কাঠ, অন্যান্য প্রয়োজনে বৃক্ষ নিধন করছে। অপরদিকে, শিল্পায়ন ও নগরায়ণের ফলে বনভূমির উপর চাপ দিন দিন বৃদ্ধি পাচ্ছে। অনেক শিল্পের কাঁচামাল হিসেবে বনের কাঠের প্রয়োজন দেখা দিচ্ছে। ফলে বনভূমি ক্রমশ কমে যাচ্ছে।"
        },
        {
          "label": "গ",
          "question": "",
          "explanation": "উদ্দীপকে 'ক' নদী দ্বারা কর্ণফুলী নদীকে নির্দেশ করা হয়েছে। বাংলাদেশের দক্ষিণ-পূর্বাঞ্চলের প্রধান নদী কর্ণফুলী। ভারতের মিজোরামের লুসাই পাহাড় থেকে এ নদীর উৎপত্তি। ৩২০ কি.মি. দৈর্ঘ্যের এ নদীটি চট্টগ্রাম ও পার্বত্য চট্টগ্রাম এলাকার মধ্য দিয়ে প্রবাহিত হয়েছে। এটি এই এলাকার সবচেয়ে গুরুত্বপূর্ণ নদী। কর্ণফুলী ভারতের উৎপত্তিস্থল থেকে ১৮০ কি.মি. পার্বত্য পথ অতিক্রম করে রাঙামাটি জেলার মধ্য দিয়ে বাংলাদেশে প্রবেশ করেছে। এরপর চট্টগ্রাম শহরের খুব কাছ দিয়ে প্রবাহিত হয়ে বঙ্গোপসাগরে পড়েছে। এ নদীর প্রধান উপনদী হচ্ছে কাপ্তাই, হালদা, কাসালাং ও রাঙখিয়াং। উদ্দীপকে রফিক 'ক' নদী তথা কর্ণফুলীর তীরে বসবাস করে। এই নদীটি চট্টগ্রাম অঞ্চলের ব্যবসা বাণিজ্যের জন্য গুরুত্বপূর্ণ। কর্ণফুলী নদীতে বাঁধ দিয়ে জলবিদ্যুৎ উৎপাদন করা হচ্ছে। সুতরাং বলা যায়, উদ্দীপকের উল্লেখিত নদীটি কর্ণফুলীকেই নির্দেশ করেছে।"
        },
        {
          "label": "ঘ",
          "question": "",
          "explanation": "পানি ও খাদ্য নিরাপত্তায় মি. আমজাদ এর কার্যক্রম এলাকার মানুষের জন্য উপকারী ছিল। ইউনিয়ন পরিষদের চেয়ারম্যান ইউনিয়নের কৃষি, স্বাস্থ্য, মৎস্য, পশুপালন ও শিক্ষা বিষয়ক বিভিন্ন সরকারি, বেসরকারি সংস্থার সেবা ও কার্যক্রম সম্পর্কে জনগণকে অবহিত করা, গ্রামীণ অবকাঠামোগত উন্নয়নের লক্ষ্যে প্রকল্প গ্রহণ ও বাস্তবায়ন, দারিদ্র্য বিমোচন, স্যানিটেশন, পানি সরবরাহ ও পয়ঃনিষ্কাশনসহ বিভিন্ন জনকল্যাণমূলক কাজ করে থাকেন। এছাড়া কৃষকদের মধ্যে উন্নত বীজ, চারা ও সার বিতরণ, গ্রামীণ শিল্পের উন্নয়ন, জনগণের আয় বৃদ্ধিমূলক কার্যক্রমে পরামর্শ দেওয়া ও কর্মসংস্থান সৃষ্টি করাও ইউনিয়ন পরিষদের চেয়ারম্যানের কাজ। এ কাজগুলো ইউনিয়নের সার্বিক উন্নয়ন এবং জনগণের জীবনমানের উন্নয়নে গুরুত্বপূর্ণ ভূমিকা রাখে। উদ্দীপকের ঘটনা ২-এ ইউনিয়নের চেয়ারম্যান মি. আমজাদ জনগণের জন্য নিরবিচ্ছিন্নভাবে পানি সরবরাহ নিশ্চিত করার চেষ্টা করেন। পানির অপচয় রোধে তিনি জনগণকে সচেতন করে তোলেন। অর্থাৎ তার কাজটি হলো জনকল্যাণমূলক কাজ। তার এ কাজের মাধ্যমে শুষ্ক মৌসুমে এলাকার কৃষি জমিতে প্রয়োজনীয় পানি সরবরাহ করা যাবে। ফলে কৃষি উৎপাদন বৃদ্ধির সাথে দেশের খাদ্য ঘাটতি হ্রাসসহ খাদ্য আমদানি নির্ভরতা কমে আসবে। সামগ্রিক আলোচনা শেষে বলা যায়, ইউনিয়ন পরিষদের চেয়ারম্যান হিসেবে মি. আমজাদের কাজের গুরুত্ব অপরিসীম। তার এ সকল কার্যক্রম তার এলাকার মানুষের জন্য উপকারী ছিল।"
        }
      ]
    },
    {
      "number": "4",
      "uddipok": "ঘটনা-১: জনাব 'ক' একজন সরকারি কর্মকর্তা। তিনি একটি জেলায় কর্মরত। বিভাগীয় কর্মকর্তার পরেই তার অবস্থান। তিনি সরকারের রাজস্ব আদায় এবং দুর্যোগের সময় মানুষের কষ্ট লাঘবে কাজ করেন। ঘটনা-২: জনাব 'খ' একটি রাজনৈতিক সংগঠনের প্রধান। তাকে কেন্দ্র করেই রাষ্ট্র পরিচালনার বিভিন্ন বিধান তৈরি হয়। আন্তর্জাতিক পরিমণ্ডলে তিনি নিজ দেশের প্রতিনিধি হিসেবে কাজ করেন।",
      "tag": "CTG.B 24",
      "sub_questions": [
        {
          "label": "ক",
          "question": "",
          "explanation": "যে, বিভাগ রাষ্ট্রের প্রশাসনিক ও দাপ্তরিক কাজ পরিচালনা, আইনশৃঙ্খলা রক্ষা এবং রাষ্ট্রের সার্বিক সিদ্ধান্ত ও সুবিধাসমূহ বাস্তবায়ন করে তাকে শাসন বিভাগ বলে।"
        },
        {
          "label": "খ",
          "question": "",
          "explanation": "স্থানীয় স্বায়ত্তশাসনের গুরুত্ব অপরিসীম। আধুনিক রাষ্ট্র জনসংখ্যা ও আয়তনে বিশাল হওয়ায় রাজধানীতে বসে কেন্দ্রীয় সরকারের একার পক্ষে দেশের সর্বত্র সুষ্ঠুভাবে শাসনকর্ম পরিচালনা করা, বিভিন্ন স্থানীয় সমস্যার কার্যকর সমাধান ও সঠিক সময়ে পদক্ষেপ গ্রহণ এবং সুষম উন্নয়ন নিশ্চিত করা সম্ভব নয়। স্থানীয় স্বায়ত্তশাসন দ্বারা তা সহজসাধ্য হয়। আবার স্থানীয় স্বায়ত্তশাসনের মাধ্যমে শাসন ও উন্নয়ন কর্মকাণ্ডে জনগণের অংশগ্রহণ, সচেতনতা বৃদ্ধি ও নেতৃত্ব সৃষ্টি করা যায়। প্রশাসনের স্বচ্ছতা ও জবাবদিহিতাও নিশ্চিত হয়। এজন্য স্থানীয় স্বায়ত্তশাসন অত্যন্ত গুরুত্বপূর্ণ।"
        },
        {
          "label": "গ",
          "question": "",
          "explanation": "জনাব 'ক' এর কাজ জেলা প্রশাসকের কাজের সাথে সাদৃশ্যপূর্ণ। জেলা প্রশাসন হলো বাংলাদেশের প্রশাসনিক কাঠামোর তৃতীয় স্তর। জেলা প্রশাসককে কেন্দ্র করে জেলার সমগ্র শাসন আবর্তিত হয়। জেলা প্রশাসক হলেন জেলার মধ্যমণি। তিনি বাংলাদেশ সিভিল সার্ভিসের একজন অভিজ্ঞ সদস্য ও প্রশাসনের প্রবীণ কর্মকর্তা। বিভাগীয় কমিশনারের পরই তার স্থান। জেলা প্রশাসক কেন্দ্রীয় সিদ্ধান্ত মোতাবেক জেলা প্রশাসন পরিচালনা করেন। তিনি তার কাজের জন্য বিভাগীয় কমিশনারের কাছে দায়ী থাকেন। জেলা প্রশাসক প্রধান কালেক্টর হিসেবে জেলার ভূমি রাজস্ব ও অন্যান্য কর ধার্য ও আদায় করা, জেলার অভ্যন্তরে অবস্থিত সরকারি সকল দপ্তরের সাথে যোগাযোগ রক্ষা করা, বিচারক হিসেবে ফৌজদারি মামলার নিষ্পত্তি করাসহ আরও অনেক কার্যাবলি সম্পাদন করে থাকেন। উদ্দীপকে জনাব 'ক' একজন সরকারি কর্মকর্তা। তিনি একটি জেলায় কর্মরত। সরকারের রাজস্ব আদায় এবং দুর্যোগের সময় মানুষের কষ্ট লাঘবে কাজ করেন। জনাব 'ক' এর কাজগুলো একজন জেলা প্রশাসকের কাজ। এসব কাজ ছাড়াও জেলার উন্নয়নকল্পে তিনি আরও দায়িত্ব পালন করেন। তাই বলা যায়, জনাব 'ক' একজন জেলা প্রশাসক।"
        },
        {
          "label": "ঘ",
          "question": "",
          "explanation": "জনাব 'খ' এর কাজগুলো দ্বারা প্রধানমন্ত্রীর কাজকে নির্দেশ করে। আমি মনে করি জনাব 'খ' এর কাজ ঘটনা-২ এ উল্লিখিত কাজগুলোর মধ্যেই সীমাবদ্ধ নয়। প্রধানমন্ত্রী বাংলাদেশের সরকার প্রধানের দায়িত্ব পালন করেন। তিনি জনগণের প্রত্যক্ষ ভোটে নির্বাচিত হন। রাষ্ট্রপতি যাকে সংসদের অধিকাংশ সদস্যের আস্থাভাজন মনে করেন তাকেই প্রধানমন্ত্রী হিসেবে নিয়োগ করেন এবং তাকে কেন্দ্র করে শাসন ব্যবস্থা পরিচালিত হয়। প্রধানমন্ত্রী প্রধান নির্বাহী কর্মকর্তা হিসেবে দায়িত্ব পালন করেন। তিনি একইসাথে সংসদ নেতা ও মন্ত্রিসভার প্রধান এবং তার পছন্দ অনুযায়ী মন্ত্রিসভা গঠিত হয়। তিনি যেকোনো মন্ত্রীকে পদত্যাগ করতে বলতে পারেন। আবার, তার পদত্যাগের কারণে অথবা তিনি সংসদের আস্থা হারালে সরকারের পতন ঘটে। উদ্দীপকে জনাব 'খ' একটি রাজনৈতিক সংগঠনের প্রধান এবং তাকে কেন্দ্র করেই রাষ্ট্র পরিচালনার বিভিন্ন বিধান তৈরি হয়। তিনি আর্ন্তজাতিক পরিমণ্ডলে নিজ দেশের প্রতিনিধিত্ব করেন। এসব কাজ ছাড়াও প্রধানমন্ত্রীকে রাষ্ট্রের সকল কাজের সমন্বয় করতে হয়। তিনি যেহেতু প্রশাসনের কেন্দ্রে অবস্থান করেন তাই সকল মন্ত্রণালয়, দপ্তর ও অধিদপ্তরের কাজের রক্ষণাবেক্ষণ করতে হয়। বিচার, অর্থ, পররাষ্ট্র এবং শাসন বিষয়ক সকল কাজ প্রধানমন্ত্রীর পরামর্শ ও মতামত অনুযায়ী পরিচালিত হয়। উপরের আলোচনা থেকে বলা যায়, উদ্দীপকে উল্লিখিত কাজগুলোর মধ্যেই প্রধানমন্ত্রীর কাজ সীমাবদ্ধ নয়। বরং তিনি শাসনব্যবস্থার কেন্দ্রবিন্দু হিসেবে পুরো শাসন প্রক্রিয়ায় নেতৃত্ব প্রদান করেন।"
        }
      ]
    },
    {
      "number": "5",
      "uddipok": "ঘটনা-১: কামাল বাংলাদেশে একটি আন্তর্জাতিক সংস্থার অধীনে কাজ করে। এই সংস্থাটি দারিদ্র্য দূরীকরণ, শিক্ষার উন্নয়ন, বিশুদ্ধ পানি সরবরাহ এবং নানাবিধ উন্নয়নমূলক কাজ করে। ঘটনা-২: নারীদের অবিচার থেকে রক্ষায় নুরপুর গ্রামের কিছু লোক একটি কমিটি করে। এই কমিটি একটি নীতিমালা তৈরি করে। এটি নারীদের মধ্যে বিদ্যমান সমস্যা ও অসমতা নিয়ে আলোচনা করে এবং সমস্যা সমাধানও করে।",
      "tag": "CTG.B 24",
      "sub_questions": [
        {
          "label": "ক",
          "question": "",
          "explanation": "UNHCR এর পূর্ণরূপ হলো- United Nations High Commission for Refugees."
        },
        {
          "label": "খ",
          "question": "",
          "explanation": "জাতিসংঘের কর্মকাণ্ডে বাংলাদেশের অবদান ব্যাপক। বাংলাদেশ ১৯৭৪ সালের ১৭ই সেপ্টেম্বর জাতিসংঘের ১৩৬তম সদস্য হয়। বাংলাদেশ এ পর্যন্ত দু'বার জাতিসংঘের গুরুত্বপূর্ণ সংস্থা নিরাপত্তা পরিষদের অস্থায়ী সদস্য মনোনীত হয়েছে, যা এই সংস্থায় এ দেশের সক্রিয় ভূমিকার পরিচায়ক। বিশ্বব্যাপী শান্তি প্রতিষ্ঠায় সহায়তা করতে শান্তিরক্ষা মিশনে বাংলাদেশের বিভিন্ন বাহিনীর সদস্যরা কাজ করছে। বিশেষ করে সিয়েরালিওন ও আইভরি কোস্টে সহিংসতা নিরসনে অবদান রেখে বাংলাদেশ সুনাম অর্জন করেছে।"
        },
        {
          "label": "গ",
          "question": "",
          "explanation": "কামাল আন্তর্জাতিক সংস্থা জাতিসংঘের অধীনে কাজ করে। জাতিসংঘ একটি আন্তর্জাতিক সংস্থা। প্রতিষ্ঠালগ্ন থেকে মানবজাতির কল্যাণে এই সংস্থাটি কাজ করে যাচ্ছে। দ্বিতীয় বিশ্বযুদ্ধের প্রেক্ষাপটে বিশ্বের বিভিন্ন দেশের মধ্যে সহযোগিতা বৃদ্ধি তথা বিশ্বশান্তি প্রতিষ্ঠার লক্ষ্যে ১৯৪৫ সালের ২৪শে অক্টোবর জাতিসংঘ প্রাতিষ্ঠানিকভাবে আত্মপ্রকাশ করে। জাতিসংঘ বিভিন্ন দেশের সংঘাতপূর্ণ এলাকায় শান্তি প্রতিষ্ঠার জন্য শান্তিরক্ষী বাহিনী প্রেরণ করে। উদ্দীপকে উল্লিখিত সংস্থাটি তথা জাতিসংঘ দারিদ্র্য দূরীকরণ, শিক্ষার উন্নয়ন, বিশুদ্ধ পানি সরবরাহ ছাড়াও নানাবিধ উন্নয়নমূলক কাজ করে। বিশ্বব্যাপী শান্তি, নিরাপত্তা, সুস্বাস্থ্য, নারী উন্নয়ন এবং উন্নয়ন-অগ্রগতির জন্য জাতিসংঘ কাজ করে যাচ্ছে।"
        },
        {
          "label": "ঘ",
          "question": "",
          "explanation": "ঘটনা-২ এ কমিটির কার্যকলাপ সিডও সনদকে প্রতিফলিত করছে। আমি মনে করি, এই সনদ নারীদের বিরুদ্ধে বৈষম্য দূর করতে পারবে। নারীর প্রতি সকল প্রকার বৈষম্য বিলোপ সনদ বা সিডও সনদ (Convention On the Elimination of all Forms of Discrimination Against Women-CEDAW) ১৯৭৯ সালের ডিসেম্বর মাসে জাতিসংঘের সাধারণ পরিষদে গৃহীত হয়। ১৯৮১ সালে এটি কার্যকর হয়। সিডও নারীর অধিকারের একটি পূর্ণাঙ্গ দলিল, যাতে বিভিন্ন সময়ে নারীর প্রতি বৈষম্য নিরসনে গৃহীত ইস্যুকে সমন্বিত করা হয়েছে। এই সনদের ধারাগুলো বাস্তবায়িত হচ্ছে কি-না তা তদারকি করতে একটি কমিটি রয়েছে। এই কমিটি নারীর প্রতি বৈষম্য নিরসন এবং তাদের কর্মসংস্থান বৃদ্ধির উপায় নিয়ে গবেষণা করে। উদ্দীপকের ঘটনা-২ এ নুরপুর গ্রামের কিছু লোক একটি কমিটি গঠনের মাধ্যমে একটি নীতিমালা তৈরি করে। এই নীতিমালাটি নারীদের বিদ্যমান সমস্যা ও অসমতা নিয়ে কাজ করে। এসব কাজের ভিত্তিতে বলা যায়, এটি সিডও সনদের কার্যাবলিকে প্রতিফলিত করে। কারণ, নারী ও পুরুষের সমতার নীতির ওপর ভিত্তি করে সিডও সনদ প্রতিষ্ঠিত হয়েছে। এই সনদের ৩০টি ধারা নারীর প্রতি প্রতিবন্ধকতা দূর করতে প্রণয়ন করা হয়েছে। এই সনদের আইনগত ভিত্তি থাকায় সনদে সাক্ষরকারী সকল দেশ সনদটি মেনে চলতে বাধ্য। এই সনদের ফলে নারী উন্নয়ন ও নারীর ক্ষমতায়নে নতুন মাত্রা যুক্ত হয়েছে। সার্বিক আলোচনার প্রেক্ষিতে বলা যায়, সিডও সনদ বাস্তবায়ন করা গেলে নারীর প্রতি সকল বৈষম্য দূর করা সম্ভব হবে এবং নারীদের অবস্থান উন্নত হবে।"
        }
      ]
    },
    {
      "number": "6",
      "uddipok": "চার্ট-১ চার্ট-২ ১. সকল সমস্যার সমাধান হবে ২. পরিবেশের উপাদানসমূহ নিরাপদ থাকবে ৩. শান্তি স্থাপিত হবে ১. পানির স্বাভাবিক প্রবাহ নিশ্চিত করতে হবে ২. সমতা নিশ্চিত করতে হবে ৩. সঠিক পরিকল্পনা প্রণয়ন করতে হবে",
      "tag": "CTG.B 24",
      "sub_questions": [
        {
          "label": "ক",
          "question": "",
          "explanation": "এসডিজির প্রধান উদ্দেশ্য বিশ্বের সার্বিক ও সার্বজনীন কল্যাণ।"
        },
        {
          "label": "খ",
          "question": "",
          "explanation": "সবার অংশীদারিত্ব ছাড়া কোনো উন্নয়ন টেকসই হয় না বলে টেকসই উন্নয়নে অংশীদারিত্ব প্রয়োজন। অংশীদারিত্ব হলো কোনো উন্নয়ন কার্যক্রমে যার যা দায়িত্ব ও কর্তব্য তা পালন করা। এক্ষেত্রে সরকারের পাশাপাশি বেসরকারি খাত, ব্যক্তি, গোষ্ঠী, সমাজের সর্বস্তরের অংশগ্রহণসহ জাতীয় ও আন্তর্জাতিক পর্যায়ের অংশীদারিত্ব প্রয়োজন। কাউকে বাদ দিয়ে বা পিছিয়ে রেখে অন্যরা এগিয়ে গেলে সেই উন্নয়ন জাতীয় ও বৈশ্বিকভাবে টেকসই হবে না। এজন্য টেকসই উন্নয়নে অংশীদারিত্ব প্রয়োজন।"
        },
        {
          "label": "গ",
          "question": "",
          "explanation": "উদ্দীপকে চার্ট-১ এ পাঠ্যবইয়ের টেকসই উন্নয়ন অভীষ্ট (এসডিজি) কে নির্দেশ করেছে। বিশ্বব্যাপী সার্বিক উন্নয়নের লক্ষ্যে জাতিসংঘ কর্তৃক গৃহীত কর্মসূচির মধ্যে উল্লেখযোগ্য হলো টেকসই উন্নয়ন অভীষ্ট বা এসডিজি। জাতিসংঘ ঘোষিত এসডিজির ১৭টি অভীষ্ট লক্ষ্যের মধ্যে উল্লেখযোগ্য হলো- জলবায়ু কার্যক্রম, দারিদ্র্য বিলোপ, গুণগত শিক্ষা ও জেন্ডার সমতা, ক্ষুধা মুক্তি, সুস্বাস্থ্য ও কল্যাণ অসমতা হ্রাস, পরিমিত ভোগ ও টেকসই উৎপাদন, জলজ জীবন, স্থলজ জীবন, অভীষ্ট অর্জনে অংশীদারিত্ব প্রভৃতি। এসডিজিতে অর্থনৈতিক, সামাজিক ও পরিবেশগত উন্নয়ন এই ৩টি প্রধান বৈশিষ্ট্যকে সমন্বয় করা হয়েছে। এসডিজি মূলত মানুষ ও পৃথিবীর সমৃদ্ধি নিশ্চিত করার একটি বৃহৎ কর্মপরিকল্পনা যা ব্যক্তি স্বাধীনতা নিশ্চিত করাসহ বৈশ্বিক শান্তি প্রতিষ্ঠায় ভূমিকা রাখবে। উদ্দীপকে চার্ট-১ এ একটি বিষয়ের লক্ষ্য হিসেবে সকল সমস্যা সমাধানের কথা, পরিবেশের উপাদান সমূহের নিরাপদের কথা এবং শান্তি স্থাপনের কথা বলা হয়েছে। যা টেকসই উন্নয়ন অভীষ্টের সাথে সাদৃশ্যপূর্ণ। তাই বলা যায়, উদ্দীপকের চার্ট-১ এর বিষয়গুলোতে টেকসই উন্নয়ন অভিষ্ট (এসডিজি) কে নির্দেশ করেছে।"
        },
        {
          "label": "ঘ",
          "question": "",
          "explanation": "আমি মনে করি, উদ্দীপকে উল্লেখিত বাংলাদেশ কর্তৃক গৃহীত চার্ট-২ এর কার্যক্রম এসডিজি অর্জনে যথেষ্ট নয়। উদ্দীপকে চার্ট-২ এ বাংলাদেশ সরকার কর্তৃক গৃহীত কিছু কার্যক্রমের কথা বলা হয়েছে। সেখানে পানির স্বাভাবিক প্রবাহ নিশ্চিত করার কথা, সমতা নিশ্চিত করা ও সঠিক পরিকল্পনা প্রণয়ন করার কথা বলা হয়েছে। টেকসই উন্নয়ন নিশ্চিত করতে পানি সরবরাহের স্বাভাবিক অবস্থানের বিকল্প নেই। আবার, সম্পদের অসম বণ্টনের ফলে সৃষ্ট দারিদ্র্য হ্রাস করতে ধনী-দরিদ্রের ব্যবধান কমাতে সমতা দরকার। ভারসাম্যপূর্ণ উন্নয়ন করতে সঠিক পরিকল্পনারও বিকল্প নেই। কিন্তু এই কার্যাবলিই এসডিজি বাস্তবায়নে যথেষ্ট নয়। বাংলাদেশে পাবলিক ও প্রাইভেট প্রতিষ্ঠানের মধ্যে সমন্বয়হীনতার পাশাপাশি যদি অংশীদারিত্ব না থাকে তবে টেকসই উন্নয়ন চ্যালেঞ্জের মুখে পড়বে। শুধু সম্পদ বৈষম্যের ক্ষেত্রে সমতা নয় বরং আয়, ভোগ, জেন্ডার এবং অঞ্চল বৈষম্যও এদেশে উন্নয়নের পথে বাধা সৃষ্টি করবে। অপরিকল্পিত শিল্পায়নের ও নগরায়ণের ফলে সৃষ্ট সমস্যা টেকসই উন্নয়নের ক্ষেত্রে বড় ধরনের বাধা হিসেবে কাজ করবে। এক্ষেত্রে বাংলাদেশ সরকারকে আরও নির্দিষ্টভাবে বিভিন্ন উন্নয়নমুখী কার্যক্রম হাতে নিতে হবে এবং তা বাস্তবায়ন করতে হবে। সামাজিক বিপর্যয়ের পাশাপাশি প্রাকৃতিক বিপর্যয় মোকাবিলার জন্য প্রতিরোধমূলক ব্যবস্থার উন্নয়নে বিভিন্ন কার্যাবলি বাস্তবায়নের মাধ্যমে টেকসই উন্নয়নকে আরও গতিশীল করতে হবে। সুতরাং বলা যায়, উদ্দীপকে চার্ট-২ এ উল্লেখিত বিষয়গুলো ছাড়াও বাংলাদেশ সরকারকে এসডিজি বাস্তবায়নে আরও বিভিন্ন ধরনের কার্যাবলির উন্নয়ন ঘটাতে হবে।"
        }
      ]
    },
    {
      "number": "7",
      "uddipok": "'X' দেশের এক বছরের অর্থনীতি বিষয়ক তথ্য: ধাপ-১ দেশটির অভ্যন্তরে উৎপাদিত দ্রব্য ও সেবার মূল্য ৩১,০০০ কোটি টাকা। দেশটিতে বসবাসকারী বিদেশিদের দ্বারা উৎপাদিত দ্রব্য ও সেবার মূল্য ৫,০০০ কোটি টাকা। দেশের বাইরে অবস্থানকারী নাগরিকদের উৎপাদনের আর্থিক মূল্য ৭,৫০০ কোটি টাকা। ধাপ-২ দেশটির মোট জনসংখ্যা ১৭ কোটি মোট জাতীয় আয় ৪৮৫০০ কোটি ডলার",
      "tag": "CTG.B 24",
      "sub_questions": [
        {
          "label": "ক",
          "question": "",
          "explanation": "অর্থনৈতিক উন্নয়ন ঘটেছে এবং এই উন্নয়ন দীর্ঘ মেয়াদে অব্যাহত আছে এমন দেশকে উন্নত দেশ বলে।"
        },
        {
          "label": "খ",
          "question": "",
          "explanation": "রাষ্ট্রের উন্নয়ন ও নাগরিকদের জীবনযাত্রার মান উন্নত করার জন্য আমরা অর্থনৈতিক সমস্যাগুলোর সমাধানে সচেতন হব। অর্থনৈতিক সমস্যা বলতে অর্থনৈতিক অনগ্রসরতাকে বোঝায়। অশিক্ষা, দক্ষ জনবলের অভাব, প্রাকৃতিক সম্পদের যথাযথ ব্যবহারে অক্ষমতা, অবকাঠামোগত দুর্বলতা, দুর্নীতি ইত্যাদি একটি দেশের অর্থনৈতিক সমস্যাকে নির্দেশ করে। অর্থনৈতিক সমস্যার সমাধান না হলে কোনো দেশ সামনে এগিয়ে যেতে পারে না এবং জনগণের জীবনযাত্রার মান কমে যায়। একারণে অবশ্যই অর্থনৈতিক সমস্যাগুলোর সমাধানে সচেতনতা জরুরি।"
        },
        {
          "label": "গ",
          "question": "",
          "explanation": "GDP দ্বারা কোনো দেশের মোট দেশজ উৎপাদন ও GNP দ্বারা মোট জাতীয় আয়কে নির্দেশ, করে। GDP হচ্ছে ১ বছরে দেশের অভ্যন্তরে দেশি- বিদেশি সকল নাগরিকের উৎপাদিত দ্রব্যসামগ্রী ও সেবার মূল্য। ছকের ধাপ-১ অনুযায়ী 'X' দেশটির অভ্যন্তরে উৎপাদিত দ্রব্য ও সেবার মূল্য = ৩১,০০০ কোটি টাকা দেশটিতে বসবাসরত বিদেশিদের দ্বারা উৎপাদিত দ্রব্য ও সেবার মূল্য = ৫,০০০ কোটি টাকা ∴ \\therefore ∴ মোট দেশজ উৎপাদন GDP = (৩১,০০০+৫,০০০) কোটি টাকা = ৩৬,০০০, কোটি টাকা। অন্যদিকে, GNP হচ্ছে ১ বছরে কোনো দেশের জনগণ মোট যে পরিমাণ চূড়ান্ত দ্রব্য ও সেবা উৎপাদন করে তার অর্থমূল্য। এখানে বিদেশে অবস্থানরত দেশি জনগণের আয় যুক্ত হবে এবং দেশে অবস্থানরত বিদেশিদের আয় বিয়োগ হবে। এখানে, 'X' দেশটির মোট দেশজ আয় GDP = ৩৬,০০০ কোটি টাকা দেশের বাইরে অবস্থানরত নাগরিকদের আয় 'X'= ৭,৫০০ কোটি টাকা দেশে বসবাসরত বিদেশিদের আয় 'M' = ৫,০০০ কোটি টাকা ∴ \\therefore ∴ মোট জাতীয় উৎপাদন GNP = GDP + (X - M) = ৩৬,০০০ + (৭৫০০ - ৫০০০) কোটি টাকা = (৩৬,০০০ + ২,৫০০) কোটি টাকা = ৩৮,৫০০ কোটি টাকা ∴ \\therefore ∴ 'X' দেশটির GDP ৩৬,০০০ কোটি টাকা এবং GNP ৩৮,৫০০ কোটি টাকা।"
        },
        {
          "label": "ঘ",
          "question": "",
          "explanation": "মাথাপিছু আয় কোনো দেশের জীবনযাত্রার মানকে প্রভাবিত করে- উক্তিটি যথার্থ। মাথাপিছু আয় হলো কোনো নির্দিষ্ট সময়ে কোনো দেশের নাগরিকের গড় আয়। এটি দুটি পৃথক মান দ্বারা নির্ধারিত হয়। যথা- মোট জাতীয় আয় এবং মোট জনসংখ্যা। আর একটি দেশের জনগণের মাথাপিছু আয় কম না 'বেশি তা ওই দেশের অর্থনৈতিক অবস্থানকে নির্দেশ করে। উদ্দীপকে বর্ণিত দেশটিতে মোট জাতীয় আয় এবং মোট জনসংখ্যার বিবরণ দেওয়া হয়েছে, যা থেকে ওই দেশের জনগণের মাথাপিছু আয় নির্ণয় করা যায়। ছকের ধাপ-২ দেওয়া তথ্যমতে 'X' দেশটির জনসংখ্যা ১৭ কোটি এবং মোট জাতীয় আয় ৪৮৫০০ কোটি টাকা। সুতরাং, 'X' দেশের মাথাপিছু আয় হবে- ∴ \\therefore ∴ মাথাপিছু আয় = মোট জাতীয় আয় মোট জনসংখ্যা \\frac{মোট\\ জাতীয়\\ আয়}{মোট\\ জনসংখ্যা} মোট   জনসংখ্যা মোট   জাতীয়   আয় ​ = ৪৮৫০০কোটি ডলার ১৭কোটি \\frac{৪৮৫০০কোটি\\ ডলার}{১৭কোটি} ১৭কোটি ৪৮৫০০কোটি   ডলার ​ = ২৮৫২.৯৪ ডলার = ২৮.৫৩ ডলার (প্রায়) অর্থাৎ, দেশটি নিম্ন মধ্য আয়ের দেশ মাথাপিছু মোট আয়ের ভিত্তিতে, দেশটি নিম্ন মধ্য আয়ের দেশ। এসব দেশের মাথাপিছু আয় ১০০৬-৩৯৭৫ মার্কিন ডলার। যা উন্নত দেশের তুলনায় কম। তাই দেখা যায়, নিম্ন মধ্য আয়ের দেশগুলোতে আর্থ-সামাজিক উন্নয়নে বিভিন্ন প্রতিবন্ধকতা বিদ্যমান। এসব দেশে অর্থনীতি কৃষিনির্ভর তবে শিল্প খাতের অবদান ক্রমশ বৃদ্ধি পাচ্ছে। একই সাথে দেশের জনগণের মৌলিক অধিকার অনেকটাই পূরণ হয়েছে এবং দ্রুত শিল্পায়নের সাথে শিক্ষা ও স্বাস্থ্য সেবার মতো সামাজিক অবকাঠামোর দ্রুত ঊর্ধ্বমুখী উন্নয়ন ঘটছে। তাই বলা যায়, মাথাপিছু আয় জীবনযাত্রার মানকে প্রভাবিত করে।"
        }
      ]
    },
    {
      "number": "8",
      "uddipok": "ঘটনা-১: কৃষক আতাউর সম্প্রতি একটি আর্থিক প্রতিষ্ঠান থেকে টাকা ধার নিয়ে একটি ধান কাটা ও মাড়াইযন্ত্র ক্রয় করেন। প্রতিষ্ঠানটির কর্মকর্তা আতাউরকে বলেন- \"আমরা হাঁস-মুরগি পালনসহ অনেক ক্ষেত্রেই টাকা ধার দেই।\" ঘটনা-২: জিসান বাবার সাথে বিভাগীয় শহরে থাকে। তার বাবা একটি আর্থিক প্রতিষ্ঠানের কর্মকর্তা। বাবা জিসানকে বলেন- আমাদের প্রতিষ্ঠানটি সরকার বিভিন্ন উন্নয়ন কর্মকাণ্ডের জন্য বিদেশ থেকে যে অর্থ ধার নেয় তার হিসেব রাখে, সরকারকে পরামর্শ দেয় এবং সরকারের অর্থ জমা রাখে।",
      "tag": "CTG.B 24",
      "sub_questions": [
        {
          "label": "ক",
          "question": "",
          "explanation": "সরকারি অর্থব্যবস্থা বলতে রাষ্ট্রের আয় ও ব্যয় সংক্রান্ত নীতি ও পদ্ধতিকে বোঝায়।"
        },
        {
          "label": "খ",
          "question": "",
          "explanation": "কল্যাণমুখী রাষ্ট্র গড়ে তুলতে সরকারের আর্থিক সক্ষমতা বৃদ্ধি করার জন্য নিয়মিত কর দেওয়া উচিত। বাংলাদেশ সরকার জনকল্যাণ সাধন, প্রশাসন পরিচালনা ও আর্থ- সামাজিক উন্নয়নের জন্য বিপুল পরিমাণ অর্থ ব্যয় করে। এ ব্যয় নির্বাহের জন্য সরকারের প্রচুর অর্থের প্রয়োজন' হয়। রাষ্ট্র যেমন নাগরিকের জীবনমান উন্নয়নে কাজ করে অনুরূপ সুনাগরিকেরও নিজ দায়-দায়িত্ব পালন করা উচিত।"
        },
        {
          "label": "গ",
          "question": "",
          "explanation": "ঘটনা-১ এ বিশেষ আর্থিক প্রতিষ্ঠান কৃষি ব্যাংকের বৈশিষ্ট্য ফুটে উঠেছে। দারিদ্র্য বিমোচন ও কর্মসংস্থান সৃষ্টিতে বাংলাদেশ কৃষি ব্যাংকের গুরুত্বপূর্ণ ভূমিকা রয়েছে। বাংলাদেশ কৃষি ব্যাংক কৃষির উৎপাদন বৃদ্ধির জন্য কৃষকদের স্বল্প, মধ্যম ও দীর্ঘমেয়াদি ঋণ দেয়। হালের বলদ, বীজ, সার, কৃষি যন্ত্রপাতি, পানি সেচের জন্য শক্তিচালিত পাম্প ক্রয়, গভীর ও অগভীর নলকূপ স্থাপন ইত্যাদি কাজের জন্য কৃষি ব্যাংক ঋণ প্রদান করে। বর্তমানে কৃষিকাজ ছাড়াও হাঁস-মুরগি ও পশু পালন, মৎস্য উৎপাদন, গুটি পোকার চাষ, ফলের চাষ, ফুলের চাষ ও কুটির শিল্পের জন্যও এই ব্যাংক ঋণ প্রদান করে থাকে। বাংলাদেশের কৃষকদের আর্থিক উন্নয়নে এই ব্যাংক গুরুত্বপূর্ণ ভূমিকা রাখছে। উদ্দীপকের ঘটনা-১ এ কৃষক আতাউর একটি আর্থিক প্রতিষ্ঠান থেকে টাকা ধার নিয়ে ধানকাটা ও মাড়াই যন্ত্র কেনেন। অর্থ প্রদানকারী প্রতিষ্ঠানের কর্মকর্তা আরও জানান প্রতিষ্ঠানটি হাঁস-মুরগী পালনের ক্ষেত্রেও টাকা ধার দেয়। উপরের আলোচনা থেকে তাই বলা যায়, এ আর্থিক প্রতিষ্ঠানটি কৃষি ব্যাংক। মূলত কৃষি ব্যাংকই এ ধরনের কর্মকাণ্ড পরিচালনা করে থাকে।"
        },
        {
          "label": "ঘ",
          "question": "",
          "explanation": "ঘটনা-২ এর ব্যাংকটি কেন্দ্রীয় ব্যাংক। আর্থিক প্রতিষ্ঠান নিয়ন্ত্রণ ও শৃঙ্খলা রক্ষা করাই কেন্দ্রীয় ব্যাংকের কাজ। কেন্দ্রীয় ব্যাংক একটি দেশের সর্বোচ্চ আর্থিক প্রতিষ্ঠান। এই ব্যাংক দেশের অর্থবাজার, মুদ্রাব্যবস্থা এবং অন্যান্য ব্যাংকসমূহকে তত্ত্বাবধান ও নিয়ন্ত্রণ করে থাকে। অন্যান্য ব্যাংককে তাদের মূলধনের নির্দিষ্ট অংশ কেন্দ্রীয় ব্যাংকে জমা রাখতে হয়। কেন্দ্রীয় ব্যাংক এই জমার পরিমাণ হ্রাস-বৃদ্ধি করে বাণিজ্যিক ব্যাংকের ঋণ দেওয়ার ক্ষমতা নিয়ন্ত্রণ করে। বাণিজ্যিক ব্যাংকগুলো আর্থিক সংকটে পড়লে কেন্দ্রীয় ব্যাংকের শরণাপন্ন হয়। তখন কেন্দ্রীয় ব্যাংক বাণিজ্যিক ব্যাংকগুলোকে ঋণ দিয়ে সংকটের হাত থেকে রক্ষা করে। এভাবে দেশের কেন্দ্রীয় ব্যাংক অন্যান্য বাণিজ্যিক ব্যাংক এবং বিশেষায়িত ঋণদাতা প্রতিষ্ঠানগুলোকে নজরদারি ও নিয়ন্ত্রণ করে থাকে। উদ্দীপকে ঘটনা-২ এ জিসানের বাবা যে আর্থিক প্রতিষ্ঠানে কর্মরত সে প্রতিষ্ঠানটি সরকারকে পরামর্শ প্রদান করে এবং সরকারের অর্থ জমা রাখে। এ ব্যাংকটি সরকারের বিভিন্ন উৎস থেকে অর্থ ধার নিলে সেটির হিসাব রাখে। এসব কর্মকাণ্ড দ্বারা বোঝা যায় জিসানের বাবার কর্মরত প্রতিষ্ঠানটি কেন্দ্রীয় ব্যাংক। কারণ কেন্দ্রীয় ব্যাংকই সরকারের অভ্যন্তরীণ ও বৈদেশিক ঋণের হিসাব নিকাশ এবং অর্থব্যবস্থার দায়িত্ব পালন করে। কেন্দ্রীয় ব্যাংক সর্বোচ্চ আর্থিক প্রতিষ্ঠান হিসেবে দেশের ব্যাংক ব্যবস্থা, মুদ্রা ব্যবস্থা এবং লেনদেন নিয়ন্ত্রণ করে। পরিশেষে বলা যায়, দেশের আর্থিক প্রতিষ্ঠান ও অর্থনৈতিক কর্মকাণ্ডের নিয়ন্ত্রণ ও শৃঙ্খলা রক্ষা করাই কেন্দ্রীয় ব্যাংকের মূল কাজ।"
        }
      ]
    },
    {
      "number": "9",
      "uddipok": "সমাজে দৃশ্যমান পরিবর্তনসমূহ: তথ্য ছক-১ • ফেসবুক, ইন্সটাগ্রামের মতো সামাজিক যোগাযোগ মাধ্যমের ব্যবহার • শ্রেণিকক্ষে ডিজিটাল ডিভাইস এর ব্যবহার • উন্নত কৃষি প্রযুক্তির মাধ্যমে কৃষি উৎপাদন বৃদ্ধি তথ্য ছক-২ • বিভিন্ন সাধারণ ও প্রকৌশল বিশ্ববিদ্যালয়ে মেয়ে শিক্ষার্থীদের পড়ালেখার সুযোগ বৃদ্ধি • পুলিশ, প্রশাসনসহ সকল পেশায় মেয়েদের অংশগ্রহণ • বিভিন্ন প্রতিষ্ঠান থেকে অর্থ ধার নিয়ে হাঁস-মুরগি ও মৎস্য চাষে মেয়েদের সাফল্য",
      "tag": "CTG.B 24",
      "sub_questions": [
        {
          "label": "ক",
          "question": "",
          "explanation": "শিল্পায়ন হলো এমন একটি প্রক্রিয়া যার মাধ্যমে কৃষিভিত্তিক অর্থনীতি ও সমাজব্যবস্থা শিল্পভিত্তিক ও উৎপাদনমুখী অর্থনীতি ও সমাজে রূপান্তরিত হয়।"
        },
        {
          "label": "খ",
          "question": "",
          "explanation": "সামাজিক মূল্যবোধ নানাভাবে ব্যক্তির ব্যক্তিত্বকে প্রভাবিত করে। সামাজিক মূল্যবোধ অনুশীলনের মাধ্যমে ব্যক্তির আচরণে সামাজিক বিধি ব্যবস্থা, আচার-ব্যবহার ও আইনের প্রতি শ্রদ্ধাবোধ স্পষ্ট হয়ে ওঠে। এটি ব্যক্তির ব্যক্তিত্বকে প্রভাবিত করে। কারণ সামাজিক মূল্যবোধ ব্যক্তির চিন্তা- চেতনা ও আচার ব্যবহারের মধ্য দিয়ে প্রকাশিত হয়। মানুষ বড় হওয়ার সাথে সাথে সমাজ থেকে এ মূল্যবোধগুলো অর্জন করে। আর এভাবে সামাজিক মূল্যবোধ ব্যক্তির ব্যক্তিত্বকে প্রভাবিত করে।"
        },
        {
          "label": "গ",
          "question": "",
          "explanation": "উদ্দীপকে তথ্য ছক-১ এ সামাজিক অবস্থা পরিবর্তনে প্রযুক্তি উপাদানটি কাজ করেছে। প্রযুক্তি হলো বিজ্ঞানের প্রায়োগিক দিক। প্রযুক্তির প্রচলন ও প্রসারের মাধ্যমে সমাজে বসবাসরত মানুষের মানসিক গঠন এবং সামাজিক কাঠামোর পরিবর্তন সাধিত হয়। কৃষিক্ষেত্রে প্রযুক্তিবিদ্যার কল্যাণে উন্নত জাতের বীজ, সেচ, সার প্রায়োগের ফলে কৃষি উৎপাদন বহুগুণ বেড়ে গেছে। তাছাড়া আমাদের দেশে এখন মৎস্য চাষে নতুন নতুন পদ্ধতির প্রয়োগ লক্ষ করা যায়। চিংড়ি চাষে অভাবনীয় উন্নতি, সমন্বিত মাছ চাষ, গবাদিপশুর প্রজনন, গরু মোটাতাজাকরণ প্রভৃতি প্রযুক্তির প্রত্যক্ষ ফসল। প্রযুক্তিভিত্তিক কৃষি খামার অর্থনীতিতে ব্যাপক পরিবর্তন এনেছে। পাশাপাশি কৃষিক্ষেত্রে উৎপাদন বৃদ্ধির লক্ষ্যে গড়ে উঠেছে বিভিন্ন পল্লি উন্নয়ন সংস্থা। উদ্দীপকে তথ্য ছক-১ এ দেখা যায়- সামাজিক যোগাযোগের কিছু মাধ্যম যথা- ফেসবুক, ইন্সটাগ্রামের ব্যবহার দিন দিন বৃদ্ধি পাচ্ছে। শ্রেণিকক্ষে ডিজিটাল ডিভাইস এর ব্যবহার হচ্ছে। এমনকি কৃষিক্ষেত্রে উন্নত প্রযুক্তির ব্যবহার বৃদ্ধির ফলে কৃষি উৎপাদন বৃদ্ধি পাচ্ছে। অর্থাৎ সকল ক্ষেত্রে প্রযুক্তির ব্যবহার স্পষ্ট লক্ষ করা যাচ্ছে।' সুতরাং, তথ্য ছক-১ এ সামাজিক পরিবর্তনের প্রযুক্তি উপাদানকে নির্দেশ করা হয়েছে।"
        },
        {
          "label": "ঘ",
          "question": "",
          "explanation": "উদ্দীপকে তথ্য ছক-২ এ সামাজিক পরিবর্তনে নারীর ভূমিকার পরিবর্তন নারীর ক্ষমতায়নের পথকে সুগম করেছে। বর্তমানে বাংলাদেশের সামাজিক পরিবর্তনে নারীদের ভূমিকা অনস্বীকার্য। এক সময় নারীর জগত শুধু গৃহস্থালি কাজেই সীমাবদ্ধ ছিল। শিক্ষার প্রসার নারীকে এই অবস্থা থেকে মুক্তি দিয়েছে। বাংলাদেশের নারী এখন শুধু প্রাথমিক এবং মাধ্যমিক বিদ্যালয়ের গণ্ডিতে আবদ্ধ নয়; বরং উচ্চ শিক্ষাক্ষেত্রেও তাদের অংশগ্রহণ অনেক বেড়েছে। অন্যান্য বিষয়ের পাশাপাশি শিল্পের প্রসার নারীকে কর্মক্ষেত্রে টেনে এনেছে। বাংলাদেশের নারীরা শহর এলাকায় তৈরি পোশাক, পাট, কাগজ, ইলেকট্রনিক্স, মৎস্য প্রক্রিয়াজাতকরণসহ বহু ধরনের শিল্পে কাজ করছে। গ্রাম পর্যায়ে নারীরা সরকারি কিংবা বেসরকারি সংস্থা থেকে ঋণ নিয়ে আত্মকর্মসংস্থানের ব্যবস্থা করছে। কর্মক্ষেত্রে নারীর এই অংশগ্রহণ সমাজে পরিবর্তন এনেছে। আগে পারিবারিক সিদ্ধান্ত গ্রহণের ক্ষেত্রে পুরুষের একচেটিয়া ক্ষমতার অধিকার ছিল। এখন অর্থ উপার্জনের মাধ্যমে নারীদের অবস্থান শক্ত হচ্ছে। তারাও পারিবারিক সিদ্ধান্ত গ্রহণ ও বাস্তবায়নে ভূমিকা রাখছে। এতে সমাজে ব্যাপক পরিবর্তন ঘটছে। উদ্দীপকে তথ্য ছক-২ এ দেখা যায়, বর্তমানে শিক্ষার্থীরা বিভিন্ন সাধারণ ও প্রকৌশল বিশ্ববিদ্যালয়ে পড়াশোনা করছে। পুলিশ, প্রশাসনসহ বিভিন্ন পেশায় অংশগ্রহণ করছে। এমনকি বিভিন্ন প্রতিষ্ঠান থেকে অর্থ ঋণ নিয়ে হাঁস-মুরগি, মৎস্য চাষ করছে। উক্ত ঘটনাগুলিতে নারীর ভূমিকার পরিবর্তন নারীর ক্ষমতায়নের পথকে সুগম করছে। কারণ নারীরা আজ ঘরে আবদ্ধ নয়, পুরুষদের সাথে তারাও নিজের অবস্থান তৈরি করছে। সুতরাং বলা যায়, শিক্ষার প্রসার তথা সামাজিক পরিবর্তনের ফলে নারীর উন্নয়ন ত্বরান্বিত হয়েছে। নারীর এই উন্নয়নমুখী কর্মকাণ্ড নারীর ক্ষমতায়নের পথকে সুগম করেছে।"
        }
      ]
    },
    {
      "number": "10",
      "uddipok": "ঘটনা-১: রূপা একজন ছাত্রী, সে বাসে করে বিশ্ববিদ্যালয়ে যাচ্ছিল। বাসে কোনো যাত্রী না থাকায় ড্রাইভার ও সহকারী তার সাথে অশ্লীল ও অভদ্র আচরণ করছিল। সে তাৎক্ষণিক পুলিশকে খবর দেয়। ঘণ্টাখানেক পর পুলিশ অপরাধীদের গ্রেফতার করে। ঘটনা-২: মি. 'ক' একজন উচ্চ পদস্থ কর্মকর্তা যিনি উপহারের নামে টাকার বিনিময়ে গুরুত্বপূর্ণ ফাইল সই করেন। তিনি ঘনিষ্ঠ জুনিয়র কর্মকর্তাদের সুযোগ-সুবিধা দেন এবং অন্যদের বেলায় কঠোর থাকেন।",
      "tag": "CTG.B 24",
      "sub_questions": [
        {
          "label": "ক",
          "question": "",
          "explanation": "জঙ্গির দ্বারা রচিত এবং প্রচারকৃত ধ্যান-ধারণা জঙ্গিবাদ নামে পরিচিত।"
        },
        {
          "label": "খ",
          "question": "",
          "explanation": "মূল্যবোধের অবক্ষয় সামাজিক নৈরাজ্যের প্রধান কারণ। সমাজের রীতিনীতি, মনোভাব এবং সমাজ অনুমোদিত আচার-ব্যবহারের সমন্বয়ে সামাজিক মূল্যবোধের সৃষ্টি হয়। ব্যক্তির ওপর সামাজিক রীতিনীতির প্রভাব হ্রাস পেলে মূল্যবোধের অবক্ষয় দেখা দেয়, যা সামাজিক বিশৃঙ্খলা সৃষ্টি করে। আর এর চরম রূপ হচ্ছে সামাজিক নৈরাজ্য। সমাজে বসবাসরত মানুষের একে অন্যের প্রতি শ্রদ্ধাবোধ, সহিষ্ণুতা ইত্যাদির অভাবের কারণে সামাজিক নৈরাজ্যের সৃষ্টি হয়।"
        },
        {
          "label": "গ",
          "question": "",
          "explanation": "উদ্দীপকে রূপার সাথে যে আচরণ করা হয়েছে তা নারীর প্রতি সহিংসতার অন্যতম রূপ ইভটিজিং এর সাথে মিল আছে। 'ইভটিজিং' বলতে মূলত প্রকাশ্যে বিভিন্ন বয়সের নারীদের পথেঘাটে উত্ত্যক্ত করা বা কোনো কোনো ক্ষেত্রে যৌন হয়রানিকে বোঝায়। বাইবেলে বর্ণিত প্রথম মানব অ্যাডামের সঙ্গীনির নাম ছিল 'ইভ' যা দিয়ে অনেক সময় নারীজাতিকে বোঝানো হয়। অন্যদিকে 'টিজিং' এর আভিধানিক অর্থ উত্ত্যক্ত বা পরিহাস করা। আক্ষরিক অর্থ থেকেই তাই 'ইভটিজিং'-এর ব্যাপারে স্পষ্ট ধারণা পাওয়া যায়। সাধারণত কর্মক্ষেত্রে, যাতায়াতের পথে বা নিরিবিলি স্থানে অসৎ উদ্দেশ্যে নারীদের প্রতি যৌন ইঙ্গিতবাহী মন্তব্য, প্রকাশ্যে অযাচিত স্পর্শ, শিস দেওয়া বা শরীরের সংবেদনশীল অংশে স্পর্শ করার মাধ্যমে ইভটিজিং করা হয়। উদ্দীপকে রুপা একজন ছাত্রী। সে বাসে করে স্কুলে যাচ্ছিল। বাসে কোনো যাত্রী না থাকায় ড্রাইভার ও সহকারী তার সাথে অশ্লীল ও অভদ্র আচরণ করে। তাদের এই আচরণ ইভটিজিং এর আওতায় পড়ে। সুতরাং উপরের আলোচনার প্রেক্ষিতে বলা যায়, ওই ড্রাইভার ও তার সহকারীর আচরণ 'ইভটিজিং' এর অন্তর্ভুক্ত।"
        },
        {
          "label": "ঘ",
          "question": "",
          "explanation": "মি. 'ক' এর কার্যকলাপ হলো দুর্নীতি যা বাংলাদেশের আর্থ-সামাজিক উন্নয়নের বাধা- বক্তব্যটি আমি সমর্থন করি। ব্যক্তি বা গোষ্ঠী কর্তৃক অবৈধ পন্থায় নীতিবহির্ভূত বা জনস্বার্থবিরোধী কাজই দুর্নীতি। সাধারণত ঘুষ, স্বজনপ্রীতি, বলপ্রয়োগ, প্রভাব খাটানো এবং ব্যক্তি বিশেষকে বিশেষ সুবিধা প্রদানের মাধ্যমে প্রশাসনের ক্ষমতা অপব্যবহার করে ব্যক্তিস্বার্থ অর্জনকে দুর্নীতি বলে। উদ্দীপকের ঊর্ধ্বতন কর্মকর্তা জনাব 'ক' উপহারের নামে টাকার বিনিময়ে গুরুত্বপূর্ণ ফাইলে সই করেন, ঘনিষ্ঠ নিম্নপদস্থ কর্মকর্তাদের সুবিধা প্রদান করেন ও অন্যদের ক্ষেত্রে কঠোরতা অবলম্বন করেন। তার এ কাজের মধ্য দিয়ে ঘুষ গ্রহণ ও স্বজনপ্রীতির প্রকাশ ঘটে যা দুর্নীতি বলে পরিচিত। বাংলাদেশের আর্থ-সামাজিক উন্নয়নে দুর্নীতির ক্ষতিকর প্রভাব সুদূরপ্রসারী। দুর্নীতিপ্রবণ সমাজে সাধারণ মানুষ অন্যের দ্বারা প্রতারিত হয়। অযোগ্যরা স্বজনপ্রীতি বা ঘুষের বিনিময়ে নিয়োগ বা পদোন্নতি পেলে সমাজের যোগ্যরা তাদের অধিকার থেকে বঞ্চিত হয়। দুর্নীতির কারণে সমাজে ন্যায়বিচার প্রতিষ্ঠা বাধাগ্রস্ত হয়। মানুষের মধ্যে হতাশার সৃষ্টি হয়। ফলে যোগ্যদের প্রতিভা বিকশিত হয় না। সৃজনশীলতা ক্রমশ হ্রাস পায়। দুর্নীতিপ্রবণ সমাজে আইন-শৃঙ্খলা, নিয়ম-কানুন ইত্যাদির প্রতি মানুষ শ্রদ্ধা হারিয়ে ফেলে। আর্থ-সামাজিক উন্নয়ন বাধাগ্রস্ত হয়। দুর্নীতির কারণে দারিদ্র্যের হারও বেড়ে যায়। সততা, আদর্শ এবং মূল্যবোধ লোপ পেতে থাকে। সামগ্রিকভাবে দুর্নীতি জাতীয় বিপর্যয় ডেকে আনে। উপরের আলোচনার ভিত্তিতে বলা যায় যে, মি. 'ক' এর কাজ তথা দুর্নীতি বাংলাদেশের আর্থ-সামাজিক উন্নয়নে মারাত্মক প্রতিবন্ধকতা সৃষ্টি করবে।"
        }
      ]
    },
    {
      "number": "1",
      "uddipok": "'ক' ও 'খ' দুটি প্রতিবেশী দেশ। 'ক' দেশের স্বাধীনতা যুদ্ধে 'খ' দেশটি অনেক সাহায্য করেছিল। 'গ' অন্য একটি দেশ যা একটি আন্তর্জাতিক সংস্থায় ক্ষমতা ব্যবহার করে 'ক' দেশের পক্ষে অনেক অবদান রাখে।",
      "tag": "CTG.B 24",
      "sub_questions": [
        {
          "label": "ক",
          "question": "",
          "explanation": "বঙ্গবন্ধু বাংলাদেশের সংবিধান সম্পর্কে বলেছিলেন, \"এই সংবিধান শহিদের রক্তে লিখিত, এ সংবিধান সমগ্র জনগণের আশা-আকাঙ্ক্ষার মূর্ত প্রতীক হয়ে বেঁচে থাকবে।\""
        },
        {
          "label": "খ",
          "question": "",
          "explanation": "১৯৮৭ সালে এরশাদবিরোধী গণআন্দোলনে অংশগ্রহণের জন্য নুর হোসেনকে হত্যা করা হয়। ১৯৮৭ সালে তিনজোটের হরতালে নুর হোসেন শহিদ হন। তার বুকে ও পিঠে লেখা ছিল \"গণতন্ত্র মুক্তি পাক, স্বৈরাচার নিপাত যাক\"। মূলত গণতন্ত্র পুনঃপ্রতিষ্ঠার জন্য সেদিন আন্দোলনে যোগ দিয়েছিলেন নূর হোসেন। এজন্য তাকে হত্যা করা হয়। তার মৃত্যুর পর আন্দোলন তীব্র আকার ধারণ করে এবং ১৯৯০ সালে এরশাদ সরকারের পতন হয়।"
        },
        {
          "label": "গ",
          "question": "",
          "explanation": "উদ্দীপকে 'গ' দেশটি পাঠ্যবইয়ের তৎকালীন সোভিয়েত ইউনিয়ন তথা বর্তমানে রাশিয়াকে নির্দেশ করে। বাংলাদেশের স্বাধীনতা যুদ্ধে ভারতের পর সর্বাধিক অবদান রাখে অধুনা বিলুপ্ত সোভিয়েত ইউনিয়ন বা বর্তমান রাশিয়া। পাকিস্তানি বাহিনী কর্তৃক বাংলাদেশে গণহত্যা, অগ্নিসংযোগ, নারী-ধর্ষণসহ যাবতীয় মানবতাবিরোধী অপরাধ বৃন্ধ করার জন্য সোভিয়েত রাষ্ট্রপ্রধান পাকিস্তানের প্রেসিডেন্ট জেনারেল ইয়াহিয়া খানকে আহ্বান জানান। তিনি ইয়াহিয়াকে ১৯৭০ এর নির্বাচনে নির্বাচিত জনপ্রতিনিধিদের হাতে ক্ষমতা হস্তান্তরের জন্যও বলেন। সোভিয়েত পত্র-পত্রিকা, প্রচার মাধ্যমগুলো বাংলাদেশে পাকিস্তানি সেনাবাহিনীর নির্যাতনের কাহিনী ও মুক্তিযুদ্ধের অগ্রগতি প্রচার করে বিশ্ব জনমত সৃষ্টিতে সহায়তা করে। জাতিসংঘে মার্কিন যুক্তরাষ্ট্র পাকিস্তানের পক্ষে যুদ্ধ বন্ধের প্রস্তাব দিয়েছিল। সোভিয়েত ইউনিয়ন 'ভেটো' (বিরোধিতা করা) প্রদান করে তা বাতিল করে দেয়। উদ্দীপকে 'গ' দেশ তথা রাশিয়া জাতিসংঘের নিরাপত্তা পরিষদের ভেটো ক্ষমতা ব্যবহার করে বাংলাদেশের পক্ষে অবস্থান নিয়েছিল। এমনকি রাশিয়া বাংলাদেশে মানবতাবিরোধী অপরাধ বন্ধের জন্য পাকিস্তানের প্রেসিডেন্টকে আহ্বান জানিয়েছিলেন। সুতরাং বলা যায়, উদ্দীপকের উল্লেখিত 'গ' দেশটি তৎকালীন সোভিয়েত ইউনিয়ন যা বর্তমানে রাশিয়াকে নির্দেশ করছে। বাংলাদেশের মুক্তিযুদ্ধে রাশিয়া সহযোগিতাপূর্ণ ভূমিকা রেখেছিল।"
        },
        {
          "label": "ঘ",
          "question": "",
          "explanation": "উদ্দীপকে উল্লেখিত 'ক' দেশ তথা বাংলাদেশের স্বাধীনতা যুদ্ধে 'খ' দেশ তথা ভারতের অবদান অপরিসীম। ১৯৭১ সালে বাংলাদেশের মুক্তিযুদ্ধের সময় প্রতিবেশী রাষ্ট্র হিসেবে ভারত সুস্পষ্ট সমর্থন জানায়। ২৫শে মার্চ রাত থেকে শুরু হয়ে দীর্ঘ নয় মাসের মুক্তিযুদ্ধে পাকিস্তানি হানাদার ও তাদের এদেশীয় দোসরদের নারকীয় গণহত্যা, লুণ্ঠন ও ধ্বংসযজ্ঞ অব্যাহত ছিল। ভারতীয় প্রচারমাধ্যম এ সংবাদ বিশ্ববাসীর সামনে তুলে ধরে। বাংলাদেশের মানুষ পাকিস্তানি বাহিনীকে রুখে দাঁড়ালে মুক্তিযুদ্ধ শুরু হয়। এ সময় ভারত সরকার মুক্তিযোদ্ধাদের প্রশিক্ষণ দিয়ে ও অস্ত্রশস্ত্র সরবরাহ করে সহায়তা করে। এপ্রিলের শেষ দিকে ত্রিপুরাসহ ভারতের মাটিতে বাঙালি তরুণ-যুবকদের সশস্ত্র প্রশিক্ষণ দেওয়া শুরু হয়, যা নভেম্বর পর্যন্ত চালু ছিল। এ ছাড়া পাকিস্তানি সেনাদের হত্যাযজ্ঞ ও নির্মম অত্যাচার থেকে বাঁচতে গ্রাম ও শহরাঞ্চল থেকে লাখ লাখ বাঙালি সীমান্ত পেরিয়ে ভারতে আশ্রয় নেয়। এসব বাঙালি শরণার্থীকে সাহায্যের জন্য ভারত সরকার তাদের সীমান্ত খুলে দেয়। প্রায় ১ কোটি শরণার্থীকে আশ্রয় দিতে পশ্চিমবঙ্গ, বিহার, আসাম, মেঘালয় ও ত্রিপুরায় শরণার্থী শিবির খোলা হয়। পাশাপাশি কলকাতায় অবস্থান করে প্রবাসী বাংলাদেশ সরকার পরিচালনা ও স্বাধীন বাংলা বেতার কেন্দ্র স্থাপনে ভারত সরকারের প্রত্যক্ষ সহযোগিতা ছিল। উদ্দীপকে দেখা যায়, 'খ' দেশ 'ক' দেশের স্বাধীনতাযুদ্ধে অনেক সাহায্য করেছিলো। 'খ' দেশের এই কার্যক্রম মুক্তিযুদ্ধের সময় ভারতের সরকার ও জনগণের সহযোগিতাকেই মনে করিয়ে দেয়। উপরের আলোচনার প্রেক্ষিতে বলা যায়, উদ্দীপকের 'খ' দেশ তথা ভারতের প্রত্যক্ষ ভূমিকা ১৯৭১ সালে আমাদের মুক্তিযুদ্ধে গুরুত্বপূর্ণ ভূমিকা পালন করে। ভারতের সার্বিক সহযোগিতায় মাত্র ৯ মাসে বাংলাদেশের বিজয় অর্জন সম্ভব হয়েছিল।"
        }
      ]
    }
  ]
}