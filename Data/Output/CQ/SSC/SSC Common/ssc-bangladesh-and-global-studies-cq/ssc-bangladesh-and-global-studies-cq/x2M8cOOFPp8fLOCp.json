{
  "title": "রাজউক উত্তরা মডেল কলেজ ২০২৪",
  "subtitle": "বাংলাদেশ ও বিশ্ব পরিচয় (11)",
  "questions": [
    {
      "number": "1",
      "uddipok": "সামরিক শাসক জনগণকে শোষণ ও নির্যাতন শুরু করলে জনগণ শাসকের বিরুদ্ধে বিক্ষোভ আন্দোলন শুরু করে। সামরিক শাসক জনগণের অধিকারের প্রতি গুরুত্ব না দিয়ে তাদের নেতাকে গ্রেফতার করে। এক পর্যায়ে ছাত্র, জনতা, রাজনীতিবিদসহ সকল শ্রেণি পেশার মানুষ রাস্তায় নেমে এসে ব্যাপকভাবে আন্দোলন শুরু করে। অবশেষে গণ- আন্দোলনের ফলে স্বৈরশাসক পদত্যাগ করে অন্য একজন সামরিক শাসকের হাতে ক্ষমতা হস্তান্তর করে।",
      "tag": "RUMC 24",
      "sub_questions": [
        {
          "label": "ক",
          "question": "তমদুন মজলিস কোন ধরনের সংগঠন?",
          "explanation": "তমদ্দুন মজলিস একটি সাংস্কৃতিক সংগঠন।"
        },
        {
          "label": "খ",
          "question": "মৌলিক গণতন্ত্রের ব্যাখ্যা করো।",
          "explanation": "মৌলিক গণতন্ত্র হলো পাকিস্তানের প্রেসিডেন্ট জেনারেল আইয়ুব খান প্রবর্তিত একটি বিতর্কিত স্থানীয় সরকার পদ্ধতি। আইয়ুব খান ১৯৫৮ সালে পাকিস্তানের শাসনক্ষমতা গ্রহণ করেন । তিনি গণতন্ত্রকে তৃণমূল পর্যায়ে ছড়িয়ে দেওয়ার নামে ‘মৌলিক গণতন্ত্র' নামে একটি নতুন স্থানীয় সরকার ব্যবস্থা চালু করেন। বাস্তবে এর লক্ষ্য ছিল গণতন্ত্র ও প্রশাসনকে নিয়ন্ত্রণে রাখার পাশাপাশি সামরিক শাসনকে দীর্ঘস্থায়ী করা।"
        },
        {
          "label": "গ",
          "question": "উদ্দীপকে নির্দেশিত আন্দোলনটির সাথে বাঙালির কোন আন্দোলনের মিল আছে? ব্যাখ্যা করো।",
          "explanation": "উদ্দীপকে নির্দেশিত আন্দোলনটির সাথে ১৯৬৯ সালের গণঅভ্যুত্থানের মিল আছে। পাকিস্তান রাষ্ট্রের বিরুদ্ধে পূর্ব পাকিস্তানের জনগণের স্বতঃস্ফূর্ত অংশগ্রহণে ১৯৬৯ সালে সবচেয়ে গুরুত্বপূর্ণ আন্দোলন সংঘটিত হয়, যা ইতিহাসে ঊনসত্তরের গণঅভ্যুত্থান নামে পরিচিত। ১৯৬৬ সালে বঙ্গবন্ধু ঘোষিত হয় দফা পূর্ব পাকিস্তানের জনগণের অর্থনৈতিক, রাজনৈতিক, সামরিকসহ স্বায়ত্তশাসনের দাবির কথা তুলে ধরে। কিন্তু ক্ষমতাসীন আইয়ুর সরকার একে বিচ্ছিন্নতাবাদী কর্মসূচি হিসেবে আখ্যায়িত করে। ছয় দফা কর্মসূচিকে অঙ্কুরে বিনষ্ট করার জন্য ১৯৬৮ সালে আগরতলা মামলা দায়ের করা হয়। এ মামলায় বঙ্গবন্ধুসহ অন্যান্যদের গ্রেফতার করা হয়। মামলা প্রত্যাহারের জন্য ১৯৬৯ সালে আন্দোলন শুরু হয় এবং ছাত্র সমাজের ১১ দফার ভিত্তিতে কৃষক, শ্রমিক, ছাত্র, জনতার ঐক্যবদ্ধ আন্দোলন গণআন্দোলনের রূপ লাভ করে। এ গণআন্দোলনের ফলে স্বৈরশাসক আইয়ুব খান সামরিক শাসক জেনারেল ইয়াহিয়া খানের কাছে ক্ষমতা হস্তান্তর করে পদত্যাগ করতে বাধ্য হন । উদ্দীপকে বলা হয়ছে; সামরিক শাসক জনগণের অধিকারের প্রতি গুরুত্ব না দিয়ে তাদের নেতাকে গ্রেফতার করে। এরই ধারাবাহিকতায় এক পর্যায়ে ছাত্র, জনতা, রাজনীতিবিদসহ সকল শ্রেণি-পেশার মানুষ রাস্তায় নেমে আসে এবং ব্যাপকভাবে আন্দোলন শুরু করে। অবশেষে গণআন্দোলনের কারণে স্বৈরশাসক পদত্যাগ করে অন্য একজন সামরিক শাসকের হাতে ক্ষমতা হস্তান্তর করে। উদ্দীপকের ঘটনার মতো অনুরূপ ঘটনা ১৯৬৯ সালের গণঅভ্যুত্থানের সময়ও সংঘটিত হয়েছিল। তাই বলা যায়, উদ্দীপকে নির্দেশিত আন্দোলনটি ১৯৬৯ সালের গণঅভ্যুত্থানের প্রতিফলন ।"
        },
        {
          "label": "ঘ",
          "question": "উক্ত আন্দোলনের গুরুত্ব ও প্রভাব বিশ্লেষণ করো।",
          "explanation": "উক্ত আন্দোলন অর্থাৎ ১৯৬৯ সালের গণঅভ্যুত্থানের গুরুত্ব ও প্রভাব ছিল ব্যাপক। ১৯৬৯ সালে পূর্ব পাকিস্তানের ছাত্র-শিক্ষক, কৃষক-শ্রমিক তথা সর্বস্তরের জনগণের স্বতঃস্ফূর্ত অংশগ্রহণে সামরিক শাসক আইয়ুব খানের বিরুদ্ধে যে আন্দোলন হয়েছিল তাকে ঊনসত্তরের গণঅভ্যুত্থান বলে। এ গণঅভ্যুত্থানে স্বৈরশাসক আইয়ুব খান পদত্যাগ করতে বাধ্য হন। এ থেকে বোঝা যায়, উদ্দীপকে ১৯৬৯ সালের গণঅভ্যুত্থানকে নির্দেশ করা হয়েছে। বাংলাদেশের স্বাধিকার আন্দোলনের ইতিহাসে ১৯৬৯ সালের গণঅভ্যুত্থান অত্যন্ত গুরুত্বপূর্ণ ঘটনা। এ আন্দোলনের ফলাফল ছিল সুদূরপ্রসারী। এ আন্দোলনের তাৎক্ষণিক সাফল্য ছিল আগরতলা মামলা প্রত্যাহার এবং বঙ্গবন্ধু শেখ মুজিবুর রহমানসহ রাজবন্দিদের মুক্তিলাভ। এছাড়া এ আন্দোলনের ফলেই সামরিক শাসক আইয়ুব খান পদত্যাগে বাধ্য হন । লৌহমানব খ্যাত আইয়ুব খানের পদত্যাগের ফলে পূর্ব পাকিস্তানের জনগণের মধ্যে জাতীয় ঐক্য আরো সুদৃঢ় হয়। এ পর্যায়ে তারা চূড়ান্ত লক্ষ্য স্বাধীনতা অর্জনের পথে অগ্রসর হতে থাকে। ১৯৭০ সালের নির্বাচনে আওয়ামী লীগের পক্ষে ভোট প্রদানের মাধ্যমে এর বহিঃপ্রকাশ ঘটানো হয় । নির্বাচনে বঙ্গবন্ধু শেখ মুজিবুর রহমানের নেতৃত্বাধীন আওয়ামী লীগের বিপুল বিজয় এবং তৎপরবর্তী ঘটনাপ্রবাহ মহান মুক্তিযুদ্ধের ক্ষেত্র তৈরি করে । যার মধ্য দিয়ে স্বাধীন সার্বভৌম বাংলাদেশের অভ্যুদয় ঘটে আলোচনার পরিসমাপ্তিতে বলা যায়, বাংলাদেশ রাষ্ট্রের অভ্যুদয়ে ১৯৬৯ সালের গণঅভ্যুত্থানের গুরুত্ব অপরিসীম ।"
        }
      ]
    },
    {
      "number": "2",
      "uddipok": "অবিভক্ত পাকিস্তানের প্রথম সাধারণ নির্বাচন অনুষ্ঠিত হয় ১৯৭০ সালের ডিসেম্বর মাসে। ১৯৭১ সালের ১০ এপ্রিল উক্ত নির্বাচনে বিজয়ী বাঙালি সদস্যগণ অস্থায়ী সরকার গঠন করে। উক্ত সরকার ১৯৭১ সালের ১৭ এপ্রিল শপথ গ্রহণ করে। এই সরকারের নানাবিধ কার্যক্রম ও দিকনির্দেশনায় বাংলাদেশ তার গৌরবজ্জ্বল স্বাধীনতা অর্জন করতে সক্ষম হয় ।",
      "tag": "RUMC 24",
      "sub_questions": [
        {
          "label": "ক",
          "question": "কখন অসহযোগ আন্দোলনের ডাক দেয়া হয়?",
          "explanation": "১৯৭১ সালের ২রা মার্চ অসহযোগ আন্দোলনের ডাক দেওয়া হয়।"
        },
        {
          "label": "খ",
          "question": "মুক্তিযুদ্ধে নারীদের ভূমিকা ব্যাখ্যা করো।",
          "explanation": "মুক্তিযুদ্ধে নারীদের ভূমিকা ছিল গৌরবোজ্জ্বল। ১৯৭১ সালের মার্চের প্রথম থেকেই দেশের প্রতিটি অঞ্চলে যে সংগ্রাম পরিষদ গঠিত হয়, তাতে নারীদের বিশেষ করে ছাত্রীদের অংশগ্রহণ ছিল স্বতঃস্ফূর্ত। মুক্তিযোদ্ধা শিবিরে পুরুষের পাশাপাশি নারীরা অস্ত্রচালনা ও গেরিলা যুদ্ধের প্রশিক্ষণ গ্রহণ করে সরাসরি মুক্তিযুদ্ধের অংশ নেন ।অপরদিকে সহযোদ্ধা হিসেবে আহত মুক্তিযোদ্ধাদের সেবা- শুশ্রূষা, মুক্তিযোদ্ধাদের আশ্রয়দান ও তথ্য সরবরাহ করে যুদ্ধে গুরুত্বপূর্ণ ভূমিকা পালন করে এদেশের অগণিত নারী মুক্তিসেনা।"
        },
        {
          "label": "গ",
          "question": "উদ্দীপকে যে সরকারের আলোকপাত করা হয়েছে তা ব্যখ্যা করো।",
          "explanation": "উদ্দীপকে মুজিবনগর সরকারের কথা বলা হয়েছে। ১৯৭১ সালের ২৬শে মার্চ মুক্তিযুদ্ধ শুরু হয়। মুক্তিযুদ্ধকে সঠিকভাবে পরিচালনার জন্য ১৯৭১ সালের ১০ই এপ্রিল ১৯৭০ সালের নির্বাচনে বিজয়ী প্রতিনিধিদের নিয়ে মুজিবনগর সরকার গঠিত হয়। ১৯৭১ সালের ১৭ই এপ্রিল এ সরকারের সদস্যরা মেহেরপুরের মুজিবনগরে (তৎকালীন বৈদ্যনাথতলা) শপথ গ্রহণ করেন। এ সরকারের রাষ্ট্রপতি ও প্রধানমন্ত্রী হিসেবে দায়িত্ব পালন করেন যথাক্রমে সৈয়দ নজরুল ইসলাম এবং তাজউদ্দীন আহমদ। অর্থমন্ত্রী এম. মনসুর আলী, স্বরাষ্ট্র, ত্রাণ ও পুনর্বাসনমন্ত্রী এ. এইচ. এম কামারুজ্জামান এবং পররাষ্ট্র ও আইনমন্ত্রী খন্দকার মোশতাক আহমেদ । এই সরকারকে পরামর্শ দেওয়ার জন্য একটি উপদেষ্টা পরিষদও গঠিত হয় । এই সরকারের কর্মকাণ্ড ও দিকনির্দেশনাতেই দীর্ঘ নয় মাস রক্তক্ষয়ী যুদ্ধের পর ১৯৭১ সালের ১৬ই ডিসেম্বর বাংলাদেশের চূড়ান্ত বিজয় অর্জিত হয় । উদ্দীপকের বলা হয়েছে, ১৯৭০ সালে অনুষ্ঠিত সাধারণ নির্বাচনে বিজয়ী জনপ্রতিনিধিদের নিয়ে ১৯৭১ সালে ১০ এপ্রিল অস্থায়ী সরকার গঠিত হয় । এ সরকার '১৯৭১ সালের ১৭ এপ্রিল শপথ গ্রহণ করে। এ সরকারের কার্যক্রম ও দিকনির্দেশনাতেই বাংলাদেশ চূড়ান্ত স্বাধীনতা অর্জন করে। উদ্দীপকে উল্লেখিত সরকারের গঠন, শপথ গ্রহণ ও কার্যক্রমের সাথে মুজিবনগর সরকারের সামঞ্জস্য রয়েছে। তাই বলা যায়, উদ্দীপকে মুজিবনগর সরকারের প্রতিই ইঙ্গিত করা হয়েছে ।"
        },
        {
          "label": "ঘ",
          "question": "উক্ত সরকারের কার্যক্রম ব্যাখ্যা করো।",
          "explanation": "নিম্নের অনুরূপঃ মুক্তিযুদ্ধকে সুষ্ঠুভাবে পরিচালনা এবং এর পক্ষে বিশ্বজনমত গঠনে মুজিবনগর সরকার গুরুত্বপূর্ণ ভূমিকা পালন করে । ১৯৭১ সালের ১০ই এপ্রিল বঙ্গবন্ধু শেখ মুজিবুর রহমানকে প্রধান করে মুজিবনগর সরকার গঠিত হয়। এ সরকার পাকিস্তান সেনাবাহিনী, পুলিশ ও সীমান্তরক্ষী ইপিআর (পরে বিডিআর ও বর্তমানে বিজিবি) বাহিনীতে কর্মরত বাঙালি সদস্য এবং দেশের মুক্তিকামী সাধারণ মানুষকে নিয়ে মুক্তিবাহিনী গঠন করে। যুদ্ধ পরিচালনার সুবিধার্থে এ সরকার দেশকে ১১ টি সেক্টর ও সাব সেক্টরে ভাগ করে। এ ছাড়া বেশ কয়েকজন জ্যেষ্ঠ সেনা কর্মকর্তাদের নেতৃত্বে তিনটি বিশেষ ফোর্স বা বাহিনী গঠন করা হয়। এছাড়া মুজিবনগর সরকারের আহ্বানে প্রতিবেশী দেশ ভারত বাংলাদেশের স্বাধীনতা যুদ্ধে সমর্থন দেয় এবং মুক্তিযোদ্ধাদের প্রশিক্ষণ, ও অস্ত্র সরবরাহের ব্যবস্থা করে। এছাড়া মুজিবনগর সরকার বিশ্বের বিভিন্ন দেশের রাজধানীসহ গুরুত্বপূর্ণ শহরে (যেমন— দিল্লি, লন্ডন, নিউইয়র্ক, ওয়াশিংটন, স্টকহোম) কূটনীতিকদের পাঠায়। বিদেশের মিশন থেকে প্রবাসী বাংলাদেশ সরকারের পক্ষে প্রচারণা চালিয়ে সমর্থন আদায়ের চেষ্টা করা হয়। এজন্য বিচারপতি আবু সাঈদ চৌধুরীকে সরকারের বিশেষ দূত হিসেবে নিয়োগ দেওয়া হয়। তিনি ইউরোপ ও মার্কিন যুক্তরাষ্ট্রে বাংলাদেশের স্বাধীনতার পক্ষে বিশ্ব নেতৃত্ব ও সাধারণ জনগণের সমর্থন আদায়ের জন্য কাজ করেন। মুজিবনগর সরকারের এসব রাজনৈতিক, সামরিক ও কূটনৈতিক তৎপরতার ফলে বিশ্বের বিভিন্ন দেশে মুক্তিযুদ্ধের অনুকূলে জনমত তৈরি হয়। মূলত মুজিবনগর সরকারের সুদক্ষ পরিচালনার মাধ্যমেই দীর্ঘ নয় মাস রক্তক্ষয়ী যুদ্ধের মধ্য দিয়ে বাংলাদেশ চূড়ান্ত বিজয় লাভ করে । উপরের আলোচনার পরিপ্রেক্ষিতে বলা যায়, মুজিবনগর সরকার বাংলাদেশের স্বাধীনতা অর্জনে গুরুত্বপূর্ণ ভূমিকা পালন করে ।"
        }
      ]
    },
    {
      "number": "3",
      "uddipok": "দীর্ঘকাল ব্যাপী বাংলাদেশে গণতন্ত্র অমীমাংসিত অবস্থায় ছিল। ১৯৯০ সালে বাংলাদেশের জনগণ স্বৈরাচারী সরকারের বিরুদ্ধে আন্দোলন গড়ে তোলে। তারা একটি সফল গণঅভ্যুত্থান ঘটায়। এক যুবক তার বুকে ও পিঠে 'গণতন্ত্র মুক্তি পাক', 'স্বৈরাচার নিপাত যাক' স্লোগান লিখে আন্দোলনে যোগ দেয়। বাংলাদেশ এ আন্দোলনের সফলতা থেকে বঞ্চিত হয়নি।",
      "tag": "RUMC 24",
      "sub_questions": [
        {
          "label": "ক",
          "question": "উপনির্বাচন কী?",
          "explanation": "সংসদ বা অন্য কোনো পরিষদের কোনো সদস্যের মৃত্যু হলে বা তিনি পদত্যাগ করলে অথবা অযোগ্য বলে ঘোষিত হলে তার শূন্য আসন পূরণ করার জন্য যে নির্বাচন অনুষ্ঠিত হয় তাকে উপনির্বাচন বলে ।"
        },
        {
          "label": "খ",
          "question": "তত্ত্বাবধায়ক সরকারের ধারণা কী? ব্যাখ্যা করো।",
          "explanation": "তত্ত্বাবধায়ক সরকার হলো এমন একটি অস্থায়ী অ্যাডহক (বিশেষ ও পূর্বপরিকল্পনাবিহীন) সরকার যা একটি নিয়মিত সরকার নির্বাচিত বা গঠিত না হওয়া পর্যন্ত একটি দেশের কিছু সরকারি দায়িত্ব ও কার্যসম্পাদন করে । তত্ত্বাবধায়ক সরকার এমন এক ধরনের শাসন ব্যবস্থা, যার অধীনে দুটি নির্বাচিত সরকারের মধ্যবর্তী সময়কালে সাময়িকভাবে অনির্বাচিত ব্যক্তিবর্গ কোনো দেশের শাসনভার গ্রহণ করে থাকে। সাধারণত নির্বাচন পরিচালনা করাই এ সরকারের প্রধান কাজ।"
        },
        {
          "label": "গ",
          "question": "ভাতের অধিকার বনাম ভোটের অধিকার— কোনটি তুমি বেছে নিবে? উদ্দীপকের আলোকে ব্যাখ্যা করো।",
          "explanation": "‘ভাতের অধিকার বনাম ভোটের অধিকার'— উদ্দীপকের আলোকে আমি ভোটের অধিকার বেছে নেব । ১৯৮২ সালে সামরিক অভ্যুত্থানের মাধ্যমে বেসামরিক সরকারকে উৎখাত করে জেনারেল হুসেইন মুহম্মদ এরশাদের ক্ষমতা দখল বাংলাদেশের জনগণ ভালো চোখে দেখেনি। ফলে এরশাদ অচিরেই প্রবল গণআন্দোলনের সম্মুখীন হন। ১৯৮৬ সালের বিতর্কিত জাতীয় সংসদ নির্বাচন, প্রেসিডেন্ট নির্বাচন এবং ১৯৮৮ সালের জাতীয় সংসদ নির্বাচনের অভিজ্ঞতা থেকে রাজনৈতিক দলগুলোর বদ্ধমূল ধারণা জন্মে যে, এরশাদের আমলে সুষ্ঠু নির্বাচন সম্ভব নয়। তাই ১৯৮৭ সালে ৮ দল, ৭ দল ও ৬ দল জেনারেল হুসেইন মুহম্মদ এরশাদের পদত্যাগের একদফা দাবিতে ঐক্যবদ্ধ হয়। এই তিন জোটের হরতাল এবং 'ঢাকা অবরোধ' কর্মসূচির ফলে ১৯৯০ সালে লে. জেনারেল এরশাদ পদত্যাগ করেন। উদ্দীপকের তথ্যানুযায়ী, বাংলাদেশে দীর্ঘকাল গণতন্ত্র অমীমাংসিত অবস্থায় ছিল। এ অবস্থার প্রেক্ষিতে বাংলাদেশের জনগণ ১৯৯০ সালে শ্বৈরাচারী সরকারের বিরুদ্ধে আন্দোলন গড়ে তোলে এবং একটি সফল গণঅভ্যুত্থান ঘটায়। এ থেকে বোঝা যায়, জনগণ গণতন্ত্রের গুরুত্বপূর্ণ 'নিয়ামক ভোটাধিকারের জন্য স্বৈচারারী এরশাদের বিরুদ্ধে গণআন্দোলন গড়ে তোলে এবং ১৯৯০ সালে তাকে পদত্যাগ করতে বাধ্য করে। কেননা ভোটাধিকার তথা সুষ্ঠু নির্বাচন ব্যতীত কখনই গণতন্ত্র সফল হতে পারে না। তাই উদ্দীপকের আলোকে 'ভাতের অধিকার বনাম ভোটের অধিকার'- এ দুটি বিষয়ে মধ্যে আমি ভোটের অধিকারকেই বেছে নেব।"
        },
        {
          "label": "ঘ",
          "question": "উল্লিখিত গণঅভ্যুত্থানই কি গণতন্ত্রের পুর্নযাত্রায় একমাত্র নিয়ন্ত্রক হিসেবে কাজ করেছে? তোমার উত্তরের সপক্ষে যুক্তি দাও ।",
          "explanation": "উল্লিখিত গণঅভ্যুত্থান অর্থাৎ ১৯৯০ সালের গণঅভ্যুত্থান গণতন্ত্রের পুনর্যাত্রায় একমাত্র নিয়ামক হিসেবে কাজ করেছে বলে আমি মনে করি না । উদ্দীপকে ১৯৯০ সালে সংঘটিত গণঅভ্যুত্থানের কথা বলা হয়েছে। গণতন্ত্রের পুনর্যাত্রায় এই গণঅভ্যুত্থান অত্যন্ত গুরুত্বপূর্ণ নিয়ামক হিসেবে কাজ করেছে। তবে এটি গণতন্ত্রের পুনর্যাত্রায় একমাত্র নিয়ামক নয় । কেননা বিভিন্ন ঘটনার ধারাবাহিকতায় চূড়ান্ত পর্যায়ে এই গণঅভ্যুত্থান সংঘটিত হয়েছিল । ১৯৭৫ সালের ১৫ই আগস্ট রাষ্ট্রপতি বঙ্গবন্ধু শেখ মুজিবুর রহমান সপরিবার নিহত হওয়ার পর বাংলাদেশে গণতন্ত্রের যাত্রা ব্যাহত হয়। ১৯৯০ সাল পর্যন্ত এ ধারা অব‍্যাহত ছিল । ১৯৮২ সালে সামরিক অভ্যুত্থানের মাধ্যমে বেসামরিক সরকারকে উৎখাত করে জেনারেল এরশাদ ক্ষমতা দখল করেন। তিনি তার দীর্ঘ প্রায় নয় বছরের শাসনকালে প্রবল গণআন্দোলনের সম্মুখীন হন। এ আন্দোলনে রাজনৈতিক দল ছাড়াও ছাত্র, শিক্ষক, চিকিৎসক, প্রকৌশলীসহ সব পেশাজীবী এবং কৃষক-শ্রমিকসহ সর্বস্তরের জনগণ অংশগ্রহণ করে। ১৯৮৭ সালে এরশাদ সরকার দেশে জরুরি অবস্থা জারি করে। এর বিরুদ্ধে দেশের জনগণ প্রতিবাদমুখর হয়ে ওঠে। ১৯৯০ সালের ১০ই অক্টোবর বিরোধী জোট ও দলগুলো সচিবালয় ঘেরাও করতে গেলে সেখানে ৫ জন নিহত হয়। সর্বশেষ ২৭শে নভেম্বর সরকার সমর্থক দুর্বৃত্তদের গুলিতে চিকিৎসক নেতা ডা. শামসুল আলম খান মিলন নিহত হওয়ার মধ্য দিয়ে এ আন্দোলন চরম রূপ নেয়। ফলে এরশাদ পদত্যাগ করতে বাধ্য হন । পরিশেষে বলা যায়, উদ্দীপকে বর্ণিত গণঅভ্যুত্থান ছাড়াও হামলা ও হতাহতের ঘটনাগুলোও গণতন্ত্রের পুনর্যাত্রায় গুরুত্বপূর্ণ নিয়ামক হিসেবে কাজ করেছে।"
        }
      ]
    },
    {
      "number": "4",
      "uddipok": "উপরের চিত্রটি পর্যবেক্ষণ করো ও সংশ্লিষ্ট প্রশ্নগুলোর উত্তর দাও।",
      "tag": "RUMC 24",
      "sub_questions": [
        {
          "label": "ক",
          "question": "আন্তর্জাতিক তারিখ রেখার দ্রাঘিমার মান কত?",
          "explanation": "আন্তর্জাতিক তারিখ রেখার দ্রাঘিমার মান ১৮০ ডিগ্রি।"
        },
        {
          "label": "খ",
          "question": "২১.শে মার্চ উত্তর গোলার্ধে কোন ঋতু? কেন?",
          "explanation": "২১ শে মার্চ উত্তর গোলার্ধে বসন্তকাল । ২১ মার্চ তারিখে উত্তর ও দক্ষিণ মেরু সূর্য থেকে সমান দূরে থাকে। এই দিন সূর্য নিরক্ষরেখার উপর লম্বভাবে কিরণ দেয় এবং সর্বত্র দিন-রাত্রি সমান হয়। ২১ শে মার্চের দেড় মাস পূর্ব থেকে দেড় মাস পর পর্যন্ত এই তিন মাস উত্তর গোলার্ধে বসন্তকাল ।"
        },
        {
          "label": "গ",
          "question": "চিত্রে A ও B স্থানের মধ্যকার সময়ের ব্যবধান কত? কেন?",
          "explanation": "চিত্রে 'A' ও 'B' স্থানের মধ্যকার সময়ের ব্যবধান ৬ ঘণ্টা ১৩ মিনিট চিত্রের 'A' ও 'B' স্থান দ্বারা যথাক্রমে মুখ্য জোয়ার ও ভাটাকে বোঝানো হয়েছে। চাঁদ পৃথিবীর চারদিকে ঘুরছে। চাঁদের এই আবর্তনকালে পৃথিবীর যে অংশ “চাঁদের নিকটবর্তী হয় সেখানে চাঁদের আকর্ষণ সবচেয়ে বেশি থাকে। ফলে পার্শ্ববর্তী স্থান হতে পানি এসে ঠিক চাঁদের নিচে ফুলে ওঠে এবং জোয়ার হয়। একে মুখ্য জোয়ার বা প্রত্যক্ষ জোয়ার বলে। মুখ্য জোয়ারের বিপরীত দিকে পানির নিচের স্থলভাগ পৃথিবীর কেন্দ্রের সঙ্গে দৃঢ়ভাবে আবদ্ধ । ফলে তার ওপর চাঁদের আকর্ষণ পৃথিবীর কেন্দ্রস্থলের আকর্ষণের সমান থাকে। এতে বিপরীত দিকের পানি রাশি অপেক্ষা স্থলভাগ চাঁদের দিকে বেশি আকৃষ্ট হয়। এতে কেন্দ্রাতিগ শক্তির সৃষ্টি হয়। দুই দিকের পানি সে স্থানে প্রবাহিত হয়ে যে জোয়ার সৃষ্টি করে, তাকে গৌণ জোয়ার বা পরোক্ষ জোয়ার বলে। পৃথিবীর একপাশে যখন মুখ্য জোয়ার হয়, অপর পাশে তখন গৌণ জোয়ার হয়। এসময়ে দুই জোয়ারের মধ্যবর্তী স্থল থেকে পানি সরে যায়। পানির এই অবস্থাকে ভাটা বলে। পৃথিবী যেমন নিজ অক্ষের উপর পশ্চিম হতে পূর্বদিকে আবর্তন করছে চন্দ্রও তেমনি পৃথিবীর চারদিকে পশ্চিম হতে পূর্বদিকে পরিক্রমণ করে। চন্দ্র নিজ কক্ষপথে ২৭ দিনে পৃথিবীকে একবার প্রদক্ষিণ করে। ফলে পৃথিবীর একবার আবর্তনকালে অর্থাৎ প্রায় ২৪ ঘণ্টার চন্দ্র (৩৬০:২৭) বা ১৩° পথ অতিক্রম করে। পৃথিবী ও চন্দ্র উভয়ই যেহেতু পশ্চিম থেকে পূর্বদিকে ঘুরছে তাই পৃথিবী উক্ত ১৩° পথ আরও (১৩×৪) = ৫২ মিনিটে অগ্রসর হয়। ১° পথ অতিক্রম করতে পৃথিবীর ৪ মিনিট সময় লাগে। কোনো নির্দিষ্ট স্থানে নির্দিষ্ট সময়ে মুখ্য জোয়ার হওয়ার ১২ ঘণ্টা ২৬ মিনিট পরে সেখানে গৌণ জোয়ার হয় এবং মুখ্য জোয়ারের ২৪ ঘণ্টা ৫২ মিনিট পরে সেখানে আবার মুখ্য জোয়ার হয়। এভাবে প্রত্যেক স্থানে জোয়ার শুরু ৬ ঘন্টা ১৩ মিনিট পরে ভাটা হয়ে থাকে । এ কারণে চিত্রের 'A' ও 'B' স্থানের মধ্যকার সময়ের ব্যবধান হবে ৬ ঘণ্টা ১৩ মিনিট।"
        },
        {
          "label": "ঘ",
          "question": "উদ্দীপকের বিষয়টি মানুষের জীবন ও পরিবেশের উপর কী কী প্রভাব বিস্তার করে তা বর্ণনা করো।",
          "explanation": "নিম্নের অনুরূপঃ উদ্দীপকে সংঘটিত সমুদ্রের অবস্থাটি জোয়ার-ভাটাকে নির্দেশ করে। জোয়ার-ভাটা পৃথিবীর উপর ব্যাপক প্রভাব ফেলে । পৃথিবীতে প্রতিনিয়ত জোয়ার-ভাটা হচ্ছে। মূলত কেন্দ্রাতিগ শক্তি ও চন্দ্র- সূর্যের আকর্ষণের ফলে পৃথিবীতে জোয়ার ভাটা ঘটে থাকে। চিত্রে চন্দ্র সূর্যের মিলিত আকর্ষণে জোয়ার ভাটা সৃষ্টিকে ইঙ্গিত করা হয়েছে। জোয়ার- ভাটার ফলে নদীর আবর্জনা পরিষ্কার হয়ে পানি নির্মল হচ্ছে, নদীর মোহনায় পলি সঞ্চিত হচ্ছে ও নদীমুখ বন্ধ হতে পারছে না। জোয়ার-ভাটার স্রোতে নদীখাত গভীর হয়। অনেক সময় নদীর পাশে খাল খনন করে জোয়ারের পানি আটকে জমিতে সেচ দেওয়া হয়। পৃথিবীর বহু নদীতে ভাটার স্রোতকে কাজে লাগিয়ে জলবিদ্যুৎ উৎপাদন করা হয়। ভারতের বান্ডালা বন্দরে এরকম একটি বিদ্যুৎ কেন্দ্র রয়েছে। জোয়ারের সময় নদীতে পানি বৃদ্ধি পাওয়ায় সমুদ্রগামী বড় বড় জাহাজ অনায়াসে নদীতে প্রবেশ করতে পারে। বাংলাদেশের চট্টগ্রাম ও মংলা বন্দরে জোয়ারের সময় নদীর গভীরতা বৃদ্ধি পাওয়ায় বড় বড় জাহাজ প্রবেশ করে অথবা বন্দর ছেড়ে যায়। এছাড়া জোয়ারের সময় সমুদ্রের পানি আবদ্ধ করে তা শুকিয়ে লবণ তৈরি করা যায়। এভাবে উপকূলীয় অঞ্চলগুলোর মানুষের জীবন-জীবিকায় জোয়ার-ভাটা ইতিবাচক প্রভাব ফেলছে । জোয়ার-ভাটার অনেক উপকারিতা থাকলেও কিছু অসুবিধাও রয়েছে। ভরাকটালের সময় (প্রবল জোয়ার) সমুদ্রের পানি প্রবল তরঙ্গে নদীর মোহনা দিয়ে স্থলভাগে প্রবেশ করে বানের (Tidal Bore) সৃষ্টি করে । মেঘনা, ভাগীরথী, আমাজান প্রভৃতি নদীতে এরূপ বান দেখা যায়। অসাবধানতাবশত কখনো কখনো এই বানে নৌকা, স্টিমার, জাহাজসহ জানমালের ব্যাপক ক্ষতি হয়। এছাড়া স্থলভাগে সমুদ্রের লোনা পানি প্রবেশের ফলে অনেক উদ্ভিদ মারা যায় । উপরের আলোচনা থেকে এটি প্রতীয়মান হয়, জোয়ার-ভাটা মানুষের অর্থনৈতিক কর্মকাণ্ডের সাথে সম্পর্কিত হওয়ায় পৃথিবীর উপর এর ব্যাপক প্রভাব রয়েছে।"
        }
      ]
    },
    {
      "number": "5",
      "uddipok": "জারিফ টিভিতে বাংলাদেশের সাম্প্রতিক বন্যার উপর একটি প্রতিবেদন দেখছিল। সে দেখল মাঠে ঘাটে, নদ-নদীতে সর্বত্র পানি আর পানি। অথচ কিছুদিন আগে তাদের জাফর স্যার পানি সংকটের কারণ ও প্রতিকার নিয়ে ক্লাসে বিস্তারিত লেকচার দিয়েছিলেন। জারিফ কিছুটা আশ্চর্য হলো।",
      "tag": "RUMC 24",
      "sub_questions": [
        {
          "label": "ক",
          "question": "বাংলাদেশের শীতকালীন গড় তাপমাত্রা কত?",
          "explanation": "বাংলাদেশের শীতকালীন গড় মাত্রা ১৭.৭ ডিগ্রি সেলসিয়াস।"
        },
        {
          "label": "খ",
          "question": "বাংলাদেশ কেন ঘন ঘন ভূমিকম্প হচ্ছে? বর্ণনা দাও।",
          "explanation": "টেকটনিক প্লেটের সংঘর্ষের কারণে বাংলাদেশে ঘন ঘন ভূমিকম্প হচ্ছে। বাংলাদেশ ভৌগোলিক অবস্থানগত কারণে ইন্ডিয়ান প্লেট ও মিয়ানমার সাব প্লেটের মাঝখানে অবস্থিত। এ কারণে বাংলাদেশ ভূমিকম্পপ্রবণ অঞ্চল। ভূমিরূপ ও ভূ-অভ্যন্তরীণ কাঠামোগত কারণেও বাংলাদেশে ভূমিকম্প হয়। এছাড়া পাহাড় কাটাসহ মানবসৃষ্ট নানা কারণেও বাংলাদেশে ভূমিকম্পের সম্ভাবনা বৃদ্ধি পাচ্ছে ।"
        },
        {
          "label": "গ",
          "question": "জাফর স্যার ক্লাসে কোন সংকট নিয়ে কথা বলেছিলেন? এই সংকটের কারণ কী ব্যাখ্যা করো।",
          "explanation": "জাফর স্যার ক্লাসে পানি সঙ্কট নিয়ে কথা বলছিলেন, যার কতগুলো কারণ রয়েছে। বাংলাদেশের অনেক নদীর উৎপত্তিস্থল ভারতে। ভারতে বেশ কিছু নদীতে বাঁধ দেওয়ায় বাংলাদেশের নদীগুলো শুকিয়ে যাচ্ছে। ভারতের ফারাক্কা বাঁধ নির্মাণের ফলে দেশের উত্তর-পশ্চিমাঞ্চল ভয়াবহ সমস্যার সম্মুখীন হয়েছে। পদ্মাসহ উত্তরাঞ্চলের সব নদীতেই নেতিবাচক প্রভাব পড়েছে। নদীর তলদেশে পলি জমে নদী নাব্যতা হারাচ্ছে। যত্রতত্র ব্রিজ, কালভার্ট, বাঁধ ইত্যাদি নির্মাণের ফলে অনেক নদী শুকিয়ে যাচ্ছে। ফলে পানি সংকট দেখা দিচ্ছে । . উদ্দীপকের বর্ণনানুযায়ী, জারিফ টিভিতে বাংলাদেশের সাম্প্রতিক বন্যার উপর একটি প্রতিবেদন দেখছিল। প্রতিবেদনে সে লক্ষ করল, মাঠেঘাটে, নদ-নদীতে সর্বত্র পানি আর পানি। অথচ কিছুদিন আগে জাফর স্যার ক্লাসে পানি সংকটের কারণ ও প্রতিকার সম্পর্কে বিস্তারিত আলোচনা করেছিলেন জারিফ বুঝতে পারল বর্ষাকালে বন্যার কারণে দেশের বিভিন্ন অঞ্চল প্লাবিত হলেও শুষ্ক মৌসুমে পানির ব্যাপক সংকট দেখা দেয়। যা উপরে উল্লিখিত বিভিন্ন কারণে সৃষ্টি হয়ে থাকে ।"
        },
        {
          "label": "ঘ",
          "question": "উক্ত সংকট সমাধানের জন্য কী কী পদক্ষেপ নেয়া যেতে পারে? বিশ্লেষণ করো।",
          "explanation": "পানি সঙ্কট সমাধানের জন্য বেশকিছু পদক্ষেপ গ্রহণ করা যেতে পারে। বাংলাদেশের অনেক নদী শুকিয়ে যাওয়ার কারণে কৃষি, বাণিজ্য, মৎস্য চাষ, যাতায়াত বন্ধ হয়ে যাচ্ছে। ফলে নদীর তীরে গড়ে ওঠা বসতির মানুষ জীবন ও জীবিকার সন্ধানে অন্যত্র চলে যাচ্ছে। নদীপ্রবাহ হারালে দীর্ঘদিন ধরে নদীকে কেন্দ্র করে যেসব পেশার মানুষ জীবন নির্বাহ করে থাকে তাদের জীবনে অভাব-অনটন সৃষ্টি হতে পারে। নদীর তীরে যেসব গাছপালা, বাগানবাড়ি, সবুজ বৃক্ষের সমারোহ সেগুলো পানির অভাবে নষ্ট হয়ে যেতে পারে । এ নদীগুলোর নাব্য ফিরিয়ে আনা তাই অত্যন্ত জরুরি। এর জন্য নদী নিয়মিত খনন করা, নদীর উপর অপ্রয়োজনীয় বাঁধ, পুল, কালভার্ট নির্মাণ বন্ধ করা, পানির প্রবাহ ঠিক রাখা ও জলাধার নির্মাণের উদ্যোগ নিতে হবে। শুষ্ক মৌসুমে দেশের সর্বত্র পানির অপব্যবহার দূর করতে হবে। বাংলাদেশের উত্তরাঞ্চলে পরিকল্পিতভাবে কয়েকটি রিজার্ভার খনন করে শুষ্ক মৌসুমের চাহিদা পূরণ করা সম্ভব হবে। নদীভাঙন রোধের ব্যবস্থা নিতে হবে। উপকূলীয় অঞ্চলে নদীর পানির লবণাক্ততা দূর করার ব্যবস্থা নিতে হবে। কৃষি জমিতে পরিমিত পরিমাণে সার ও কীটনাশক ব্যবহার করতে হবে । অতএব আমরা বলতে পারি যে, পানি সম্পদের সুষ্ঠ ও পরিকল্পিত ব্যবহার এবং পানির অভাব দূর করতে যথাযথ পদক্ষেপ গ্রহণ করা অতীব জরুরি।"
        }
      ]
    },
    {
      "number": "6",
      "uddipok": "",
      "tag": "RUMC 24",
      "sub_questions": [
        {
          "label": "ক",
          "question": "তথ্য কী?",
          "explanation": "সাধারণভাবে বলা যায় যেকোনো ধরনের রেকর্ডই তথ্য।"
        },
        {
          "label": "খ",
          "question": "নাগরিকত্ব পাওয়ার উপায় কী? ব্যাখ্যা করো।",
          "explanation": "নাগরিকত্ব অর্জনের দুটি পদ্ধতি রয়েছে। যথা—জন্মসূত্রে এবং অনুমোদন সূত্রে। জন্মগ্রহণই যখন নাগরিকতা অর্জনের ভিত্তি হিসেবে ধরা হয় তখন তাকে জন্মসূত্রে নাগরিক বলা হয়। জন্মসূত্রে নাগরিকতা অর্জনের ক্ষেত্রে দুটি নীতি অনুসরণ করা হয়। যথা—জন্মনীতি ও জন্মস্থাননীতি। জন্মনীতি অনুযায়ী ব্যক্তির পিতা-মাতার জন্মস্থান এবং জন্মস্থান নীতির ক্ষেত্রে ব্যক্তির জন্মস্থানের ভিত্তিতে নাগরিকতা নির্ধারিত হয়। আরও কতগুলো শর্ত পালনের মাধ্যমেও এক রাষ্ট্রের নাগরিক অন্য রাষ্ট্রের নাগরিকতা অর্জন করলে তাকে অনুমোদন সূত্রে নাগরিক বলা হয় । এক্ষেত্রে এক বা একাধিক শর্ত পূরণের মাধ্যমে নাগরিকত্ব অর্জন করতে হয়।"
        },
        {
          "label": "গ",
          "question": "ছকে '?' চিহ্নিত বিষয়টি তোমার উদ্দীপকের আলোকে ব্যাখ্যা করো ।",
          "explanation": "ছকে '?' চিহ্নিত বিষয়টি হলো আইন । সাধারণভাবে আইন বলতে সামাজিকভাবে স্বীকৃত, লিখিত ও অলিখিত বিধিবিধান ও রীতিনীতিকে বোঝায়। মানুষের আচরণ নিয়ন্ত্রণ এবং সমাজের শৃঙ্খলা বজায় রাখার জন্য আইন প্রণয়ন করা হয়। রাষ্ট্রে আইনের শাসন প্রতিষ্ঠিত হলে সকল নাগরিক সমানভাবে স্বাধীনতা ও রাষ্ট্র প্রদত্ত সুযোগ-সুবিধা পেতে পারে। তখন কেউ কারো অধিকার ক্ষুণ্ণ করতে · পারে না। আইনের প্রাধান্য বজায় থাকলে কেউ স্বেচ্ছাচারী হতে পারে না এবং ক্ষমতার অপব্যবহার করতে সচরাচর সাহস করে না। আইনের শাসনের মাধ্যমে সুশাসন প্রতিষ্ঠা করা যায়। আইনের বিভিন্ন উৎস রয়েছে। তবে রাষ্ট্রবিজ্ঞানী হলান্ড আইনের ৬টি প্রধান উৎসের কথা বলেছেন এগুলো হলো-প্রথা, ধর্ম, বিচার সংক্রান্ত রায় বিজ্ঞানসম্মত আলোচনা, ন্যায়বোধ এবং আইনসভা । ছকের ‘?' চিহ্নিত বিষয়ের সাথে সম্পর্কিত বিষয়গুলো হলো-আইনসভা, প্রথা, ধর্ম, বিচার সংক্রান্ত নজির স্থাপন, বিজ্ঞানসম্মত আলোচনা এবং ন্যায়বোধ। এগুলো আইনের উৎস হিসেবে বিবেচিত। তাই বলা যায়, ছকে ‘?' চিহ্নিত বিষয়টি আইনকে নির্দেশ করে।"
        },
        {
          "label": "ঘ",
          "question": "একটি শক্তিশালী গণতান্ত্রিক রাষ্ট্র প্রতিষ্ঠায় ?' চিহ্নিত বিষয়টি অতীব গুরুত্বপূর্ণ বিশ্লেষণ করো।",
          "explanation": "একটি শক্তিশালী গণতান্ত্রিক রাষ্ট্র প্রতিষ্ঠায় ‘?' চিহ্নিত বিষয়টি অর্থাৎ আইন অতীব গুরুত্বপূর্ণ। আইনের শাসন গণতন্ত্রকে সমুন্নত রাখে। আইন সবাইকে সমান দৃষ্টিতে দেখে বলে গণতন্ত্র প্রতিষ্ঠার পথ সুগম হয়। আইনের শাসন প্রতিষ্ঠিত হলে সরকার স্বেচ্ছাচারী হতে পারে না, কাউকে বিনা বিচারে আটক রাখা যায় না এবং সকলের মত প্রকাশের স্বাধীনতা বজায় থাকে। গণতান্ত্রিক উন্নত রাষ্ট্র ব্যবস্থার জন্য আইনের শাসন অপরিহার্য । উদ্দীপকে আইনের কথা বলা হয়েছে। গণতন্ত্র প্রতিষ্ঠায় আইনের অনুশাসন অত্যন্ত গুরুত্বপূর্ণ। রাষ্ট্রে আইনের অনুশাসন প্রতিষ্ঠিত হলে সকল নাগরিক সমানভাবে স্বাধীনতা ও রাষ্ট্র প্রদত্ত সুযোগ-সুবিধা পেতে পারে। কেউ কারও অধিকার ক্ষুণ্ণ করতে পারে না। সাধারণভাবে আইনের অনুশাসন দুটি ধারণা প্রকাশ করে। যথা— আইনের প্রাধান্য ও আইনের দৃষ্টিতে সবার সাম্য। আইনের প্রাধান্য বজায় থাকলে সরকার স্বেচ্ছাচারী হতে পারে না। বিনা অপরাধে কাউকে গ্রেফতার করা বিনা বিচারে কাউকে আটক রাখা ও শাস্তি দেওয়া ইত্যাদি আইনের প্রাধান্যের পরিপন্থি। সমাজে আইনের প্রাধান্য প্রতিষ্ঠিত হলে কেউ আইন অমান্য করে অন্যের অধিকারে হস্তক্ষেপ করতে পারে না। সরকারও কারো ব্যক্তিস্বাধীনতায় অযৌক্তিক প্রতিবন্ধকতা সৃষ্টি করতে পারে না। আবার আইনের দৃষ্টিতে সাম্য বলতে বোঝায় ধনী-দরিদ্র, সবল-দুর্বল, জাতি, ধর্ম, বর্ণ, সম্প্রদায় নির্বিশেষে সকলেই সমান। অর্থাৎ, সকলের জন্যই একই আইন প্রযোজ্য। তাই আইনের অনুশাসন প্রতিষ্ঠা হলে গণতন্ত্র প্রতিষ্ঠার পথও সুগম হয় । পরিশেষে বলা যায়, আইনের সঠিক প্রয়োগের মাধ্যমে রাষ্ট্রের ধনী- দরিদ্র, সবল-দুর্বল, জাতি, ধর্ম, বর্ণ সম্প্রদায় নির্বিশেষে সকলে সমান সুবিধা ভোগ করলে শক্তিশালী গণতান্ত্রিক রাষ্ট্র প্রতিষ্ঠা সহজতর হয় ।"
        }
      ]
    },
    {
      "number": "7",
      "uddipok": "মিরাজ চৌধুরী তার দেশের একটি সাংবিধানিক প্রতিষ্ঠানে কর্মরত। তার এই পেশাগত কাজের জন্য তার পরিবার ভীষণ গর্বিত। কারণ প্রতিষ্ঠানটি দেশের সকল ধরনের নির্বাচন স্বতন্ত্র, স্বাধীন ও নিরপেক্ষভাবে পরিচালনা করে।",
      "tag": "RUMC 24",
      "sub_questions": [
        {
          "label": "ক",
          "question": "অষ্টাদশ শতকের গণতান্ত্রিক ভাবধারার উৎসমূল হিসেবে কোন দেশকে ধরা হয়?",
          "explanation": "অষ্টাদশ শতকের গণতান্ত্রিক ভাবধারার উৎসমূল হিসেবে ইংল্যান্ডকে ধরা হয়।"
        },
        {
          "label": "খ",
          "question": "রাজনৈতিক দল বলতে কী বোঝায়? ব্যাখ্যা করো।",
          "explanation": "আধুনিক রাষ্ট্রের শাসনব্যবস্থায় রাজনৈতিক দল একটি গুরুত্বপূর্ণ প্রতিষ্ঠান রাজনৈতিক দল বলতে একটি সংগঠিত নাগরিক সমষ্টিকে বোঝায় যারা নাগরিক সমস্যাকে চিহ্নিত করে। পাশাপাশি সমস্যাগুলো সমাধানে সুনির্দিষ্ট কর্মপন্থায় জনমত গঠন এবং বৈধ উপায়ে সরকার গঠনের উদ্দেশ্যে কাজ করে।"
        },
        {
          "label": "গ",
          "question": "উদ্দীপকের আলোকে উক্ত সংস্থার কার্যাবলি আলোচনা করো।",
          "explanation": "উদ্দীপকে নির্বাচন কমিশনের কথা বলা হয়েছে। অবাধ, সুষ্ঠু ও নিরপেক্ষ নির্বাচন অনুষ্ঠানের লক্ষ্যে নির্বাচন কমিশন নানাবিধ কার্যাবলি সম্পাদন করে থাকে। নির্বাচন কমিশন স্থানীয় ও জাতীয় পর্যায়ের সকল নির্বাচনের জন্য ভোটার তালিকা প্রণয়ন ও তত্ত্বাবধান করে। উক্ত কমিশন ইউনিয়ন পরিষদ, জেলা পরিষদ, পৌরসভা, সিটি কর্পোরেশন ও জাতীয় সংসদ নির্বাচন পরিচালনা করে। এছাড়াও সংবিধান অনুযায়ী সংসদ সদস্যদের দ্বারা রাষ্ট্রপতি নির্বাচনের ব্যবস্থাও নির্বাচন কমিশনের কাজ। নির্বাচনে মনোনয়নপত্র বাছাই করার দায়িত্ব কমিশনের। জাতীয় ও স্থানীয় পর্যায়ে উপ-নির্বাচনের দায়িত্ব কমিশন পালন করে। কোনো সংসদ সদস্যের অযোগ্যতা সম্পর্কে কোনো প্রশ্ন দেখা দিলে কমিশন সে ব্যাপারে সিদ্ধান্ত ঘোষণা করে। উদ্দীপকে লক্ষ করা যায়, মিরাজ চৌধুরী একটি সাংবিধানিক প্রতিষ্ঠানে কর্মরত । প্রতিষ্ঠানটি দেশের সব ধরনের নির্বাচন স্বতন্ত্র, স্বাধীন ও নিরপেক্ষভাবে পরিচালনা করে। এ থেকে বোঝা যায়, উদ্দীপকে নির্বাচন কমিশনের কথা বলা হয়েছে, যেটি উল্লিখিত কার্যাবলি সম্পাদন করে থাকে।"
        },
        {
          "label": "ঘ",
          "question": "উদ্দীপকে আলোচিত সংস্থাটি কীভাবে এই স্বতন্ত্র, স্বাধীন ও নিরপেক্ষতা বজায় রাখতে পারে? বিশ্লেষণ করো।",
          "explanation": "উদ্দীপকে আলোচিত সংস্থাটি হলো নির্বাচন কমিশন। নির্বাচন কমিশন সঠিকভাবে দায়িত্ব পালনের মাধ্যমে স্বতন্ত্র, স্বাধীন ও নিরপেক্ষতা বজায় রাখতে পারে। নির্বাচন কমিশন একটি সাংবিধানিক প্রতিষ্ঠান। কমিশন স্বতন্ত্র, স্বাধীন ও নিরপেক্ষ প্রতিষ্ঠান হিসেবে নির্বাচন পরিচালনা করে। প্রধান নির্বাচন কমিশনার কমিশনের সভাপতি হিসেবে কাজ করে। নির্বাচনের জন্য ভোটার তালিকা প্রণয়ন ও তত্ত্বাবধান, নির্বাচনি এলাকার সীমানা নির্ধারণ, নির্বাচনে মনোনয়নপত্র বাছাই করার ক্ষমতাও নির্বাচন কমিশনের। , উদ্দীপকে এমন একটি সাংবিধানিক প্রতিষ্ঠানের কথা বলা হয়েছে যেটি দেশের সব ধরনের নির্বাচন' পরিচালনা করে। উদ্দীপকের এ প্রতিষ্ঠানটি নির্বাচন কমিশনকে নির্দেশ করে । কেননা দেশের সকল নির্বাচন পরিচালনার দায়িত্ব নির্বাচন কমিশনের। সংবিধান অনুযায়ী নির্বাচন কমিশন নির্বাচন সংক্রান্ত যাবতীয় কাজ পরিচালনা করে। এ প্রতিষ্ঠান ভোটার তালিকা প্রস্তুত এবং ইউনিয়ন, জেলা, পৌরসভা, সিটি কর্পোরেশন ও জাতীয় সংসদ নির্বাচন পরিচালনা করে। কমিশনই নির্বাচন পরিচালনার স্বার্থে রিটার্নিং অফিসার ও পোলিং অফিসার নিয়োগ দেয়। নির্বাচনে মনোনয়নপত্র যাচাই-বাছাই এবং এ সংক্রান্ত বিতর্কের অবসান ঘটায় এ কমিশন। এছাড়া নির্বাচন কমিশন নির্বাচনি আচরণবিধি প্রণয়ন করে এবং আচরণবিধি লঙ্ঘনকারীর বিরুদ্ধে ব্যবস্থা গ্রহণ করে। এভাবে নির্বাচন কমিশন তার দায়িত্ব যথাযথভাবে পালনের মাধ্যমে স্বতন্ত্র, স্বাধীন ও নিরপেক্ষতা বজায় রাখতে পারে। পরিশেষে বলা যায়, নির্বাচন কমিশনকে সব ধরনের পক্ষপাতিত্বের ঊর্ধ্বে থেকে সঠিকভাবে দায়িত্ব পালন করতে হবে। তবেই এ প্রতিষ্ঠান স্বতন্ত্র, স্বাধীন ও নিরপেক্ষতা বজায় রাখতে সক্ষম হবে ।"
        }
      ]
    },
    {
      "number": "8",
      "uddipok": "জনাব রহমান 'X' দেশে বসবাস করেন। তার দেশে যে অর্থব্যবস্থা প্রচলিত সেখানে দাম ও সামর্থ্যের ভিত্তি করে ক্রেতার পছন্দ ও উদ্যোক্তার বিনিয়োগ স্থির হয়। অপরদিকে তার বন্ধু জামিল 'Y' দেশে চাকরির সুবাদে কর্মরত যেখানে সামাজিকভাবে প্রয়োজনীয় দ্রব্যাদি নির্বাচন ও ক্রয়ের ব্যাপারে ভোক্তার স্বাধীনতা বিদ্যমান ।",
      "tag": "RUMC 24",
      "sub_questions": [
        {
          "label": "ক",
          "question": "বাহ্যিকতা কী?",
          "explanation": "বাহ্যিকতা হলো বস্তুর দৃশ্যমানতা ।"
        },
        {
          "label": "খ",
          "question": "ধনতান্ত্রিক অর্থব্যবস্থাকে কেন মুক্ত বাজার অর্থনীতি বলা হয়?",
          "explanation": "ধনতান্ত্রিক অর্থনীতিকেই মুক্তবাজার অর্থনীতি বলে। ধনতান্ত্রিক অর্থব্যবস্থায় ব্যক্তিগত উৎপাদন, ভোগ, সম্পদের মালিকানা প্রভৃতি ক্ষেত্রে স্বাধীনভাবে সিদ্ধান্ত গ্রহণ করতে পারে বলে একে মুক্তবাজার অর্থনীতি বলা হয়। এই অর্থনৈতিক ব্যবস্থায় দ্রব্যের উৎপাদন, বণ্টন, ভোগ সবই বাজারে দ্রব্যের চাহিদা ও যোগানের পারস্পরিক ক্রিয়া বিক্রিয়া দ্বারা পরিচালিত হয়। মুক্তবাজার অর্থনীতির প্রধান বৈশিষ্ট্য হচ্ছে সম্পদের ব্যক্তি মালিকানা এবং উৎপাদন ও ভোগের ক্ষেত্রে ব্যক্তির সিদ্ধান্ত গ্রহণের স্বাধীনতা।"
        },
        {
          "label": "গ",
          "question": "উদ্দীপকে 'X' দেশে কোন অর্থব্যবস্থা প্রচলিত রয়েছে? ব্যাখ্যা করো।",
          "explanation": "নিম্নের অনুরূপঃ উদ্দীপকে 'ক' দেশটিতে ধনতান্ত্রিক অর্থব্যবস্থা বিদ্যমান। ধনতান্ত্রিক অর্থব্যবস্থা হলো এমন একটি ব্যবস্থা, যেখানে ব্যক্তি বা বেসরকারি উদ্যোগে উৎপাদন কার্যক্রম পরিচালিত হয়। এখানে ব্যক্তি তার ইচ্ছামতো পণ্য উৎপাদন, ক্রয়-বিক্রয় এবং ভোগ করতে পারে। অর্থাৎ এখানে উৎপাদক ও ভোক্তার পূর্ণ স্বাধীনতা বিদ্যমান। উদ্যোক্তারা নিজেদের পছন্দমতো দ্রব্য উৎপাদন করতে পারেন। আবার ক্রেতারাও তাদের ইচ্ছানুযায়ী দ্রব্য ক্রয় করতে পারেন। বিক্রেতা ও ক্রেতাদের মধ্যে দর কষাকষির মাধ্যমে দ্রব্যের দাম নির্ধারিত হয়। এ ব্যবস্থার সবচেয়ে গুরুত্বপূর্ণ বৈশিষ্ট্য হলো, এতে ব্যক্তি বা উৎপাদনকারী বিনিয়োগ ও উৎপাদন করে সর্বাধিক মুনাফা অর্জনের লক্ষ্যে। সম্ভাব্য সবচেয়ে বেশি মুনাফা অর্জনের জন্য ব্যক্তি বা বিনিয়োগকারী শ্রমিককে ন্যায্য মজুরির চেয়ে কম মজুরি দেওয়ার চেষ্টা করে। ফলে শ্রমিকরা শোষিত হয় এবং সম্পদ ও আয় বণ্টনে অসমতার সৃষ্টি হয়। উদ্দীপকের বাঁধন ‘ক’ দেশের নাগরিক। তিনি ‘ক’ দেশে ব্যক্তিগত উদ্যোগে একটি শিল্প কারখানা স্থাপন করেন এবং অল্প দিনের মধ্যে কারখানা থেকে প্রচুর টাকা আয় করেন। তিনি নিজের জন্য একটি দামি গাড়িও কেনেন। ‘ক' দেশের অর্থব্যবস্থার এই বৈশিষ্ট্যগুলো ওপরে বর্ণিত ধনতান্ত্রিক অর্থব্যবস্থার সাথে সাদৃশ্যপূর্ণ। কেননা ধনতান্ত্রিক অর্থব্যবস্থাতেই ব্যক্তি উদ্যোগে পণ্যদ্রব্য উৎপাদন, মুনাফা অর্জন ও ভোগ করা যায়। তাই বলতে পারি ক’ দেশের ধনতান্ত্রিক অর্থব্যবস্থা প্রচলিত রয়েছে।"
        },
        {
          "label": "ঘ",
          "question": "'X' দেশে বিদ্যমান অর্থব্যবস্থা হতে 'Y' দেশে বিদ্যমান অর্থব্যবস্থা ভিন্ন – বিশ্লেষণ করো।",
          "explanation": "নিম্নের অনুরূপঃ উদ্দীপকে নির্দেশিত 'খ' দেশে বিদ্যমান ধনতান্ত্রিক ব্যবস্থার সঙ্গে 'ক' দেশে প্রচলিত সমাজতান্ত্রিক অর্থনৈতিক ব্যবস্থার কিছু ভিন্নতা রয়েছে। ধনতান্ত্রিক ও সমাজতান্ত্রিক অর্থব্যবস্থা দুটি ভিন্ন ধরনের আদর্শ নিয়ে গড়ে উঠেছে । ধনতান্ত্রিক ব্যবস্থায় ব্যক্তিগত উদ্যোগ ও মুনাফাকে উৎসাহিত করা হয়। আর সমাজতান্ত্রিক অর্থনৈতিক ব্যবস্থায় রাষ্ট্রের নিয়ন্ত্রণ বজায় রেখে শ্রমিকের মজুরিসহ অন্যান্য যাবতীয় বিষয় নিশ্চিত করা হয়। উদ্দীপকে দেখা যায়, মায়াকে তার রাষ্ট্র যোগ্যতা ও সামর্থ অনুযায়ী কাজের ব্যবস্থা করে দেয়। যা সমাজতান্ত্রিক অর্থব্যবস্থার সাথে সাদৃশ্যপূর্ণ। আবার 'খ' রাষ্ট্রের নাগরিক স্মিথ নিজের ইচ্ছামতো পণ্যসামগ্রী ক্রয় করতে পারে। এখানে প্রতিযোগিতার মাধ্যমে বিভিন্ন প্রতিষ্ঠান একই ধরনের পণ্য উৎপাদন করতে পারে। এ থেকে বোঝা যায়, “খ” দেশে ধনতান্ত্রিক অর্থব্যবস্থা বিদ্যমান। এই অর্থব্যবস্থায় উৎপাদন ও ভোগের ক্ষেত্রে স্বাধীনতা রয়েছে । বৈশিষ্ট্যগতভাবে দেখা যায়, ধনতান্ত্রিক অর্থব্যবস্থায় জমি, কলকারখানা ও অন্যান্য সম্পত্তিতে ব্যক্তিগত মালিকানা বজায় থাকে। কিন্তু সমাজতান্ত্রিক ব্যবস্থায় রাষ্ট্রীয় বা সামাজিক মালিকানা বজায় থাকে। ধনতান্ত্রিক অর্থব্যবস্থায় ব্যক্তি তাদের ইচ্ছানুযায়ী উৎপাদন, কারখানা স্থাপন, ব্যবসা- বাণিজ্য ইত্যাদি কাজকর্ম করে সম্পদ অর্জন করে। অন্যদিকে, সমাজতন্ত্রে সম্পদ বা উৎপাদনের উপকরণগুলো রাষ্ট্রের মালিকানাধীন। এছাড়া ধনতান্ত্রিক অর্থব্যবস্থায় ভোক্তা তার সামর্থ্য, ইচ্ছা ও পছন্দ অনুযায়ী যোকানো দ্রব্য অবাধে ভোগ করতে পারে। কিন্তু সমাজতান্ত্রিক অর্থব্যবস্থায় দেশে কেবল সরকারি উদ্যোগে সমাজের প্রয়োজন অনুযায়ী দ্রব্যসামগ্রী উৎপাদন ও আমদানি করা হয়। অর্থাৎ সেখানে ভোক্তার স্বাধীনতা থাকে না । উপরের আলোচনা থেকে বলা যায়, ধনতান্ত্রিক ও সমাজতান্ত্রিক অর্থনৈতিক ব্যবস্থার মধ্যে যথেষ্ট পার্থক্য বিদ্যমান ।"
        }
      ]
    },
    {
      "number": "9",
      "uddipok": "জনাব হাসান একজন তৈরি পোশাক শিল্প কারখানার মালিক। তিনি তার কারখানায় উৎপাদিত পণ্য বিদেশে রপ্তানি করেন এবং রপ্তানির জন্য করও প্রদান করে থাকেন। এছাড়া বছরে একবার সরকারকে তার আয়ের একটি নির্দিষ্ট অংশ বাধ্যতামূলকভাবে পরিশোধ করেন যা সরকারের আয়ের অন্যতম একটি উৎস। ব্যবসায়ের প্রয়োজনে তিনি এমন একটি আর্থিক প্রতিষ্ঠান থেকে ঋণ গ্রহণ করেন যা মূলত স্বল্প মেয়াদি ঋণ সরবরাহ করে থাকে।",
      "tag": "RUMC 24",
      "sub_questions": [
        {
          "label": "ক",
          "question": "কর রাজস্ব কাকে বলে?",
          "explanation": "বাংলাদেশ সরকার দেশের জনগণ, বিভিন্ন ব্যবসায় ও শিল্প কারখানার ওপর যে কর ধার্য করে তা থেকে প্রাপ্ত আয়কে কর রাজস্ব বলে ।"
        },
        {
          "label": "খ",
          "question": "দারিদ্র্য বিমোচনে বিশেষায়িত ব্যাংকের ভূমিকা ব্যাখ্যা করো ।",
          "explanation": "দারিদ্র্য বিমোচনে বিশেষায়িত ব্যাংকের গুরুত্বপূর্ণ ভূমিকা রয়েছে। বিশেষায়িত ব্যাংকের মধ্যে রয়েছে কৃষি ব্যাংক, শিল্প ব্যাংক, গৃহনির্মাণ ঋণদান সংস্থা, সরবরাহ ব্যাংক, গ্রামীণ ব্যাংক প্রভৃতি। দারিদ্র্য বিমোচনের জন্য কৃষি ব্যাংক কৃষকদের স্বল্প, মধ্যম ও দীর্ঘমেয়াদি ঋণ প্রদান করে । এছাড়া হাঁস-মুরগি ও পশুপালন, মৎস্য উৎপাদন, শিল্পের জন্যও এই ব্যাংক ঋণ প্রদান করে থাকে। এছাড়া গ্রামীণ ব্যাংক দরিদ্র পুরুষ ও নারীদের বিনা জামানতে ব্যাংকিং সুবিধা প্রদান করে স্বকর্মসংস্থানের মাধ্যমে দারিদ্র্য বিমোচনে ভূমিকা রাখে ।"
        },
        {
          "label": "গ",
          "question": "উদ্দীপকে উল্লিখিত হাসান সাহেবের প্রদানকৃত করই কি সরকারের আয়ের একমাত্র উৎস? ব্যাখ্যা করো ।",
          "explanation": "উদ্দীপকে উল্লিখিত হাসান সাহেবের প্রদানকৃত বাণিজ্য শুল্কই সরকারের আয়ের একমাত্র উৎস নয়। বাংলাদেশের সরকারের আয়ের প্রধান উৎস হলো বাণিজ্য শুল্ক। দেশের আমদানি ও রাপ্তানিকৃত দ্রব্যের ওপর যে কর ধার্য করা হয় তাকে বাণিজ্য শুল্ক বলে । উদ্দীপকের হাসান সাহেব তার উৎপাদিত তৈরি পোশাক বিদেশে রপ্তানি করেন । তাই তার প্রদানকৃত কর বাণিজ্য শুল্কের অন্তর্ভুক্ত । বাংলাদেশের সরকারের আয়ের একটি গুররুত্বপূর্ণ হলো আয়কর । জনসাধারণের ব্যক্তিগত আয়ের ওপর যে কর ধার্য করা হয় তাকে আয়কর বলে। দেশের অভ্যন্তরে উৎপাদিত ও ব্যবহৃত দ্রব্যসামগ্রী যেমন— চা, চিনি, সিগারেট, ওষুধ, তামাক ইত্যাদির ওপর যে কর ধার্য করা হয় তাকে আবগারি শুল্ক বলে। এটি সরকারের আয়ের বিশেষ একটি উৎস। কেননা, এ সব দ্রব্যের ওপর ধার্যকৃত কর সরকার যেকোনো সময় হ্রাস- বৃদ্ধি করতে পারে। অনেক দেশের মতোই বাংলাদেশ সরকারের একটি গুরুত্বপূর্ণ আয়ের উৎস হলো ভ্যাট। আমদানিকৃত ও স্থানীয়ভাবে উৎপাদিত দ্রব্য এবং নির্ধারিত কতগুলো সেবাখাতের ওপর ভ্যাট আরোপের মাধ্যমে সরকার অর্থ আয় করে থাকে। উদাহরণস্বরূপ, নিত্য প্রয়োজনীয় দ্রব্যসামগ্রী যেমন— সাবান, তেল, শ্যাম্পু ইত্যাদির ওপর ভ্যাট দিতে হয়। এছাড়া ব্যাংকে সঞ্চিত অর্থের ওপর আমানতকারীদের সরকারকে নির্দিষ্ট হারে কর দিতে হয়। উল্লিখিত উৎসগুলো ছাড়া সরকার অন্যান্য উৎস যেমন— ভূমি রাজস্ব, নন-জুডিশিয়াল স্ট্যাম্প, রেজিস্ট্রেশন, যানবাহন কর, ভ্রমণ কর, রেলওয়ে, ডাকবিভাগ, বিভিন্ন ধরনের টোল ও লেভি ইত্যাদির মাধ্যমে অর্থ উপার্জন করে। তাই বলা যায়, উদ্দীপকের হাসান সাহেবের প্রদানকৃত বাণিজ্য শুল্ক ছাড়াও সরকার আরও অনেক উৎস থেকে আয় করে থাকে ।"
        },
        {
          "label": "ঘ",
          "question": "জনাব হাসান যে প্রতিষ্ঠান থেকে ঋণ গ্রহণ করেন উক্ত প্রতিষ্ঠানের অন্যান্য কার্যাবলি বিশ্লেষণ করো।",
          "explanation": "জনাব হাসান বাণিজ্যিক ব্যাংক থেকে ঋণ গ্রহণ করেন। ঋণ প্রদান ব্যতীত বাণিজ্যিক ব্যাংকের আরও নানাবিধ কার্যাবলি রয়েছে। বাণিজ্যিক ব্যাংকের একটি গুরুত্বপূর্ণ কাজ হলো ঋণ প্রদান। ব্যাংক জনসাধারণের কাছ থেকে গৃহীত অর্থের একটি নির্দিষ্ট অংশ গচ্ছিত রেখে অবশিষ্ট অর্থ ব্যবসায়ী ও শিল্পপতিদের ঋণ হিসেবে প্রদান করে। বাণিজ্যিক ব্যাংক প্রধানত স্বল্পমেয়াদি ঋণ প্রদান করে থাকে। উদ্দীপকের জনাব হাসান যে আর্থিক প্রতিষ্ঠান থেকে ঋণ গ্রহণ করেছেন সেটিও মূলত স্বল্পমেয়াদি ঋণ সরবরাহ করে থাকে। অর্থাৎ হাসান সাহেব বাণিজ্যিক ব্যাংক থেকে ঋণ গ্রহণ করেন । ঋণ প্রদান ব্যতীত বাণিজ্যিক ব্যাংকের আরও বিভিন্ন কার্যাবলি রয়েছে। যেমন— বাণিজ্যিক ব্যাংকের অন্যতম কাজ হলো জনসাধারণের কাছ থেকে আমানত গ্রহণ করা। ব্যাংকের আমানত সাধারণত তিন প্রকার— চলতি, সঞ্জয়ী এবং স্থায়ী আমানত। বিনিময়ের মাধ্যম সৃষ্টি করাও বাণিজ্যিক ব্যাংকের অন্যতম কাজ। কাগজি নোট প্রচলন করার ক্ষমতা কেবল কেন্দ্রীয় ব্যাংকের থাকলেও বাণিজ্যিক ব্যাংসমূহ চেক, ব্যাংক ড্রাফট, হুন্ডি, - ভ্রমণকারীর ঋণপত্র ইত্যাদি বিনিময়ের মাধ্যম সৃষ্টি করে। এছাড়া বাণিজ্যিক ব্যাংক অভ্যন্তরীণ ও বৈদেশিক বাণিজ্যের ক্ষেত্রে ক্রেতা- বিক্রেতাদের দেনা-পাওনা নিষ্পত্তিতে সাহায্য করে। বাণিজ্যিক ব্যাংকের মাধ্যমেই বৈদেশিক বাণিজ্যের অধিকাংশ কাজ পরিচালিত হয়। নিরাপদে এবং দ্রুত টাকা স্থানান্তরেও বাণিজ্যিক ব্যাংক জনগণকে সহায়তা করে। তাছাড়া গ্রাহকের সুবিধার্থে বাণিজ্যিক ব্যাংক বাড়ি ভাড়া, আয়কর, টেলিফোন ও বিদ্যুৎ বিল প্রভৃতি পরিশোধে সহায়তা করে । উপরের আলোচনার ভিত্তিতে বলা যায়, বাণিজ্যিক ব্যাংক ঋণ প্রদান ছাড়াও উল্লিখিত কার্যাবলি সম্পাদনের মাধ্যমে দেশের অর্থনৈতিক উন্নয়নে গুরুত্বপূর্ণ ভূমিকা রাখে।"
        }
      ]
    },
    {
      "number": "10",
      "uddipok": "রাতুল ও তার মা বাবা শহরে থাকে। সে অবসরে ইউটিউব দেখে আর ভিডিও গেম খেলে। তার চাচাতো ভাই সোহাগ গ্রামে মা-বাবা ও দাদা-দাদীর সাথে থাকে। অবসরে সে বায়োজ্যেষ্ঠদের সহযোগিতা করে ।",
      "tag": "RUMC 24",
      "sub_questions": [
        {
          "label": "ক",
          "question": "সামাজিকীকরণের সবচেয়ে গুরুত্বপূর্ণ উপাদান কোনটি?",
          "explanation": "সামাজিকীকরণের সবচেয়ে গুরুত্বপূর্ণ উপাদান হলো সমাজ জীবন ।"
        },
        {
          "label": "খ",
          "question": "সামাজিক মূল্যবোধ বলতে কী বোঝায়? ব্যাখ্যা করো।",
          "explanation": "সামাজিক মূল্যবোধ বলতে সমাজে প্রচলিত রীতিনীতি, ধ্যানধারণা, বিশ্বাস, লক্ষ্য, উদ্দেশ্য, সংস্থা ইত্যাদির সমষ্টিকে বোঝায়, যা পরোক্ষভাবে মানুষের আচার-আচরণ ও কার্যাবলি নিয়ন্ত্রণ করে। যেকোনো সমাজের রীতিনীতি, মনোভাব এবং অন্যান্য অনুমোদিত আচার- আচরণের সমন্বয়ে সামাজিক মূল্যবোধের সৃষ্টি হয়। এসব মূল্যবোধের মধ্যে রয়েছে পরোপকার করা, সত্য কথা বলা, অন্যায়ের প্রতিবাদ করা, বড়দের শ্রদ্ধা করা, অতিথিদের আপ্যায়ন করা, ছোটদের স্নেহ করা ইত্যাদি। এগুলো সমাজের সাংস্কৃতিক আদর্শ। এ সব আদর্শ মেনে চলা না চলার মধ্য দিয়ে একটি সমাজের মানুষের মানসিকতা ও নৈতিকতার দিক যাচাই করা যায়।"
        },
        {
          "label": "গ",
          "question": "রাতুল যে ধরনের পরিবারে বাস করছে তার সংখ্যা দিন দিন বাড়ছে— ব্যাখ্যা করো।",
          "explanation": "রাতুল একক বা অণু পরিবারে বাস করছে, যার সংখ্যা দিন দিন বৃদ্ধি পচ্ছে। স্বামী-স্ত্রী ও তাদের অবিবাহিত সন্তান-সন্ততি নিয়ে গঠিত পরিবারকে অণু পরিবার বলে। অণু বা একক পরিবার দুই পুরুষে আবদ্ধ। দুই পুরুষ হলো পিতা এবং অপ্রাপ্তবয়স্ক সন্তান-সন্ততি। আমাদের দেশের শহরাঞ্চলে অধিকাংশ পরিবারই একক পরিবার। উদ্দীপকের রাতুল তার মা বাবার সাথে শহরে থাকে। এ থেকে বোঝা যায়, রাতুলের পরিবার একক পরিবারের অন্তর্ভুক্ত। কেননা রাতুলদের পরিবার রাতুল ও তার বাবা এই দুই পুরুষে আবদ্ধ । শিল্পায়ন ও নগরায়ণ, ব্যক্তিস্বাতন্ত্রবাদ, আত্মকেন্দ্রিক মনোভাব প্রভৃতি কারণে বর্তমানে একক পরিবারের সংখ্যা বৃদ্ধি পাচ্ছে। শিল্পায়ন ও নগরায়ণের কারণে কর্মসংস্থানের জন্য অনেকেই গ্রাম ছেড়ে শহরে চলে যাচ্ছে এবং সেখানে বসবাস করছে। ফলে যৌথ পরিবার ভেঙে একক পরিবারের সংখ্যা বাড়ছে। এছাড়া একক পরিবারে নিজেদের চাহিদা পূরণ অপেক্ষাকৃত সহজতর হওয়ায় গ্রাম ও শহর উভয় স্থানেই একক পরিবারের সংখ্যা দিন দিন বৃদ্ধি পাচ্ছে । তাই বলা যায়, রাতুলের বসবাসকৃত পরিবারের ধরন তথা একক পরিবারের সংখ্যা দিন দিন বেড়েই চলেছে ।"
        },
        {
          "label": "ঘ",
          "question": "'রাতুল ও সোহাগের সামাজিকীকরণ প্রক্রিয়া ভিন্ন প্রকৃতির'- বিশ্লেষণ করো।",
          "explanation": "রাতুল ও সোহাগের সামাজিকীকরণ প্রক্রিয়া ভিন্ন প্রকৃতির। বাংলাদেশের গ্রাম ও শহরের জীবনযাপন ব্যবস্থা ও শিশুর সামাজিকীকরণের প্রক্রিয়াতে পার্থক্য দেখা যায়। ভিন্নরকম অর্থনৈতিক ব্যবস্থা, জটিল ও আত্মকেন্দ্রিক জীবনযাত্রার কারণে শহরের একক পরিবার ব্যবস্থায় ব্যক্তির সামাজিকীকরণ গ্রামের তুলনায় ভিন্নরকমের হয়ে থাকে। শহরে বেড়ে ওঠাদের মধ্যে স্বার্থপরতা, আত্মকেন্দ্রিকতা ইত্যাদি বৈশিষ্ট্য বেশি দেখা যায়। অন্যদিকে গ্রামীণ পরিবেশে যৌথ পরিবারে মানুষ বাবা-মা, ভাই-বোন ছাড়াও সাধারণত চাচাতো ভাই-বোন, চাচা-চাচি, দাদা-দাদিসহ অনেকের পাশে থেকে বড় হয়। এসব পরিবারের শিশুরা নিকট আত্মীয়দের কাছ থেকে মানবিক গুণসহ অনেক কিছু শিখতে পারে। এ শিক্ষা শিশুকে সামাজিক মানুষ ও সুনাগরিক হয়ে উঠতে সহায়তা করে । উদ্দীপকে দেখা যায়, রাতুল তার বাবা-মার সঙ্গে শহরে বাস করে। পরিবারে অন্য কোনো সদস্য না থাকায় সে ইউটিউব দেখে ও ভিডিও গেমস খেলে সময় কাটায়। শহুরে জীবনে পর্যাপ্ত খেলার মাঠ, বাগান ইত্যাদি এবং মেলামেশার মতো যথেষ্ট মানুষ না থাকায় অনেক ক্ষেত্রেই শিশুর উপযুক্ত সামাজিকীকরণ হয় না। সে হয়ে পড়ে আত্মকেন্দ্রিক। আর উদ্দীপকের সোহাগ গ্রামের যৌথ পরিবারে দাদা, দাদী, বাবা-মাসহ অনেকের সঙ্গে বাস করায় সে বয়োজ্যেষ্ঠদের মাধ্যমে সহযোগিতার মনোভাবের শিক্ষা পায়। খোলা মাঠ, পুকুর, বাগানসহ উন্মুক্ত প্রকৃতির মধ্যে অনেক বন্ধু-প্রতিবেশী ও পরিবারের বিভিন্ন সদস্যের প্রভাবে তার সামাজিকীকরণ যথার্থ হয়। পরিশেষে বলা যায়, শহুরে ও গ্রামীণ পরিবেশের ভিন্নতার কারণে রাতুল ও সোহাগের সামাজিকীকরণের প্রকৃতি অনেকটাই আলাদা ।"
        }
      ]
    },
    {
      "number": "11",
      "uddipok": "শিমুল একটি বিখ্যাত বিশ্ববিদ্যালয় থেকে পড়াশোনা শেষ করে বর্তমানে বিভিন্ন চাকরির পরীক্ষা দিতে যেয়ে দেখল যে, ঘুষ, স্বজনপ্রীতি ছাড়া চাকরি পাওয়া যায় না। এসব দেখে সে ধীরে ধীরে হতাশাগ্রস্ত হয়ে পড়েছে।",
      "tag": "RUMC 24",
      "sub_questions": [
        {
          "label": "ক",
          "question": "AIDS এর পূর্ণরূপ কী?",
          "explanation": "AIDS-এর পূর্ণরূপ হলো— Acquired Immune Deficiency Syndrome."
        },
        {
          "label": "খ",
          "question": "সামাজিক নৈরাজ্য বলতে কী বোঝায়? ব্যাখ্যা করো।",
          "explanation": "সামাজিক বিশৃঙ্খলার চরম রূপ হচ্ছে সামাজিক নৈরাজ্য । যখন রাষ্ট্রের শাসনব্যবস্থা আর কাজ করে না এবং রাষ্ট্র ব্যক্তি বা গোষ্ঠীর আচরণকে নিয়ন্ত্রণ করতে পারে না তখন সমাজে নৈরাজ্য দেখা দেয়। সামাজিক নৈরাজ্য সৃষ্টি হওয়ার পেছনে বহু কারণ থাকলেও এর মূল কারণ মূল্যবোধের অবক্ষয় এবং আইন-শৃঙ্খলার অবনতি। পাশাপাশি সমাজের ঐতিহ্য ও প্রতিষ্ঠিত' সংস্কৃতির পরিপন্থি কর্মকাণ্ড, রাজনৈতিক অস্থিতিশীলতা, দুর্নীতি ইত্যাদিও সমাজে নৈরাজ্য সৃষ্টির জন্য দায়ী।"
        },
        {
          "label": "গ",
          "question": "উদ্দীপকে কোন সামাজিক সমস্যা প্রতিফলিত হয়েছে? ব্যাখ্যা করো।",
          "explanation": "নিম্নের অনুরূপঃ দৃশ্যকল্প-১ এ দুর্নীতি নামক সামাজিক সমস্যা প্রতিফলিত হয়েছে। ব্যক্তি বা গোষ্ঠী কর্তৃক অবৈধ পন্থায় নীতি বহির্ভূত কোনো কাজ করাই দুর্নীতি। সাধারণত ঘুষ, বলপ্রয়োগ বা ভীতি প্রদর্শন, প্রভাব খাটানো এবং ব্যক্তিবিশেষকে অবৈধভাবে সুযোগ-সুবিধা প্রদানের মাধ্যমে প্রশাসনের ক্ষমতার অপব্যবহার করে ব্যক্তিগত সুবিধা অর্জনকে দুর্নীতি বলে । রাজনৈতিক এবং সরকারি ও বেসরকারি প্রশাসনে দুর্নীতি বলতে ব্যক্তিগত লাভের জন্য পদের অপব্যবহারকে বোঝায়। উদ্দীপকেও প্রশাসনিক ক্ষমতা অপব্যবহারের মাধ্যমে দুর্নীতির প্রতিফলন লক্ষ করা যায় । উদ্দীপকের দৃশ্যকল্প-১ এ দেখা যায়, একটি সরকারি দপ্তরের অফিস সহকারী ‘M’ বিনা উৎকোচে কোনো ফাইলে হাত দেন না। ছোট ছোট কাজের জন্যও তিনি টাকা নেন। তার এই কাজগুলো উপরের বর্ণনানুযায়ী দুর্নীতির অন্তর্ভুক্ত। তাই বলা যায়, উদ্দীপকে দুর্নীতি নামক সামাজিক সমস্যার চিত্র ফুটে উঠেছে ।"
        },
        {
          "label": "ঘ",
          "question": "উক্ত সমস্যা প্রতিরোধে ব্যাপক গণসচেতনতা সৃষ্টি ও সামাজিক আন্দোলন গড়ে তোলা প্রয়োজন বিশ্লেষণ করো।",
          "explanation": "উক্ত সমস্যা অর্থাৎ দুর্নীতি প্রতিরোধে ব্যাপক গণসচেতনতা ও সামাজিক আন্দোলন গড়ে তোলা প্রয়োজন। ব্যক্তি বা গোষ্ঠী কর্তৃক অবৈধ পন্থায় নীতিবহিতর্ভূত বা জনস্বার্থবিরোধী কাজই দুর্নীতি। দুর্নীতির ফলে কাউকে না কাউকে ক্ষতিগ্রস্ত হতে হয় । যেমনটি উদ্দীপকেও পরিলক্ষিত হয়। উদ্দীপকে দেখা যায়, একটি বিখ্যাত বিশ্ববিদ্যালয় থেকে পড়ালেখা শেষ করেও শিমুল ঘুষ ও স্বজনপ্রীতির কারণে চাকরি পাচ্ছে না। এ কারণে সে হতাশাগ্রস্ত হয়ে পড়ছে, যা দুর্নীতির নেতিবাচক প্রভাবকে প্রতিফলিত করে। দুর্নীতি প্রতিরোধে সম্মিলিতভাবে সবাইকে এগিয়ে আসতে হবে। এর বিরুদ্ধে সামাজিক আন্দোলন গড়ে তুলে গণসচেতনতা সৃষ্টি করতে হবে। এক্ষেত্রে গণমাধ্যম প্রধান ভূমিকা পালন করতে পারে। এটি দুর্নীতির তথ্য প্রচার করে সংশ্লিষ্ট ব্যক্তির মুখোশ খুলে দিতে কার্যকর ভূমিকা রাখতে পারে। তাছাড়া সমাজের সর্বস্তরে জবাবদিহিতা সৃষ্টি হলে দুর্নীতি নির্মূল করা সম্ভব হবে। দুর্নীতির দায়ে অভিযুক্তদের চিহ্নিত করে আইনের কাঠগড়ায় নিয়ে যথোপযুক্ত শাস্তির ব্যবস্থা করতে হবে। এতে করে সমাজের অন্যরা দুর্নীতি করার সাহস পাবে না। এভাবে জনগণ এবং সরকারের সদিচ্ছা ও দৃঢ় পদক্ষেপে সমাজ থেকে দুর্নীতি নামক ব্যাধি দূর করা সম্ভব হবে । পরিশেষে বলা যায়, দুর্নীতি প্রতিরোধের জন্য সবাইকে সচেতন হতে হবে এবং সামাজিক আন্দোলন গড়ে তুলতে হবে।"
        }
      ]
    }
  ]
}