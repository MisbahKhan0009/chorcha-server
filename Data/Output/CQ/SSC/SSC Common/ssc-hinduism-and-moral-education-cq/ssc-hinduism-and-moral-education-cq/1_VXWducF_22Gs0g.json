{
  "title": "যশোর বোর্ড ২০২৩",
  "subtitle": "হিন্দু ধর্ম ও নৈতিক শিক্ষা (11)",
  "questions": [
    {
      "number": "1",
      "uddipok": "লাবণ্য প্রতিদিন ঈশ্বরের কাছে প্রার্থনা করে, সে যেন অনেক সম্পত্তির মালিক হতে পারে। গাড়ি, বাড়িসহ সকলকে নিয়ে সুখে শান্তিতে জীবনযাপন করতে পারে। অপরদিকে, তারই বান্ধবী নীলা কাজ করলেও ধন-সম্পদের প্রতি তার কোন লোভ-লালসা নেই। সে শুধু ঈশ্বরকে পেতে চায়।",
      "tag": "JB 23",
      "sub_questions": [
        {
          "label": "ক",
          "question": "একেশ্বরবাদ কী?",
          "explanation": "যে মতবাদ অনুসারে ঈশ্বর এক ও অদ্বিতীয় সেই মতবাদকে বলা হয় একেশ্বরবাদ।"
        },
        {
          "label": "খ",
          "question": "জ্ঞানযোগ বলতে কী বোঝায়?",
          "explanation": "জ্ঞানের অনুশীলন দ্বারা পরম সত্তায় উপনীত হওয়ার পদ্ধতিকে জ্ঞানযোগ বলে। মোক্ষলাভের অন্যতম উপায় হচ্ছে জ্ঞানযোগ। জ্ঞানী জগৎ ও জীবের প্রকৃতি ও পরিণতি জেনে সৃষ্টির ঊর্ধ্বে উঠে স্রষ্টাকে অন্তরে অনুভব করেন। তিনি উপলব্ধি করেন তার নিজের মধ্যে এবং বিশ্বের সকল প্রাণীর মধ্যে একই চেতনা অবস্থান করছে। জগতের সবকিছু সেই পরম চৈতন্যের দ্বারা চৈতন্যময়। জ্ঞানের পথে স্রষ্টাকে জানার এই সাধনাকে জ্ঞানযোগ বলে।"
        },
        {
          "label": "গ",
          "question": "লাবণ্য কোন প্রকারের কর্ম করে? বর্ণনা করো।",
          "explanation": "উদ্দীপকের বিনয় যে কর্মে বিশ্বাসী তা হলো সকাম কর্ম। যা কিছু করা হয় তাকেই বলে কর্ম। আমরা জীবনধারণের জন্য প্রতিনিয়ত যে কাজ করি তার সকলই কর্ম। কর্ম দুরকম যথা- সকাম কর্ম ও নিষ্কাম কর্ম। সকাম কর্মের ধরন হলো এমন যেখানে বিশেষ কোনো ফলের আশায় কর্ম করা হয়। এই কর্মে কর্মকর্তার কর্তৃত্বাভিমান থাকে, ফলাকাঙ্ক্ষা থাকে। এমন বোধ হয় যে, কর্ম আমি করেছি; ফল ভোগের অধিকারও আমার। এরূপ কর্মে মোক্ষলাভ হয় না। সকাম কর্মের ফল হিসেবে কর্মকর্তাকে বার বার জন্মগ্রহণ করতে হয়। এজন্য আমাদের সকাম কর্ম পরিহার করতে হবে। উদ্দীপকের বিনয় তার এসএসসি পরীক্ষায় ভালো ফলে বেশ আশাবাদী। সে মনে করে, যেহেতু সে পরিশ্রম করেছে, সেহেতু সে ভালো ফলাফল করবে। অর্থাৎ সে কর্ম ফলের আশা করে। এ কারণে তার কামনা- বাসনাযুক্ত কাজটি হলো সকাম কর্ম।"
        },
        {
          "label": "ঘ",
          "question": "লাবণ্য ও নীলা উভয়ের পক্ষে কি মোক্ষলাভ সম্ভব? উত্তরের সপক্ষে যুক্তি উপস্থাপন কর।",
          "explanation": "উদ্দীপকের লাবণ্যের পক্ষে মোক্ষলাভ সম্ভব না হলেও নীলার পক্ষে সম্ভব। আমরা প্রতিনিয়ত যে কাজ করি তার সকলই কর্ম। যখন বিশেষ কোনো ফলের আশায় কর্ম করা হয় তখন তাকে বলে সকাম কর্ম। অর্থাৎ কামনা- বাসনা যুক্ত কর্ম। এই কর্মে কর্মকর্তার ফলাকাঙ্ক্ষা থাকে। কিন্তু নিষ্কাম কর্মে কর্তা কর্ম করেন কোনো রকম ফলের আশা না নিয়ে। তিনি মনে করেন কর্মের কর্তা আমি নই, কর্মফলও আমার নয়। নিষ্কাম কর্মের ফল কর্মকর্তাকে স্পর্শ করে না। এই নিষ্কাম কর্মে মোক্ষলাভ হয়। উদ্দীপকের লাবণ্য বড়লোক হওয়ার আশায় কর্ম করে। সে কর্ম করে ফলের আশা করে। তাই তার কর্ম সকামকর্ম। সকাম কর্মে মোক্ষলাভ সম্ভব নয়। অপরদিকে নীলা সবরকম ফলের আশা ত্যাগ করে কর্ম করে। তার এ কর্মকে নিষ্কাম কর্ম বলে। নিষ্কাম কর্মে ফল ঈশ্বরের উদ্দেশ্যে সমর্পণ করা হয়। তাই নিষ্কাম কর্মের মাধ্যমে নীলা মোক্ষলাভ করতে পারবে। পরিশেষে বলা যায়, লাবণ্যের সকাম কর্মের দ্বারা মোক্ষলাভ সম্ভব নয়। অপরদিকে নীলার নিষ্কাম কর্মের দ্বারা মোক্ষলাভ সম্ভব।"
        }
      ]
    },
    {
      "number": "2",
      "uddipok": "হেমন্তকালে ধান কাটায় মেতে ওঠে কৃষকেরা। ঘরে ঘরে নতুন ধানের ভাত ও নানা রকম পিঠা-পায়েসের আয়োজন করে উৎসবে মেতে ওঠে। অপরদিকে, বর্ষবরণ উৎসব আজ বাঙালির অসাম্প্রদায়িক চেতনার এক মহা উৎসব। এদিন মিষ্টি বিতরণসহ বিভিন্ন সাংস্কৃতিক অনুষ্ঠান হয়।",
      "tag": "JB 23",
      "sub_questions": [
        {
          "label": "ক",
          "question": "সংক্রান্তি কাকে বলে?",
          "explanation": "বাংলা মাসের শেষ দিনকে বলা হয় সংক্রান্তি।"
        },
        {
          "label": "খ",
          "question": "রাখীবন্ধন বলতে কী বোঝ?",
          "explanation": "ভাই-বোনের মধ্যকার আজীবন ভালোবাসার প্রতীক বহন করে রাখীবন্ধন। হিন্দুধর্মের বিভিন্ন ধর্মাচারের অন্যতম হলো রাখীবন্ধন। এদিন বোনেরা তাদের ভাইদের হাতে রাখী নামের একটি পবিত্র সুতো বেঁধে দেয়। নিজের ভাই ছাড়াও আত্মীয় ও অনাত্মীয় ভাইদের হাতেও রাখী পরানো হয়। এতে ভাই-বোনের মধ্যে মধুর সম্পর্ক স্থাপিত হয়। শ্রাবণ মাসের পূর্ণিমা তিথিতে এ পর্বটি পালন করা হয় বিধায় এ দিনটি রাখী পূর্ণিমা নামেও পরিচিত।"
        },
        {
          "label": "গ",
          "question": "উদ্দীপকে হেমন্তকালে যে উৎসবের কথা বলা হয়েছে তা তোমার পাঠ্যবইয়ের আলোকে বর্ণনা করো।",
          "explanation": "উদ্দীপকে হেমন্তকালের নবান্ন উৎসবের কথা বলা হয়েছে। নবান্ন শব্দের আক্ষরিক অর্থ নতুন ভাত। অগ্রহায়ণ মাসে ওঠা নতুন ধানের চাল দিয়ে তৈরি ভাত, নানা রকম পিঠা প্রভৃতি দিয়ে যে মাঙ্গলিক উৎসব করা হয় তারই নাম নবান্ন উৎসব। এটি ঋতুভিত্তিক অনুষ্ঠান। এদিন শস্যের অধিষ্ঠাত্রী দেবী শ্রী শ্রী লক্ষ্মীর পূজা দেওয়া হয়। হেমন্তকালের নবান্ন উৎসব আবহমান বাংলার একটি ঐতিহ্যবাহী সর্বজনীন উৎসব। সব ধর্মের মানুষই এতে অংশগ্রহণ করে থাকে। নবান্ন উৎসবের দিনে আমাদের গ্রামের কৃষকেরা নাচ-গান করে। তারা নতুন ধানের চাল দিয়ে ভাত এবং চালের গুঁড়া থেকে তৈরি নানা রকম পিঠা (যেমন- পুলি, পাটিসাপটা, মালপোয়া প্রভৃতি দিয়ে অতিথিকে) আপ্যায়ন করে। এই মাঙ্গলিক অনুষ্ঠান সবাই খুব উপভোগ করে।"
        },
        {
          "label": "ঘ",
          "question": "বর্ষবরণ বাঙালির অসাম্প্রদায়িক চেতনার এক মহা উৎসব'- তোমার উত্তরের সপক্ষে যুক্তি উপস্থাপন করো।",
          "explanation": "উদ্দীপকে উল্লেখিত বর্ষবরণ বাঙালির অসাম্প্রদায়িক চেতনার এক মহা উৎসব- উক্তিটি যথার্থ। বাংলা সনের প্রথম দিন নতুন বছরকে বরণ করার জন্য যে উৎসব পালন করা হয় তাকে বর্ষবরণ বলা হয়। বাঙালি হিসেবে আমাদের যে নৃতাত্ত্বিক পরিচয় আছে তার অন্যতম উৎসব হলো এ বর্ষবরণ। এদিন মজাল শোভাযাত্রা, পূজা, মিষ্টি খাওয়া, ভাব-বিনিময় ও হালখাতাসহ নানা প্রকার অনুষ্ঠান করা হয়। ছোট-বড়, ধনী-গরিব, হিন্দু-মুসলিম-বৌদ্ধ-খ্রিষ্টানসহ সকল ধর্ম-বর্ণের বাঙালিরা এই উৎসব পালন করে। এমনকি ক্ষুদ্র- নৃতাত্ত্বিক গোষ্ঠীরাও এ দিনটিকে তাদের ধর্মীয় ও সামাজিক আচার- অনুষ্ঠানের মাধ্যমে পালন করে থাকে। উদ্দীপকে উল্লেখিত বর্ষবরণ অনুষ্ঠানকে কেন্দ্র করে মিষ্টি বিতরণসহ বিভিন্ন সাংস্কৃতিক অনুষ্ঠান পালনের কথা বলা হয়। সাধারণত নাচ-গান এর মাধ্যমে নতুন বছরকে বাঙালিরা বরণ করে নেয় এবং এই বর্ষবরণ অনুষ্ঠানে ধর্ম-বর্ণ, দল-মত নির্বিশেষে সকল বাঙালিরা অংশগ্রহণ করে। সকলে নিজস্ব অবস্থান থেকে বর্ষকে বরণ করার জন্য একত্রিত হয় যার কারণে বর্ষবরণ সর্বজনীন রূপ পেয়েছে। উপরের আলোচনা শেষে বলা যায়, সকল ধর্ম-বর্ণ, দল-মত নির্বিশেষে বাঙালিরা নতুন বছরকে বরণ করে, যা অসাম্প্রদায়িক সমাজ বা চেতনাকে নির্দেশ করে। তাই বলা যায়, বর্ষবরণ বাঙালির অসাম্প্রদায়িক চেতনার, এক মহা উৎসব।"
        }
      ]
    },
    {
      "number": "3",
      "uddipok": "বিমল ও শ্যামল দুজনেই স্কুলের ছাত্র। তারা একে অপরের প্রতিবেশী। বিমল নম্র ও ভদ্র। সে নিয়মিত পূজা করে, বড়দের সম্মান করে এবং সুশৃঙ্খল জীবনযাপন করে। অপরদিকে শ্যামল দুষ্ট ও উচ্ছৃঙ্খল স্বভাবের। সে ধর্ম কর্মে অমনোযোগী, বড়দের অসম্মান করে। শ্যামলের মা বিমলের এমন নৈতিকতার কারণ জানতে চাইলে বিমলের মা বলে, নিয়মিত ধর্মীয় আচার-অনুষ্ঠান পালনের কারণে আমার ছেলে এখন বিনয়ী ও শান্ত।",
      "tag": "JB 23",
      "sub_questions": [
        {
          "label": "ক",
          "question": "ধর্মাচার কাকে বলে?",
          "explanation": "যে সকল আচার-আচরণ আমাদের জীবনকে সুন্দর ও মঙ্গলময় করে তোলে সেগুলোকে ধর্মাচার বলে।"
        },
        {
          "label": "খ",
          "question": "ধর্মানুষ্ঠান বলতে কী বোঝায়?",
          "explanation": "ঈশ্বর এবং দেব-দেবীর স্তব-স্তুতি, প্রশংসা করে যে সকল অনুষ্ঠান 'করা হয় তাই ধর্মানুষ্ঠান। আমরা যেসব অনুষ্ঠান ধর্মীয় বিধি অনুসরণ করে পালন করে থাকি তাকেই ধর্মানুষ্ঠান বলে। ধর্মানুষ্ঠানের মধ্যে রয়েছে দোলযাত্রা, রথযাত্রা, নামযজ্ঞসহ সকল প্রকার পূজা।"
        },
        {
          "label": "গ",
          "question": "উদ্দীপকে বিমল ও শ্যামলের আচার-ব্যবহারের মধ্যকার পার্থক্য বর্ণনা করো।",
          "explanation": "উদ্দীপকে বিমল ও শ্যামলের আচার-ব্যবহারের মধ্যকার পার্থক্য রয়েছে। ধর্মাচার এবং ধর্মানুষ্ঠানের কারণেই উদ্দীপকের বিমল ও শ্যামলের আচার- ব্যবহারের মধ্যে পার্থক্য হয়েছে। ধর্মাচার এবং ধর্মানুষ্ঠান মানুষকে ভদ্র, নম্র ও বিনয়ী করে গড়ে তোলে। মানবিক মূল্যবোধের নীতি অনুসরণ করতে হলে ধর্মাচার অনুশীলন করতে হয়। কেননা ধর্মাচার ও ধর্মানুষ্ঠানের মাধ্যমে জীবন সুন্দর ও কল্যাণময় হয়ে ওঠে। এছাড়াও ধর্মানুষ্ঠান ও ধর্মাচার হচ্ছে মাঙ্গলিক অনুষ্ঠান বা আচার যার মাধ্যমে আমাদের মঙ্গল হয়। উদ্দীপকের বিমল ও শ্যামল ভিন্ন ভিন্ন আচার-ব্যবহার করে থাকে। বিমল নিয়মিত ধর্মীয় আচার-অনুষ্ঠান পালন করে থাকে। নিজের জীবনে এ সকল অনুষ্ঠানের শিক্ষা কাজে লাগায়। সে বড়দের সম্মান করে। সে তার আচরণে ধর্মাচার প্রকাশ করে। তাই বিমলের চরিত্রে নম্র ও ভদ্র আচরণ লক্ষ করা যায়। অন্যদিকে শ্যামল দুষ্ট ও উচ্ছৃঙ্খল স্বভাবের। সে ধর্ম কর্মে অমনোযোগী, বড়দের অসম্মান করে। কারণ শ্যামল ধর্মীয় আচার বা ধর্মানুষ্ঠান পালন করে না। একারণেই তাদের আচার ব্যবহারে পার্থক্য দেখা যায়।"
        },
        {
          "label": "ঘ",
          "question": "'ধর্মীয় আচার-অনুষ্ঠানে মানুষের পারিবারিক ও সামাজিক জীবনকে প্রভাবিত করে।' উক্তিটি বিমল ও শ্যামলের জীবনের আলোকে বিশ্লেষণ করো।",
          "explanation": "ধর্মীয় আচার-অনুষ্ঠান মানুষের পারিবারিক ও সামাজিক জীবনকে প্রভাবিত করে।'- উক্তিটি যথার্থ। ব্যক্তি, পরিবার ও সমাজ জীবনে ধর্মীয় আচার-অনুষ্ঠানের গুরুত্ব অপরিসীম। এ ধরনের আচার-অনুষ্ঠান মানুষকে নম্র, ভদ্র ও বিনয়ী করে তোলে। -সংক্রান্তি, গৃহপ্রবেশ, জামাইষষ্ঠী, রাখীবন্ধন, ভ্রাতৃদ্বিতীয়া প্রভৃতি ধর্মাচার পালনকালে ধর্ম-বর্ণ, ধনী-দরিদ্র নির্বিশেষে সকল শ্রেণির মানুষ যেমন এক সাথে সমবেত হওয়ায় তাদের মধ্যকার দ্বন্দ্ব-সংঘাত দূরীভূত হয়, গড়ে ওঠে পারস্পরিক সৌহার্দ্য ও ভ্রাতৃত্ববোধ। তেমনি দোলযাত্রা, রথযাত্রা প্রভৃতি ধর্মানুষ্ঠান পালন করতে গিয়ে ধনী-দরিদ্র, ধর্ম-বর্ণ নির্বিশেষে সকল শ্রেণির মানুষের মধ্যে গড়ে ওঠে সাম্য, ভ্রাতৃত্ববোধ ও প্রীতির বন্ধন। আর ধর্মীয় আচার-অনুষ্ঠান পালনের মাধ্যমে এসব শিক্ষা ব্যক্তি থেকে পরিবার, পরিবার থেকে সমাজ এবং সমাজ থেকে রাষ্ট্রব্যাপী ছড়িয়ে যায়। উদ্দীপকে বিমল নিয়মিত ধর্মাচার ও ধর্মানুষ্ঠান পালন করে। তাই সে নম্র, ভদ্র ও বিনয়ী হয়েছে। তাকে সবাই ভালোবাসে। কিন্তু শ্যামল ধর্মানুষ্ঠান ও ধর্মাচার পালন করে না বলে সে অভদ্র ও দুষ্ট প্রকৃতির। শ্যামল যদি বিমলের মতো ধর্মানুষ্ঠান এবং ধর্মাচার পালন করত তাহলে সে নম্র ও বিনয়ী হয়ে জীবনে কল্যাণ বয়ে আনতে পারত। সুতরাং বিমল ও শ্যামলের জীবনের আলোকে বলা যায়, ধর্মীয় বিভিন্ন আচার-অনুষ্ঠান পালনের মাধ্যমে আমাদের যেসব কল্যাণ বয়ে আনে তা পারিবারিক ও সমাজ জীবনকে প্রভাবিত করে।"
        }
      ]
    },
    {
      "number": "4",
      "uddipok": "বিজয় বাবু উচ্চ শিক্ষিত এবং যুক্তিবাদী সমাজ সংস্কারক। তিনি লক্ষ করেন, তার এলাকায় বিভিন্ন দেব-দেবীর উপাসক হয়ে হিন্দুরা ক্ষুদ্র ক্ষুদ্র গোষ্ঠী চিন্তায় সংকীর্ণ হয়ে পড়েছে। তাই তিনি হিন্দুদের মধ্যে ঐক্য প্রতিষ্ঠার জন্য এক ব্রহ্মকে আহ্বান করেন। অপরদিকে, সুকেশ বাবু সৎসঙ্গের অনুসারী। তিনি মনে করেন, ধর্ম কোনো অলৌকিক ব্যাপার নয় বরং বিজ্ঞানসিদ্ধ। ভালোবাসাই একমাত্র উপায় যা দিয়ে শান্তি স্থাপন করা যায়।",
      "tag": "JB 23",
      "sub_questions": [
        {
          "label": "ক",
          "question": "বেদ শব্দের অর্থ কী?",
          "explanation": "বেদ শব্দের অর্থ জ্ঞান।"
        },
        {
          "label": "খ",
          "question": "'স্মৃতিশাস্ত্র' বলতে কী বোঝায়?",
          "explanation": "যেসব ধর্মশাস্ত্রে বেদবিহিত জীবনকে ব্যাখ্যা করা হয়েছে তাকে স্মৃতিশাস্ত্র বলা হয়। বৈদিক যুগে কর্ম ও জ্ঞান এই দুই মতের সংযোগ স্থাপন করে যে শাস্ত্র রচিত হয়েছে তাই স্মৃতিশাস্ত্র। এতে হিন্দুধর্মাবলম্বীদের জীবন চর্চার চারটি আশ্রমের বর্ণনা রয়েছে। স্মৃতিশাস্ত্রের মাধ্যমেই জানা যায়, মোক্ষলাভের জন্য কর্ম ও জ্ঞান উভয়েরই প্রয়োজন আছে। এই শাস্ত্রে হিন্দুসমাজ পরিচালনার বিধি-বিধানেরও উল্লেখ রয়েছে।"
        },
        {
          "label": "গ",
          "question": "বিজয় বাবুর চিন্তা-চেতনা পাঠ্যবইয়ের আলোকে বর্ণনা করো।",
          "explanation": "বিজয় বাবু মহাপুরুষ রাজা রামমোহন রায়ের আদর্শের অনুসারী। ঊনবিংশ শতকের দার্শনিক রাজা রামমোহন রায় লক্ষ করেন, দেব-দেবীর উপাসক হয়ে এ দেশের হিন্দু সম্প্রদায় ভিন্ন ভিন্ন গোষ্ঠীচিন্তায় সংকীর্ণ হয়ে পড়েছে। কিন্তু সকল উপাস্য যে একই ব্রহ্মের বিভিন্ন প্রকাশ, হিন্দু সম্প্রদায় তা ভুলতে বসেছে। তখন তিনি হিন্দুধর্মালম্বীদের মধ্যে ঐক্য প্রতিষ্ঠার জন্য এক ব্রহ্ম সাধনার আহ্বান জানালেন। উদ্দীপকের বিজয় বাবুও তার এলাকায় ভিন্ন ভিন্ন দেবীর উপাসকদের ক্ষুদ্র ক্ষুদ্র গোষ্ঠী চিন্তায় বিভক্ত হতে দেখেন। তা দেখে তিনি সবার মাঝে ঐক্য প্রতিষ্ঠার জন্য এক ব্রহ্মকে সাধনার আহ্বান জানান। আমরা তার মাঝে রাজা রামমোহন রায়ের আদর্শ দেখতে পাই। তিনি বিভিন্ন সম্প্রদায়ের তার উপাসকদের একই ব্রহ্ম সাধনায় নিয়ে আসেন।"
        },
        {
          "label": "ঘ",
          "question": "সমাজে শান্তি প্রতিষ্ঠার জন্য সুকেশ বাবু অনুসারিত সংঘ খুবই গুরুত্বপূর্ণ- মূল্যায়ন করো।",
          "explanation": "সুকেশ বাবুর অনুসারিত সঙ্গ তথা সৎসঙ্গ সমাজে শান্তি প্রতিষ্ঠার জন্য খুবই গুরুত্বপূর্ণ। ঠাকুর অনুকূলচন্দ্র পাবনা জেলার হিমাইতপুর গ্রামে আবির্ভূত হন। তিনি নিজের আদর্শে সৎসঙ্গ নামে একটি ধর্মীয় সংগঠন প্রতিষ্ঠা করেন। এই সংগঠনের আদর্শ হচ্ছে ধর্ম কোনো অলৌকিক ব্যাপার নয় বরং বিজ্ঞানসিদ্ধ জীবনসূত্র। ভালোবাসাই মহামূল্য যা দিয়ে শান্তি কেনা যায়। এ প্রতিষ্ঠানের পাঁচটি মূলনীতি হলো- যজন, যাজন, ইষ্টভৃতি, স্বস্ত্যয়নী ও সদাচার। আর এর মূল স্তম্ভ হিসেবে শিক্ষা, কৃষি, শিল্প ও সুবিবাহ নীতিগুলো অনুশীলিত হচ্ছে। এভাবে ধর্ম ও বিজ্ঞানকে একত্র করে জীবন গঠনই সৎসঙ্গীদের আদর্শ। সৎসঙ্গ চায় আদর্শ মানুষ, আদর্শ গৃহী ও আদর্শ ধর্মযাজক। সৎসঙ্গের এ সকল আদর্শ অনুসরণ করলে সমাজে শান্তি প্রতিষ্ঠা করা যায়। উদ্দীপকের সুকেশ বাবু সৎসঙ্গের অনুসারী। তাই সৎসঙ্গের অনুসারীদের মতো তিনিও মনে করেন, ধর্ম কোনো অলৌকিক ব্যাপার নয় বরং বিজ্ঞানসিদ্ধ। ভালোবাসাই মহামূল্য যা দিয়ে শান্তি কেনা যায় এবং সমাজে শান্তি প্রতিষ্ঠিত করা যায়। তাই বলা যায়, সমাজে শান্তি প্রতিষ্ঠার জন্য সুকেশ যাবুর অনুসারিত সৎসঙ্গ খুবই গুরুত্বপূর্ণ।"
        }
      ]
    },
    {
      "number": "5",
      "uddipok": "ধীরেন বাবু একজন গরিব কৃষক। কার্তিক-অগ্রহায়ণ মাসে অমাবস্যা তিথিতে বিভিন্ন মহামারি থেকে যেমন- ঝড়, বন্যা, খরা প্রভৃতি থেকে উত্তরণের আশায় এক বিশেষ পূজার আয়োজন করেন। অপরদিকে, তার প্রতিবেশী রাঁধাকান্ত বাবু নিঃসন্তান। তাই তিনি সন্তান লাভের আশায় এক দেবতার পূজা করেন।",
      "tag": "JB 23",
      "sub_questions": [
        {
          "label": "ক",
          "question": "যজমান কাকে বলে?",
          "explanation": "যজমান হলো যার নামে সংকল্প করে পূজা করা হয়।"
        },
        {
          "label": "খ",
          "question": "বোধন' বলতে কী বোঝায়?",
          "explanation": "বোধন কথার অর্থ ঘুম ভাঙানো বা জাগানো। 'বোধন' হলো দুর্গাপূজার অন্যতম একটি আচার। দুর্গাপূজার সময় ষষ্ঠীর দিনে সন্ধ্যাকালে বোধনের মাধ্যমে দেবীকে জাগানো হয়। অর্থাৎ শারদীয় দুর্গোৎসবের শুরুতে বোধনের মাধ্যমে দক্ষিণায়নের নিদ্রিত দেবীর নিদ্রা ভাঙানোর জন্য বন্দনা পূজা করা হয়।"
        },
        {
          "label": "গ",
          "question": "ধীরেন বাবু যে দেবীর পূজা করেন তা তোমার পাঠ্যবইয়ের আলোকে ব্যাখ্যা করো।",
          "explanation": "নিম্নের অনুরুপ, মিনতি প্রাকৃতিক দুর্যোগ থেকে রক্ষা পাওয়ার জন্য কালী দেবীর পূজা - করে। দেবী কালী দুর্গাদেবীর মতো শক্তির দেবী। তিনি অসুর, বিনাশে ভয়ঙ্করী। পৃথিবীর সকল অন্যায় ও অত্যাচার দূর করার জন্য দেবী কালী অশুভ শক্তিকে ধ্বংস করেন। কালী ভগবান শিবের সহধর্মিণী এবং বিশেষ শক্তি। তিনি কাল ও মৃত্যুর দেবীরূপে আত্মপ্রকাশ করার কারণে তাকে শ্মশান কালী হিসেবে আখ্যায়িত করা হয়। এ ছাড়াও দেবী কালীর অনেক নাম রয়েছে। যেমন: ভদ্রকালী, দক্ষিণাকালী, মা তারা, শ্যামা, মহাকালী ইত্যাদি। উদ্দীপকে মিনতি প্রাকৃতিক দুর্যোগ থেকে রক্ষা পাওয়ার জন্য এক বিশেষ দেবীর পূজা করে যা অমাবস্যা তিথিতে গভীর রাতে করা হয়। তার গলায় নরমুণ্ডর মালা। তিনি ভয়ঙ্কর চণ্ড ও মুণ্ডকে বধ করেন। মিনতির এই বিশেষ দেবীর সাথে কালী দেবীর মিল খুঁজে পাওয়া যায়।"
        },
        {
          "label": "ঘ",
          "question": "রাধাকান্ত বাবু যে পূজাটি করে সে পূজার গুরুত্ব মূল্যায়ন করো।",
          "explanation": "নিম্নের অনুরুপ, ইমা কার্ত্তিক দেবের পূজা করে সন্তান লাভ করেছে। কার্তিক দেবতার পূজার বিশেষ গুরুত্ব এবং প্রভাব রয়েছে। কার্তিক দেবের দেহাকৃতি অত্যন্ত সুন্দর, সুঠাম ও বলিষ্ঠ। এ কারণে কার্তিক পূজার মাধ্যমে দম্পতিরা সুন্দর, সুঠাম ও বলিষ্ঠ চেহারার সন্তানাদি প্রার্থনা করে থাকেন। কার্ত্তিক দেবতাদের সেনাপতি এবং অসীম শক্তিধর দেবতা। ফলে তাঁকে রক্ষাকর্তা হিসেবে পূজা করা হয়। তিনি নম্র ও বিনয়ী স্বভাবের দেবতা এবং সমাজের ন্যায়, অন্যায় ও অবিচার নির্মূলে অবিচল যোদ্ধা। তাই কার্তিকের ন্যায় আমরা ন্যায় প্রতিষ্ঠার আদর্শ অনুসরণে নীতিবান হতে পারি। তাঁর পথ অনুসরণ করে বিনয়ী মানুষ হিসেবে প্রতিষ্ঠা লাভ করতে পারি এবং আদর্শ সমাজ গঠনে গুরুত্বপূর্ণ ভূমিকা পালন করতে পারি। উদ্দীপকে ইমার বিয়ের অনেক বছর পরেও সন্তান লাভ না হওয়ায় সে গুরুদেবের কথা মতো কার্ত্তিক দেবের পূজা করে। তাঁর পূজার মাধ্যমে ইমা সন্তান লাভ করে। পরিশেষে বলা যেতে পারে যে, কার্ত্তিক পূজার বিশেষ গুরুত্ব ও প্রভাব রয়েছে। কারণ এই পূজার মাধ্যমে কার্তিকের মতো সুঠাম, বলিষ্ঠ, শক্তিধর, নম্র ও বিনয়ী সন্তান লাভ করা যায়।"
        }
      ]
    },
    {
      "number": "6",
      "uddipok": "এক ব্যক্তি টেক্সিযোগে অফিসে যাওয়ার পথে টাকা ও প্রয়োজনীয় কাগজপত্রসহ একটি ব্যাগ টেক্সিতে ফেলে যায়। ড্রাইভার তা দেখতে পেয়ে ব্যাগের কাগজপত্র থেকে ঐ ব্যক্তির ঠিকানা বের করে তার ব্যাগ তাকে ফিরিয়ে দিয়ে আসে। অন্যদিকে, কেশব পাড়ার সকলের' সাথে ভালো সম্পর্ক রাখে। ছোটদেরকে ভালোবাসে এবং বড়দেরকে সম্মান করে। পরিবারের সকল গুরুজনকেও সে ভক্তিশ্রদ্ধা করে।",
      "tag": "JB 23",
      "sub_questions": [
        {
          "label": "ক",
          "question": "নৈতিক মূল্যবোধ কাকে বলে?",
          "explanation": "কোনটা ভালো কাজ আর কোনটা মন্দ কাজ তা বিচার করার বিবেচনা শক্তিকে নৈতিক মূল্যবোধ বলে।"
        },
        {
          "label": "খ",
          "question": "জীবঃ ব্রহ্মৈব নাগরঃ'- ব্যাখ্যা করো।",
          "explanation": "'জীবঃ ব্রহ্মৈব নাপরঃ' শ্লোকের অর্থ- জীব ব্রহ্ম ছাড়া আর কিছুই নয়। ব্রহ্ম তাঁর সৃষ্টির মধ্যেই অবস্থান করেন। অর্থাৎ জীবের মধ্যে এক ঈশ্বর বহুরূপে বিরাজ করেন। তাই সকল জীবই ব্রহ্মের বহিঃপ্রকাশ। বৈশিষ্ট্যগত দিক থেকে ব্রহ্ম নিত্য, শুদ্ধ, মুক্ত, সর্বজ্ঞ, জ্যোতির্ময়, নিরাকার, সর্বব্যাপী, সর্বশক্তিমান। তিনি যখন জীবের দেহে আত্মারূপে অবস্থান করেন তখন তাঁকে জীবাত্মা বলে।"
        },
        {
          "label": "গ",
          "question": "উদ্দীপকে ড্রাইভারের চরিত্রে কোন ধর্মীয় গুণটি ফুটে উঠেছে তা বর্ণনা করো।",
          "explanation": "নিম্নের অনুরুপ, টেক্সিচালকের আচরণে সততা নামক গুণটি প্রকাশ পেয়েছে। সব সময় সত্য কথা বলা এবং সৎপথে চলাকেই সততা বলে। আবার অন্য কারও জিনিস অন্যায়ভাবে গ্রহণ না করাও সততা। অন্য কাউকে ঠকানো বা না জানিয়ে তার জিনিস নেয়া থেকে বিরত থাকাও সততা। সততা মানুষের চরিত্রের একটি নৈতিক গুণ এবং ধর্মের অঙ্গ। যার দৃষ্টান্ত উদ্দীপকে বর্ণিত টেক্সিচালকের আচরণে লক্ষ করা যায়। উদ্দীপকের ড. রোজারী জাপান থেকে সিলেটে আসেন কাজে। এয়ারপোর্ট থেকে আম্বরখানায় টেক্সি করে আসার পথে পাসপোর্ট ও গুরুত্বপূর্ণ কাগজপত্রসহ হ্যান্ডব্যাগটি গাড়িতে রেখেই নেমে পড়েন। বিকেল বেলায় টেক্সিচালক তার গাড়িতে হ্যান্ডব্যাগটি দেখতে পেয়ে মাইক যোগে প্রাপ্তি বিজ্ঞপ্তি প্রচার করেন। ড. রোজারী মাইকিং শুনে তার ব্যাগটি ফিরে পান। এভাবে অন্যের হারানো জিনিস কোনো হঠকারিতা না করে প্রকৃত মালিকের কাছে ফিরিয়ে দেওয়ার মাধ্যমে টেক্সিচালকের আচরণে সততার বহিঃপ্রকাশ ঘটেছে।"
        },
        {
          "label": "ঘ",
          "question": "উদ্দীপকে কেশবের চারিত্রিক ধর্মীয় গুরুত্ব পঠিত পাঠ্যবইয়ের বিষয়বস্তুর আলোকে মূল্যায়ন করো।",
          "explanation": "নিম্নের অনুরুপ, উদ্দীপকে রনিতার চারিত্রিক বৈশিষ্ট্য তথা শিষ্টাচারের ধর্মীয় গুরুত্ব বিশ্লেষণ করা হলো- নম্র, ভদ্র বা শিষ্ট আচরণকে শিষ্টাচার বলে। শিষ্টাচার আদর্শ জীবনের অংশ। শিষ্টাচারের জন্যই মানুষ পশু-পাখি থেকে আলাদা। এটি একটি নৈতিক গুণ এবং ধর্মের অঙ্গ। শিষ্টাচারের উক্ত বৈশিষ্ট্যগুলো রনিতার আচরণে লক্ষ করা যায়। কারণ সে খুবই অমায়িক। পাড়ার ছোটদের সে স্নেহের দৃষ্টিতে দেখে এবং বড়দের যথাযথ সম্মান করে। তাই বলা যায়, রনিতার চরিত্রে শিষ্টাচার গুণটি ফুটে উঠেছে। শিষ্টাচারের ধর্মীয় গুরুত্ব অপরিসীম। কারণ ধর্মপথে চলার ক্ষেত্রে শিষ্টাচার অন্যতম পাথেয়। আমরা ঈশ্বরের স্তব-স্তুতি করি এবং ঈশ্বরের অংশ বিভিন্ন দেব-দেবীর উদ্দেশ্যে প্রণাম মন্ত্র উচ্চারণ করে প্রণাম করি। এই প্রণাম বা নমস্কার শিষ্টাচারের অঙ্গ। তাই এসব ধর্মাচারের মধ্য দিয়ে সাধারণত শিষ্টাচার প্রকাশ পায়। শিষ্টাচারের মাধ্যমে মানুষের মন জয় করা যায়। সবার ভালোবাসা পাওয়া যায়। পাশাপাশি এরূপ আচরণের কারণে সবাই মন থেকে আশীর্বাদ করেন। পরিশেষে বলা যায়, শিষ্টাচার একটি নৈতিক গুণ। হিন্দুধর্মে এ গুণটির গুরুত্ব অপরিসীম।"
        }
      ]
    },
    {
      "number": "7",
      "uddipok": "রাজেন ও নৃপেন নিয়মিত যোগাসন অনুশীলন করে। রাজেন পেটের পীড়ার সমস্যা কমানোর জন্য একটি আসন অনুশীলন করে। অপরদিকে, নৃপেন শরীরের ভারসাম্য বজায় রাখার ক্ষমতা বাড়ানোর জন্য অন্য একটি আসন অনুশীলন করে।",
      "tag": "JB 23",
      "sub_questions": [
        {
          "label": "ক",
          "question": "আসন অর্থ কী?",
          "explanation": "আসন অর্থ স্থির হয়ে সুখে অধিষ্ঠিত থাকা।"
        },
        {
          "label": "খ",
          "question": "প্রত্যাহার বলতে কী বোঝায়?",
          "explanation": "প্রত্যাহার অর্থ ফিরিয়ে নেওয়া। বাহ্যিক বিষয়বস্তু থেকে ইন্দ্রিয়সমূহকে ভিতরের দিকে ফিরিয়ে নেওয়াকে যোগে প্রত্যাহার বলে। দৃঢ় সংকল্প ও অভ্যাসের দ্বারা ইন্দ্রিয়গুলোকে অন্তর্মুখী করা যায়। ইন্দ্রিয়গুলো অন্তর্মুখী হলে জাগতিক বিষয়ে আসক্তি নষ্ট হয়। এমতাবস্থায় মন আরাধ্য বস্তুতে নিবিষ্ট হতে পারে।"
        },
        {
          "label": "গ",
          "question": "রাজেন তার পেটের পীড়ার সমস্যা কমাতে কোন আসনটি এবং কীভাবে অনুশীলন করে? ব্যাখ্যা করো।",
          "explanation": "রাজেন পেটের পীড়ার সমস্যা কমাতে যে আসনটি অনুশীলন করে তা হলো হলাসন। 'হল' শব্দের অর্থ লাঙ্গল। এই আসনে দেহভঙ্গি অনেকটা হল অর্থাৎ লাঙ্গলের মতো দেখায় বলে একে হলাসন বলে। এ আসনটি অনুশীলনের সময় পা দুটো সোজা করে চিৎ হয়ে শুয়ে পড়তে হবে। উরু, হাঁটু ও পায়ের - পাতা জোড়া থাকবে। হাত দুটো সোজা করে শরীরের দু পাশে রাখতে হবে এবার নিঃশ্বাস ছাড়তে ছাড়তে পা দুটো জোড়া ও সোজা অবস্থায় আসে আস্তে উপরে তুলতে হবে এবং মাথার পেছনে যতদূর সম্ভব দূরে নিতে হবে যেন পায়ের আঙ্গুলগুলো মাটি স্পর্শ করতে পারে। শ্বাস-প্রশ্বাস স্বাভাবিক রেখে এই অবস্থায় ৩০ সেকেন্ড থাকতে হবে এরপর আস্তে আস্তে পা নামিয়ে আগের অবস্থায় ফিরে যেতে হবে এবঙ শাবাসনে ৩০ সেকেন্ড বিশ্রাম নিতে হবে। এভাবে আসনটি তিনবার অনুশীলন করতে হবে। এ আসনটি নিয়মিত অনুশীলন করলে মেরুদণ্ড সুস্থ ও নমনীয় থাকে। কোষ্ঠাবদ্ধতা, অজীর্ণ, পেট ফাঁপাসহ পেটের যাবতীয় রোগ দূর হয়। এগুলো ছাড়াও আসনটি অনুশীলনের আরো অনেক উপকারিতা রয়েছে।"
        },
        {
          "label": "ঘ",
          "question": "নৃপেনের অনুশীলনকৃত আসনটির প্রভাব বিশ্লেষণ করো।",
          "explanation": "নিম্নের অনুরুপ, উদ্দীপকে স্মৃতির অনুশীলনকৃত আসনটি তথা বৃক্ষাসন শরীর ও মনের ওপর খুবই গুরুত্বপূর্ণ প্রভাব ফেলে। বৃক্ষাসন অনুশীলনকালে আসনকারীর দেহ বৃক্ষের মতো দেখায় বলে - একে বৃক্ষাসন বলা হয়। বৃক্ষাসন নিয়মিত অনুশীলন করার ফলে শরীরের ভারসাম্য বজায় রাখার ক্ষমতা বাড়ে। পায়ের পেশির দৃঢ়তা ও স্থিতিস্থাপকতা বৃদ্ধি পায়। এর ফলে পায়ে জোর পাওয়া যায়, চলাফেরা করার ক্ষমতা বাড়ে। উরুর সংযোগস্থলের স্থিতিস্থাপকতা বজায় রাখতে সাহায্য করে। কোমর ও মেরুদণ্ডের শক্তি বৃদ্ধি পায়। বৃক্ষাসন অনুশীলন করলে হাতের ও পায়ের গঠন সুষ্ঠু ও সুন্দর হয়। হাঁটু, কনুই, বগল সমস্ত স্নায়ুতন্ত্রীতে রক্ত সঞ্চালন বৃদ্ধি পায় ও গ্রন্থি সবল ও নমনীয় হয়। পায়ের ব্যথায় বিশেষ উপকার পাওয়া যায় এবং পায়ে কোনো দিন বাত হতে পারে না। যাদের হাত-পা কাঁপে, বিশেষ করে পা দুর্বল তাদের জন্য বৃক্ষাসন অনুশীলন খুবই সহায়ক। অত্যধিক কোলেস্টেরেল থাকার দরুন বা অন্য কোনো কারণে পায়ের ধমনীতে শক্ত হলদে চর্বিজাতীয় পদার্থ জমে। নিয়মিত বৃক্ষাসন অনুশীলনে তা রোধ করা যায়। ফলে থ্রম্বোসিস হতে পারে না। উপরের আলোচনার পরিপ্রেক্ষিতে বলা যায়, বৃক্ষাসন নিয়মিত অনুশীলন স্মৃতির শারীরিক সুস্থতা বজায় রাখতে অনেক গুরুত্বপূর্ণ ভূমিকা রাখে। তাই আমরা এ আসনটি নিয়মিত অনুশীলন করব।"
        }
      ]
    },
    {
      "number": "8",
      "uddipok": "ঢাকেশ্বরী মন্দিরে বছরের একটি দিনে কন্যা শিশুকে পুরোহিত দ্বারা ভক্তবৃন্দ পূজার্চনার মাধ্যমে সুখ-সমৃদ্ধি কামনা করে। অন্যদিকে, অপর্ণা রায়ের পরিবারে নানা রোগের প্রাদুর্ভাব দেখা দিয়েছে। তিনি সমস্ত প্রকার রোগ-শোক থেকে পরিত্রাণের জন্য এক বিশেষ দেবীর বিগ্রহ স্থাপন করে বাড়িতে পূজা করেন।",
      "tag": "JB 23",
      "sub_questions": [
        {
          "label": "ক",
          "question": "পূজা কাকে বলে?",
          "explanation": "দেব-দেবীদের সন্তুষ্ট করার জন্য যে অনুষ্ঠানাদি করা হয় তাকে পূজা বলে।"
        },
        {
          "label": "খ",
          "question": "\"একংসদ বিপ্রা বহুধা বদন্তি\" কথাটির অর্থ ব্যাখ্যা করো।",
          "explanation": "'একং সদ্‌ বিপ্রা বহুধা বদন্তি' কথাটির অর্থ এক, অখণ্ড ও চিরন্তন ব্রহ্মকে বিপ্রগণ ও জ্ঞানীরা বহু নামে বর্ণনা করেছেন। ঈশ্বর সীমাহীন গুণ ও ক্ষমতার অধিকারী। তিনি যখন নিজের কোনো গুণ বা ক্ষমতাকে বিশেষ আকার বা রূপে প্রকাশ করেন, তখন তাকে দেবতা বলে। দেবতারা আলাদা গুণ বা শক্তির অধিকারী হলেও ঈশ্বর নন। তারা এক ঈশ্বরের বিভিন্ন গুণ বা ক্ষমতার প্রকাশ। শুধু বিপ্রগণ তাদের বিভিন্ন নামে বর্ণনা করেছেন।"
        },
        {
          "label": "গ",
          "question": "ঢাকেশ্বরী মন্দিরের পূজাটি পাঠ্যবইয়ের আলোকে ব্যাখ্যা করো।",
          "explanation": "ঢাকেশ্বরী মন্দিরের পূজাটি হলো কুমারী পূজা। কুমারী পূজা সনাতন ধর্মাবলম্বীদের অন্যতম শ্রেষ্ঠ পূজা যা দুর্গাপূজার অঙ্গ। শাস্ত্র অনুসারে সাধারণত এক বছর থেকে ১৬ বছরের অজাতপুষ্প কোনো মেয়েকে এ দিন দেবীরূপে পূজা করা হয়। কুমারী পূজায় মূলত কুমারী কন্যাকে আদ্যশক্তির প্রতীকরূপে পূজা করা হয়। নারীকে মাতৃরূপে ভাবনা মহামায়ার শ্রেষ্ঠ উপাসনা। শ্রীরামকৃষ্ণ বলেছেন, শুদ্ধাত্মা কুমারীতে ভগবতীর প্রকৃষ্ট প্রকাশ, ইনিই আমাদের মা। তান্ত্রিক মতে সব কুমারীই দেবীর প্রতীক। নারীকে মাতৃরূপে ভাবনা হিন্দুসাধনা-পূজার একটা বড় দিক। কুমারীর মধ্য দিয়ে দেবী দুর্গারই পূজা করা হয়। কুমারী পূজায় নারীর প্রতি সম্মান প্রদর্শন করা হয়।"
        },
        {
          "label": "ঘ",
          "question": "অপর্ণা রায়ের অনুসৃত পথ দ্বারা রোগ নিরাময় সম্ভব। উত্তরের সপক্ষে যুক্তি প্রদর্শন করো।",
          "explanation": "অপর্ণা রায়ের অনুসৃত পথ অর্থাৎ দেবী শীতলার পূজা দ্বারা রোগ নিরাময় করা সম্ভব। শীতলা দেবী একজন লৌকিক দেবী ছিলেন। তিনি লৌকিক দেবী হলেও পরে পুরাণে গৃহীত হয়ে পৌরাণিক দেবীর মর্যাদা পেয়েছেন। তিনি বসন্ত রোগের জ্বালা নিবারণ করে আমাদের শীতল করেন। এ জন্য তিনি আমাদের কাছে দেবী শীতলা নামে পরিচিত। বস্তুত বসন্ত ও চর্মরোগ থেকে পরিত্রাণের জন্য শীতলা পূজা করা হয়। সাধারণত শ্রাবণ মাসের শুক্লা সপ্তমী তিথিতে দেবী শীতলার পূজা করা হয়। দেবী শীতলাকে স্বাস্থ্যবিধি পালন বা পরিষ্কার-পরিচ্ছন্নতার দেবী বলা হয়। তাই শীতলা পূজার মাধ্যমে আমরা স্বাস্থ্যবিধি ও পরিষ্কার-পরিচ্ছন্নতা বিষয়ে সচেতন হয়ে থাকি। শীতলা পূজার মাধ্যমে আমরা সেবামূলক কাজে উদ্বুদ্ধ হই। তিনি সম্মার্জনীর মাধ্যমে অমৃতময় শীতল জল ছিটিয়ে রোগ, তাপ, শোক দূর করেন। কখনো কখনো তিনি নিমপাতা বহন করেন যা রোগ প্রতিরোধের মূর্ত প্রতীক। পরিশেষে বলা যায়, শীতলা দেবী রোগ, শোক, তাপ দূর করে তাঁর ভক্তদের শীতল করেন বলে উক্ত পূজার গুরুত্ব অপরিসীম। দেবী শীতলার স্বাস্থ্যবিধি অনুসরণ করলে বিভিন্ন রোগ নিরাময় করা সম্ভব।"
        }
      ]
    },
    {
      "number": "9",
      "uddipok": "কালিকাপুর গ্রামে ধীরেন বাবু নামে এক অত্যাচারী মানুষ ছিল। তিনি ছিলেন নাস্তিক এবং নিজেকে সর্বেসর্বা মনে করতেন। কিন্তু তার ছেলে সৈকতের ঈশ্বরের প্রতি ছিল অসীম ভক্তি। তার বিশ্বাস ঈশ্বরই তাকে রক্ষা করেন এবং ঈশ্বরই সর্বময় কর্তা।",
      "tag": "JB 23",
      "sub_questions": [
        {
          "label": "ক",
          "question": "শিষ্টাচার কী?",
          "explanation": "নম্র, ভদ্র বা শিষ্ট আচরণকে বলে শিষ্টাচার।"
        },
        {
          "label": "খ",
          "question": "নৈতিক মূল্যবোধ বলতে কী বোঝায়?",
          "explanation": "কোনো কাজের ভালো, মন্দ, কল্যাণ, অকল্যাণ বিচার-বিবেচনা করার শক্তিকে নৈতিক মূল্যবোধ বলে। নৈতিক মূল্যবোধ হচ্ছে, যে কাজকে ন্যায় আচরণীয় ও কল্যাণকর মনে হয়, তা মেনে চললে ধর্ম হয়। যা ভালো কাজ নয়, তা করলে অধর্ম হয়। তাই নৈতিক মূল্যবোধের সাথে ধর্মপথের ঘনিষ্ঠ সম্পর্ক রয়েছে। নৈতিক মূল্যবোধ হচ্ছে বিচারের মানদণ্ড। আর ধর্ম হচ্ছে সেই বিচারের সিদ্ধান্ত বা ফল।."
        },
        {
          "label": "গ",
          "question": "কালিকাপুর গ্রামে ধীরেন বাবুর সাথে তোমার পাঠ্যবইয়ের কোন চরিত্রের সাদৃশ্য পাওয়া যায়? বর্ণনা করো।",
          "explanation": "নিম্নের অনুরুপ, পাঠ্যবইয়ে বর্ণিত সত্যযুগের দৈত্যদের রাজা হিরণ্যকশিপুর সাথে সঞ্জয় বাবুর চরিত্রের মিল খুঁজে পাওয়া যায়। উদ্দীপকের সঞ্জয় বাবু ছিলেন একজন প্রভাবশালী লোক। তিনি নিজেকে অনেক বড় মনে করেন। ঈশ্বর বলতে তিনি কিছু বোঝেন না। তিনি মনে করেন, নিজেই সর্বময় ক্ষমতার অধিকারী। হিরণ্যকশিপুও ঈশ্বর বলে কিছু মানতো না। তার সাথে সঞ্জয় বাবুর অনুরূপ চারিত্রিক বৈশিষ্ট্য লক্ষ করা যায়। সত্যযুগে দৈত্যদের রাজা ছিল হিরণ্যকশিপু। দৈত্যরা চিরকাল দেবতাদের প্রতি রুষ্ট ছিল। কিন্তু দেবতাবিদ্বেষী দাম্ভিক হিরণ্যকশিপুর ঘরেই জন্ম নিয়েছিলেন হরিভক্ত প্রহ্লাদ। দম্ভ ও কর্তৃত্বের জোরে হিরণ্যকশিপু নিজ পুত্রকে মারতে পর্যন্ত উদ্যত হয়। উদ্দীপকের ঈশ্বরবিদ্বেষী সঞ্জয় বাবুর ঘরেও জন্ম নিয়েছিল ঈশ্বরভক্ত এক পুত্র। ঈশ্বরভক্তির কারণে সঞ্জয় রাবু নিজ পুত্রকে বিভিন্ন অত্যাচার করত। হিরণ্যকশিপুর মধ্যেও সেই একই বৈশিষ্ট্যই লক্ষ্যণীয়। তাই বলা যায়, সঞ্জয় বাবুর সাথে হিরণ্যকশিপু চরিত্র সাদৃশ্যপূর্ণ।"
        },
        {
          "label": "ঘ",
          "question": "\"সৈকত যেন 'প্রহ্লাদের' যোগ্য প্রতিনিধি\"- উক্তিটির যথার্থতা বিশ্লেষণ করো।",
          "explanation": "উদ্দীপকে উল্লেখিত 'সৈকত' চরিত্র যেন প্রহ্লাদের যোগ্য প্রতিনিধি' উক্তিটি যথার্থ। দৈত্য আর দেবতাদের মধ্যে চিরকাল শত্রুতার সম্পর্ক ছিল। ব্যতিক্রম ছিলেন না দৈত্যরাজ হিরণ্যকশিপুও। তিনি হরিবিদ্বেষী ছিলেন। তিনি ছিলেন অত্যন্ত অত্যাচারী। কিন্তু তার পুত্র প্রহ্লাদ ছিলেন হরিভক্ত। প্রহ্লাদ সারাদিন হরিনাম নিতো দেখে হিরণ্যকশিপু তাকে বারবার মারার চেষ্টা করেন। কিন্তু হরি স্বয়ং তার ভক্তকে রক্ষা করেন। উদ্দীপকের কালিকাপুর গ্রামে ধীরেন বাবু নামে একজন অত্যাচারী মানুষ ছিলেন। তিনি নাস্তিক ছিলেন এবং নিজেকে সর্বেসর্বা মনে করতেন। তার পুত্র সৈকত' ছিল ঈশ্বর ভক্ত। ঈশ্বরের প্রতি তার অসীম ভক্তি ছিল প্রহ্লাদের মতো। তার বিশ্বাস ছিল ঈশ্বর তাকে রক্ষা করবে এবং ঈশ্বর সর্বময় কর্তা। প্রহ্লাদ যেমন ঈশ্বরের চিন্তায় মগ্ন থাকতেন এবং পিতার ভয় দেখানো বা বিপদের সম্মুখীন হওয়ার পরেও ঈশ্বরের উপর আস্থা হারান নাই ঠিক তেমনি চারিত্রিক দৃঢ়তা লক্ষ করা যায় সৈকতের ক্ষেত্রেও। তাই বলা যায়, উদ্দীপকে উল্লেখিত 'সৈকত' চরিত্র যেন প্রহ্লাদের, যোগ্য প্রতিনিধি।"
        }
      ]
    },
    {
      "number": "10",
      "uddipok": "অনাদি রায় তার বাবার মৃত্যুতে শোকাহত। বাবার আত্মার শান্তির জন্য একটি অনুষ্ঠানের আয়োজন করে এবং দ্রব্যসামগ্রী উৎসর্গের মাধ্যমে অনুষ্ঠানটি সম্পন্ন করে। অপরদিকে, সোনেকার লেখাপড়া শেষ। সোনেকার বাবা মেয়েকে সংসারী করতে চান। হঠাৎ একটি অনুষ্ঠানের মাধ্যমে মেয়েকে নতুন কাপড়, স্বর্ণালংকার দ্বারা সজ্জিত করেন। নিকট আত্মীয়-স্বজন, পাড়া-প্রতিবেশী সকলের উপস্থিতিতে উপযুক্ত ছেলের হাতে মেয়েকে তুলে দেন। অনুষ্ঠানের দিনটি ছিল সোনেকার জীবনের বিশেষ দিন।",
      "tag": "JB 23",
      "sub_questions": [
        {
          "label": "ক",
          "question": "সমাবর্তন কাকে বলে?",
          "explanation": "শিক্ষাপ্রতিষ্ঠান কিংবা গুরুগৃহের পাঠ শেষে শিক্ষার্থীদের নিজ গৃহে ফিরে আসার সময় যে অনুষ্ঠান করা হয় তাকে সমাবর্তন বলে।"
        },
        {
          "label": "খ",
          "question": "পণপ্রথা অধর্ম- ব্যাখ্যা করো।",
          "explanation": "বিবাহের সময় বরপক্ষকে কন্যা পক্ষ থেকে নগদ অর্থ-সম্পদ দিতে হয় পণ বা যৌতুক হিসেবে। যা একটি সামাজিক ব্যাধি। অনেক সময় কন্যার পিতার সামর্থ না থাকলেও ঋণগ্রস্ত হয়ে বাধ্যতামূলকভাবে দিতে হয়। আর না দিলে অনেক সময় বিবাহ ভেঙে যায়। আর না হয় বিবাহের পর কন্যাকে শারীরিক ও মানসিকভাবে অত্যাচার করা হয়। যার ফলে অনেক মেয়ে আত্মহত্যার পথ বেছে নিতে বাধ্য হয়। পিতা কন্যার দুর্দশার কথা চিন্তা করে ধারদেনা করে পণ প্রদান করে নিজে আরও বিপদের মধ্যে পড়ে। তাই বলা যায় পণপ্রথা অধর্ম।"
        },
        {
          "label": "গ",
          "question": "অনাদি রায়ের পিতার মৃত্যুর পর প্রথম করণীয় কাজটি পাঠ্যপুস্তকের আলোকে ব্যাখ্যা করো।",
          "explanation": "নিম্নের অনুরুপ, চিত্র-১ এর বিষয়টি আদ্যশ্রাদ্ধের সাথে সাদৃশ্য রয়েছে। কোনো ব্যক্তির মৃত্যুর পর প্রথমে যে শ্রাদ্ধ করা হয় তাই আদ্যশ্রাদ্ধ। অশৌচকাল উত্তীর্ণ হলে: তার পরদিন অনুষ্ঠিত হয় এই শ্রাদ্ধ। শ্রাদ্ধে দানের বিধান রয়েছে। যার যেমন সামর্থ্য সে তেমন দান করে থাকেন। আদ্যশ্রাদ্ধে গীতা এবং বৃষোৎসর্গে গীতা ও মহাভারতের বিরাট পর্ব পাঠের বিধান আছে। আদ্যশ্রাদ্ধের পূর্ণনাম আদ্য একোদ্দিষ্ট শ্রাদ্ধ। একজন মৃতব্যক্তির উদ্দেশে করা হয় বলে তার এ নাম। আদ্য একোদ্দিষ্ট শ্রাদ্ধের প্রথমে প্রদীপ প্রজ্বলিত করে বাস্তুপুরুষ যজ্ঞেশ্বর ও ভূস্বামীর পূজা করণীয়। শ্রাদ্ধের সময় আসন, ছাতা, পাদুকা,, বস্ত্র, অন্ন, জল, তাম্বুল, মালা, বিছানা ইত্যাদি দান করা হয়। চিত্র-১ এ দেখা যায়, একজন পুরোহিতের তত্ত্বাবধানে কতিপয় ব্যক্তি মৃত ব্যক্তির উদ্দেশ্যে বিভিন্ন বিষয় দান করছে। এ থেকে বলা যায়, চিত্র-১ এর বিষয়টি হলো আদ্যশ্রাদ্ধ।"
        },
        {
          "label": "ঘ",
          "question": "উদ্দীপকে সোনেকার জীবনে বিশেষ দিনের অনুষ্ঠানটির গুরুত্ব বিশ্লেষণ করো।",
          "explanation": "নিম্নের অনুরুপ, উদ্দীপকে উল্লেখিত বিবাহ নামক মাঙ্গলিক অনুষ্ঠানটির গুরুত্ব অপরিসীম। সংসারধর্ম হলো ধর্মীয় জীবনের চর্চা। স্ত্রী হচ্ছে পুরুষের সহধর্মিণী। স্ত্রীকে বাদ দিয়ে পুরুষের কোনো ধর্মকার্যই সম্পন্ন হয় না। সংসারধর্ম পালনের মাধ্যমে পুরুষ সন্তানের জনক হয়ে লাভ করেন পিতৃত্ব এবং নারী জননীরূপে লাভ করেন মাতৃত্ব! সংসারধর্ম পালনের মাধ্যমেই পৃথিবীর বুকে মাতা, পিতা, পুত্র, কন্যা নিয়ে গড়ে ওঠে সুখের সংসার। এই সংসারকে কেন্দ্র করেই প্রেম-প্রীতি, স্নেহ, বাৎসল্য প্রভৃতি মানবমনের সুকুমার বৃত্তি পরিপূর্ণরূপে বিকশিত হয়। কেননা সংসারধর্ম, বলতে বিবাহের পরবর্তী জীবনকে বোঝায়। এই সময় স্বাভাবিকভাবেই স্ত্রী, পুত্র, কন্যা সকলের প্রতি পুরুষের প্রেম-প্রীতি, স্নেহ ইত্যাদি প্রকাশ পায়। সংসারধর্ম পালনের সময় পিতা-মাতাকে পরিবারের ভরণপোষণের সমস্ত দায়িত্ব নিতে হয়। এর মধ্যে দিয়ে সংসারের প্রতি তাদের সকল দায়িত্ববোধ ও শ্রদ্ধা প্রকাশ পায়। তাই সংসারধর্ম পালনের সময় একজন মানুষের মানবিকতার পরিপূর্ণ প্রকাশ ঘটে। আর এভাবে গড়ে ওঠে আলোকিত মানুষ। উপরের আলোচনা থেকে বলা যায়, মানবজীবনের সুকুমার বৃত্তিগুলোর বিকাশে সংসারধর্ম পালনের গুরুত্ব অপরিসীম। এ কারণে উদ্দীপকে উল্লিখিত বিবাহকে মানবজীবনের সর্বশ্রেষ্ঠ স্তর বলা হয়।"
        }
      ]
    },
    {
      "number": "11",
      "uddipok": "দশম শ্রেণির মেধাবী ছাত্র সজল কিছুদিন ধরে বিদ্যালয়ে অনুপস্থিত। খবর নিয়ে জানা যায় যে, সে অসৎ সঙ্গে মিশে মাদকাসক্ত হয়ে পড়েছে। এক পর্যায়ে অর্থ জোগাড় করার জন্য সে চুরি এবং মিথ্যার আশ্রয় নিতে থাকে। এজন্য তার বাবা-মা অত্যন্ত চিন্তিত হয়ে সজলকে মাদক দ্রব্য নিরাময় কেন্দ্রে ভর্তি করে দেন।",
      "tag": "JB 23",
      "sub_questions": [
        {
          "label": "ক",
          "question": "ধর্ম পথ কী?",
          "explanation": "ধর্মপথ হচ্ছে ন্যায়ের পথ।"
        },
        {
          "label": "খ",
          "question": "মাদক গ্রহণ কেন অধর্ম? ব্যাখ্যা করো।",
          "explanation": "মাদকাসক্তি দৈহিক, মানসিক, আর্থিক ও সামাজিকভাবে ক্ষতিসাধন করে বলে মাদক গ্রহণ অধর্ম। মাদকদ্রব্য গ্রহণে শরীরে নানা রোগের সৃষ্টি হয়। মস্তিষ্কের বিকৃতি ঘটে। বিবেক বুদ্ধি লোপ পায়। মাদকের টাকা জোগাড় করতে গিয়ে অনেকে অসৎ উপায় অবলম্বন করে। মাদক গ্রহণকারীরা পরিবার ও সমাজে বিশৃঙ্খলা সৃষ্টি করে। এর ফলে পারিবারিক ও সামাজিক বন্ধন শিথিল হয়ে যায়। এসব কারণে মাদক গ্রহণ অধর্ম হিসেবে বিবেচিত হয়।"
        },
        {
          "label": "গ",
          "question": "সজলের এ অবস্থার প্রতিকার ও প্রতিরোধের উপায়গুলো পাঠ্যবইয়ের আলোকে লেখো",
          "explanation": "নিম্নের অনুরুপ, ধর্মীয় শিক্ষা ও নৈতিক মূল্যবোধের মাধ্যমে শ্যামলের মাদকাসক্তি প্রতিকার ও প্রতিরোধ করা সম্ভব। শ্যামলকে সুস্থ জীবনে ফিরিয়ে আনা একটি পারিবারিক কর্তব্য। কারণ সন্তানদের গড়ে তোলা পিতা-মাতার ধর্মীয় ও নৈতিক দায়িত্ব। তাই শ্যামলের পরিবারের উচিত সন্তানকে শাসন নয়, সচেতন করতে হবে। উদ্বুদ্ধ করতে হবে ধর্মীয় সংস্কৃতি ও নৈতিক মূল্যবোধের আলোকে। পরিবারের সকল সদস্যের উচিত শ্যামলকে এ বিষয়ে উদ্বুদ্ধ করা যে, আমাদের দেহে আত্মারূপে ব্রহ্ম অবস্থান করছেন। সুতরাং এ দেহ ব্রহ্ম বা ঈশ্বরের মন্দির। তাকে কোনোভাবেই অপবিত্র করা চলবে না। পাশাপাশি হিন্দুধর্ম অনুসারে মাদকাসক্তি ঘোরতর পাপ সমূহের অন্যতম। কেবল মাদকাসক্তই পাপী নন, যারা তার সঙ্গ করেন, তারাও পাপী। কারণ মাদকাসক্তের পাপ তাদেরও স্পর্শ করে। এসব বুঝিয়ে শ্যামলকে অসৎ সঙ্গ থেকে দূরে রাখতে হবে। এভাবে ধর্মীয় শিক্ষা ও নৈতিক মূল্যবোধের মাধ্যমে শ্যামলের মাদকাসক্তি প্রতিরোধ ও প্রতিকার করা সম্ভব।"
        },
        {
          "label": "ঘ",
          "question": "\"অসৎ সঙ্গের প্রভাবে মানুষের মারাত্মক ক্ষতি হতে পারে\"- উক্তিটির যথার্থতা মূল্যায়ন করো।",
          "explanation": "'অসৎ সঙ্গের দৌরাত্ম্যে মানুষের মারাত্মক ক্ষতি হতে পারে'- পাঠ্যপুস্তক এবং শ্যামলের জীবনের আলোকে বিশ্লেষণ করা হলো- মাদকাসক্তি অনৈতিক ও অধর্মের পথ। কারণ মাদকদ্রব্য মস্তিষ্কের বিকৃতি ঘটায়। মাদক গ্রহণকারীর স্বাভাবিক চেতনাকে বিমূঢ় করে দেয়। মাদকাসক্ত ব্যক্তিকে দেখে অনেকেই এর দিকে আকৃষ্ট হতে পারে। কেননা মাদকাসক্তির ক্ষেত্রে সঙ্গী-সাথিদের অত্যধিক প্রভাব রয়েছে। মাদকাসক্তি একটি সামাজিক ব্যাধি। বর্তমান সমাজের অনেক তরুণ অসৎ সঙ্গীর দ্বারা প্রভাবিত হয়ে এই ঘৃণ্য বিষয়টির সাথে জড়িয়ে পড়ছে। বস্তুত মানুষের জীবনে সঙ্গীর প্রভাব সবচেয়ে বেশি। একটি প্রবাদ আছে, 'সৎ সঙ্গে স্বর্গবাস, আর অসৎ সঙ্গে সর্বনাশ।' এ কারণে কেউ যদি বন্ধু হিসেবে খারাপ চরিত্রের কাউকে গ্রহণ করে তবে তারও খারাপ হয়ে যাওয়ার আশঙ্কা থাকে। মাদকাসক্তির ক্ষেত্রে এটা প্রকট আকার ধারণ করে। কেউ মাদকাসক্ত ব্যক্তির সাথে বন্ধুত্ব করলে তারও মাদকাসক্ত হওয়ার আশঙ্কা অনেকটা বেড়ে যায়। অনেক সময় মাদকাসক্ত সঙ্গীকে দেখে কৌতূহলবশত তার বন্ধুরা মাদক গ্রহণ করতে পারে যা শেষ পর্যন্ত আসক্তিতে পরিণত হয়। সার্বিক আলোচনার প্রেক্ষিতে এ কথা স্পষ্ট যে, মাদকাসক্তির ক্ষেত্রে অসৎ সঙ্গীদের নেতিবাচক প্রভাব রয়েছে। এর ফলে একজন অন্যজনকে মাদকাসক্তির দিকে নিয়ে যেতে পারে। যার দৃষ্টান্ত আমরা শ্যামলের জীবনে দেখতে পাই।"
        }
      ]
    }
  ]
}