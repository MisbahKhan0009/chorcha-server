{
  "title": "চট্টগ্রাম বোর্ড ২০২৪",
  "subtitle": "হিন্দু ধর্ম ও নৈতিক শিক্ষা (11)",
  "questions": [
    {
      "number": "1",
      "uddipok": "তাপস ও শ্যামল দুই বন্ধু। তাপস প্রতিমার সামনে বসে বিভিন্ন পূজা উপকরণ দিয়ে পূজা সম্পন্ন করে। অপরদিকে, শ্যামল কোনো বিগ্রহ ছাড়াই চোখ বুজে এক মনে এক ধ্যানে ঈশ্বরের উপাসনা করে তাঁকে পেতে চায়।",
      "tag": "CTG.B 24",
      "sub_questions": [
        {
          "label": "ক",
          "question": "জীবাত্মা কাকে বলে?",
          "explanation": "পরমাত্মা যখন জীবের মধ্যে অবস্থান করেন তখন তাঁকে জীবাত্মা বলে।"
        },
        {
          "label": "খ",
          "question": "কখন ঈশ্বরকে ভগবান বলা হয়? ব্যাখ্যা করো।",
          "explanation": "ঈশ্বর যখন জীবকে দয়া করেন, ভক্তের ডাকে সাড়া দেন তখন তাঁকে ভগবান বলা হয়। হিন্দুধর্মানুসারে ঐশ্বর্য, বীর্য, যশ, শ্রী, জ্ঞান ও বৈরাগ্য এই ছয়টি গুণ যার মধ্যে থাকে তাঁকেই ভগবান বলা হয়। ঈশ্বর ভক্তদের বিভিন্নভাবে কৃপা করে থাকেন। প্রয়োজনে ভক্তের বোঝা বহন করেন। ঈশ্বর এভাবে জীবকে দয়া করেন বলে তাঁকে ভগবান বলা হয়।"
        },
        {
          "label": "গ",
          "question": "তাপসের উপাসনায় যে দিকটির প্রতিফলন ঘটেছে তা পাঠ্যপুস্তকের আলোকে ব্যাখ্যা করো।",
          "explanation": "তাপসের উপাসনায় সাকার বা প্রতীক উপাসনার দিকটির প্রতিফলন ঘটেছে। সাকার উপাসনা বিভিন্ন দেব-দেবীকে খুশি করার জন্য করা হয়। এই উপাসনার সময় দেব-দেবীর মূর্তি তৈরি করে তার সামনে পূজা করা হয়। তাপসের পূজায় এ উপাসনাটিই প্রকাশ পেয়েছে। উদ্দীপকে দেখতে পাই, তাপস প্রতিমার সামনে বসে বিভিন্ন পূজা উপকরণ দিয়ে পূজা সম্পন্ন করে। এ ধরনের উপাসনা ব্রহ্মা, বিষ্ণু, শিব, সরস্বতী, লক্ষ্মী, মনসা প্রভৃতি দেব-দেবীর উদ্দেশ্যে করা হয়। সগুণরূপে ঈশ্বর সাকাররূপে অবস্থান করেন। এ সময় তিনি প্রতিকৃতিতে প্রকাশিত। ঈশ্বরের এমন পূজা করাকে সাকার বা সগুণ উপাসনা হিসেবে বিবেচনা করা হয়।"
        },
        {
          "label": "ঘ",
          "question": "তাপস ও শ্যামলের উপাসনার প্রয়োজনীয়তা বিশ্লেষণ করো।",
          "explanation": "\"মানব জীবনে উপাসনার প্রয়োজনীয়তা অপরিসীম\"- মন্তব্যটি যথার্থ। ঈশ্বরের উপাসনা করার মাধ্যমে হৃদয় পরিশুদ্ধ ও পবিত্র হয়। উপাসনা মনের দৃঢ়তা বৃদ্ধি করে, মনের আবেগকে পরিশুদ্ধ, উন্নত ও নিয়ন্ত্রণ করে। এছাড়া ভক্তদের ঈশ্বরের কাছাকাছি অবস্থানের সুযোগ করে দেয় এবং ধর্মীয় বিষয়ে গভীর চেতনার সৃষ্টি করে। উদ্দীপকে বর্ণিত ঘটনায় লাবণ্য ও তার স্বামী অতনু বাবু প্রতিদিন ঈশ্বরের আরাধনা করেন। তারা উভয়েই মনে করেন, 'মানব জীবনে উপাসনার প্রয়োজনীয়তা অপরিসীম।' বস্তুত উপাসনা মানুষের মানসিক অবস্থার উন্নতি করে, মনের কুটিলতা দূর করে এবং মনকে শুদ্ধ করে সত্যের পথে পরিচালিত করে। মনের কামনা, বাসনা, তৃষ্ণা, অহমিকা, আমিত্ব, হিংসা-বিদ্বেষ দূর করে। উপাসনার মাধ্যমে ভক্ত তার ইষ্ট দেবতাকে উপলব্ধি করতে পারে। গভীর ভালোবাসার মাধ্যমে সে তাকে নিজের চোখে অবলোকন করতে পারে। কারণ উপাসনার প্রধান উদ্দেশ্য হচ্ছে, ঈশ্বরের সান্নিধ্য লাভ বা মোক্ষলাভ। উপর্যুক্ত আলোচনার পরিশেষে বলা যায়, মানব জীবনে উপাসনার প্রয়োজনীয়তা অপরিসীম।"
        }
      ]
    },
    {
      "number": "2",
      "uddipok": "প্রণব বাবু ছেলেমেয়ে স্ত্রীসহ পরিবারের সকলের দেখা-শোনা এবং ব্যয়ভার বহন করেন। অতিথি সেবাসহ সমাজের জন্য সকলের দায়িত্ব নিষ্ঠার সাথে পালন করেন। অন্যদিকে, বিজয় বাবুর বয়স হয়েছে। তিনি সংসারের মায়া ত্যাগ করে মঠ, মন্দিরে রাত্রি যাপন করেন। দুপুরের খাবার লোকালয় থেকে সংগ্রহ করেন। সব সময় তিনি ঈশ্বর চিন্তায় মগ্ন থাকেন।",
      "tag": "CTG.B 24",
      "sub_questions": [
        {
          "label": "ক",
          "question": "ভক্তিযোগ কাকে বলে?",
          "explanation": "ভক্তিকে অবলম্বন করে ঈশ্বরের যে আরাধনা তাকে ভক্তিযোগ বলে।"
        },
        {
          "label": "খ",
          "question": "'প্রাণায়াম' বলতে কী বোঝায়?",
          "explanation": "প্রাণায়াম বলতে বোঝায় শ্বাস-প্রশ্বাসের স্বাভাবিক গতিকে নিয়ন্ত্রণ এবং নিজ আয়ত্তে আনা। প্রাণায়াম একধরনের শ্বাস-প্রশ্বাসের বিজ্ঞান। রেচক, পূরক ও কুম্ভক- এই তিন প্রক্রিয়ার দ্বারা প্রাণায়াম সম্পন্ন হয়। শ্বাস গ্রহণকে বলে পূরক, শ্বাসত্যাগকে বলে রেচক এবং শ্বাস ধারণকে বলে কুম্ভক। প্রাণায়ামে যেমন সুফল পাওয়া যায় তেমনি ক্ষতির আশঙ্কাও থাকে। তাই অভিজ্ঞ গুরুর কাছে প্রাণায়াম শিক্ষা গ্রহণ করতে হয়।"
        },
        {
          "label": "গ",
          "question": "প্রণব বাবুর কাজটি মানবজীবনের কোন আশ্রমের পর্যায়ভুক্ত তা পাঠ্যপুস্তকের আলোকে ব্যাখ্যা করো।",
          "explanation": "কমল বাবুর কাজটি মানবজীবনের গার্হস্থ্য আশ্রমের পর্যায়ভুক্ত। মানুষ গার্হস্থ্য আশ্রমে বিবাহের মাধ্যমে সন্তান-সন্ততি লাভ এবং তাদের ভরণ-পোষণসহ পারিবারিক জীবনে প্রতিদিন পাঁচটি যজ্ঞ কর্মের অনুশীলন করে। এই পাঁচটি যজ্ঞ হচ্ছে: পিতৃযজ্ঞ, দৈবযজ্ঞ, ভূতযজ্ঞ, নৃযজ্ঞ ও ঋষিযজ্ঞ। মা-বাবার প্রতি কর্তব্য সম্পাদন করে একজন সন্তান পিতৃযজ্ঞ সম্পন্ন করে থাকে। প্রকৃতিদত্ত বস্তু ভোগ করার সময় মানুষ কৃতজ্ঞ চিত্তে ভগবানকে তার ভোগ্যবস্তু নিবেদন করে থাকেন। এই কর্মটিকে বলা হয় দৈবযজ্ঞ। ভূতযজ্ঞ হচ্ছে পাখিসহ অন্যান্য জীবজন্তুর আহার প্রদানসহ নানা প্রকার পরিচর্যা। অতিথি সেবাকে বলা হয় নৃযজ্ঞ। পদ্ধতিগতভাবে বেদসহ 'প্রয়োজনীয় গ্রন্থাদি পাঠের দ্বারা জ্ঞান ও নৈতিকতা অর্জনের প্রচেষ্টাকে বলা হয় ঋষিযজ্ঞ। এ সমস্ত কর্মের মধ্য দিয়ে সমাজের প্রতি মানুষ তার কর্তব্য সম্পাদন করেন। এসবই গার্হস্থ্য আশ্রমের কর্ম। এরূপ আশ্রমের প্রতিফলন ঘটেছে উদ্দীপকের কমল বাবুর কর্মকাণ্ডে। উদ্দীপকে বলা হয়েছে, কমল বাবু ছেলেমেয়ে স্ত্রীসহ পরিবারের সকলের দেখা-শোনা এবং ব্যয়ভার বহন করেন। অতিথি সেবাসহ সমাজের সকল দায়িত্ব নিষ্ঠার সাথে পালন করেন। তার এসব ধর্ম গার্হস্থ্য আশ্রমের অন্তর্ভুক্ত। কারণ গার্হস্থ্য আশ্রমে মানুষ সংসার ধর্ম এবং সামাজিক দায়িত্ব পালন করে থাকেন।"
        },
        {
          "label": "ঘ",
          "question": "বিজয় বাবুর কাজের মাধ্যমে কি ঈশ্বরলাভ সম্ভব? সপক্ষে যুক্তি দাও।",
          "explanation": "হ্যাঁ, সুবাস বাবুর কাজের মাধ্যমে অর্থাৎ সন্ন্যাস গ্রহণের মাধ্যমে ঈশ্বরলাভ সম্ভব বলে আমি মনে করি। আশ্রম জীবনের চতুর্থ পর্যায় হলো সন্ন্যাস আশ্রম। সন্ন্যাস শব্দের অর্থ সম্পূর্ণরূপে ত্যাগ। তাই এই আশ্রমে সন্ন্যাসী জাগতিক সকল কর্ম পরিত্যাগ করে কেবল ঈশ্বর চিন্তাতেই মগ্ন থাকেন। তিনি মাত্র দুপুর বেলায় আহারের সামগ্রী লোকালয় থেকে সংগ্রহ করেন। বাকি দুবেলা দুধ, ফল ইত্যাদি সংগ্রহ করে স্বল্প পরিমাণে আহার করেন। অতীত জীবনের সব স্মৃতি পরিহার করে একমনে ঈশ্বর চিন্তায় মগ্ন থাকেন। অর্থাৎ সন্ন্যাসী জাগতিক সকল কর্ম পরিত্যাগ করে কেবল ঈশ্বর চিন্তায় মগ্ন থাকেন। কর্মফলের বাসনা না করে কর্তব্যকর্ম করেন। এরূপ কর্মফলাসক্তি ও ভোগাসক্তি ত্যাগ করার কারণে তিনি ঈশ্বরলাভ করতে পারবেন। কারণ শাস্ত্র থেকে জানা যায়, সন্ন্যাস গ্রহণ করলেই মানুষ নারায়ণ বা দেবতা হয়ে যায়। সুবাস বাবুর কর্মকাণ্ডে সন্ন্যাস আশ্রমের বৈশিষ্ট্যগুলো পরিলক্ষিত হয়। তার বয়স হয়েছে। ফলে তিনি সংসারের মায়া ত্যাগ করে মঠ, আশ্রম, মন্দিরে রাত্রি যাপন করেন। দুপুরের খাবার লোকালয় থেকে সংগ্রহ করে আহার করেন এবং সব সময় ঈশ্বর চিন্তায় মগ্ন থাকেন। সকল কর্মবাসনা ত্যাগ করে কর্মে অবিচল থাকায় সুবাস বাবু ঈশ্বরলাভ করবেন বলে আমি বিশ্বাস করি। . সুতরাং বলা যায়, সুবাস বাবুর সন্ন্যাস গ্রহণের মাধ্যমে মুক্তি বা মোক্ষলাভ তথা ঈশ্বরলাভ করা সম্ভব হবে।"
        }
      ]
    },
    {
      "number": "3",
      "uddipok": "মিতুলের বাবা ধীমান বাবু চিকিৎসা সম্পর্কে বলতে গিয়ে এক মহান চিকিৎসকের কথা বলেন। চিকিৎসাক্ষেত্রে তিনি প্রথম মানুষের চিকিৎসা শুরু করেন। মানব দেহের পরিপাক, বিপাক ও রোগ প্রতিরোধ সম্পর্কে পরিষ্কার ধারণা দেন। এতে তার খ্যাতি চারিদিকে ছড়িয়ে পড়ে। অন্যদিকে, চয়নও ছিলেন একজন মহান চিকিৎসক, যিনি কাটাছেঁড়া বিদ্যায় পারদর্শী ছিলেন। ঔষধি গাছ-গাছড়ার মাধ্যমে মানুষের চিকিৎসা দিতেন। তিনি ভেষজবিদ্যার ওপর চিকিৎসা সংক্রান্ত গ্রন্থ রচনা করেন।",
      "tag": "CTG.B 24",
      "sub_questions": [
        {
          "label": "ক",
          "question": "পূর্ণাবতার কাকে বলে?",
          "explanation": "ভগবান যখন পূর্ণ গুণ ও শক্তিরূপে অবতরণ করেন, তখন তাঁকে বলা হয় পূর্ণাবতার।"
        },
        {
          "label": "খ",
          "question": "ভগবান বিষ্ণু অবতাররূপে পৃথিবীতে আসার কারণ ব্যাখ্যা করো।",
          "explanation": "দুষ্টের দমন এবং শিষ্টের পালনের জন্য ভগবান বিষ্ণু অবতাররূপে পৃথিবীতে অবতরণ করেন। পৃথিবী সব সময় এক রকম থাকে না'। নানা সময়ে নানান দুষ্ট লোকের জন্ম হয়। তারা মানুষের প্রতি অত্যাচার করে। এতে জগতে শোক, দুঃখ, কষ্ট ও অশান্তির সৃষ্টি হয়। শিষ্টদের জীবন দুর্বিষহ হয়ে ওঠে। এমনি সময়েই ভগবান বিষ্ণু অবতাররূপে আবির্ভূত হন। দুষ্টদের বিনাশ করেন। জগতে আবার শান্তি ফিরে আসে। ভগবানও তাঁর স্বস্থানে ফিরে যান।"
        },
        {
          "label": "গ",
          "question": "মিতুলের বাবা যে মহান চিকিৎসকের কথা বলেছেন তাঁর অবদান পাঠ্যপুস্তকের আলোকে ব্যাখ্যা করো।",
          "explanation": "মিতুলের বাবা যে মহান চিকিৎসকের কথা বলেছেন তিনি হলেন প্রাচীন ভারতের একজন মহান চিকিৎসক চরক। চিকিৎসাশাস্ত্রে চরকের অপরিসীম অবদান পরিলক্ষিত হয়। পৃথিবীর মানুষকে ব্যাধিগ্রস্ত দেখে চরক চররূপে খ্রিষ্টপূর্ব ৩০০ অব্দে পৃথিবীতে আবির্ভূত হন। তিনি মানুষের কষ্ট দূর করার জন্য সবার চিকিৎসা শুরু করেন। চরকই প্রথম মানব দেহের পরিপাক, বিপাক ও রোগ প্রতিরোধের ক্ষমতা সম্পর্কে বলেন। তিনি বলেন, রোগের চিকিৎসার চেয়ে রোগ প্রতিরোধ করা বেশি জরুরি। রোগীর চিকিৎসার পূর্বে তিনি রোগের কারণসমূহ এবং পরিবেশ সম্পর্কে ভাবতে বলেছেন। চরক আয়ুর্বেদ চিকিৎসার জন্য চরকসংহিতা রচনা করেন। চরকসংহিতা রচনা করে তিনি সমগ্র মানব জাতির বিশেষ মঙ্গল সাধন করেন। এজন্য তাকে ভারতীয় চিকিৎসাশাস্ত্রের জনক বলা হয়ে থাকে। উদ্দীপকে মিতুলের বাবা চিকিৎসা সম্পর্কে বলতে গিয়ে এক মহান চিকিৎসকের কথা বলেন। যিনি মানব দেহের পরিপাক, বিপাক ও রোগ প্রতিরোধ সম্পর্কে সুস্পষ্ট ধারণা দেন। এতে তার খ্যাতি চারিদিকে 'ছড়িয়ে পড়ে। এভাবে মিতুলের বাবা প্রাচীন ভারতের চিকিৎসক চরকের অবদান উল্লেখ করেন।"
        },
        {
          "label": "ঘ",
          "question": "উদ্দীপকে চয়নের মধ্যে যে মহান চিকিৎসকের আদর্শ লুকায়িত আছে তার শিক্ষার গুরুত্ব বিশ্লেষণ করো।",
          "explanation": "উদ্দীপকের চয়নের মধ্যে মহান চিকিৎসক সুশ্রুতের আদর্শ লুকিয়ে আছে। চিকিৎসাক্ষেত্রে তার শিক্ষার গুরুত্ব অপরিসীম। সুশ্রুত ছিলেন প্রাচীন ভারতের একজন মহান চিকিৎসক। তার পিতার নাম বিশ্বামিত্র মুনি। বিশ্বামিত্র তার পুত্রকে আয়ুর্বেদ শিক্ষার জন্য কাশীরাজের পুত্রের কাছে পাঠান। সুশ্রুত ধন্বন্তরীরূপী কাশীরাজের পুত্র দিবোদাসের কাছে শিক্ষাগ্রহণ করেন। তাঁর চর্চার বিষয় ছিল শল্যবিদ্যা। 'তিনি 'সুশ্রুত' বা 'সুশ্রুতসংহিতা' নামে একখানা গ্রন্থ রচনা করেন। এতে শল্যবিদ্যার ৩০০ প্রকার পদ্ধতি এবং ১২০টি অস্ত্রের বর্ণনা দেওয়া হয়েছে। পাশ্চাত্যের চিকিৎসাশাস্ত্র আধুনিকায়নে এগুলো প্রয়োগ করা হয়। সুশ্রুত মানুষের অবস্থা অবলোকন করে শল্যবিদ্যার মাধ্যমে ব্যাধি দূর করার প্রয়াস চালান। তাঁকে 'ভারতীয় শল্যবিদ্যার জনক' বলা হয়। তিনি প্রধানত শল্যবিদ্যার চর্চা করতেন। সুশ্রুত চিকিৎসাসেবার মাধ্যমে মানুষের কষ্ট দূর করেন। তাঁর লিখিত গ্রন্থ 'সুশ্রুতসংহিতা' আধুনিক চিকিৎসাশাস্ত্রের মাইলফলক। এটি চারটি ভাগে বিভক্ত- সূত্রস্থান, শারীরস্থান, চিকিৎসাস্থান এবং কল্পস্থান। বর্তমানেও চিকিৎসা জগতে এর বিশেষ গুরুত্ব রয়েছে। তাই চিকিৎসাশাস্ত্রে ব্যুৎপত্তি লাভ করতে হলে সুশ্রুতসংহিতায় বিশেষ জ্ঞান লাভ করা প্রয়োজন। সুশ্রুতসংহিতা রচনা করে সুশ্রুত মানব জাতির বিশেষ মঙ্গল সাধন করেছেন। তাই বলা যায়, আধুনিক চিকিৎসা ব্যবস্থা প্রসারে সুশ্রুতের চিকিৎসা পদ্ধতি বা শিক্ষার গুরুত্ব অপরিসীম।"
        }
      ]
    },
    {
      "number": "4",
      "uddipok": "মাধবীদের গ্রামের বাড়িতে ফাল্গুনী পূর্ণিমার বিশেষ তিথিতে এক উৎসবের আয়োজন করা হয়। গ্রামবাসী গুড়া রং মাখামাখি করে আনন্দ উৎসবে মেতে ওঠে। উৎসবে 'বুড়ির ঘর' পুড়িয়ে প্রতীকী অনুষ্ঠান পালন করা হয়। অন্যদিকে, মাধুরীদের বাড়ির সামনের মন্দিরে কয়েকদিন ব্যাপী চলে একটি অনুষ্ঠান। অনেক দূর-দূরান্ত থেকে ভক্তগণ এসে যোগ দেয় এ অনুষ্ঠানে। রাম ও কৃষ্ণের নাম বার বার উচ্চারিত হতে থাকে এ অনুষ্ঠানে।",
      "tag": "CTG.B 24",
      "sub_questions": [
        {
          "label": "ক",
          "question": "সংক্রান্তি কাকে বলে?",
          "explanation": "বাংলা মাসের শেষ দিনকে সংক্রান্তি বলে।"
        },
        {
          "label": "খ",
          "question": "কোন ধর্মাচারের মাধ্যমে মনের কালিমা মুছে সারা পৃথিবীকে আলোকিত করা যায়? ব্যাখ্যা করো।",
          "explanation": "দীপাবলি ধর্মাচারের মাধ্যমে মনের কালিমা মুছে সারা পৃথিবীকে আলোকিত করা হয়। শ্যামা বা কালীপূজার দিন রাত্রে অনুষ্ঠিত হয় 'দীপাবলি' উৎসব। সচেতনতার আলো জ্বালিয়ে মনের অজ্ঞানতার মোহান্ধকার দূর করার প্রতীক হিসেবে এই দীপাবলি উৎসব পালিত হয়। দীপাবলি উৎসব দেওয়ালি, দীপালিকা, সুখরাত্রি, সুখসুপ্তিকা প্রভৃতি নামেও পরিচিত। 'সকল কুসংস্কার প্রদীপের আগুনে পুড়িয়ে জ্ঞানের আলোকে সারা বিশ্ব আলোকিত হোক'- এ ব্রত নিয়েই দীপাবলি উৎসব পালন করা হয়।"
        },
        {
          "label": "গ",
          "question": "মাধবীদের গ্রামের বাড়িতে অনুষ্ঠিত অনুষ্ঠানটি তোমার পাঠ্যপুস্তকের আলোকে ব্যাখ্যা করো।",
          "explanation": "মাধবীদের বাড়িতে আয়োজিত অনুষ্ঠানটি হলো দোলযাত্রা বা হোলি উৎসব। জ দোলযাত্রা মূলত একটি বৈষ্ণবীয় উৎসব। ফাল্গুনী পূণিমা বা দোলপূর্ণিমার দিন রাধা-কৃষ্ণকে দোলায় রেখে আবির, কুমকুমে রাঙিয়ে পূজা করা হয়। এরপর ভক্তরা পরস্পর পরস্পরকে রং বা আবির মাখিয়ে আনন্দ করে। দোলপূর্ণিমার দিন বিভিন্ন স্থানে গান, মেলা প্রভৃতি উৎসবের আয়োজন করা হয়। এ দিন শত্রু-মিত্র, নারী-পুরুষ নির্বিশেষে রং খেলায় মেতে ওঠে এবং বিভেদ ভুলে একাত্ম হয়ে যায়। এটাই দোলযাত্রার সর্বজনীনতা। উদ্দীপকে বলা হয়েছে, মাধবীদের গ্রামের বাড়িতে ফাল্গুনী পূর্ণিমার বিশেষ তিথিতে এক উৎসবের আয়োজন করা হয়। গ্রামবাসী গুড়া রং মাখামাখি করে আনন্দ উৎসবে মেতে ওঠে। উৎসবে 'বুড়ির ঘর' পুড়িয়ে প্রতীকী অনুষ্ঠান পালন করা হয়। অর্থাৎ মাধবীদের বাড়িতে দোলযাত্রা উৎসব পালিত হয়। এটি আমাদের মাঝে মূলত একাত্মতা ও সাম্যের শিক্ষা দেয়।"
        },
        {
          "label": "ঘ",
          "question": "মাধুরীদের বাড়ির সামনের মন্দিরে অনুষ্ঠিত অনুষ্ঠানটির পারিবারিক ও সামাজিক গুরুত্ব বিশ্লেষণ করো।",
          "explanation": "মাধুরীদের বাড়ির সামনের মন্দিরে অনুষ্ঠিত অনুষ্ঠান তথা নামযজ্ঞ অনুষ্ঠানটি পারিবারিক ও সামাজিক জীবনে গুরুত্বপূর্ণ ভূমিকা পালন করে। উদ্দীপকে দেখা যায়, মাধুরীদের বাড়ির সামনের মন্দিরে কয়েকদিন ব্যাপী চলে একটি অনুষ্ঠান। অনেক দূর-দূরান্ত থেকে ভক্তগণ এসে যোগ দেয় এ অনুষ্ঠানে। রাম ও কৃষ্ণের নাম বার বার উচ্চারিত হতে থাকে। উদ্দীপকে বর্ণিত এ অনুষ্ঠানটি হলো নামযজ্ঞ। নামযজ্ঞ অনুষ্ঠানের মাধ্যমে ভগবান শ্রীকৃষ্ণ ও রামচন্দ্রের পূজা করা হয়। বিভিন্ন সুরে, ছন্দে, তালে কৃষ্ণনাম এবং রামনাম কীর্তন করা হয়। হিন্দুরা বিশ্বাস করে, শ্রীহরির নাম নিলে তিনি খুশি হন। এতে আমাদের পুণ্য হয়। এজন্য ভক্তরা জাতি-বর্ণ নির্বিশেষে শ্রীকৃষ্ণের নামযজ্ঞানুষ্ঠানে একত্রিত হয়ে বিভিন্ন সুরে, ছন্দে ও তালে কৃষ্ণনাম জপ করে এবং কৃষ্ণনামের কীর্তন করে। এ অনুষ্ঠানে অংশ নেওয়ার জন্য মানুষ দূর-দূরান্ত থেকে আসে। 'কয়েক প্রহর ব্যাপী' চলা এ অনুষ্ঠানে নানা জাতি ও বর্ণের মানুষ সব ভেদাভেদ ভুলে একাত্ম হয়ে যায়। এতে মানুষে-মানুষে সম্প্রীতি ও ভালোবাসা তৈরি হয়। একে অপরের সাথে মনের ভাব বিনিময় করে। একই উদ্দেশ্যে পরিবারের সকলে সমবেত হয় বলে দুঃখ-কষ্টে একসাথে থাকার মানসিকতা গড়ে ওঠে। এভাবে নামযজ্ঞের মাধ্যমে পারিবারিক ও সামাজিক বন্ধন সুদৃঢ় হয়। সর্বোপরি জাতীয় সংহতি গড়ে ওঠে। তাই বলা যায়, মাধুরীদের বাড়ির সামনের মন্দিরে অনুষ্ঠিত নামযজ্ঞ অনুষ্ঠানটি পারিবারিক ও সামাজিক জীবনে গুরুত্বপূর্ণ ভূমিকা পালন করে।"
        }
      ]
    },
    {
      "number": "5",
      "uddipok": "অভীক বাবু জীবন বাজি রেখে যুদ্ধে গিয়েছিল। দেশ ও দেশের মানুষের জন্য প্রাণপণ যুদ্ধ করে দেশকে শত্রুমুক্ত করে। যুদ্ধ শেষে তিন মাস পর বাড়িতে ফিরে আসে। কিন্তু যুদ্ধের সময় তার এক হাত কাটা যায়। এতে তার কোনো কষ্ট হয়নি। কারণ দেশ ও দেশের মানুষ আজ শত্রুমুক্ত স্বাধীন দেশ হিসেবে মানচিত্রে স্থান পেয়েছে। অপরদিকে, রিদম নৌকায় নদী পার হচ্ছিল। এমন সময় একটি শিশু মায়ের কোল থেকে নদীতে পড়ে যায়। রিদম জীবনের ঝুঁকি নিয়ে শিশুটি উদ্ধার করে তার মায়ের কোলে ফিরিয়ে দেয়। এতে শিশুটির মা খুশি হয় এবং রিদমকে আশীর্বাদ করে।",
      "tag": "CTG.B 24",
      "sub_questions": [
        {
          "label": "ক",
          "question": "'অযাচক বৃত্তি' কী?",
          "explanation": "অযাচক বৃত্তি হলো, কারও কাছে কিছু চাওয়া যাবে না, লোকে দয়া করে যা দেবে তাই দিয়েই দিন যাপন করতে হবে।"
        },
        {
          "label": "খ",
          "question": "মানুষ কেন অন্য জীব থেকে আলাদা? ব্যাখ্যা করো।",
          "explanation": "মানবতা গুণের কারণে মানুষ অন্যান্য জীব থেকে আলাদা। মানুষ ক্ষুধা, তৃষ্ণা, ক্রোধ, ভয়, হিংসা, দ্বেষ, লোভ-লালসা প্রভৃতি সহজাত প্রবৃত্তি নিয়ে জন্মগ্রহণ করে। এ সহজাত প্রবৃত্তিগুলো অন্যান্য জীবের মধ্যেও বিদ্যমান। কিন্তু মানবতাই একমাত্র গুণ, যা মানুষ ছাড়া অন্যান্য জীবের মধ্যে নেই। তাই মানবতার গুণ দিয়েই মানুষকে অন্যান্য জীব থেকে পৃথক করা যায়। এ কারণে বলা হয়, মানবতাহীন মানুষ পশুর সমান।"
        },
        {
          "label": "গ",
          "question": "পাঠ্যপুস্তকের কোন চরিত্রের সাথে অভীক বাবুর কার্যকলাপের মিল খুঁজে পাওয়া যায়? ব্যাখ্যা করো।",
          "explanation": "উদ্দীপকের নয়নের সাথে পাঠ্যপুস্তকের সৎসাহসী বালক তরণীসেন-এর সাথে মিল খুঁজে পাওয়া যায়। তরণীসেন ছিলেন পিতা বিভীষণের মতো ধার্মিক ও সাহসী বীর। রাম- রাবণের যুদ্ধে দ্বাদশ বর্ষীয় এই বালক দেশকে রক্ষার জন্য যুদ্ধ ক্ষেত্রে এগিয়ে যান, তবে যুদ্ধক্ষেত্রে মৃত্যুবরণ করেন। উদ্দীপকের অয়নের ক্ষেত্রেও তরণীসেনের মতো সৎসাহসের বহিঃপ্রকাশ ঘটেছে। নৌকায় মায়ের কোল থেকে একটি শিশু নদীতে পড়ে গেলে কেউ এগিয়ে আসেনি। তা দেখে অয়ন নিজের জীবন বাজি রেখে সাহসের সঙ্গে নদীতে ঝাঁপিয়ে পড়ে এবং শিশুটিকে উদ্ধার করে। এভাবেই সৎসাহসের দ্বারা অয়ন তরণীসেনের আদর্শ ফুটিয়ে তুলেছে।"
        },
        {
          "label": "ঘ",
          "question": "উদ্দীপকে রিদমের কর্মকাণ্ডের শিক্ষা সমাজ ও পারিবারিক জীবনে কতটুকু তাৎপর্যপূর্ণ? পাঠ্যপুস্তকের আলোকে মূল্যায়ন করো।",
          "explanation": "উদ্দীপকে রিদমের কাজে প্রকাশিত মানবতা গুণটির শিক্ষা সমাজ ও পারিবারিক জীবনে অত্যন্ত তাৎপর্যপূর্ণ। উদ্দীপকে দেখা যায়, রিদম নিজে মানবপ্রেমে উদ্বুদ্ধ হয়ে নদীতে ঝাঁপ দিয়ে একটি শিশুকে উদ্ধার করে। এ কর্মকাণ্ডের মাধ্যমে রিদম মানবতার পরিচয় দিয়েছে। মানবতার গুণের মাধ্যমে মানুষের মহত্ত্ব প্রকাশ পায়। অন্যেরও উপকার হয়। সমাজের প্রত্যেকটা মানুষের মধ্যে এ গুণটি থাকা উচিত। তাহলে সমাজে শান্তি প্রতিষ্ঠিত হবে। মানবতা একটি মহৎ গুণ। এটির মাধ্যমে মানুষের বিপদে পাশে থাকা যায়। সমাজের কল্যাণ সাধন করা যায়। মানবতাবোধের উপস্থিতির কারণে মানুষ একে অন্যের দুঃখ-কষ্ট বুঝতে পারে। এই বোধই মানুষকে অন্যদের পাশে দাঁড়াতে উদ্বুদ্ধ করে। এই গুণটির কারণেই মানুষ নিরন্নকে অন্ন দিয়ে, বস্ত্রহীনকে বস্ত্র দিয়ে, আশ্রয়হীনকে আশ্রয় দিয়ে সাহায্য করে। ফলে সমাজ থেকে দারিদ্র্য, অকল্যাণ দূর হয় এবং শান্তি প্রতিষ্ঠিত হয়। উপর্যুক্ত আলোচনার প্রেক্ষিতে বলা যায় যে, রিদমের মতো অন্যদের মধ্যেও যদি এ ধরনের মানবতাবোধ জাগ্রত হয় তাহলে সমাজ ও পারিবারিক জীবনে শান্তি প্রতিষ্ঠিত হবে। তাই রিদমের কর্মকান্ডের সামাজিক ও পারিবারিক তাৎপর্য অপরিসীম।"
        }
      ]
    },
    {
      "number": "6",
      "uddipok": "দুঃখ-কষ্ট থেকে মুক্তির জন্য গ্রামবাসী এক বিশেষ দেবীর পূজা করে। এ পূজাটি হিন্দু সম্প্রদায়ের প্রধান ধর্মীয় উৎসব। ধনী-গরিব শ্রেণিভেদে নতুন জামা-কাপড় পরে এ উৎসবে অংশগ্রহণ করে। অপরদিকে, মালতী দেবীর বিবাহের একযুগ পার হয়েছে কিন্তু তার কোনো সন্তান হয়নি। সন্তান লাভের আশায় বিশেষ এক দেবতার পূজা করে। এতে করে এক বছরের মধ্যে মালতীর কোল আলো করে ফুটফুটে সন্তানের জন্ম হয়।",
      "tag": "CTG.B 24",
      "sub_questions": [
        {
          "label": "ক",
          "question": "বৈদিক দেবতা কাকে বলে?",
          "explanation": "ধর্মগ্রন্থ বেদে যে সকল দেবতাদের কথা বলা হয়েছে তাঁদের বৈদিক দেবতা বলে।"
        },
        {
          "label": "খ",
          "question": "কোন পূজার মধ্য দিয়ে নারীকে সম্মান দেখানো হয়? ব্যাখ্যা করো।",
          "explanation": "মেয়েকে মাতৃজ্ঞানে ভাবনার মধ্য দিয়ে আদ্যাশক্তির প্রতীকরূপে যে পূজা করা হয় তাকে কুমারী পূজা বলে। নারীর প্রতি সম্মান প্রদর্শনের জন্য মহা অষ্টমীর দিন কুমারী পূজা করা হয়। কুমারী পূজার মধ্য দিয়ে দেবী দুর্গার পূজা করা হয়। আমাদের দেশে কেবল রামকৃষ্ণ মঠে কুমারী পূজা অনুষ্ঠিত হয়। কুমারী পূজায় নারীর প্রতি সম্মান প্রদর্শন করা হয়। আর এর মধ্য দিয়ে নারীর প্রতি শ্রদ্ধাবোধ সৃষ্টির পাশাপাশি পারিবারিক ও সমাজ জীবনে প্রভূত কল্যাণ সাধিত হয়।"
        },
        {
          "label": "গ",
          "question": "দুঃখ-কষ্ট থেকে মুক্তির জন্য গ্রামবাসীরা যে বিশেষ দেবীর পূজা করে, উক্ত দেবীর পরিচয় পাঠ্যপুস্তকের আলোকে ব্যাখ্যা করো।",
          "explanation": "দুঃখ-কষ্ট থেকে মুক্তির জন্য গ্রামবাসী দেবী দুর্গার পূজা করে। দেবী দুর্গা ঈশ্বরের শক্তির প্রতীক। তিনি মহাজাগতিক শক্তি। তিনি জয়দুর্গা, জগদ্ধাত্রী, গন্ধেশ্বরী, বনদুর্গা, চণ্ডী, নারায়ণী প্রভৃতি নামেও পূজিত হন। তিনি ব্রহ্মের শক্তি বলে দুরধিগম্য ও সাধন সাপেক্ষ। আবার দুর্গম নামক অসুরকে বধ করেছেন বলেও তাঁকে দুর্গা বলা হয়। এ মহাবিশ্বের যাবতীয় দুঃখ-কষ্ট বিনাশকারিণী দেবী বলে তাঁর আরেক নাম দুর্গা। দেবী দুর্গা দশভুজা। তাঁর দশটি ভুজ বা হাত আছে বলেই তাঁর এই নাম। তাঁর তিনটি চোখ রয়েছে। এজন্য তাঁকে ত্রিনয়না বলে। তাঁর বাম চোখ চন্দ্র, ডান চোখ সূর্য এবং কেন্দ্রীয় বা কপালের একটি চোখ জ্ঞান বা অগ্নিকে নির্দেশ করে। তাঁর দশ হাতে দশটি অস্ত্র। ডান দিকের পাঁচ হাতে পাঁচটি অস্ত্র ও বাম দিকের পাঁচ হাতে পাঁচটি অস্ত্র রয়েছে। অস্ত্রগুলো দুর্গার অসীম শক্তি ও গুণের প্রতীক। দেবী দুর্গার গায়ের রং অতসী ফুলের মতো সোনালি হলুদ। শক্তিধর সিংহ তাঁর বাহন। তিনি এ মহাবিশ্বের যাবতীয় দুঃখ-কষ্ট বিনাশ করেন বলে চয়নদের গ্রামের মন্দিরে সকলে এ পূজায় অংশগ্রহণ করে।"
        },
        {
          "label": "ঘ",
          "question": "মালতী যে বিশেষ দেবতার পূজা করে সন্তান লাভ করে উক্ত দেবতার পূজার গুরুত্ব ও প্রভাব বিশ্লেষণ করো।",
          "explanation": "ইমা কার্ত্তিক দেবের পূজা করে সন্তান লাভ করেছে। কার্তিক দেবতার পূজার বিশেষ গুরুত্ব এবং প্রভাব রয়েছে। কার্তিক দেবের দেহাকৃতি অত্যন্ত সুন্দর, সুঠাম ও বলিষ্ঠ। এ কারণে কার্তিক পূজার মাধ্যমে দম্পতিরা সুন্দর, সুঠাম ও বলিষ্ঠ চেহারার সন্তানাদি প্রার্থনা করে থাকেন। কার্ত্তিক দেবতাদের সেনাপতি এবং অসীম শক্তিধর দেবতা। ফলে তাঁকে রক্ষাকর্তা হিসেবে পূজা করা হয়। তিনি নম্র ও বিনয়ী স্বভাবের দেবতা এবং সমাজের ন্যায়, অন্যায় ও অবিচার নির্মূলে অবিচল যোদ্ধা। তাই কার্তিকের ন্যায় আমরা ন্যায় প্রতিষ্ঠার আদর্শ অনুসরণে নীতিবান হতে পারি। তাঁর পথ অনুসরণ করে বিনয়ী মানুষ হিসেবে প্রতিষ্ঠা লাভ করতে পারি এবং আদর্শ সমাজ গঠনে গুরুত্বপূর্ণ ভূমিকা পালন করতে পারি। উদ্দীপকে ইমার বিয়ের অনেক বছর পরেও সন্তান লাভ না হওয়ায় সে গুরুদেবের কথা মতো কার্ত্তিক দেবের পূজা করে। তাঁর. পূজার মাধ্যমে ইমা সন্তান লাভ করে। পরিশেষে বলা যেতে পারে যে, কার্তিক পূজার বিশেষ গুরুত্ব ও প্রভাব রয়েছে। কারণ এই পূজার মাধ্যমে কার্তিকের মতো সুঠাম, বলিষ্ঠ, শক্তিধর, নম্র ও বিনয়ী সন্তান লাভ করা যায়।"
        }
      ]
    },
    {
      "number": "7",
      "uddipok": "অধীরের বাবার মৃত্যুতে অধীর পাড়া-প্রতিবেশীদের সহায়তায় কিছু কাজ শেষ করে মৃত ব্যক্তিকে শ্মশানে নিয়ে যায়। সাথে কিছু লোক কাঠ, বাঁশ নিয়ে পিছন পিছন যায়। শ্মশানের সকল কাজ সম্পন্ন করে সকলে মিলে বাড়ি ফিরে আসে। অপরদিকে, প্রণব তার বাবার আত্মার শান্তি কামনায় কিছু নিয়ম পালন করে। নিয়ম হিসেবে বাবার মৃত্যুর দিন থেকে নির্দিষ্ট দিন পর্যন্ত নিরামিষ খেয়ে নিজেকে সাধন ভজনের উপযোগী করে তোলে।",
      "tag": "CTG.B 24",
      "sub_questions": [
        {
          "label": "ক",
          "question": "জাতকর্ম কাকে বলে?",
          "explanation": "জন্মের পর পিতা যব, যষ্টিমধু ও ঘৃত দ্বারা সন্তানের জিহ্বা স্পর্শ করে মন্ত্রোচ্চারণ করেন একে জাতকর্ম বলে।"
        },
        {
          "label": "খ",
          "question": "হিন্দু বিবাহের মূল পর্বের ব্যাখ্যা দাও।",
          "explanation": "বিবাহের মূল পর্ব হচ্ছে সম্প্রদান পর্ব। বিবাহের নির্দিষ্ট পোশাক পরে বর-কনেকে বিয়ের পিঁড়িতে মুখোমুখি বসাতে হয়। ঘর পূর্বমুখী আর কনে পশ্চিমমুখী হয়ে বসে এবং যিনি কন্যা সম্প্রদান করবেন তিনি উত্তরমুখী হয়ে বসেন। পুত্তলি অঙ্কিত, আম্রপল্লবে সুশোভিত, গঙ্গাজলপূর্ণ একটা ঘটের উপর বরের চিৎ করা ডান হাত রাখা হয় এবং তার উপর লাল গামছায় বাঁধা পাঁচটি ফল কুশপত্র আর ফুলের মালা দিয়ে বেঁধে দেয়ার পর সম্প্রদানকর্তা দেবতার নাম উচ্চারণ করে উলুধ্বনি, শঙ্খধ্বনি ও আনন্দঘন পরিবেশের মধ্যে কন্যা সম্প্রদান করেন।"
        },
        {
          "label": "গ",
          "question": "অধীরের সম্পন্নকৃত কাজটি পাঠ্যপুস্তকের আলোকে ব্যাখ্যা করো ।",
          "explanation": "বিমল বাবুর অন্ত্যেষ্টিক্রিয়া শাস্ত্রের বিধান অনুসরণ করে সম্পন্ন হয়েছিল। শাস্ত্রে মৃতদেহ সৎকারের যে বিধান দেওয়া হয়েছে তাই হচ্ছে অন্ত্যেষ্টিক্রিয়া। এ সময় কতগুলো বিধিবিধান পালন করে মৃতদেহ সৎকারের ব্যবস্থা করা হয়। অন্ত্যেষ্টিক্রিয়ার শুরুতে মৃতদেহকে বস্ত্রাবৃত ও মালা চন্দনাদি দ্বারা বিভূষিত করে শ্মশানে নিয়ে যাওয়া হয়। সেখানে মৃতদেহের মাথা দক্ষিণ দিকে রেখে তাকে কুশের ওপর শুয়ে রাখা হয়। দাহাধিকারী নিজে স্নান সেরে মৃতদেহের গায়ে তেল ও কাঁচা হলুদ মেখে তাকে স্নান করান।- স্নানের পর মৃতদেহকে নতুন কাপড়, মালা, চন্দন দ্বারা সজ্জিত করা হয়। এরপর শরীরের সপ্তছিদ্র স্বর্ণ ও কাঁসা দ্বারা আচ্ছাদন ও পিন্ডদান করা হয়। সর্বশেষে আম বা চন্দন কাঠের চিতায় মৃতদেহকে শয়ন করানো হয়। অন্ত্যেষ্টিক্রিয়ার মন্ত্র পাঠ করে মৃতদেহের চারপাশে জ্যেষ্ঠপুত্র সাত অথবা তিনবার প্রদক্ষিণ করে মুখাগ্নি প্রদান করেন।"
        },
        {
          "label": "ঘ",
          "question": "প্রণবের কার্যকলাপ যে বিষয়ের ইঙ্গিত বহন করে তার গুরুত্ব বিশ্লেষণ করো।",
          "explanation": "প্রণবের কার্যকলাপে অশৌচ সংস্কার পালনের ইঙ্গিত করা হয়েছে। ধর্মীয় ও সামাজিকভাবে এর গুরুত্ব অপরিসীম। অশৌচ পালন' যে শুধু শাস্ত্রীয় বিধি-বিধান তা-ই নয়, সামাজিক দিক থেকেও এর যথেষ্ট গুরুত্ব আছে। পিতা-মাতার জীবদ্দশায় তাদের স্পর্শ আমাদের স্বর্গসুখ দেয়। হঠাৎ তাদের চির অনুপস্থিতি সন্তানকে বিচলিত করে তোলে। এমনকি নিকট আত্মীয়-স্বজনের মৃত্যুও আমাদের বিষাদগ্রস্ত করে। তাদের আত্মার শান্তি কামনায় 'তখন নিজেদের প্রস্তুত করতে হয়। কিন্তু বিচলিত মনে ঈশ্বরের প্রতি প্রার্থনায় পূর্ণ একাগ্রতা আসে না। এজন্য চাই শান্ত মন। তাই সময়ের প্রয়োজন। আর এ প্রস্তুতির জন্য অশৌচ পালন করা কর্তব্য। অশৌচ পালনে মন ধীরে ধীরে শান্ত হয় এবং মনে প্রশান্তি ফিরে আসে। এছাড়া মৃত ব্যক্তির পরিবার ও জ্ঞাতিবর্গ অশৌচ পালন করে তার আত্মার প্রতি শ্রদ্ধা প্রদর্শন করেন। যার দৃষ্টান্ত উদ্দীপকের প্রণবের কার্যকলাপে দেখা যায়। পরিশেষে বলা যায়, অশৌচ শাস্ত্রীয় একটি উল্লেখযোগ্য বিধান এবং হিন্দুধর্মের একটি গুরুত্বপূর্ণ সংস্কার।"
        }
      ]
    },
    {
      "number": "8",
      "uddipok": "শিক্ষক শিমুল বাবু হিন্দুধর্ম ক্লাসে ধর্ম ও অধর্ম সম্পর্কে আলোচনা করতে গিয়ে ধর্মের বিশেষ ও সাধারণ লক্ষণ সম্পর্কে আলোচনা করে ক্লাস শেষ করেন। অন্যদিকে, দীপক সৎ ও ন্যায়পরায়ণ। সে পিতার সকল কথা অক্ষরে অক্ষরে পালন করে। সে কোনো কিছু ত্যাগ করতে দ্বিধাবোধ করে না। অন্যের সুখের জন্য নিজেকে বিলিয়ে দিতে কুণ্ঠাবোধ করে না। সবসময় সকলের মঙ্গল কামনা করে।",
      "tag": "CTG.B 24",
      "sub_questions": [
        {
          "label": "ক",
          "question": "মহাভারত রচনা করেন কে?",
          "explanation": "মহাভারত রচনা করেন কৃষ্ণদ্বৈপায়ন বেদব্যাস।"
        },
        {
          "label": "খ",
          "question": "উপনিষদকে রহস্যবিদ্যা বলা হয় কেন? ব্যাখ্যা করো ।",
          "explanation": "উপনিষদে জন্ম-মৃত্যুর ঘোর রহস্য নিয়ে আলোচনা করা হয়েছে বলে একে রহস্যবিদ্যা বলা হয়। বৈদিক সাহিত্যের জ্ঞানকাণ্ডের অংশ উপনিষদ, যা হিন্দুদের অন্যতম ধর্মীয় গ্রন্থ হিসেবে পরিচিত। উপনিষদ মূলত ব্রহ্মবিদ্যা ও গুহ্যতম বিদ্যা, যা মানুষের জন্ম-মৃত্যুর কারণ সম্পর্কিত আলোচনায় সমৃদ্ধ। জন্ম-মৃত্যু মানুষের নিকট গুহ্যতম রহস্য হওয়ায় উপনিষদকে রহস্যবিদ্যাও বলা হয়।"
        },
        {
          "label": "গ",
          "question": "শিক্ষক শিমুল বাবু হিন্দুধর্ম ক্লাসে যে বিষয়ের আলোচনা করেন তা তোমার পাঠ্যপুস্তকের আলোকে ব্যাখ্যা করো।",
          "explanation": "শিক্ষক শিমুল বাবু হিন্দুধর্ম ক্লাসে যে বিষয়ের আলোচনা করেন তা হলো ধর্ম ও ধর্মেরু লক্ষণ। উদ্দীপকে বলা হয়েছে, শিক্ষক শিমুল বাবু হিন্দুধর্ম ক্লাসে ধর্ম ও অধর্ম সম্পর্কে আলোচনা করতে গিয়ে ধর্মের বিশেষ ও সাধারণ লক্ষণ সম্পর্কে আলোচনা করেন। অর্থাৎ তিনি ধর্ম এবং এর লক্ষণগুলো নিয়ে আলোচনা করেন। ধর্ম শব্দটির অর্থ, 'যা ধারণ করে'। অর্থাৎ যা হৃদয়ে ধারণ করে মানুষ সুন্দর, সুশৃঙ্খল ও পবিত্র জীবনযাপন করতে পারে, তাকেই বলে ধর্ম। ধর্মের কতগুলো লক্ষণ রয়েছে। এগুলোকে ধর্মের বিশেষ ও সাধারণ বা বাহ্যিক লক্ষণ হিসেবে ভাগ করা হয়েছে। মনুসংহিতায় বেদ, স্মৃতি, সদাচার এবং বিবেকের বাণী এ চারটিকে বলা হয়েছে ধর্মের বিশেষ লক্ষণ। বেদে। বিশ্বাস রেখে স্মৃতিশাস্ত্রের অনুশাসন মেনে এবং মহাপুরুষদের আচরিত কার্যক্রম তথা সদাচার থেকে সিদ্ধান্ত নিয়ে জীবনে চলতে হয়। আর এতেও যদি সমস্যার সমাধান না হয় তখন নিজের বিবেকের দ্বারা সিদ্ধান্ত নিতে হয়। কাজে লাগাতে হয় নিজের অভিজ্ঞতালব্ধ কর্তব্য-অকর্তব্যের জ্ঞানকে। মনুসংহিতায় ধর্মের আরও দশটি বাহ্য লক্ষণের কথা বলা হয়েছে। সহিষ্ণুতা, ক্ষমা, দয়া, চুরি না করা, শুচিতা, ইন্দ্রিয় সংযম, শুদ্ধ বুদ্ধি, জ্ঞান, সত্য এবং ক্রোধহীনতা এ দশটি লক্ষণের মধ্য দিয়ে ধর্মের সাধারণ বা বাহ্য লক্ষণ প্রকাশ পায়।"
        },
        {
          "label": "ঘ",
          "question": "উদ্দীপকের দীপকের মধ্যে পিতার আদেশ পালনের জন্য পাঠ্যপুস্তকের 'মূল্যবোধ ও নৈতিকতা' গঠনের যে কাহিনি বর্ণিত আছে তার শিক্ষা বিশ্লেষণ করো।",
          "explanation": "উদ্দীপকের রহিত পিতার আদেশ পালনের জন্য পাঠ্যপুস্তকের 'মূল্যবোধ ও নৈতিকতা' গঠনে রামায়ণের কাহিনি বর্ণিত হয়েছে। রামায়ণে বর্ণিত রাজা দশরথের সত্যরক্ষা করতে রামের রাজত্ব ত্যাগ ও চৌদ্দ বৎসরের জন্য বনবাসে যাওয়ার বিষয়টিতে পিতার প্রতি পুত্রের কর্তব্যবোধের দিকটি প্রকাশ পেয়েছে। পাশাপাশি রামের সাথে সীতা ও লক্ষ্মণের বনবাসে যাওয়া পতিপ্রেমের পরাকাষ্ঠা ও ভ্রাতৃপ্রেমের জ্বলন্ত উদাহরণ। এমনকি ভরত নিজে রাজা না হয়ে রামের পাদুকা সিংহাসনে রেখে রাজ্য পরিচালনার বিষয়টিও ধর্মবোধ ও ভ্রাতৃপ্রেমের প্রকাশ। এসব বিষয় থেকে পিতার প্রতি পুত্রের কর্তব্যবোধ, ভ্রাতৃপ্রেম, পতিপ্রেমের পরাকাষ্ঠার শিক্ষা লাভ করা যায়। রামায়ণে বলা হয়েছে, রাম একজন আদর্শ রাজা। তাঁর রাজত্বে কেউ যেনো কোনো দুঃখ ভোগ না করে এ ব্যাপারে তিনি সর্বদা সচেতন ছিলেন। তিনি তাঁর স্ত্রী সীতাকে ভালোবাসতেন। কিন্তু প্রজাদের মনোরঞ্জনের জন্য তিনি সীতাকে ত্যাগ করতেও দ্বিধা করেননি। তাঁর এই দৃষ্টান্তের মাধ্যমে আমরা রাজার কর্তব্যবোধ সম্বন্ধে শিক্ষা লাভ করে থাকি। আলোচনা শেষে বলা যায়, রামায়ণ হিন্দুধর্মের একটি উল্লেখযোগ্য ধর্মগ্রন্থ। এখানে রামচন্দ্রের জন্ম থেকে মৃত্যু পর্যন্ত সমগ্র জীবন বর্ণিত আছে। এই কাহিনিতে রামচন্দ্রের ন্যায়পরায়ণতা, সততা, নিষ্ঠা, ত্যাগ, সংযম, ধর্মনিষ্ঠা, প্রজাপ্রীতি, গুরুভক্তি ইত্যাদি ফুটে উঠেছে। মূল্যবোধ ও নৈতিকতা গঠনে রামায়ণের এসব কাহিনির শিক্ষা অনুঘটক হিসেবে কাজ করে।"
        }
      ]
    },
    {
      "number": "9",
      "uddipok": "শিশির বাবু. এমন একজন মানুষ যিনি নারী স্বাধীনতায় বিশ্বাস করতেন। সকল শ্রেণির লোককে সমান চোখে দেখতেন। তিনি আমেরিকায় ধর্মসভায়, ভাষণ দেওয়ায় তার খ্যাতি চারিদিকে ছড়িয়ে পড়ে। তিনি 'সাইক্লোনিক হিন্দু' নামে পরিচিত হন। অপরদিকে, পরিমাল বাবু ছিলেন কালীর সাধক। তিনি বিভিন্ন ধর্মচর্চার মাধ্যমে ঈশ্বরকে উপলব্ধি করেছেন। তিনি প্রকৃতিকে ভালোবাসেন। নারীকে মাতৃজ্ঞানে পূজা করতেন।",
      "tag": "CTG.B 24",
      "sub_questions": [
        {
          "label": "ক",
          "question": "অংশাবতার কাকে বলে?",
          "explanation": "ভগবানের অপূর্ণাঙ্গের অবতারকে বলা হয় অংশাবতার।"
        },
        {
          "label": "খ",
          "question": "'হিতসঞ্চারিণী' বলতে কী বোঝায়?",
          "explanation": "শ্রীবিজয়কৃষ্ণ গোস্বামীর একটি সভাকে বলা হয় 'হিতসঞ্চারিণী'। বিজয়কৃষ্ণ মেডিকেল কলেজে কয়েকজন বন্ধুকে নিয়ে একটি আলোচনা সভা গঠন করেন। এই সভাটিই হিতসঞ্ঝরিণী সভা নামে পরিচিত। সভার মূলনীতি ছিল, যে যেটা সত্য বলে মনে করবে তা প্রাণপণে পালন করার চেষ্টা করবে। এই সভাতেই বিজয়কৃষ্ণ পৈতাকে জাতিভেদের চিহ্ন বলে আখ্যায়িত করেন।"
        },
        {
          "label": "গ",
          "question": "শিশির বাবুর মধ্যে কোন মহামানবের প্রতিফলন ঘটেছে তা পাঠ্যপুস্তকের আলোকে ব্যাখ্যা করো।",
          "explanation": "শিশির বাবুর মধ্যে যে মহামানবের প্রতিফলন ঘটেছে তিনি হলেন স্বামী বিবেকানন্দ। স্বামী বিবেকানন্দ উপলব্ধি করেছিলেন, শিক্ষা ছাড়া কোনো জাতির উন্নয়ন সম্ভব নয়। শিক্ষার ব্যাপারে স্বামীজীর দৃষ্টিভঙ্গি ছিল সবাই যাতে সমান শিক্ষা পায়। তিনি বলতেন- 'দেশের উন্নতি করতে হলে সব স্তরের মানুষের উন্নয়ন প্রয়োজন।' তিনি কোনো জাতিভেদ মানতেন না। ১৮৯৩ খ্রিষ্টাব্দে বিবেকানন্দ আমেরিকা যান এবং শিকাগো শহরে অনুষ্ঠিত বিশ্বধর্ম সম্মেলনে বক্তৃতা দেন। তিনি তাঁর বক্তৃতায় হিন্দুধর্মের মাহাত্ম্য প্রচার করেন। ধর্মসভায় এ ভাষণ দেওয়ায় তাঁর খ্যাতি চারিদিকে ছড়িয়ে পড়ে। স্বামী বিবেকানন্দের অনুরূপ ঘটনা উদ্দীপকে শিশির বাবুর ক্ষেত্রেও লক্ষ করা যায়। শিশির বাবু এমন একজন মানুষ যিনি নারী স্বাধীনতায় বিশ্বাস করতেন। সকল শ্রেণির লোককে তিনি সমান চোখে দেখতেন। তিনি 'সাইক্লোনিক হিন্দু' নামে পরিচিত। শিশির বাবুর এ সকল বৈশিষ্ট্যের মধ্য দিয়ে মহামানব স্বামী বিবেকানন্দের প্রতিফলন ঘটেছে।"
        },
        {
          "label": "ঘ",
          "question": "উদ্দীপকের পরিমল বাবুর মধ্যে যে মহাপুরুষের আদর্শ লুকায়িত আছে তার শিক্ষার গুরুত্ব বিশ্লেষণ করো।",
          "explanation": "উদ্দীপকের পরিমল বাবুর মধ্যে মহাপুরুষ শ্রীরামকৃষ্ণের আদর্শ লুকায়িত রয়েছে। আমাদের জীবনে শ্রীরামকৃষ্ণের আদর্শের শিক্ষার গুরুত্ব অপরিসীম। শ্রীরামকৃষ্ণ ছিলেন কালীর সাধক। কালীমূর্তিতে তিনি পুজো দিতেন। এর মধ্য দিয়েই তিনি মায়ের সাধনা করতেন। তাই বলে মূর্তিপূজার বিরোধী ব্রাহ্মধর্মের সঙ্গে তাঁর কোনো বিরোধ ছিল না। শ্রীরামকৃষ্ণ মানুষের জাতি, কুল, মান, শিক্ষা, প্রতিপত্তি ইত্যাদি দেখতেন না। তিনি দেখতেন মানুষের অন্তর। তাই তাঁর কাছে উঁচু-নীচু সব শ্রেণির মানুষ আসত। শ্রীরামকৃষ্ণ সকল নারীর মধ্যে জগন্মাতাকে দর্শন করতেন। নারীমাত্রই তার কাছে ছিল মাতৃস্বরূপা। তাইতো নিজের স্ত্রীকেও তিনি মাতৃজ্ঞানে পুজো করেছিলেন। জগতে এরূপ ঘটনা দ্বিতীয়টি আর নেই। শ্রীরামকৃষ্ণ ছিলেন লোকগুরু। ধর্মের জটিল তত্ত্ব তিনি গল্পের মাধ্যমে সহজ করে বোঝাতেন। ঈশ্বর রয়েছেন সকল জীবের মধ্যে, তাই জীবসেবাই ঈশ্বরসেবা- এই ছিল তাঁর দর্শন। ধর্মীয় সম্প্রীতিতে গভীর বিশ্বাসী ছিলেন তিনি। শ্রীরামকৃষ্ণের জীবনী থেকে আমরা এই নীতিশিক্ষা পাই যে, ঈশ্বরজ্ঞানে জীবের সেবা করতে হবে। পিতা, মাতা এবং জন্মভূমিকে শ্রদ্ধা করতে হবে। সকল ধর্মের প্রতি সহিষ্ণু হতে হবে। ধর্মীয় সম্প্রীতি বজায় রাখতে হবে। তাহলে আর ধর্মীয় সংঘাত তৈরি হবে না। কারণ সকল ধর্মেরই লক্ষ্য এক ঈশ্বরলাভ। এক ঈশ্বরের বহু নাম। ভক্তিভরে যে কোনো নামে ডাকলেই তাঁকে পাওয়া যায়। আমরা সকলে শ্রীরামকৃষ্ণের এসব নীতিশিক্ষা অনুসরণ করব। তাহলে শ্রীরামকৃষ্ণের একনিষ্ঠ অনুসারী হতে পারব।"
        }
      ]
    },
    {
      "number": "10",
      "uddipok": "রবিন প্রতিদিন একটি আসন অনুশীলন করে। আসনটি অনুশীলনের ফলে বৃক্ক সবল হয়। শিক্ষা জীবনে লেখাপড়া ভালো হয়। শরীর লম্বা হয়। অপরদিকে, প্রবীর একটি আসন অনুশীলন করে, যার ফলে শিরদাঁড়া সোজা করে দাঁড়ানো যায়। এ আসন অনুশীলনের সময় শরীর গাছের মতো দেখায়।",
      "tag": "CTG.B 24",
      "sub_questions": [
        {
          "label": "ক",
          "question": "স্তেয় কাকে বলে?",
          "explanation": "অপরের জিনিস না বলে অধিকার করাকে স্তেয় (চুরি) বলে।"
        },
        {
          "label": "খ",
          "question": "প্রত্যাহার বলতে কী বোঝায়?",
          "explanation": "প্রত্যাহার অর্থ ফিরিয়ে নেওয়া। বাহ্যিক বিষয়বস্তু থেকে ইন্দ্রিয়সমূহকে ভিতরের দিকে ফিরিয়ে নেওয়াকে যোগে প্রত্যাহার বলে। দৃঢ় সংকল্প ও অভ্যাসের দ্বারা ইন্দ্রিয়গুলোকে অন্তর্মুখী করা যায়। ইন্দ্রিয়গুলো অন্তর্মুখী হলে জাগতিক বিষয়ে আসক্তি নষ্ট হয়। এমতাবস্থায় মন আরাধ্য বস্তুতে নিবিষ্ট হতে পারে।"
        },
        {
          "label": "গ",
          "question": "রবিনের অনুশীলনকৃত আসনটির বৈশিষ্ট্যের ভিত্তিতে আসনটির অনুশীলন পদ্ধতি ব্যাখ্য করো।",
          "explanation": "রবিনের অনুশীলনকৃত আসনটি হলো গরুড়াসন। যে আসন অনুশীলনকালে দেহভঙ্গি গরুড় বা ঈগলের মতো হয় সে আসনকে বলে গরুড়াসন। নিয়মিত গরুড়াসন অনুশীলন করলে বৃক্ক সবল হয়। শিক্ষা জীবনে লেখাপড়া ভালো হয়। শরীর লম্বা হয়। এই উদ্দেশ্যেই উদ্দীপকের রবিন প্রতিদিন গরুড়াসন অনুশীলন করে। গরুড়াসন অনুশীলনের জন্য প্রথমে দুই পা জোড়া করে সোজা হয়ে দাঁড়াতে হবে। ডান হাত কনুইয়ের কাছে ভেঙে বাঁ কনুইয়ের নিচ দিয়ে নিয়ে গিয়ে ডান হাতের তালু বাঁ হাতের তালুতে নমস্কারের ভঙ্গিতে রাখতে হবে। এবার বাঁ পা মাটিতে রেখে ডান পা দিয়ে বাঁ পা পেঁচিয়ে ধরতে হবে। তারপর স্বাভাবিকভাবে দম নিতে ও ছাড়তে হবে। এ অবস্থায় ৩০ সেকেন্ড থাকতে হবে। হাত পা বদল করে আসনটি ৪ বার অভ্যাস করে শবাসনে বিশ্রাম নিতে হবে। এসব পদ্ধতিতে গরুড়াসন অনুশীলন করতে হয়।"
        },
        {
          "label": "ঘ",
          "question": "প্রবীরের অনুশীলনকৃত আসনটির মাধ্যমে ব্যক্তি জীবনে কী প্রভাব পড়ে তা বিশ্লেষণ করো।",
          "explanation": "চিত্র: ২-এর অনুশীলনকৃত আসন অর্থাৎ বৃক্ষাসন অনুশীলনের মাধ্যমে ব্যক্তির শরীর ও মনে ইতিবাচক প্রভাব পড়ে। বৃক্ষাসন অনুশীলনকালে আসনকারীর দেহ বৃক্ষের মতো দেখায় বলে একে বৃক্ষাসন বলা হয়। যার দৃষ্টান্ত চিত্র: ২-এ লক্ষ করা যায়। এ আসন অনুশীলনের অনেক গুরুত্বপূর্ণ প্রভাব রয়েছে। নিয়মিত বৃক্ষাসন অনুশীলন করার ফলে শরীরের ভারসাম্য বজায় রাখার ক্ষমতা বাড়ে। পায়ের পেশির দৃঢ়তা ও স্থিতিস্থাপকতা বৃদ্ধি পায়। এর ফলে পায়ে জোর পাওয়া যায়, চলাফেরা করার ক্ষমতা বাড়ে। উরুর সংযোগস্থলের স্থিতিস্থাপকতা বজায় রাখতে সাহায্য করে। কোমর ও মেরুদণ্ডের শক্তি বৃদ্ধি পায়। বৃক্ষাসন অনুশীলন করলে হাতের ও পায়ের গঠন সুষ্ঠু ও সুন্দর হয়। হাঁটু, কনুই, বগল সমস্ত স্নায়ুতন্ত্রীতে রক্ত সঞ্চালন বৃদ্ধি পায় ও গ্রন্থি সবল ও নমনীয় হয়। পায়ের ব্যথায় বিশেষ উপকার পাওয়া যায় এবং পায়ে কোনো দিন বাত হতে পারে না। যাদের হাত-পা কাঁপে, বিশেষ করে পা দুর্বল তাদের জন্য বৃক্ষাসন অনুশীলন খুবই সহায়ক। অনেকের রক্তে অত্যধিক কোলেস্টেরল থাকার দরুন বা অন্য কোনো কারণে পায়ের ধমনীতে শক্ত হলদে চর্বিজাতীয় পদার্থ জমে। নিয়মিত বৃক্ষাসন অনুশীলনে তা রোধ করা যায়। ফলে থ্রাম্বোসিস হতে পারে না।"
        }
      ]
    },
    {
      "number": "11",
      "uddipok": "অনিক একজন ছোট বালক। সে অল্প বয়সে শ্রীহরির প্রতি আকৃষ্ট হয়। সকল জায়গায় সে শ্রীহরিকে দেখতে পায়। হরিভক্তির জন্য তাকে তার পিতা বিভিন্ন উপায়ে মেরে ফেলার চেষ্টা করে। কিন্তু শ্রীহরির কৃপায় সকল বিপদ থেকে অনিক রক্ষা পায়। অন্যদিকে, নয়ন বাজার থেকে বাড়ি ফেরার সময় পথের ধারে একটি নতুন ব্যাগ দেখতে পায়। ব্যাগটিতে টাকা ভর্তি ছিল। ব্যাগের গায়ে লেখা ঠিকানায় ব্যাগটি মালিককে পৌঁছে দিয়ে আসে। মালিক ব্যাগটি পেয়ে খুশি হয়।",
      "tag": "CTG.B 24",
      "sub_questions": [
        {
          "label": "ক",
          "question": "শিষ্টাচার কাকে বলে?",
          "explanation": "নম্র, ভদ্র বা শিষ্ট আচারকে শিষ্টাচার বলে।"
        },
        {
          "label": "খ",
          "question": "মাদক সেবন অধর্ম কেন? ব্যাখ্যা করো।",
          "explanation": "মাদকাসক্তি দৈহিক, মানসিক, আর্থিক ও সামাজিকভাবে ক্ষতিসাধন করে বলে মাদক গ্রহণ অধর্ম। মাদকদ্রব্য গ্রহণে শরীরে নানা রোগের সৃষ্টি হয়। মস্তিষ্কের বিকৃতি ঘটে। বিবেক বুদ্ধি লোপ পায়। মাদকের টাকা জোগাড় করতে গিয়ে অনেকে অসৎ উপায় অবলম্বন করে। মাদক গ্রহণকারীরা পরিবার ও সমাজে বিশৃঙ্খলা সৃষ্টি করে। এর ফলে পারিবারিক ও সামাজিক বন্ধন শিথিল হয়ে যায়। এসব কারণে মাদক গ্রহণ অধর্ম হিসেবে বিবেচিত হয়।"
        },
        {
          "label": "গ",
          "question": "অনিকের কর্মকান্ডের সাথে-পাঠ্যপুস্তকের কোন চরিত্রের সাদৃশ্য আছে তা ব্যাখ্যা করো।",
          "explanation": "অনিকের কর্মকাণ্ডের সাথে পাঠ্যপুস্তকের দৈত্যরাজ হিরণ্যকশিপুর পুত্র প্রহ্লাদ চরিত্রের সাদৃশ্য আছে। দৈত্যরাজ হিরণ্যকশিপুর পুত্র প্রহ্লাদ একজন হরিভক্ত। হরিনাম জপ ছাড়া সে কিছুই বোঝে না। কিন্তু দৈত্যরাজ হিরণ্যকশিপু ছিল স্বাভাবিকভাবেই দেবতাবিদ্বেষী। তাই নিজ পুত্রকে হরিপ্রেমে আকুল দেখে অত্যন্ত ক্ষিপ্ত হয়। পুত্রের মন থেকে হরিনাম দূর করার জন্য বিভিন্ন শাস্তিমূলক ব্যবস্থা গ্রহণ করে। প্রহ্লাদের হৃদয় হরিনামে পবিত্র হওয়ার কারণে হিরণ্যকশিপুর কোনো নির্যাতনমূলক ব্যবস্থাই কার্যকর হয়নি। অবশেষে ভগবান শ্রীহরিই নৃসিংহরূপে প্রহ্লাদকে রক্ষা করেছিলেন। অনুরূপ ঘটনার প্রতিফলন দেখা যায় উদ্দীপকের অনিকের কর্মকান্ডের সাথে। উদ্দীপকে অনিক অল্প বয়সে শ্রীহরির প্রতি আকৃষ্ট হয় এবং সকল জায়গায় সে শ্রীহরিকে দেখতে পায়। তার পিতা হরিভক্তির জন্য তাকে বিভিন্ন উপায়ে মেরে ফেলার চেষ্টা করে। কিন্তু শ্রীহরির কৃপায় সকল বিপদ থেকে অনিক রক্ষা পায়। একইভাবে রক্ষা পেয়েছিলেন হিরণ্যকশিপুর পুত্র প্রহ্লাদ। এ 'কারণে বলা যায়, অনিকের কর্মকাণ্ডের সাথে পাঠ্যপুস্তকের প্রহ্লাদ চরিত্রের সাদৃশ্য আছে।"
        },
        {
          "label": "ঘ",
          "question": "নয়নের মধ্যে যে গুণটির প্রতিফলন ঘটেছে তা পাঠ্যপুস্তকের আলোকে বিশ্লেষণ করো।",
          "explanation": "নয়নের মধ্যে সততা গুণটির প্রতিফলন ঘটেছে। সবসময় সত্য, কথা বলা এবং সৎপথে চলাকেই সততা বলে। আবার অন্য কারও জিনিস অন্যায়ভাবে গ্রহণ না করাও সততা। অন্য কাউকে ঠকানো বা না জানিয়ে তার জিনিস নেওয়া থেকে বিরত থাকা হচ্ছে সততা। সততা মানুষের চরিত্রের একটি বড় নৈতিক গুণ এবং ধর্মের অঙ্গ। সততার সাথে যে কোনো কাজ করলে সেই কাজে খুব সহজেই সফল হওয়া যায়। আর যারা সবসময় সত্য কথা বলে এবং সৎপথে চলে সবাই তাদের ভালোবাসে এবং সম্মান করে। উদ্দীপকে নয়নের মধ্যে সততা গুণটির প্রতিফলন লক্ষ করা যায়। কারণ একদিন সে বাজার থেকে বাড়ি ফেরার সময় পথের ধারে একটি নতুন ব্যাগ দেখতে পায়। ব্যাগটিতে টাকা ভর্তি ছিল। কিন্তু সে ব্যাগটি না নিয়ে মালিকের কাছে পৌঁছে দেয়। মালিক ব্যাগটি পেয়ে খুশি হয়। অর্থাৎ অন্য কারও জিনিস সে অন্যায়ভাবে গ্রহণ না করে প্রকৃত মালিককে তার জিনিস যথাযথভাবে বুঝিয়ে দেয়। তার এই কর্মকাণ্ডে সততার দৃষ্টান্ত প্রতিফলিত হয়। পরিশেষে বলা যায়, সততা একটি মহৎ গুণ। যা উদ্দীপকে বর্ণিত নয়নের ম্যাচ বর্ণে লক্ষ করা যায়।"
        }
      ]
    }
  ]
}