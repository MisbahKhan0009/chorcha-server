{
  "title": "আইডিয়াল স্কুল এন্ড কলেজ, মতিঝিল ২০২৪",
  "subtitle": "হিন্দু ধর্ম ও নৈতিক শিক্ষা (11)",
  "questions": [
    {
      "number": "1",
      "uddipok": "সুবল বাবু সকল প্রাণীর মধ্যে ঈশ্বরের অস্তিত্বে বিশ্বাস করেন। তি ও ঈশ্বর সম্পর্কে জ্ঞান লাভ করেছেন। তার মধ্যে হিংসা ও অহংক তার প্রতিবেশী রূপন বাবু রাধা-কৃষ্ণের পূজা অর্চনা করেন। তিনি ব্যবসায়ী। তিনি সৎভাবে ব্যবসা পরিচালনা করেন। প্রতিদিন সন্ন্ মন্দিরে ঈশ্বরের সৃষ্টি ও লীলা সম্পর্কে আলোচনা করেন।",
      "tag": "ISCM 24",
      "sub_questions": [
        {
          "label": "ক",
          "question": "পরমাত্মা কাকে বলে?",
          "explanation": "আত্মা যখন নিজের মধ্যে অবস্থান করে তখন তাকে পরমাত্মা বলা হয়।"
        },
        {
          "label": "খ",
          "question": "জীবকে জন্ম-মৃত্যুর চক্রে আবর্তিত হতে হয় কেন? ব্যাখ্যা ।",
          "explanation": "কর্মফল ভোগের জন্য জীবকে জন্ম-মৃত্যুর চক্রে আবর্তিত হতে হয়। ধর্মগ্রন্থে বর্ণিত হয়েছে, 'ক্ষীণে পুণ্যে মর্ত্যলোকং বিশন্তি'। অর্থাৎ পুণ্য ক্ষয় হলে মানুষ পুনরায় মর্ত্যলোকে জন্মগ্রহণ করে। শাস্ত্রে বলা হয়েছে, সকাম কর্মে মোক্ষলাভ সম্ভব হয় না। ঐ কর্মফল ভোগের জন্য কর্মকর্তাকে জন্ম-মৃত্যুর চক্রে আবদ্ধ হতে হয়। এর থেকে উদ্ধার পাওয়ার জন্য সন্ন্যাস গ্রহণ আবশ্যক।"
        },
        {
          "label": "গ",
          "question": "সুবল বাবুর দৃষ্টিতে ঈশ্বরের স্বরূপ কেমন? পাঠ্যের আলোকে ব্যাখ্যা করো।",
          "explanation": "সুবল বাবুর দৃষ্টিতে ঈশ্বরের পরমাত্মা রূপের দিকটি ফুটে উঠেছে। হিন্দুধর্মাবলম্বীরা স্রষ্টাকে ব্রহ্ম, ঈশ্বর বা ভগবান বলে অভিহিত করেন। জ্ঞানীদের কাছে ঈশ্বর ব্রহ্ম, যোগীদের কাছে পরমাত্মা এবং ভক্তের কাছে ভগবান নামে পরিচিত। পরমাত্মা জীবের মধ্যে আত্মারূপে অবস্থান করেন। পরমাত্মা যখন জীবের মধ্যে অবস্থান করেন, তখন তিনি জীবাত্মার রূপ ধারণ করেন। পরমাত্মা বহু আত্মারূপে জীবদেহের মধ্যে অবস্থান করেন। জীবদেহের বিনাশ আছে, কিন্তু আত্মার বিনাশ নেই। কারণ জীবাত্মা পরমাত্মারই অংশবিশেষ। পরমাত্মার সকল গুণই জীবাত্মার মধ্যে বিদ্যমান। তাই পরমাত্মার মতো জীবাত্মাও জন্ম-মৃত্যুহীন। উদ্দীপকের সুবল বাবু সকল প্রাণীর মধ্যে ঈশ্বরের অস্তিত্বে বিশ্বাস করেন। তিনি আত্মা ও ঈশ্বর সম্পর্কে জ্ঞান লাভ করেছেন। এতে আত্মা ও ঈশ্বর এবং সকল প্রাণীর মধ্যে ঈশ্বরের অস্তিত্বকে স্বীকার করা হয়েছে। তাই বলা যায়, উদ্দীপকে ঈশ্বরের পরমাত্মার দিকটি ফুটে উঠেছে।"
        },
        {
          "label": "ঘ",
          "question": "শাস্ত্রানুযায়ী রূপন বাবুকে কি ভক্ত বলা যায়? উত্তরের সপক্ষে যুক্তি দাও।",
          "explanation": "হ্যাঁ, শাস্ত্রানুযায়ী রূপন বাবুকে ভক্ত বলা যায়। ভক্তিকে অবলম্বন করে যে ব্যক্তি ঈশ্বর আরাধনা করে তাকে ভক্ত বলে। নারদীয় সূত্রে ভক্তি সম্বন্ধে বলা হয়েছে- ভগবানে ঐকান্তিক প্রেম বা ভালোবাসাকে ভক্তি বলে। ঈশ্বরের প্রতি প্রেমভাবকে ভক্তি বলে। আবার, শাণ্ডিল্য সূত্রে ভক্তি সম্বন্ধে বলা হয়েছে- ভগবানের পদে যে একান্ত রতি, তারই নাম ভক্তি। ভক্তিকে অবলম্বন করে ভগবানের সঙ্গে যোগসূত্র রচনা করাকে ভক্তিযোগ বলে। ভক্তির অশেষ শক্তি, ভক্তিতেই মুক্তি। ভক্তি মানব হৃদয়ের একটি সুকুমার বৃত্তি। মানব জীবনের শ্রেষ্ঠ প্রাপ্তি ঈশ্বর বা মোক্ষলাভ। ঋষিগণ এই মোক্ষলাভের উপায় হিসেবে তিনটি সাধন পথের নির্দেশ দিয়েছেন। যথা- কর্মযোগ, জ্ঞানযোগ ও ভক্তিযোগ। এই সাধন পদ্ধতিগুলোর যে কোনো একটি নিষ্ঠার সঙ্গে অনুশীলন করে একজন সাধক মোক্ষলাভ করতে পারেন। উদ্দীপকের রূপন বাবু রাধা-কৃষ্ণের পূজা অর্চনা করেন, সৎভাবে ব্যবসা পরিচালনা করেন এবং প্রতিদিন সন্ধ্যায় মন্দিরে ঈশ্বরের সৃষ্টি ও লীলা সম্পর্কে আলোচনা করেন। যা সাধন পথের ভক্তিযোগের সাথে সাদৃশ্যপূর্ণ। তাই বলা যায়, উদ্দীপকের রূপন বাবুকে শাস্ত্রানুযায়ী, একজন ভক্ত হিসেবে অভিহিত করা যায়।"
        }
      ]
    },
    {
      "number": "2",
      "uddipok": "হিন্দুধর্ম প্রচারে অরূপ বাবু এক মহাপুরুষের মতাদর্শ মেনে চলেন। উক্ত মহাপুরুষ প্রেমভক্তির মাধ্যমে বৈষ্ণব ধর্ম প্রচার করেন। তাঁর কাছে ব্রাহ্মণ-অব্রাহ্মণ, নারী-পুরুষের মধ্যে কোনো ভেদাভেদ ছিল না। তার বন্ধু প্রবীর বাবু এমন একজন মহাপুরুষের জীবনাদর্শ মেনে চলেন যিনি পাবনা জেলায় জন্মগ্রহণ করেন। উক্ত মহাপুরুষ একটি সঙ্ঘ প্রতিষ্ঠা করেন। সেই সঙ্ঘের পাঁচটি মূলনীতি আছে।",
      "tag": "ISCM 24",
      "sub_questions": [
        {
          "label": "ক",
          "question": "ইসকন কত সালে প্রতিষ্ঠিত হয়?",
          "explanation": "ইসকন ১৯৬৬ সালে প্রতিষ্ঠিত হয়।"
        },
        {
          "label": "খ",
          "question": "'একং সদ বিপ্রা বহুধা বদন্তি' উক্তিটির ব্যাখ্যা করো।",
          "explanation": "'একং সদ বিপ্রা বহুধা বদন্তি' কথাটির অর্থ এক, অখন্ড ও চিরন্তন ব্রহ্মকে বিপ্রগণ ও জ্ঞানীরা বহু নামে বর্ণনা করেছেন। ঈশ্বর সীমাহীন গুণ ও ক্ষমতার অধিকারী। তিনি যখন নিজের কোনো গুণ বা ক্ষমতাকে বিশেষ আকার বা রূপে প্রকাশ করেন, তখন তাকে দেবতা বলে। দেবতারা আলাদা গুণ বা শক্তির অধিকারী হলেও ঈশ্বর নন। তাঁরা এক ঈশ্বরের বিভিন্ন গুণ বা ক্ষমতার প্রকাশ। শুধু বিপ্রগণ তাদের বিভিন্ন নামে বর্ণনা করেছেন।"
        },
        {
          "label": "গ",
          "question": "অরূপ বাবু কোন মহাপুরুষের মতাদর্শ গ্রহণ করেন? পাঠের আলোকে উক্ত মহাপুরুষের অবদান ব্যাখ্যা করো",
          "explanation": "নিম্নের অনুরুপঃ সুরেশ বাবু শ্রীচৈতন্য মহাপ্রভুর জীবনাদর্শ অনুসরণ করেন। শ্রীচৈতন্য মহাপ্রভুর আবির্ভাব খ্রিষ্টীয় পঞ্চদশ শতকে। হিন্দুধর্ম বিকাশের ক্ষেত্রে তাঁর প্রেমভক্তির ধর্ম তথা আন্দোলনটি বিশেষ অবদান রাখতে সমর্থ হয়। চৈতন্য মহাপ্রভুর প্রেমভক্তির আন্দোলনটি হিন্দুধর্ম চেতনায় বিভিন্ন দেব-দেবীর অনুসারীদের বিদ্বেষ এবং বর্ণভেদ প্রথা দূর করতে সক্ষম হয়। প্রেমপূর্ণ ভক্তি দিয়েই পরম আরাধ্য ভগবানকে লাভ করা যায়। আর ধর্ম আচরণে ব্রাহ্মণ-অব্রাহ্মণ, নারী-পুরুষ সকলের সমান অধিকার রয়েছে। উদ্দীপকের সুরেশ বাবু প্রেমপূর্ণ ভক্তির মাধ্যমে হরিনাম প্রচার করেন। তিনি হরিনামের মাধ্যমে সমাজ থেকে বর্ণভেদ প্রথা দূর করার চেষ্টা করেন। তিনি বলেন, ধনী-দরিদ্র, ব্রাহ্মণ-অব্রাহ্মণ সকলেরই হরিনামে প্রচারের সমান অধিকার আছে। যা মধ্যযুগের শ্রীচৈতন্য মহাপ্রভুর জীবনাদর্শের অনুরূপ।"
        },
        {
          "label": "ঘ",
          "question": "প্রবীর বাবু যে মহাপুরুষের জীবনাদর্শ মেনে চলেন 'বিভিন্ন ধর্মের ঐক্য প্রতিষ্ঠায় তার মতবাদ নন্দিত হচ্ছে।'- উক্তিটির মূল্যায়ন করো",
          "explanation": "প্রবীর বাবু শ্রীশ্রী ঠাকুর অনুকূলচন্দ্র মহাপুরুষের জীবনাদর্শ মেনে চলেন। 'বিভিন্ন ধর্মের ঐক্য প্রতিষ্ঠায় ঠাকুর অনুকূল চন্দ্রের মতবাদ নন্দিত হচ্ছে'- তাঁর এই উক্তিটি যথার্থ। ঠাকুর অনুকূলচন্দ্র ১৮৮৮ সালে পাবনা জেলার হিমাইতপুর গ্রামে আবির্ভূত হন। তিনি সৎসঙ্গ নামে একটি ধর্মীয় সংগঠন প্রতিষ্ঠা করেন। এই সংগঠনের আদর্শ হচ্ছে বিজ্ঞানসিদ্ধ জীবনসূত্র। এর পাঁচটি মূলনীতি- যজন, যাজন, ইষ্টভৃতি, স্বস্ত্যয়নী ও সদাচার। মূল স্তম্ভ শিক্ষা, কৃষি, শিল্প ও সুবিবাহ নীতিগুলো অনুশীলিত হচ্ছে। ধর্ম ও বিজ্ঞানকে একত্রিত করে জীবন গঠনই সৎসঙ্গীদের আদর্শ। আর এই সংঘ চায় আদর্শ মানুষ, আদর্শ গৃহী, আদর্শ ধর্মযাজক। সৎসঙ্গের আদর্শ হচ্ছে ধর্ম ৭কোনো অলৌকিক ব্যাপার নয় বরং বিজ্ঞানসিদ্ধ জীবনসূত্র। ভালোবাসাই মহামূল্য যা দিয়ে শান্তি কেনা যায়। এই মহান আদর্শ বিভিন্ন ধর্মীয় সম্প্রদায়ের মাঝে বিশেষ এক ঐক্য স্থাপন করেছে। উদ্দীপকে প্রবীর বাবু এমন একজন মহাপুরুষের জীবনাদর্শ মেনে চলেন যিনি পাবনা জেলায় জন্ম গ্রহণ করেন। উক্ত মহাপুরুষ একটি সঙ্ঘ প্রতিষ্ঠা করেন। সেই সঙ্ঘের-পাঁচটি মূলনীতি আছে। এই মহাপুরুষের জীবনাদর্শের সাথে ঠাকুর অনুকূলচন্দ্র কর্তৃক প্রতিষ্ঠিত 'সৎসঙ্গ' নামক ধর্মীয় সংগঠনের মূলনীতি এবং কাজের সাদৃশ্য খুঁজে পাওয়া যায়। আলোচনা শেষে বলা যায়, ধর্ম ও বিজ্ঞানকে একত্রিত করে আদর্শ মানুষের জীবন গঠনের মাধ্যমে বিভিন্ন ধর্মের ঐক্য প্রতিষ্ঠায় ঠাকুর অনুকূলচন্দ্রের মতবাদ নন্দিত হচ্ছে- উক্তিটি যথার্থ।"
        }
      ]
    },
    {
      "number": "3",
      "uddipok": "গৌর বাবু একজন প্রসিদ্ধ ব্যবসায়ী। তিনি সারা বছর নগদে ও বাকীতে মালপত্র বিক্রি করেন। বছরের শুরুতে তিনি একটি ধর্মাচার পালন করেন। এদিন তিনি পুরনো বছরের হিসাব-নিকাশ চুকিয়ে নতুন হিসাবের খাতা খোলেন। এই দিন তিনি তার ক্রেতাদের মিষ্টিমুখ করান। অপরদিকে, প্রশান্ত বাবু তার অশান্ত মনকে শান্ত ও মনের দুঃখ লাঘবের জন্য দেশে বিভিন্ন পূর্ণস্থানে ঘুরে বেড়ান। উক্ত স্থানসমূহ ভ্রমণের ফলে তার দুঃখ লাঘব হয় এবং মন শান্ত হয়।",
      "tag": "ISCM 24",
      "sub_questions": [
        {
          "label": "ক",
          "question": "সংক্রান্তি কাকে বলে?",
          "explanation": "বাংলা মাসের শেষ দিনকে বলা হয় সংক্রান্তি।"
        },
        {
          "label": "খ",
          "question": "গৃহপ্রবেশ পালন করা হয় কেন? ব্যাখ্যা করো।",
          "explanation": "নবনির্মিত গৃহ এবং সেই পরিবারের সদস্যদের মঙ্গল কামনায় গৃহপ্রবেশ ধর্মাচারটি পালন করা হয়ে থাকে। গৃহপ্রবেশ হিন্দুধর্মের উল্লেখযোগ্য ধর্মাচারগুলোর একটি। নবনির্মিত গৃহে প্রথম প্রবেশ করার সময় যে মাঙ্গলিক অনুষ্ঠান করা হয় তাকে গৃহপ্রবেশ বলে। এ অনুষ্ঠানে নারায়ণ দেবতার পূজা দেওয়া হয়। পাশাপাশি বাস্তু বা ভূমিদেবতা এবং গৃহপতির অভীষ্ট দেবতা বা ঠাকুরের পূজা করা হয়।"
        },
        {
          "label": "গ",
          "question": "গৌর বাবু কোন ধর্মাচারটি পালন করেন? পাঠ্যের আলোকে তার ব্যাখ্যা করো।",
          "explanation": "গৌর বাবু বর্ষবরণ ধর্মাচারটি পালন করেন। বাংলা সনের প্রথম দিনে নতুন বছরকে বরণ করার জন্য যে উৎসব পালন করা হয় তাকে বর্ষবরণ বলে। বাঙালি হিসেবে আমাদের যে নৃতাত্ত্বিক পরিচয় আছে তার অন্যতম উৎসব হলো এ বর্ষবরণ। এদিন মঙ্গল শোভাযাত্রা, পূজা, মিষ্টি খাওয়া, পারস্পরিক ভাব-বিনিময় ও হালখাতাসহ নানা প্রকার অনুষ্ঠান আয়োজন করা হয়। ছোট-বড়, ধনী-গরিব, সকল ধর্ম- বর্ণের বাঙালি এই উৎসব পালন করে। এমনকি ক্ষুদ্র-নৃতাত্ত্বিক গোষ্ঠীরাও তাদের ধর্মীয় ও সামাজিক আচার-অনুষ্ঠানের মাধ্যমে বর্ষবরণ 'বৈসাবি উৎসব' পালন করে থাকে। উদ্দীপকে প্রসিদ্ধ ব্যবসায়ী গৌর বাবু সারা বছর নগদে ও বাকিতে মালপত্র বিক্রি করে বছরের শুরুতে একটি ধর্মাচার পালন করেন। এদিন তিনি পুরনো বছরের হিসাব-নিকাশ চুকিয়ে নতুন হিসাবের খাতা খোলেন এবং ক্রেতাদের তিনি মিষ্টিমুখ করান। তার এসব কর্মকাণ্ড থেকে প্রতীয়মান যে, গৌর বাবু বর্ষবরণ ধর্মাচারটি পালন করেন।"
        },
        {
          "label": "ঘ",
          "question": "প্রশান্ত বাবু যেসব পূণ্যস্থান ভ্রমণ করেন, তা দর্শনের গুরুত্ব বিশ্লেষণ করো।",
          "explanation": "নিম্নের অনুরুপঃ সুমনের জীবনে তীর্থভ্রমণের গুরুত্ব ও প্রভাব অপরিসীম। তীর্থ বা তীর্থস্থান হলো সেই স্থান, যেখানে স্বয়ং ভগবান বা তাঁর অবতারের আবির্ভাব ঘটে। কোনো দেবালয়ের স্থান পুণ্যস্থান আর পুণ্যস্থানকে বলা হয় তীর্থস্থান। তীর্থস্থান দর্শনে পুণ্য অর্জিত হয়। উদ্দীপকের সুমন অশান্ত মনের দুঃখ দূর করার জন্যে বারুণী স্নানে সুনামগঞ্জ জেলার তাহিরপুরে যায়। সেখানে লক্ষ লক্ষ লোকের সমাগম ঘটে। এরূপ পবিত্র স্থান ভ্রমণ করলে পুণ্য হয়। কারণ তীর্থস্থান ভ্রমণ করা একটি পুণ্য কর্ম। এতে মন পবিত্র ও শান্ত হয়। দুঃখ-কষ্ট দূর হয়। পুণ্য লাভ হয়। তীর্থস্থান দর্শনে মনের উদারতা বৃদ্ধি পায়। এর ফলে মনে স্বস্তি লাভ সম্ভব হয়। তীর্থস্থানের নিদর্শন হিসেবে মহাপুরুষদের জীবনাচরণ মানুষের মনকে ভালো কাজে উদ্বুদ্ধ করে। এছাড়া পরকালের সদগতি লাভ হয়। জ্ঞানের পরিধি এবং মানুষের মনের প্রসারতা বৃদ্ধি পায়। মানুষ তার মনের মধ্যকার সংকীর্ণতা দূর করতে সক্ষম হয়। পরিশেষে বলা যায়, তীর্থস্থানের দর্শন একটি মহৎ কাজ। এ কাজটি করলে পুণ্যলাভ হয়। এজন্য উদ্দীপকে বর্ণিত সুমনের তীর্থভ্রমণের গুরুত্ব"
        }
      ]
    },
    {
      "number": "4",
      "uddipok": "অতনু বাবুর মেয়ের বিবাহ চলছিল। বিবাহের একটি পর্বে বর ও কনের কাপড়ের কোণা একত্র করে একটা গিট দেওয়া হয়। তারপর কলাগাছ বেষ্টিত বিবাহ আসরে বর-কনেকে কয়েকবার ঘোরানো হয়। অন্যদিকে, রবিনের পিতার মৃত্যুর পর ত্রিশ দিন এবং তার প্রতিবেশী চন্দনের মাতার মৃত্যুর পর দশদিন অশৌচ পালন করেন। এসব দেখে রবিনের পুত্র চয়ন, তার পিতাকে প্রশ্ন করে জানতে চায় অশৌচ পালনের দিবস সংখ্যার এমন পার্থক্য কেন? তার বাবা এর সদুত্তর দিতে পারেনি।",
      "tag": "ISCM 24",
      "sub_questions": [
        {
          "label": "ক",
          "question": "সংস্কার কাকে বলে?",
          "explanation": "ঐতিহ্য অনুসরণ করে হিন্দুদের জীবনে যে সকল মাঙ্গলিক অনুষ্ঠান পালন করা হয় সেগুলোকে সংস্কার বলে।"
        },
        {
          "label": "খ",
          "question": "সমাবর্তনের ধারণা দাও।",
          "explanation": "নিম্নের অনুরুপঃ শিক্ষা প্রতিষ্ঠান বা গুরুগৃহ থেকে শিক্ষার্থী বা শিষ্যকে আনুষ্ঠানিকভাবে বিদায় দেওয়ার উদ্দেশ্যে সমাবর্তন অনুষ্ঠান করা হয়। শিক্ষা প্রতিষ্ঠান কিংবা গুরুগৃহের পাঠ শেষে শিক্ষার্থীদের নিজ গৃহে ফিরে আসার সময় যে অনুষ্ঠান করা হয় তাকে সমাবর্তন বলে। প্রাচীনকালে পাঠ - শেষে গুরুগৃহ থেকে নিজ গৃহে ফিরে আসার সময় যে অনুষ্ঠান হতো, তাকে সমাবর্তন বলত। এই অনুষ্ঠানে গুরু শিষ্যকে অনেক মূল্যবান উপদেশ দিতেন।"
        },
        {
          "label": "গ",
          "question": "অতনু বাবুর মেয়ের বিবাহের কোন পর্বটি উদ্দীপকে উল্লেখ করা হয়েছে? পাঠ্যের আলোকে তার বর্ণনা করো।",
          "explanation": "নিম্নের অনুরুপঃ \"সুদৃঢ় বিবাহিত জীবন ও নবদম্পতির সুখ-শান্তি কামনা করাই গায়ে হলুদের অন্তর্নিহিত উদ্দেশ্য।”- কথাটি যথার্থ। হিন্দুশাস্ত্র অনুসারে সমগ্র জীবনে যে দশটি সংস্কার বা মাঙ্গলিক অনুষ্ঠান রয়েছে তন্মধ্যে বিবাহ শ্রেষ্ঠ। গায়ে হলুদ হিন্দু বিবাহের একটি উল্লেখযোগ্য পর্ব। এ অনুষ্ঠানের মধ্য দিয়েই বিবাহের আনুষ্ঠানিকতা শুরু হয়। বর-কনের স্ব স্ব বাড়িতে গায়ে হলুদ অনুষ্ঠিত হয়। বর বা কনেকে একটি আসনের উপর বসানো হয়। বড়রা ধান, দূর্বা প্রভৃতি দিয়ে আশীর্বাদ করে আর ছোটরা নমস্কার করে গালে, কপালে, হাতে হলুদ মাখিয়ে দেয়। সাথে সাথে মিষ্টিমুখও করানো হয়। এটি মূলত দেহশুদ্ধিকরণ অনুষ্ঠান। কাঁচা হলুদের সাথে মেথি, সুন্ধা, সরিষা, চন্দন প্রভৃতি থাকে। এগুলো সবই সৌভাগ্যের প্রতীক। সুদৃঢ় বিবাহিত জীবন, নবদম্পতির সুখ-শান্তি কামনা করাই এ অনুষ্ঠানের - অন্তর্নিহিত উদ্দেশ্য। গায়ে হলুদের সময় সকল নিকটাত্মীয় ও পাড়া- প্রতিবেশী আসে। তারা গায়ে হলুদ মাখিয়ে হবু বর বা কনেকে সুখী বিবাহিত জীবনের জন্য আশীর্বাদ করেন। আলোচনা শেষে বলা যায়, গায়ে হলুদ অনুষ্ঠানের মূল উদ্দেশ্য হলো নব- দম্পতির সুখী ও সমৃদ্ধ জীবন কামনা করা।"
        },
        {
          "label": "ঘ",
          "question": "'রবিন ও চন্দনের অশৌচ পালনের দিবস সংখ্যার তারতম্য যৌক্তিক নয়'- উক্তিটির সাথে তুমি কি একমত? উত্তরের সপক্ষে যুক্তি দাও।",
          "explanation": "'রবিন ও চন্দনের অশৌচ পালনের দিবস সংখ্যার তারতম্য যৌক্তিক নয়।'- উক্তিটির সাথে আমি সম্পূর্ণরূপে একমত। হিন্দু সমাজের আচার-অনুষ্ঠান পালনে বিভিন্ন বর্ণের মধ্যে কোনো প্রকার পার্থক্য না রেখে একই প্রকার বিধানের প্রয়োজনীয়তা দেখা দিয়েছে। কেননা শ্রীমদ্ভগবদ্গীতায় বলা হয়েছে, জন্মভেদে নয়, বরং কর্মভেদেই বর্ণবিভাজন হয়। অর্থাৎ যে যে রকম পেশায় নিয়োজিত তার বর্ণটি সে অনুসারে হয়। শাস্ত্রানুযায়ী চতুর্বর্ণের মধ্যে অশৌচ পালনে দিবস সংখ্যার ভিন্নতা পরিলক্ষিত হয়। ব্রাহ্মণের দশ দিন, ক্ষত্রিয়ের বারো দিন, বৈশ্যের পনেরো দিন এবং শূদ্রের ত্রিশ দিন অশৌচ পালনের বিধান আছে। কিন্তু অশৌচ পালনের দিবস সংখ্যায় তারতম্য ও অনুষ্ঠানের ভিন্নতা যৌক্তিক নয়। আর সেজন্যই বর্তমানে প্রায় সকল বর্ণের মানুষ দশ দিন অশৌচ পালন করে একাদশ কিংবা ত্রয়োদশ দিবসে শ্রাদ্ধানুষ্ঠান করছেন। কিন্তু এটা স্বেচ্ছাকৃত। সকল বর্ণের জন্য অভিন্ন বিধান যৌক্তিক এবং হিন্দু সমাজের সামগ্রিক ঐক্য ও সম্প্রীতির জন্য অভিন্ন বিধান প্রয়োজন। উদ্দীপকের রবিনের পিতার মৃত্যুর পর ত্রিশ দিন এবং তার প্রতিবেশী চন্দনের মাতার মৃত্যুর পর দশদিন অশৌচ পালন করায় তারা যথাক্রমে শূদ্র ও ব্রাহ্মণ বর্ণের অন্তর্ভুক্ত। তাই বলা যায়, উদ্দীপকের, রবিনের ত্রিশ দিন ও চন্দনের দশদিন অশৌচ পালন না করে সমাজের সামগ্রিক ঐক্য ও সম্প্রীতির জন্য অভিন্ন বিধান প্রয়োগ অধিক যুক্তিযুক্ত।"
        }
      ]
    },
    {
      "number": "5",
      "uddipok": "কেশবপুর গ্রামের মন্দিরে প্রতি বছরের ষষ্ঠ মাসের বিশেষ তিথিতে এক দেবীর পূজা অনুষ্ঠিত হয়। এটি মূলত হিন্দু সম্প্রদায়ের অন্যতম প্রধান- ধর্মীয় উৎসব। অন্যদিকে, উত্তম ও রমা দম্পতি একটি দেবতার পূজা করেন। উক্ত দেবতা স্কন্দ নামেও পরিচিত। উক্ত পূজার প্রভাবে অন্যায়, অত্যাচারের বিরুদ্ধে সোচ্চার হবার প্রেরণা পাওয়া যায়।",
      "tag": "ISCM 24",
      "sub_questions": [
        {
          "label": "ক",
          "question": "ঠাকুরানি জাগরণীর দেবী কে?",
          "explanation": "ঠাকুরানি জাগরণীর দেবী হলেন দেবী শীতলা।"
        },
        {
          "label": "খ",
          "question": "দেবী কালীকে শ্মশান কালী হিসেবে আখ্যায়িত করা হয় কেন? ব্যাখ্যা করো।",
          "explanation": "দেবী কালী শ্মশানে পূজিত হন এবং শ্মশানভূমিতে তাঁর বিশেষ অবস্থান থাকায় তাঁকে শ্মশান কালী হিসেবে আখ্যায়িত করা হয়। হিন্দুশাস্ত্রে শ্মশানকে এমন একটি স্থান হিসেবে দেখা হয় যেখানে জীবন ও মৃত্যুর সংযোগ ঘটে এবং দেবী কালী সেই সংযোগের রক্ষক ও প্রহরী। শ্মশান হল মায়ার মোহমুক্তির প্রতীক, যেখানে জীবনের সমস্ত মায়াজাল ও ভোগের ইচ্ছা শেষ হয়। দেবী কালীকে জীবন-মৃত্যুর সীমান্তরেখায় থাকা এক শক্তিশালী দেবী হিসেবে কল্পনা করা হয়। তাঁর রুদ্ররূপ মৃত্যুর শক্তির প্রতীক এবং সময়ের নিয়ন্ত্রক হিসেবে তিনি ভয়, কালোন্ধকার ও মৃত্যুর উপর বিজয় অর্জন করেন।"
        },
        {
          "label": "গ",
          "question": "কেশবপুর গ্রামের মন্দিরে কোন পূজা অনুষ্ঠিত হয়? উক্ত দেবীর পরিচয় ও রূপ বর্ণনা করো।",
          "explanation": "কেশবপুর গ্রামের মন্দিরে দুর্গা পূজা অনুষ্ঠিত হয়। উদ্দীপকে বর্ণিত কেশবপুর গ্রামের মন্দিরে প্রতি বছরের ষষ্ঠ মাসের বিশেষ তিথিতে এক দেবীর পূজা অনুষ্ঠিত হয়। যা হিন্দু সম্প্রদায়ের অন্যতম প্রধান ধর্মীয় উৎসব। এটি আশ্বিন মাসের শুক্লপক্ষে আয়োজিত শারদীয় দুর্গাপূজা উৎসবকে নির্দেশ করে। নিচে দেবী দুর্গার পরিচয় ও রূপ বর্ণনা করা হলো- পুরাণে যে সকল দেবতার বর্ণনা করা হয়েছে তাঁদেরকে পৌরাণিক দেবতা বলা হয়। দেবী দুর্গা হলেন একজন পৌরাণিক দেবতা। দেবী দুর্গা ঈশ্বরের শক্তির প্রতীক। তিনি অদ্যাশক্তি মহামায়া। দুর্গম নামক অসূরকে বধ করেছেন বলে তাঁকে দুর্গা বলা হয়। এ মহাবিশ্বের যাবতীয় দুঃখ-কষ্ট বিনাশ করেন বলে তাকে দুর্গতিনাশিনী দেবীও বলা হয়। তিনি জয়দুর্গা, জগদ্ধাত্রী, গন্ধেশ্বরী, বনদুর্গা, চণ্ডী, নারায়ণী প্রভৃতি নামে পূজিত হন। দেবী দুর্গার দশটি হাত এবং তিনটি চোখ রয়েছে। তাঁর বাম চোখ চন্দ্র, ডান চোখ সূর্য এবং কেন্দ্রীয় বা কপালের উপরে অবস্থিত চোখ জ্ঞান বা অগ্নিকে নির্দেশ করে। তাঁর দশ হাতে দশটি অস্ত্র রয়েছে এবং সিংহ তাঁর বাহন।"
        },
        {
          "label": "ঘ",
          "question": "উত্তম ও রমা দম্পতি যে পূজা করেন, উক্ত পূজার গুরুত্ব ও প্রভাব বিশ্লেষণ করো।",
          "explanation": "উত্তম ও রমা দম্পতি কার্ত্তিক পূজা করেন। নিচে কার্তিক পূজার গুরুত্ব ও প্রভাব বিশ্লেষণ করা হলো- কার্ত্তিক একজন পৌরাণিক দেবতা। তিনি ভগবান শিব ও মা দুর্গার পুত্র। তিনি স্কন্দ নামেও পরিচিত। কার্ত্তিক মাসের সংক্রান্তিতে কার্তিক পূজার আয়োজন করা হয়। তাঁর পূজার মাধ্যমে দম্পতিরা সন্তান-সন্ততি প্রার্থনা করে থাকেন। অনুরূপ দৃষ্টান্ত লক্ষ করা যায় উদ্দীপকে বর্ণিত উত্তম ও রমা দম্পতির ক্ষেত্রে। কারণ তারাও সন্তান লাভের প্রত্যাশায় 'কার্তিক' দেবের পূজার আয়োজন করেন। শুধু তাই নয়, এই পূজার মাধ্যমে একদিকে বিনয়ী অন্যদিকে অন্যায়-অত্যাচারের প্রতি সোচ্চার হওয়ার প্রেরণা পাওয়া যায়। কার্তিক দেবতাদের সেনাপতি। তিনি অসীম শক্তিধর দেবতা। এজন্য তাঁকে রক্ষাকর্তা হিসেবে পূজা করা হয়। তাঁর দেহাকৃতি অত্যন্ত সুন্দর, সুঠাম ও বলিষ্ঠ। এ কারণে কার্তিক পূজার মাধ্যমে দম্পতিরা সুন্দর, সুঠাম ও বলিষ্ঠ চেহারার সন্তানাদি প্রার্থনা করে থাকেন। কার্ত্তিক নম্র ও বিনয়ী স্বভাবের দেবতা। তিনি তারকাসুরকে পরাভূত করে স্বর্গরাজ্যেও শান্তি প্রতিষ্ঠা করেছিলেন। তাই কার্তিক দেবের পূজার মাধ্যমে তার ন্যায় প্রতিষ্ঠার আদর্শে উদ্বুদ্ধ হওয়া যায়। তাঁকে অনুসরণ করে বিনয়ী মানুষ হওয়া যায়। যা আদর্শ সমাজ গঠনে গুরুত্বপূর্ণ ভূমিকা পালন করে থাকে। আলোচনা শেষে তাই বলা যায়, সন্তান প্রাপ্তি এবং অন্যায়-অবিচারের প্রতিরোধে সোচ্চার হওয়ার ক্ষেত্রে উত্তম ও রমা দম্পতির আয়োজিত কার্তিক দেবের পূজার গুরুত্ব ও প্রভাব অপরিসীম।"
        }
      ]
    },
    {
      "number": "6",
      "uddipok": "সত্যম বাবু একটি ধর্মগ্রন্থ পাঠ করেন। উক্ত গ্রন্থের একটি অর্থ হলো রহস্য। অতিশয় দুর্জেয় ও গভীর বলে সাধারণ বিদ্যার ন্যায় যত্রতত্র সকলের নিকট প্রকাশ করা হতো না। তাই এর নাম রহস্য। জগতের সর্বকালের আধ্যাত্ম ভাবনার চরমরূপ হচ্ছে এই গ্রন্থটি। তার বন্ধু শাশ্বত একটি ধর্মগ্রন্থ পাঠ করে। উক্ত গ্রন্থে দুইপক্ষের মধ্যে যুদ্ধের কাহিনীর বর্ণনা রয়েছে। এ যুদ্ধে প্রমাণ হয়েছে- 'যথা ধর্ম তথা জয়।'",
      "tag": "ISCM 24",
      "sub_questions": [
        {
          "label": "ক",
          "question": "আদিকাব্য বলা হয় কাকে?",
          "explanation": "রামায়ণকে আদিকাব্য বলা হয়।"
        },
        {
          "label": "খ",
          "question": "আমাদের সকলেরই ধর্ম মেনে চলা উচিত কেন? ব্যাখ্যা করো ।",
          "explanation": "আমাদের জীবনকে সুন্দর ও কল্যাণময় করার জন্য আমাদের সকলেরই ধর্ম মেনে চলা উচিত। ব্যক্তি, পরিবার ও সমাজ জীবনে ধর্ম পালনের গুরুত্ব অপরিসীম। ধর্ম ও ধর্মনীতি মানুষকে নম্র, ভদ্র ও বিনয়ী করে তোলে। মানবিক মূল্যবোধের উন্নতি এবং পরিবার ও সমাজ সুন্দরভাবে পরিচালনা করতে ধর্ম পালন অপরিহার্য। তাই পরিবার এবং সমাজকে সুন্দর, মানবিক ও কল্যাণকর হিসেবে গড়ে তোলার জন্য আমাদের ধর্ম পালন করা উচিত ।"
        },
        {
          "label": "গ",
          "question": "সত্যম বাবু কোন ধর্মগ্রন্থটি পাঠ করেন? পাঠ্যের আলোকে উক্ত গ্রন্থের সংক্ষিপ্ত পরিচিতি বর্ণনা করো।",
          "explanation": "সত্যম বাবু উপনিষদ ধর্মগ্রন্থটি পাঠ করেন। উপনিষদ হচ্ছে হিন্দুধর্মের একটি ধর্মগ্রন্থ। উপনিষদে রয়েছে ঈশ্বরের কথা, ব্রহ্মের কথা, সৃষ্টিকর্তা ও সৃষ্টি রহস্যের কথা। ব্রহ্মকে নিয়ে এ গ্রন্থে বিশেষভাবে আলোচনা করা হয়েছে। ব্রহ্মবিদ্যা গুহ্যতম বিদ্যা যা মানুষের জন্ম-মৃত্যুর কারণ নিয়ে আলোচনায় ভরপুর। জন্ম আর মৃত্যু মানুষের কাছে এক বিরাট রহস্য, তাই উপনিষদকে রহস্য বিদ্যাও বলা হয়। শিষ্যগণ গুরুর কাছে গিয়ে যেখানে বসতেন মূলত সেই ছোট-ছোট বৈঠকের নাম ছিল উপনিষদ। জগতের সর্বকালের অধ্যাত্ম ভাবনার চরমরূপ হলো উপনিষদ। প্রতিটি বেদের পৃথক পৃথক উপনিষদ রয়েছে। উপনিষদের সংখ্যা দুই শতাধিক তবে প্রধান ও প্রামাণ্য উপনিষদ বারোটি। এই গ্রন্থেই আধ্যাত্মিক বিদ্যার মাধ্যমে বলা হয়েছে, জীবের মধ্যে ব্রহ্ম আত্মারূপে অবস্থান করেন। উদ্দীপকে বলা হয়েছে, সত্যম বাবু একটি ধর্মগ্রন্থ পাঠ করেন যার অর্থ হলো রহস্য। যা বৈদিক সাহিত্যের উপনিষদ গ্রন্থকে নির্দেশ করে।"
        },
        {
          "label": "ঘ",
          "question": "শাশ্বত যে ধর্মগ্রন্থটি পাঠ করে মূল্যবোধ ও নৈতিকতা গঠনে সংশ্লিষ্ট শিক্ষা বাস্তবজীবনে কীভাবে প্রয়োগ করবে? তার বিশ্লেষণ করো।",
          "explanation": "শাশ্বত মহাভারত ধর্মগ্রন্থটি পাঠ করে। শাশ্বত মূল্যবোধ ও নৈতিকতা গঠনে মহাভারত ধর্মগ্রন্থ সংশ্লিষ্ট শিক্ষা বাস্তবজীবনে সম্পূর্ণভাবে প্রয়োগ করবে। মহাভারতের শিক্ষা মানুষের মনে নৈতিকতা ও মানবিক মূল্যবোধ জাগ্রত করে। সমাজে শান্তি-শৃঙ্খলা প্রতিষ্ঠা করতে সাহায্য করে। উদ্দীপকে বর্ণিত ঘটনায় বলা হয়েছে, শাশ্বত একটি ধর্মগ্রন্থ পাঠ করে। উক্ত গ্রন্থে দুইপক্ষের মধ্যে যুদ্ধের কাহিনী বর্ণিত হয়েছে। এ যুদ্ধে প্রমাণ হয়েছে- 'যথা ধর্ম তথা জয়।' অর্থাৎ এ যুদ্ধ ন্যায় ও সত্য প্রতিষ্ঠা করার জন্য যুদ্ধ। যা মহাভারতে বর্ণিত কুরুক্ষেত্রের যুদ্ধকে নির্দেশ করে। মহাভারতে ধার্মিকের জয় ও অধার্মিকের পরাজয়ের কাহিনিগুলো বর্ণিত হয়েছে, যা মানুষের মনে নৈতিকতা ও মানবিক মূল্যবোধ জাগ্রত করে। মহাভারতে বর্ণিত হয়েছে, কুরু-পাণ্ডবদের দ্বন্দ্ব-সংঘাত, তাদের স্বার্থ ও দ্বন্দ্বের কথা, ক্ষমতার দম্ভ, রাজনীতিতে কূটকৌশলের আশ্রয়ের কথা। পাশাপাশি এটাও আছে যে, প্রতিপক্ষের ক্ষতিসাধন করলে নিজেরই ক্ষতি হয়। তাই সবার উচিত ন্যায়, ধর্ম ও সত্যকে গ্রহণ করা। মহাভারতে উল্লেখিত বিভিন্ন উপাখ্যান থেকে এ শিক্ষাই পাওয়া যায় যে, সত্যের জয় সর্বদাই হয়। আলোচনা শেষে বলা যায়, মহাভারতের এ সকল কাহিনি বা উপাখ্যান থেকে শিক্ষা গ্রহণের মাধ্যমে উদ্দীপকের শাশ্বত নৈতিকতা ও মূল্যবোধ গঠনে উদ্বুদ্ধ হবে।"
        }
      ]
    },
    {
      "number": "7",
      "uddipok": "তীর্থ বাবু বেশ অর্থ সম্পদের মালিক। পদ্মার ভাঙনে কয়েকটি পরিবার গৃহহীন হয়ে পড়ে। সেই পরিবারগুলোকে তিনি তার জমিতে আশ্রয়ের ব্যবস্থা করেন। অন্যদিকে, অর্ণব একদিন নদীতে স্নান করছিল। সে দেখল একটি ছোট ছেলে স্নান করতে করতে গভীর জলে ডুবে যাচ্ছে। ছেলেটি বাঁচাও বলে চিৎকার করছিল। অর্ণব জীবনের ঝুঁকি নিয়ে ছেলেটিকে বাঁচালো।",
      "tag": "ISCM 24",
      "sub_questions": [
        {
          "label": "ক",
          "question": "বীরের ধর্ম কী?",
          "explanation": "ধর্ম রক্ষার জন্য যুদ্ধ করা হলো বীরের ধর্ম।"
        },
        {
          "label": "খ",
          "question": "মানুষকে অন্যান্য জীব থেকে শ্রেষ্ঠ বলা হয় কেন? ব্যাখ্যা করো।",
          "explanation": "নিম্নের অনুরুপঃ মানবতা গুণের কারণে মানুষ অন্যান্য জীব থেকে আলাদা। মানুষ ক্ষুধা, তৃষ্ণা, ক্রোধ, ভয়, হিংসা, দ্বেষ, লোভ-লালসা প্রভৃতি সহজাত প্রবৃত্তি নিয়ে জন্মগ্রহণ করে। এ সহজাত প্রবৃত্তিগুলো অন্যান্য জীবের মধ্যেও বিদ্যমান। কিন্তু মানবতাই একমাত্র গুণ, যা মানুষ ছাড়া অন্যান্য জীবের মধ্যে নেই। তাই মানবতার গুণ দিয়েই মানুষকে অন্যান্য জীব থেকে পৃথক করা যায়। এ কারণে বলা হয়, মানবতাহীন মানুষ পশুর সমান"
        },
        {
          "label": "গ",
          "question": "তীর্থ বাবুর কর্মকাণ্ডে কী প্রতিফলিত হয়েছে? পাঠ্যের আলোকে ব্যাখ্যা করো।",
          "explanation": "নিম্নের অনুরুপঃ নরেশের মধ্যে পাঠ্যবইয়ের 'মানবতা নামক নৈতিক গুণ প্রকাশ পেয়েছে। একজন মানুষকে তখনই প্রকৃত মানুষ হিসেবে চিহ্নিত করা যায় যখন তার মধ্যে মানবতা নামের বিশেষ গুণটি থাকে। মানবতা একটি নৈতিক গুণ। এটি ধর্মের অঙ্গ। সহিষ্ণুতা, ক্ষমা, দয়া, চুরি না করা, শুচিতা, ইন্দ্রিয় সংযম, শুদ্ধবুদ্ধি, জ্ঞান, সত্য ও অক্রোধ এ দশটি গুণ যার মধ্যে আছে তাকে আমরা প্রকৃত মানুষ বলে আখ্যায়িত করতে পারি। নিরন্নকে অন্ন, বস্ত্রহীনে বস্ত্র, তৃষ্ণার্তকে জল, দৃষ্টিহীনে দৃষ্টি, রুগ্নকে ওষুধ, গৃহহীনে গৃহ, শোকার্তকে সান্ত্বনা দান করা মানবতারই আরেক নাম। মানবতা গুণের দ্বারা মানুষের মহত্ত্ব প্রকাশ পায়। উদ্দীপকে দেখা যায়, নরেশ পাশের বাড়ির অসুস্থ একটি ছেলেকে নিয়ে হাসপাতালে ভর্তি করে। সে ছেলেটির সাথে কয়েকদিন হাসপাতালে থাকে। তাকে আর্থিকভাবেও সাহায্য করে। নরেশের এরূপ কর্মকান্ডের মাধ্যমে মানবতা নামক নৈতিক গুণেরই প্রকাশ ঘটেছে। কেননা নিরন্নকে অন্ন, বস্ত্রহীনে বস্ত্র, তৃষ্ণার্তকে জল, অসুস্থকে সেবা, গরিবকে দান ইত্যাদি মানবতার দৃষ্টান্ত। এসব কাজের মাধ্যমে মানবতা নামক গুণের প্রকাশ পায়। তাই বলা যায়, নরেশের মধ্যে মানবতা গুণটি উপস্থিত।"
        },
        {
          "label": "ঘ",
          "question": "অর্ণবের কাজের মধ্যে যা প্রতিফলিত হয়েছে তা কি তুমি সমর্থন করো? উত্তরের সপক্ষে যুক্তি দাও।",
          "explanation": "অর্ণবের কাজের মধ্যে সৎসাহস গুণটি প্রতিফলিত হয়েছে। অর্ণবের মধ্যে প্রতিফলিত সৎসাহস গুণটিকে আমি সম্পূর্ণরূপে সমর্থন করি। নিজের জীবনের ঝুঁকি আছে জেনেও দেশের মঙ্গলের জন্য বা অন্যের মঙ্গলের জন্য যে ব্যক্তি নিজের শক্তি দিয়ে যথাসাধ্য চেষ্টা করে বা সাহস প্রদর্শন করে তাকে সৎসাহস বলে। উদ্দীপকের অর্ণব একদিন নদীতে স্নান করছিল। সে দেখল একটি ছোট ছেলে স্নান করতে করতে গভীর জলে ডুবে যাচ্ছে। তখন জীবনের ঝুঁকি নিয়ে সে ছেলেটিকে বাঁচালো। তার এরূপ কর্মকাণ্ডের মাধ্যমে সে সৎসাহসের পরিচয় দিয়েছে। সৎসাহস একটি বড় নৈতিক গুণ। যখন কেউ দুর্বলের ওপর অত্যাচার করে তখন সৎসাহসী ব্যক্তি দুর্বলের পক্ষে দাঁড়ায়। দুর্বলকে সবলের অত্যাচার থেকে রক্ষা করে। এ কারণে সৎসাহসী ব্যক্তি পরিবারে গুরুত্বপূর্ণ ভূমিকা পালন করে। পরিবারের সদস্যদের যেকোনো সমস্যা সমাধানে কার্যত ভূমিকা পালন করে। পাশাপাশি এরূপ ব্যক্তি দেশ ও জাতির ক্রান্তিকালে অগ্রণী ভূমিকা রাখে। তারা সমাজের প্রতিটি মানুষের জন্য পূজনীয় ও অনুকরণীয়। তারা দেশ ও জাতির যেকোনো বিপদে ঝাঁপিয়ে পড়তে দ্বিধা করেন না। আলোচনা শেষে তাই বলা যায়, উদ্দীপকে উল্লিখিত অর্ণবের মধ্যে প্রতিফলিত সৎসাহস গুণটি পুরোপুরিভাবে সমর্থনযোগ্য।"
        }
      ]
    },
    {
      "number": "8",
      "uddipok": "পূর্ণিমা রানি একজন বৈষ্ণব। তিনি সর্বদা হরিনামে মত্ত থাকেন। তার বোন কবিতা রানি তার বোনের এমন আচরণ মোটেই ভালো চোখে দেখেন না। তিনি পূর্ণিমাকে হরিনাম ছাড়তে বলেন এবং তার উপর নানারূপ শারীরিক ও মানসিক অত্যাচার করেন। এত কিছুর পরও পূর্ণিমা হরিনাম করা ছাড়েন না। অন্যদিকে, মলিনা একটি বাড়িতে গৃহ পরিচারিকার কাজ করেন। একদিন উঠান ঝাড়ু দিতে গিয়ে তিনি একটি স্বর্ণের চেইন পান। তিনি দেরি না করে উক্ত চেইনটি তার বাড়ির মালিকের নিকট জমা দেন।",
      "tag": "ISCM 24",
      "sub_questions": [
        {
          "label": "ক",
          "question": "শিষ্টাচার কাকে বলে?",
          "explanation": "নম্র, ভদ্র বা শিষ্ট আচারকে শিষ্টাচার বলে।"
        },
        {
          "label": "খ",
          "question": "ব্রহ্মলগ্ন হওয়া কাকে বলে? ব্যাখ্যা করো।",
          "explanation": "ব্রহ্মের সাথে জীবাত্মার মিশে যাওয়াকে ব্রহ্মলগ্ন বলে। আমরা ধর্ম পালন করি মোক্ষলাভ এবং জগতের কল্যাণের জন্য। আমরা জানি, মোক্ষলাভের পূর্ব পর্যন্ত বারবার জন্মগ্রহণ করে পৃথিবীতে আসতে হবে। ভোগ করতে হবে জন্ম, জরা ও মৃত্যুর যন্ত্রণা। আর মোক্ষলাভ করলে ব্রহ্ম বা পরমাত্মার সাথে জীবাত্মা মিশে যাবে। একে ব্রহ্মলগ্ন বলা হয়। ব্রহ্মলগ্নের অপর নাম মোক্ষলাভ।"
        },
        {
          "label": "গ",
          "question": "পূর্ণিমা রানির কর্মকাণ্ড তোমার পাঠ্যপুস্তকের কার অনুরূপ? উদ্দীপক ও পাঠের আলোকে ব্যাখ্যা করো।",
          "explanation": "নিম্নের অনুরুপঃ অনিকের কর্মকান্ডের সাথে পাঠ্যপুস্তকের দৈত্যরাজ হিরণ্যকশিপুর পুত্র প্রহ্লাদ চরিত্রের সাদৃশ্য আছে। দৈত্যরাজ হিরণ্যকশিপুর পুত্র প্রহ্লাদ একজন হরিভক্ত। হরিনাম জপ ছাড়া সে কিছুই বোঝে না। কিন্তু দৈত্যরাজ হিরণ্যকশিপু ছিল স্বাভাবিকভাবেই দেবতাবিদ্বেষী। তাই নিজ পুত্রকে হরিপ্রেমে আকুল দেখে অত্যন্ত ক্ষিপ্ত হয়। পুত্রের মন থেকে হরিনাম দূর করার জন্য বিভিন্ন শাস্তিমূলক ব্যবস্থা গ্রহণ করে। প্রহ্লাদের হৃদয় হরিনামে পবিত্র হওয়ার কারণে হিরণ্যকশিপুর কোনো নির্যাতনমূলক ব্যবস্থাই কার্যকর হয়নি। অবশেষে ভগবান শ্রীহরিই নৃসিংহরূপে প্রহ্লাদকে রক্ষা করেছিলেন। অনুরূপ ঘটনার প্রতিফলন দেখা যায় উদ্দীপকের অনিকের কর্মকাণ্ডের সাথে। উদ্দীপকে অনিক অল্প বয়সে শ্রীহরির প্রতি আকৃষ্ট হয় এবং সকল জায়গায় সে শ্রীহরিকে দেখতে পায়। তার পিতা হরিভক্তির জন্য তাকে বিভিন্ন উপায়ে মেরে ফেলার চেষ্টা করে। কিন্তু শ্রীহরির কৃপায় সকল বিপদ থেকে অনিক রক্ষা পায়। একইভাবে রক্ষা পেয়েছিলেন হিরণ্যকশিপুর পুত্র প্রহ্লাদ। এ 'কারণে বলা যায়, অনিকের কর্মকাণ্ডের সাথে পাঠ্যপুস্তকের প্রহ্লাদ চরিত্রের সাদৃশ্য আছে।"
        },
        {
          "label": "ঘ",
          "question": "মলিনার জীবনাচরণ সমাজের প্রতিটি ক্ষেত্রে অনুসরণ করা কি উচিত? উত্তরের সপক্ষে যুক্তি দাও।",
          "explanation": "সততা গুণটি প্রকাশিত হওয়ায় মলিনার জীবনাচরণ সমাজের প্রতিটি ক্ষেত্রে অনুসরণ করা উচিত। সবসময় সত্য কথা বলা এবং সৎপথে চলাকেই সততা বলে। আবার, অন্য কারও জিনিস অন্যায়ভাবে গ্রহণ না করাও সততা। অন্য কাউকে ঠকানো বা না জানিয়ে তার জিনিস নেওয়া থেকে বিরত থাকা হচ্ছে সততা। সততা মানুষের চরিত্রের একটি বড় নৈতিক গুণ এবং ধর্মের অঙ্গ। সততার সাথে যে কোনো কাজ করলে সেই কাজে খুব সহজেই সফল হওয়া যায়। আর যারা সবসময় সত্য কথা বলে এবং সৎপথে চলে তাদের সমাজের সবাই ভালোবাসে এবং সম্মান করে। তাই আমাদের সবার উচিত নিজের মধ্যে সততার প্রসার ঘটানো। উদ্দীপকে মলিনা একটি বাড়িতে গৃহ পরিচারিকার কাজ করেন। একদিন উঠান ঝাড়ু দিতে গিয়ে তিনি একটি স্বর্ণের চেইন পান। তিনি দেরি না করে উক্ত চেইনটি তার বাড়ির মালিকের নিকট জমা দেন। অর্থাৎ সে অন্য কারও জিনিস অন্যায়ভাবে গ্রহণ না করে প্রকৃত মালিককে তার জিনিস যথাযথভাবে বুঝিয়ে দেন। তার এই কর্মকাণ্ডে সততার দৃষ্টান্ত প্রতিফলিত হয়েছে। আলোচনা শেষে তাই বলা যায়, সততা একটি মহৎ গুণ। তাই সততা ঘনিষ্ঠ জীবনাচরণই আমাদের পারিবারিক ও সামাজিক জীবনে শান্তি, সমৃদ্ধি ও কল্যাণ আনয়নে সক্ষম।"
        }
      ]
    },
    {
      "number": "9",
      "uddipok": "অনুপ প্রতিদিন একটি করে আসন অনুশীলন করেন যার ফলে শিবম প্রতিদিন আসন অনুশীলন করে যার ফলে- ১. দেহ ভঙ্গি একটি কৃষি যন্ত্রের মতো দেখায়। ১. দেহভঙ্গি একটি পাখির মতো দেখায়। ২. মেরুদণ্ডকে সুস্থ ও নমনীয় করে তোলে। ২. ব্রহ্মচর্য রক্ষা করা সহজ হয়। ৩. পেটের যাবতীয় রোগ দূর হয়। ৩. দেহ লম্বা হয়।",
      "tag": "ISCM 24",
      "sub_questions": [
        {
          "label": "ক",
          "question": "হঠযোগ কাকে বলে?",
          "explanation": "'হঠযোগ' হলো প্রাচীন ভারতীয় একটি বৈজ্ঞানিক পদ্ধতি যার দ্বারা শরীর ও মনের মধ্যে সংযোগ স্থাপন করা যায়।"
        },
        {
          "label": "খ",
          "question": "সত্য কাকে বলে?",
          "explanation": "কোন বিষয়ের প্রকৃত রূপ বা স্বরূপকে সত্য বলে। যেমন দেখেছি, যেমন শুনেছি এবং যেমন জেনেছি তেমনই মনে, কথায় ও কাজে বাস্তবায়ন করাকে সত্য বলে। মন যদি সত্য চিন্তা করে, জিহ্বা যদি সত্য কথা বলে এবং সমগ্র জীবন যদি সত্যের ওপর প্রতিষ্ঠিত হয় তাহলে ঈশ্বরের সঙ্গে মিলনের ক্ষেত্র প্রস্তুত হয়।"
        },
        {
          "label": "গ",
          "question": "অনুপের অনুশীলনকৃত আসনে যে বৈশিষ্ট্য পরিলক্ষিত হয় সে আসনটির নাম কী? উক্ত আসনটির অনুশীলন পদ্ধতি বর্ণনা করো।",
          "explanation": "অনুপের অনুশীলনকৃত আসনটি হলো হলাসন। 'হল' শব্দের অর্থ লাঙ্গল। উদ্দীপকের অনুপ মেরুদণ্ডকে সুস্থ ও নমনীয় করে তোলার পাশাপাশি পেটের যাবতীয় রোগ দূর করার জন্য সে নিয়মিত এমন একটি আসন অনুশীলন করে। যে আসনটি দেখতে লাঙ্গলের মতো দেখায়। এ কারণে বলা যায়, অনুপের অনুশীলনকৃত আসনটি হলো হলাসন। হলাসন অনুশীলনের সময় প্রথমে উরু, হাঁটু ও পায়ের পাতা জোড়া রেখে পা দুটো সোজা করে চিৎ হয়ে শুয়ে পড়তে হবে। এরপর হাত দুটো সোজা করে শরীরের দু পাশে রাখতে হবে। এবার নিঃশ্বাস ছাড়তে ছাড়তে পা দুটো জোড়া ও সোজা অবস্থায় আস্তে আস্তে উপরে তুলতে হবে এবং মাথার পেছনে যতদূর সম্ভব দূরে নিতে হবে, যেন পায়ের আঙ্গুলগুলো মাটি স্পর্শ করতে পারে। শ্বাস-প্রশ্বাস স্বাভাবিক রেখে এই অবস্থায় ৩০ সেকেন্ড থাকতে হবে। এরপর আস্তে আস্তে পা নামিয়ে আগের অবস্থায় ফিরে যেতে হবে এবং শবাসনে ৩০ সেকেন্ড বিশ্রাম নিতে হবে। এভাবে আসনটি - তিনবার অনুশীলন করতে হবে।"
        },
        {
          "label": "ঘ",
          "question": "শিবম যে আসনটি অনুশীলন করে তার প্রভাব বিশ্লেষণ করো।",
          "explanation": "চিত্র-২ এর আসনটি তথা গরুড়াসন নিয়মিত অনুশীলনের ফলে শারীরিক ও মানসিক ইতিবাচক প্রভাব প্রতিফলিত হয়। নিয়মিত গরুড়াসন অনুশীলনের ফলে পায়ের ও হাতের গঠন সুন্দর হওয়ার সাথে সাথে শক্তি বৃদ্ধি পায়। পায়ের পেশিতে খিল ধরতে পারে না বলে পায়ে বাত হয় না। এছাড়া উরু, নিতম্ব, পেট আর হাতের উপরের দিক মজবুত হয়। এ আসন অনুশীলনের ফলে বাঁকা মেরুদণ্ড সোজা হওয়ার পাশাপাশি কাঁধ শক্ত হয়। আবার, এ আসনের ফলে নিতম্ব, হাঁটু আর গোড়ালির গাঁটের নমনীয়তা বাড়ে। এছাড়া দেহ লম্বা ও ভালো হয়। গরুড়াসনের মাধ্যমে কিডনি ভালো হয়। এছাড়া এ আসন অনুশীলনের ফলে ব্রহ্মচর্য রক্ষা করা সহজ হয়। বেদ ও উপনিষদে ব্রহ্মচর্য রক্ষার এবং এর গুরুত্বের কথা বলা হয়েছে। ব্রহ্মচর্য রক্ষার মাধ্যমে আমরা সহজেই ভক্তি, কর্ম ও জ্ঞান যোগের সমন্বয় করতে পারি ফলে মোক্ষলাভের পথ সহজ হয়। আলোচনার প্রেক্ষিতে বলা যায়, এ আসন অনুশীলনের মাধ্যমে দেহের বিভিন্ন উপকারিতা পাওয়ার পাশাপাশি ব্রহ্মচর্য লাভ করা সহজ হয়। তাই এ আসন অনুশীলন করা অত্যন্ত গুরুত্বপূর্ণ।"
        }
      ]
    },
    {
      "number": "10",
      "uddipok": "চাঁনমোহন বাবু মা কালী, তান্ত্রিক ও বৈষ্ণব সাধনায় সিদ্ধি লাভ করেন। সকল ধর্মের প্রতি তার আচরণ ছিলো সহিষ্ণু। তিনি জাতি-ভেদ মানতেন না। তিনি বলতেন, নানা পথেই ঈশ্বরের কাছে পৌছানো সম্ভব। তিনি পিতা-মাতাকে খুবই ভক্তিশ্রদ্ধা করতেন।",
      "tag": "ISCM 24",
      "sub_questions": [
        {
          "label": "ক",
          "question": "সূর্যদাস কে ছিলেন?",
          "explanation": "সূর্যদাস কালনার অধিবাসী ছিলেন যার দুই কন্যাকে প্রভু নিত্যানন্দ বিবাহ করেছিলেন।"
        },
        {
          "label": "খ",
          "question": "উইলিয়াম হেস্টি কেন মুগ্ধ হয়েছিলেন? ব্যাখ্যা করো।",
          "explanation": "উইলিয়াম হেস্টি স্বামী বিবেকানন্দের পাণ্ডিত্য দেখে মুগ্ধ হয়েছিলেন। স্বামী বিবেকানন্দ বাল্যকাল থেকেই অত্যন্ত মেধাবী ছিলেন। বিশেষ করে দর্শনশাস্ত্রে তার অগাধ পাণ্ডিত্য সবাইকে আকর্ষণ করতো। তিনি যখন জেনারেল এ্যাসেম্বলি কলেজ (বর্তমানে স্কটিস চার্চ কলেজ)-এর ছাত্র, তখন কলেজের অধ্যক্ষ উইলিয়াম হেস্টি এক বিতর্কসভায় নরেন্দ্রের প্রতিভায় মুগ্ধ হয়ে বলেছিলেন, জার্মান বা ইংল্যান্ডের কোনো বিশ্ববিদ্যালয়ে তার মতো কোনো ছাত্র খুঁজে পাওয়া যাবে না। এভাবে স্বামী বিবেকানন্দ সর্বক্ষেত্রে তার পান্ডিত্যের স্বাক্ষর রেখেছেন"
        },
        {
          "label": "গ",
          "question": "চাঁন মোহনের কর্মকান্ডের সাথে তোমার পাঠ্যবইয়ের কার কর্মকাণ্ডের মিল রয়েছে? ব্যাখ্যা করো।",
          "explanation": "চাঁন মোহনের কর্মকান্ডের সাথে আমার পাঠ্যবইয়ের শ্রীরামকৃষ্ণ পরমহংসদেবের কর্মকাণ্ডের মিল রয়েছে। স্বশিক্ষায় শিক্ষিত শ্রীরামকৃষ্ণ পরমহংস পিতা, মাতা এবং জন্মভূমিকে যথেষ্ট শ্রদ্ধা করতেন। তিনি বিভিন্ন ধর্ম মতে সাধনা করেছিলেন। কোনো প্রকার জাতিভেদ না করে তিনি সকল পথেই সিদ্ধ লাভ করেন। - এভাবে ধর্ম সাধনায় তিনি উপলব্ধি করেন যে, সকল পথেই ঈশ্বরকে পাওয়া যায়, যদি মনে ভক্তি থাকে। পথ ভিন্ন হলেও সকল পথের লক্ষ্য এক ঈশ্বরকে লাভ করা। তাই তিনি বলেন, যত মত তত পথ। অর্থাৎ যতগুলো মত আছে পথ সম্পর্কে তার সবই সত্য। সব পথেই ঈশ্বরকে পাওয়া যায়। উদ্দীপকে বলা হয়েছে, চাঁনমোহন বাবু মা কালী, তান্ত্রিক ও বৈষ্ণব সাধনায় সিদ্ধি লাভ করেন। সকল ধর্মের প্রতি তাঁর আচরণ ছিলো সহিষ্ণু। তিনি জাতি ভেদ মানতেন না। তিনি বলতেন, নানা পথেই ঈশ্বরের কাছে পৌছানো সম্ভব। এছাড়াও তিনি পিতা-মাতাকে খুবই ভক্তিশ্রদ্ধা করতেন। উদ্দীপকের এরূপ কর্মকান্ড পাঠ্যবইয়ে উল্লেখিত শ্রীরামকৃষ্ণ পরমহংসদেবের কর্মকান্ডের অনুরূপ।"
        },
        {
          "label": "ঘ",
          "question": "ধর্মীয় সম্প্রীতি বজায় রাখতে চাঁনমোহন বাবুর মতো লোকের প্রয়োজন রয়েছে কি? উত্তরের সপক্ষে যুক্তি দাও।",
          "explanation": "ধর্মীয় সম্প্রীতি বজায় রাখতে চাঁনমোহন বাবু তথা শ্রীরামকৃষ্ণের মতো লোকের যথেষ্ট প্রয়োজন রয়েছে। রামকৃষ্ণ শুধু হিন্দু ধর্মমতভিত্তিক সাধনায়ই আবদ্ধ থাকেননি। তিনি ইসলাম ও খ্রিষ্ট ধর্মমতেও সাধনা করেছেন। এভাবে বিভিন্ন ধর্ম সাধনার মাধ্যমে তিনি ঈশ্বরকে উপলব্ধি করেছেন। তাঁর মতে সকল ধর্মেই জীবনের উদ্দেশ্য ঈশ্বরকে উপলব্ধি করা। ধর্মসমূহের পথ ভিন্ন হলেও সকলেরই উদ্দেশ্য এক ও অভিন্ন ঈশ্বরের নৈকট্য লাভ করা। তাই তিনি উদার কণ্ঠে বলেছেন, 'সকল ধর্মই সত্য, যত মত তত পথ।' শ্রীরামকৃষ্ণের জীবনী থেকে আমরা এই নীতিশিক্ষা পাই যে, ঈশ্বরজ্ঞানে জীবের সেবা করতে হবে। পিতা মাতা এবং জন্মভূমিকে শ্রদ্ধা করতে হবে। সকল ধর্মের প্রতি সহিষ্ণু হতে হবে। ধর্মীয় সম্প্রীতি বজায় রাখতে হবে। তাহলে আর ধর্মীয় সংঘাত দেখা দেবে না। কেননা, সকল ধর্মেরই লক্ষ্য এক ঈশ্বরলাভ। এতে জাতিভেদ থাকবে না। ভক্তের কোনো জাতি নেই। ঈশ্বরের বহু নাম। ভক্তিভরে যে-কোনো নামে ডাকলেই তাঁকে পাওয়া যায়। সকল ধর্মে ভক্তি থাকলে ভক্তিতে দেহ, মন, আত্মা শুদ্ধ হয়। আলোচনা শেষে বলা যায়, ধর্মীয় সম্প্রীতি বজায় রাখতে শ্রীরামকৃষ্ণের নীতিশিক্ষা দেশ, সমাজ ও জাতির জন্য গুরুত্বপূর্ণ। তাই সমাজে শ্রীরামকৃষ্ণের মতো লোকের যথেষ্ট প্রয়োজন রয়েছে।"
        }
      ]
    },
    {
      "number": "11",
      "uddipok": "ক্রিস্টিনা আমেরিকায় জন্মগ্রহণ করেন। তিনি একদিন স্বপ্নে এক পরম পুরুষকে দেখতে পান। তার খোঁজে তিনি ভারতে আসেন। সেখানে তিনি তাঁর দেখা পান। তাঁর কাছ থেকে দীক্ষা নিয়ে ধর্ম-চর্চা শুরু করেন। তিনি গুরুদেবের নির্দেশ মতো ধর্ম-প্রচার ও সমাজ সংস্কার মূলক কাজে লিপ্ত থাকেন।",
      "tag": "ISCM 24",
      "sub_questions": [
        {
          "label": "ক",
          "question": "মৈত্রেয়ী কে ছিলেন?",
          "explanation": "মৈত্রেয়ী মহর্ষি যাজ্ঞবল্ক্যের স্ত্রী ছিলেন।"
        },
        {
          "label": "খ",
          "question": "বিজয়কৃষ্ণ ব্রাহ্মধর্ম ছেড়ে দেন কেন? ব্যাখ্যা করো।",
          "explanation": "বিজয়কৃষ্ণের মধ্যে পুনরায় বৈষ্ণবভাব জেগে উঠলে তিনি ব্রাহ্ম ধর্ম ছেড়ে দেন। বিজয়কৃষ্ণ এক সময় উত্তরাঞ্চলে অবস্থান কালে এক কঠিন অসুখে পড়েন। তখন বারদীর শ্রীলোকনাথ ব্রহ্মচারীর কৃপায় তিনি সুস্থ হন। এ ঘটনা তাঁর জীবনে এক গভীর প্রভাব ফেলে। পরবর্তীতে বাবা লোকনাথ এবং ঠাকুর রামকৃষ্ণের প্রভাবে তাঁর মধ্যে পুনরায় বৈষ্ণব ভাব জেগে ওঠে। এ-সময় আকাশ গঙ্গা পাহাড়ে তাঁর সাক্ষাৎ হয় যোগী ব্রহ্মানন্দ স্বামীর সঙ্গে। তিনি তাঁকে দীক্ষা দিয়ে পুনরায় হিন্দু যোগীতে পরিণত করেন। এরপর বিজয়কৃষ্ণ ব্রাহ্মধর্ম ছেড়ে দেন।"
        },
        {
          "label": "গ",
          "question": "ক্রিস্টিনার কর্মকাণ্ড তোমার পাঠ্যবইয়ের কার অনুরূপ? তার ব্যাখ্যা করো।",
          "explanation": "নিম্নের অনুরুপঃ উদ্দীপকের ত্যাগী মহিলার কর্মকাণ্ড পাঠ্যবইয়ে বর্ণিত সাধিকা শ্রীমার কর্মকান্ডের সাথে মিল পাওয়া যায়। উদ্দীপকে বলা হয়েছে, আধ্যাত্মিক চিন্তা-ভাবনায় মগ্ন একজন ইউরোপীয় মহিলা ফ্রান্সের বেশভূষা ত্যাগ করে ভারতের একটি আশ্রমে এসে দীক্ষা গ্রহণ করেন। শেষে তাকে দেয়া হয় ঐ আশ্রমের দায়িত্ব। নানা উন্নয়নমুখী পরিকল্পনায় স্বয়ংসম্পূর্ণ প্রতিষ্ঠান রূপে প্রতিষ্ঠিত হয় আশ্রমটি। তার একান্ত প্রচেষ্টায় গুরুর পরিকল্পনা অনুযায়ী আধুনিক নগর প্রতিষ্ঠা করেন। উদ্দীপকে বর্ণিত তথ্যসমূহ পাঠ্যবইয়ে বর্ণিত সাধিকা শ্রীমার কর্মকাণ্ডের সাথে সাদৃশ্যপূর্ণ। শ্রীমা ১৮৭৮ সালের ২১শে ফেব্রুয়ারি ফ্রান্সের প্যারিস শহরে জন্মগ্রহণ করেন। শৈশবকাল থেকে শ্রীমার মধ্যে আধ্যাত্মিক ভাব জেগে ওঠে। একসময় তিনি ভারতবর্ষে এসে মহাযোগী অরবিন্দের সাক্ষাৎ লাভ করে তার কাছ থেকে দীক্ষা নেন। তিনি অরবিন্দের অনুপস্থিতিতে আশ্রমের দেখাশোনা করেন। তিনি তখন আধুনিক আশ্রম প্রতিষ্ঠার ব্যাপারে দৃঢ় প্রতিজ্ঞ হন। এ লক্ষ্যেই আধুনিক নগর হিসেবে তিনি 'অরোভিল' নামক আশ্রমটি প্রতিষ্ঠা করেন। এসব তথ্যের সাদৃশ্যের কারণে বলা যায়, উদ্দীপকের ত্যাগী মহিলার কর্মকাণ্ড পাঠ্যবইয়ে বর্ণিত সাধিকা শ্রীমার কর্মকান্ডের সাথে মিল রয়েছে।"
        },
        {
          "label": "ঘ",
          "question": "'সমাজ সংস্কার ও নগর প্রতিষ্ঠায় পাঠ্যপুস্তকের উক্ত মহীয়সী নারীর অবদান চিরস্মরণীয় হয়ে থাকবে।'- উক্তিটি মূল্যায়ন করো।",
          "explanation": "\"সমাজ সংস্কার ও নগর প্রতিষ্ঠায় পাঠ্যপুস্তকের উক্ত মহীয়সী নারী তথা শ্রীমার অবদান চিরস্মরণীয় হয়ে থাকবে”- উক্তিটি যথার্থ। শ্রীমার এক অভাবনীয় পরিকল্পনা ছিল শ্রী অরবিন্দের নামে অরোভিল নগর প্রতিষ্ঠা। ১৯৬৮ খ্রিষ্টাব্দের ২৮ ফেব্রুয়ারি এর ভিত্তিস্থাপন করা হয়। ভিত্তিমূলে পৃথিবীর ১২৬টি দেশের মাটি এনে জড় করা হয়। ১৯৭২ খ্রিষ্টাব্দের ২১ ফেব্রুয়ারি মায়ের শুভ জন্মদিনে এর নির্মাণ কাজ শুরু হয়। শ্রীমার পরিকল্পনা ছিল অরোভিল হবে একটি আধুনিক নগর। এখানে প্রায় পঞ্চাশ হাজার লোক বাস করবে। সবাই হবে এক পরিবারের সদস্য। এখানে আধুনিক নগরের সমস্ত সুযোগ-সুবিধা থাকবে। আধুনিক জ্ঞান-বিজ্ঞান, শিল্পকলা, দর্শন, আধ্যাত্মিক সাধনা সবকিছুর চর্চা হবে এখানে। ২০০৬ সালে অরোভিল নগরের নির্মাণ কাজ শেষ হয়। বর্তমানে সেখানকার অধিবাসীরা মায়ের আদর্শকে শিরোধার্য করে সম্প্রীতির সঙ্গে বসবাস করছেন। শ্রীমা তাঁর গুরু শ্রীঅরবিন্দের নামানুসারে একটি আশ্রম প্রতিষ্ঠা করেন। যার নাম অরবিন্দ আশ্রম। অরবিন্দ আশ্রমে ছেলে-মেয়েদের পড়াশোনার জন্য পাঠশালার পাশাপাশি লাইব্রেরি প্রতিষ্ঠিত হয়। যা পরে একটি বিশ্ববিদ্যালয়ে পরিণত হয়। তার নাম হয় 'আন্তর্জাতিক শিল্পকেন্দ্র'। এছাড়াও সকলের খাবারের ব্যবস্থা করা, শরীরকে সুস্থ রাখার জন্য ব্যায়ামাগার ও হাসপাতাল প্রতিষ্ঠাসহ শ্রীমা বিভিন্ন সময়ে নানা উদ্যোগ গ্রহণ করেছেন। আলোচনা শেষে তাই বলা যায়, শ্রীমা ধর্ম সাধনার পাশাপাশি বিভিন্ন সামাজিক সংস্কার ও অরোভিল নগর ও অরবিন্দ আশ্রম প্রতিষ্ঠা ছিল তাঁর শেষ্ঠ তারদান।"
        }
      ]
    }
  ]
}