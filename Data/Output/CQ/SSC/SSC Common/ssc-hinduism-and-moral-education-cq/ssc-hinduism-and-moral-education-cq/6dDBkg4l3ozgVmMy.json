{
  "title": "বরিশাল জিলা স্কুল ২০২৪",
  "subtitle": "হিন্দু ধর্ম ও নৈতিক শিক্ষা (11)",
  "questions": [
    {
      "number": "1",
      "uddipok": "রোহিত বাবু একজন কৃষক। তিনি তার বৃদ্ধ মা-বাবার প্রতি যথাযথ কর্তব্য পালন করেন। প্রতিদিন তিনি গৃহদেবতার পূজা করেন। তার একমাত্র ছেলে বিকাশ এ বছর এসএসসি পরীক্ষা দিচ্ছে। সে লেখাপড়ার পাশাপাশি তাদের গবাদিপশুর পরিচর্যা করে ও বাবার কৃষি কাজে সাহায্য করে।",
      "tag": "RB, DIN.B, CB, CTG.B, SB, JB 19,BDS 24",
      "sub_questions": [
        {
          "label": "ক",
          "question": "প্রাণায়াম কাকে বলে?",
          "explanation": "শ্বাস-প্রশ্বাসের স্বাভাবিক গতিকে নিয়ন্ত্রণ এবং নিজ আয়ত্তে আনাকে বলা হয় প্রাণায়াম।"
        },
        {
          "label": "খ",
          "question": "মোক্ষলাভের জন্য কোন বিষয়টি প্রথম প্রয়োজন? বুঝিয়ে লেখো।",
          "explanation": "মোক্ষলাভের জন্য যে বিষয়টি প্রথম প্রয়োজন, তা হলো ঈশ্বরের উপাসনা। মোক্ষ অর্থ চিরমুক্তি। দেহান্তরের মধ্য দিয়ে জীবাত্মা এক দেহ থেকে অন্য দেহে যায়। কিন্তু পুণ্যবলে এক সময় দেহান্তর এবং পুনর্জন্ম হয় না। একেই বল মোক্ষলাভ। এজন্য প্রয়োজন আত্মোপলব্ধির মাধ্যমে ঈশ্বরের উপাসনা করা। সে উপাসনা হতে হবে নিষ্কামকর্মের মধ্য দিয়ে। অর্থাৎ কোনো প্রকার ফলের আশা না করে। আর স্মস্ত নিষ্কাম কর্মের ফল ভগবানে সমর্পণ করতে হবে। শ্রীমদ্ভগবদ্গীতায় এই নিষ্কাম কর্মযোগের বিষয়টি বলিষ্ঠভাবে তুলে ধরা হয়েছে। কর্মযোগ অনুশীলন করে মানুষ মুক্তিলাভ করতে পারে।"
        },
        {
          "label": "গ",
          "question": "বিকাশের কর্মকাণ্ড কোন আশ্রমের অন্তর্ভুক্ত? ব্যাখ্যা করো।",
          "explanation": "নিম্নের অনুরুপঃ অশোকের গুরুগৃহে শিক্ষালাভ ব্রহ্মচর্যাশ্রমের অন্তর্ভুক্ত। স্বাভাবিক মানুষের জীবিত থাকার সময় ধরা হয় একশত বৎসর। এই শত বর্ষের জীবনকে চারটি স্তরে বা আশ্রমে বিভক্ত করা হয়। এসব এক- একটি আশ্রমের সময়সীমার গড় পঁচিশ বছর। প্রতিটি আশ্রমেই সুনির্দিষ্ট কর্তব্যকর্ম রয়েছে। প্রথম পঁচিশ বছরকে বলা হয় ব্রহ্মচর্য আশ্রম। মানুষের পাঁচ বছর বয়স হলেই তাকে গুরুগৃহে গমন করে ব্রহ্মচর্য জীবন শুরু করতে হয়। গুরুর কাছে দীক্ষাগ্রহণ, গুরুর তত্ত্বাবধানে পড়াশোনা করতে হয়। এটাই ব্রহ্মচর্যাশ্রমের কাজ। উদ্দীপকে বলা হয়েছে, অশোকের পিতা পাঁচ বছর বয়সে তাকে গুরুগৃহে প্রেরণ করেন। গুরুর নির্দেশে সে বহু শাস্ত্র অধ্যয়ন, আত্মসংযম, পরিশ্রম ও কঠোর জীবনযাপনে অভ্যস্ত হয়। বিদ্যাশিক্ষা সমাপ্ত হলে পঁচিশ বছর পর গুরুর নির্দেশে নিজ গৃহে প্রত্যাবর্তন করে। এ থেকে বোঝা যায়, অশোকের গুরুগৃহে শিক্ষালাভ ব্রহ্মচর্যাশ্রমের অন্তর্ভুক্ত। বিদ্যাশিক্ষা সমাপ্ত হলে গুরুর নির্দেশে নিজ গৃহে প্রত্যাবর্তন করে ব্রহ্মচারী গার্হস্থ্য জীবনে প্রবেশ করে।"
        },
        {
          "label": "ঘ",
          "question": "রোহিত বাবু চতুরাশ্রমের যে স্তরে অবস্থান করছেন, সেখানে থেকে কি জীবনকে সার্থক করা সম্ভব? উত্তরের সপক্ষে যুক্তি প্রদর্শন করো।",
          "explanation": "রোহিত বাবু চতুরাশ্রমের গার্হস্থ্য আশ্রম স্তরে অবস্থান করছেন। আশ্রমে থেকে জীবনকে সার্থক করা সম্ভব বলে আমি মনে করি। উদ্দীপকে বলা হয়েছে, রোহিত বাবু একজন কৃষক। তিনি তার বৃদ্ধ বাবার প্রতি যথাযথ কর্তব্য পালন করেন। এ থেকে বোঝা যায়, মা জীবনের চারটি আশ্রমের মধ্যে রোহিত বাবু দ্বিতীয় আশ্রমে অ গার্হস্থ্য আশ্রমে অবস্থান করছেন। ব্রহ্মচর্য শেষে বিবাহ করে সংসার পালন গার্হস্থ্য আশ্রমের অন্তর্গত। এ আশ্রমের মূল কথা হলো- বিবা মাধ্যমে সন্তান-সন্ততি লাভ এবং তাদের ভরণ-পোষণসহ পারিবানি জীবনে প্রতিদিন পাঁচটি যজ্ঞ কর্মের অনুশীলন করতে হবে। শাস্ত্রীয় যুগবিভাগ অনুসারে বর্তমান যুগ কলিযুগ। এ সময়ে ব্রহ্মত গার্হস্থ্য, বানপ্রস্থ ও সন্ন্যাস এ চার আশ্রমের অনুশীলন সম্ভব ন বর্তমানে ব্রহ্মচর্য ও বানপ্রস্থ আশ্রম নেই বললেই চলে। ব্রহ্মচর্য বর্তম ছাত্র জীবনে পর্যবসিত হয়েছে। গার্হস্থ্য ও সন্ন্যাস এ দুটি আশ্রম লক্ষন যায়। তবে গার্হস্থ্য জীবনে স্ত্রী, পুত্র, কন্যা, মাতা, পিতা এদের পরিত করে বানপ্রস্থ ও সন্ন্যাস গ্রহণে উৎসাহিত করা হয় না। তাই কলিযু গার্হস্থ্য আশ্রমে থেকে জীবনযাপন করাই ভালো। এতেই মানুষের জী সার্থক এবং কল্যাণময় হয়। উপরের আলোচনার পরিপ্রেক্ষিতে বলা যায়, রোহিত বাবু গার্হস্থ্য আশ্র অবস্থান করে জীবনকে স্বার্থক করতে পারবেন। তাছাড়া শাস্ত্রে বলা হয়ে যা থেকে অভ্যুদয় অর্থাৎ সাংসারিক উন্নতি ও নিশ্চিত মঙ্গল লাভ হয় ত নাম ধর্ম।"
        }
      ]
    },
    {
      "number": "2",
      "uddipok": "সুমিতাদের বাড়িতে প্রতিবছর হেমন্ত ঋতুতে একটি ধর্মাচারের আয়োজন করা হয়। উক্ত আয়োজনটি মূলত তার ভাই হৃদয়কে কেন্দ্র করে। এ উপলক্ষে হৃদয়কে বিভিন্ন ধরনের খাবার খাওয়ানো হয়। অন্যদিকে শরনদের গ্রামে প্রতিবছর বসন্ত ঋতুতে একটি ধর্মানুষ্ঠানের আয়োজন করা হয়। যদিও অনুষ্ঠানটি মূলত বৈষ্ণবদের কিন্তু তাতে সকল ধর্মের লোকই আবির খেলায় অংশগ্রহণ করে। অনুষ্ঠানটি উপলক্ষে তিনদিনব্যাপী মেলারও আয়োজন করা হয়। মেলায় অনেক লোকের সমাগম ঘটে।",
      "tag": "DB, BB 19,RB, DIN.B, CB, CTG.B, SB, JB 19,MHSC 24,BDS 24",
      "sub_questions": [
        {
          "label": "ক",
          "question": "সংক্রান্তি কাকে বলে?",
          "explanation": "বাংলা মাসের শেষ দিনকে বলা হয় সংক্রান্তি।"
        },
        {
          "label": "খ",
          "question": "\"বার মাসে তের পার্বণ\"- বুঝিয়ে লেখো।",
          "explanation": "হিন্দুধর্মালম্বীরা সারা বছর নানা উৎসব-অনুষ্ঠান করে থাকে, এ জন্য বলা হয় 'বার মাসে তের পার্বণ'। হিন্দুধর্মের উৎসবগুলোর মধ্যে কিছু আছে ধর্মানুষ্ঠান। আর কিছু আছে লোকাচার। মূলত এসব অনুষ্ঠানের মাধ্যমে জীবনকে কল্যাণময়, সুখময় ও আনন্দময় করার চেষ্টা থাকে সতত। যেসব আচার-আচরণ আমাদের জীবনকে সুন্দর ও মঙ্গলময় করে গড়ে তোলে, তা ধর্মাচার বা লোকাচার নামে স্বীকৃত। অপরদিকে ধর্মশাস্ত্রে পূজা এবং অবশ্যপালনীয় বিভিন্ন অনুষ্ঠানের নির্দেশ দেওয়া আছে। এগুলোকে বলা হয় ধর্মানুষ্ঠান। সংক্রান্তি, গৃহপ্রবেশ, জামাইষষ্ঠী, রাখীবন্ধন, দীপাবলি, বর্ষবরণ, দোলযাত্রা, রথযাত্রা প্রভৃতি ধর্মাচার ও ধর্মানুষ্ঠান। হিন্দুধর্মাবলম্বীরা সারা বছর এসব উৎসব- অনুষ্ঠান পালন করে বলে 'বার মাসে তের পার্বণ' বলা হয়।"
        },
        {
          "label": "গ",
          "question": "সুমিতাদের বাড়িতে প্রতিবছর কোন ধর্মাচারের আয়োজন করা হয়? বর্ণনা করো।",
          "explanation": "নিম্নের অনুরুপঃ ঋতুদের বাড়িতে যে উৎসবের আয়োজন করা হয়েছে সেটি ভ্রাতৃদ্বিতীয়া বা ভাইফোটা। ভ্রাতৃদ্বিতীয়া উৎসবটি কার্তিক মাসের শুক্লা দ্বিতীয়া তিথিতে পালন করা হয়। এ দিনটি বড়ই পবিত্র। পুরাণে উল্লেখ আছে- কার্তিকের শুক্লা দ্বিতীয়া তিথিতে যমুনাদেবী তাঁর ভাই যমের মঙ্গল কামনায় পূজা করেন। তাঁরই পুণ্যফলে যমদেব অমরত্ব লাভ করেন। এ কল্যাণব্রত স্মরণে রেখেই বোনেরা ভ্রাতৃদ্বিতীয়া অনুষ্ঠানটি পালন করে। ভাইকে যাতে কোনো বিপদ- আপদ স্পর্শ না করে সে কামনা থেকে বোনরা ভাইয়ের কপালে ফোঁটা দেয়। তাই এই অনুষ্ঠানকে ভাইফোঁটাও বলা হয়ে থাকে। এই দিনে বোনদেরকে ভাইয়ের মঙ্গল-কামনায় উপবাস থাকতে হয়। ভাইয়ের কপালে বাঁ হাতের কড়ে অথবা অনামিকা আঙুল দিয়ে চন্দনের (ঘি, কাজল বা দধিও হতে পারে) ফোঁটা দিয়ে ভাইয়ের দীর্ঘায়ু কামনা করতে হয়। এসময় বলতে হয়- 'ভাইয়ের কপালে দিলাম ফোঁটা, যমের দুয়ারে পড়ল কাঁটা।' উদ্দীপকে দেখা যায়, এক বিশেষ তিথিতে ঋতু তার ভাইয়ের কপালে - চন্দন মাখিয়ে দেয়। মূলত এই অনুষ্ঠানটিকেই ভ্রাতৃদ্বিতীয়া বলা হয় যার মধ্য দিয়ে ভাইবোনের ভালোবাসার বন্ধন দৃঢ় হয়।"
        },
        {
          "label": "ঘ",
          "question": "সামাজিক ও পারিবারিক জীবনে শরনদের গ্রামে অনুষ্ঠিত ধর্মানুষ্ঠানটির প্রভাব বিশ্লেষণ করো।",
          "explanation": "নিম্নের অনুরুপঃ পারিবারিক ও সামাজিক জীবনে সুমনার পালনকৃত অনুষ্ঠানটি তথা দোলযাত্রা ধর্মানুষ্ঠানের প্রভাব বিশ্লেষণ করা হলো- উদ্দীপকে বলা হয়েছে, সুমনাদের বাড়িতে একটি ধর্মানুষ্ঠানের আয়োজন করা হয়। অনুষ্ঠানটিতে একে অপরকে আবির দিয়ে রাঙিয়ে দেয়। এ উপলক্ষ্যে সুমনাদের বাড়িতে অনেক আত্মীয়-স্বজনের আগমন ঘটে। এখানে আবির দিয়ে একে অপরকে রাঙিয়ে দেওয়া দ্বারা বৈষ্ণবীয় ধর্মানুষ্ঠান দোলযাত্রা অনুষ্ঠানটিকে বোঝানো হয়েছে। দোলযাত্রা একটি গুরুত্বপূর্ণ ধর্মীয় ও সামাজিক অনুষ্ঠান। দোলযাত্রা উপলক্ষ্যে বিভিন্ন স্থানে অনুষ্ঠিত মেলা ও আবির ক্রয়-বিক্রয়ের সাথে অর্থনৈতিক গুরুত্ব জড়িত। এই ধর্মানুষ্ঠান পালনের মাধ্যমে ধনী-গরিব, ধর্ম- বর্ণ নির্বিশেষে সকল শ্রেণির মানুষের মধ্যে গড়ে ওঠে সাম্য, ভ্রাতৃত্ববোধ ও প্রীতির বন্ধন। দোলযাত্রা উৎসবে পরস্পর পরস্পরকে রং বা আবির মাখিয়ে এবং পূজার আগের দিন অর্থাৎ ফাল্গুনী শুক্লা চতুর্দশীর দিন 'বুড়ির ঘর' বা 'মেড়া' পুড়িয়ে অমঙ্গলকে দূর করার প্রতীকী অনুষ্ঠান করার মধ্য দিয়ে সামাজিক বন্ধনের সৃষ্টি হয়। এ উৎসবের দিন সকাল থেকেই শত্রু- মিত্র, নারী-পুরুষ নির্বিশেষে সবাই বিভিন্ন প্রকার রং নিয়ে খেলায় মত্ত হয়। ভেদাভেদ ভুলে সবাই এক হয়ে একে অপরকে রাঙিয়ে দেয়। সব ধর্ম-বর্ণের মানুষ এ উৎসবে অংশগ্রহণ করে। ফলে তাদের মধ্যে ভ্রাতৃত্ববন্ধনের সৃষ্টি হয়। সব ভেদাভেদ এবং বৈষম্য হ্রাস পায়। সবাই সবাইকে আপন করে নেয়। বর্তমানে এ উৎসবটি একটি সর্বজনীন উৎসবে পরিণত হয়েছে। আলোচনা শেষে তাই বলা যায়, পারিবারিক ও সামাজিক জীবনে দোলযাত্রা ধর্মানুষ্ঠানটি অনেক গুরুত্বপূর্ণ ভূমিকা পালন করে।"
        }
      ]
    },
    {
      "number": "3",
      "uddipok": "ধ্রুব ও নীলা প্রতিজ্ঞাবদ্ধ হয়ে মালা বদল ও মন্ত্রপাঠের মাধ্যমে বিবাহ বন্ধনে আবদ্ধ হয়। তাদের এই বিবাহ অনুষ্ঠানে দুজন বন্ধু উপস্থিত ছিল। কিন্তু অনিল ও শুভশ্রীর বিবাহে তাদের সকল আত্মীয়-স্বজন ও প্রতিবেশীরা উপস্থিত ছিলেন। খুব ধুমধাম করে অনুষ্ঠানটি সম্পন্ন হয়। বর্তমানে তাদের একটি সন্তান রয়েছে। তাদের বাবা-মাও তাদের সঙ্গে থাকেন।",
      "tag": "RB, DIN.B, CB, CTG.B, SB, JB 19,BDS 24",
      "sub_questions": [
        {
          "label": "ক",
          "question": "সমাবর্তন কাকে বলে?",
          "explanation": "পাঠ শেষে শিক্ষাপ্রতিষ্ঠান কিংবা গুরুগৃহ থেকে নিজগৃহে ফিরে আসার সময় যে অনুষ্ঠান করা হয় তাকে সমাবর্তন বলে।"
        },
        {
          "label": "খ",
          "question": "একজন হিন্দু নারীর জীবনে সবচেয়ে গুরুত্বপূর্ণ ঘটনা সম্পর্কে বুঝিয়ে লেখো।",
          "explanation": "নিম্নের অনুরুপঃ সিঁদুর দিয়ে বিবাহ পড়ানো একজন হিন্দু নারীর জীবনের সবচেয়ে গুরুত্বপূর্ণ ঘটনা। হিন্দু সমাজে বিবাহ হলো ধর্মীয় জীবনের চর্চা। বিবাহের সম্প্রদানপর্ব এবং যজ্ঞানুষ্ঠান শেষে বর কনের সিঁথিতে সিঁদুর পরিয়ে দেয়। এরপর থেকে কন্যা অর্থাৎ স্ত্রী স্বামীর জীবিতাবস্থায় সিঁথিতে সিঁদুর পরতে পারবে। আমাদের দেশের অনেক স্থানে বাসি বিয়ের দিন অর্থাৎ বিয়ের পরদিন সিঁদুর পরানোর অনুষ্ঠান হয়।"
        },
        {
          "label": "গ",
          "question": "ধ্রুব ও নীলার বিবাহ কোন প্রকার বিবাহের অন্তর্গত? পাঠ্যের আলোকে ব্যাখ্যা করো।",
          "explanation": "উদ্দীপকের ধ্রুব ও নীলার বিবাহ গান্ধর্ব বিবাহের অন্তর্গত। যৌবনে বেদ ও'পিতৃপূজা, হোম প্রভৃতির মাধ্যমে মন্ত্রোচ্চারণপূর্বক বর ও বধূর মিলনরূপ সংস্কারকে বলা হয় বিবাহ। স্মৃতিশাস্ত্রের বিখ্যাত গ্রন্থ মনুসংহিতায় আট প্রকার বিবাহের উল্লেখ আছে। যথা: ব্রাহ্ম, দৈব, আর্ষ, প্রাজাপত্য, আসুর, গান্ধর্ব, রাক্ষস এবং পৈচাশ। নারী-পুরুষ পরস্পর শপথ করে মাল্যবিনিময়ের মাধ্যমে যে বিবাহ করে তার নাম গান্ধর্ব বিবাহ। মহাভারতে দুষ্মন্ত ও শুকন্তলার বিবাহ গান্ধর্ব বিবাহের প্রকৃষ্ট উদাহরণ। উদ্দীপকের ঘটনায়ও এ বিবাহের প্রতি ইঙ্গিত করা হয়েছে। উদ্দীপকে বলা হয়েছে, ধ্রুব ও নীলা প্রতিজ্ঞাবদ্ধ হয়ে মালা বদল ও মন্ত্রপাঠের মাধ্যমে বিবাহ বন্ধনে আবদ্ধ হয়। তাদের এই বিবাহ অনুষ্ঠানে দুজন বন্ধু উপস্থিত ছিল। এ থেকে বোঝা যায় ধ্রুব ও নীলার বিবাহটি হলো গান্ধর্ব বিবাহ। কারণ তারা মাল্যবিনিময় ও মন্ত্রপাঠ তথা শপথ করে একে অপরকে স্বামী ও স্ত্রী হিসেবে গ্রহণ করেছে। আর মাল্যবিনিময় ও শপথ গ্রহণ করা হলো গান্ধর্ব বিবাহের নিয়ম। তাদের বিবাহ গান্ধর্ব বিবাহের রীতি-নীতি অনুযায়ী সম্পন্ন হয়েছে। সুতরাং আমরা বলতে পারি ধ্রুব ও নীলার বিবাহটি হলো গান্ধর্ব বিবাহ।"
        },
        {
          "label": "ঘ",
          "question": "পারিবারিক ও সামাজিক জীবনে উদ্দীপকে উল্লেখিত সংস্কারটির গুরুত্ব বিশ্লেষণ করো।",
          "explanation": "নিম্নের অনুরুপঃ উদ্দীপকে উল্লেখিত বিবাহ নামক মাঙ্গলিক অনুষ্ঠানটির গুরুত্ব অপরিসীম। সংসারধর্ম হলো ধর্মীয় জীবনের চর্চা। স্ত্রী হচ্ছে পুরুষের সহধর্মিণী। স্ত্রীকে বাদ দিয়ে পুরুষের কোনো ধর্মকার্যই সম্পন্ন হয় না। সংসারধর্ম পালনের মাধ্যমে পুরুষ সন্তানের জনক হয়ে লাভ করেন পিতৃত্ব এবং নারী জননীরূপে লাভ করেন মাতৃত্ব! সংসারধর্ম পালনের মাধ্যমেই পৃথিবীর বুকে মাতা, পিতা, পুত্র, কন্যা নিয়ে গড়ে ওঠে সুখের সংসার। এই সংসারকে কেন্দ্র করেই প্রেম-প্রীতি, স্নেহ, বাৎসল্য প্রভৃতি মানবমনের সুকুমার বৃত্তি পরিপূর্ণরূপে বিকশিত হয়। কেননা সংসারধর্ম বলতে বিবাহের পরবর্তী জীবনকে বোঝায়। এই সময় স্বাভাবিকভাবেই স্ত্রী, পুত্র, কন্যা সকলের প্রতি পুরুষের প্রেম-প্রীতি, স্নেহ ইত্যাদি প্রকাশ পায়। সংসারধর্ম পালনের সময় পিতা-মাতাকে পরিবারের ভরণপোষণের সমস্ত দায়িত্ব নিতে হয়। এর মধ্যে দিয়ে সংসারের প্রতি তাদের সকল দায়িত্ববোধ ও শ্রদ্ধা প্রকাশ পায়। তাই সংসারধর্ম পালনের সময় একজন মানুষের মানবিকতার পরিপূর্ণ প্রকাশ ঘটে। আর এভাবে গড়ে ওঠে আলোকিত মানুষ। উপরের আলোচনা থেকে বলা যায়, মানবজীবনের সুকুমার বৃত্তিগুলোর বিকাশে সংসারধর্ম পালনের গুরুত্ব অপরিসীম। এ কারণে উদ্দীপকে উল্লিখিত বিবাহকে মানবজীবনের সর্বশ্রেষ্ঠ স্তর বলা হয়।"
        }
      ]
    },
    {
      "number": "4",
      "uddipok": "উদ্দীপক-২: বিবেকদের বাড়িতে বর্ষাকালে যে শক্তির পূজা করা হয় তাতে উপকরণ হিসেবে ঠান্ডাজাতীয় ফল ও মিষ্টির ব্যবস্থা করা হয়। এছাড়া এই শক্তি অনেক সময় এক প্রকার রোগ-প্রতিরোধকারী ভেষজ উদ্ভিদের পাতাও বহন করেন।",
      "tag": "DB, BB 19,RB, DIN.B, CB, CTG.B, SB, JB 19,BDS 24",
      "sub_questions": [
        {
          "label": "ক",
          "question": "যজমান কাকে বলে?",
          "explanation": "যার নামে সংকল্প করে পূজা করা হয় তাকে যজমান বলে।"
        },
        {
          "label": "খ",
          "question": "পূজা বলতে কী বোঝায়?",
          "explanation": "দেব-দেবীদের সন্তুষ্ট করার জন্য যে অনুষ্ঠানাদি করা হয় তাকে পূজা বলে। পূজা শব্দের অর্থ হলো প্রশংসা বা শ্রদ্ধা, যা পুণ্যকর্মের মধ্য দিয়ে অর্চনা বা উপাসনার মাধ্যমে করা হয়। ঈশ্বরের প্রতীক বা তাঁর কোনো রূপকে সন্তুষ্ট করার জন্য ভক্তিসহকারে ফুল, দূর্বা, তুলসী পাতা, বিল্বপত্র, চন্দন, আতপচাল, ধূপ, দীপ প্রভৃতি উপকরণ দিয়ে বিশেষ পদ্ধতিতে পূজা করা হয়। পূজার উদ্দেশ্য হলো সর্বশক্তিমান ঈশ্বরের কাছে বা দেব-দেবীদের কাছে মাথা নত করা এবং তাঁদের সান্নিধ্য লাভের চেষ্টা।"
        },
        {
          "label": "গ",
          "question": "উদ্দীপক ১-এ কোন শ্রেণির দেবতার উল্লেখ করা হয়েছে? বর্ণনা করো।",
          "explanation": "উদ্দীপক ১-এ উল্লেখিত দেরতা অর্থাৎ দুর্গা হলেন পৌরাণিক দেবতা। পুরাণে যে সকল দেবতার বর্ণনা করা হয়েছে তাঁদেরকে পৌরাণিক দেবতা বলা হয়। যেমন- ব্রহ্মা, বিষ্ণু, শিব, দুর্গা, সরস্বতী প্রভৃতি পৌরাণিক দেবতা। দেবী দুর্গা'ঈশ্বরের শক্তির প্রতীক। তিনি আদ্যাশক্তি মহামায়া অর্থাৎ মহাজাগতিক শক্তি। দুর্গম নামক অসূরকে বধ করেছেন বলে তাঁকে দুর্গা বলা হয়। এ মহাবিশ্বের যাবতীয় দুঃখ-কষ্ট বিনাশ করেন বলে তাকে দুর্গতিনাশিনী দেবীও বলা হয়। তিনি জয়দুর্গা, জগদ্ধাত্রী, গন্ধেশ্বরী, বনদুর্গা, চণ্ডী, নারায়ণী প্রভৃতি নামে পূজিত হন। দেবী দুর্গার দশটি হাত এবং তিনটি চোখ রয়েছে। এ জন্য তাকে ত্রিনয়না বলা হয়। তাঁর বাম চোখ চন্দ্র, ডান চোখ সূর্য এবং কেন্দ্রীয় বা কপালের উপরে অবস্থিত চোখ জ্ঞান বা অগ্নিকে নির্দেশ করে। তাঁর দশ হাতে দশটি অস্ত্র রয়েছে এবং সিংহ তাঁর বাহন। উদ্দীপকে যে ছবিটি দেওয়া হয়েছে তার সাথে দেবী দুর্গার সাদৃশ্য রয়েছে। দেবী যেহেতু পৌরাণিক দেবতাদের অন্তর্গত, তাই বলা যায়, উদ্দীপক ১-এর দেবতা পৌরাণিক দেবতাদের শ্রেণিভুক্ত।"
        },
        {
          "label": "ঘ",
          "question": "উদ্দীপক ২-এ উল্লেখিত শক্তির পূজার মূল উদ্দেশ্য বিশ্লেষণ করো",
          "explanation": "নিম্নের অনুরুপঃ উদ্দীপক ২-এ উল্লেখিত শক্তিটি হলো দেবী শীতলা। উদ্দীপকে বলা হয়েছে, বিবেকদের বাড়িতে বর্ষাকালে যে শক্তির পূজা করা হয় তাতে উপকরণ হিসেবে ঠান্ডাজাতীয় ফল ও মিষ্টির ব্যবহার করা হয়। এছাড়া এই শক্তি অনেক সময় এক প্রকার রোগ-প্রতিরোধকারী ভেষজ উদ্ভিদের পাতাও বহন করেন। এখানে শীতলা পূজার প্রতি ইঙ্গিত করা হয়েছে। শীতলা দেবী রোগ, তাপ, শোক দূর করেন এবং তিনি নিমের পাতা বহন করে থাকেন। নিম রোগ প্রতিরোধকারী উদ্ভিদ। সাধারণত শ্রাবণ মাসের শুক্লা সপ্তমী তিথিতে দেবী শীতলার পূজা করা হয়। শীতলা পূজার সময় ঠান্ডাজাতীয় ফলের প্রয়োজন হয়। শীতলা পূজার মূল উদ্দেশ্য হলো রোগ-ব্যাধি থেকে মুক্ত হয়ে সুস্থ ও সুন্দর জীবনযাপন করা। শীতলা পূজা করলে বসন্ত রোগ থেকে মুক্তি পাওয়া যায়। শীতলা পূজার মাধ্যমে আমরা স্বাস্থ্য বিধি ও পরিষ্কার-পরিচ্ছন্নতা বিষয়ে সচেতন হয়ে থাকি। কথিত আছে সম্মার্জনীর মাধ্যমে তিনি অমৃতময় শীতল জল ছিটিয়ে রোগ, তাপ, শোক দূর করে শীতল করেন। শীতলা পূজার মাধ্যমে আমরা সেবামূলক কাজে উদ্বুদ্ধ হই। উপরের আলোচনার পরিপ্রেক্ষিতে বলা যায়, নানা প্রকার রোগ-ব্যাধি হতে মুক্ত থেকে সুস্থ ও সুখসমৃদ্ধ জীবনযাপন করাই শীলতা পূজার মূল উদ্দেশ্য।"
        }
      ]
    },
    {
      "number": "5",
      "uddipok": "সুজয়ের অনুশীলনকৃত যোগাসন পদ্ধতিতে পরিলক্ষিত হয় * পায়ের মাংসপিণ্ড সতেজ থাকে। * পায়ের হাঁটুর ওপর দিক হাতের ওপর দিক, নিতম্ব ও পেট সবল হয়। * লেখাপড়া করতে সুবিধা হয়। * বৃক্ক অনিক নিয়মিতভাবে যে আসন পদ্ধতি অনুশীলন করে তার বৈশিষ্ট্য হচ্ছে * শরীরের আকৃতি গাছের মতো দেখায়। * শিরদাঁড়া সোজা করে দাঁড়াতে হয়। *দুই হাতের তালু এক সাথে করে মাথার উপরের দিকে সোজাসুজি নমস্কারের ভঙ্গিতে রাখতে হয়।",
      "tag": "DB, MB, DIN.B, CB, CTG.B 20,BDS 24",
      "sub_questions": [
        {
          "label": "ক",
          "question": "'স্তেয়' কাকে বলে?",
          "explanation": "অপরের জিনিস না বলে অধিকার করাকে স্তেয় বা চুরি বলে।"
        },
        {
          "label": "খ",
          "question": "যোগের কোন অঙ্গের মাধ্যমে মনের ইচ্ছাকে আয়ত্তে আনা হয়? ব্যাখ্যা করো।",
          "explanation": "যোগের প্রত্যাহার অঙ্গের মাধ্যমে মনের ইচ্ছাকে আয়ত্তে আনা হয়। প্রত্যাহার অর্থ ফিরিয়ে নেওয়া। অর্থাৎ প্রত্যাহার বলতে বাহ্যিক কোনো বিষয়বস্তু থেকে ইন্দ্রিয়সমূহকে ভিতরের দিকে ফিরিয়ে নেওয়াকে বোঝায়।"
        },
        {
          "label": "গ",
          "question": "সুজয়ের অনুশীলনকৃত আসন পদ্ধতি ব্যাখ্যা করো।",
          "explanation": "নিম্নের অনুরুপঃ রবিনের অনুশীলনকৃত আসনটি হলো গরুড়াসন। যে আসন অনুশীলনকালে দেহভঙ্গি গরুড় বা ঈগলের মতো হয় সে আসনকে বলে গরুড়াসন। নিয়মিত গরুড়াসন অনুশীলন করলে বৃক্ক সবল হয়। শিক্ষা জীবনে লেখাপড়া ভালো হয়। শরীর লম্বা হয়। এই উদ্দেশ্যেই উদ্দীপকের রবিন প্রতিদিন গরুড়াসন অনুশীলন করে। গরুড়াসন অনুশীলনের জন্য প্রথমে দুই পা জোড়া করে সোজা হয়ে দাঁড়াতে হবে। ডান হাত কনুইয়ের কাছে ভেঙে বাঁ কনুইয়ের নিচ দিয়ে নিয়ে গিয়ে ডান হাতের তালু বাঁ হাতের তালুতে নমস্কারের ভঙ্গিতে রাখতে হবে। এবার বাঁ পা মাটিতে রেখে ডান পা দিয়ে বাঁ পা পেঁচিয়ে ধরতে হবে। তারপর স্বাভাবিকভাবে দম নিতে ও ছাড়তে হবে। এ অবস্থায় ৩০ সেকেন্ড থাকতে হবে। হাত পা বদল করে আসনটি ৪ বার অভ্যাস করে শবাসনে বিশ্রাম নিতে হবে। এসব পদ্ধতিতে গরুড়াসন অনুশীলন করতে হয়।"
        },
        {
          "label": "ঘ",
          "question": "অনিকের অনুশীলনকৃত আসনটি অনুশীলনের মাধ্যমে ব্যক্তি জীবনে কী ধরনের প্রভাব পড়ে তা বিশ্লেষণ করো।",
          "explanation": "নিম্নের অনুরুপঃ চিত্র: ২-এর অনুশীলনকৃত আসন অর্থাৎ বৃক্ষাসন অনুশীলনের মাধ্যমে ব্যক্তির শরীর ও মনে ইতিবাচক প্রভাব পড়ে। বৃক্ষাসন অনুশীলনকালে আসনকারীর দেহ বৃক্ষের মতো দেখায় বলে একে বৃক্ষাসন বলা হয়। যার দৃষ্টান্ত চিত্র: ২-এ লক্ষ করা যায়। এ আসন অনুশীলনের অনেক গুরুত্বপূর্ণ প্রভাব রয়েছে। নিয়মিত বৃক্ষাসন অনুশীলন করার ফলে শরীরের ভারসাম্য বজায় রাখার ক্ষমতা বাড়ে। পায়ের পেশির দৃঢ়তা ও স্থিতিস্থাপকতা বৃদ্ধি পায়। এর ফলে পায়ে জোর পাওয়া যায়, চলাফেরা করার ক্ষমতা বাড়ে। উরুর সংযোগস্থলের স্থিতিস্থাপকতা বজায় রাখতে সাহায্য করে। কোমর ও মেরুদণ্ডের শক্তি বৃদ্ধি পায়। বৃক্ষাসন অনুশীলন করলে হাতের ও পায়ের গঠন সুষ্ঠু ও সুন্দর হয়। হাঁটু, কনুই, বগল সমস্ত স্নায়ুতন্ত্রীতে রক্ত সঞ্চালন বৃদ্ধি পায় ও গ্রন্থি সবল ও নমনীয় হয়। পায়ের ব্যথায় বিশেষ উপকার পাওয়া যায় এবং পায়ে কোনো দিন বাত হতে পারে না। যাদের হাত-পা কাঁপে, বিশেষ করে পা দুর্বল তাদের জন্য বৃক্ষাসন অনুশীলন খুবই সহায়ক। অনেকের রক্তে অত্যধিক কোলেস্টেরল থাকার দরুন বা অন্য কোনো কারণে পায়ের ধমনীতে শক্ত হলদে চর্বিজাতীয় পদার্থ জমে। নিয়মিত বৃক্ষাসন অনুশীলনে তা রোধ করা যায়। ফলে থ্রাম্বোসিস হতে পারে না।"
        }
      ]
    },
    {
      "number": "6",
      "uddipok": "এক ব্যক্তি অফিসে যাওয়ার পথে ট্যাক্সিতে একটি ব্যাগ ফেলে চলে যায়। ট্যাক্সিচালক ব্যাগটি দেখতে পায়। ব্যাগের গায়ে লেখা ঠিকানায় সেই অবস্থায় মালিককে ব্যাগটি ফিরিয়ে দিয়ে আসে। অন্যদিকে রাজু ও সাজু দুই বন্ধু। রাজু সরল প্রকৃতির। সবসময় হাসি-খুশি থাকে। সকল কাজ ঈশ্বরের কাজ মনে করে। সাজু সবসময় নিজের কথা ভাবে। অন্যের জিনিসের ওপর তার লোভ বেশি। রাগ তাকে তাড়িত করে। প্রতিক্ষেত্রে সে লাভের আশা করে।",
      "tag": "DB, MB, DIN.B, CB, CTG.B 20,BDS 24",
      "sub_questions": [
        {
          "label": "ক",
          "question": "স্মৃতিশাস্ত্র কাকে বলে?",
          "explanation": "বেদের পরে কর্তব্য-অকর্তব্য, ধর্ম-অধর্ম নির্ণয়ের জন্য রচিত গ্রন্থাবলিকে 'স্মৃতিশাস্ত্র' বলা হয়।"
        },
        {
          "label": "খ",
          "question": "প্রহ্লাদকে বার বার মারার চেষ্টা করেন কেন? ব্যাখ্যা করো।",
          "explanation": "হরিভক্ত হওয়ার কারণে দৈত্যরাজ হিরণ্যকশিপু তার পুত্র প্রহ্লাদকে মেরে ফেলতে চেয়েছিলেন। সত্যযুগের দৈত্যরাজ হিরণ্যকশিপু ছিলেন প্রচণ্ড হরিবিদ্বেষী। কিন্তু তার ঘরেই জন্ম নিয়েছিলেন হরিভক্ত প্রহ্লাদ। তিনি শত চেষ্টাতেও প্রহ্লাদের হৃদয় থেকে হরিনাম মুছে ফেলতে ব্যর্থ হন। অবশেষে বাধ্য হয়ে হিরণ্যকশিপু পুত্র প্রহ্লাদকে বার বার মারার চেষ্টা করেন।"
        },
        {
          "label": "গ",
          "question": "ট্যাক্সিচালকের মধ্যে যে গুণটির প্রতিফলন ঘটেছে তা ব্যাখ্যা করো।",
          "explanation": "নিম্নের অনুরুপঃ টেক্সিচালকের আচরণে সততা নামক গুণটি প্রকাশ পেয়েছে। সব সময় সত্য কথা বলা এবং সৎপথে চলাকেই সততা বলে। আবার অন্য কারও জিনিস অন্যায়ভাবে গ্রহণ না করাও সততা। অন্য কাউকে ঠকানো বা না জানিয়ে তার জিনিস নেয়া থেকে বিরত থাকাও সততা। সততা মানুষের চরিত্রের একটি নৈতিক গুণ এবং ধর্মের অঙ্গ। যার দৃষ্টান্ত উদ্দীপকে বর্ণিত টেক্সিচালকের আচরণে লক্ষ করা যায়। উদ্দীপকের ড. রোজারী জাপান থেকে সিলেটে আসেন কাজে। এয়ারপোর্ট থেকে আম্বরখানায় টেক্সি করে আসার পথে পাসপোর্ট ও গুরুত্বপূর্ণ কাগজপত্রসহ হ্যান্ডব্যাগটি গাড়িতে রেখেই নেমে পড়েন। বিকেল বেলায় টেক্সিচালক তার গাড়িতে হ্যান্ডব্যাগটি দেখতে পেয়ে মাইক যোগে প্রাপ্তি বিজ্ঞপ্তি প্রচার করেন। ড. রোজারী মাইকিং শুনে তার ব্যাগটি ফিরে পান। এভাবে অন্যের হারানো জিনিস কোনো হঠকারিতা না করে প্রকৃত মালিকের কাছে ফিরিয়ে দেওয়ার মাধ্যমে টেক্সিচালকের আচরণে সততার বহিঃপ্রকাশ ঘটেছে।"
        },
        {
          "label": "ঘ",
          "question": "উদ্দীপকের রাজু ও সাজুর কার্যকলাপের পরিণতি বিশ্লেষণ করো।",
          "explanation": "উদ্দীপকে রনিতার চারিত্রিক বৈশিষ্ট্য তথা শিষ্টাচারের ধর্মীয় গুরুত্ব বিশ্লেষণ করা হলো- নম্র, ভদ্র বা শিষ্ট আচরণকে শিষ্টাচার বলে। শিষ্টাচার আদর্শ জীবনের অংশ। শিষ্টাচারের জন্যই মানুষ পশু-পাখি থেকে আলাদা। এটি একটি নৈতিক গুণ এবং ধর্মের অঙ্গ। শিষ্টাচারের উক্ত বৈশিষ্ট্যগুলো রনিতার আচরণে লক্ষ করা যায়। কারণ সে খুবই অমায়িক। পাড়ার ছোটদের সে স্নেহের দৃষ্টিতে দেখে এবং বড়দের যথাযথ সম্মান করে। তাই বলা যায়, রনিতার চরিত্রে শিষ্টাচার গুণটি ফুটে উঠেছে। শিষ্টাচারের ধর্মীয় গুরুত্ব অপরিসীম। কারণ ধর্মপথে চলার ক্ষেত্রে শিষ্টাচার অন্যতম পাথেয়। আমরা ঈশ্বরের স্তব-স্তুতি করি এবং ঈশ্বরের অংশ বিভিন্ন দেব-দেবীর উদ্দেশ্যে প্রণাম মন্ত্র উচ্চারণ করে প্রণাম করি। এই প্রণাম বা নমস্কার শিষ্টাচারের অঙ্গ। তাই এসব ধর্মাচারের মধ্য দিয়ে সাধারণত শিষ্টাচার প্রকাশ পায়। শিষ্টাচারের মাধ্যমে মানুষের মন জয় করা যায়। সবার ভালোবাসা পাওয়া যায়। পাশাপাশি এরূপ আচরণের কারণে সবাই মন থেকে আশীর্বাদ করেন। পরিশেষে বলা যায়, শিষ্টাচার একটি নৈতিক গুণ। হিন্দুধর্মে এ গুণটির গুরুত্ব অপরিসীম।"
        }
      ]
    },
    {
      "number": "7",
      "uddipok": "দৃশ্যকল্প-১: একদিন সন্ধ্যায় অসীম দেখে প্রচণ্ড শীতে এক ভিক্ষুক কাঁপছে। তখন অসীম শীতের ভয়াবহতা উপেক্ষা করে নিজের গায়ের দামি চাদরটি খুলে ভিক্ষুককে দিয়ে দিল। চাদরটি পেয়ে ভিক্ষুক অসীমকে প্রাণভরে আশীর্বাদ করল। দৃশ্যকল্প-২: তমাল নদীর পাড় দিয়ে হাঁটার সময় দেখল কিছু লোক নদী পার হচ্ছে। হঠাৎ একটা শিশু মায়ের কোল থেকে জলে পড়ে গেল। শিশুটিকে কেউ জল থেকে তুলছে না। তমাল জীবনের ঝুঁকি নিয়ে শিশুটিকে উদ্ধার করে মায়ের কোলে ফিরিয়ে দিল। ফলে শিশুটির মা তমালকে প্রাণভরে আশীর্বাদ করল।",
      "tag": "DB, MB, DIN.B, CB, CTG.B 20,BDS 24",
      "sub_questions": [
        {
          "label": "ক",
          "question": "মানবতা কাকে বলে?",
          "explanation": "মানুষের প্রতি মানুষের যে ভালোবাসা ও মমত্ববোধ তাকে মানবতা বলে।"
        },
        {
          "label": "খ",
          "question": "মানুষকে শ্রেষ্ঠ জীব বলা হয় কেন? ব্যাখ্যা করো।",
          "explanation": "মানবতা গুণের কারণে মানুষকে সৃষ্টির শ্রেষ্ঠ জীব বলা হয়। মানৱতা একমাত্র গুণ, যা মানুষ ছাড়া অন্যকোনো জীবের মধ্যে থাকে না। তাই মানবতা গুণ দিয়েই মানুষকে অন্যান্য জীব থেকে পৃথক করা যায়। এ গুণের জন্য মানুষকে সৃষ্টির শ্রেষ্ঠ জীব বলা হয়।"
        },
        {
          "label": "গ",
          "question": "দৃশ্যকল্প-১ এ অসীমের চরিত্রের সাথে পাঠ্যপুস্তকের যে চরিত্রের মিল আছে তা ব্যাখ্যা করো।",
          "explanation": "পুলকের চরিত্রের সাথে পাঠ্যপুস্তকের রন্তিবর্মা চরিত্রের মিল রয়েছে। রন্তিবর্মা নামে এক কৃষ্ণভক্ত রাজা ছিলেন। তিনি একবার অযাচক বৃত্তি গ্রহণ করে আটচল্লিশ দিন পর্যন্ত না খেয়ে ছিলেন। ঊনপঞ্চাশতম দিনে এক ভক্ত তার থালায় কিছু খাবার দিয়ে যায়। সে সময় এক ভিক্ষুক কুকুরসহ রন্তিবর্মার সামনে উপস্থিত হয়। ভিক্ষুকটি তার কাছে খাবার চায়। তখন রন্তিবর্মা তার খাবার ভিক্ষুককে দিয়ে দেন। তিনি দীর্ঘ আটচল্লিশ দিন অনাহারে থাকার পরও নিজের ভিক্ষালব্ধ খাবার ক্ষুধার্ত ব্যক্তিকে দিয়ে মহৎ দৃষ্টান্ত স্থাপন করেন। তাই রন্তিবর্মা মানবতার দৃষ্টান্ত হিসেবে পরিচিত। উদ্দীপকের পুলক বাবুর মধ্যেও অনুরূপ মানবতার গুণ প্রকাশ পেয়েছে। পুলক বাবু একজন দরিদ্র ব্রাহ্মণ। তার গ্রামে আগুনে পুড়ে যাওয়া ক্ষতিগ্রস্ত মানুষের জন্য তিনি জমানো সমস্ত টাকা জেলা প্রশাসকের হাতে তুলে দেন। তার এরূপ কাজের মাধ্যমে মানবতাবোধের প্রকাশ পেয়েছে, যা পাঠ্যপুস্তকের রন্তিবর্মা চরিত্রের সাথে সাদৃশ্যপূর্ণ।"
        },
        {
          "label": "ঘ",
          "question": "দৃশ্যকল্প-২ তমালের কর্মকাণ্ডের শিক্ষা সমাজ ও পারিবারিক জীবনে কতটুকু তাৎপর্যপূর্ণ বিশ্লেষণ করো।",
          "explanation": "উদ্দীপকের তপনের কর্মকাণ্ডে প্রকাশিত 'সৎসাহস' গুণটির শিক্ষা সমাজ ও পারিবারিক জীবনে অত্যন্ত তাৎপর্যপূর্ণ। নিজের জীবনের ঝুঁকি আছে জেনেও দেশ বা অন্যের মঙ্গলের জন্য যে ব্যক্তি নিজের শক্তি দিয়ে যথাসাধ্য চেষ্টা করে বা সাহস প্রদর্শন করে, তাকেই বলে সৎসাহস। উদ্দীপকের তপন দেশ ও দেশের মানুষের জন্য যুদ্ধে অংশ নেন। নিজের কথা না ভেবে প্রাণপণে যুদ্ধ করে দেশকে শত্রুমুক্ত করেন। যুদ্ধে তিনি একটি পা হারান। এতে তার কোনো কষ্ট হয়নি কারণ দেশ আজ স্বাধীন। তপনের এরূপ কর্মকাণ্ডের মাধ্যমে সৎসাহসের পরিচয় খুঁজে পাওয়া যায়। সৎসাহস একটি বড় গুণ। যখন কেউ দুর্বলের ওপর অত্যাচার করে তখন সৎসাহসী ব্যক্তি দুর্বলের পক্ষে দাঁড়ায়। দুর্বলকে সবলের অত্যাচার থেকে রক্ষা করে। এ কারণে সৎসাহসী ব্যক্তি পরিবারে গুরুত্বপূর্ণ ভূমিকা পালন করে। পাশাপাশি এরূপ ব্যক্তি দেশ ও জাতির ক্রান্তিকালে অগ্রণী ভূমিকা রাখে। তারা সমাজের প্রতিটি মানুষের জন্য পূজনীয় ও অনুকরণীয়। দেশের বা জাতির যেকোনো বিপদে সৎসাহসী ব্যক্তি ঝাঁপিয়ে পড়তে দ্বিধা করে না। পরিশেষে বলা যেতে পারে যে, উদ্দীপকের তপনের কর্মকাণ্ড অর্থাৎ, সৎসাহসের শিক্ষা সমাজ ও পারিবারিক জীবনে বিশেষ তাৎপর্যবহন করে। কারণ সৎসাহসের মাধ্যমে সমাজ ও পরিবারের কল্যাণের জন্য এ সকল ব্যক্তিরা সাহস প্রদর্শন করে।"
        }
      ]
    },
    {
      "number": "8",
      "uddipok": "রবেন বাবু সাধনায় সফলতা লাভ করার পর লোকের দেখাশোনা ও শিক্ষার উন্নতির জন্য কাজ করেন। তিনি লোক সেবার জন্য আশ্রম প্রতিষ্ঠা করে লোক সেবার ভূমিকা পালন করেন। তাঁকে \"রণে, বনে, জঙ্গলে” যেখানে স্মরণ করা হয়, সেখানে তিনি আমাদের রক্ষা করেন। অন্যদিকে অমল বাবু মানব সভ্যতার অগ্রগতিতে সনাতন ধর্মের উন্নতিকল্পে সংস্কারের প্রয়োজনবোধ করেন। বিজ্ঞানসম্মত কাজের প্রতি আগ্রহ প্রকাশ করেন। যুক্তি ছাড়া কাজ করলে ধর্মের ক্ষতি হতে পারে জেনে ধর্মের ক্ষেত্রে যুক্তিযুক্ত কাজ করেন।",
      "tag": "BDS 24",
      "sub_questions": [
        {
          "label": "ক",
          "question": "অহিংসা কাকে বলে?",
          "explanation": "দেহ, মন ও বাক্যের দ্বারা কোনো জীবকে কষ্ট না দেওয়াকে বলা হয় অহিংসা।"
        },
        {
          "label": "খ",
          "question": "মতুয়া ধর্মের উদ্ভব হলো কীভাবে?",
          "explanation": "হরিচাঁদ ঠাকুরের ধর্মনীতি থেকে মতুয়া ধর্মের উদ্ভব। হরিচাদ ঠাকুর ১৮১২ খ্রিষ্টাব্দে আবির্ভূত হয়ে হিন্দু সমাজে সকল ধর্ম ও বর্ণের মানুষকে এক হরিনামে মেতে থাকার আহ্বান জানান। তাঁর এ ধর্মনীতি থেকেই মতুয়া ধর্মের উদ্ভব। এ ধর্মের মূলমন্ত্র হচ্ছে ধর্ম-বর্ণ নির্বিশেষে হরিনামে মেতে থাকা। হরিনামই জগতে কল্যাণ, শান্তি ও সমৃদ্ধি প্রতিষ্ঠা করতে সক্ষম।"
        },
        {
          "label": "গ",
          "question": "রবেন বাবু কোন মনীষীর প্রতিনিধিত্ব করছেন তা পাঠ্যপুস্তকের আলোকে ব্যাখ্যা করো।",
          "explanation": "বিজন বাবুর মধ্যে বাবা লোকনাথ ব্রহ্মচারীর প্রতিচ্ছবি ফুটে উঠেছে। বাবা লোকনাথ ব্রহ্মচারী সাধনায় সিদ্ধি লাভ করার পর লোকসেবার জন্য নারায়ণগঞ্জ জেলার বারদীতে আশ্রম প্রতিষ্ঠা করেন। সততা, নিষ্ঠা, সংযম, সাম্য ও সেবার আদর্শে লোকশিক্ষকের ভূমিকা পালন করেছেন। মানুষের সুখশান্তির জন্য বাবা লোকনাথ বিভিন্ন সেবামূলক কাজ করেছেন। উদ্দীপকে বলা হয়েছে, বিজন বাবু একজন সিদ্ধপুরুষ এবং তিনি মানুষের সুখ-শান্তির কথা চিন্তা করে সেবা আশ্রম প্রতিষ্ঠা করেন। তাঁকে স্মরণ করলে সকল বিপদ-আপদ থেকে তিনি আমাদের রক্ষা করেন। এখানে বিজন বাবুর কর্মকাণ্ডের মাধ্যমে বাবা লোকনাথ ব্রহ্মচারীর প্রতি ইঙ্গিত করা হয়েছে। বাবা লোকনাথ ব্রহ্মচারী জীবদ্দশায় বিভিন্নভাবে মানুষের সেবা করেছেন। বিপদে-আপদে অদ্যবধি তাঁকে স্মরণ করলে তিনি আমাদের সাহায্য করেন। তিনি বলেছেন, 'রণে বনে জলে জঙ্গলে যেখানে বিপদে পড়িবে আমাকে স্মরণ করিও আমিই রক্ষা করিবো।'"
        },
        {
          "label": "ঘ",
          "question": "উদ্দীপকের অমল বাবু কোন যুক্তিবাদী সংস্কারের ইঙ্গিত বহন করছে? বর্তমান সমাজের প্রেক্ষাপটে তাঁর কাজের গুরুত্ব বিশ্লেষণ করো।",
          "explanation": "উদ্দীপকের রাজন বাবু যে যুক্তিবাদী সংস্কারকের ইঙ্গিত বহন করেছেন তিনি হলেন রাজা রামমোহন রায়। উনবিংশ শতকের অন্যতম যুক্তিবাদী সংস্কারক মনীষী হলেন রাজা রামমোহন রায়। সে সময়ে রাজা রামমোহন রায় লক্ষ করেন, বিভিন্ন দেব দেবীর উপাসক হয়ে এক হিন্দু সম্প্রদায় ক্ষুদ্র ক্ষুদ্র গোষ্ঠীচিন্তায় সংকীর্ণ হয়ে পড়ছে। এতে সমাজে যুক্তিহীন বিচারের পরিবেশ সৃষ্টি হচ্ছে। ফলে ধর্মের হানি ঘটছে। কারণ 'সব উপাস্য যে একই ব্রহ্মের বিভিন্ন প্রকাশ, হিন্দু সম্প্রদায় তা ভুলতে বসেছে। তখন তিনি এক ব্রহ্মের উপাসনার তত্ত্বকে উপস্থাপন করেন। উদ্দীপকে রাজন বাবুর হিন্দু ধর্মাবলম্বীদের মধ্যে ঐক্যের লক্ষ্যে ব্রহ্ম সাধনার আহ্বান জানানো রামমোহন রায়ের 'ব্রাহ্মসমাজ' স্থাপনের সাথে সাদৃশ্যপূর্ণ। ব্রহ্মই একমাত্র উপাস্য। এই বাণীর প্রচারের মাধ্যমে রাজন বাবু বিভক্ত, শক্তিহীন হিন্দু সম্প্রদায়ের মধ্যে একত্র হবার বাসনা জাগ্রত করার প্রয়োজনবোধ করেছেন। এ উপলব্ধি রামমোহন রায়ের যুক্তিবাদী সংস্কারের বহিঃপ্রকাশ। তার উপলব্ধির সাথে রাজা রামমোহন রায়ের উপলব্ধির সাদৃশ্য বিদ্যমান। সুতরাং আলোচনার শেষে বলা যায়, বর্তমান সমাজের প্রেক্ষাপটে রাজন বাবুর যুক্তিবাদী সংস্কারের প্রয়োজনীয়তা অপরিসীম।"
        }
      ]
    },
    {
      "number": "9",
      "uddipok": "নমিতা দশম শ্রেণির ছাত্রী। আচার-ব্যবহারে সে অমায়িক। গুরুজনদের সাথে দেখা হলে সে মাথানত করে অভিবাদন জানায়। এ জন্য গুরুজনরা তার প্রতি সবসময়ই সদয় থাকে। কিন্তু তার বাবার প্রতি সে মাঝে মাঝে রেগে যায়। কারণ তার বাবা একজন ধূমপায়ী। নমিতা ও তার মা অনেক বোঝানোর পরও তিনি এই অবস্থান থেকে বেরিয়ে আসতে পারছেন না, তবে চেষ্টা করছেন। বর্তমানে তিনি কাজটির জন্য খুবই অনুতপ্ত।",
      "tag": "DB, BB 19,RB, DIN.B, CB, CTG.B, SB, JB 19,MHSC 24,BDS 24",
      "sub_questions": [
        {
          "label": "ক",
          "question": "স্মৃতিশাস্ত্র কাকে' বলে?,",
          "explanation": "বেদের পরে কর্তব্য ও অকর্তব্য ধর্ম বা অধর্ম নির্ণয়ের জন্য রচিত গ্রন্থাবলিকে বলা হয় 'স্মৃতিশাস্ত্র'।"
        },
        {
          "label": "খ",
          "question": "আমাদের ধর্ম পালন করার কারণ বুঝিয়ে লেখো।",
          "explanation": "নিম্নের অনুরুপঃ জীবনকে সুন্দর ও কল্যাণময় করার জন্য আমরা ধর্ম পালন করি। ব্যক্তি, পরিবার ও সমাজ জীবনে ধর্ম পালনের গুরুত্ব অপরিসীম। ধর্ম ও ধর্মনীতি মানুষকে নম্র, ভদ্র ও বিনয়ী করে তোলে। মানবিক মূল্যবোধের উন্নতি এবং পরিবার ও সমাজ সুন্দরভাবে পরিচালনা করতে ধর্ম পালন করা প্রয়োজন। তাই পরিবার এবং সমাজকে সুন্দর, মানবিক ও কল্যাণকর করার জন্য আমরা ধর্ম পালন করি।"
        },
        {
          "label": "গ",
          "question": "নমিতা গুরুজনদের প্রতি কোন ধরনের প্রণাম করে থাকে? ব্যাখ্যা করো।",
          "explanation": "উদ্দীপকের নমিতা গুরুজনদের প্রতি যে প্রণাম করে তা হলো অভিবাদন। প্রণাম বলতে বোঝায় প্রকৃষ্টরূপে নমন বা নমস্কার। হরিচরণ বন্দ্যোপাধ্যায়ের 'বঙ্গীয় শব্দকোষ' গ্রন্থ অনুযায়ী প্রণাম চার প্রকার। যথা- ১. অভিবাদন, ২. পঞ্চাঙ্গ প্রণাম, ৩. অষ্টাঙ্গ প্রণাম ও ৪. নমস্কার। বাক্যের দ্বারা 'প্রণাম করি' বলে আনত হওয়াকে বলা হয় অভিবাদন। অনেক সময় বাক্য উচ্চারণ না করে কেবল আনত হয়েও অভিবাদন জানানো হয়। উদ্দীপকেও অভিবাদনের প্রতি ইঙ্গিত করা হয়েছে। উদ্দীপকে বলা হয়েছে, দশম শ্রেণির ছাত্রী নমিতা আচার-ব্যবহারে অমায়িক। গুরুজনদের সাথে দেখা হলে সে মাথানত করে অভিবাদন জানায়। এ জন্য গুরুজনরা তার প্রতি সবসময়ই সদয় থাকে। এ থেকে বোঝা যায়, নমিতা গুরুজনদের প্রতি যেভাবে সম্মান প্রদর্শন, করে তা হলো অভিবাদন। কারণ অভিবাদন করতে হয় আনত হয়ে অর্থাৎ মাথা নত করে। তাই বলা যায়, নমিতা অভিবাদনের মাধ্যমে গুরুজনদের প্রণাম করে।"
        },
        {
          "label": "ঘ",
          "question": "পারিবারিক ও সামাজিক জীবনে নমিতার বাবার কাজটির প্রভাব বিশ্লেষণ করো।",
          "explanation": "পারিবারিক ও সামাজিক জীবনে নমিতার বাবার কাজটি অর্থাৎ ধূমপানের প্রভাব অত্যন্ত নেতিবাচক। ধূমপান করা এক ধরনের মাদকাসক্তি। কারণ ধূমপান, মদ, গাঁজা, আফিম, হেরোইন, ফেনসিডিল ইত্যাদি মাদকের অন্তর্ভুক্ত। এগুলো একবার গ্রহণ করা শুরু হলে তা নেশায় পরিণত হয় আর সহজে ছাড়া যায় না। ধূমপায়ী সময় মতো ধূমপান করতে না পারলে অস্থির হয়ে ওঠে। ধূমপানের ফলে নানাবিধ রোগ হয়। যেমন- নিউমোনিয়া, ব্রংকাইটিস, যক্ষ্মা, ফুসফুসের ক্যান্সার, আলসার, ক্ষুধামান্দ্য, হৃদরোগ ইত্যাদি। তা ছাড়া ধূমপান শুধু ধূমপায়ীরই ক্ষতি করে না, অন্যদেরও ক্ষতির কারণ। ধূমপানের কারণে মানুষ সামাজিকভাবে অনেক সময় হেয় প্রতিপন্ন হয়। মুখে সবসময় দুর্গন্ধ থাকে। এজন্য অন্যের সাথে কথা বলার সময় অনেকক্ষেত্রে লজ্জা পেতে হয়। এসব অস্বস্তির কারণে মানসিক ক্ষতি হয়। ধূমপানের দ্রব্যাদি ক্রয়ের অর্থ যোগাড় করতে ধূমপায়ী কখনো কখনো অসৎ উপায় অবলম্বন করতেও দ্বিধা করে না। প্রায়ই এমন দেখা যায় যে, ধূমপান দিয়ে শুরু হয়ে শেষ পর্যন্ত অন্যান্য নেশা জাতীয় দ্রব্যে আসক্ত হয়ে পড়ে। এর ফলে পারিবারিক ও সামাজিক শান্তি-শৃঙ্খলা বিনষ্ট হয়। উপরের আলোচনার পরিপ্রেক্ষিতে বলা যায়, পারিবারিক ও সামাজিক জীবনে ধূমপান তথা মাদকের প্রভাব অত্যন্ত ভয়াবহ। মাদকাসক্ত হয়ে আজকাল অনেক যুবক বিভিন্ন অপরাধমূলক কর্মকাণ্ডে লিপ্ত হয়ে পারিবার ও সামাজের শান্তি ও নিরাপত্তা বিনষ্ট করছে।"
        }
      ]
    },
    {
      "number": "10",
      "uddipok": "সুকান্ত বাবু একজন ধার্মিক ব্যক্তি। তিনি একজন অবতারের আরাধনা করেন যিনি দ্বাপর যুগে আবির্ভূত হয়ে দুষ্টের দমন ও শিষ্টের পালন করেছেন। নিজের অত্যাচারী মামাকেও তিনি হত্যা করেন, একশত রাজাকে নিশ্চিত মৃত্যুর হাত থেকে রক্ষা করেছেন। অন্যদিকে সুকান্ত বাবুর ছেলে ডা. রবিন দেশের একজন নামকরা সার্জন। অপারেশন টেবিলে তার হাতে কখনই কোনো রোগীর মৃত্যু ঘটেনি। এ জন্য সবাই তাকে ভগবান ডাক্তার বলে ডাকে।",
      "tag": "DB, BB 19,RB, DIN.B, CB, CTG.B, SB, JB 19,BDS 24",
      "sub_questions": [
        {
          "label": "ক",
          "question": "চরক শরীরের কার্যকারিতার জন্য কয়টি উপাদানের কথা বলেছেন?",
          "explanation": "চরক শরীরের কার্যকারিতার জন্য ৩টি উপাদানের কথা বলেছেন।"
        },
        {
          "label": "খ",
          "question": "অবতার বলতে কী বোঝায়?",
          "explanation": "নিরাকার ঈশ্বর যখন কোনো বিশেষ উদ্দেশ্য সাধনে স্বেচ্ছায় সাকার রূপে পৃথিবীতে আসেন-তখন তাঁকে অবতার বলা হয়। অবতার অর্থ, হলো- উপর থেকে নিচে নামা বা অবতরণ করা। মনুষ্যসমাজে মাঝে মাঝে ধর্মের প্রতি অবজ্ঞা, অবহেলা দেখা দেয়। ধার্মিকদের জীবনে নেমে আসে নিপীড়ন-নির্যাতন। দুষ্কৃতিকারীদের অত্যাচার-অনাচার সমাজজীবনকে কলুষিত করে তোলে। এরূপ অবস্থায় ভগবান স্বয়ং জীব মূর্তি ধারণ করে পৃথিবীতে নেমে আসেন। একেই বলা হয় অবতার। ভগবান তাঁর উদ্দেশ্য সাধনের জন্য আজ পর্যন্ত নয়বার বিভিন্ন রূপধারণ করে পৃথিবীতে নেমে এসেছেন।"
        },
        {
          "label": "গ",
          "question": "সুকান্ত বাবু কোন ধরনের অবতারের আরাধনা করেন? বর্ণনা করো।",
          "explanation": "উদ্দীপকের সুকান্ত বাবু পূর্ণাবতারের আরাধনা করেন। ভগবান' যখন পূর্ণরূপে অবতরণ করেন, তখন তাঁকে বলা হয় পূর্ণাবতার। ভগবানের সমস্ত শক্তি ও গুণ পূর্ণাবতারের মধ্যে থাকে। শ্রীকৃষ্ণ হচ্ছেন ভগবানের পূর্ণাবতার। কারণ ভগবানের সমস্ত ঐশ্বর্য তাঁর মধ্যে ছিল। পৃথিবীতে যখন ধর্মের গ্লানি দেখা দেয়, অধর্মের বৃদ্ধি ঘটে, তখন ধর্ম সংস্থাপনের জন্য এবং দুষ্টের দমন ও শিষ্টের পালনের জন্য তিনি যুগে-যুগে জন্মগ্রহণ করেন। পৃথিবীতে এসে তিনি নিজের ঐশ্বরিক শক্তির মাধ্যমে জীবকুলকে রক্ষা করেন। সমাজে ধর্ম প্রতিষ্ঠা করেন। উদ্দীপকে বলা হয়েছে, সুকান্ত বাবু।একজন অবতারের আরাধনা করেন যিনি দ্বাপর যুগে আবির্ভূত হয়ে দুষ্টের দমন ও শিষ্টের পালন করেছেন। নিজের অত্যাচারী মামাকেও তিনি হত্যা করেন, একশত রাজাকে নিশ্চিত মৃত্যুর হাত. থেকে রক্ষা করেছেন। এ থেকে বোঝা যায়, সুকান্ত বাবু শ্রীকৃষ্ণের আরাধনা করেন। কারণ শ্রীকৃষ্ণ হলেন পূর্ণাবতার। তিনি নিজের মামা অত্যাচারী রাজা কংসকে হত্যা করেন। রুদ্রদেবের পূজার জন্য অত্যাচারী রাজা জরাসন্ধ একশ নরবলির উদ্দেশে ৮৬ জন রাজাকে বন্দি করে রেখেছিলেন। 'এ কথা শুনে শ্রীকৃষ্ণ জরাসন্ধকে হত্যা করেন। ফলে একশ জন রাজার প্রাণ বেঁচে যায়। সুতরাং সুকান্ত বাবু পূর্ণাবতার শ্রীকৃষ্ণের আরাধনা করেন।"
        },
        {
          "label": "ঘ",
          "question": "ডা. রবিনের মধ্যে প্রাচীন ভারতের কোনো চিকিৎসকের আদর্শ লক্ষ করা যায় কি? উত্তরের সপক্ষে যুক্তি প্রদর্শন করো।",
          "explanation": "নিম্নের অনুরুপঃ মিতুলের বাবা যে মহান চিকিৎসকের কথা বলেছেন তিনি হলেন প্রাচীন ভারতের একজন মহান চিকিৎসক চরক। চিকিৎসাশাস্ত্রে চরকের অপরিসীম অবদান পরিলক্ষিত হয়। পৃথিবীর মানুষকে ব্যাধিগ্রস্ত দেখে চরক চররূপে খ্রিষ্টপূর্ব ৩০০ অব্দে পৃথিবীতে আবির্ভূত হন। তিনি মানুষের কষ্ট দূর করার জন্য সবার চিকিৎসা শুরু করেন। চরকই প্রথম মানব দেহের পরিপাক, বিপাক ও রোগ প্রতিরোধের ক্ষমতা সম্পর্কে বলেন। তিনি বলেন, রোগের চিকিৎসার চেয়ে রোগ প্রতিরোধ করা বেশি জরুরি। রোগীর চিকিৎসার পূর্বে তিনি রোগের কারণসমূহ এবং পরিবেশ সম্পর্কে ভাবতে বলেছেন। চরক আয়ুর্বেদ চিকিৎসার জন্য চরকসংহিতা রচনা করেন। চরকসংহিতা রচনা করে তিনি সমগ্র মানব জাতির বিশেষ মঙ্গল সাধন করেন। এজন্য তাকে ভারতীয় চিকিৎসাশাস্ত্রের জনক বলা হয়ে থাকে।"
        }
      ]
    },
    {
      "number": "11",
      "uddipok": "বাঁধন বাবু এলাকায় একটি বালিকা বিদ্যালয় ও একটি মহিলা কলেজ প্রতিষ্ঠা করেছেন। এ কারণে তাদের এলাকায় প্রভূত উন্নতি সাধিত হয়েছে। এলাকার মানুষ এজন্য তাকে খুব প্রশংসা করে। তিনিও এসবের মধ্যেই বেঁচে থাকতে চান। কিন্তু তার ভাই রমেশ বাবুর এসবের দিকে খেয়াল নেই। তিনি প্রতি বছর বাড়িতে একটি অনুষ্ঠানের আয়োজন করেন। এই অনুষ্ঠানে তিনি সব ধর্ম ও বর্ণের লোককে নিমন্ত্রণ করেন। এ সময় তার বাড়িতে একটি মিলন মেলার সৃষ্টি হয়।",
      "tag": "RB, DIN.B, CB, CTG.B, SB, JB 19,MHSC 24,BDS 24",
      "sub_questions": [
        {
          "label": "ক",
          "question": "স্বামী বিবেকানন্দ কার নিকট ত্যাগের মন্ত্রে দীক্ষিত হন?",
          "explanation": "স্বামী বিবেকানন্দ শ্রীরামকৃষ্ণের নিকট ত্যাগের মন্ত্রে দীক্ষিত হন।"
        },
        {
          "label": "খ",
          "question": "'সত্যই সকল ধর্মের ভিত্তি'- বুঝিয়ে লেখ।",
          "explanation": "নিম্নের অনুরুপঃ সকল ধর্মেরই ভিত্তি এক এবং তা হলো সত্য। সকল ধর্মের লক্ষ্য হলো ঈশ্বরলাভ। আর একমাত্র সত্যের মধ্য দিয়েই ঈশ্বরলাভের পথ প্রসারিত। সৎ হওয়া আর সৎ কর্ম করা ধর্মের অঙ্গ। ঈশ্বর সবসময় এবং সর্বত্র বিরাজমান- এ সত্যকে মনে ধারণ করে ঈশ্বরের আরাধনা করতে হবে। সকল ধর্মে এক ঈশ্বরকে সকল সৃষ্টির মূল বলা হয়। এজন্য স্বামী বিবেকানন্দ বলতেন 'সত্যই সকল ধর্মের ভিত্তি।'"
        },
        {
          "label": "গ",
          "question": "বাঁধন বাবুর মধ্যে স্বামী বিবেকানন্দের কোন গুণটি লক্ষ করা যায়? ব্যাখ্যা করো।",
          "explanation": "বাঁধন বাবুর মধ্যে স্বামী বিবেকানন্দের নারীশিক্ষা অনুরাগ গুণটি লক্ষ্য করা যায়। মহামনীষী স্বামী বিবেকানন্দ নারী স্বাধীনতায় বিশ্বাসী ছিলেন। তিনি নারী শিক্ষাকে জোরালোভাবে সমর্থন করতেন। বৈদিক যুগের মৈত্রেয়ী, গাগী প্রমুখ বিদুষী নারীর উল্লেখ করে তিনি বলেছেন- সেই যুগে নারীরা যদি এত শিক্ষালাভ করতে পারে, তা হলে এযুগের নারীরা পারবে না কেন? তাঁর মতে, যে জাতি নারীদের সম্মান দেয় না, সে জাতি কখনো বড় হতে পারে না। তিনি মনে করতেন, নারীর অবস্থার উন্নতি না করে বিশ্বের মঙ্গলসাধন করা সম্ভব নয়। এ জন্য তিনি নারী শিক্ষার উপর জোর দিয়েছিলেন। প্রতিটি সমাজের উন্নয়নের মূল চাবিকাঠি হলো আর্থ-সামাজিক ক্ষেত্রে নারী ও পুরুষের সহাবস্থান। উদ্দীপকে বলা হয়েছে, বাঁধন বাবু এলাকায় একটি বালিকা বিদ্যালয় ও একটি মহিলা কলেজ প্রতিষ্ঠা করেছেন। এখানে বাঁধন বাবুর কাজের মাধ্যমে স্বামী বিবেকানন্দের নারীশিক্ষা অনুরাগ গুণটি প্রকাশ পেয়েছে। তিনিও স্বামীজীর মতো নারীশিক্ষার গুরুত্ব উপলব্ধি করতে পেরেছেন। তিনি বুঝতে পেরেছেন দেশ ও জাতির উন্নতির জন্য এ কাজটি অত্যন্ত জরুরি। নারীরাও যদি পুরুষের মতো সমান সুযোগ-সুবিধা পায় তা হলে তারাও দেশের উন্নয়নে সমান অবদান রাখতে পারবে।"
        },
        {
          "label": "ঘ",
          "question": "রমেশ বাবুর মধ্যে স্বামী বিবেকানন্দের অসাম্প্রদায়িক চেতনারই বহিঃপ্রকাশ ঘটেছে'- মন্তব্যটির যথার্থতা মূল্যায়ন করো।",
          "explanation": "রমেশ বাবুর মধ্যে স্বামী বিবেকানন্দের অসাম্প্রদায়িক চেতনারই বহিঃপ্রকাশ ঘটেছে'- মন্তব্যটি যথার্থ। স্বামী বিবেকানন্দের কাছে কোনো জাতিভেদ ছিল না। তিনি বলতেন, নিচ জাতি, মূর্খ, দরিদ্র, অজ্ঞ, মুচি, মেথর সকলেই আমাদের ভাই। এ কারণে তিনি বর্ণ, গোত্র এবং শ্রেণি-পেশা নির্বিশেষে সকল মানুষের সেবা করাকেই পরম ধর্ম বলে মনে করতেন। ধনী-দরিদ্র, মুচি-মেথর কোনো পার্থক্য নেই। কোনো মানুষ অস্পৃশ্য নয়, পেশা তার যা-ই হোক। তাঁর এ আদর্শে উদ্বুদ্ধ হয়ে ব্রাহ্মণ যুবকরা পর্যন্ত কলেরাপীড়িত চণ্ডালদের পাশে বসে তাদের সেবা করেছেন। স্বামীজী সমাজের নিচু স্তরের মানুষদের প্রতি উঁচু স্তরের মানুষের অত্যাচারের প্রতিবাদ করেছেন। তাঁর কাছে সবাই সমান ছিল। তিনি সব শ্রেণি-পেশার মানুষকে সমান মনে করতেন। -উদ্দীপকের রমেশ বাবুর ক্ষেত্রে লক্ষ করা যায়, তিনি প্রতি বছর বাড়িতে একটি অনুষ্ঠানের আয়োজন করেন। এই অনুষ্ঠানে তিনি সব ধর্ম ও বর্ণের লোককে নিমন্ত্রণ করেন। এ সময় তার বাড়িতে একটি মিলন মেলার সৃষ্টি হয়। সব ধর্ম ও বর্ণের লোককে নিমন্ত্রণ করার মাধ্যমে রমেশ বাবুর মধ্যে স্বামী বিবেকানন্দের অসাম্প্রদায়িক চেতনার প্রকাশ পেয়েছে। সব মানুষই এক ঈশ্বরের সৃষ্টি এবং তিনি সবাইকে সম্মান করে পাঠিয়েছেন। কর্মের কারণে মানুষের অবস্থার ভিন্নতা হলেও সবাই সমান। এ কারণে তিনি মানবসেবা বা জীবসেবাকে পরমধর্ম মনে করতেন। উপরের আলোচনার পরিপ্রেক্ষিতে বলা যায়, রমেশ বাবু স্বামী বিবেকানন্দের মতো অসাম্প্রদায়িক চেতনার মানুষ। তিনি ধর্ম-বর্ণের ভেদাভেদ ভুলে সবাইকে পারিবারিক অনুষ্ঠানে নিমন্ত্রণ করেন। এর ফলে সমাজে সকল ধর্ম-বর্ণের মানুষের মধ্যে সৌহার্দ্যপূর্ণ সম্পর্ক গড়ে ওঠে।"
        }
      ]
    }
  ]
}