{
  "title": "বরিশাল বোর্ড ২০২৪",
  "subtitle": "হিন্দু ধর্ম ও নৈতিক শিক্ষা (11)",
  "questions": [
    {
      "number": "1",
      "uddipok": "বীণা সারা বছরই কোনো না কোনো আচার-অনুষ্ঠান করে থাকে। এসব আচার-অনুষ্ঠানের মাধ্যমে সে জীবনটাকে আনন্দময় ও কল্যাণময় করে গড়ে তোলে। এগুলোর মধ্যে কিছু আছে ধর্মাচার, আবার কিছু আছে ধর্মানুষ্ঠান, যা জাতি-বর্ণ নির্বিশেষে সাম্যের শিক্ষা দেয়।",
      "tag": "BB 24",
      "sub_questions": [
        {
          "label": "ক",
          "question": "দীপাবলি কাকে বলে?",
          "explanation": "দীপাবলি বা দেওয়ালি হলো কালীপূজার দিন রাতে উদ্যাপিত একটি উৎসব।"
        },
        {
          "label": "খ",
          "question": "নবান্ন উৎসব কেন করা হয়? ব্যাখ্যা করো।",
          "explanation": "কার্তিক ও অগ্রহায়ণ মাসে নতুন ফসল (ধান) ঘরে তোলা উপলক্ষ্যে নবান্ন উৎসব করা হয়। নবান্ন উৎসব একটি ঋতুভিত্তিক অনুষ্ঠান। হেমন্তকালে অগ্রহায়ণ মাসে নতুন ধানের চাল দিয়ে তৈরি ভাত ও নানারকম পিঠা দিয়ে নবান্ন উৎসব উদযাপন করা হয়। এটি আবহমান বাংলার একটি ঐতিহ্যবাহী অসাম্প্রদায়িক গ্রামীণ উৎসব। বাংলাদেশের বিভিন্ন গ্রাম-অঞ্চলে জাতি, ধর্ম- বর্ণ নির্বিশেষে সব মানুষ এতে অংশগ্রহণ করে।"
        },
        {
          "label": "গ",
          "question": "পারিবারিক ও সামাজিক জীবনে বীণার ধর্মাচারের গুরুত্ব অধিক'- পাঠের আলোকে ব্যাখ্যা করো।",
          "explanation": "পারিবারিক ও সামাজিক জীবনে বীণার ধর্মাচারের গুরুত্ব অধিক। আমাদের জীবনকে সুন্দর ও কল্যাণময় করার জন্য যে সমস্ত আচার- আচরণ চর্চিত হয় তা-ই ধর্মাচার। এগুলো লোকাচারও বটে। এসকল আচরণে মাঙ্গলিক কর্মের নির্দেশ আছে। যে-সকল আচার-আচরণ আমাদের জীবনকে সুন্দর ও মঙ্গলময় করে গড়ে তোলে, তা ধর্মাচার নামে স্বীকৃত। সংক্রান্তি উৎসব, গৃহপ্রবেশ, জামাইষষ্ঠী, রাখীবন্ধন, -ভাইফোঁটা, দীপাবলি, হাতেখড়ি, নবান্ন প্রভৃতি ধর্মাচারের অন্তর্ভুক্ত। ব্যক্তি, পরিবার ও সমাজ জীবনে ধর্মাচারের গুরুত্ব অপরিসীম। ধর্মাচার বা ধর্মনীতি মানুষকে ভদ্র, নম্র ও বিনয়ী করে তোলে। মানবীয় মূল্যবোধের এ নীতি অনুসরণ করতে হলে ধর্মাচার অনুসরণ করতে হয়। ধর্মাচারের মাধ্যমে সামাজিক ও পারিবারিক জীবনের বন্ধন আরও সুদৃঢ় হয়। সুতরাং বলা যায়, আমাদের ব্যক্তি, পরিবার ও সমাজ জীবন সুন্দর-সুষ্ঠুভাবে পরিচালনা করতে হলে ধর্মাচারের নীতি অনুসরণ করা আবশ্যক কর্তব্য।"
        },
        {
          "label": "ঘ",
          "question": "বীণার ধর্মানুষ্ঠানটি সাম্যের শিক্ষা দেয়'- তোমার পঠিত বিষয়ের আলোকে বিশ্লেষণ করো।",
          "explanation": "বীণার ধর্মানুষ্ঠানটি সাম্যের শিক্ষা দেয়'- কথাটি অত্যন্ত তাৎপর্যপূর্ণ। হিন্দুধর্মে পালিত অন্যতম সাম্যমূলক ধর্মানুষ্ঠান হলো রথযাত্রা। রথ হলো চাকাওয়ালা একটি যান। এখানে তিনজন দেবতা- জগন্নাথ, বলরাম ও সুভদ্রা অধিষ্ঠিত থাকেন। ভক্তগণ এ তিন দেবতার যানটিকে একটি নির্দিষ্ট মন্দির বা বারোয়ারি তলায় রেখে আসেন। এরপর ঠিক নবম দিনে অর্থাৎ একাদশীর দিন সে স্থান থেকে টেনে পুনরায় পূর্বের নির্দিষ্ট মন্দিরে ফিরিয়ে নিয়ে যাওয়া হয়। 'রথের সময় ভগবানই ভক্তের কাছে নেমে আসেন। রথযাত্রায় সর্বস্তরের ও সকল ধর্মের মানুষ স্বতঃস্ফূর্তভাবে অংশগ্রহণ করে। সবাই একত্রে রথের রশি ধরে। এখানে জাতি-বর্ণের বিভেদ থাকে না। নানা জাতি-বর্ণের মানুষ সব ভেদাভেদ ভুলে গিয়ে একাত্ম হয়ে যায়। একে-অপরের সাথে মনের দুঃখ-সুখের বিনিময় করে। ফলে সামাজিক বন্ধন আরও সৃদৃঢ় হয়। রথযাত্রা উপলক্ষ্যে নয় দিনব্যাপী বিভিন্ন ধর্মীয় অনুষ্ঠান ও মেলা অনুষ্ঠিত হয়। সেখানে সব ধর্মের মানুষ অংশগ্রহণ করে। ফলে তাদের মধ্যে মিলনমেলা তৈরি হয়। তাই একথা সহজেই বলা যায়, সাম্যের শিক্ষা দেওয়া বীণার ধর্মানুষ্ঠানটি হলো রথযাত্রা। সুতরাং বলা যায়, রথযাত্রা আমাদের সাম্যের শিক্ষা দেয়। অর্থনৈতিক ও ধর্মীয় দিকের পাশাপাশি জাতি-বর্ণের বিভেদ মুক্ত সমাজ গঠনের শিক্ষা রথযাত্রার মতো ধর্মানুষ্ঠান থেকে পাওয়া যায়।"
        }
      ]
    },
    {
      "number": "2",
      "uddipok": "অঞ্জনা দেবী প্রতিদিন সকালে স্নান করে শুদ্ধ বস্ত্র পরিধান করে পূজা অর্চনা করেন। পূজা শেষে গীতা ও অন্যান্য ধর্মগ্রন্থ পাঠ করেন। অন্যদিকে, 'তার স্বামী পরিমল বাবু প্রতিদিন সকালে ধ্যানে বসে ঈশ্বরের আরাধনা করেন, যা মূলত অন্তরের ভক্তি, শ্রদ্ধা ও ভালোবাসা ইষ্ট দেবতার উদ্দেশ্যে প্রকাশ করা হয়।",
      "tag": "BB 24",
      "sub_questions": [
        {
          "label": "ক",
          "question": "সেবা কাকে বলে?",
          "explanation": "অন্যের মঙ্গলের জন্য দেহ ও মনের সমন্বয়ে কল্যাণকর যে কাজ করা হয় তাকে সেবা বলে।"
        },
        {
          "label": "খ",
          "question": "ভগবানের অবতরণের কারণ ব্যাখ্যা করো।",
          "explanation": "ভগবানের অবতরণের কারণ হলো দুষ্কৃতকারীদের বিনাশ সাধন, সাধু-সজ্জনদের দুঃখ-কষ্ট থেকে মুক্ত করা এবং ধর্ম সংস্থাপন করা। মানব সমাজে মাঝে মাঝে ধর্মের প্রতি অবজ্ঞা, অবহেলা দেখা দেয়। ধার্মিকদের জীবনে নেমে আসে নিপীড়ন-নির্যাতন। দুষ্কৃতকারীদের অত্যাচার-অনাচার সমাজজীবনকে কলুষিত করে তোলে। এরূপ অবস্থায় ভগবান স্বয়ং পৃথিবীতে নেমে আসেন। তাঁর এই নেমে আসার রূপকেই বলা হয় অবতার।"
        },
        {
          "label": "গ",
          "question": "অঞ্জনা দেবীর ঈশ্বর আরাধনার পদ্ধতিকে কী বলা হয়? ব্যাখ্যা করো",
          "explanation": "অঞ্জনা দেবীর ঈশ্বর আরাধনার পদ্ধতিকে সাকার উপাসনা বলা হয়। আমাদের মঙ্গলের জন্য আমরা ঈশ্বরের কাছে প্রার্থনা জানাই। তাঁর গুণগান করি। বিশেষ পদ্ধতিতে ঈশ্বরের গুণগান করার রীতিকে বলা হয় উপাসনা। উপাসনা সাধারণত দুই ধরনের হয়ে থাকে। যথা- সাকার উপাসনা ও নিরাকার উপাসনা। সাকার উপাসনা বিভিন্ন দেব-দেবীর প্রতিমাকে উদ্দেশ্য করে করা হয়। সাকার উপাসনা সগুণ উপাসনা বা ভক্তিযোগ নামে পরিচিত। সগুণরূপে ঈশ্বর সাকাররূপে অবস্থান করেন। এ সময় তিনি প্রতিকৃতে প্রকাশিত। পূজা করাকে সগুণ উপাসনা হিসেবে বিবেচনা করা হয়। উদ্দীপকে বলা হয়েছে, অঞ্জনা দেবী প্রতিদিন সকালে স্নান করে শুদ্ধ বস্ত্র পরিধান করে পূজা অর্চনা করেন। পূজা শেষে গীতা ও অন্যান্য ধর্মগ্রন্থ পাঠ করেন। এ থেকে বোঝা যায়, তিনি ঈশ্বরের সাকার উপাসনা করেন। কারণ সাকার উপাসনার জন্য শরীরকে পবিত্র করে পরিশুদ্ধ বস্ত্র পরিধান করতে হয়।"
        },
        {
          "label": "ঘ",
          "question": "পরিমল বাবুর উপাসনা পদ্ধতিটি তোমার পাঠ্য শ্রীমদ্‌ভগবদ্‌গীতার আলোকে বিশ্লেষণ করো।",
          "explanation": "পরিমল বাবুর উপাসনা পদ্ধতিটি হলো নিরাকার উপাসনা। উদ্দীপকের পরিমল বাবু প্রতিদিন সকালে ধ্যানে বসে ঈশ্বরের আরাধনা করেন। অর্থাৎ তিনি ঈশ্বরের নিরাকার উপাসনা করেন। 'নিরাকার' শব্দের অর্থ যার কোনো আকার নেই। মূলত এ ধরনের উপাসনা ধ্যানসাধনার মাধ্যমে করা হয়। জ্ঞানযোগ নিরাকার উপাসনার একটি অংশ। হিন্দুধর্মাবলম্বী কেউ নিরাকার, কেউবা সাকার উপাসনার মাধ্যমে ঈশ্বরকে পূজা বা আরাধনা করেন। এ সম্পর্কে ভগবান শ্রীকৃষ্ণ শ্রীমদ্ভগবদ্গীতায় উল্লেখ করেছেন- ১ ফেযথা মাং প্রপদ্যন্তে তাং স্তথৈব ভজাম্যহম্। মম বৰ্ম্মানুবর্তন্তে মনুষ্যাঃ পার্থ সর্বশঃ। (গীতা ৪/১১) অর্থাৎ, যারা যেভাবে আমাকে ভজনা করে তাদের সেভাবেই আমি কৃপা করে থাকি। মনুষ্যগণ সর্বপ্রকারে আমার পথ অনুসরণ করে। দেবদেবীগণ একই ঈশ্বরের বিভিন্ন রূপ। তাই হিন্দুধর্মের একের মধ্যে বহুর সমাবেশ বা বহুর মধ্যে একের অভিব্যক্তি ঘটেছে। পরিশেষে বলা যায়, সাকার উপাসনায় ঈশ্বরের কোনো প্রতিকৃতিকে উদ্দেশ্য করে করা হয় না। নিরাকার ঈশ্বরকে অদৃশ্য অবস্থায় উপলব্ধি করে তাঁর উপাসনা করা হয়। যার দৃষ্টান্ত শ্রীমদ্ভগবদ্গীতাতেও পাওয়া যায়।"
        }
      ]
    },
    {
      "number": "3",
      "uddipok": "প্রত্যয় বাবু তার সন্তানদের লেখাপড়াসহ যাবতীয় খরচ বহন করেন। তাছাড়া অতিথি সেবা, মা-বাবার ভরণ-পোষণ, সমাজের প্রতি যে কর্তব্য তিনি তা নিষ্ঠার সাথে পালন করেন। তার প্রতিবেশী সজল বাবুর ধারণা হলো, জাগতিক সকল কর্ম পরিত্যাগ করে কেবল ঈশ্বর চিন্তাতেই মগ্ন থাকা। ঈশ্বরের চিন্তায় মগ্ন থাকলেই কর্ম-ফলাসক্তি ও ভোগাসক্তি ত্যাগ হয়।",
      "tag": "BB 24",
      "sub_questions": [
        {
          "label": "ক",
          "question": "একেশ্বরবাদ কাকে বলে?",
          "explanation": "ব্রহ্ম বা ঈশ্বর এক ও অদ্বিতীয়- এই বিশ্বাসকে বলে একেশ্বরবাদ।"
        },
        {
          "label": "খ",
          "question": "প্রত্যাহার বলতে কী বোঝায়?",
          "explanation": "দেহের ইন্দ্রিয়গুলোকে নিজ নিজ বিষয় হতে মুক্ত করে চিত্তের অনুগামী করার নাম প্রত্যাহার। ইন্দ্রিয়গুলোকে নিজ নিজ বিষয় হতে মুক্ত করা কষ্টসাধ্য বটে তবে অসাধ্য নয়। দৃঢ় সংকল্প ও অভ্যাসের দ্বারা ইন্দ্রিয়গুলোকে অন্তর্মুখী করা যায়। ইন্দ্রিয়গুলো অন্তর্মুখী হলে চিত্তে বিষয়-আসক্তি নষ্ট হয়। এমতাবস্থায় চিত্ত আরাধ্য বস্তুতে নিবিষ্ট হতে পারে।"
        },
        {
          "label": "গ",
          "question": "প্রত্যয় বাবু কোন আশ্রমের অন্তর্ভুক্ত- তা পাঠের আলোকে বর্ণনা করো।",
          "explanation": "নিম্নের অনুরূপঃ কমল বাবুর কাজটি মানবজীবনের গার্হস্থ্য আশ্রমের পর্যায়ভুক্ত। মানুষ গার্হস্থ্য আশ্রমে বিবাহের মাধ্যমে সন্তান-সন্ততি লাভ এবং তাদের ভরণ-পোষণসহ পারিবারিক জীবনে প্রতিদিন পাঁচটি যজ্ঞ কর্মের অনুশীলন করে। এই পাঁচটি যজ্ঞ হচ্ছে: পিতৃযজ্ঞ, দৈবযজ্ঞ, ভূতযজ্ঞ, নৃযজ্ঞ ও ঋষিযজ্ঞ। মা-বাবার প্রতি কর্তব্য সম্পাদন করে একজন সন্তান পিতৃযজ্ঞ সম্পন্ন করে থাকে। প্রকৃতিদত্ত বস্তু ভোগ করার সময় মানুষ কৃতজ্ঞ চিত্তে ভগবানকে তার ভোগ্যবস্তু নিবেদন করে থাকেন। এই কর্মটিকে বলা হয় দৈবযজ্ঞ। ভূতযজ্ঞ হচ্ছে পাখিসহ অন্যান্য জীবজন্তুর আহার প্রদানসহ নানা প্রকার পরিচর্যা। অতিথি সেবাকে বলা হয় নৃযজ্ঞ। পদ্ধতিগতভাবে বেদসহ প্রয়োজনীয় গ্রন্থাদি পাঠের দ্বারা জ্ঞান ও নৈতিকতা অর্জনের প্রচেষ্টাকে বলা হয় ঋষিযজ্ঞ। এ সমস্ত কর্মের মধ্য দিয়ে সমাজের প্রতি মানুষ তার কর্তব্য সম্পাদন করেন। এসবই গার্হস্থ্য আশ্রমের কর্ম। এরূপ আশ্রমের প্রতিফলন ঘটেছে উদ্দীপকের কমল বাবুর কর্মকাণ্ডে। উদ্দীপকে বলা হয়েছে, কমল বাবু ছেলেমেয়ে স্ত্রীসহ পরিবারের সকলের দেখা-শোনা এবং ব্যয়ভার বহন করেন। অতিথি সেবাসহ সমাজের সকল দায়িত্ব নিষ্ঠার সাথে পালন করেন। তার এসব ধর্ম গার্হস্থ্য আশ্রমের অন্তর্ভুক্ত। কারণ গার্হস্থ্য আশ্রমে মানুষ সংসার ধর্ম এবং সামাজিক দায়িত্ব পালন করে থাকেন।"
        },
        {
          "label": "ঘ",
          "question": "“ঈশ্বর চিন্তায় মগ্ন থাকলেই ভোগাসক্তি ও কর্ম-ফলাসক্তি ত্যাগ হয়”- সজল বাবুর ধারণা শ্রীমদ্ভগবদ্গীতার আলোকে বিশ্লেষণ করো।",
          "explanation": "নিম্নের অনুরূপঃঃ \"ঈশ্বর চিন্তায় মগ্ন থাকলেই ভোগাশক্তি ও কর্ম-ফলাসক্তি ত্যাগ হয়\"- উদ্দীপকের সজল বাবুর ধারণা সন্ন্যাস আশ্রমের সাথে সঙ্গতিপূর্ণ। পবিত্র শ্রীমদ্ভগবদ্গীতায় বলা হয়েছে, \"অনাশ্রিতঃ কর্মফলং কার্যং কর্ম করোতি যঃ। স সন্ন্যাসী চ যোগী চ ন নিরগ্নির্ন চাক্রিয়ঃ ॥” (৬/১) অর্থাৎ, কর্মফলের বাসনা না করে যিনি কর্তব্যকর্ম, করেন, তিনিই সন্ন্যাসী, তিনিই যোগী, শুধু গৃহাদি কর্ম বা শরীর ধারণের উপকরণ সংগ্রহে কর্মত্যাগই সন্ন্যাস নয়। গীতার এই চরণে বলা হয়েছে, কর্মফলের বাসনা না করে যিনি কর্তব্যকর্ম করেন তিনিই সন্ন্যাসী। বস্তুত কর্ম-ফলাসক্তি ও ভোগাসক্তি ত্যাগ না করে কর্ম করলে সেটি হয় যায় সকাম কর্ম। আর একজন ব্যক্তি কখনো সকাম কর্মের মাধ্যমে সন্ন্যাসী হতে পারেন না। তাই বলা যায়, সন্ন্যাসের মূল প্রতিপাদ্য হচ্ছে কর্ম-ফলাসক্তি ও ভোগাসক্তি ত্যাগ। পরিশেষে বলা যায়, শ্রীমদ্ভগবদ্গীতার চরণ ও উদ্দীপকের সজল বাবুর চিন্তা- ধারা একে অপরের পরিপূরক। সন্ন্যাস গ্রহণ করলে একজন মানুষ দেবতা হয়ে যায়। যেহেতু সন্ন্যাসের মূল প্রতিপাদ্য হচ্ছে কর্ম-ফলাসক্তি ও ভোগাসক্তি ত্যাগ। আর ঈশ্বর চিন্তায় মগ্ন থাকার মাধ্যমে ভোগাসক্তি ও কর্ম-ফলাসক্তি ত্যাগ করা সম্ভব। তাই প্রশ্নোক্ত উক্তিটি সন্ন্যাস আশ্রমের ক্ষেত্রে যথার্থ।"
        }
      ]
    },
    {
      "number": "4",
      "uddipok": "সুজন তার বাবার একমাত্র সন্তান। বাবার হঠাৎ মৃত্যুতে সে শোকে বিহ্বল হয়ে পড়ে। মৃত্যুর পর পাড়া-প্রতিবেশীরা তার বাবার দেহটিকে বস্ত্রাবৃত ও মালা চন্দনাদি দ্বারা বিভূষিত করে শ্মশানে নিয়ে যায়। আমকাঠ বা চন্দনকাঠ দিয়ে চিতা সাজানোর পর সে পিতার মুখাগ্নি করে। শাস্ত্রানুযায়ী মৃতব্যক্তির পরিবার ও জ্ঞাতিবর্গ অশৌচ পালন করে তার আত্মার প্রতি শ্রদ্ধা প্রদর্শন করেন।",
      "tag": "BB 24",
      "sub_questions": [
        {
          "label": "ক",
          "question": "জাতকর্ম কাকে বলে?",
          "explanation": "জন্মের পর পিতা যব, যষ্টিমধু ও ঘৃত দ্বারা সন্তানের জিহ্বা স্পর্শ করে মন্ত্রোচ্চারণ করেন একে জাতকর্ম বলে।"
        },
        {
          "label": "খ",
          "question": "'চাতুর্বর্নং ময়া সৃষ্টং গুণকর্মবিভাগশঃ'-উক্তিটি বুঝিয়ে লেখো।",
          "explanation": "'চাতুর্বর্ণ্যং ময়া সৃষ্টং গুণকর্মবিভাগশঃ\"- উক্তিটি শ্রীমদ্ভগবদ্গীতার একটি শ্লোক। শ্রীমদ্‌ভগবদ্গীতায় ভগবান শ্রীকৃষ্ণ বলেছেন- 'চাতুর্বর্ণ্যং ময়া সৃষ্টং গুণকর্মবিভাগশঃ' অর্থাৎ, 'গুণ ও কর্মের বিভাগ অনুসারে আমিই চারটি বর্ণ সৃষ্টি করেছি'। যে যে রকম পেশায় নিয়োজিত তার বর্ণটি সে অনুসারে হয়। ব্রাহ্মণ সন্তান হলেই যে একজন ব্রাহ্মণ বলে গণ্য হবে, এমনটি নয়। সত্ত্বগুণ প্রভাবিত কোনো শূদ্রের সন্তানও ব্রাহ্মণ পদবাচ্য হতে পারেন। আবার কোনো ব্রাহ্মণ সন্তান তমঃ গুণে প্রভাবিত হলে সে শূদ্র বলে গণ্য হবেন। সুতরাং বলা যায়, জাতি বা বর্ণভেদ বংশগত নয়, গুণ ও কর্মগত।"
        },
        {
          "label": "গ",
          "question": "সুজনের বাবার অন্ত্যেষ্টিক্রিয়া তোমার পাঠের আলোকে বর্ণনা করো।",
          "explanation": "নিম্নের অনুরুপঃ বিমল বাবুর অন্ত্যেষ্টিক্রিয়া শাস্ত্রের বিধান অনুসরণ করে সম্পন্ন হয়েছিল। শাস্ত্রে মৃতদেহ সৎকারের যে বিধান দেওয়া হয়েছে তাই হচ্ছে অন্ত্যেষ্টিক্রিয়া। এ সময় কতগুলো বিধিবিধান পালন করে মৃতদেহ সৎকারের ব্যবস্থা করা হয়। অন্ত্যেষ্টিক্রিয়ার শুরুতে মৃতদেহকে বস্ত্রাবৃত ও মালা চন্দনাদি দ্বারা বিভূষিত করে শ্মশানে নিয়ে যাওয়া হয়। সেখানে মৃতদেহের মাথা দক্ষিণ দিকে রেখে তাকে কুশের ওপর শুয়ে রাখা হয়। দাহাধিকারী নিজে স্নান সেরে মৃতদেহের গায়ে তেল ও কাঁচা হলুদ মেখে তাকে স্নান করান।- স্নানের পর মৃতদেহকে নতুন কাপড়, মালা, চন্দন দ্বারা সজ্জিত করা হয়। এরপর শরীরের সপ্তছিদ্র স্বর্ণ ও কাঁসা দ্বারা আচ্ছাদন ও পিন্ডদান করা হয়। সর্বশেষে আম বা চন্দন কাঠের চিতায় মৃতদেহকে শয়ন করানো হয়। অন্ত্যেষ্টিক্রিয়ার মন্ত্র পাঠ করে মৃতদেহের চারপাশে জ্যেষ্ঠপুত্র সাত অথবা তিনবার প্রদক্ষিণ করে মুখাগ্নি প্রদান করেন। উদ্দীপকে বিমল বাবু পরলোকগমন করলে জ্যেষ্ঠ পুত্র ইন্দ্রজিৎ উল্লেখিত শাস্ত্রীয় বিধান অনুযায়ী তার পিতার অন্ত্যেষ্টিক্রিয়া সম্পন্ন করেছিল।"
        },
        {
          "label": "ঘ",
          "question": "সুজনের বাবার অশৌচ পালনের যৌক্তিকতা তোমার পঠিত বিষয়ের আলোকে বিশ্লেষণ করো।",
          "explanation": "সুজনের বাবার অশৌচ পালনের যৌক্তিকতা রয়েছে। 'শৌচ' শব্দের অর্থ 'শুচিতা'। সুতরাং 'অশৌচ' শব্দের অর্থ শুচিতা বা পবিত্রতার অভাব। মাতা-পিতা বা জ্ঞাতিবর্গের মৃত্যুতে আমাদের অশৌচ হয়। মাতা-পিতার মৃত্যুর পর অশৌচ কালে হবিষ্যান্ন বা ফলফলাদি খেয়ে জীবন ধারণ করতে হয়। এ সময় কঠোর সংযম পালন করে শ্রাদ্ধ করার উপযুক্ততা অর্জন করতে হয়। অশৌচ পালন যে শুধু শাস্ত্রীয় বিধি-বিধান তাই নয়, সামাজিক দিক থেকেও এর যথেষ্ট গুরুত্ব আছে। পিতা-মাতার জীবদ্দশায় সারাদিন কর্মক্লান্ত হয়ে ঘরে ফিরে এলে তাদের স্পর্শ সন্তানদের স্বর্গসুখ দেয়। হঠাৎ করে তাদের চির অনুপস্থিতি সন্তানদেরকে বিচলিত করে তোলে। এমনকি নিকট আত্মীয়-স্বজনের মৃত্যুও আমাদের বিষাদগ্রস্ত করে তোলে। তাদের আত্মার শান্তি কামনায় নিজেদেরকে প্রস্তুত করতে হয়। কিন্তু বিচলিত মনে ঈশ্বরের প্রতি সবিনয়ে পূর্ণ একাগ্রতা আসে না। এজন্য চাই শান্ত মন। তাই সময়ের প্রয়োজন। আর এ প্রস্তুতির জন্য অশৌচ পালন কর্তব্য। এতে মন ধীরে ধীরে শান্ত হয় এবং মনে প্রশান্তি ফিরে আসে। এছাড়া মৃত ব্যক্তির পরিবার ও জ্ঞাতিবর্গ অশৌচ পালন করে তার আত্মার প্রতি শ্রদ্ধা প্রদর্শন করেন। সুতরাং উপরের আলোচনা থেকে বোঝা যায়, সুজনের বাবার অশৌচ পালনের যৌক্তিকতা রয়েছে।"
        }
      ]
    },
    {
      "number": "5",
      "uddipok": "উদ্দীপক-১: প্রহলাদ বাবু প্রতিবছর নিজ বাড়িতে অন্যায়ের বিরুদ্ধে এবং 'নিজের ও সমাজের মঙ্গলের জন্য এক বিশেষ পূজার আয়োজন করেন। উক্ত পূজার আগমনী উপলক্ষ্যে মহালয়া উদ্যাপন করা হয়। উদ্দীপক-২: শশাঙ্ক বাবু নিজ গ্রামে কার্তিক-অগ্রহায়ণ মাসের অমাবস্যা তিথিতে এক বিশেষ দেবীর পূজা করেন। উক্ত পূজার মাধ্যমে আর্থ- সামাজিক, পারিবারিক ও নৈতিক জীবনে বিভিন্ন প্রভাব পরিলক্ষিত হয়।",
      "tag": "BB 24",
      "sub_questions": [
        {
          "label": "ক",
          "question": "লৌকিক দেবতা কাকে বলে?",
          "explanation": "বেদে বা পুরাণে যে সকল দেবতার কথা বলা হয়নি, কিন্তু ভক্তগণ তাঁদের পূজা করেন, তাঁদের বলা হয় লৌকিক দেবতা।"
        },
        {
          "label": "খ",
          "question": "দেব-দেবী বলতে কী বোঝায়?",
          "explanation": "ঈশ্বর যখন নিজের কোনো গুণ বা ক্ষমতাকে কোনো বিশেষ আকার বা রূপে প্রকাশ করেন তখন তাঁকে 'দেবতা বা দেব-দেবী বলে। যেমন- ব্রহ্মা, বিষ্ণু, শিব, দুর্গা, কালী, লক্ষ্মী, সরস্বতী প্রভৃতি। ব্রহ্মা সৃষ্টির দেবতা, ভগবান বিষ্ণু প্রতিপালন ও রক্ষাকারী দেবতা এবং শিব ধ্বংসের দেবতা।। হিন্দু ধর্মগ্রন্থ অনুসারে আমরা তিন প্রকার দেব-দেবীর পরিচয় পাই- বৈদিক দেবতা, পৌরাণিক দেবতা ও লৌকিক দেবতা।"
        },
        {
          "label": "গ",
          "question": "প্রহলাদ বাবুর বাড়িতে কোন পূজার ইঙ্গিত বহন করে? উত্ত পূজার পদ্ধতি বর্ণনা করো।",
          "explanation": "প্রহলাদ বাবুর বাড়িতে দুর্গা পূজার ইঙ্গিত বহন করে। নানা আনুষ্ঠানিকতার মাধ্যমে দুর্গাপূজা পালিত হয়। মহালয়া অমাবস্যার পরে শুক্লপক্ষের ষষ্ঠী তিথিতে ষষ্ঠী পূজা আয়োজনের মাধ্যমে দুর্গা পূজা শুরু হয়। ষষ্ঠী তিথিতে সন্ধ্যাকালে বোধন, তারপর অধিবাস ও আমন্ত্রণ অনুষ্ঠিত হয়। সপ্তমী তিথির পূজার আনুষ্ঠানিকতার মধ্যে নবপত্রিকা প্রতিষ্ঠা ও সকল প্রতিমায় প্রাণ প্রতিষ্ঠা অন্যতম। দুর্গাপূজায় অষ্টমী তিথি অত্যন্ত গুরুত্বপূর্ণ। কুমারী পূজা অষ্টমী তিথির অন্যতম গুরুত্বপূর্ণ দিক। এ দিনে দেবী দুর্গা মহিষাসুরকে বধ করে বিজয় লাভ করেছিলেন। নবমী তিথির প্রধান অংশ হলো সন্ধি পূজা। অষ্টমী ও নবমী তিথির সন্ধির সময় সন্ধি পূজা অনুষ্ঠিত হয়। ১০৮টি মাটির প্রদীপ প্রজ্বলন করার মাধ্যমে দেবীর পূজা করা হয়। দশমী তিথিতে দশমীবিহিত পূজার মাধ্যমে প্রতিমা বিসর্জন দেওয়া হয়। এই তিথির মাধ্যমে দুর্গাপূজার সকল আনুষ্ঠানিকতা সম্পন্ন হয়।"
        },
        {
          "label": "ঘ",
          "question": "শশাঙ্ক বাবুর গ্রামে কোন দেবীর পূজা অনুষ্ঠিত হয়? উক্ত পূজার শিক্ষা ও প্রভাব বিশ্লেষণ করো।",
          "explanation": "শশাঙ্ক বাবুর গ্রামে কালী দেবীর পূজা অনুষ্ঠিত হয়। কালীপূজার কতিপয় শিক্ষা ও প্রভাব রয়েছে। দেবী কালী অন্যায় প্রতিরোধ করে ন্যায় প্রতিষ্ঠা করেন। তিনি তাঁর ভক্তদের কল্যাণে নিয়োজিত। তাঁর নিকট থেকে আমরা মঙ্গল সাধন করার শিক্ষা পাই। তাছাড়া, দেবী কালী থেকে আমরা অন্যায়ের বিরুদ্ধে কঠোর, সহজের কাছে কোমল হওয়ার শিক্ষা পাই। তিনি অন্যায়কারীর কাছে রাগী ও ভয়ংকরী হওয়ার শিক্ষা দেন। অপরদিকে ভক্তের কাছে তিনি স্নেহময়ী জননী হয়ে থাকার কথা বলেন। দেবী কালী সকল অশুভ শক্তি ধ্বংস করেন এবং সকলের মধ্যে মঙ্গলবার্তা ছড়িয়ে দেন। ফলে জীব ও জগতের কল্যাণ সাধিত হয়। কালী পূজা সর্বজনীন পূজা হওয়ায় সমাজের সকলে এ পূজায় অংশগ্রহণ করে। যার ফলে সমাজের মানুষের মধ্যে অসাম্প্রদায়িক চেতনা ও সৌজন্যমূলক সম্পর্ক গড়ে ওঠে। এ পূজা উপলক্ষ্যে বিভিন্ন স্থানে মেলার আয়োজন করা হয়। যা মানুষের আর্থিক কল্যাণে ভূমিকা রাখে। পরিশেষে বলা যায়, কালীপূজা এ জগতের জন্য আশীর্বাদ স্বরূপ। এ পূজা মানুষের আত্মিক, জাগতিক, নৈতিক ও আর্থ-সামাজিক উন্নয়নে গুরুত্বপূর্ণ ভূমিকা পালন করে।"
        }
      ]
    },
    {
      "number": "6",
      "uddipok": "সীমা কিছুদিন থেকে হাঁটতে অসুবিধা বোধ করেছে। পা কাঁপে ও শরীর দুর্বল লাগে। সে ডাক্তারের শরণাপন্ন হলে ডাক্তার পরীক্ষা করে বলেন, তার ধমনীতে হলদে চর্বি জাতীয় পদার্থ জমেছে, তাকে একটি আসন অনুশীলনের পরামর্শ দেন। যা নিয়মিত করলে সে সুস্থ হয়ে উঠবে।",
      "tag": "BB 24",
      "sub_questions": [
        {
          "label": "ক",
          "question": "অহিংসা কাকে বলে?",
          "explanation": "কোনো প্রাণীকে মন, কথা এবং কর্ম দ্বারা কষ্ট না দেওয়াকে অহিংসা বলে।"
        },
        {
          "label": "খ",
          "question": "প্রাণায়ামকে শ্বাস-প্রশ্বাসের বিজ্ঞান বলা হয় কেন? ব্যাখ্যা করো।",
          "explanation": "শ্বাস-প্রশ্বাস সম্পর্কিত বিজ্ঞান হলো প্রাণায়াম। প্রাণায়াম অর্থ প্রাণের আয়াম। প্রাণ হলো 'শ্বাসরূপে গৃহীত বায়ু আর আয়াম হলো বিস্তার। সুতরাং প্রাণায়াম বলতে বোঝায় শ্বাস-প্রশ্বাসের বিস্তার। শ্বাস- প্রশ্বাসের স্বাভাবিক গতিকে নিয়ন্ত্রণ করার মাধ্যম হচ্ছে প্রাণায়াম। এর মাধ্যমে শ্বাস-প্রশ্বাস দীর্ঘ হয়। প্রাণায়ামের মাধ্যমে শ্বাস গ্রহণ করলে শ্বসনতন্ত্র বলিষ্ঠ হয়, স্নায়ুতন্ত্র শান্ত থাকে এবং কামনা বাসনা হ্রাস পায়। প্রাণায়ামকে তাই শ্বাস-প্রশ্বাসের বিজ্ঞান বলা হয়।"
        },
        {
          "label": "গ",
          "question": "সীমার অনুশীলনকৃত আসনটির অনুশীলন পদ্ধতি বর্ণনা করো।",
          "explanation": "নিম্নের অনুরূপঃ চিত্র-২ এর আসনটি তথা গরুড়াসন নিয়মিত অনুশীলনের ফলে শারীরিক ও মানসিক ইতিবাচক প্রভাব প্রতিফলিত হয়। নিয়মিত গরুড়াসন অনুশীলনের ফলে পায়ের ও হাতের গঠন সুন্দর হওয়ার সাথে সাথে শক্তি বৃদ্ধি পায়। পায়ের পেশিতে খিল ধরতে পারে না বলে পায়ে বাত হয় না। এছাড়া উরু, নিতম্ব, পেট আর হাতের উপরের দিক মজবুত হয়। এ আসন অনুশীলনের ফলে বাঁকা মেরুদণ্ড সোজা হওয়ার পাশাপাশি কাঁধ শক্ত হয়। আবার, এ আসনের ফলে নিতম্ব, হাঁটু আর গোড়ালির গাঁটের নমনীয়তা বাড়ে। এছাড়া দেহ লম্বা ও ভালো হয়। গরুড়াসনের মাধ্যমে কিডনি ভালো হয়। এছাড়া এ আসন অনুশীলনের ফলে ব্রহ্মচর্য রক্ষা করা সহজ হয়। বেদ ও উপনিষদে ব্রহ্মচর্য রক্ষার এবং এর গুরুত্বের কথা বলা হয়েছে। ব্রহ্মচর্য রক্ষার মাধ্যমে আমরা সহজেই ভক্তি, কর্ম ও জ্ঞান যোগের সমন্বয় করতে পারি ফলে মোক্ষলাভের পথ সহজ হয়। আলোচনার প্রেক্ষিতে বলা যায়, এ আসন অনুশীলনের মাধ্যমে দেহের বিভিন্ন উপকারিতা পাওয়ার পাশাপাশি ব্রহ্মচর্য লাভ করা সহজ হয়। তাই এ আসন অনুশীলন করা অত্যন্ত গুরুত্বপূর্ণ।"
        },
        {
          "label": "ঘ",
          "question": "সীমার অনুশীলনকৃত আসনটির প্রভাব পাঠের আলোকে বিশ্লেষণ করো।",
          "explanation": "নিম্নের অনুরূপঃ উদ্দীপকে স্মৃতির অনুশীলনকৃত আসনটি তথা বৃক্ষাসন শরীর ও মনের ওপর খুবই গুরুত্বপূর্ণ প্রভাব ফেলে। বৃক্ষাসন অনুশীলনকালে আসনকারীর দেহ বৃক্ষের মতো দেখায় বলে একে বৃক্ষাসন বলা হয়। বৃক্ষাসন নিয়মিত অনুশীলন করার ফলে শরীরের ভারসাম্য বজায় রাখার ক্ষমতা বাড়ে। পায়ের পেশির দৃঢ়তা ও স্থিতিস্থাপকতা বৃদ্ধি পায়। এর ফলে পায়ে জোর পাওয়া যায়, চলাফেরা করার ক্ষমতা বাড়ে। উরুর সংযোগস্থলের স্থিতিস্থাপকতা বজায় রাখতে সাহায্য করে। কোমর ও মেরুদণ্ডের শক্তি বৃদ্ধি পায়। বৃক্ষাসন অনুশীলন করলে হাতের ও পায়ের গঠন সুষ্ঠু ও সুন্দর হয়। হাঁটু, কনুই, বগল সমস্ত স্নায়ুতন্ত্রীতে রক্ত সঞ্চালন বৃদ্ধি পায় ও গ্রন্থি সবল ও নমনীয় হয়। পায়ের ব্যথায় বিশেষ উপকার পাওয়া যায় এবং পায়ে কোনো দিন বাত হতে পারে না। যাদের হাত-পা কাঁপে, বিশেষ করে পা দুর্বল তাদের জন্য বৃক্ষাসন অনুশীলন খুবই সহায়ক। অনেকের রক্তে অত্যধিক কোলেস্টেরেল থাকার দরুন বা অন্য কোনো কারণে পায়ের ধমনীতে শক্ত হলদে চর্বিজাতীয় পদার্থ জমে। নিয়মিত বৃক্ষাসন অনুশীলনে তা রোধ করা যায়। ফলে থ্রম্বোসিস হতে পারে না। উপরের আলোচনার পরিপ্রেক্ষিতে বলা যায়, বৃক্ষাসন নিয়মিত অনুশীলন স্মৃতির শারীরিক সুস্থতা বজায় রাখতে অনেক গুরুত্বপূর্ণ ভূমিকা রাখে। তাই আমরা এ আসনটি নিয়মিত অনুশীলন করব।"
        }
      ]
    },
    {
      "number": "7",
      "uddipok": "হিন্দুধর্মের শিক্ষক পরিতোষ বাবু শিক্ষার্থীদের ধর্মের বিশেষ লক্ষণ কয়টি ও কী কী তা খাতায় লিখতে বললেন। দিবাকর লিখলো-",
      "tag": "BB 24",
      "sub_questions": [
        {
          "label": "ক",
          "question": "আরুণি কে ছিলেন?",
          "explanation": "আরুণি ছিলেন পুরাকালের এক মহাজ্ঞানী ঋষি।"
        },
        {
          "label": "খ",
          "question": "হিন্দুধর্মকে বৈদিক ধর্ম বলা হয় কেন?",
          "explanation": "বেদ হিন্দুধর্মের আদি ধর্মগ্রন্থ। তাই হিন্দুধর্মকে বৈদিক ধর্ম বলা হয়। হিন্দুধর্মের প্রধানতম ধর্মগ্রন্থ হলো বেদ। মনুসংহিতায় বেদকে হিন্দুধর্মের মূল বলা হয়েছে। প্রথম দিকে বেদ লিখিত রূপে ছিল না। পরবর্তীতে বেদ সংস্কৃত ভাষায় রচিত হয়। বেদ ঈশ্বরের বাণী। বেদকে কেন্দ্র করেই * হিন্দুধর্মের বিকাশ ঘটেছে। এজন্য হিন্দুধর্মকে বৈদিক ধর্মও বলা হয়।"
        },
        {
          "label": "গ",
          "question": "দিবাকরের উল্লিখিত ধর্মের বিশেষ লক্ষণগুলো মনুসংহিতার আলোকে বর্ণনা করো।",
          "explanation": "প্লাবনের উল্লিখিত ধর্মের বিশেষ লক্ষণগুলো মনুসংহিতা গ্রন্থের আলোকে বর্ণনা করা হলো- মনুসংহিতায় বর্ণিত, বেদ স্মৃতিঃ সদাচারঃ স্বস্য চ প্রিয়মাত্মনঃ। ' এতচ্চতুর্বিধং প্রাহুঃ সাক্ষাৎ ধর্মস্য লক্ষণম্ ॥' (মনুসংহিতা, ২/১২) অর্থাৎ, বেদ, স্মৃতিশাস্ত্র, সদাচার ও বিবেকের বাণী এ চারটি ধর্মের বিশেষ লক্ষণ। সনাতন ধর্মের ভিত্তিমূলে রয়েছে বেদ। এটি হিন্দুদের আদি ধর্মগ্রন্থ। বেদের পর সব রকমের কর্তব্য কর্মের উপদেশ নিয়ে রচিত হয় স্মৃতিশাস্ত্র। বেদ ও স্মৃতিশাস্ত্রের মাধ্যমে যদি ধর্মাধর্ম নির্ণয় দুরূহ হয় তখন সমাজে মহাপুরুষদের আচার-আচরণ ও উপদেশ-নির্দেশ অনুসরণ করাই ধর্ম। তবে সর্বক্ষেত্রে ধর্মনির্দেশ মেনে চলা সম্ভব হয় না। তাই বিবেকের বাণীর আশ্রয় নিতে হয়। নৈতিক মূল্যবোধের বিচারে যা ভালো কাজ তা ধর্মসম্মত এবং যা ভালো কাজ নয়, তা করলে অধর্ম হয়।"
        },
        {
          "label": "ঘ",
          "question": "“দিবাকরের উল্লিখিত ধর্মের প্রথম বিশেষ লক্ষণ বেদকে কেন্দ্র করে হিন্দুধর্মের বিকাশ”- বিশ্লেষণ করো।",
          "explanation": "\"ধর্মের বিশেষ লক্ষণ বেদকে কেন্দ্র করে হিন্দুধর্মের বিকাশ”- এ উক্তিটি যথার্থ। বেদ হিন্দুদের আদি ও মূল ধর্মগ্রন্থ। এ কারণে হিন্দুধর্ম বিকাশে বেদের অবদান সবচেয়ে বেশি। বৈদিক যুগে ঐশ্বরিক জ্ঞানের মাধ্যমে মুনি- ঋষিরা বেদের শ্লোক বা মন্ত্রগুলো রচনা করেন। শ্লোকগুলোর মধ্যে। হিন্দুধর্মের নানা গরুত্বপূর্ণ বিষয় আলোচনা করা হয়েছে। যেমন- ধর্মীয় আদর্শ, দার্শনিক ধারণা, ধর্মীয় ও সামাজিক ব্যবস্থা ইত্যাদি। বেদে হিন্দুধর্মীয় আদর্শ সম্পর্কে আলোচনা রয়েছে। এখানে হিন্দুধর্মীয় কর্ম, যজ্ঞ, ধর্মের মূল লক্ষ্য ও উদ্দেশ্য প্রভৃতি বিষয় বিষদভাবে বর্ণনা করা হয়েছে। পাশাপাশি দার্শনিক ধারণা হিসেবে ঈশ্বরের অস্তিত্ব, উদ্দেশ্য ও দায়িত্ব সম্পর্কে বেদে আলোচনা রয়েছে। ঈশ্বর কেন মানুষ সৃষ্টি করেছেন, আত্মার ধারণা, মৃত্যুর প্রকৃতি প্রভৃতি বিষয়ে আলোচনা করা হয়েছে। বেদে বিভিন্ন তাত্ত্বিক বিষয়ের ব্যাখ্যা দেওয়া হয়েছে। যেমন- পৃথিবীর সৃষ্টি, মানুষের উৎপত্তি, বিশ্বব্রহ্মাণ্ডের আয়তন, অবস্থা, স্থায়িত্ব ইত্যাদি। বেদে সামাজিক ব্যবস্থার ওপর যেসব আলোচনা রয়েছে তার মধ্যে অন্যতম বিষয়গুলো হলো- বর্ণ ব্যবস্থা, রাজনীতি, সমাজ গঠন, সমাজ, ব্যবস্থা, অর্থনৈতিক বিষয়াবলি। পরিশেষে বলা যায়, বেদে হিন্দুধর্মের প্রায় প্রত্যেকটি বিষয়ে আলোচনা করা হয়েছে। এসব আলোচনা হিন্দুধর্মকে আর সমৃদ্ধ করেছে। তাই বলা যায়, \"ধর্মের বিশেষ লক্ষণ বেদকে কেন্দ্র করে হিন্দুধর্মের বিকাশ।\""
        }
      ]
    },
    {
      "number": "8",
      "uddipok": "সাধন বাবু' ছিলেন একমাত্র আদরের সন্তান। তার ছিল অসাধারণ মেধা ও স্মৃতিশক্তি। তিনি বত্রিশ বছরের জীবনে অসাধারণ কিছু কাজ করে জগতের বুকে স্মরণীয় হয়ে আছেন। \"ব্রহ্ম সত্য, জগৎ মিথ্যা\"- এ সত্যটি তিনি পালন করতেন। \"জীব ও ব্রহ্মের মধ্যে কোনো পার্থক্য নেই\"- এ ছিল তার জীবনের চরম সত্য ও অবদান।",
      "tag": "BB 24",
      "sub_questions": [
        {
          "label": "ক",
          "question": "অবতার কাকে বলে?",
          "explanation": "ভগবান তাঁর ভক্তদের রক্ষা করতে ও দুষ্কৃতকারীদের দমন করতে মাঝে মাঝে বিভিন্নরূপে পৃথিবীতে নেমে আসেন, তখন তাঁকে অবতার বলে।"
        },
        {
          "label": "খ",
          "question": "'শ্রীকৃষ্ণ হচ্ছেন ভগবানের পূর্ণাবতার'- উক্তিটি বুঝিয়ে লেখো",
          "explanation": "'শ্রীকৃষ্ণ হচ্ছে ভগবানের পূর্ণাবতার'- উক্তিটি সত্য। কারণ স্বয়ং ভগবান শ্রীকৃষ্ণরূপে পৃথিবীতে অবির্ভূত হয়েছেন। অবতার দুই রকমের। যেমন: অংশাবতার ও পূর্ণাবতার। ভগবান যখন পূর্ণরূপে অবতরণ করেন, তখন তাঁকে পূর্ণাবতার বলে। ভগবানের সমস্ত গুণ ও শক্তি পূর্ণাবতারের মধ্যে থাকে। তাই শ্রীকৃষ্ণ হচ্ছেন ভগবানের পূর্ণাবতার। কারণ ভগবানের সমস্ত ঐশ্বর্য তাঁর মধ্যে ছিল।"
        },
        {
          "label": "গ",
          "question": "'সাধন বাবু শ্রী শঙ্করাচার্যের প্রতিচ্ছবি'- তোমার পাঠের আলোকে বর্ণনা করো।",
          "explanation": "সাধন বাবু শ্রী শঙ্করাচার্যের প্রতিচ্ছবি'- উক্তিটি সঠিক। শঙ্করাচার্য ছিলেন অসাধারণ মেধা ও স্মৃতিশক্তির অধিকারী। তিনি মাত্র ৭ বছরে বেদ, বেদান্ত, স্মৃতি, পুরাণ প্রভৃতি শাস্ত্রে পাণ্ডিত্য অর্জন করেন। পরবর্তীতে টোল খুলে তিনি তাঁর শাস্ত্রীয় জ্ঞান সকলের মধ্যে বিতরণ করার ব্যবস্থা করেন। মানুষের মঙ্গলের জন্য তিনি বিদ্যা বিতরণ শুরু করেন। এভাবে তিনি অনেক ধন-সম্পদের অধিকারী হলেও তা দরিদ্রদের মাঝে বিলিয়ে দিয়েছেন। তাছাড়া শিক্ষার জন্য মঠ প্রতিষ্ঠা করা তাঁর উজ্জ্বল কীর্তিগুলোর মধ্যে অন্যতম। উদ্দীপকের সাধন বাবুও ছিলেন একমাত্র আদরের সন্তান। তার ছিল অসাধারণ মেধা ও স্মৃতিশক্তি। তিনি বত্রিশ বছরের জীবনে অসাধারণ কিছু কাজ করে জগতের বুকে স্মরণীয় হয়ে আছেন। সাধন বাবুর এসব কার্যক্রম শঙ্করাচার্যের কর্মকান্ডের সাথে খুবই সাদৃশ্যপূর্ণ। তাই বলা যায়, 'সাধন বাবু শ্রী শঙ্করাচার্যের প্রতিচ্ছবি।'"
        },
        {
          "label": "ঘ",
          "question": "\"জীব ও ব্রহ্মের মধ্যে কোনো পার্থক্য নেই\"- উক্তিটি শ্রী শঙ্করাচার্যের মোহমুদগর কাব্যের আলোকে বিশ্লেষণ করো।",
          "explanation": "\"জীব ও ব্রহ্মের মধ্যে কোনো পার্থক্য নেই\"- উক্তিটি যথার্থ। শ্রীশঙ্করাচার্যের ধর্মের মূল কথা হলো অদ্বৈতবাদ। তার মতবাদ অনুসারে, \"ব্রহ্ম সত্য, জগৎ মিথ্যা বা মায়া\" তার মতে, \"জীব ও ব্রহ্মের মাঝে কোনো পার্থক্য নেই।\" তিনি এই মতবাদের মাধ্যমে শ্রেষ্ঠ জীব তথা মানবের মাঝে ব্রহ্মকে নিবিষ্ট করেছেন। তিনি তাঁর 'মোহমুদগর' কাব্যে উল্লেখ করেছেন- \"কে তব কান্তা আর কে তব কুমার? অতীব বিচিত্র এই মায়ার সংসার। কোথা হতে আসিয়াছ, তুমি বা কাহার; ভাব করহ ভাই, এই তত্ত্ব সার।\" অর্থাৎ, প্রতিটি জীবের মধ্যেই ব্রহ্ম আছেন। জীবের মধ্যে ঈশ্বর আত্মারূপে অবস্থান করেন। তিনি হলেন পরমাত্মা আর জীবাত্মা এই পরমাত্মারই অংশ। জীবের সেবা করলে ঈশ্বরের সেবা করা হয়। এ কথা উপলব্ধির মাধ্যমে আমাদের জীবের সেবা করতে হবে। আর এভাবেই ব্রহ্মেরও সেবা করা হবে। পরিশেষে বলা যায়, ব্রহ্ম ও জীব একই পরমাত্মার অংশ। ব্রহ্মের থেকেই সকল কিছুর সৃষ্টি হয়েছে। তাই বলা যায়, জীব ও ব্রহ্ম এক ও অদ্বিতীয়। এ কারণে 'জীব ও ব্রহ্মের মধ্যে কোনো পার্থক্য নেই।'- উক্তিটি যথার্থ।"
        }
      ]
    },
    {
      "number": "9",
      "uddipok": "বিমল খুবই ভালো ছাত্র ছিল। সে অসৎ সঙ্গে মিশে মাদকাসক্ত হয়ে পড়ে। তার বাবা-মা অত্যন্ত চিন্তিত হয়ে তাকে মাদকাসক্ত নিরাময় কেন্দ্রে ভর্তি করিয়ে দেন। অন্যদিকে, প্রতিম অন্যের দোকানে ম্যানেজার হয়ে প্রত্যেক দিন অনেক টাকা-পয়সার লেনদেন করে। মালিক সরল বিশ্বাসে তাকে দায়িত্ব দিয়েছেন বিধায় সেও বিশ্বাসের অমর্যাদা করেনি।",
      "tag": "BB 24",
      "sub_questions": [
        {
          "label": "ক",
          "question": "ধর্মপথ কাকে বলে?",
          "explanation": "ন্যায়ের পথ, সত্যের পথ এবং কল্যাণের পথকে ধর্মপথ বলে।"
        },
        {
          "label": "খ",
          "question": "ইন্দ্রিয়কে কীভাবে বশীভূত করা যায়? ব্যাখ্যা করো।",
          "explanation": "অষ্টাঙ্গযোগের পঞ্চম ধাপ 'প্রত্যাহার' এর মাধ্যমে ইন্দ্রিয়কে বশীভূত করা যায়। প্রত্যাহার অর্থ ফিরিয়ে নেয়া। দেহের ইন্দ্রিয়গুলোকে বাহ্যিক বিষয় থেকে মুক্ত করে চিত্তের অনুগামী করার নাম প্রত্যাহার। ইন্দ্রিয়গুলোকে নিজ নিজ বিষয় হতে মুক্ত করা কষ্টসাধ্য বটে কিন্তু অসাধ্য নয়। দৃঢ় সংকল্প ও অভ্যাসের দ্বারা ইন্দ্রিয়গুলোকে অন্তর্মুখী করা যায়। এমতাবস্থায় চিত্ত আরাধ্য বস্তুতে নিবিষ্ট হতে পারে।"
        },
        {
          "label": "গ",
          "question": "বিমলের এই অবস্থার প্রতিকার ও প্রতিরোধের উপায় তোমার পাঠের আলোকে বর্ণনা করো।",
          "explanation": "নিম্নের অনুরূপঃ ধর্মীয় শিক্ষা ও নৈতিক মূল্যবোধের মাধ্যমে শ্যামলের মাদকাসক্তি প্রতিকার ও প্রতিরোধ করা সম্ভব। শ্যামলকে সুস্থ জীবনে ফিরিয়ে আনা একটি পারিবারিক কর্তব্য। কারণ সন্তানদের গড়ে তোলা পিতা-মাতার ধর্মীয় ও নৈতিক দায়িত্ব। তাই শ্যামলের পরিবারের উচিত সন্তানকে শাসন নয়, সচেতন করতে হবে। উদ্বুদ্ধ করতে হবে ধর্মীয় সংস্কৃতি ও নৈতিক মূল্যবোধের আলোকে। পরিবারের সকল সদস্যের উচিত শ্যামলকে এ বিষয়ে উদ্বুদ্ধ করা যে, আমাদের দেহে আত্মারূপে ব্রহ্ম অবস্থান করছেন। সুতরাং এ দেহ ব্রহ্ম বা ঈশ্বরের মন্দির। তাকে কোনোভাবেই অপবিত্র করা চলবে না। পাশাপাশি হিন্দুধর্ম অনুসারে মাদকাসক্তি ঘোরতর পাপ সমূহের অন্যতম। কেবল মাদকাসক্তই পাপী নন, যারা তার সঙ্গ করেন, তারাও পাপী। কারণ মাদকাসক্তের পাপ তাদেরও স্পর্শ করে। এসব বুঝিয়ে শ্যামলকে অসৎ সঙ্গ থেকে দূরে রাখতে হবে। এভাবে ধর্মীয় শিক্ষা ও নৈতিক মূল্যবোধের মাধ্যমে শ্যামলের মাদকাসক্তি প্রতিরোধ ও প্রতিকার করা সম্ভব।"
        },
        {
          "label": "ঘ",
          "question": "প্রতিমের বিশ্বাস \"সততাই সর্বোৎকৃষ্ট পন্থা\"- পঠিত বিষয়ের আলোকে মূল্যায়ন করো।",
          "explanation": "প্রতিমের বিশ্বাস \"সততাই সর্বোৎকৃষ্ট পন্থা\"- কথাটি অত্যন্ত তাৎপর্যপূর্ণ। সবসময় সত্য কথা বলা এবং সৎপথে চলাকেই সততা বলে। আবার অন্য কারও জিনিস অন্যায়ভাবে গ্রহণ না করাও সততা। অন্য কাউকে ঠকানো বা না জানিয়ে তার জিনিস নেওয়া থেকে বিরত থাকা হচ্ছে সততা। সততা মানুষের চরিত্রের একটি বড় নৈতিক গুণ এবং ধর্মের অঙ্গ। সততার সাথে 'যে কোনো কাজ করলে সেই কাজে খুব সহজেই সফল হওয়া যায়। আর যারা সবসময় সত্য কথা বলে এবং সৎপথে চলে তাদের সমাজের সবাই ভালোবাসে এবং সম্মান করে। তাই আমাদের সবার উচিত নিজের মধ্যে সততার প্রসার ঘটানো। প্রতিম অন্যের দোকানে ম্যানেজার হয়ে প্রত্যেক দিন অনেক টাকা-পয়সার লেনদেন করে। মালিক সরল বিশ্বাসে তাকে দায়িত্ব দিয়েছেন বিধায় সেও বিশ্বাসের অমর্যাদা করেনি। কারণ সে 'সততাই সর্বোৎকৃষ্ট পন্থা' কথাটি মনে-প্রাণে বিশ্বাস করে। যার ফলে সে দোকানের কোনো জিনিস বা টাকা- পয়সার প্রতি লোভ করে না। ব্যবসা-বাণিজ্য, রাজনীতি, সমাজনীতিসহ যেকোনো ক্ষেত্রে সৎ মানুষেরাই সফলতা লাভ করেন। কারণ সত্যের জয় হয় সবসময়। পরিশেষে বলা যায়, সততাই ধর্ম। সততার মাধ্যমে যেকোনো বিপদ থেকে রক্ষা পাওয়া যায়। কারণ সততা সত্যবাদীকে রক্ষা করে। এজন্য বলা হয়, 'সততাই উৎকৃষ্ট পন্থা'।"
        }
      ]
    },
    {
      "number": "10",
      "uddipok": "সুবিনয় বাবু একজন ধার্মিক ব্যক্তি। তিনি একজন পূর্ণাবতারের আরাধনা করেন। পূর্ণবাতার ভগবান শ্রীকৃষ্ণ ন্যায়পরায়ণতার শিক্ষা দিয়েছেন, তিনি ভক্তের কাছে ভগবান। অন্যদিকে, ডা. বিশ্বজিৎ একজন নামকরা সার্জন। অপারেশন থিয়েটারে তার হাতে কখনো কোনো রোগীর মৃত্যু ঘটেনি। এজন্য সবাই তাকে একজন মহান চিকিৎসক হিসেবে সম্মান করে।",
      "tag": "BB 24",
      "sub_questions": [
        {
          "label": "ক",
          "question": "অংশাবতার- কাকে বলে?",
          "explanation": "ভগবানের অপূর্ণাঙ্গ অবতারকে অংশারতার বলে।"
        },
        {
          "label": "খ",
          "question": "'যত মত, তত পথ'- ব্যাখ্যা করো।",
          "explanation": "'যত মত, তত পথ'- কথাটির অর্থ হলো, ঈশ্বর লাভের পথ ভিন্ন হলেও সবার উদ্দেশ্য এক।\" শ্রীরামকৃষ্ণ বিভিন্ন ধর্ম মতে সাধনা করেছিলেন।' তিনি সকল পথেই সিদ্ধি লাভ করেন। এভাবে ধর্ম সাধনায় তিনি উপলব্ধি করেন যে, যদি মনে ভক্তি থাকে, সকল পথেই ঈশ্বরকে পাওয়া যায়। পথ ভিন্ন হলেও সকলের লক্ষ্য এক ঈশ্বরকে লাভ করা। তাই তিনি বলেন, 'যত মত, তত পথ'। অর্থাৎ যতগুলো মত আছে তা সবই সত্য। সব পথেই ঈশ্বরকে পাওয়া যায়।"
        },
        {
          "label": "গ",
          "question": "সুবিনয় বাবু পূর্ণাবতার ভগবান শ্রীকৃষ্ণের আরাধনা করেন'- কথাটি পাঠের আলোকে বুঝিয়ে লেখো।",
          "explanation": "সুবিনয় বাবু পূর্ণাবতার ভগবান শ্রীকৃষ্ণের আরাধনা করেন। ভগবান যখন পূর্ণরূপে অবতরণ করেন, তখন তাঁকে বলা হয় পূর্ণাবতার। ভগবানের সমস্ত শক্তি ও গুণ পূর্ণাবতারের মধ্যে থাকে। শ্রীকৃষ্ণ হচ্ছেন ভগবানের পূর্ণাবতার। কারণ ভগবানের সমস্ত ঐশ্বর্য তাঁর মধ্যে ছিল। পৃথিবীতে যখন ধর্মের গ্লানি দেখা দেয়, অধর্মের বৃদ্ধি ঘটে, তখন ধর্ম সংস্থাপন এবং দুষ্টের দমন ও শিষ্টের পালনের জন্য তিনি যুগে-যুগে জন্মগ্রহণ করেন। পৃথিবীতে এসে তিনি নিজের ঐশ্বরিক শক্তির মাধ্যমে জীবকুলকে রক্ষা করেন। সমাজে ধর্ম প্রতিষ্ঠা করেন। শ্রীকৃষ্ণ যখন আবির্ভূত হন তখন কংস, জরাসন্ধ, শিশুপাল, দুর্যোধন খুবই অত্যাচারী হয়ে এঠেছিলেন। এদের অত্যাচারে মানুষের খুব কষ্ট হচ্ছিল। শ্রীকৃষ্ণ এদের বিনাশ করে শান্তি স্থাপন করেন। ভগবান শ্রীকৃষ্ণ ন্যায়পরায়ণতার শিক্ষা দিয়েছেন। দুষ্টের কাছে তিনি ভয়ঙ্কর, সজ্জনের কাছে শান্তির সৌম্য কান্তিধারী, ভক্তের কাছে ভগবান। যা আমরা উদ্দীপকের সুবিনয় বাবুর আরাধ্য অবতারের মধ্যে প্রত্যক্ষ করি। অর্থাৎ সুবিনয় বাবু 'পূর্ণবতার ভগবান শ্রীকৃষ্ণের আরাধনা করেন।"
        },
        {
          "label": "ঘ",
          "question": "ডা. বিশ্বজিতের মধ্যে প্রাচীন ভারতের যে চিকিৎসকের আদর্শ লক্ষ করা যায়, তার তাৎপর্য মূল্যায়ন করো।",
          "explanation": "নিম্নের অনুরুপঃ উদ্দীপকের চয়নের মধ্যে মহান চিকিৎসক সুশ্রুতের আদর্শ লুকিয়ে আছে। চিকিৎসাক্ষেত্রে তার শিক্ষার গুরুত্ব অপরিসীম।.. সুশ্রুত ছিলেন প্রাচীন ভারতের একজন মহান চিকিৎসক। তার পিতার নাম বিশ্বামিত্র মুনি। বিশ্বামিত্র তার পুত্রকে আয়ুর্বেদ শিক্ষার জন্য কাশীরাজের পুত্রের কাছে পাঠান। সুশ্রুত ধন্বন্তরীরূপী কাশীরাজের পুত্র দিবোদাসের কাছে শিক্ষাগ্রহণ করেন। তাঁর চর্চার বিষয় ছিল শল্যবিদ্যা। 'তিনি 'সুশ্রুত' বা 'সুশ্রুতসংহিতা' নামে একখানা গ্রন্থ রচনা করেন। এতে শল্যবিদ্যার ৩০০ প্রকার পদ্ধতি এবং ১২০টি অস্ত্রের বর্ণনা দেওয়া হয়েছে। পাশ্চাত্যের চিকিৎসাশাস্ত্র আধুনিকায়নে এগুলো প্রয়োগ করা হয়। সুশ্রুত মানুষের অবস্থা অবলোকন করে শল্যবিদ্যার মাধ্যমে ব্যাধি দূর করার প্রয়াস চালান। তাঁকে 'ভারতীয় শল্যবিদ্যার জনক' বলা হয়। তিনি প্রধানত শল্যবিদ্যার চর্চা করতেন। সুশ্রুত চিকিৎসাসেবার মাধ্যমে মানুষের কষ্ট দূর করেন। তাঁর লিখিত গ্রন্থ 'সুশ্রুতসংহিতা' আধুনিক চিকিৎসাশাস্ত্রের মাইলফলক। এটি চারটি ভাগে বিভক্ত- সূত্রস্থান, শারীরস্থান, চিকিৎসাস্থান এবং কল্পস্থান। বর্তমানেও চিকিৎসা জগতে এর বিশেষ গুরুত্ব রয়েছে। তাই চিকিৎসাশাস্ত্রে ব্যুৎপত্তি লাভ করতে হলে সুশ্রুতসংহিতায় বিশেষ জ্ঞান লাভ করা প্রয়োজন। সুশ্রুতসংহিতা রচনা করে সুশ্রুত মানব জাতির বিশেষ মঙ্গল সাধন করেছেন। তাই বলা যায়, আধুনিক চিকিৎসা ব্যবস্থা প্রসারে সুশ্রুতের চিকিৎসা পদ্ধতি বা শিক্ষার গুরুত্ব অপরিসীম"
        }
      ]
    },
    {
      "number": "11",
      "uddipok": "নরেশ বাবু একজন ধার্মিক লোক। ছাত্রজীবন শেষে তিনি সমাজসেবায় মনোনিবেশ করেন। সারা ভারত ঘুরে তিনি দেখতে পান মানুষের দুঃখ- দুদর্শা এবং শিক্ষা ও কর্মক্ষেত্রে নারীদের পিছিয়ে পড়ার চিত্র। নারীদের শিক্ষার জন্য তিনি নানা কর্মকাণ্ড শুরু করেন। তিনি নিজে কয়েকটি বাণী উল্লেখ করে বলেন, “যে জাতি নারীদের সম্মান দেয় না, সে জাতি কখনো বড় হতে পারে না।\"",
      "tag": "BB 24",
      "sub_questions": [
        {
          "label": "ক",
          "question": "দুধাজী কে ছিলেন?",
          "explanation": "দুধাজী ছিলেন মেড়তার অধিপতি এবং একজন ধর্মপ্রাণ মানুষ।"
        },
        {
          "label": "খ",
          "question": "শ্রী বিজয়কৃষ্ণ কেন ব্রাহ্মধর্ম গ্রহণ করেন?",
          "explanation": "মহর্ষি দেবেন্দ্রনাথ ঠাকুর ও কেশব চন্দ্রের বক্তৃতা শুনে শ্রীবিজয়কৃষ্ণ ব্রাহ্মধর্ম গ্রহণ করেন'। বিজয়কৃষ্ণ ছিলেন মুক্তমনা মানুষ। তিনি মনে করতেন পৈতা জাতিভেদের চিহ্ন। তাই তিনি পৈতা ত্যাগ করেন। এই সময় ব্রাহ্মসমাজের সাথে তার যোগাযোগ ঘটে। মহর্ষি দেবেন্দ্রনাথ ঠাকুর ও কেশব চন্দ্রের বক্তৃতা শুনে তাঁর মনে পরিবর্তন আসে। ফলে তিনি ব্রাহ্মধর্মের প্রতি অনুরক্ত হন এবং ব্রাহ্মধর্ম গ্রহণ করেন।"
        },
        {
          "label": "গ",
          "question": "নরেশ বাবুর কর্মকাণ্ডের সাথে পাঠ্যপুস্তকের কোন চরিত্রের মিল পাওয়া যায় তা বর্ণনা করো।",
          "explanation": "নরেশ বাবুর কর্মকান্ডের সাথে পাঠ্যপুস্তকের স্বামী বিবেকানন্দ চরিত্রের মিল পাওয়া যায়। স্বামী বিবেকানন্দ ছোটবেলা থেকেই অত্যন্ত মেধাবী ছিলেন। তিনি অন্তর দিয়ে অনুভব করেছিলেন, শিক্ষা ছাড়া কোনো জাতির উন্নয়ন সম্ভব নয়। শিক্ষার ব্যাপারে স্বামীজীর দৃষ্টিভঙ্গি ছিল- সবাই যাতে সমান শিক্ষা পায়। বিবেকানন্দ নারী স্বাধীনতায় বিশ্বাসী ছিলেন। তিনি দেশের উন্নতির জন্য সমাজ সংস্কারের কথাও ভাবতেন। সারা দেশ ঘুরে তিনি শ্রমিক শ্রেণির মানুষের অবস্থা দেখেছেন। স্বামীজীর অনুরূপ দৃষ্টিভঙ্গি উদ্দীপকে নরেশ বাবুর চরিত্রে লক্ষ করা যায়। উদ্দীপকে বলা হয়েছে, নরেশ বাবু একজন ধার্মিক লোক। ছাত্রজীবন শেষে তিনি সমাজসেবায় মনোনিবেশ করেন। সারা ভারত ঘুরে তিনি দেখতে পান মানুষের দুঃখ-দুদর্শা এবং শিক্ষা ও কর্মক্ষেত্রে নারীদের পিছিয়ে পড়ার চিত্র। নারীদের শিক্ষার জন্য তিনি নানা কর্মকাণ্ড শুরু করেন। এ থেকে বোঝা যায়, নরেশ বাবুর মাধ্যমে স্বামী বিবেকানন্দকে ইঙ্গিত করা হয়েছে। তাই বলা যায়, নরেশ বাবুর কর্মকাণ্ডের সাথে পাঠ্যপুস্তকের স্বামী বিবেকানন্দ চরিত্রের সাদৃশ্য রয়েছে।"
        },
        {
          "label": "ঘ",
          "question": "'নরেশ বাবুর কর্মকাণ্ড স্বামী বিবেকানন্দের কয়েকটি বাণীর পরিপূরক'- বিশ্লেষণ করো।",
          "explanation": "'নরেশ বাবুর কর্মকাণ্ড স্বামী বিবেকানন্দের কয়েকটি বাণীর পরিপূরক'- কথাটি যথার্থ। স্বামী বিবেকানন্দ শিক্ষা জীবন শেষে শ্রীরামকৃষ্ণের নিকট ত্যাগের মন্ত্রে দীক্ষা নেন। তিনি গৃহত্যাগ করে সারা ভারতবর্ষ ঘুরে বেড়ান। নিজের চোখে ভারতবাসীর দুরবস্থা দেখেন। কীভাবে এ থেকে দেশবাসীকে উদ্ধার করা যায়, সে কথাও চিন্তা করতে লাগলেন। তিনি বলতেন, \"দেশের উন্নতি করতে হলে সব স্তরের মানুষের উন্নয়ন প্রয়োজন।\" বিবেকানন্দ অন্তর দিয়ে অনুভব করতে পেরেছিলেন যে, শিক্ষা ব্যতীত কোনো জাতির উন্নয়ন সম্ভব নয়। তাই তিনি বলতেন, \"দেশের জনগণকে শিক্ষিত করে তুলতে হবে, তবেই একটি উন্নত জাতি গড়ে তোলা সম্ভব হবে।\" স্বামী বিবেকানন্দের ন্যায় উদ্দীপকের নরেশ বাবু ছাত্রজীবন শেষে সমাজ সেবায় মনোনিবেশ করেন। তিনি সারা ভারত ঘুরে মানুষের দুঃখ-দুর্দশা দেখতে পান। স্বামী বিবেকানন্দ লক্ষ করলেন, ভারতের নারীসমাজ শিক্ষা ও কর্মক্ষেত্রসহ নানাক্ষেত্রে পিছিয়ে রয়েছে। তাই তিনি নারীদের সার্বিক অবস্থার উন্নতির কথা ভাবতে থাকেন। তিনি নারী স্বাধীনতায় বিশ্বাসী ছিলেন। নারীশিক্ষাকে তিনি সর্বান্তঃকরণে সমর্থন' করতেন। তাঁর মতে, \"যে-জাতি নারীদের সম্মান দেয় না, সে জাতি কখনো বড় হতে পারে না। নারীদের অবস্থার উন্নতি না করে বিশ্বের মঙ্গলসাধন করা সম্ভব নয়। কোনো পাখি একটি ডানা নিয়ে উড়তে পারে না।\" এমনকি অধ্যাত্ম সাধনায় নারীরা যাতে সুযোগ পায় এবং এগিয়ে আসে তার জন্য তিনি সারদাদেবীর পরিচালনায় নারীদের জন্য একটি মঠ প্রতিষ্ঠারও পরিকল্পনা করেছিলেন। স্বামীজীর ন্যায় উদ্দীপকের নরেশ বাবুও নারী শিক্ষা ও কর্মক্ষেত্রে অংশগ্রহণের সুযোগ সৃষ্টির জন্য নানা কর্মকাণ্ড শুরু করেন। তাই উপর্যুক্ত আলোচনার শেষে বলা যায়, নারী শিক্ষা, স্বাধীনতা ও অধিকার প্রতিষ্ঠায় নরেশ বাবুর কর্মকাণ্ড স্বামী বিবেকানন্দের কয়েকটি বাণীর পরিপূরক।"
        }
      ]
    }
  ]
}