{
  "title": "ফরিদপুর জিলা স্কুল ২০২৪",
  "subtitle": "হিন্দু ধর্ম ও নৈতিক শিক্ষা (11)",
  "questions": [
    {
      "number": "1",
      "uddipok": "আমরা ঈশ্বরের কাছে প্রার্থনা করি। তাঁর গুণগান করি। ঈশ্বর সর্বশক্তিমান। ঈশ্বরের সান্নিধ্য লাভ করাই হলো মুক্তির একমাত্র পথ। উপাসনা ঈশ্বরের সান্নিধ্য লাভের একটি পথ। এজন্য প্রকাশ বাবু তার ছেলেদের উপাসনায় উৎসাহিত করেন।",
      "tag": "FZS 24",
      "sub_questions": [
        {
          "label": "ক",
          "question": "হিন্দুধর্মের মূলে কে?",
          "explanation": "হিন্দুধর্মের মূলে রয়েছেন স্বয়ং ভগবান।"
        },
        {
          "label": "খ",
          "question": "ঈশ্বর সকল জীবের অন্তরাত্মা- ব্যাখ্যা করো।",
          "explanation": "ঈশ্বর সকল জীবের মধ্যে আত্মারূপে অবস্থান করেন বলে তাঁকে সকল জীবের অন্তরাত্মা বলা হয়। সর্বশক্তিমান ঈশ্বর যোগীর কাছে পরমাত্মা নামে পরিচিত। তিনি যখন জীবের মধ্যে আত্মারূপে অবস্থান করেন তখন তাঁকে জীবাত্মা বলে। এই পরমাত্মার থেকেই জীবের সৃষ্টি। একই পরমাত্মা বহু আত্মারূপে জীবদেহে থাকেন। তাই বলা যায়, ঈশ্বরই সব জীবের অন্তরাত্মা।"
        },
        {
          "label": "গ",
          "question": "তুমি কী কী উপায়ে উপাসনা করতে পার? ব্যাখ্যা করো।",
          "explanation": "বিশেষ পদ্ধতিতে ঈশ্বরের গুণগান করার রীতিকে উপাসনা বলে উপাসনা ঈশ্বরের সান্নিধ্য লাভের একটি মাধ্যম বা পথ। উপাসনা করার বিভিন্ন উপায় রয়েছে। যেমন- পূজা, জপ, ধ্যান বা যোগসাধনা, তন্ত্র সাধনা, দেব-দেবীর উদ্দেশ্যে মন্ত্রপাঠ, প্রার্থনা মন্ত্র, পুষ্পাঞ্জলি প্রদান, প্রণাম, মন্ত্র পাঠ, আরতিগান, কীর্তন প্রভৃতি উপায়ে উপাসনা করতে পারি। এসব উপায়ের মাধ্যমে মূলত অন্তরের ভক্তি, শ্রদ্ধা ও ভালোবাসা ইষ্ট দেবতা বা দেবীকে উদ্দেশ্য করেই প্রকাশ করা হয়। উপাসনা ও প্রার্থনার জন্য হিন্দুধর্মগ্রন্থে অনেক মন্ত্র বা শ্লোক রয়েছে। সেগুলো আবৃত্তি করেও উপাসনা করা যায়। উদ্দীপকে বলা হয়েছে, ঈশ্বরের সান্নিধ্য লাভ করাই হলো মুক্তির একমাত্র পথ। উপাসনা ঈশ্বরের সান্নিধ্য লাভের একটি পথ। উপাসনার মাধ্যমে আমরা ঈশ্বরের সান্নিধ্য লাভ করতে পারি। আর এর প্রধান উদ্দেশ্য হলো মোক্ষলাভ।"
        },
        {
          "label": "ঘ",
          "question": "'প্রকাশ বাবু ছেলেদের উপাসনায় উৎসাহিত করেন'- তাৎপর্য লেখো।",
          "explanation": "প্রকাশ বাবু তার ছেলেদের উপাসনায় উৎসাহিত করার কারণ হলো, ঈশ্বরের উপাসনা হৃদয়কে পরিশুদ্ধ ও পবিত্র করে এবং পবিত্র অনুভূতির সৃষ্টি করে। উপাসনা মনের দৃঢ়তা বৃদ্ধি করে, মনের আবেগকে পরিশুদ্ধ, উন্নত ও নিয়ন্ত্রণ করে। এর মাধ্যমে ভক্তদের ঈশ্বরের কাছাকাছি অবস্থানের সুযোগ তৈরি হয় এবং ধর্মীয় বিষয়ে গভীর চেতনাবোধ তৈরি হয়। উপাসনা মানুষের মানসিক অবস্থার উন্নতি করে, মনের কুটিলতা দূর করে এবং মনকে শুদ্ধ করে সত্যের পথে পরিচালিত করে। উপাসনা মনের কামনা, বাসনা, তৃষ্ণা, অহমিকা, আমিত্ব, হিংসা-বিদ্বেষ দূর করে। উদ্দীপকে বলা হয়েছে, ঈশ্বরের সান্নিধ্য লাভ করাই হলো মুক্তির একমাত্র পথ। উপাসনা ঈশ্বরের সান্নিধ্য লাভের একটি পথ। উপাসনার মাধ্যমে ভক্ত তার ইষ্ট দেবতাকে উপলব্ধি করতে পারে এবং গভীর ভালোবাসার মাধ্যমে সে তাকে অবলোকন করতে পারে। পরিশেষে বলা যায়, উপাসনার মাধ্যমে একদিকে যেমন ঈশ্বরভক্তি প্রকাশ পায় তেমনি মানসিকভাবেও পবিত্র থাকা যায়। এসব কারণেই উদ্দীপকের প্রকাশ বাবু তার ছেলেদের উপাসনায় উৎসাহিত করেন।"
        }
      ]
    },
    {
      "number": "2",
      "uddipok": "দরিদ্র পরিবারের এক অসহায় মেয়ে কৃষ্ণা সারাদিন ভিক্ষাবৃত্তি করে কিছু টাকা এবং চাল নিয়ে সন্ধ্যায় বাড়ি ফিরছিল। তখন কিছু দুষ্কৃতিকারী তার পিছু নেয়। মেয়েটি ভয়ে চিৎকার করতেই এক সাধু বাবা তাকে বিপদের হাত থেকে রক্ষা করে তাকে নিরাপদে বাড়ি পৌঁছে দিয়ে বলেন, 'সর্বদা ভগবানে বিশ্বাস রাখবে।'",
      "tag": "All.B 16,FZS 24",
      "sub_questions": [
        {
          "label": "ক",
          "question": "অবতার শব্দের অর্থ কী?",
          "explanation": "অবতার শব্দের অর্থ হচ্ছে উপর থেকে নিচে নামা বা অবতরণ করা।'"
        },
        {
          "label": "খ",
          "question": "'ধর্মো রক্ষতি রক্ষিতঃ'- বলতে কী বোঝায়?",
          "explanation": "'ধর্মো রক্ষতি রক্ষিতঃ'- বলতে বোঝায় ধর্মকে যিনি রক্ষা করেন, ধর্মই তাকে রক্ষা করে। যারা ধর্মীয় নিয়ম-কানুন মেনে চলেন তারা ধার্মিক মানুষ। ধার্মিক ব্যক্তি সকলেরই পূজনীয়। যখন তারা কোনো সমস্যায় পড়েন তখন ধর্মই এগিয়ে এসে তাদের রক্ষা করে।"
        },
        {
          "label": "গ",
          "question": "সাধু বাবাই যেন অবতারের প্রতিচ্ছবি- ব্যাখ্যা করো।",
          "explanation": "অবতারের গুণাবলি বিদ্যমান থাকায় সাধু বাবাকে অবতারের প্রতিচ্ছবি বলা যায়। ভগবান মাঝে মাঝে বিভিন্নরূপে পৃথিবীতে নেমে আসেন তাঁর ভক্তদের রক্ষা করার জন্য। তখন তাঁকে অবতার বলা হয়। উদ্দীপকের সাধু বাবাও ঠিক তেমনি অসহায় কৃষ্ণাকে বিপদের হাত থেকে রক্ষা করতে এগিয়ে আসেন অবতারের মতো। মাঝে মাঝে মনুষ্য সমাজে ধর্মের প্রতি অবজ্ঞা, অবহেলা দেখা দেয়। ধার্মিকদের জীবনে নেমে আসে নিপীড়ন-নির্যাতন। দুষ্কৃতিকারীদের অত্যাচার-অনাচারে কলুষিত হয় সমাজজীবন। এরূপ অবস্থায় অনন্য শক্তিধর ঈশ্বর জীবের ন্যায় দেহধারণ করে ধর্ম ও ধার্মিককে রক্ষা করতে পৃথিবীতে আবির্ভূত হন। অবতারের উদ্দেশ্য দুষ্কৃতিকারীদের বিনাশ সাধন করে ধার্মিককে দুঃখ-কষ্ট থেকে মুক্ত করা এবং ধর্ম সংস্থাপন করা, যা সাধু বাবার চরিত্রে প্রতিফলিত হয়েছে। তাই তিনি যেন অবতারেরই প্রতিচ্ছবি ।"
        },
        {
          "label": "ঘ",
          "question": "'সর্বদা ভগবানে বিশ্বাস রাখবে'- বিশ্লেষণ করো।",
          "explanation": "অনন্ত শক্তিধর ভগবান সব সময় ভক্তের খেয়াল রাখেন, ভক্তকে ভালোবাসেন। দুষ্টের দমন আর শিষ্টের পালনের জন্য যুগে যুগে অবতীর্ণ হন। এজন্য সর্বদাই ভগবানে বিশ্বাস রাখতে হবে। ঈশ্বর সর্বশক্তিমান, সর্বজ্ঞ, সর্বত্র বিরাজিত। অবতাররূপে দেহ ধারণ করে অসীম, অনন্ত, সসীমরূপ ধারণ করেন। তাই হিন্দু ধর্মাবলম্বীদের নিকট অবতার স্বয়ং ভগবানেরই এক মুক্ত প্রকাশ। সুতরাং দেখা যাচ্ছে, বিভিন্ন অবতার ও দেবদেবী একই ব্রহ্ম বা ঈশ্বরের সাকার রূপ। এজন্যই বলা হয় 'ধর্মমূলো হি ভগবান'। অর্থাৎ হিন্দুধর্মের মূলে রয়েছেন ভগবান স্বয়ং। উদ্দীপকে বর্নিত, ঘটনায় কৃষ্ণা কিছু টাকা ও চাল নিয়ে বাড়ি ফেরার সময় কিছু দুষ্কৃতিকারী তার পিছু নেয়। এমন অবস্থায় তার বিপদে এক সাধু বাবা তাকে সাহায্য করেন। তিনি কৃষ্ণাকে বলেন, সর্বদা ভগবানে বিশ্বাস রাখবে। পরিশেষে বলা যায়, ভক্তের ডাকে সাড়া দিতে ভগবান যেকোনো রূপে অবতীর্ণ হন। ভগবানই প্রয়োজনে ভক্তের ভার বহন করেন। তাই যখনই আমরা সমস্যায় পড়ব তখনই ভগবানকে স্মরণ করব এবং ভগবানেই বিশ্বাস রাখব। প্রশ্নোক্ত উক্তি দ্বারা এ কথাই বোঝানো হয়েছে।"
        }
      ]
    },
    {
      "number": "3",
      "uddipok": "পহেলা বৈশাখ আজ আর শুধু হালখাতা বা ধর্মীয় অনুষ্ঠান পালনের দিন নয়। এটি সর্বজনীন ও রাষ্ট্রীয় উৎসব। যা সব ধর্মের মানুষ পালন করে। নবান্ন আবহমান বাংলার ঐতিহ্যবাহী অসাম্প্রদায়িক এমনই একটি সর্বজনীন উৎসব।",
      "tag": "FZS 24",
      "sub_questions": [
        {
          "label": "ক",
          "question": "মকর সংক্রান্তি কী?",
          "explanation": "পৌষ মাসের শেষ দিনকে পৌষ সংক্রান্তি বা মকর সংক্রান্তি বলে।"
        },
        {
          "label": "খ",
          "question": "ধর্মাচার, ধর্মানুষ্ঠান ও পূজা-পার্বণ পরস্পর সম্পর্কিত কীভাবে?",
          "explanation": "ধর্মাচার, ধর্মানুষ্ঠান ও পূজাপার্বণ পরস্পর সম্পর্কিত। জন্ম থেকে মৃত্যু পর্যন্ত যে সমস্ত মাঙ্গলিক আচার-অনুষ্ঠান ধর্মের সাথে সম্পর্কিত তাই ধর্মাচার। অপরদিকে, ঈশ্বরের স্তব-স্তুতি করে যে অনুষ্ঠান পালন করা হয় তা ধর্মানুষ্ঠান। পূজা এক প্রকার ধর্মানুষ্ঠান। আর ধর্মাচারে ধর্মানুষ্ঠান পালন করা হয়। সুতরাং, এরা পরস্পর সম্পর্কিত ।"
        },
        {
          "label": "গ",
          "question": "পহেলা বৈশাখ উৎসবটি বাংলার এক অনন্য উৎসব।- ব্যাখ্যা করো।",
          "explanation": "উদ্দীপকে উল্লেখিত পহেলা বৈশাখ উৎসবটি বাংলার এক অনন্য উৎসব। বাংলা সনের প্রথম দিনে নতুন বছরকে বরণ করা হয় যা বর্ষবরণ উৎসব নামে পরিচিত। বাংলাদেশের সাধারণ মানুষ ও বিভিন্ন সাংস্কৃতিক সংগঠন এদিন বিভিন্ন আয়োজন ও কর্মসূচি গ্রহণের মাধ্যমে পুরনো বছরকে বিদায় দিয়ে নতুনকে স্বাগত জানায়। এদিন বৈশাখি মেলা, বিভিন্ন পূজা, মিষ্টি ও ইলিশ পান্তা খাওয়া, ভাব-বিনিময়, অন্যান্য অনুষ্ঠান ও হালখাতাসহ নানা অনুষ্ঠান পালন করা হয়। এ উৎসবের ধর্মীয় অনুভূতির পাশাপাশি রয়েছে সর্বজনীনতা। তাই বর্ষবরণ উৎসব বাঙালির অসাম্প্রদায়িক চেতনার এক মহোৎসব। এছাড়া বর্ষবরণ ও চৈত্র সংক্রান্তি উপলক্ষে বিভিন্ন ক্ষুদ্র নৃ-গোষ্ঠীর মানুষ 'বৈসাবি'সহ বিভিন্ন উৎসব পালন করে। উদ্দীপকে পহেলা বৈশাখের কথা বলা হয়েছে। নৃতাত্ত্বিক পরিচয়ে আমরা বাঙালিরা বাংলা বছরের শুরুর দিনকে আয়োজন করে দল-মত-ধর্ম-বর্ণ নির্বিশেষে বরণ করি। তাই, পহেলা বৈশাখ উৎসবটি বাংলার এক অনন্য উৎসব।"
        },
        {
          "label": "ঘ",
          "question": "'নবান্ন আবহমান বাংলার একটি অসাম্প্রদায়িক সর্বজনীন উৎসব'- উক্তিটির যথার্থতা মূল্যায়ন করো।",
          "explanation": "নবান্ন আবহমান বাংলার একটি ঐতিহ্যবাহী অসাম্প্রদায়িক সর্বজনীন উৎসব- কথাটি যথার্থ। নবান্ন শব্দের আক্ষরিক অর্থ নতুন ভাত। অগ্রহায়ণ মাসে ওঠা নতুন ধানের চাল দিয়ে তৈরি ভাত, নানা রকম পিঠা প্রভৃতি দিয়ে যে মাঙ্গলিক উৎসব করা হয় তার-ই নাম নবান্ন উৎসব। এটি ঋতুভিত্তিক অনুষ্ঠান। হেমন্তকালের অগ্রহায়ণ মাসে নতুন ধানের চাল দিয়ে তৈরি ভাত, নানারকম পিঠা প্রভৃতি দিয়ে নবান্ন উৎসব উদ্যাপন করা হয়। এটি একটি মাঙ্গলিক উৎসব। উদ্দীপকে বলা হয়েছে, নবান্ন আবহমান বাংলার ঐতিহ্যবাহী অসাম্প্রদায়িক - একটি সর্বজনীন উৎসব। কৃষি প্রধান বাংলায় নবান্ন আবহমান বাংলার একটি ঐতিহ্যবাহী অসাম্প্রদায়িক গ্রামীণ উৎসব। বাংলাদেশের বিভিন্ন গ্রাম-অঞ্চলে জাতি-ধর্ম-বর্ণ নির্বিশেষে সব মানুষ এতে অংশগ্রহণ করে। পরিশেষে বলা যায়, নবান্ন উৎসব আমাদের আবহমান বাংলার অসাম্প্রদায়িক চেতনা থেকে উৎসারিত সর্বজনীন উৎসব। এ কারণে প্রশ্নে উল্লিখিত উক্তিটি যথার্থ।"
        }
      ]
    },
    {
      "number": "4",
      "uddipok": "পিতার মৃত্যুর পর জ্যেষ্ঠপুত্র বিজয় পুরোহিতের কাছে গেলে পুরোহিত বিজয়কে শাস্ত্রানুযায়ী তার পিতার দাহাদি কার্য সম্পন্ন করার উপদেশ দেন। পুরোহিতের উপদেশে বিজয় শাস্ত্রানুযায়ী তার পিতার মৃতদেহের সৎকার করে। অশৌচ পালন শেষে পুরোহিত বিজয়কে বলেন, \"অহংকার নিয়ে দান করলে শ্রাদ্ধ হয় না। শ্রদ্ধার সাথে তুমি যা দান করবে তাই শ্রাদ্ধ।\" পুরোহিতের উপদেশে বিজয় সংযত চিত্তে শ্রদ্ধার সাথে তার পিতার আদ্যশ্রাদ্ধ সম্পন্ন করে।",
      "tag": "FZS 24",
      "sub_questions": [
        {
          "label": "ক",
          "question": "'অন্ত্যেষ্টি' শব্দের অর্থ কী?",
          "explanation": "'অন্ত্যেষ্টি' শব্দের অর্থ 'শেষযজ্ঞ' অর্থাৎ অগ্নিতে মৃতদেহকে আহুতি দেওয়া।"
        },
        {
          "label": "খ",
          "question": "অশৌচ কেন পালন করতে হয়? ব্যাখ্যা করো।",
          "explanation": "নিকট আত্মীয়ের মৃত্যুতে বিক্ষিপ্ত মন শান্ত ও সাধন-ভজনের উপযোগী করার জন্য অশৌচ পালন করা হয়। যেকোনো আপনজনের মৃত্যু আমাদের বিষাদগ্রস্ত ও বিচলিত করে। বিচলিত মনে ঈশ্বরের সবিনয়ে পূর্ণ একাগ্রতা আসে না। এই বিচলিত মনকে শান্ত করার জন্য অশৌচ পালন করা প্রয়োজন। এতে মন ধীরে ধীরে শান্ত হয় এবং মনে প্রশান্তি ফিরে আসে। এছাড়া মৃত ব্যক্তিকে শ্রদ্ধা জানানোর উদ্দেশ্যেও অশৌচ পালন করা হয়।"
        },
        {
          "label": "গ",
          "question": "পুরোহিতের নির্দেশে বিজয় কীভাবে তার পিতার মৃতদেহ সৎকার করেছিল তা বর্ণনা করো।",
          "explanation": "পুরোহিতের নির্দেশে বিজয় শাস্ত্র অনুযায়ী তার পিতার মৃতদেহ সৎকার করেছিল। 'অন্ত্যেষ্টিক্রিয়া' শব্দের অর্থ হচ্ছে অগ্নিতে মৃতদেহকে আহুতি দেওয়া। অর্থাৎ শাস্ত্রে মৃতদেহ সৎকারের যে বিধান দেওয়া হয়েছে তাই হচ্ছে অন্ত্যেষ্টিক্রিয়া। এ সময় কতগুলো বিধিবিধান পালন করে মৃতদেহ সৎকারের ব্যবস্থা করা হয়। অন্ত্যেষ্টিক্রিয়ার শুরুতে মৃতদেহকে বস্ত্রাবৃত ও মালা চন্দনাদি দ্বারা ভূষিত করে, শ্মশানে নিয়ে যাওয়া হয়। সেখানে -মৃতদেহের মাথা দক্ষিণ দিকে রেখে তাকে কুশের উপর শয়ন করানো হয়। দাহাধিকারী স্নান করে এসে মৃতদেহের গায়ে তেল ও কাঁচা হলুদ মেখে তাকে স্নান করান। স্নানের পর মৃতদেহকে নতুন কাপড়, মালা চন্দন দ্বারা সজ্জিত করা হয়। এরপর শরীরের সপ্তছিদ্র স্বর্ণ ও কাঁসা দ্বারা আচ্ছাদন ও পিন্ডদান করা হয়। সর্বশেষে আম বা চন্দন কাঠের চিতায় মৃতদেহকে শয়ন করানো হয়। অন্ত্যেষ্টিক্রিয়ার মন্ত্র পাঠ করে মৃতদেহের চারপাশে জ্যেষ্ঠপুত্র সাত অথবা তিনবার প্রদক্ষিণ করে মস্তকে অগ্নি প্রদান করেন। উদ্দীপকে বিজয়ও পুরোহিতের নির্দেশ মেনে, উপরিউল্লিখিত শাস্ত্রীয় বিধান অনুযায়ী তার পিতাকে সৎকার করেছিল।"
        },
        {
          "label": "ঘ",
          "question": "শ্রাদ্ধ সম্পর্কে পুরোহিতের বক্তব্যের যথার্থতা মূল্যায়ন করো।",
          "explanation": "\"অহংকার নিয়ে দান করলে শ্রাদ্ধ হয় না। শ্রদ্ধার সাথে তুমি যা দান করবে তাই শ্রাদ্ধ।\" - শ্রাদ্ধ সম্পর্কে পুরোহিতের এই বক্তব্যটি যথার্থ। শ্রদ্ধার সাথে মৃত ব্যক্তির উদ্দেশ্যে যা দান করা হয়, তাকে শ্রাদ্ধ বলে। শাস্ত্র অনুসারে মহর্ষি নিমি হলেন শ্রাদ্ধের প্রবর্তক। বস্তুত যার যেমন সামর্থ্য সে অনুসারে মৃত ব্যক্তির প্রতি শ্রদ্ধা দেখানোই হলো শ্রাদ্ধ। আদ্যশ্রাদ্ধের সময় শাস্ত্রে ছয়, আট, ষোলো বিভিন্ন দানের বিধান আছে। শ্রাদ্ধের সময় মৃত ব্যক্তির আসন, ছাতা, পাদুকা, বস্ত্র, অন্ন, জল, তাম্বুল, মালা, বিছানা প্রভৃতি তার (মৃতব্যক্তির) নামে মন্ত্রোচ্চারণসহ উৎসর্গ করা হয়। এই শ্রাদ্ধানুষ্ঠান ব্যক্তির সামর্থ্য অনুযায়ী আয়োজন করা হয়। কারণ এখানে আড়ম্বরের চেয়ে শ্রদ্ধাই গুরুত্বপূর্ণ। শ্রাদ্ধের মূলকথা হলো, শ্রদ্ধার সাথে দান। পাশাপাশি রয়েছে বিভিন্ন নিয়ম-রীতি, রয়েছে আনুষ্ঠানিকতার বৈচিত্র্য। তবে সবকিছুর মূলে রয়েছে মৃত ব্যক্তির প্রতি শ্রদ্ধা প্রদর্শন। শ্রাদ্ধের সাথে শ্রদ্ধা ওতপ্রোতভাবে জড়িত। তাই যেখানে শ্রদ্ধা নেই সেখানে আড়ম্বরের সাথে যা-ই দান করা হোক না কেন, তাকে শ্রাদ্ধ বলা যাবে না। শ্রদ্ধা থাকলে আড়ম্বর না - থাকলেও শ্রাদ্ধ হয়। শ্রাদ্ধের জন্য শ্রদ্ধাটাই গুরুত্বপূর্ণ। উদ্দীপকের পুরোহিতও তার বক্তব্যের মাধ্যমে এ কথাটি বোঝাতে চেয়েছেন। অহংকার 'নিয়ে দান করলে সেটা শ্রাদ্ধ হবে না। এ কারণে শ্রদ্ধাটাই এখানে মুখ্য। পরিশেষে বলা যায়, শ্রাদ্ধানুষ্ঠানের মাধ্যমে আমরা মৃত ব্যক্তির উদ্দেশ্যে শ্রদ্ধা নিবেদন করে থাকি। তাই শ্রাদ্ধের সময় আমরা সামর্থ্য অনুযায়ী শ্রদ্ধার সাথে দান করব।"
        }
      ]
    },
    {
      "number": "5",
      "uddipok": "প্রলয়ংকরী ঘূর্ণিঝড়ে দেবাশীষ পরিবারের সবাইকে হারিয়ে সর্বস্বান্ত হয়ে পড়ে। স্বাভাবিক জীবনযাপন করা তার পক্ষে অসম্ভব হয়ে পড়ে। এমন সময় শারদীয় দুর্গাপূজার শুভাগমন ঘটে। পাড়া-প্রতিবেশী ও বন্ধু- বান্ধবদের অক্লান্ত প্রচেষ্টায় সে আবার নতুন জীবন ফিরে পায়। মা দুর্গাই তার বেঁচে থাকার মানসিক শক্তি ও প্রেরণা যোগায়।",
      "tag": "All.B 16,MHSC 24,FZS 24",
      "sub_questions": [
        {
          "label": "ক",
          "question": "হিন্দুধর্মের আদি ধর্মগ্রন্থ কোনটি?",
          "explanation": "হিন্দুধর্মের আদি ধর্মগ্রন্থ 'বেদ'।"
        },
        {
          "label": "খ",
          "question": "বোধন বলতে কী বোঝায়?",
          "explanation": "বোধন কথার অর্থ ঘুম ভাঙানো বা জাগানো। 'বোধন' হলো দুর্গাপূজার অন্যতম একটি আচার। দুর্গাপূজার সময় ষষ্ঠীর দিনে সন্ধ্যাকালে বোধনের মাধ্যমে দেবীকে জাগানো হয়। অর্থাৎ শারদীয় দুর্গোৎসবের শুরুতে বোধনের মাধ্যমে দক্ষিণায়নের নিদ্রিত দেবীর নিদ্রা ভাঙানোর জন্য বন্দনা পূজা করা হয়।"
        },
        {
          "label": "গ",
          "question": "দেবাশীষ কীভাবে দুর্গাপূজার আয়োজন করবে? দুর্গাপূজা পদ্ধতির আলোকে বর্ণনা করো।",
          "explanation": "ঘূর্ণিঝড়ে পরিবার হারিয়ে সর্বশান্ত দেবাশীষের কাছে বেঁচে থাকার মানসিক শক্তি ও প্রেরণা দেবী দুর্গা। সে দুর্গাপূজার আয়োজন করতে চাইলে তাকে নিচে বর্ণিত উপায়ে আয়োজন করতে হবে। দুর্গাপূজা বছরে দু'বার হয়- আশ্বিন মাসের শুক্লপক্ষে শারদীয় দুর্গাপূজা ও চৈত্রমাসের শুক্লপক্ষে বাসন্তীপূজা করা হয়ে থাকে। আশ্বিনের ৬ষ্ঠী তিথিতে বোধন, আমন্ত্রণ ও অধিবাসের মাধ্যমে দুর্গাপূজা শুরু হয়। সপ্তমী পূজায় মন্ত্র উচ্চারণের মধ্য দিয়ে দেবী দুর্গাসহ সকল প্রতিমার প্রাণ- প্রতিষ্ঠা করা হয়। এরপর নবপত্রিকা প্রতিষ্ঠা করা হয়। এর পরদিন মহা অষ্টমী পূজা। এই দিনে দুর্গা মহিষাসুরকে বধ করেছিলেন। এই দিনে বিধিসম্মতভাবে অষ্টমীবিহিত পূজা করে দেবী দুর্গার কৃপা প্রার্থনা করা হয়। পরদিন নবমী পূজা করা হয়। অষ্টমী ও নবমী তিথির সন্ধিক্ষণে ১০৮টি মাটির প্রদীপ জ্বেলে সন্ধিপূজা হয়। এর পরদিন বিজয়া দশমী। দশমী তিথিতে দশমীবিহিত দুর্গাপূজা করা হয় এবং বিসর্জনের মাধ্যমে পূজা সমাপ্ত হয়। উপর্যুক্ত সকল নিয়ম-কানুন মেনে দেবাশীষ দুর্গাপূজার আয়োজন করতে পারবে।"
        },
        {
          "label": "ঘ",
          "question": "দেবাশীষের জীবনালোকে দুর্গাপূজার সামাজিক ও অর্থনৈতিক প্রভাব বিশ্লেষণ করো।",
          "explanation": "আবহমান কালে হিন্দুধর্মীয় উৎসবের প্রাণরূপে পরিচিত শারদীয় দুর্গোৎসব। দেবাশীষের জীবনালোকে দুর্গাপূজার সামাজিক ও অর্থনৈতিক প্রভাব সম্পর্কে নিম্নে আলোচনা করা হলো- দুর্গাপূজার মিলন মেলার মাধ্যমে দেবাশীষ আত্মীয়-স্বজন ও বন্ধু-বান্ধবদের মধ্যে সম্প্রীতি ও সৌহার্দ্যের সম্পর্ক অটুট করতে পারবে। মা দুর্গার আবির্ভাবে সে মানসিক প্রেরণা ও উৎসাহ পাবে। মানবিকতা ও অমানবিকতার মাঝে দ্বন্দ্বের উদ্ভব ঘটে দুর্গাপূজার মাহাত্ম্যে। যা দেবাশীষকে নৈতিক ও সামাজিক শিক্ষায় শিক্ষিত করবে। দুর্গাপূজা উপলক্ষে পূজা সংখ্যা, পত্রপত্রিকা প্রকাশ, সাংস্কৃতিক ও শাস্ত্রীয় অনুষ্ঠান, দান ও সেবামূলক কার্যক্রম দেবাশীষের সামাজিক, সাংস্কৃতিক ও অর্থনৈতিক বিষয়গুলোকে দারুণভাবে প্রভাবিত করবে। এছাড়াও বিজয়া দশমীর বিসর্জন থেকেও দেবাশীষ এই শিক্ষা গ্রহণ করতে পারে যে, কোনো কিছুই চিরস্থায়ী নয়। জন্ম হলে মৃত্যু হবেই। যা তাকে পরিবার হারানোর শোক মোচনে সাহায্য করবে। দুর্গাপূজায় সর্বস্তরের মানুষের অংশগ্রহণের মাধ্যমে সর্বজনীন' উৎসবে পরিণত হয় দুর্গাপূজা। এর ফলে পূজার আনন্দ দ্বিগুণ হয়ে যায়। এছাড়া পূজাকে কেন্দ্র করে মেলা বসায় অর্থনৈতিক লেনদেনও বৃদ্ধি পায়। এভাবেই দুর্গাপূজার মাধ্যমে আর্থ-সামাজিক অনেক প্রভাব লক্ষ করা যায়।"
        }
      ]
    },
    {
      "number": "6",
      "uddipok": "সুজনের স্কুলের নবম শ্রেণির হিন্দুধর্মের শিক্ষক অষ্টাঙ্গযোগের বিশেষ ধাপ যথা: ধ্যান ও সমাধি সম্পর্কে আলোচনা করেন। তিনি বলেন, গভীর চিন্তা ও চিত্ত সমর্পণের মাধ্যমে মানুষ ও ঈশ্বরের মধ্যে সম্পর্ক স্থাপন হয়। তিনি আরও বলেন, এ সংসারে সব ব্যক্তিই নিজের জীবনে সুখ চায়।",
      "tag": "MMSC 24,FZS 24",
      "sub_questions": [
        {
          "label": "ক",
          "question": "যোগের আট ধাপের কথা কে নির্দেশ করেছেন।",
          "explanation": "মহর্ষি পতঞ্জলি যোগের আটটি ধাপের কথা নির্দেশ করেছেন।"
        },
        {
          "label": "খ",
          "question": "'আসন' বলতে কী বোঝায়?",
          "explanation": "আসন বলতে দেহমনকে সুস্থ ও স্থির রাখার উদ্দেশ্যে বিভিন্ন দেহভঙ্গি বা দেহাবস্থানকে বোঝায়। আসন অর্থ স্থির হয়ে সুখে অধিষ্ঠিত থাকা। আসনে শরীরে দৃঢ়তা আসে, শরীর নীরোগ ও লঘুভার হয়। একটা স্থির ও সুখকর ভঙ্গিতে কিছুক্ষণ অবস্থান করলে মানসিক ভারসাম্য সৃষ্টি হয়। যার ফলে শরীর ও মনে সমন্বয় ঘটে।"
        },
        {
          "label": "গ",
          "question": "শিক্ষকের আলোচনাকৃত বিশেষ ধাপ দুটির বর্ণনা দাও।",
          "explanation": "শিক্ষকের আলোচনাকৃত বিশেষ ধাপ দুটি হলো: ধ্যান ও সমাধি। অষ্টাঙ্গযোগের বিশেষ ধাপসমূহের মধ্যে অন্যতম একটি ধাপ হচ্ছে ধ্যান। তবে ধারণার সাথে ধ্যানের একটি গভীর সম্পর্ক রয়েছে। ধারণার দ্বারা মনকে যে লক্ষ্যবস্তুতে স্থির রাখা যায় ধ্যানের দ্বারা সে স্থির অবস্থাটি আরো নিবিড় হয়। স্থিরকৃত বিষয়ে অবিচ্ছিন্ন ভাবনাকে ধ্যান বলে। অর্থাৎ অবিচ্ছিন্ন ধারণাই ধ্যান। পরমতত্ত্বকে উপলব্ধি করার জন্য ধ্যান অত্যন্ত আবশ্যক। সমাধি অর্থ সম্পূর্ণরূপে ঈশ্বরে চিত্তসমর্পণ। সম্পূর্ণরূপে ঈশ্বরে চিত্ত সমর্পণ করতে পারলে পরমাত্মার মধ্যে জীবাত্মার নিবেশ ঘটে। এর সাথে সাধক ধ্যানের সর্বোচ্চ শিখরে উঠে যখন সমাধি লাভ করে ঠিক তখন তিনি মনশূন্য, বুদ্ধিশূন্য, অহংশূন্য হয়ে নিরাময় অবস্থা প্রাপ্ত হয় এবং পরমাত্মার সঙ্গে তাঁর মিলন ঘটে। তখন তাঁর আমি বা আমার জ্ঞান থাকে না। কারণ তখন তাঁর দেহ, মন ও বুদ্ধি স্তব্ধ থাকে। সাধক তখন প্রকৃত যোগ লাভ করেন।"
        },
        {
          "label": "ঘ",
          "question": "সংসার জীবনে শান্তি স্থাপনে অষ্টাঙ্গযোগের প্রভাব বিশ্লেষণ করো।",
          "explanation": "সংসার জীবনে শান্তি স্থাপনে অষ্টাঙ্গযোগের ভূমিকা অত্যন্ত গুরুত্বপূর্ণ। যোগসাধনা এমন এক পথ যাতে প্রতিটি মানুষ নির্ভয়ে পূর্ণ স্বাধীনতার সঙ্গে চলতে পারবে এবং নিজেদের জীবন সম্পূর্ণ সুখ, শান্তি এবং আনন্দের মধ্যে কাটাতে পারবে। সেই পথ হচ্ছে অষ্টাঙ্গযোগের পথ। যম, নিয়ম, আসন, প্রাণায়াম, প্রত্যাহার, ধারণা, ধ্যান ও সমাধি এই আটটি যোগের অঙ্গ। এগুলো একত্রে অষ্টাঙ্গযোগ নামে পরিচিত। যোগাসনে দেহ ও মন সুস্থ, সবল ও সতেজ হয়। তখন প্রকৃতির সাথে একটা ঐক্যতান সৃষ্টি হয়। একমাত্র অষ্টাভাযোগের দ্বারাই ব্যক্তিগত এবং সামাজিক একতা, শারীরিক সুস্থতা, বৌদ্ধিক জাগরণ এবং মানসিক প্রশান্তি লাভ সম্ভব। উদ্দীপকে এ কারণেই সুজনের শিক্ষক মনে করেন, সংসার জীবনে শান্তি স্থাপনে অষ্টাঙ্গযোগের অনুশীলন আবশ্যক। পরিশেষে বলা যায়, অষ্টাঙ্গযোগ শুধু আমাদের মনকে শান্ত করে পরমাত্মার সাথে সংযুক্ত করে না; বরং সেই সাথে আমাদের শরীরকেও সুস্থ ও সবল করে তোলে।"
        }
      ]
    },
    {
      "number": "7",
      "uddipok": "ন্যায়-অন্যায়, জয়-পরাজয়, সুশাসন যুগে যুগে পৃথিবীতে আবর্তিত হয়েছে। অন্যায়-অত্যাচার এক রাজ্য হতে আরেক রাজ্যে প্রভাব বিস্তার করেছে। যে মুহূর্তে অন্যায় জয় লাভ করেছে পর মুহূর্তেই সেই অন্যায়কে পরাভূত করতে ন্যায়ের পক্ষে সংগ্রাম শুরু হয়েছে এবং শেষে ন্যায়ের জয় হয়েছে।",
      "tag": "FZS 24",
      "sub_questions": [
        {
          "label": "ক",
          "question": "মহাভারতের রচয়িতা কে?",
          "explanation": "মহাভারতের রচয়িতা কৃষ্ণদ্বৈপায়ন বেদব্যাস।"
        },
        {
          "label": "খ",
          "question": "কুরুক্ষেত্রের যুদ্ধ কেন হয়েছিল?",
          "explanation": "কুরুক্ষেত্রের যুদ্ধ অধর্মের বিনাশ করে ধর্মপ্রতিষ্ঠার জন্য সংঘটিত হয়েছিল। বিচিত্রবীর্যের দুই পুত্র-পাণ্ডু ও ধৃতরাষ্ট্র। ধৃতরাষ্ট্র বড় হলেও জন্মান্ধ হওয়ায় পাণ্ডু রাজা হন। নিয়ম অনুযায়ী পাণ্ডুর বড় পুত্র যুধিষ্ঠির রাজা হবার কথা থাকলেও ধৃতরাষ্ট্রের পুত্রেরা পাশা খেলায় অন্যায়ভাবে পাণ্ডুপুত্রদের হারিয়ে রাজ্য থেকে বিতাড়িত করে। বনবাস শেষে পাণ্ডবরা তাদের রাজ্য ফেরত চাইলে কৌরবরা যুদ্ধ ব্যতীত তা দিতে অস্বীকার করে। ফলে ধর্মরক্ষার জন্য ও অধর্মের বিনাশের জন্য এ যুদ্ধ সংঘটিত হয়।"
        },
        {
          "label": "গ",
          "question": "উদ্দীপকে বর্ণিত বিষয়াদি মহাভারতের আলোকে ব্যাখ্যা করো।",
          "explanation": "উদ্দীপকে বর্ণিত ন্যায়-অন্যায়, জয়-পরাজয় ও সুশাসন মহাভারত ধর্মগ্রন্থে আমরা দেখতে পাই। উদ্দীপকে বলা হয়েছে, পৃথিবীতে অন্যায়-অত্যাচারের বিপক্ষে ন্যায়ের সংগ্রাম সর্বদা হয়েছে এবং ন্যায়ের জয় হয়েছে। এজন্যই ন্যায়-অন্যায়, জয়-পরাজয়, সুশাসন যুগে যুগে আবর্তিত হয়েছে। অনুরূপ মহাভারতে কুরুক্ষেত্রের যুদ্ধে কৌরব এবং পাণ্ডবদের যুদ্ধে লক্ষ করা যায়। দুর্যোধনের সকল চক্রান্ত ব্যর্থ করে ধর্মের জয় হয়েছে, সত্য প্রতিষ্ঠা পেয়েছে। পাণ্ডবগণ রাজ্য উদ্ধার করে পুনঃপ্রতিষ্ঠিত হয়েছেন। কুরুবংশ বা অধর্মের বিনাশ ঘটেছে। শুরুতে অধর্মের সাময়িক জয় হলেও সবশেষে ধর্মেরই জয়লাভ হয়। কারণ ভগবান ধার্মিক ও ন্যায়ের সাথে থাকা ব্যক্তিদের সাহায্য করেন। মহাভারতে যে সমস্ত আখ্যান-উপাখ্যান সন্নিবেশিত হয়েছে। তাতে হিংসার বিষময় ফল আর অহিংসার যে শুভ ফলপ্রাপ্তি তার প্রতিফলন ঘটেছে। মহাভারতে আমরা ধর্মযুদ্ধের মাধ্যমে অধর্মের বিনাশ এবং ধর্মপ্রতিষ্ঠার প্রতিফলন দেখতে পাই। তাই বলা যায়, উদ্দীপকে বর্ণিত বিষয়াদি অর্থাৎ ন্যায়-অন্যায়, জয়-পরাজয় ও সুশাসন আমরা মহাভারতে কুরুক্ষেত্রের যুদ্ধের ফলাফলের মাধ্যমে ব্যাখ্যা করতে পারি।"
        },
        {
          "label": "ঘ",
          "question": "আমাদের জীবনে মহাভারতের শিক্ষার গুরুত্ব কী? আলোচনা করো।",
          "explanation": "উদ্দীপকের রহিত পিতার আদেশ পালনের জন্য পাঠ্যপুস্তকের 'মূল্যবোধ ও নৈতিকতা' গঠনে রামায়ণের কাহিনি বর্ণিত হয়েছে। রামায়ণে বর্ণিত রাজা দশরথের সত্যরক্ষা করতে রামের রাজত্ব ত্যাগ ও চৌদ্দ বৎসরের জন্য বনবাসে যাওয়ার বিষয়টিতে পিতার প্রতি পুত্রের কর্তব্যবোধের দিকটি প্রকাশ পেয়েছে। পাশাপাশি রামের সাথে সীতা ও লক্ষ্মণের বনবাসে যাওয়া পতিপ্রেমের পরাকাষ্ঠা ও ভ্রাতৃপ্রেমের জ্বলন্ত উদাহরণ। এমনকি ভরত নিজে রাজা না হয়ে রামের পাদুকা সিংহাসনে রেখে রাজ্য পরিচালনার বিষয়টিও ধর্মবোধ ও ভ্রাতৃপ্রেমের প্রকাশ। এসব বিষয় থেকে পিতার প্রতি পুত্রের কর্তব্যবোধ, ভ্রাতৃপ্রেম, পতিপ্রেমের পরাকাষ্ঠার শিক্ষা লাভ করা যায়। রামায়ণে বলা হয়েছে, রাম একজন আদর্শ রাজা। তাঁর রাজত্বে কেউ যেনো কোনো দুঃখ ভোগ না করে এ ব্যাপারে তিনি সর্বদা সচেতন ছিলেন। তিনি তাঁর স্ত্রী সীতাকে ভালোবাসতেন। কিন্তু প্রজাদের মনোরঞ্জনের জন্য তিনি সীতাকে ত্যাগ করতেও দ্বিধা করেননি। তাঁর এই দৃষ্টান্তের মাধ্যমে আমরা রাজার কর্তব্যবোধ সম্বন্ধে শিক্ষা লাভ করে থাকি। আলোচনা শেষে বলা যায়, রামায়ণ হিন্দুধর্মের একটি উল্লেখযোগ্য ধর্মগ্রন্থ। এখানে রামচন্দ্রের জন্ম থেকে মৃত্যু পর্যন্ত সমগ্র জীবন বর্ণিত আছে। এই কাহিনিতে রামচন্দ্রের ন্যায়পরায়ণতা, সততা, নিষ্ঠা, ত্যাগ, সংযম, ধর্মনিষ্ঠা, প্রজাপ্রীতি, গুরুভক্তি ইত্যাদি ফুটে উঠেছে। মূল্যবোধ ও নৈতিকতা গঠনে রামায়ণের এসব কাহিনির শিক্ষা অনুঘটক হিসেবে কাজ করে।"
        }
      ]
    },
    {
      "number": "8",
      "uddipok": "স্বপন চৌধুরী তার কর্মকান্ডের জন্য সমাজের সকলের নিকট অত্যন্ত সম্মানের পাত্র। তিনি নিজের জীবনের সর্বস্ব অন্যের জন্য ব্যয় করতে প্রস্তুত। তিনি নিরন্নকে অন্ন, বস্ত্রহীনে বস্ত্র, তৃষ্ণার্তকে জল, বিপন্নকে আশ্রয় দিয়ে থাকেন। তিনি সেবা, ত্যাগে, কর্মে নিজেকে বিলিয়ে দিয়ে আদর্শ স্থাপন করেছেন।",
      "tag": "FZS 24",
      "sub_questions": [
        {
          "label": "ক",
          "question": "মহত্ত্বের উৎস কী?",
          "explanation": "মহত্ত্বের উৎস মানবতা।"
        },
        {
          "label": "খ",
          "question": "মানুষকে অন্যান্য জীব থেকে শ্রেষ্ঠ বলা হয় কেন?",
          "explanation": "মানবতা গুণের কারণে মানুষ অন্যান্য জীব থেকে আলাদা। মানুষ ক্ষুধা, তৃষ্ণা, ক্রোধ, ভয়, হিংসা, দ্বেষ, লোভ-লালসা প্রভৃতি সহজাত প্রবৃত্তি নিয়ে জন্মগ্রহণ করে। এ সহজাত প্রবৃত্তিগুলো অন্যান্য জীবের - মধ্যেও বিদ্যমান। কিন্তু মানবতাই একমাত্র গুণ, যা মানুষ ছাড়া অন্যান্য জীবের মধ্যে নেই। তাই মানবতার গুণ দিয়েই মানুষকে অন্যান্য জীব থেকে পৃথক করা যায়। এ কারণে বলা হয়, মানবতাহীন মানুষ পশুর সমান।"
        },
        {
          "label": "গ",
          "question": "উদ্দীপকে স্বপন চৌধুরীর কর্মকাণ্ড মানুষের কোন গুণটিকে নির্দেশ করে? বর্ণনা করো।",
          "explanation": "উদ্দীপকের নিলয় বাবুর মতো সৎসাহসী লোক বর্তমান সমাজ ব্যবস্থায় যথেষ্ট প্রয়োজন আছে। সত্য ও ন্যায় প্রতিষ্ঠায় ভয় না পেয়ে অন্যায় ও অবিচারের বিরুদ্ধে রুখে দাঁড়ানো বা নিজেকে উৎসর্গ করার নামই সৎসাহস। সৎসাহসী ব্যক্তি নিজের জীবনের ঝুঁকি আছে জেনেও দেশের ও মানুষের মঙ্গলের জন্য অন্যায়ের বিরুদ্ধে কাজ করে। যখন কেউ দুর্বলের ওপর অত্যাচার করে তখন সৎসাহসী ব্যক্তি দুর্বলের পক্ষে দাঁড়ায়। দুর্বলকে সবলের অত্যাচার থেকে রক্ষা করে। যারা ভীরু-কাপুরুষ তারা কখনো কোনো কল্যাণকর বা মঙ্গলজনক কাজ করতে পারে না। সৎসাহসী ব্যক্তিরা দেশ ও জাতির ক্রান্তিকালে অগ্রণী ভূমিকা পালন করে। তাই এ ধরনের ব্যক্তি সমাজের মানুষের জন্য পূজনীয় ও অনুকরণীয়। উদ্দীপকে উল্লেখ করা হয়েছে, নিলয় বাবু নিজ জীবনের ঝুঁকি আছে জেনেও সমাজ ও দেশের মঙ্গলের জন্য বিভিন্ন কাজে অংশগ্রহণ করে। এরূপ ব্যক্তি দেশ ও জাতির অহংকার। এ উক্তিটির মাধ্যমে পাঠ্যবইয়ে উল্লিখিত সৎসাহসের দিকটি ফুটে উঠেছে। উদ্দীপকের নিলয় বাবুসহ প্রীতিলতা, সূর্যসেন ও তরণীসেনের মতো সৎসাহসীরা দেশের জন্য নিজের জীবন পর্যন্ত দিতে পারেন। তাই আমরা সবাই সৎসাহসী হয়ে গড়ে উঠবো। আলোচনা শেষে বলা যায়, উদ্দীপকে নিলয় বাবুর মতো সৎসাহসী ব্যক্তিরা সমাজ, দেশ ও জাতি বিনির্মাণে গুরুত্বপূর্ণ ভূমিকা পালন করে। তাই বর্তমান সমাজ ব্যবস্থায় তাঁদের যথেষ্ট প্রয়োজন আছে।"
        },
        {
          "label": "ঘ",
          "question": "মানুষের ত্যাগ ও সেবার আদর্শ অনুসরণীয়।\"- উদ্দীপকের আলোকে মূল্যায়ন করো।",
          "explanation": "\"মানুষের ত্যাগ ও সেবার আদর্শ অনুসরণীয়\"- উক্তিটি যথার্থ। মানুষের সহজাত কিছু প্রবৃত্তি নিয়ে মানুষ জন্মগ্রহণ করে। যেমন- ক্ষুধা, তৃষ্ণা, ক্রোধ, ভয়, হিংসা, দ্বেষ, লোভ-লালসা ইত্যাদি। পশু-পাখি, জীব-জন্তু এমনকি ইতর প্রাণীদের মধ্যেও এসব প্রবৃত্তি বিদ্যমান। সুতরাং মানুষকে তখনই প্রকৃত মানুষ হিসেবে চিহ্নিত করা যাবে যখন তার মধ্যে মানবতা নামের বিশেষ গুণটি থাকবে। মানবতার জন্যই মানুষ অন্যান্য জীব থেকে শ্রেষ্ঠ। মানবতা গুণের দ্বারা মানুষের মহত্ত্ব প্রকাশ পায়। অন্যের উপকার হয়। তাই মানবতাই ধর্ম। আমরা জানি, রাজা রন্তিবর্মা অযাচক বৃত্তি গ্রহণ করে আটচল্লিশ দিন না খেয়ে উনপঞ্চাশতম দিনে থালাভর্তি খাবার পেয়েও মানবতাবোধের কারণে তা না খেয়ে ভিক্ষুক ও তার কুকুরটিকে খাইয়ে ছিলেন। তাই বলা যায়, রাজা রন্তিবর্মা তার সেবায়, ত্যাগে, কর্মে নিজেকে বিলিয়ে দিয়ে এবং মানুষের কল্যাণ কামনায় নিজের মেধা, শ্রম, অর্থ কাজে লাগিয়ে নিজেকে সার্থক করেছেন, করেছেন মহান। পরিশেষে বলা যায়, জীবে দয়াই মানব জাতির কল্যাণকর পথ। তাই রাজার আদর্শ আমরা আমাদের ত্যাগ ও সেবার মাধ্যমে অনুসরণ করব। অর্থাৎ মানুষের ত্যাগ ও সেবার আদর্শ অনুসরণীয়।"
        }
      ]
    },
    {
      "number": "9",
      "uddipok": "নিরঞ্জন তার সমাজে একজন যোগী হিসেবে পরিচিত। তিনি অনেক সময় তার সমাজের মানুষদেরকে অষ্টাঙ্গযোগের কথা বলে থাকেন। তিনি বলেন, যারা নিজেকে যোগসাধনার অন্তর্ভুক্ত করতে চায় তারা যেন অবশ্যই অষ্টাঙ্গযোগের প্রথম ধাপ দুটি অভ্যাসে পরিণত করে নেয়।",
      "tag": "FZS 24",
      "sub_questions": [
        {
          "label": "ক",
          "question": "'সমাধি' অর্থ কী?",
          "explanation": "সমাধি অর্থ সম্পূর্ণরূপে ঈশ্বরে চিত্তসমর্পণ।"
        },
        {
          "label": "খ",
          "question": "কীভাবে ইন্দ্রিয়গুলোকে অন্তর্মুখী করা যায়?",
          "explanation": "প্রত্যাহারের মাধ্যমে ইন্দ্রিয়গুলোকে অন্তর্মুখী করা যায়। প্রত্যাহার অর্থ ফিরিয়ে নেওয়া। অর্থাৎ বাহ্যিক কোনো বিষয়বস্তু থেকে ইন্দ্রিয়সমূহকে ভিতরের দিকে ফিরিয়ে নেওয়াকে বলে প্রত্যাহার। প্রত্যাহারে দৃঢ় সংকল্প ও অভ্যাসের দ্বারা ইন্দ্রিয়গুলোকে অন্তর্মুখী করা হয়। এর ফলে চিত্তে বিষয় আসক্তি নষ্ট হয় এবং চিত্ত আরাধ্য বস্তুতে নিবিষ্ট হয়।"
        },
        {
          "label": "গ",
          "question": "নিরঞ্জনের কথামতো যোগের প্রথম ধাপ দুটি পাঠ্যবইয়ের আলোকে বর্ণনা করো।",
          "explanation": "নিরঞ্জনের কথায় অষ্টাঙ্গযোগের ধারণা প্রকাশ পেয়েছে। অষ্টাঙ্গযোগের প্রথম দুটি ধাপ হলো যম ও নিয়ম। মহর্ষি পতঞ্জলি মানুষের আত্মানুসন্ধানে যে আটটি ধাপ নির্দেশ করেছেন তার মধ্যে প্রথম ধাপ হচ্ছে যম। যম অর্থ সংযম। যম পাঁচ প্রকার। যথা: অহিংসা, সত্য, অস্তেয়, ব্রহ্মচর্য ও অপরিগ্রহ। অহিংসা হচ্ছে কোনো প্রাণীকে মন, কথা এবং কর্ম দিয়ে কষ্ট না দেওয়া। যেমন শুনেছি, যেমন দেখেছি, ঠিক তেমনটাই মনে, কথায় ও কাজে করাই সত্য। চুরি না করাই অন্তেয়। ব্রহ্মচর্য হচ্ছে বেদাদি অনুশীলন এবং পবিত্র সংযত জীবনযাপন। অপ্রয়োজনীয় বস্তু গ্রহণ না করাই অপরিগ্রহ। অন্যদিকে, অষ্টাঙ্গযোগের দ্বিতীয় ধাপ হচ্ছে নিয়ম। মহর্ষি পতঞ্জলি পাঁচটি নিয়মের কথা বলেছেন। সেগুলো হলো শৌচ, স্বাধ্যায়, তপ, সন্তোষ ও ঈশ্বর-প্রণিধান। শৌচ হচ্ছে শুদ্ধি বা পবিত্রতা। সন্তোষ হচ্ছে সম্যক তৃপ্তি লাভ। কোনো সংকল্প সিদ্ধির উদ্দেশ্যে কঠোর সাধনা করাই তপ। স্বাধ্যায় হচ্ছে বিভিন্ন গ্রন্থ অধ্যয়ন করা। আর সমস্ত কর্ম ও ইচ্ছা ঈশ্বরে অর্পণ করাকে ঈশ্বর-প্রণিধান বলে।"
        },
        {
          "label": "ঘ",
          "question": "আলোচ্য যোগের ধাপ দুটির গুরুত্ব সম্পর্কে তোমার মতামত দাও।",
          "explanation": "উদ্দীপকে অষ্টাঙ্গযোগের প্রথম দুটি ধাপ হিসেবে যম ও নিয়ম উল্লেখ করা হয়েছে, যার গুরুত্ব অপরিসীম। অষ্টাঙ্গযোগের প্রথম ধাপ হচ্ছে যম। যম হলো ইন্দ্রিয় এবং মনকে হিংসা অশুভভাব ইত্যাদি থেকে সরিয়ে আত্মকেন্দ্রিত করা। অহিংসা, সত্য, অন্তেয়, ব্রহ্মচর্য এবং অপরিগ্রহ- এই পাঁচ প্রকার যম। অহিংসা হচ্ছে কোনো প্রাণীকে মন, কথা এবং কর্ম দ্বারা কষ্ট না দেওয়া। যমের দ্বিতীয় প্রকরণ হলো সত্য। সমগ্র জীবন সত্যের উপর প্রতিষ্ঠিত হলে ঈশ্বরের সঙ্গে মিলন সহজ হয়। অস্তেয় প্রকরণের কারণে যোগী তাঁর জাগতিক প্রয়োজন সর্বনিম্ন মাত্রায় আবদ্ধ রাখতে অস্তেয় নীতি অনুসরণ করেন। ব্রহ্মচর্যে যোগীর জীবনে জ্ঞানের আলো জ্বলে ওঠে, তখন তাঁর ঈশ্বরদর্শন সহজ হয়। জীবনে বেঁচে থাকার জন্য ন্যূনতম ধন, বস্ত্র ইত্যাদি পদার্থ গ্রহণ করে এবং গৃহে সন্তুষ্ট থেকে জীবনের মুখ্য লক্ষ্য ঈশ্বর আরাধনা করা। এর নামই হচ্ছে অপরিগ্রহ। অষ্টাঙ্গযোগের দ্বিতীয় ধাপ হচ্ছে নিয়ম। মহর্ষি পতঞ্জলি শৌচ, সন্তোষ, তপ, স্বাধ্যায় এবং ঈশ্বর প্রণিধান এই পাঁচটি নিয়মের উল্লেখ করেছেন। শৌচ হলো শুদ্ধি বা পবিত্রতা। সাধকেরা প্রতিদিন জল দ্বারা শরীরের শুদ্ধি, সত্যাচরণ দ্বারা মনের শুদ্ধি, বিদ্যা আর তপ দ্বারা আত্মার শুদ্ধি এবং জ্ঞান দ্বারা বুদ্ধির শুদ্ধি করে থাকেন। ঈশ্বরের সঙ্গে অন্তিম মিলনের জন্য তপ-এর গুরুত্ব অপরিসীম। নিয়মিত স্বাধ্যায় চর্চার মাধ্যমে ব্যক্তির জ্ঞানের পরিধি বৃদ্ধি পায়। সমস্ত কর্ম ও ইচ্ছা ঈশ্বরে অর্পণ করার নাম ঈশ্বর প্রণিধান। পরিশেষে বলা যায়, অষ্টাঙ্গযোগ আমাদের মনকে শান্ত করে পরমাত্মার সঙ্গে সংযুক্ত করে এবং শরীরকে সর্বদা সুস্থ ও সবল করে রাখে। এক্ষেত্রে অষ্টাঙ্গযোগের দুটি ধাপ হিসেবে যম ও নিয়মের গুরুত্ব অপরিসীম।"
        }
      ]
    },
    {
      "number": "10",
      "uddipok": "গোপাল নবম শ্রেণির ছাত্র। তার কিছু খারাপ বন্ধু আছে। যাদের সাথে মিশে সে নেশার জগতে প্রবেশ করে। তার পিতা-মাতা তাকে মাদকাসক্তি থেকে ফিরিয়ে আনার নানাবিধ চেষ্টা করেন। শ্রেণিশিক্ষগণ বলেন, মাদকাসক্তি ভয়াবহ সামাজিক ব্যাধি।",
      "tag": "FZS 24,CTG.CS 24",
      "sub_questions": [
        {
          "label": "ক",
          "question": "মাদকাসক্তি কী?",
          "explanation": "ধূমপান, মদ, গাঁজা, আফিম, হেরোইন, কোডিন ইত্যাদি মাদকদ্রব্য গ্রহণের প্রতি আসক্তিকে বলে মাদকাসক্তি।"
        },
        {
          "label": "খ",
          "question": "মাদকাসক্তি মানুষের কী কী ক্ষতি সাধন করতে পারে? ব্যাখ্যা করো।",
          "explanation": "নিম্নের অনুরুপঃ মাদকাসক্তি দৈহিক, মানসিক, আর্থিক ও সামাজিক ক্ষতি সাধন করে। মাদকদ্রব্য গ্রহণে শরীরে নানা রোগের সৃষ্টি হয়। এমনকি মস্তিষ্কের বিকৃতি ঘটে, বিবেক-বুদ্ধি লোপ পায়। ফলে মানুষ নানা অসামাজিক কাজে জড়িয়ে পড়ে। মাদকের টাকা যোগাড় করতে গিয়ে অনেকে অসৎ উপায় অবলম্বন। করে। এর ফলে পারিবারিক ও সামাজিক বন্ধন শিথিল হয়ে পড়ে ।"
        },
        {
          "label": "গ",
          "question": "গোপাল কীভাবে মাদকাসক্তি থেকে ফিরে আসতে পারে? ব্যাখ্যা করো।",
          "explanation": "গোপাল ধর্মীয় পথ অবলম্বনের মাধ্যমে মাদকাসক্তি থেকে ফিরে আসতে পারে। মাদক গ্রহণ বা মাদকাসক্তি অনৈতিক এবং অধর্মের পথ। কারণ মাদকাসক্তি মাদক গ্রহণকারীর স্বাভাবিক চেতনাকে বিমূঢ় করে দেয়। সে আর স্বাভাবিক থাকে না, সুস্থ থাকে না। অসুস্থ দেহ ও মনে সে যে আচরণ করে, তাতে অনৈতিকতা প্রকাশ পায়। আর ধর্মীয় পথ অবলম্বনের মাধ্যমে এমন অনৈতিক পথ থেকে মানুষকে ফিরিয়ে আনা সম্ভব। উদ্দীপকে দেখা যায়, গোপাল কিছু খারাপ বন্ধুদের সাথে মিশে নেশার জগতে প্রবেশ করে। অর্থাৎ, সে মাদকাসক্ত হয়ে পড়ে। ধর্মীয় শিক্ষা অনুসরণ করার মাধ্যমে সে এ পথ থেকে ফিরে আসতে পারবে। আমাদর দেহে আত্মারূপে ব্রহ্ম অবস্থান করেন। তাই মাদক গ্রহণের মাধ্যমে দেহকে কোনোভাবেই অপবিত্র করা যাবে না। তাছাড়া হিন্দুধর্ম অনুসারে, মাদকাসক্তি ঘোরতর পাপসমূহের অন্যতম। কেবল মাদকাসক্তই পাপী নন, যারা তার সঙ্গ করেন তারাও পাপী। তাই বলা যায়, গোপালকে যদি তার পরিবার থেকে ধর্মীয় ও নৈতিকতার শিক্ষা প্রদান করা হয় তাহলে সে মাদকাসক্তির পথ থেকে ফিরে আসতে পারবে।"
        },
        {
          "label": "ঘ",
          "question": "\"মাদকাসক্তি ভয়াবহ সামাজিক ব্যাধি।\" তুমি কি উক্তিটির সাথে ঐক্যমত পোষণ কর? উত্তরের সপক্ষে যুক্তি প্রদর্শন করো।",
          "explanation": "হ্যাঁ, \"মাদকাসক্তি ভয়াবহ সামাজিক ব্যাধি।” আমি এই উক্তিটির সাথে ঐক্যমত পোষণ করি। যে সব সমস্যা ভয়ংকর ভাবে সমাজের মানবিক চেতনাকে ধ্বংস করে তাকে সামাজিক ব্যাধি হিসেবে চিহ্নিত করা হয়। মাদকাসক্তি মাদক সেবনকারীর দৈহিক ও মানসিক শক্তিকে নিস্তেজ করে দেয়। এ কারণেই সমাজবিদগণ বলেন, মাদকাসক্তি একটি সামাজিক ব্যাধি। যার শেষ পরিণতি হয় মৃত্যু। কারণ মাদকাসক্তি মাদক গ্রহণকারীর স্বাভাবিক চেতনাকে বিমূঢ় করে তোলে। ফলে দেহ ও মন উভয়ই অসুস্থ হয়ে পড়ে যা ধীরে ধীরে সেবনকারীকে মৃত্যুর মুখে নিয়ে যায়। এর ফলে মাদকাসক্তদের দৈহিক, মানসিক, আর্থিক ও সামাজিক ক্ষতি সাধিত হয়। অনেক সময় এটি একজন ব্যক্তিকে অপরাধের দিকে নিয়ে যায়। উদ্দীপকে দেখা যায়, শ্রেণিশিক্ষকগণ বলেন, মাদকাসক্তি ভয়াবহ সামাজিক ব্যধি। মাদকাসক্তির ফলে নানা প্রকার অসুখ হয় এবং মাদকাসক্ত ব্যক্তি স্বাভাবিক জীবনযাপন থেকে দূরে থাকে। নিয়মিত মাদক গ্রহণের ফলে সেবনকারীর নিউমোনিয়া, ব্রংকাইটিস, যক্ষ্মা, ফুসফুসের ক্যান্সার, গ্যাস্টিক-আলসার, ক্ষুধামান্দ্য, হৃদরোগের সৃষ্টি হয়। এসব রোগ ধীরে ধীরে মানুষকে মৃত্যুর দিকে এগিয়ে নিয়ে যায়। তাছাড়া গাঁজা, আফিম, হেরোইন ব্যক্তির শারীরিক ও মানসিক চেতনা বিলুপ্ত করে, যা ব্যক্তিকে মৃত্যুর দ্বারপ্রান্তে পৌঁছে দেয়। মাদকাসক্তি ব্যক্তির সাথে সাথে সমাজেরও ক্ষতি করে। মানব চেতনাকে ধ্বংস করার কারণে মাদকাসক্তি সামাজিক ব্যাধিতে পরিণত হয়েছে। উপর্যুক্ত আলোচনার পরিশেষে তাই বলা যায়, মাদকাসক্তি একটি ভয়াবহ সামাজিক ব্যাধি।"
        }
      ]
    },
    {
      "number": "11",
      "uddipok": "মিলন তার দীদার কাছে জানতে পারে যে, দ্বাপর যুগে পৃথিবীতে প্রচুর অধর্ম হয়। সেই সময় শিশুপাল, জরাসন্ধ, কংস, দুর্যোধন প্রভৃতি দুষ্ট লোকের অত্যাচারে মানুষ অতিষ্ঠ হয়ে উঠেছিল। সাধু-সন্ন্যাসীদের দুর্দশার অন্ত ছিল না। সেই সময় ভগবান শ্রীকৃষ্ণ আবির্ভূত হয়েছিলেন।",
      "tag": "FZS 24",
      "sub_questions": [
        {
          "label": "ক",
          "question": "অবতার কী?",
          "explanation": "দুষ্টের দমন এবং শিষ্টের পালন করার জন্য ভগবান বিষ্ণু যখন বিভিন্ন রূপ ধরে পৃথিবীতে অবতরণ করেন তখন তাঁকে অবতার বলা হয়।"
        },
        {
          "label": "খ",
          "question": "পূর্ণাবতার ও অংশাবতারের মধ্যে পার্থক্য কী?",
          "explanation": "ভগবান যখন পূর্ণরূপে অবতরণ করেন, তখন তাঁকে বলা হয় পূর্ণাবতার। অন্যদিকে, ভগবানের অপূর্ণাঙ্গের অবতারকে বলা হয় অংশাবতার। অবতার দুই রকমের পূর্ণাবতার ও অংশাবতার। ভগবানের সমস্ত শক্তি ও গুণ পূর্ণাবতারের মধ্যে থাকে। শ্রীকৃষ্ণ হচ্ছেন ভগবানের পূর্ণাবতার। অন্যদিকে, অংশাবতারে ভগবানের সমস্ত শক্তি ও গুণ থাকে না। অংশাবতার অনেক। তার মধ্যে দশটি প্রধান, যেমন- মৎস্য, কূর্ম, বরাহ, নৃসিংহ, বামন, পরশুরাম, রাম, বলরাম, বুদ্ধ ও কল্কি।"
        },
        {
          "label": "গ",
          "question": "ভগবান শ্রীকৃষ্ণ কেন পৃথিবীতে অবতার রূপে আবির্ভূত হয়েছিলেন?",
          "explanation": "ভগবান শ্রীকৃষ্ণ ধর্মরাজ্য প্রতিষ্ঠার জন্য পৃথিবীতে অবতার রূপে আবির্ভূত হয়েছিলেন। শ্রীকৃষ্ণ হচ্ছেন স্বয়ং ভগবান। তিনি আবির্ভূত হয়ে দুষ্টের দমন এবং শিষ্টের পালন করে ধর্মরাজ্য প্রতিষ্ঠা করেন। ভগবানের অবতাররূপে শ্রীকৃষ্ণ কেন আবির্ভূত হয়েছিলেন, সে-কথা তিনি নিজেই শ্রীমদ্ভগবদ্গীতায় বলেছেন: \"যদা যদা হি ধর্মস্য গ্লানির্ভবতি ভারত। অভ্যুত্থানমধর্মস্য তদাত্মানং সৃজাম্যহম্। পরিত্রাণায় সাধুনাং বিনাশায় চ দুষ্কৃতাম্। ধর্মসংস্থাপনার্থায় সম্ভবামি যুগে যুগেঃ” (৪/৭-৮) অর্থাৎ, “হে অর্জুন, জগতে যখন ধর্মের গ্লানি দেখা দেয় এবং অধর্মের উত্থান ঘটে, তখনই আমি নিজেকে সৃজন করি। সজ্জনদের রক্ষার জন্য, দুর্জনদের বিনাশের জন্য এবং ধর্মকে সংস্থাপনের জন্য যুগে যুগে আমি আবির্ভূত হই। অর্থাৎ অবতাররূপে জন্মগ্রহণ করি।\" উদ্দীপকেও আমরা দেখি যে, সেই সময় শিশুপাল, জরাসন্ধ, কংস, দুর্যোধন প্রভৃতি দুষ্ট লোকের অত্যাচারে মানুষ অতিষ্ঠ হয়ে উঠেছিল। সাধু-সন্ন্যাসীদের দুর্দশার অন্ত ছিল না। সেই সময় ভগবান শ্রীকৃষ্ণ আবির্ভূত হয়েছিলেন। তাই বলা যায়, ভগবান শ্রীকৃষ্ণ ধর্মরাজ্য প্রতিষ্ঠার জন্য পৃথিবীতে অবতার রূপে আবির্ভূত হয়েছিলেন।"
        },
        {
          "label": "ঘ",
          "question": "\"ভগবান শ্রীকৃষ্ণ সত্য, শক্তি, সুন্দর ও শান্তির প্রতীক\"-উক্তিটি মূল্যায়ন করো।",
          "explanation": "ভগবান শ্রীকৃষ্ণ সত্য, শক্তি, সুন্দর ও শান্তির প্রতীক'- উক্তিটি যথার্থ। শ্রীকৃষ্ণ, ষড়গুণ অর্থাৎ শৌর্য, বীর্য, তেজ, জ্ঞান, শ্রী ও বৈরাগ্যসম্পন্ন পূর্ণাবতাররূপে প্রকাশিত হন। ভগবান শ্রীকৃষ্ণ যখন আবির্ভূত হন তখন মথুরার রাজা কংস, কংসের শ্বশুর জরাসন্ধ, চেদিরাজ শিশুপাল এবং দুর্যোধনেরা খুবই অত্যাচারী ও পাপাচারী হয়ে উঠেছিল। তাদের অত্যাচারে মানুষ ছিল অতিষ্ঠ। ভগবান শ্রীকৃষ্ণ তাদের বিনাস করে অত্যাচার-নিপীড়ন থেকে মানুষকে রক্ষা করেন ও শান্তি প্রতিষ্ঠা করেন। ভগবান শ্রীকৃষ্ণ ন্যায়পরায়ণতার শিক্ষা দিয়েছেন। দুষ্টের কাছে তিনি ভয়ঙ্কর, সজ্জনের কাছে শান্তির সৌম্য কান্তিধারী, ভক্তের কাছে ভগবান। গীতায় ভগবান শ্রীকৃষ্ণ বলেন, 'যদা যদা হি ধর্মস্য গ্লানির্ভবতি ভারত। অভ্যুত্থানম ধর্মস্য তদাত্মানং সৃজাম্যহম, পরিত্রাণায় সাধুনাং বিনাশায় চ দৃষ্কৃতায়, ধর্মসংস্থাপনার্থায় সম্ভবামি যুগে যুগে।' অর্থাৎ যখন ধর্মের অধঃপতন এবং অধর্মের অভ্যূত্থান হয়, তখনই আমি নিজেকে প্রকাশ করে অবতীর্ণ হই। সাধুদের, পরিত্রাণ করার জন্য এবং দুষ্কৃতিকারীদের বিনাশ করার জন্য এবং ধর্ম সংস্থাপনের জন্য আমি যুগে যুগে অবতীর্ণ হই। অশুভ শক্তি যখন সত্য, সুন্দর, পবিত্রতাকে নষ্ট করতে উদ্যত হয়, তখনই ভগবান শ্রীকৃষ্ণ তা রক্ষা করেন। এজন্যই তিনি সত্য ও শক্তি, সুন্দর ও শান্তির প্রতীক। আলোচনা শেষে তাই বলা যেতে পারে, ভগবান শ্রীকৃষ্ণ পৃথিবীতে সত্য, সুন্দর ও শান্তি প্রতিষ্ঠায় তার অসীম শক্তির প্রকাশ করেন বলে তিনি সত্য, শক্তি, সুন্দর ও শান্তির প্রতীক হিসেবে বিবেচ্য।"
        }
      ]
    }
  ]
}