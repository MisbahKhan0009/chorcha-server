{
  "title": "রাজশাহী কলেজিয়েট স্কুল ২০২৪",
  "subtitle": "হিন্দু ধর্ম ও নৈতিক শিক্ষা (11)",
  "questions": [
    {
      "number": "1",
      "uddipok": "ফাল্গুনী পূর্ণিমার দিনে সুনন্দাদের বাড়িতে হঠাৎ ঢাকঢোল বাজিয়ে রাধা- কৃষ্ণের দোল নিয়ে একদল ছেলে-মেয়ে উপস্থিত। সুনন্দা যখন তাদের প্রণাম করতে গেল তখন কিছু ছেলে-মেয়ে বিভিন্ন রঙে তার শরীর রাঙিয়ে দিল। তখন সুনন্দা কান্নাকাটি শুরু করল। সুনন্দার মা এ দৃশ্য দেখে বলল, আজকের দিনটি শুভ। এ দিনে শত্রু-মিত্র সবাই মিলে রঙের খেলায় মত্ত হয়ে বিভেদ ভুলে যেতে হয়।",
      "tag": "NDS 24,RCS 24",
      "sub_questions": [
        {
          "label": "ক",
          "question": "নবান্ন কী?",
          "explanation": "নবান্ন একটি ঋতুভিত্তিক অসাম্প্রদায়িক সর্বজনীন উৎসব।"
        },
        {
          "label": "খ",
          "question": "'হাতেখড়ি' অনুষ্ঠান বলতে কী বোঝ? ব্যাখ্যা করো।",
          "explanation": "হাতেখড়ি হচ্ছে এমন একটি অনুষ্ঠান যার মাধ্যমে শিশুরা আনুষ্ঠানিকভাবে শিক্ষা জীবনে প্রবেশ করে। শিশুদের শিক্ষা জীবনে প্রবেশের আগে হাতেখড়ি অনুষ্ঠান করা হয়। এ অনুষ্ঠানের মাধ্যমে পুরোহিত কিংবা পছন্দনীয় গুরুজনের কাছে কলাপাতায় খাগ দিয়ে লিখে অথবা পাথরে খড়িমাটি দিয়ে লিখে শিশুরা লেখাপড়ার জগতে আনুষ্ঠানিকভাবে প্রবেশ করে।"
        },
        {
          "label": "গ",
          "question": "উদ্দীপকে তোমার পাঠ্যবইয়ের কোন ধর্মানুষ্ঠানের কথা বলা হয়েছে? উক্ত অনুষ্ঠানটি ব্যাখ্যা করো।",
          "explanation": "নিম্নের অনুরুপঃ মাধবীদের বাড়িতে আয়োজিত অনুষ্ঠানটি হলো দোলযাত্রা বা হোলি উৎসব। দোলযাত্রা মূলত একটি বৈষ্ণবীয় উৎসব। ফাল্গুনী পূর্ণিমা বা দোলপূর্ণিমার দিন রাধা-কৃষ্ণকে দোলায় রেখে আবির, কুমকুমে রাঙিয়ে পূজা করা হয়। এরপর ভক্তরা পরস্পর পরস্পরকে রং বা আবির মাখিয়ে আনন্দ করে। দোলপূর্ণিমার দিন বিভিন্ন স্থানে গান, মেলা প্রভৃতি উৎসবের আয়োজন করা হয়। এ দিন শত্রু-মিত্র, নারী-পুরুষ নির্বিশেষে রং খেলায় মেতে ওঠে এবং বিভেদ ভুলে একাত্ম হয়ে যায়। এটাই দোলযাত্রার সর্বজনীনতা। উদ্দীপকে বলা হয়েছে, মাধবীদের গ্রামের বাড়িতে ফাল্গুনী পূর্ণিমার বিশেষ তিথিতে এক উৎসবের আয়োজন করা হয়। গ্রামবাসী গুড়া রং মাখামাখি করে আনন্দ উৎসবে মেতে ওঠে। উৎসবে 'বুড়ির ঘর' পুড়িয়ে প্রতীকী অনুষ্ঠান পালন করা হয়। অর্থাৎ মাধবীদের বাড়িতে দোলযাত্রা উৎসব পালিত হয়। এটি আমাদের মাঝে মূলত একাত্মতা ও সাম্যের শিক্ষা দেয়।"
        },
        {
          "label": "ঘ",
          "question": "তুমি কি মনে কর, উক্ত অনুষ্ঠানের সাথে রথযাত্রার মিল রয়েছে? উত্তরের সপক্ষে যুক্তি দাও।",
          "explanation": "আমি মনে করি, উক্ত অনুষ্ঠান বা দোলযাত্রা ও রথযাত্রা দুটি ভিন্ন ধর্মানুষ্ঠান হলেও উভয়ের মধ্যে আংশিক মিল পরিলক্ষিত হয়। দোলযাত্রা মূলত একটি বৈষ্ণবীয় উৎসব। ফাল্গুনী পূর্ণিমা বা দোলপূর্ণিমার. দিন রাধা-কৃষ্ণকে দোলায় রেখে আবির, কুমকুমে রাঙিয়ে পূজা করা হয়। এরপর ভক্তরা পরস্পর পরস্পরকে রং বা আবির মাখিয়ে আনন্দ করে। দোলপূর্ণিমার দিন বিভিন্ন স্থানে গান, মেলা প্রভৃতি উৎসবের আয়োজন করা হয়। অন্যদিকে, আষাঢ় মাসের শুক্লা-দ্বিতীয়া তিথিতে রথযাত্রা শুরু হয়। রথ হলো চাকাওয়ালা একটি যান। যেখানে তিনজন দেবতা জগন্নাথ, বলরাম ও সুভদ্রা অধিষ্ঠিত থাকেন। ভক্তগণ এ তিন দেবতার যানটিকে একটি নির্দিষ্ট দেবালয় বা মন্দির থেকে রশি দিয়ে টেনে অন্য একটি নির্দিষ্ট মন্দির বা বারোয়ারি তলায় রেখে আসে। এরপর ঠিক নবম দিনে অর্থাৎ একাদশীর দিন সে স্থান থেকে টেনে পুনরায় পূর্বের মন্দিরে ফিরিয়ে নিয়ে যাওয়া হয়। এরূপ ভিন্নতার কারণে বলা যায়, দোলযাত্রার সাথে রথযাত্রার সাথে কোনো সম্পর্ক নেই। বস্তুত দোলযাত্রা ও রথযাত্রা উভয়ই হিন্দুধর্মের উল্লেখযোগ্য ধর্মানুষ্ঠান। উভয় ধর্মানুষ্ঠানই হিন্দুধর্মের অনুসারীরা গুরুত্বের সাথে পালন করে থাকে। সামাজিক ও ধর্মীয় জীবনে উভয় ধর্মানুষ্ঠানের তাৎপর্য অনেক। এসব বিবেচনায় বলা যায়, দোলযাত্রা ও রথযাত্রা দুটি ভিন্ন ধর্মানুষ্ঠান হলেও উভয়ের মধ্যে আংশিক মিল পরিলক্ষিত হয়।"
        }
      ]
    },
    {
      "number": "2",
      "uddipok": "উদ্দীপক-১: শিলা শিবকে ভক্তি সহকারে পূজা করে। তার গ্রামে ধর্ম বিষয়ক সভা হচ্ছে এবং সেখানে ধর্ম বিষয়ক প্রভুপাদ অদ্বৈত আচার্যের বক্তব্য শুনতে গেল। তিনি বললেন, হিন্দুধর্মে এমন একটা যুগ ছিল যে, সেই যুগের বিশেষ ধর্মগ্রন্থ গীতাও ভক্তিবাদ সমৃদ্ধ। উদ্দীপক-২: সজিব বাসযোগে ঢাকা থেকে রংপুর যাচ্ছে। তার পাশে বসা যাত্রী তন্ময়ের সাথে পরিচিত হয়ে জানতে পারল, তিনি শৈব ধর্মমতে বিশ্বাসী। অন্যদিকে সজিব বৈষ্ণব ধর্মমতে বিশ্বাসী। প্রথম দিকে দুজনের মধ্যে মতপার্থক্য হলেও তারা শেষ পর্যন্ত এ সিদ্ধান্তে উপনীত হয় যে, 'যত মত তত পথ, কিন্তু লক্ষ্য এক ঈশ্বরলাভ'।",
      "tag": "RCS 24",
      "sub_questions": [
        {
          "label": "ক",
          "question": "ঈশ্বরবাদ কাকে বলে?",
          "explanation": "ঈশ্বর এক ও অদ্বিতীয় এবং তিনিই সকল শক্তির মূল- এই তত্ত্বে বিশ্বাস করাকে বলা হয় ঈশ্বরবাদ।"
        },
        {
          "label": "খ",
          "question": "'যুক্তিহীন বিচারেণ ধর্মহানিঃ প্রজায়তে'- ব্যাখ্যা করো।",
          "explanation": "'যুক্তিহীন বিচারেন ধর্মহানিঃ প্রজায়তে'- এর অর্থ হলো যুক্তিহীন বিচারে ধর্মের হানি ঘটে। বিজ্ঞানমনস্ক সুধীজন সনাতন ধর্মের প্রচলিত পূজা-পার্বণ, ধ্যান-ধারণা ইত্যাদি নিয়ে চিন্তাভাবনা করে এর সংস্কার করতে চান। এই সংস্কার যদি যুক্তিসঙ্গত হয় তাহলে ধর্ম ও ধার্মিক উভয়েই উপকৃত হবে। যেমন- রাজা রামমোহন রায়ের 'ব্রাহ্মসমাজ' প্রতিষ্ঠা। অপরদিকে যদি এই সংস্কার বা বিচার যুক্তিহীন হয় তাহলে ধর্মের হানি ঘটবে। তাই বলা হয়, 'যুক্তিহীন বিচারেণ ধর্মহানিঃ প্রজায়তে'।"
        },
        {
          "label": "গ",
          "question": "উদ্দীপক-১ এ প্রভুপাদ অদ্বৈত আচার্য সনাতনধর্মের যে যুগের কথা বলেছেন তা তোমার পঠিত বইয়ের কোন যুগের সাথে সাদৃশ্য আছে? ব্যাখ্যা করো।",
          "explanation": "উৎপল বাবুর সংগঠনটির সাথে পাঠ্যপুস্তকের 'সৎসঙ্গ' সংগঠনের মিল রয়েছে। ঠাকুর অনুকূলচন্দ্র ১৮৮৮ সালে পাবনা জেলার হিমাইতপুর গ্রামে আবির্ভূত হন। তিনি 'সৎসঙ্গ' নামে একটি ধর্মীয় সংগঠন প্রতিষ্ঠা করেন। সৎসঙ্গের আদর্শ হচ্ছে- ধর্ম কোনো অলৌকিক ব্যাপার নয়; বরং বিজ্ঞানসিদ্ধ জীবনসূত্র। ভালোবাসাই মহামূল্য যা দিয়ে শান্তি কেনা যায়। এ সংঘের পাঁচটি মূলনীতি হচ্ছে- যজন, যাজন, ইষ্টভৃতি, স্বস্ত্যয়নী ও সদাচার। আর এ সংঘের মূল স্তম্ভ হিসেবে শিক্ষা, কৃষি, শিল্প ও সুবিবাহ নীতিগুলো অনুশীলিত হচ্ছে। এমনিভাবে ধর্ম ও বিজ্ঞানকে একত্রিত করে জীবন গঠনই সৎসঙ্গীদের আদর্শ। উদ্দীপকে বর্ণিত, উৎপল বাবু একটি ধর্মীয় সংগঠন প্রতিষ্ঠা করেন। সংগঠনটি ধর্ম ও বিজ্ঞানকে একীভূত করে আদর্শ মানুষ তৈরিতে সাহায্য করে। যা ঠাকুর অনুকূলচন্দ্রের কর্মকাণ্ডের 'সৎসঙ্গ' নামক সংগঠনের সাথে সাদৃশ্যপূর্ণ। তাই বলা যায়, উৎপল বাবুর সংগঠনটির সাথে পাঠ্যপুস্তকের 'সৎসঙ্গ' সংগঠনের মিল রয়েছে।"
        },
        {
          "label": "ঘ",
          "question": "'যত মত তত পথ, কিন্তু লক্ষ্য এক ঈশ্বরলাভ।' তোমার উত্তরের সপক্ষে যুক্তি উপস্থাপন করো।",
          "explanation": "'যত মত তত পথ, কিন্তু লক্ষ্য এক ঈশ্বরলাভ'- শ্রীরামকৃষ্ণের এই উপদেশের আলোকে শেখর বাবুর চিন্তা যৌক্তিক বলা যায়। শ্রীরামকৃষ্ণ বিভিন্ন ধর্ম মতে সাধনা করেছিলেন। তিনি সকল পথেই সিদ্ধি লাভ করেন। এভাবে ধর্ম সাধনায় তিনি উপলব্ধি করেন যে, সকল পথেই ঈশ্বরকে পাওয়া যায়, যদি মনে ভক্তি থাকে। পথ ভিন্ন হলেও সকলের লক্ষ্য এক ঈশ্বরকে লাভ করা। তাই তিনি বলেন, যত মত তত পথ। অর্থাৎ, যতগুলো মত আছে পথ সম্পর্কে তার সবই সত্য। সর পথেই ঈশ্বরকে পাওয়া যায়। এ কারণে আমাদের সকল মতের প্রতি শ্রদ্ধা দেখাতে হবে। শ্রীরামকৃষ্ণের এই আদর্শ মানুষকে সব ধর্মমতের প্রতি শ্রদ্ধা পোষণ করার শিক্ষা দেয়। বস্তুত হিন্দুধর্মে বিভিন্ন মতাদর্শের অনুসরণ করা হয়ে থাকে। শাক্ত, বৈষ্ণব, তান্ত্রিক প্রভৃতি মতাদর্শের অনুসারীরা ভিন্ন ভিন্ন উপায়ে সাধনা করে থাকেন। তবে সব সাধনপথেই সিদ্ধিলাভ করা যায়। কেননা, সব মতের লক্ষ্য একটাই, ঈশ্বরলাভ করা। উদ্দীপকে বর্ণিত শেখর বাবু দেব-দেবীর আরাধনার মাধ্যমে ঈশ্বরের সান্নিধ্য পেতে চান। তিনি মনে করেন, যে যেভাবেই আরাধনা করুক না কেন শেষ পর্যন্ত এক ঈশ্বরের নিকটই পৌঁছাবে। তার এই চিন্তা শ্রীরামকৃষ্ণের এই উপদেশের সাথে সাদৃশ্যপূর্ণ। পরিশেষে বলা যায়, পথ মুখ্য বিষয় নয়, মূল বিষয় হলো নিষ্ঠা। নিষ্ঠার সাথে সাধনা করলে সব পথেই ঈশ্বরকে লাভ করা যায়। এ কারণে 'যত মত তত পথ, কিন্তু লক্ষ্য এক ঈশ্বরলাভ'- শ্রীরামকৃষ্ণের এই উপদেশের আলোকে শেখর বাবুর চিন্তাকে যৌক্তিক বলা যায়।"
        }
      ]
    },
    {
      "number": "3",
      "uddipok": "আজ ১৪ ফেব্রুয়ারি। ঠিক তিন বছর পূর্বে এমন দিনে অনুপের সাথে শিলার বিয়ে হয়। তখন অনুপের বয়স ছিল ২৭ আর শিলার ২৬। সেই থেকে তাদের সুখের দাম্পত্য জীবন শুরু। পারিবারিক ও সমাজের সব কর্তব্য তারা নিয়মিত পালন করে। তারা মনে করে, এসব কর্তব্য পালন তাদের ধর্মেরই অংশ।",
      "tag": "RCS 24",
      "sub_questions": [
        {
          "label": "ক",
          "question": "মোক্ষলাভের অন্যতম উপায় কী?",
          "explanation": "মোক্ষলাভের অন্যতম উপায় হচ্ছে জ্ঞানযোগ।"
        },
        {
          "label": "খ",
          "question": "ব্রহ্মচর্য আশ্রমের প্রধান কর্তব্য উল্লেখ করো।",
          "explanation": "শিশুর জন্মের পাঁচ বছর পর গুরু গৃহে দীক্ষাগ্রহণ ও পড়াশোনা করা ব্রহ্মচর্য আশ্রমের প্রধান কর্তব্য। মানুষের জীবনের প্রথম ভাগ হচ্ছে ব্রহ্মচর্যাশ্রম। এ সময় শিশুকে গুরুর কাছে দীক্ষা গ্রহণ করে গুরুর তত্ত্বাবধানে পড়াশোনা করতে হয়। এছাড়া এই আশ্রমে থেকে শিষ্যকে তার নির্দেশে বহুশাস্ত্র অধ্যয়ন, আত্মসংযমী, পরিশ্রমী ও কঠোর জীবনযাপনে অভ্যস্ত হতে হয়।"
        },
        {
          "label": "গ",
          "question": "অনুপের কাজটি যে আশ্রমের অন্তর্ভুক্ত সেই আশ্রম সম্পর্কে সবিশেষ বর্ণনা করো।",
          "explanation": "নিম্নের অনুরুপঃ কমল বাবুর কাজটি মানবজীবনের গার্হস্থ্য আশ্রমের পর্যায়ভুক্ত। মানুষ গার্হস্থ্য আশ্রমে বিবাহের মাধ্যমে সন্তান-সন্ততি লাভ এবং তাদের ভরণ-পোষণসহ পারিবারিক জীবনে প্রতিদিন পাঁচটি যজ্ঞ কর্মের অনুশীলন করে। এই পাঁচটি যজ্ঞ হচ্ছে: পিতৃযজ্ঞ, দৈবযজ্ঞ, ভূতযজ্ঞ, নৃযজ্ঞ ও ঋষিযজ্ঞ। মা-বাবার প্রতি কর্তব্য সম্পাদন করে একজন সন্তান পিতৃযজ্ঞ সম্পন্ন করে থাকে। প্রকৃতিদত্ত বস্তু ভোগ করার সময় মানুষ কৃতজ্ঞ চিত্তে ভগবানকে তার ভোগ্যবস্তু নিবেদন করে থাকেন। এই কর্মটিকে বলা হয় দৈবযজ্ঞ। ভূতযজ্ঞ হচ্ছে পাখিসহ অন্যান্য জীবজন্তুর আহার প্রদানসহ নানা প্রকার পরিচর্যা। অতিথি সেবাকে বলা হয় নৃযজ্ঞ। পদ্ধতিগতভাবে বেদসহ প্রয়োজনীয় গ্রন্থাদি পাঠের দ্বারা জ্ঞান ও নৈতিকতা অর্জনের প্রচেষ্টাকে বলা হয় ঋষিযজ্ঞ। এ সমস্ত কর্মের মধ্য দিয়ে সমাজের প্রতি মানুষ তার কর্তব্য সম্পাদন করেন। এসবই গার্হস্থ্য আশ্রমের কর্ম। এরূপ আশ্রমের প্রতিফলন ঘটেছে উদ্দীপকের কমল বাবুর কর্মকাণ্ডে। উদ্দীপকে বলা হয়েছে, কমল বাবু ছেলেমেয়ে স্ত্রীসহ পরিবারের সকলের দেখা-শোনা এবং ব্যয়ভার বহন করেন। অতিথি সেবাসহ সমাজের সকল দায়িত্ব নিষ্ঠার সাথে পালন করেন। তার এসব ধর্ম গার্হস্থ্য আশ্রমের অন্তর্ভুক্ত। কারণ গার্হস্থ্য আশ্রমে মানুষ সংসার ধর্ম এবং সামাজিক দায়িত্ব পালন করে থাকেন।"
        },
        {
          "label": "ঘ",
          "question": "উক্ত আশ্রমের পরবর্তী আশ্রমগুলোর কার্যকারণ ব্যাখ্যা করো।",
          "explanation": "উদ্দীপকে গার্হস্থ্য আশ্রমের কথা বলা হয়েছে। গার্হস্থ্য আশ্রমের পরবর্তী দুইটি আশ্রম হলো বানপ্রস্থ এবং সন্ন্যাস আশ্রম। মানব জীবনের তৃতীয় পর্যায়ে আসে বানপ্রস্থ আশ্রম। এই আশ্রমে মানুষ সংসারের দায়-দায়িত্ব সন্তানের ওপর দিয়ে অবসর জীবনযাপন করে। বানপ্রস্থ আশ্রমবাসীর জীবনচর্চায় সংযম, ত্যাগ, নির্লোভ আচরণের বিধান থাকে। বানপ্রস্থ আশ্রয়ে মানুষের বনে যাওয়ার নিয়ম থাকলেও সভ্যতার অগ্রগতিতে মানুষ বনবাসী না হয়ে ধর্মীয় প্রতিষ্ঠানে থেকে বৈরাগ্যময় জীবন-যাপন করে থাকে। ভজন, পূজন, কীর্তন, জপ, ধ্যান প্রভৃতি ধর্মীয় কর্মে মগ্ন থেকে বানপ্রস্থের জীবন স্তর কাটাতে হয়। আশ্রম জীবনের চতুর্থ পর্যায় হলো সন্ন্যাস আশ্রম। \"এই আশ্রমে সন্ন্যাসী জাগতিক সকল কর্ম পরিত্যাগ করে কেবল ঈশ্বর চিন্তাতেই মগ্ন থাকবেন। তিনি কেবল দুপুর বেলার আহারের সামগ্রী লোকালয় থেকে সংগ্রহ করবেন। বাকি দুবেলা দুধ, ফল ইত্যাদি সংগ্রহ করে স্বল্প পরিমাণে আহার করবেন। আশ্রয়হীন অবস্থায় মন্দিরে কিছু সময়ের জন্য আশ্রয় নিতে পারেন। তার পোশাক-পরিচ্ছদ থাকবে নিতান্তই সাধারণ। তিনি অতীত জীবনের স্মৃতি সব পরিহার করে এক মনে এক ধ্যানে ঈশ্বর চিন্তায় মগ্ন থাকবেন। পরিশেষে বলা যায়, বানপ্রস্থ ও সন্ন্যাসের মূল প্রতিপাদ্য বিষয় হচ্ছে কর্মফলাসক্তি ও ভোগাসক্তি ত্যাগ করা। অর্থাৎ, সফল কর্মের কামনা- বাসনা ত্যাগ করে কর্ম করতে হবে।"
        }
      ]
    },
    {
      "number": "4",
      "uddipok": "এরিন হিন্দু বিবাহ অনুষ্ঠান সম্পর্কে খুবই আগ্রহী তাই সে তার বান্ধবী নিপার বিয়ে দেখতে এসেছে। আশীর্বাদ পর্ব, গায়ে হলুদ অনুষ্ঠানগুলো দেখে তার খুব ভালো লাগলো। তার কাছে গায়ে হলুদ পর্বটি বেশ প্রয়োজনীয় বলে মনে হলো।",
      "tag": "RCS 24",
      "sub_questions": [
        {
          "label": "ক",
          "question": "বর্ণ বিভাজন হয় কীভাবে?",
          "explanation": "কর্মভেদে বর্ণ বিভাজন হয়।"
        },
        {
          "label": "খ",
          "question": "পণপ্রথা বলতে কী বোঝ?",
          "explanation": "কন্যাকে পাত্রস্থ করার সময় বরপক্ষকে যদি নগদ অর্থ, সম্পত্তি প্রভৃতি দিতে হয় তাহলে তাকে পণ বলে। অশিক্ষা, অসচেতনতা এবং পিতৃতান্ত্রিক সমাজব্যবস্থার প্রভাবে হিন্দু সমাজে পণপ্রথার প্রচলন হয়েছিল। পণ গ্রহণ এবং প্রদান দুটোই সমান অপরাধ। বর্তমান সমাজ ব্যবস্থায় পণপ্রথা নিন্দনীয় এবং রাষ্ট্রীয়ভাবে নিষিদ্ধ। তাই এই জঘন্য অপরাধমূলক কর্মকাণ্ড থেকে সমাজকে রক্ষা করার জন্য যৌতুকবিরোধী আইনের কঠোর প্রয়োগ করতে হবে।"
        },
        {
          "label": "গ",
          "question": "এরিনের দেখা বিবাহের আশীর্বাদ পর্ব ব্যাখ্যা করো।",
          "explanation": "আশীর্বাদ হিন্দু বিবাহের পর্বের মধ্যে অন্যতম। উদ্দীপকে বর্ণিত এরিনের তার হিন্দু বান্ধবী নিপার বিবাহ অনুষ্ঠানে আশীর্বাদসহ নানা অনুষ্ঠান দেখে খুব ভালো লাগলো। বস্তুত আশীর্বাদ পর্বের মাধ্যমে মূলত বিয়ের আনুষ্ঠানিকতা শুরু হয়। আশীর্বাদ অনুষ্ঠানে মূলত মনোনীত বরকে কন্যাপক্ষের আত্মীয়-স্বজন, অভিভাবকবৃন্দ এবং কন্যাকে বরপক্ষের আত্মীয়গণ, অভিভাবকবৃন্দ সাধ্যমতো অলংকারাদি কিংবা কিছু উপহার দিয়ে আশীর্বাদ করে বিয়ের পাকা কথা দেন। সুতরাং আশীর্বাদ অনুষ্ঠানকে অনেক ক্ষেত্রে পাকা কথাও বলা হয়। বরপক্ষের অভিভাবকগণ একটি আবশ্যকীয় লাল শাড়ির সাথে সাধ্যমতো স্বর্ণালংকারসহ নানাবিধ উপঢৌকন দেওয়ার পর ধান-দূর্বা দিয়ে আশীর্বাদ করেন। আঞ্চলিক ভাষায় একে স্বর্ণ-বস্ত্রও বলা হয়। হিন্দু বিবাহে এ পর্বটি তাৎপর্যপূর্ণ।"
        },
        {
          "label": "ঘ",
          "question": "তোমারও কি এরিনের মত বিয়েতে গায়ে হলুদ পর্বটি প্রয়োজনীয় বলে মনে হয়, উত্তরের পক্ষে যুক্তি দাও।",
          "explanation": "হ্যাঁ, এরিনের মতো আমিও মনে করি, বিয়েতে গায়ে হলুদের পর্বটি প্রয়োজনীয়। হিন্দু বিবাহ কোনো চুক্তি নয়, বরং জীবনের সর্বশ্রেষ্ঠ সংস্কারমূলক অধ্যায়। এ বিবাহে কিছু শাস্ত্রীয় বিধিবিধান ও কিছু স্ত্রী-আচার পালন করা হয়। বিবাহ অনুষ্ঠানের অনেক পর্ব আছে। যেমন- আশীর্বাদ, অধিবাস, বৃদ্ধিশ্রাদ্ধ, গায়ে হলুদ, বর-বরণ, শুভদৃষ্টি, মালাবদল, সম্প্রদান, যজ্ঞানুষ্ঠান ও সাতপাকে বাঁধা, সিঁদুর পরানো, সপ্তপদীগমন, বাসি বিয়ে, অষ্টমঙ্গলা প্রভৃতি। গায়ে হলুদ অনুষ্ঠানের মধ্য দিয়েই মূলত বিবাহের আনুষ্ঠানিকতা শুরু হয়। বর-কনের স্ব-স্ব বাড়িতে গায়ে হলুদ অনুষ্ঠিত হয়। এ সময় বর বা কনেকে একটি পাটির ওপর বসানো হয়। বড়রা ধান, দূর্বা প্রভৃতি দিয়ে আশীর্বাদ করে আর ছোটরা নমস্কার করে গালে, কপালে, হাতে হলুদ মাখিয়ে দেয়। সাথে সাথে মিষ্টিমুখও করানো হয়। অধিবাসের পরপরই এ অনুষ্ঠানটি করা হয়। এটি অধিবাস অনুষ্ঠানেরই একটি অংশ। এটি মূলত দেহশুদ্ধিকরণ অনুষ্ঠান যাতে কাঁচা হলুদের সাথে মেথি, গিলা, - সুন্ধা, সরিষা, চন্দন প্রভৃতি থাকে। এগুলো সবই সৌভাগ্যের প্রতীক। সবশেষে বলা যায়, সুদৃঢ় বিবাহিত জীবন; নবদম্পতির সুখ-শান্তি কামনা - করাই গায়ে হলুদের অন্তর্নিহিত উদ্দেশ্য। এ কারণে নিপার মতো সকল হিন্দু - মেয়েরই জীবনে বিবাহের সময় গায়ে হলুদ পর্বটির যথেষ্ট গুরুত্ব আছে ।"
        }
      ]
    },
    {
      "number": "5",
      "uddipok": "শ্রেণিতে পাঠ গ্রহণকালে দুলাল রায় পাঠদানরত ধর্মশিক্ষক নরেশ বাবুকে প্রশ্ন করল, ঈশ্বরের শক্তির প্রতীক কোন দেবতা? শিক্ষক উত্তরে বললেন, তিনি দশভুজা ও ত্রিনয়না। শাস্ত্র সম্মতভাবে এ দেবীর পূজা উদ্যাপনের জন্য বিভিন্ন ধরনের রীতি-নীতি ও প্রথা অনুসরণ করা হয়।",
      "tag": "RCS 24",
      "sub_questions": [
        {
          "label": "ক",
          "question": "দুটি দুর্গোৎসবের নাম লেখো।",
          "explanation": "দুটি দুর্গোৎসবের নাম হচ্ছে বাসন্তী দুর্গোৎসব ও শারদীয় দুর্গোৎসব।"
        },
        {
          "label": "খ",
          "question": "দুর্গাকে মহিষমর্দিনী বলা হয় কেন?",
          "explanation": "একবার মহিষাসুর দেবরাজ ইন্দ্রের কাছ থেকে স্বর্গরাজ্য কেড়ে নিয়েছিল। তখন দেবতাদের সম্মিলিত তেজ থেকে আবির্ভূত হয়ে মহিষাসুরকে বধ করেছিলেন দেবী দুর্গা। এজন্য দেবী দুর্গাকে মহিষমর্দিনী বলা হয়।"
        },
        {
          "label": "গ",
          "question": "শিক্ষক নরেশ বাবু ঈশ্বরের প্রতীক হিসেবে কোন দেবীর কথা বললেন? তার রূপ বর্ণনা করো।",
          "explanation": "শিক্ষক নরেশ বাবু ঈশ্বরের প্রতীক হিসেবে দেবী দুর্গার কথা বলেছেন। নিম্নে দেবী দুর্গার রূপ বর্ণনা করা হল। দেবী দুর্গার দশটি হাত আর তিনটি চোখ রয়েছে। এজন্য তাঁকে ত্রিনয়না বলা হয়। তাঁর বাম চোখ চন্দ্র, ডান চোখ সূর্য এবং কপালের উপর অবস্থিত চোখ জ্ঞান বা অগ্নিকে নির্দেশ করে। তাঁর দশ হাতে দশটি অস্ত্র রয়েছে যা শক্তির প্রতীক এবং শক্তিধর প্রাণী সিংহ তাঁর বাহন। উদ্দীপকে ধর্ম শিক্ষক নরেশ বাবু দেবী দুর্গার কথা বলেছেন। দেবী দুর্গার গায়ের রং অতসী ফুলের মতো সোনালি, হলুদ। তিনি সকল অকল্যাণ দূর করেন এবং আমাদের কল্যাণ করেন। দুর্গার ডানদিকে পাঁচ হাতের অস্ত্রগুলো যথাক্রমে ত্রিশূল, খড়গ, চক্র, বাণ ও শক্তি। বামাদিকে পাঁচ হাতের অস্ত্রগুলো হলো খেটক (ঢাল), পূর্ণচাপ (ধনুক), পাশ, অঙ্কুশ, ঘন্টা। এ সকল অস্ত্র দেবী দুর্গার অসীম শক্তি ও গুণের প্রতীক।"
        },
        {
          "label": "ঘ",
          "question": "ঈশ্বরের শক্তির প্রতীক হিসেবে শিক্ষক কর্তৃক ইঙ্গিতকৃত দেবীর পূজার উপকরণ সমূহ বিশ্লেষণ করো।",
          "explanation": "ঈশ্বরের শক্তির প্রতীক হিসেবে শিক্ষকের ইঙ্গিতকৃত দেবী হচ্ছেন দুর্গা। নিচে দেবী দুর্গাপূজার উপকরণ সমূহ আলোচনা করা হলো- দুর্গাপূজায় বহু উপকরণ ব্যবহৃত হয়। ভোগের উপকরণ হিসেবে বিভিন্ন প্রকার শস্য, ফলমূল, দুধ, মিষ্টি সংগ্রহ করবে। এছাড়াও আরতি উপকরণ, মহাস্নানের জন্য তেল, দন্ত মার্জনী, আখের রস, একটি মাটির বাটিতে আতপ চাল ও তিলের তেল, বিভিন্ন নির্ধারিত স্থানের মৃত্তিকা ইত্যাদির প্রয়োজন পড়ে। সপ্তমী তিথিতে অনুষ্ঠিত হয় সপ্তমীবিহিত পূজা। এই দিন যে উপকরণগুলোর প্রয়োজন হয় তা হলো- ফুল, বেলপাতা, নৈবেদ্য, বস্ত্রাদি প্রভৃতি ছাড়াও এইদিন নবপত্রিকার জন্য কদলী, দাড়িম্ব (ডালিম) ধান্য (ধান), হরিদ্রা (হলুদ), মানক (মানকচু), কচু, বিঘ্ন (বেল), অশোক, জয়ন্তীর প্রয়োজন হয়। নবমী তিথিতে সন্ধিপূজার জন্য ১০৮ টি মাটির প্রদীপ দরকার হয়। এইদিন বিভিন্ন উপকরণ দিয়ে ভোগ রান্না করা হয়। দশমীর দিন দশমী বিহিত পূজার মাধ্যমে দুর্গোৎসব শেষ হয়। এদিনে সিঁদুর, পান, মিষ্টি প্রভৃতির প্রয়োজন হয়। পরিশেষে বলা যায়, বহু উপকরণের সমন্বয়ে মহাসমারোহে ধর্মশিক্ষক নরেশ বাবুর বর্ণিত দেবী অর্থাৎ, দেবী দুর্গার পূজা সম্পন্ন করা হয়।"
        }
      ]
    },
    {
      "number": "6",
      "uddipok": "রিপন মেরুদণ্ডের সমস্যা নিয়ে ডাক্তারের কাছে যায়। ডাক্তার তাকে বলেন, কচ্ছপের মতো আসনে বসে নিয়মিত ব্যায়াম করলে সমস্যার সমাধান হয়ে যাবে। ডাক্তার আরও বলেন, এতে তার আমাশয় দূর হবে এবং হজম শক্তি বাড়বে।",
      "tag": "RCS 24",
      "sub_questions": [
        {
          "label": "ক",
          "question": "প্রণিধান অর্থ কী?",
          "explanation": "প্রণিধান অর্থ অর্পণ।"
        },
        {
          "label": "খ",
          "question": "প্রাণায়াম করলে কী হয়?",
          "explanation": "প্রাণায়াম করলে মনকে ঈশ্বরের চিন্তায় নিবিষ্ট করা যায়। প্রাণায়াম অর্থ প্রাণ বা শ্বাস-প্রশ্বাসের আয়াম বা নিয়ন্ত্রণ। শ্বাস-প্রশ্বাসের স্বাভাবিক গতিকে নিয়ন্ত্রণ করে নিজের আয়ত্তে আনাই প্রাণায়াম। প্রাণায়াম অনুশীলনের মধ্য দিয়ে যোগী পুরুষ নিজের দেহ এবং মনকে ঈশ্বরের চিন্তায় নিয়োজিত করতে পারেন। প্রাণায়ামের মাধ্যমে মনের ভারসাম্য রক্ষা করা যায়। মাটিতে ঠেকাতে হবে। এ সময় যাতে নিতম্ব গোড়ালি থেকে উঠে না যায় এবং পেট, বুক, পাঁজরের দুইপাশ ও উরুতে যেন হাল্কা চাপ পড়ে সেদিকে লক্ষ রাখতে হবে। শ্বাস-প্রশ্বাস স্বাভাবিক রেখে এই অবস্থায় ৩০ সেকেন্ড নিশ্চল হয়ে থাকতে হবে। এরপর নিশ্বাস নিতে নিতে আগের মতো উঠে বসতে হবে। তারপর হাত-পা সোজা করে ৩০ সেকেন্ড শবাসনে বিশ্রাম নিতে হবে। এইভাবে তিনবার অর্ধকূর্মাসন অনুশীলন করতে হবে।"
        },
        {
          "label": "গ",
          "question": "ডাক্তার রিপনকে কোন ব্যায়ামের উপদেশ দেন? সেটি অনুশীলন করার পদ্ধতি ব্যাখ্যা করো।",
          "explanation": "নিম্নের অনুরুপঃ চিত্রে প্রদর্শিত আসনটি হলো অর্ধকূর্মাসন। যে আসনে আসনকারীর দেহ দেখতে অনেকটা কচ্ছপের পিঠের ন্যায় হয় তাকে অর্ধকূর্মাসন বলে। উদ্দীপকে প্রদর্শিত আসনটি দেখতে কচ্ছপের মতো বলে এটি অর্ধকূর্মাসনের দৃষ্টান্ত। অর্ধকূর্মাসনের অনুশীলনের জন্য প্রথমে দুই হাঁটু এবং পায়ের পাতা জোড়া অবস্থায় রেখে হাঁটু গেড়ে গোড়ালির ওপর নিতম্ব রেখে বসতে হবে। এ সময় হাঁটু থেকে পায়ের আঙুল পর্যন্ত সমস্ত অংশ মাটিতে লেগে থাকবে। এরপর দুই হাত সোজা করে দুই কানের পাশ দিয়ে মাথার ওপর তুলতে হবে। এ সময় মেরুদণ্ড সোজা থাকবে। মাথার ওপরে দুই হাতের তালু পরস্পরের সঙ্গে লাগাতে হবে। এরপর দুই হাত সোজা রেখে নিশ্বাস ছাড়তে ছাড়তে প্রণাম করার ভঙ্গিতে কোমর থেকে সামনে ঝুঁকে কপাল"
        },
        {
          "label": "ঘ",
          "question": "ডাক্তারের রিপনকে উপদেশ দেওয়া আসনটির অনুশীলনের প্রভাব বর্ণনা করো।",
          "explanation": "ডাক্তার রিপনকে মেরুদণ্ডের সমস্যা দূর করার জন্য অর্ধকূর্মাসন অনুশীলনের পরামর্শ দিয়েছিলেন। অর্ধকূর্মাসন অনুশীলনের প্রভাব নিচে বর্ণনা করা হলো- অর্ধকূর্মাসন নিয়মিত অনুশীলন করলে শরীরের পেশিগুলো শিথিল হয় এবং মেরুদণ্ড সতেজ হয়। পেটের অভ্যন্তরীণ অংশগুলো সবল ও সক্রিয় হয়। এ আসনের ফলে মস্তিষ্ক শান্ত হয়, যকৃৎ ভালো থাকে। পাশাপাশি অজীর্ণ, ক্ষুধামান্দ্য, কোষ্ঠকাঠিন্য, আমাশয় ইত্যাদি রোগ দূর হয়। নিয়মিত অর্ধকূর্মাসন অনুশীলনে হজম শক্তি বাড়ে, পেটে বায়ু থাকলে তার প্রকোপ কমে এবং হাঁপানি ও ডায়াবেটিস রোগীর উপকার হয়। পাশাপাশি পায়ের পেশির ব্যথা ও হাড়ের বাত সারে। কাঁধের পেশির ব্যথা ভালো হয়। এ আসনে পেটের ও নিতম্বের চর্বি কমে এবং পেট ও উরুর পেশি সবল হয়। মন ধীরস্থির ও শান্ত হয় এবং সুখ ও দুঃখ সমানভাবে গ্রহণ করতে পারে। বস্তুত অর্ধকূর্মাসন নিয়মিত অনুশীলন করার মাধ্যমে আসনকারী ধীরে ধীরে জাগতিক দুঃখ-যন্ত্রণা থেকে মুক্ত হয়ে যোগসাধনায় মনোনিবেশ করতে পারেন। পরিশেষে বলা যায়, উদ্দীপকের রিপন নিয়মিতভাবে অর্ধকূর্মাসন অনুশীলন করলে তার মেরুদণ্ডের সমস্যা দূর হবে। এছাড়া তার আমাশয় দূর হবে এবং হজম শক্তি বৃদ্ধি পাবে। এ আসনের সুফলগুলো তার দৈনন্দিন জীবনযাপনে ইতিবাচক প্রভাব ফেলবে বলে আশা করা যায়।"
        }
      ]
    },
    {
      "number": "7",
      "uddipok": "নিখিল বাবু প্রতিদিন নিয়মিত স্নানাদি সম্পন্ন করে ধর্মগ্রন্থ পাঠ করেন এবং উপাসনা করেন। তিনি জানেন, শরীরকে আগে রক্ষা করতে হবে এবং পরে ধর্মকর্ম। ঈশ্বরকে সর্বদা স্মরণ করতে হবে এবং নিয়মিত ঈশ্বরের উপাসনা করতে হবে। ঈশ্বর আরাধনাই মুক্তিলাভের সর্বোৎকৃষ্ট এবং সহজ উপায়। একথা ভেবে নিখিল বাবু সকলকে ঈশ্বরের উপাসনার উপদেশ দেন।",
      "tag": "RCS 24",
      "sub_questions": [
        {
          "label": "ক",
          "question": "ধর্মমূলো হি ভগবান্ - কথাটির অর্থ কী?",
          "explanation": "ধর্মমূলো হি ভগবান্- কথাটির অর্থ হলো হিন্দুধর্মের মূলে রয়েছে স্বয়ং ভগবান।"
        },
        {
          "label": "খ",
          "question": "উপাসনা করার বিভিন্ন উপায় বর্ণনা করো।",
          "explanation": "পূজা করা, জপ, ধ্যান বা যোগসাধনা, তন্ত্রসাধনা প্রভৃতি উপায়ে উপাসনা করা যায়। উপাসনা করার বিভিন্ন উপায় রয়েছে। যেমন- দেব-দেবীর উদ্দেশ্যে মন্ত্র পাঠ, প্রার্থনা মন্ত্র, পুষ্পাঞ্জলি প্রদান, প্রণাম মন্ত্র পাঠ, আরতিগান, কীর্তন প্রভৃতি বিভিন্ন উপায়ে উপাসনা করা যায়। এসকল উপায়ের মাধ্যমে মূলত অন্তরের ভক্তি, শ্রদ্ধা ও ভালোবাসা ইষ্ট দেবতার উদ্দেশ্যে নিবেদন করা হয়।"
        },
        {
          "label": "গ",
          "question": "নিখিল বাবু নিয়মিত উপাসনা করেন কেন? তোমার মতামত দাও।",
          "explanation": "ঈশ্বরের সান্নিধ্য লাভ করার জন্য নিখিল বাবু নিয়মিত উপাসনা করেন। ঈশ্বরের উপাসনা হৃদয়কে পরিশুদ্ধ ও পবিত্র করে এবং মনে সুন্দর অনুভূতির সৃষ্টি করে। উপাসনা মনের দৃঢ়তা বৃদ্ধি করে, মনের আবেগকে পরিশুদ্ধ, উন্নত ও নিয়ন্ত্রণ করে। উপাসনা ভক্তদের ঈশ্বরের কাছাকাছি অবস্থানের সুযোগ করে দেয় এবং ধর্মীয় বিষয়ে গভীর চেতনার সৃষ্টি করে। উপাসনা মানুষের মানসিক অবস্থার উন্নতি করে, মনের কুটিলতা দূর করে এবং মনকে শুদ্ধ করে সত্যের পথে পরিচালিত করে। এছাড়া মনের কামনা-বাসনা, তৃষ্ণা, অহমিকা, আমিত্ব, হিংসা- বিদ্বেষ দূর করে। উপাসনার মাধ্যমে ভক্ত তার ইষ্ট দেবতাকে উপলব্ধি করতে পারে এবং গভীর ভালোবাসার মাধ্যমে সে তাকে নিজের চোখে অবলোকন করতে পারে। উপাসনার প্রধান উদ্দেশ্য হচ্ছে ঈশ্বরের সান্নিধ্য লাভ এবং পরিশেষে মোক্ষলাভ। উল্লিখিত কারণগুলোর জন্য নিখিল বাবু নিয়মিত উপাসনা করেন।"
        },
        {
          "label": "ঘ",
          "question": "'ঈশ্বর আরাধনাই মুক্তিলাভের সর্বোৎকৃষ্ট উপায়'- তাৎপর্য বিশ্লেষণ করো।",
          "explanation": "'ঈশ্বর আরাধনাই মুক্তিলাভের সর্বোৎকৃষ্ট উপায়'- উক্তিটি যথার্থ। উপাসনা করার মাধ্যমে ঈশ্বরের আরাধনা করা হয়। আর এই উপাসনা বা ঈশ্বরের আরাধনার মাধ্যমে ঈশ্বরকে লাভ করা যায়। এই ঈশ্বরলাভই হচ্ছে মুক্তিলাভ। তাই ঈশ্বর আরাধনা অর্থাৎ উপাসনাকেই মুক্তিলাভের সর্বোৎকৃষ্ট উপায় বলা হয়েছে। উপাসনা করার মাধ্যমে আত্মা পবিত্র হয়। হৃদয়ে পুণ্য সঞ্চয় হয়। আর এই পুণ্যের প্রভাবে জীবাত্মা পরমাত্মায় বিলীন হয়ে যায়। ঈশ্বরের সান্নিধ্য পাওয়ার মাধ্যমে আত্মার মুক্তি হয়। উপাসনা করার বিভিন্ন উপায় রয়েছে। এ উপায়গুলোর মধ্যে রয়েছে পূজা করা, জপ-ধ্যান বা যোগসাধনা, তন্ত্রসাধনা প্রভৃতি। এছাড়াও দেব-দেবীর উদ্দেশ্যে মন্ত্রপাঠ, প্রার্থনা মন্ত্র, পুষ্পাঞ্জলি প্রদান, প্রণাম মন্ত্র পাঠ, আরতিগান, কীর্তন প্রভৃতি উপাসনার উপায় হিসেবে ধরা হয়। এ বাহ্য আচরণের মাধ্যমে ইষ্ট দেবতা বা দেবীর উদ্দেশ্যে অন্তরের ভক্তি, শ্রদ্ধা ও ভালোবাসা প্রকাশ করা হয়। উপাসনা ও প্রার্থনার জন্য হিন্দু ধর্মগ্রন্থে অনেক মন্ত্র বা শ্লোক রয়েছে। উপাসনা হচ্ছে ঈশ্বরের আরাধনার একটি উত্তম' প্রক্রিয়া। এর মাধ্যমেই মুক্তিলাভ করা সম্ভব হয়। তাই বলা হয়েছে, ঈশ্বরের আরাধনাই মুক্তিলাভের সর্বোৎকৃষ্ট উপায়।"
        }
      ]
    },
    {
      "number": "8",
      "uddipok": "মৌ ঢাকা বিশ্ববিদ্যালয়ের উদয়ন স্কুলের ছাত্রী। কিন্তু এই কম বয়সেই সে অনেক বেশি স্বাস্থ্য সচেতন। তাই সে নিয়মিত ব্যায়াম ও যোগসাধনা করে থাকে। একদিন সে তার মায়ের সামনে এমন একটি আসন অনুশীলন করে দেখালো, যেন হালচাষ করার জন্য যে লাঙল ব্যবহৃত হয়, দেখতে ঠিক তেমন। তার মা খুব খুশি হলো যে, মেয়ে এই ছোট বয়সেই এমন যোগব্যায়ামে এত পারদর্শী হয়ে উঠেছে। তার মা তাকে পুরস্কারস্বরূপ ঢাকা বিশ্ববিদ্যালয় ইয়োগা অ্যাসোসিয়েশন কেন্দ্রে ভর্তি করে দেয়।",
      "tag": "RCS 24",
      "sub_questions": [
        {
          "label": "ক",
          "question": "কীসে আত্মশুদ্ধি, আত্মশাসন ও আত্মসংযম প্রয়োজন?",
          "explanation": "সাধনায় আত্মশুদ্ধি, আত্মশাসন ও আত্মসংযম প্রয়োজন।"
        },
        {
          "label": "খ",
          "question": "ধারণা বলতে কী বোঝ?",
          "explanation": "ধারণা বলতে মূলত মনকে বিশেষ কোনো বিষয়ে স্থির করা' বা আবদ্ধ রাখাকে বোঝায়। ধারণা অর্থ একাগ্রতা। একাগ্রতা ছাড়া জগতে কোনো কিছুই আয়ত্ত করা সম্ভব নয়। একাগ্রতার মাধ্যমে যোগী অভীষ্ট লক্ষ্যে পৌঁছতে পারেন। ধারণা হচ্ছে ধ্যানের ভিত্তিস্বরূপ।"
        },
        {
          "label": "গ",
          "question": "মৌ'যে আসনটি অনুশীলন করে দেখালো? তুমি তা কীভাবে অনুশীলন করবে? পাঠ্যবই অনুসারে ব্যাখ্যা করো।",
          "explanation": "নিম্নের অনুরুপঃ চিত্র: ১ আসনটি হলো হলাসন। 'হল' শব্দের অর্থ লাঙ্গল। এই আসনে দেহভঙ্গি অনেকটা হল অর্থাৎ লাঙ্গলের মতো দেখায় বলে একে হলাসন বলে। এ আসনটি অনুশীলন পদ্ধতি হলো- পা দুটো সোজা করে চিৎ হয়ে শুয়ে পড়তে হবে। উরু, হাঁটু ও পায়ের পাতা জোড়া থাকবে। হাত দুটো সোজা করে শরীরের দু পাশে রাখতে হবে। এবার নিঃশ্বাস ছাড়তে ছাড়তে পা দুটো জোড়া ও সোজা অবস্থায় আস্তে আস্তে উপরে তুলতে হবে এবং মাথার পেছনে যতদূর সম্ভব দূরে নিতে হবে যেন পায়ের আঙ্গুলগুলো মাটি স্পর্শ করতে পারে। শ্বাস-প্রশ্বাস স্বাভাবিক রেখে এই অবস্থায় ৩০ সেকেন্ড থাকতে হবে। এরপর আস্তে আস্তে পা নামিয়ে আগের অবস্থায় ফিরে যেতে হবে এবং শবাসনে ৩০ সেকেন্ড বিশ্রাম নিতে হবে। এভাবে এই আসনটি তিনবার অনুশীলন করতে হবে।"
        },
        {
          "label": "ঘ",
          "question": "উক্ত আসন অনুশীলনে তুমি কীভাবে উপকৃত হতে পারো তা বিশ্লেষণ করো।",
          "explanation": "উদ্দীপকে হলাসন এর দৃষ্টান্ত প্রতীয়মান। এ আসনটি অনুশীলনের মাধ্যমে আমি বিভিন্ন উপকার পেতে পারি। হলাসন যে পদ্ধতিতে করা হয় তাতে মেরুদণ্ডের বেশ কয়েকটি উপকার হয়। যেমন- মেরুদণ্ডকে সুস্থ ও নমনীয় করে তোলে, মেরুদণ্ডের স্থিতিস্থাপকতা বজায় থাকে এবং মেরুদণ্ড সংলগ্ন স্নায়ুকেন্দ্র ও মেরুদণ্ডের দুপাশের পেশি সতেজ ও সক্রিয় হয়। হলাসনে কোষ্ঠবদ্ধতা, অজীর্ণ, পেট ফাঁপা প্রভৃতি পেটের রোগ দূর হয়। থাইরয়েড, প্যারাথাইরয়েড, টনসিল প্রভৃতি গ্রন্থি সবল ও সক্রিয় হয়। পেট, কোমর ও নিতম্বের মেদ কমিয়ে দেহকে সুঠাম ও সুন্দর করে গড়ে তোলে। এগুলো ছাড়াও হলাসন অনুশীলনকারীদের কখনো ডায়াবেটিস, বাত বা সায়টিকা হতে পারে না। পিঠে ব্যথা থাকলে তা দূর হয়ে যায়। এবং যাদের কাঁধ শক্ত হয়ে গেছে তারা বেশ উপকৃত হন। উপরের আলোচনার পরিশেষে এ কথা বলা যায়, হলাসন অনুশীলনের মাধ্যমে আমরা বিভিন্ন রোগ থেকে মুক্তি পেয়ে সুস্থ ও সুন্দরভাবে জীবনযাপন করতে পারি।"
        }
      ]
    },
    {
      "number": "9",
      "uddipok": "রমেশ তার স্কুলের ধর্ম বই পড়ছে। সে শব্দ করে পড়ার মাধ্যমে দেহ ও আত্মার সম্পর্ক মুখস্থ করছে। ছোট বোন তমা তার পড়া শুনে জানতে চায়- আত্মা কী? রমেশ তখন তমাকে দেহ ও আত্মার সম্পর্ক বুঝিয়ে দেয়। সে আরও জানায়, মানুষের জন্ম ও মৃত্যু চক্রাকারে আবর্তিত হয়'।",
      "tag": "All.B 17,RCS 24",
      "sub_questions": [
        {
          "label": "ক",
          "question": "সকল সৃষ্টির মূলে কে রয়েছেন?",
          "explanation": "সকল সৃষ্টির মূলে রয়েছেন ব্রহ্ম।"
        },
        {
          "label": "খ",
          "question": "জীবাত্মা বলতে কী বোঝায়?",
          "explanation": "ঈশ্বর যখন জীবের মধ্যে আত্মারূপে অবস্থান করেন তখন তাঁকে জীবাত্মা বলা হয়। জগতের সকল সৃষ্টির মূলে রয়েছেন ঈশ্বর। তাঁর অনেক নাম। যেমন- ব্রহ্ম, ভগবান, পরমাত্মা ইত্যাদি। জীবাত্মা পরমাত্মারই অংশ। অর্থাৎ পরমাত্মা বা ঈশ্বর জীবদেহে আত্মারূপে থাকেন। তাই ঊনবিংশ শতকের প্রখ্যাত দার্শনিক ও ধর্মীয়-সাংস্কৃতিক ব্যক্তিত্ব স্বামী বিবেকানন্দ বলেছিলেন- 'ঈশ্বর বহুরূপে আমাদের সম্মুখেই আছেন'। এ বহুরূপ বলতে জীবাত্মাকেই বোঝানো হয়।"
        },
        {
          "label": "গ",
          "question": "উদ্দীপকে তমা তার দাদার কাছ থেকে জীবদেহ ও আত্মা সম্পর্কিত যে অভিজ্ঞতা অর্জন করেছে- তা পাঠ্যপুস্তক অবলম্বনে বর্ণনা করো।",
          "explanation": "দাদার কাছ থেকে তমার অর্জিত অভিজ্ঞতা হলো, জীবদেহ ও আত্মা দুটি ভিন্ন সত্তা হলেও উভয়ের মধ্যে ঘনিষ্ঠ সম্পর্ক রয়েছে। আমরা জানি, জীবদেহ ও আত্মা দুটি ভিন্ন সত্তা। আর পরমাত্মা থেকেই জীবের সৃষ্টি। পরমাত্মা যখন জীবের মধ্যে আত্মারূপে অবস্থান করেন, তখন তিনি জীবাত্মা হিসেবেই পরিচিত হন। এ কারণেই আত্মা নিত্যবস্তু ও নিরাকার। অর্থাৎ আত্মার জন্ম-মৃত্যু নেই। জীবদেহের জন্ম-মৃত্যু আছে। কিন্তু জীবদেহের বিনাশ হলেও আত্মার বিনাশ হয় না। তবে জীবদেহ ও আত্মার মধ্যে ঘনিষ্ঠ সম্পর্ক রয়েছে। দেহকে আশ্রয় করেই চলে আত্মার অভিযাত্রা। আবার আত্মাকে লাভ করে জীবদেহ সজীব থাকে। অর্থাৎ দেহহীন আত্মা নিষ্ক্রিয় এবং আত্মাহীন দেহ জড়। তমার দাদা তাকে জীবদেহ ও আত্মার এ পারস্পরিক সম্পর্ক বুঝিয়ে দেয়।"
        },
        {
          "label": "ঘ",
          "question": "'মানুষের জন্ম-মৃত্যু চক্রাকারে আবর্তিত হয়'- রমেশের আলোচ্য উক্তিটি পাঠ্যপুস্তকের আলোকে বিশ্লেষণ করো।",
          "explanation": "মানুষের জন্ম-মৃত্যু চক্রাকারে আবর্তিত হয়- রমেশের এ উক্তিটি যথার্থ। জীবাত্মা পরমাত্মারই অংশবিশেষ। পরমাত্মার সকল গুণই জীবাত্মার মধ্যে বিদ্যমান। তাই পরমাত্মার মতো জীবাত্মাও জন্ম-মৃত্যুহীন ও শাশ্বত। রমেশের উক্তিতে এ বিষয়ের সমর্থন রয়েছে। প্রশ্নে উল্লেখিত রমেশের উক্তিটি হলো- 'মানুষের জন্ম-মৃত্যু চক্রাকারে আবর্তিত হয়'। তার এ কথার সত্যতার প্রমাণ রয়েছে শ্রীমদ্ভগবদ্গীতায়। সেখানে শ্রীকৃষ্ণ বলেছেন, 'এ আত্মা জন্মেন না, মরেন না।' ইনি নিত্য বিদ্যমান। ইনি জন্মরহিত, নিত্য, শাশ্বত ও পুরাণ। শরীরের বিনাশ ঘটলেও ইনি বিনষ্ট হন না'। (২/২০) তবে আত্মার দেহান্তর ঘটে। অর্থাৎ, মানুষ যেমন পুরনো পোশাক বদলে নতুনটি পরে আত্মাও তেমনি পুরনো দেহ ত্যাগ করে নতুন দেহে প্রবেশ করে। আত্মার এই দেহ পরিবর্তনই হলো জন্ম ও মৃত্যু। এভাবে আত্মা জন্ম-মৃত্যুর মাধ্যমে চক্রাকারে আবর্তিত হয়। তবে তার বিনাশ হয় না। 'মানুষের জন্ম-মৃত্যু চক্রাকারে আবর্তিত হয়' বলতে রমেশ এ বিষয়টিই তুলে ধরতে চেয়েছে।"
        }
      ]
    },
    {
      "number": "10",
      "uddipok": "দ্বিজেন্দ্রনাথ একজন ধর্মপ্রাণ ব্যক্তি। তার বয়স ৭৫ বছর। তিনি সংসারে থেকেও অত্যন্ত সংযমী। তিনি সংসারের সমস্ত দায়িত্ব পুত্রের হাতে অর্পণ করে মন্দিরে মন্দিরে ঈশ্বর ধ্যানে মগ্ন থাকেন। এতেও তার আত্মতৃপ্তি হয় না বিধায় তিনি জীবনের পরম প্রাপ্তির উদ্দেশ্যে সংসার ত্যাগের সিদ্ধান্ত নেন।",
      "tag": "MHSC 24,RCS 24",
      "sub_questions": [
        {
          "label": "ক",
          "question": "একেশ্বরবাদ কী?",
          "explanation": "ব্রহ্ম বা ঈশ্বর এক ও অদ্বিতীয়- এই বিশ্বাসই একেশ্বরবাদ।"
        },
        {
          "label": "খ",
          "question": "প্রত্যাহার বলতে কী বোঝায়?",
          "explanation": "নিম্নের অনুরুপঃ ঈশ্বর যখন জীবের মধ্যে আত্মারূপে অবস্থান করেন তখন তাঁকে জীবাত্মা বলা হয়। জগতের সকল সৃষ্টির মূলে রয়েছেন ঈশ্বর। তাঁর অনেক নাম। যেমন- ব্রহ্ম, ভগবান, পরমাত্মা ইত্যাদি। জীবাত্মা পরমাত্মারই অংশ। অর্থাৎ পরমাত্মা বা ঈশ্বর জীবদেহে আত্মারূপে থাকেন। তাই উনবিংশ শতকের প্রখ্যাত দার্শনিক ও ধর্মীয়-সাংস্কৃতিক ব্যক্তিত্ব স্বামী বিবেকানন্দ বলেছিলেন- 'ঈশ্বর বহুরূপে আমাদের সম্মুখেই আছেন'। এ বহুরূপ বলতে জীবাত্মাকেই বোঝানো হয়।"
        },
        {
          "label": "গ",
          "question": "দ্বিজেন্দ্রনাথ সংসারে থেকে জীবনের কোন স্তরে অবস্থান করছেন তা তোমার পঠিত বিষয়বস্তুর আলোকে ব্যাখ্যা করো।",
          "explanation": "দ্বিজেন্দ্রনাথ সংসারে থেকে জীবনের বানপ্রস্থ আশ্রম স্তরে অবস্থান করছেন। জীবনের তৃতীয় পর্যায় হলো বানপ্রস্থ আশ্রম। এই আশ্রমে মানুষ সংসারের দায়-দায়িত্ব সন্তানের ওপর ন্যস্ত করে নির্জন পরিবেশে অবসর জীবনযাপন করে। বানপ্রস্থ আশ্রমে ব্যক্তিকে তাঁর জীবনচর্চায় সংযম, ত্যাগ, নির্লোভ আচরণের বিধান পালন করতে হয়। কিংবা কোনো ধর্মীয় প্রতিষ্ঠানে সেবা বা পূজা-অর্চনার মাধ্যমে বৈরাগ্যময় জীবনযাপন করা যায়। যেমনটি উদ্দীপকের দ্বিজেন্দ্রনাথ করেছেন। উদ্দীপকের দ্বিজেন্দ্রনাথ একজন ধর্মপ্রাণ ব্যক্তি। তার বয়স ৭৫ বছর। তিনি সংসারে থেকেও অত্যন্ত সংযমী। তাই সংসারের সমস্ত দায়িত্ব তিনি পুত্রের হাতে অর্পণ করে মন্দিরে মন্দিরে ঈশ্বর ধ্যানে মগ্ন থাকেন। এ কারণে বলা যায়, দ্বিজেন্দ্রনাথ সংসারে থেকে জীবনের বানপ্রস্থ আশ্রমের স্তরে অবস্থান করছেন।"
        },
        {
          "label": "ঘ",
          "question": "'জীবনের পরম প্রাপ্তি লাভে দ্বিজেন্দ্রনাথের সিদ্ধান্তটি ছিল যৌক্তিক'- তোমার উত্তরের সপক্ষে যুক্তি দাও।",
          "explanation": "দ্বিজেন্দ্রনাথ সম্পূর্ণরূপে সংসার ত্যাগ করে সন্ন্যাস জীবনযাপনের সিদ্ধান্ত নিয়েছেন- তার সিদ্ধান্তটি যৌক্তিক ছিল। দ্বিজেন্দ্রনাথ সন্তানের হাতে দায়িত্ব তুলে দিয়ে মন্দিরে মন্দিরে ঈশ্বর ধ্যানে মগ্ন থাকেন। এতেও তাঁর আত্মতৃপ্তি হয় না বিধায় তিনি জীবনের পরম প্রাপ্তির উদ্দেশ্যে সংসার ত্যাগের সিদ্ধান্ত নেন। তার এই কাজের আলোকে বলা যায়, তিনি সন্ন্যাস জীবনযাপন করার সিদ্ধান্ত নিয়েছেন। সন্ন্যাস শব্দের অর্থ সম্পূর্ণরূপে ত্যাগ। সন্ন্যাস জীবন সম্পর্কে শাস্ত্রবচন আছে' 'দণ্ডগ্রহণমাত্রেণ নরো নারায়ণো ভবেৎ'- অর্থাৎ সন্ন্যাস গ্রহণ করলেই মানুষ নারায়ণ বা দেবতা হয়ে যান। তবে এর মূল প্রতিপাদ্য হচ্ছে কর্মফলাসক্তি ও ভোগাসক্তি ত্যাগ। এ সম্পর্কে শ্রীমদ্‌ভগবদ্গীতায় বলা হয়েছে- অনাশ্রিতঃ কর্মফলং কার্যং কর্ম করোতি যঃ। স সন্ন্যাসী চ যোগী চ ন নিরগ্নির্ন চাক্রিয়ঃ ॥ (৬/১) অর্থাৎ, কর্মফলের বাসনা না করে যিনি কর্তব্যকর্ম করেন, তিনিই সন্ন্যাসী, তিনিই যোগী। উপর্যুক্ত আলোচনার পরিশেষে বলা যায়, জীবনের পরম প্রাপ্তি তথা ঈশ্বর লাভের জন্য দ্বিজেন্দ্রনাথের সিদ্ধান্তটি ছিল যৌক্তিক।"
        }
      ]
    },
    {
      "number": "11",
      "uddipok": "মিতা শিবের ভক্ত। সে শিবকে ভক্তি জ্ঞানে পূজা করে। তাদের গ্রামে ধর্ম সম্মেলন হচ্ছে এবং মিতা সেখানে ধর্ম বিষয়ক প্রভুপাদ, অদ্বৈত আচার্যের বক্তৃতা শুনতে যায়। উক্ত সম্মেলনে প্রভুপাদ অদ্বৈত আচার্য বলেন, হিন্দুধর্মের একটা যুগের বিশেষ ধর্মগ্রন্থ গীতাও ভক্তিবাদে সমৃদ্ধ ছিল। মিতা তার ভাষণে মুগ্ধ হলো এবং বাড়ি ফিরে এসে ভক্তিভরে শিবের উপাসনা করতে লাগল।",
      "tag": "RCS 24",
      "sub_questions": [
        {
          "label": "ক",
          "question": "'একং সদ্ বিপ্রা বহুধা বদন্তি'- অর্থ কী?",
          "explanation": "একং সদ্‌ বিপ্রা বহুধা বদন্তি' এর অর্থ হলো- সদ্বস্তু এক, বিপ্রগণ তাঁকে বহুপ্রকার বলে বর্ণনা করেন।"
        },
        {
          "label": "খ",
          "question": "আন্তর্জাতিক কৃষ্ণভাবনামৃত সংঘ প্রতিষ্ঠার কারণ ব্যাখ্যা করো।",
          "explanation": "শ্রীচৈতন্য প্রবর্তিত প্রেম ভক্তির ধর্ম চিন্তা বিশ্বের বিভিন্ন দেশে প্রচার করার জন্যই আন্তর্জাতিক কৃষ্ণ ভাবনামৃত সংঘ প্রতিষ্ঠিত হয়। এ.সি. ভক্তিবেদান্ত স্বামী প্রভুপাদ ১৯৬৬ সালের জুলাই মাসে নিউইয়র্ক শহরে আন্তর্জাতিক কৃষ্ণভাবনামৃত সংঘ (ISKCON) প্রতিষ্ঠা করেন। বৈষ্ণব ধর্মের পরিপোষক এবং বৈরাগ্যময় জীবনের অনুসারী প্রভুপাদ সমাজ জীবন থেকে বিভিন্ন প্রকার পাপকর্ম দূর করতে ও হরে কৃষ্ণ নাম মাহাত্ম্য প্রচার করতে এই সংঘ প্রতিষ্ঠিত হয়।"
        },
        {
          "label": "গ",
          "question": "অদ্বৈত আচার্য হিন্দুধর্মের যে যুগের কথা বলেছেন তার সাথে পাঠ্যবইয়ের কোন যুগের মিল রয়েছে? ব্যাখ্যা করো।",
          "explanation": "নিম্নের অনুরুপঃ প্রভুপাদ অদ্বৈত আচার্য হিন্দুধর্মের যে যুগের কথা বলেছেন তার সাথে পাঠ্যবইয়ের পৌরাণিক যুগের মিল রয়েছে। উদ্দীপকে বর্ণিত ঘটনায় গ্রামের ধর্ম বিষয়ক এক সভায় প্রভুপাদ অদ্বৈত আচার্য বলেন, হিন্দুধর্মে একটা যুগে ধর্মগ্রন্থ গীতা ও ভক্তিবাদ সমৃদ্ধ ছিল। প্রকৃতপক্ষে পৌরাণিক যুগে হিন্দুধর্মের চিন্তা জগতে ভক্তির প্রাধান্য লক্ষ করা যায়। তখন ভক্তিকে অবলম্বন করে বিভিন্ন ধর্মীয় সম্প্রদায়ের প্রকাশ ঘটে। দেবতা একাধিক, তাই পরমব্রহ্মের স্থান নিয়ে বিভিন্ন দেব- দেবীর অনুসারী ভক্তগণের মধ্যে প্রতিদ্বন্দ্বিতা দেখা দেয়। এভাবে বৈষ্ণব, শৈব, শাক্ত প্রভৃতি সম্প্রদায়ের উদ্ভব ঘটে। পৌরাণিক যুগে বৈষ্ণব ধর্মে বিষ্ণু বা শ্রীকৃষ্ণ ভগবান হিসেবে পূজিত হন। পাশাপাশি বৈদিক কর্মবাদ ও বেদান্তের নির্গুণ ব্রহ্মবাদ থেকে পৌরাণিক ধর্মসমূহের পার্থক্য লক্ষ করা যায়। পৌরাণিক যুগে হিন্দুধর্মের অবতার পুরুষদের মাহাত্ম্য কীর্তনে বিভিন্ন পুরাণ ও উপপুরাণ প্রণীত হয়। বিষ্ণুপুরাণ, শিবপুরাণ, কূর্মপুরাণ, মৎস্যপুরাণ, লিঙ্গপুরাণ, ভাগবতপুরাণ এবং বেশকিছু উপ-পুরাণও এই যুগে রচিত হয়।"
        },
        {
          "label": "ঘ",
          "question": "এ যুগের ধ্যান-ধারণা সম্পর্কে পাঠ্যবইয়ের আলোকে বিশ্লেষণ করো।",
          "explanation": "উদ্দীপকে পৌরাণিক যুগের কথা বলা হয়েছে। এ যুগের ধ্যান- ধারণায় ভক্তিবাদের প্রাধান্য লক্ষ করা যায়। পৌরাণিক যুগে হিন্দুধর্মের অবতার পুরুষদের মাহাত্ম্য কীর্তনে বিভিন্ন পুরাণ ও উপপুরাণ প্রণীত হয়। বিষ্ণুপুরাণ, শিবপুরাণ, কূর্মপুরাণ, মৎস্যপুরাণ, লিঙ্গপুরাণ, ভাগবতপুরাণ এবং বেশকিছু উপ-পুরাণও এই যুগে রচিত হয়। বৈষ্ণব ধর্মে বিষ্ণু বা শ্রীকৃষ্ণ ভগবান হিসেবে পূজিত হন। আবার বৈষ্ণব ধর্মমতের মতো আর একটি প্রভাবশালী ধর্মমত হলো শৈব ধর্মমত। যে ধর্মমতে শিবই সমস্ত আগমশাস্ত্রের প্রবক্তা। পৌরাণিক যুগে ধর্মচর্চার ক্ষেত্রে ভক্তির ধারণা প্রাধান্য পায়। এ প্রসঙ্গে শ্রীমদ্ভগবদ্গীতার ভূমিকা অনেক বেশি। কারণ, ভক্তিভরে ঈশ্বর আরাধনার বিশেষ আহ্বান আছে শ্রীমদ্ভগবদ্গীতায়। এ গ্রন্থে হিন্দুধর্মের সাধন প্রক্রিয়াগুলোর কর্ম, জ্ঞান, ভক্তি প্রভৃতি বিষয় সংরক্ষিত ও সমন্বিত করা হয়েছে। পাশাপাশি ভগবান শ্রীকৃষ্ণের উদার আহ্বানে হিন্দুধর্মের সমন্বয়-চেতনা বিবৃত হয়েছে। গীতার ভক্তিবাদের প্রকাশ বিভিন্ন পর্যায়ে লক্ষ করা যায়। যেমন- 'সতত আমাকে স্মরণ কর, আমাতে মনোনিবেশ কর, আমার ভজনা কর, আমাতেই সমস্ত কর্ম সমর্পণ কর, একমাত্র আমারই শরণ লও' ইত্যাদি উক্তির মধ্য দিয়ে ভগবানের ভক্তিমূলক উপদেশ লাভ করা যায়। পরিশেষে বলা যায়, হিন্দুধর্ম শাস্ত্রে ভক্তিবাদের ভূমিকা অনেক বেশি। যার উদ্ভব ও বিকাশ ঘটেছিল পৌরাণিক যুগের হিন্দুদের ধ্যান-ধারণার মাধ্যমে। এ কারণে উদ্দীপকে বর্ণিত মিতার মতো শিব ভক্তদের কর্মকাণ্ডে ভক্তিবাদের প্রাধান্য লক্ষ করা যায়।"
        }
      ]
    }
  ]
}