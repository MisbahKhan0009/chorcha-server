{
  "title": "সকল বোর্ড ২০১৭",
  "subtitle": "হিন্দু ধর্ম ও নৈতিক শিক্ষা (11)",
  "questions": [
    {
      "number": "1",
      "uddipok": "রতন তার বাবার সাথে বেড়াতে গিয়ে মনোরম দৃশ্য দেখে মুগ্ধ হয়। তাই রতন পিতার কাছে জানতে চায়- দিনে সূর্যের আলো, রাতে চাঁদের কিরণ, তারার মেলা, সাগরের জল, মাটি বাতাস এসব কার সৃষ্টি? পিতা বললেন, তিনি একজন মহান সত্ত্বা। তিনি সবার চেয়ে আদি পুরুষ। জ্ঞানীর কাছে তিনি ব্রহ্ম, যোগীর কাছে তিনি পরমাত্মা এবং ভক্তের কাছে ভগবান।",
      "tag": "All.B 17",
      "sub_questions": [
        {
          "label": "ক",
          "question": "হিন্দুদের প্রধান ধর্মগ্রন্থ কী?",
          "explanation": ""
        },
        {
          "label": "খ",
          "question": "পরমাত্মা বলতে কী বোঝায়?",
          "explanation": ""
        },
        {
          "label": "গ",
          "question": "প্রকৃতিতে ঈশ্বর সম্পর্কে রতনের ধারণা ব্যাখ্যা করো।",
          "explanation": ""
        },
        {
          "label": "ঘ",
          "question": "\"জ্ঞানীর কাছে ব্রহ্ম, যোগীর কাছে পরমাত্মা\" উক্তিটি বিশ্লেষণ করো।",
          "explanation": ""
        }
      ]
    },
    {
      "number": "2",
      "uddipok": "অমিয় বাবু তাঁর সন্তানদের লেখা-পড়াসহ যাবতীয় খরচ বহন করেন। এছাড়াও অতিথি সেবা, মা-বাবার ভরণ-পোষণ, সমাজের প্রতি তার কর্তব্য নিষ্ঠার সাথে পালন করেন। তাঁর প্রতিবেশী ননী বাবুর বয়স ৭৫ বছর। সন্ন্যাস গ্রহণের সময় এসেছে। সন্ন্যাসী জাগতিক সকল কর্ম পরিত্যাগ করে ঈশ্বর চিন্তায় মগ্ন থাকেন। দিনের বেলায় লোকালয় থেকে সংগৃহীত আহার গ্রহণ করেন। রাতের বেলায় দুধ ও ফলমূল খেয়ে জীবন ধারণ করেন।",
      "tag": "All.B 17",
      "sub_questions": [
        {
          "label": "ক",
          "question": "আশ্রম কত প্রকার?",
          "explanation": ""
        },
        {
          "label": "খ",
          "question": "ব্রহ্মচর্যাশ্রম বলতে কী বোঝায়?",
          "explanation": ""
        },
        {
          "label": "গ",
          "question": "আশ্রম ধর্মানুযায়ী অমিয় বাবু কোন আশ্রমের অন্তর্ভুক্ত তা ব্যাখ্যা করো।",
          "explanation": ""
        },
        {
          "label": "ঘ",
          "question": "\"সন্ন্যাসী জাগতিক সকল কর্ম পরিত্যাগ করে কেবল ঈশ্বর চিন্তাতেই মগ্ন থাকেন\"- উক্তিটি বিশ্লেষণ করো।",
          "explanation": ""
        }
      ]
    },
    {
      "number": "3",
      "uddipok": "মানব জীবনের শ্রেষ্ঠ প্রাপ্তি ঈশ্বর বা মোক্ষলাভ। এই মোক্ষলাভের জন্য যুগে যুগে ঋষিগণ ভিন্ন ভিন্ন পথের সন্ধান দিয়ে গেছেন। কর্ম, জ্ঞান ও ভক্তিযোগ এগুলোর যে কোনো একটি সাধন পথ অনুসরণ করলেই মোক্ষলাভ সম্ভব",
      "tag": "All.B 17",
      "sub_questions": [
        {
          "label": "ক",
          "question": "অবতার কত প্রকার?",
          "explanation": ""
        },
        {
          "label": "খ",
          "question": "নিষ্কাম কর্ম বলতে কী বুঝায়?",
          "explanation": ""
        },
        {
          "label": "গ",
          "question": "উদ্দীপক অনুসরণে কর্মযোগের মাধ্যমে ঈশ্বর প্রাপ্তি সম্পর্কে আলোচনা করো।",
          "explanation": ""
        },
        {
          "label": "ঘ",
          "question": "\"মানব জীবনের শ্রেষ্ঠ প্রাপ্তি ঈশ্বরলাভ\"- উক্তিটি মূল্যায়ন করো।",
          "explanation": ""
        }
      ]
    },
    {
      "number": "4",
      "uddipok": "দুই সপ্তাহ হলো তপনের বাবা মারা গেছেন। অশৌচ পালন শেষে সে বাবার উদ্দেশ্যে কিছু করার সিদ্ধান্ত নিল। কিন্তু হাতে টাকা-পয়সা নেই। তখন সে এক নিকটাত্মীয় নির্মল কুমারের কাছে গেল কিছু টাকা ধার করার জন্য। নির্মল কুমার তাকে বলল, \"যেখানে শ্রদ্ধার সংযোগ আছে, সেখানে আড়ম্বর না থাকলেও শ্রাদ্ধ হয়।\" তাই সে নিজের সামর্থ অনুযায়ী শ্রাদ্ধ করে।",
      "tag": "All.B 17",
      "sub_questions": [
        {
          "label": "ক",
          "question": "শ্রাদ্ধর প্রবর্তক কে ছিলেন?",
          "explanation": ""
        },
        {
          "label": "খ",
          "question": "একোদ্দিষ্ট শ্রাদ্ধ বলতে কী বুঝ?",
          "explanation": ""
        },
        {
          "label": "গ",
          "question": "তপন কিভাবে তার বাবার শ্রাদ্ধানুষ্ঠান পালন করল? ব্যাখ্যা করো",
          "explanation": ""
        },
        {
          "label": "ঘ",
          "question": "নির্মল বাবুর বক্তব্যটি মূল্যায়ন করো।",
          "explanation": ""
        }
      ]
    },
    {
      "number": "5",
      "uddipok": "পলাশ কলেজের একজন ভালো ছাত্র। ক্লাসের পড়াশোনার পাশাপাশি সে বেদ অধ্যয়ন করে। হঠাৎ পলাশের মধ্যে পরিবর্তন আসে। তার কাছে মনে হয়, পৃথিবীর ভোগ-বিলাস এগুলো কিছুই নয়। মোক্ষলাভই মানুষের জীবনের একমাত্র উদ্দেশ্য। তখন সে মোক্ষলাভের উদ্দেশ্যে সন্ন্যাস জীবন গ্রহণ করে।",
      "tag": "All.B 17,MHSC 24",
      "sub_questions": [
        {
          "label": "ক",
          "question": "হিন্দুধর্মের অপর নাম কী?",
          "explanation": "হিন্দুধর্মের অপর নাম সনাতন ধর্ম।"
        },
        {
          "label": "খ",
          "question": "বৈদিক সাহিত্য বলতে কী বোঝায়?",
          "explanation": "বৈদিক সাহিত্য হচ্ছে হিন্দুধর্মের আদি ও প্রধান ধর্মগ্রন্থ। বৈদিক সাহিত্য বা বেদ নামক ধর্মগ্রন্থ সংস্কৃত ভাষায় রচিত। এর রচনাকাল খ্রিষ্টপূর্ব ২৫০০ থেকে ৯৫০ অব্দের মধ্যে বলে পণ্ডিতরা মনে করেন। এ গ্রন্থে স্রষ্টা ও প্রকৃতির বিষয় বর্ণনা করা হয়েছে। এই বর্ণনা সংহিতা, ব্রাহ্মণ, আরণ্যক ও উপনিষদ নামের চারটি অংশে বিভক্ত।"
        },
        {
          "label": "গ",
          "question": "পলাশের পঠিত ধর্মগ্রন্থটির বিষয়বস্তু লেখ।",
          "explanation": "উদ্দীপকে পলাশের পঠিত ধর্মগ্রন্থটি হলো বেদ। মহর্ষি কৃষ্ণদ্বৈপায়ন বিষয়বস্তু ও রচনা রীতির পার্থক্য অনুসারে বেদকে ঋগ্বেদ, সামবেদ, যজুর্বেদ ও অথর্ববেদে ভাগ করেন। ঋগ্বেদে রয়েছে স্কৃতি ও প্রার্থনামূলক মন্ত্র। স্তুতি অর্থ প্রশংসা আর প্রার্থনা অর্থ কোনো কিছু চাওয়া। বেদের এ অংশে ১০৪৭২টি মন্ত্র রয়েছে। মন্ত্রগুলো পদ্যে বা ছন্দে রচিত। বস্তুত ঋগ্বেদে অগ্নি, ইন্দ্র, বিষ্ণু, ঊষা, রাত্রি প্রভৃতি দেব-দেবীর স্তুতি ও প্রার্থনামূলক মন্ত্র রয়েছে। সামবেদে রয়েছে গান। যজ্ঞে দেবতাদের উদ্দেশ্যে এই গান গাওয়া হয়। বেদের এ অংশে সর্বমোট ১৮১০টি মন্ত্র আছে। যজুর্বেদেও রয়েছে এমন কিছু মন্ত্র যেগুলো যজ্ঞ করার সময় পাঠ করা হয়। এখানে যজ্ঞের নিয়ম ও পদ্ধতিও বর্ণনা করা হয়েছে। যজুর্বেদ কৃষ্ণ ও শুক্ল নামে দুভাগে বিভক্ত। দুটি মিলিয়ে মোট ৪০৯৯টি মন্ত্র রয়েছে। চিকিৎসাবিজ্ঞান, বাস্তুশিল্পসহ মানব জীবনের বিভিন্ন ক্ষেত্রের জ্ঞান নিয়ে সংকলিত হয়েছে অথর্ববেদ। এখানে প্রায় ৬০০০টি মন্ত্র রয়েছে।"
        },
        {
          "label": "ঘ",
          "question": "পলাশের পঠিত ধর্মগ্রন্থ তার জীবনকে সুন্দর করবে'- কথাটির তাৎপর্য লেখ।",
          "explanation": "'পলাশের পঠিত ধর্মগ্রন্থ বা বেদ তার জীবনকে সুন্দর করবে'- উক্তিটি যথার্থ। বেদ পাঠের মাধ্যমে স্রষ্টা, বিশ্বপ্রকৃতি ও জীবন সম্পর্কে জ্ঞানলাভ করা যায়। এ কারণে বেদের প্রতিটি শাখার বিশেষ গুরুত্ব রয়েছে। ঋগ্বেদসংহিতা পাঠের মাধ্যমে বিভিন্ন দেব-দেবী সম্পর্কে জানা যায় এবং তাঁদের স্তুতি বা প্রশংসা করা হয়। পাশাপাশি অগ্নি, ইন্দ্র, ঊষা, রাত্রি, বায়ু ইত্যাদি প্রাকৃতিক শক্তির মাধ্যমে ঈশ্বরের অসীম ক্ষমতা উপলব্ধি করা যায়। যজুর্বেদ হচ্ছে যজ্ঞের মন্ত্রের সংগ্রহ। যজুর্বেদ ও সামবেদ থেকে বিভিন্ন সময়ে যজ্ঞানুষ্ঠানের বর্ষপঞ্জি বা ঋতু সম্পর্কে ধারণা পাওয়া যায়। অথর্ববেদ হচ্ছে চিকিৎসা বিজ্ঞানের মূল। এখানে নানা প্রকার রোগব্যাধি এবং সেগুলোর প্রতিকারের ওষুধ হিসেবে বিভিন্ন লতা, গুল্ম ও বৃক্ষের বর্ণনা রয়েছে। আয়ুর্বেদ চিকিৎসাশাস্ত্রের আদি উৎস এই অথর্ববেদসংহিতা। অথর্ববেদ থেকে বাস্তব জীবনের আরও বিভিন্ন দিক সম্পর্কে জ্ঞান লাভ করা যায়। উদ্দীপকের কলেজ ছাত্র পলাশ নিয়মিত বেদ অধ্যয়ন করে। একপর্যায়ে তার উপলব্ধি হয়, মোক্ষলাভই মানুষের জীবনের একমাত্র উদ্দেশ্য। এই জ্ঞানের মূল উৎস হলো বেদ। বেদ পাঠ করে দেব-দেবীদের কর্মযজ্ঞের কথা জেনে মোক্ষলাভের জ্ঞান পাওয়া যায়। সুতরাং পলাশ দেব-দেবীর কর্মযজ্ঞকে আদর্শ মনে করে বেদ পাঠের মাধ্যমে জীবনকে সুন্দর করতে পারবে। সুতরাং বলা যায়, 'পলাশের পঠিত ধর্মগ্রন্থ তার জীবনকে সুন্দর করবে'- উক্তিটি যথার্থ।"
        }
      ]
    },
    {
      "number": "6",
      "uddipok": "রমেশ তার স্কুলের ধর্ম বই পড়ছে। সে শব্দ করে পড়ার মাধ্যমে দেহ ও আত্মার সম্পর্ক মুখস্থ করছে। ছোট বোন তমা তার পড়া শুনে জানতে চায়- আত্মা কী? রমেশ তখন তমাকে দেহ ও আত্মার সম্পর্ক বুঝিয়ে দেয়। সে আরও জানায়, মানুষের জন্ম ও মৃত্যু চক্রাকারে আবর্তিত হয়'।",
      "tag": "All.B 17,RCS 24",
      "sub_questions": [
        {
          "label": "ক",
          "question": "সকল সৃষ্টির মূলে কে রয়েছেন?",
          "explanation": "সকল সৃষ্টির মূলে রয়েছেন ব্রহ্ম।"
        },
        {
          "label": "খ",
          "question": "জীবাত্মা বলতে কী বোঝায়?",
          "explanation": "ঈশ্বর যখন জীবের মধ্যে আত্মারূপে অবস্থান করেন তখন তাঁকে জীবাত্মা বলা হয়। জগতের সকল সৃষ্টির মূলে রয়েছেন ঈশ্বর। তাঁর অনেক নাম। যেমন- ব্রহ্ম, ভগবান, পরমাত্মা ইত্যাদি। জীবাত্মা পরমাত্মারই অংশ। অর্থাৎ পরমাত্মা বা ঈশ্বর জীবদেহে আত্মারূপে থাকেন। তাই ঊনবিংশ শতকের প্রখ্যাত দার্শনিক ও ধর্মীয়-সাংস্কৃতিক ব্যক্তিত্ব স্বামী বিবেকানন্দ বলেছিলেন- 'ঈশ্বর বহুরূপে আমাদের সম্মুখেই আছেন'। এ বহুরূপ বলতে জীবাত্মাকেই বোঝানো হয়।"
        },
        {
          "label": "গ",
          "question": "উদ্দীপকে তমা তার দাদার কাছ থেকে জীবদেহ ও আত্মা সম্পর্কিত যে অভিজ্ঞতা অর্জন করেছে- তা পাঠ্যপুস্তক অবলম্বনে বর্ণনা করো।",
          "explanation": "দাদার কাছ থেকে তমার অর্জিত অভিজ্ঞতা হলো, জীবদেহ ও আত্মা দুটি ভিন্ন সত্তা হলেও উভয়ের মধ্যে ঘনিষ্ঠ সম্পর্ক রয়েছে। আমরা জানি, জীবদেহ ও আত্মা দুটি ভিন্ন সত্তা। আর পরমাত্মা থেকেই জীবের সৃষ্টি। পরমাত্মা যখন জীবের মধ্যে আত্মারূপে অবস্থান করেন, তখন তিনি জীবাত্মা হিসেবেই পরিচিত হন। এ কারণেই আত্মা নিত্যবস্তু ও নিরাকার। অর্থাৎ আত্মার জন্ম-মৃত্যু নেই। জীবদেহের জন্ম-মৃত্যু আছে। কিন্তু জীবদেহের বিনাশ হলেও আত্মার বিনাশ হয় না। তবে জীবদেহ ও আত্মার মধ্যে ঘনিষ্ঠ সম্পর্ক রয়েছে। দেহকে আশ্রয় করেই চলে আত্মার অভিযাত্রা। আবার আত্মাকে লাভ করে জীবদেহ সজীব থাকে। অর্থাৎ দেহহীন আত্মা নিষ্ক্রিয় এবং আত্মাহীন দেহ জড়। তমার দাদা তাকে জীবদেহ ও আত্মার এ পারস্পরিক সম্পর্ক বুঝিয়ে দেয়।"
        },
        {
          "label": "ঘ",
          "question": "'মানুষের জন্ম-মৃত্যু চক্রাকারে আবর্তিত হয়'- রমেশের আলোচ্য উক্তিটি পাঠ্যপুস্তকের আলোকে বিশ্লেষণ করো।",
          "explanation": "মানুষের জন্ম-মৃত্যু চক্রাকারে আবর্তিত হয়- রমেশের এ উক্তিটি যথার্থ। জীবাত্মা পরমাত্মারই অংশবিশেষ। পরমাত্মার সকল গুণই জীবাত্মার মধ্যে বিদ্যমান। তাই পরমাত্মার মতো জীবাত্মাও জন্ম-মৃত্যুহীন ও শাশ্বত। রমেশের উক্তিতে এ বিষয়ের সমর্থন রয়েছে। প্রশ্নে উল্লেখিত রমেশের উক্তিটি হলো- 'মানুষের জন্ম-মৃত্যু চক্রাকারে আবর্তিত হয়'। তার এ কথার সত্যতার প্রমাণ রয়েছে শ্রীমদ্ভগবদ্গীতায়। সেখানে শ্রীকৃষ্ণ বলেছেন, 'এ আত্মা জন্মেন না, মরেন না।' ইনি নিত্য বিদ্যমান। ইনি জন্মরহিত, নিত্য, শাশ্বত ও পুরাণ। শরীরের বিনাশ ঘটলেও ইনি বিনষ্ট হন না'। (২/২০) তবে আত্মার দেহান্তর ঘটে। অর্থাৎ, মানুষ যেমন পুরনো পোশাক বদলে নতুনটি পরে আত্মাও তেমনি পুরনো দেহ ত্যাগ করে নতুন দেহে প্রবেশ করে। আত্মার এই দেহ পরিবর্তনই হলো জন্ম ও মৃত্যু। এভাবে আত্মা জন্ম-মৃত্যুর মাধ্যমে চক্রাকারে আবর্তিত হয়। তবে তার বিনাশ হয় না। 'মানুষের জন্ম-মৃত্যু চক্রাকারে আবর্তিত হয়' বলতে রমেশ এ বিষয়টিই তুলে ধরতে চেয়েছে।"
        }
      ]
    },
    {
      "number": "7",
      "uddipok": "মেধাবী ছাত্র সমরেশ ছাত্রজীবন শেষে সমাজ সেবায় মনোনিবেশ করেন। সারা ভারত ঘুরে তিনি দেখতে পান মানুষের দুঃখ-দুর্দশা এবং শিক্ষা ও কর্মক্ষেত্রে নারীদের পিছিয়ে পড়ার চিত্র। নারীদের শিক্ষার জন্য তিনি নানা কর্মকাণ্ড শুরু করেন। কারণ যে জাতি নারীদের সম্মান দেয় না, সে জাতি কখনো বড় হতে পারে না।",
      "tag": "All.B 17",
      "sub_questions": [
        {
          "label": "ক",
          "question": "মহাবীর কার উপাধি ছিল?",
          "explanation": ""
        },
        {
          "label": "খ",
          "question": "'বেলুড় মঠ' প্রতিষ্ঠার উদ্দেশ্য ব্যাখ্যা করো।",
          "explanation": ""
        },
        {
          "label": "গ",
          "question": "উদ্দীপকের সমরেশের চরিত্রের সাথে পাঠ্যপুস্তকের যে চরিত্রের মিল পাওয়া যায় তা ব্যাখ্যা করো।",
          "explanation": ""
        },
        {
          "label": "ঘ",
          "question": "'যে জাতি নারীদের সম্মান দেয় না, সে জাতি কখনো বড় হতে পারে না'- কথাটি বিশ্লেষণ করো।",
          "explanation": ""
        }
      ]
    },
    {
      "number": "8",
      "uddipok": "বিনয় নামে একদা ভারতবর্ষে এক মহামানব এসেছিলেন। তিনি ছোট বেলায় খুব মেধাবী ছিলেন। পড়াশুনা অপেক্ষা ধর্মের প্রতি মন ছিল তাঁর বেশি। খেলার পরিবর্তে মন্দিরে গিয়ে বসে থাকতে তাঁর ভাল লাগত। শ্রীকৃষ্ণকে কীভাবে পাওয়া যায় এই ছিল তাঁর ধ্যান জ্ঞান। মাত্র ১২ বছর বয়সে তিনি পিতামাতার অনুমতি নিয়ে গৃহত্যাগ করেন। নবদ্বীপের জগাই-মাধাইকে কৃষ্ণনামে উদ্ধার করেন। আজো লাখো মানুষের হৃদয়ে তিনি অমর হয়ে আছেন।",
      "tag": "All.B 17",
      "sub_questions": [
        {
          "label": "ক",
          "question": "নিমাই পণ্ডিতের অপর নাম কী?",
          "explanation": ""
        },
        {
          "label": "খ",
          "question": "কুবেরের নাম কীভাবে নিত্যানন্দ হলো?",
          "explanation": ""
        },
        {
          "label": "গ",
          "question": "উদ্দীপকের ব্যক্তির বৈশিষ্ট্যগুলো আলোচনা করো।",
          "explanation": ""
        },
        {
          "label": "ঘ",
          "question": "'বিনয় যেন নিত্যানন্দেরই প্রতিচ্ছবি'- মূল্যায়ন করো।",
          "explanation": ""
        }
      ]
    },
    {
      "number": "9",
      "uddipok": "দাক্ষিণাত্যের কালাড়ি গ্রামে ৭৮৮ খ্রিষ্টাব্দে বিশিষ্টা দেবীর কোলে এক মহাপুরুষের জন্ম হয়। তাঁর ছিল অসাধারণ মেধা ও স্মৃতিশক্তি। তিনি ৩২ বছরের জীবনে অসাধারণ কিছু কাজ করে জগতের বুকে স্মরণীয় ও বরণীয় হয়ে আছেন। 'ব্রহ্ম সত্য, জগৎ মিথ্যা'- এ সত্যটি তিনি পালন করতেন। \"জীব ও ব্রহ্মের মধ্যে কোনো পার্থক্য নেই- এ ছিল তাঁর জীবনের চরম সত্য।\" ক. 'যত মত তত পথ' কথাটি কে বলেছেন?",
      "tag": "All.B 17",
      "sub_questions": [
        {
          "label": "ক",
          "question": "যত মত তত পথ' কথাটি কে বলেছেন?",
          "explanation": ""
        },
        {
          "label": "খ",
          "question": "কেন অবতারগণ পৃথিবীতে আসেন? বুঝিয়ে লিখ।",
          "explanation": ""
        },
        {
          "label": "গ",
          "question": "উদ্দীপকের মহামানবের পাণ্ডিত্য পাঠ্যপুস্তকের আলোকে আলোচনা করো।",
          "explanation": ""
        },
        {
          "label": "ঘ",
          "question": "জীব ও ব্রহ্মের মধ্যে কোনো পার্থক্য নেই- এ ছিল তাঁর জীবনের চরম সত্য\"- কথাটি বিশ্লেষণ করো।",
          "explanation": ""
        }
      ]
    },
    {
      "number": "10",
      "uddipok": "অনিন্দ্য ৯ম শ্রেণির ছাত্র। মাঝে মাঝে সে মূত্রাশয় ও পেটের পীড়ায় কষ্ট পায়। এ থেকে মুক্তি পাওয়ার জন্য সে তার স্কুলের হিন্দুধর্মীয় শিক্ষকের কাছে পরামর্শ চাইলো। শিক্ষক মহাশয় অনিন্দ্যকে হলাসন অনুশীলনের পরামর্শ দিলেন। আসনটি অনুশীলনের মাধ্যমে অনিন্দ্য ধীরে ধীরে সুস্থ হয়ে উঠলো।",
      "tag": "All.B 17,MHSC 24",
      "sub_questions": [
        {
          "label": "ক",
          "question": "ধ্যান শব্দের অর্থ কী?",
          "explanation": "ধ্যান শব্দের অর্থ নিরবচ্ছিন্ন গভীর চিন্তা।"
        },
        {
          "label": "খ",
          "question": "সমাধি বলতে কী বোঝায়?",
          "explanation": "সমাধি অর্থ সম্পূর্ণরূপে ঈশ্বরে চিত্ত সমর্পণ। অষ্টাঙ্গযোগের সর্বশেষ অঙ্গ হচ্ছে সমাধি। সমাধির মাধ্যমে পরমাত্মার 'সাথে জীবাত্মার মিলন ঘটে, সাধকের সাধনা শেষ হয়। অর্থাৎ ধ্যানের সর্বোচ্চ শিখরে উঠে সাধক সমাধি লাভ করেন। তখন মনশূন্য, বুদ্ধিশূন্য, অহংশূন্য হয়ে সাধকের সাথে পরমাত্মার মিলন ঘটে।"
        },
        {
          "label": "গ",
          "question": "অনিন্দ্য কীভাবে উদ্দীপকের আসনটি অনুশীলন করে? ব্যাখ্যা করো।",
          "explanation": "নিম্নের অনুরুপঃ নিখিল-বাবু যে আসনটি অনুশীলন করে সে আসনটি হলো হলাসন। 'হল' শব্দের অর্থ লাঙ্গল। এই আসনে দেহভঙ্গি অনেকটা হল অর্থাৎ লাঙ্গলের মতো দেখায় বলে একে হলাসন বলে। নিয়মিত আসনটি অনুশীলন করলে মেরুদণ্ড সুস্থ ও নমনীয় থাকে। থাইরয়েড ও টনসিলের সমস্যা থাকলে তা দূর হয়। উদ্দীপকে নিখিল বাবুও থাইরয়েড ও টনসিলের সমস্যা দূর করতে হলাসনটি অনুশীলন করেন। হলাসন অনুশীলনের সময় পা দুটো সোজা করে চিৎ হয়ে শুয়ে পড়তে হবে। উরু, হাঁটু ও পায়ের পাতা জোড়া থাকবে। হাত দুটো সোজা করে শরীরের দু পাশে রাখতে হবে। এবার নিঃশ্বাস ছাড়তে ছাড়তে পা দুটো জোড়া ও সোজা অবস্থায় আস্তে আস্তে উপরে তুলতে হবে এবং মাথার পেছনে যতদূর সম্ভব দূরে নিতে হবে যেন পায়ের আঙ্গুলগুলো মাটি স্পর্শ করতে পারে। শ্বাস-প্রশ্বাস স্বাভাবিক রেখে এই অবস্থায় ৩০ সেকেন্ড থাকতে হবে। এরপর আস্তে আস্তে পা নামিয়ে আগের অবস্থায় ফিরে যেতে হবে এবং শবাসনে ৩০ সেকেন্ড বিশ্রাম নিতে হবে। এভাবে আসনটি তিনবার অনুশীলন করতে হবে।"
        },
        {
          "label": "ঘ",
          "question": "উদ্দীপকের উক্ত আসনটি অনিন্দ্যের শরীরে কী ধরনের প্রভাব ফেলবে? বিশ্লেষণ করো।",
          "explanation": "নিয়মিত হলাসন অনুশীলনে অনিন্দ্যের শারীরিক সমস্যা দূর হবে এবং সে সুস্থ, সুন্দর জীবনযাপন করতে সক্ষম হবে। হলাসন অনুশীলনের ফলে আমাদের মেরুদণ্ড নমনীয় ও সুস্থ থাকে। এ ছাড়া ডায়াবেটিস, বাত ও সায়টিকার ব্যথা, পেটের পীড়া, কোষ্ঠবদ্ধতা ইত্যাদি রোগ নিয়ন্ত্রণে থাকে বা দূর হয়। উদ্দীপকের বর্ণিত অনিন্দ্য নিয়মিত যদি হলাসন অনুশীলন করে তবে তার মেরুদণ্ড সুস্থ ও নমনীয় হবে এবং স্থিতিস্থাপকতা বজায় থাকবে। এর ফলে মেরুদণ্ড সংলগ্ন স্নায়ুকেন্দ্র ও মেরুদণ্ডের দুপাশের পেশি সতেজ ও সক্রিয় হবে। প্লীহা, যকৃৎ, মূত্রাশয় প্রভৃতির কর্মক্ষমতা বৃদ্ধি পাবে। থাইরয়েড, প্যারাথাইরয়েড, টনসিল ইত্যাদি গ্রন্থি সবল ও সক্রিয় হবে। এ ছাড়াও হলাসন অনুশীলনে অনিন্দ্যের পেট, কোমর ও নিতম্বের মেদ কমে দেহ সুঠাম ও সুন্দর হবে। পিঠে ব্যথা থাকলে তাও দূর হবে। পরিশেষে বলা যায়, শিক্ষকের পরামর্শ মতো নিয়মিত হলাসন অনুশীলন করলে অনিন্দ্য শারীরিকভাবে সুস্থ থাকবে। পাশাপাশি তার মন সতেজ থাকবে এবং 'সে কাজ-কর্মে বাড়তি উৎসাহ পাবে।"
        }
      ]
    },
    {
      "number": "11",
      "uddipok": "নিম্নের অনুরুপঃ শ্যামল খুব মেধাবী এবং ভালো ছাত্র ছিল। সে অসৎ সঙ্গে মিশে মাদকাসক্ত হয়ে পড়ে। এক পর্যায়ে অর্থ জোগাড় করার জন্য সে চুরি এবং মিথ্যার আশ্রয় নিতে থাকে। তার বাবা-মা অত্যন্ত চিন্তিত হয়ে শ্যামলকে মাদকদ্রব্য নিরাময় কেন্দ্রে ভর্তি করিয়ে দেন।",
      "tag": "DB 24,All.B 17,RUMC 24",
      "sub_questions": [
        {
          "label": "ক",
          "question": "নমস্কার কত প্রকার?",
          "explanation": "নমস্কার তিন প্রকার। যথা- কায়িক, বাচিক ও মানসিক।"
        },
        {
          "label": "খ",
          "question": "মাদক গ্রহণ কেন অধর্ম? বুঝিয়ে লেখো।",
          "explanation": "মাদকাসক্তি দৈহিক, মানসিক, আর্থিক ও সামাজিকভাবে ক্ষতিসাধন করে বলে মাদক গ্রহণ অধর্ম। মাদকদ্রব্য গ্রহণে শরীরে নানা রোগের সৃষ্টি হয়। মস্তিষ্কের বিকৃতি ঘটে। বিবেক বুদ্ধি লোপ পায়। মাদকের টাকা জোগাড় করতে গিয়ে অনেকে অসৎ উপায় অবলম্বন করে। মাদক গ্রহণকারীরা পরিবার ও সমাজে বিশৃঙ্খলা সৃষ্টি করে। এর ফলে পারিবারিক ও সামাজিক বন্ধন শিথিল হয়ে যায়। এসব কারণে মাদক গ্রহণ অধর্ম হিসেবে বিবেচিত হয়।"
        },
        {
          "label": "গ",
          "question": "শ্যামলের এই অবস্থার প্রতিকার ও প্রতিরোধের উপায়গুলো আলোচনা করো।",
          "explanation": "ধর্মীয় শিক্ষা ও নৈতিক মূল্যবোধের মাধ্যমে শ্যামলের মাদকাসক্তি প্রতিকার ও প্রতিরোধ করা সম্ভব। শ্যামলকে সুস্থ জীবনে ফিরিয়ে আনা একটি পারিবারিক কর্তব্য। কারণ সন্তানদের গড়ে তোলা পিতা-মাতার ধর্মীয় ও নৈতিক দায়িত্ব। তাই শ্যামলের পরিবারের উচিত সন্তানকে শাসন নয়, সচেতন করতে হবে। উদ্বুদ্ধ করতে হবে ধর্মীয় সংস্কৃতি ও নৈতিক মূল্যবোধের আলোকে। পরিবারের সকল সদস্যের উচিত শ্যামলকে এ বিষয়ে উদ্বুদ্ধ করা যে, আমাদের দেহে আত্মারূপে ব্রহ্ম অবস্থান করছেন। সুতরাং এ দেহ ব্রহ্ম বা ঈশ্বরের মন্দির। তাকে কোনোভাবেই অপবিত্র করা চলবে না। পাশাপাশি হিন্দুধর্ম অনুসারে মাদকাসক্তি ঘোরতর পাপ সমূহের অন্যতম। কেবল মাদকাসক্তই পাপী নন, যারা তার সঙ্গ করেন, তারাও পাপী। কারণ মাদকাসক্তের পাপ তাদেরও স্পর্শ করে। এসব বুঝিয়ে শ্যামলকে অসৎ সঙ্গ থেকে দূরে রাখতে হবে। এভাবে ধর্মীয় শিক্ষা ও নৈতিক মূল্যবোধের মাধ্যমে শ্যামলের মাদকাসক্তি প্রতিরোধ ও প্রতিকার করা সম্ভব।"
        },
        {
          "label": "ঘ",
          "question": "'অসৎ সঙ্গের দৌরাত্ম্যে মানুষের মারাত্মক ক্ষতি হতে পারে'- পাঠ্যপুস্তক এবং শ্যামলের জীবনের আলোকে বিশ্লেষণ করো।",
          "explanation": "অসৎ সঙ্গের দৌরাত্ম্যে মানুষের মারাত্মক ক্ষতি হতে পারে'- পাঠ্যপুস্তক এবং শ্যামলের জীবনের আলোকে বিশ্লেষণ করা হলো- মাদকাসক্তি অনৈতিক ও অধর্মের পথ। কারণ মাদকদ্রব্য মস্তিষ্কের বিকৃতি ঘটায়। মাদক গ্রহণকারীর স্বাভাবিক চেতনাকে বিমূঢ় করে দেয়। মাদকাসক্ত ব্যক্তিকে দেখে অনেকেই এর দিকে আকৃষ্ট হতে পারে। কেননা মাদকাসক্তির ক্ষেত্রে সঙ্গী-সাথিদের অত্যধিক প্রভাব রয়েছে। মাদকাসক্তি একটি সামাজিক ব্যাধি। বর্তমান সমাজের অনেক তরুণ অসৎ সঙ্গীর দ্বারা প্রভাবিত হয়ে এই ঘৃণ্য বিষয়টির সাথে জড়িয়ে পড়ছে। বস্তুত মানুষের জীবনে সঙ্গীর প্রভাব সবচেয়ে বেশি। একটি প্রবাদ আছে, 'সৎ সঙ্গে স্বর্গবাস, আর অসৎ সঙ্গে সর্বনাশ।' এ কারণে কেউ যদি বন্ধু হিসেবে খারাপ চরিত্রের কাউকে গ্রহণ করে তবে তারও খারাপ হয়ে যাওয়ার আশঙ্কা থাকে। মাদকাসক্তির ক্ষেত্রে এটা প্রকট আকার ধারণ করে। কেউ মাদকাসক্ত ব্যক্তির সাথে বন্ধুত্ব করলে তারও মাদকাসক্ত হওয়ার আশঙ্কা অনেকটা বেড়ে যায়। অনেক সময় মাদকাসক্ত সঙ্গীকে দেখে কৌতূহলবশত তার বন্ধুরা মাদক গ্রহণ করতে পারে যা শেষ পর্যন্ত 'আসক্তিতে পরিণত হয়। সার্বিক আলোচনার প্রেক্ষিতে এ কথা স্পষ্ট যে, মাদকাসক্তির ক্ষেত্রে অসৎ সঙ্গীদের নেতিবাচক প্রভাব রয়েছে। এর ফলে একজন অন্যজনকে মাদকাসক্তির দিকে নিয়ে যেতে পারে। যার দৃষ্টান্ত আমরা শ্যামলের জীবনে দেখতে পাই।"
        }
      ]
    }
  ]
}