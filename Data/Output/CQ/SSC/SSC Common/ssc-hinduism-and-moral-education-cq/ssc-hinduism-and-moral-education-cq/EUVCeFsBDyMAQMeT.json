{
  "title": "ভিকারুননিসা নূন স্কুল এন্ড কলেজ, ঢাকা ২০২৪",
  "subtitle": "হিন্দু ধর্ম ও নৈতিক শিক্ষা (11)",
  "questions": [
    {
      "number": "1",
      "uddipok": "",
      "tag": "VNSC 24",
      "sub_questions": [
        {
          "label": "ক",
          "question": "'ব্রহ্ম' শব্দের অর্থ কী?",
          "explanation": "'ব্রহ্ম' শব্দের অর্থ 'সর্ববৃহৎ'।"
        },
        {
          "label": "খ",
          "question": "জীবাত্মা কাকে বলে?",
          "explanation": "পরমাত্মা যখন জীবের মধ্যে অবস্থান করেন তখন তাঁকে জীবাত্মা বলে। ঈশ্বর যখন জীবের মধ্যে আত্মারূপে অবস্থান করেন তখন তাঁকে জীবাত্মা বলা হয়। জীবাত্মা পরমাত্মারই অংশ। অর্থাৎ, জীবদেহে আত্মারূপে পরমাত্মা বা ঈশ্বর থাকেন। তাই স্বামী বিবেকানন্দ বলেছেন- ঈশ্বর বহুরূপে আমাদের সম্মুখেই আছেন। এ বহুরূপ বলতে জীবাত্মাকেই বোঝানো হয়েছে।"
        },
        {
          "label": "গ",
          "question": "উদ্দীপকে উল্লিখিত চিত্রটি সম্পর্কে ব্যাখ্যা করো।",
          "explanation": "উদ্দীপকে ব্রহ্মার 'ওঙ্কার' চিত্র উল্লেখ করা হয়েছে। ব্রহ্ম হলেন সকল কিছুর স্রষ্টা। তিনি সর্ববৃহৎ। বৈশিষ্ট্যগত দিক থেকে ব্রহ্ম নিত্য, শুদ্ধ, মুক্ত, সর্বজ্ঞ, জ্যোতির্ময়, নিরাকার, সর্বব্যাপী ও সর্বশক্তিমান। ব্রহ্ম সর্বব্যাপী বলে তাঁকে কেউ দেখতে পায় না। তিনি নিশ্চল অবস্থায় অবস্থান করেন। ব্রহ্ম নিরাকার ও নির্গুণ। তাঁর জন্ম নেই, মৃত্যু নেই। তিনি অজ, অনাদি, অনন্ত এবং শাশ্বত। ব্রহ্মকে 'ওঙ্কার' বলা হয়। ওঙ্কার সংক্ষেপে 'ওঁ' এর পূর্ণরূপ অ-উ-ম। যার অর্থ হচ্ছে- সৃষ্টি, স্থিতি ও লয়কারী ব্রহ্ম। উদ্দীপকে ব্রহ্মার 'ওঙ্কার' চিত্রটি উল্লেখ করা হয়েছে।"
        },
        {
          "label": "ঘ",
          "question": "\"ব্রহ্ম, ঈশ্বর, ভগবান এগুলো সৃষ্টিকর্তারই বিভিন্নরূপ”- সপক্ষে যুক্তি দাও।",
          "explanation": "উদ্দীপকে উল্লিখিত \"ব্রহ্ম, ঈশ্বর, ভগবান এগুলো সৃষ্টিকর্তারই বিভিন্ন রূপ”- উক্তিটি যথার্থ। ব্রহ্ম অর্থ সর্ববৃহৎ, যার থেকে বড় কেউ নেই। যিনি সকল কিছুর স্রষ্টা এবং যার মধ্যে সকল কিছুর অবস্থান ও বিলয় তিনিই ব্রহ্ম। ব্রহ্ম যখন জীবজগতের ওপর প্রভুত্ব করেন, তখন তাঁকে ঈশ্বর বলা হয়। ঈশ্বর জগতের সৃষ্টিকর্তা, পালনকর্তা, এবং ধ্বংসকর্তা। এই জন্য তাকে পরমেশ্বর বলা হয়। ঈশ্বরের রূপের শেষ নেই। তিনি অনন্তরূপী; জ্ঞানীর কাছে তিনি ব্রহ্ম, যোগীর কাছে তিনি পরমাত্মা এবং ভক্তের কাছে তিনি ভগবান। বৈশিষ্ট্যগত দিক থেকে ঈশ্বর অনন্ত অসীম, তার কোনো পরিবর্তন নেই। তিনি শাশ্বত, তিনি নিত্য, শুদ্ধ ও পরম পবিত্র। তিনি সকল কর্মের ফলদাতা। যে যেরকম কর্ম করে তিনি সেরকম ফল পেয়ে থাকেন। হিন্দুধর্মানুসারে ঐশ্বর্য, বীর্য, যশ, শ্রী, জ্ঞান ও বৈরাগ্য এই ছয়টি গুণ যার মধ্যে থাকে তাকেই ভগবান বলা হয়। ঈশ্বর প্রয়োজনে জীবের মতো দেহ ধারণ করতে পারেন। আবার কখনও ঈশ্বরবেশে বিভিন্ন কর্মকাণ্ডের মাধ্যমে সকলকে মুগ্ধ ও মঙ্গল করেন। ভক্তের ডাকে সাড়া দিয়ে ঈশ্বর তার কাছে আসেন। তাই তাকে ভগবান বলা হয়। হিন্দুধর্মে স্রষ্টাকে ব্রহ্ম, ঈশ্বর, ভগবান ও অবতার নামে অভিহিত করা হয়েছে। স্বরূপ ও বৈশিষ্ট্যের প্রতি লক্ষ্য রেখে তাঁর এসকল নাম নির্ধারণ করা হয়েছে। তাই বলা যায়, ব্রহ্ম, ঈশ্বর, ভগবান এগুলো সৃষ্টিকর্তারই বিভিন্ন রূপ।"
        }
      ]
    },
    {
      "number": "2",
      "uddipok": "স্বামী বিবেকানন্দ বলেছেন- \"বহুরূপে সম্মুখে তোমার ছাড়ি কোথা খুঁজিছ'ঈশ্বর জীবে প্রেম করে যেই জন, সেই জন সেবিছে ঈশ্বর।\"",
      "tag": "VNSC 24",
      "sub_questions": [
        {
          "label": "ক",
          "question": "সেবা অর্থ কী?",
          "explanation": "সেবা অর্থ পরিচর্যা।"
        },
        {
          "label": "খ",
          "question": "হিন্দুধর্মে জীবকে কীভাবে সেবা করার কথা বলা হয়েছে?",
          "explanation": "সকল জীবই ঈশ্বরের এক প্রত্যক্ষ প্রকাশ। তাই সকল জীবের সেবা করাই হিন্দুধর্মের মূলকথা।. অপরের সন্তুষ্টি বিধানের জন্য দেহ ও মনের সমন্বয়ে কল্যাণকর কাজ করাকে সেবা বলে। জীবসেবা বলতে জীবের পরিচর্যা, সংরক্ষণ ও বৃদ্ধি করাকে বোঝায়। এ ছাড়াও বুদ্ধি দিয়ে, পরামর্শ দিয়ে, সহানুভূতি জানিয়ে, বিপদে পাশে দাঁড়িয়ে নানাভাবে সেবা করার কথা বলা হয়েছে।"
        },
        {
          "label": "গ",
          "question": "উদ্দীপকের উক্তিটি ব্যাখ্যা করো।",
          "explanation": "উদ্দীপকে স্বামী বিবেকানন্দের উক্তির মাধ্যমে জীবসেবার দিকটি উল্লেখ করা হয়েছে। স্বামী বিবেকানন্দ বলেছেন-\"বহুরূপে সম্মুখে তোমার ছাড়ি কোথা. খুঁজিছ ঈশ্বর; জীবে প্রেম করে যেই জন, সেই জন সেবিছে ঈশ্বর।\" অর্থাৎ ঈশ্বরকে খুঁজে বেড়ানোর দরকার নেই। সুতরাং যিনি জীবকে ভালোবাসেন, তিনি জীবসেবার মাধ্যমে ঈশ্বরেরই সেবা করতে পারেন। ঈশ্বর জীবের মধ্যে জীবাত্মারূপে অবস্থান করেন। তিনি হলেন পরমাত্মা। জীবাত্মা তাই পরমাত্মার অংশ। এ কারণে ঈশ্বরজ্ঞানে জীবের সেবা করা হিন্দুধর্মের প্রধান ব্রত। শাস্ত্রে বলা হয়েছে, 'যত্র জীবঃ তত্র শিবঃ'। অর্থাৎ যেখানে জীব, সেখানেই শিব। এখানে শিব বলতে ঈশ্বরকেই বোঝানো হয়েছে। তাই আমাদের চারপাশে বিরাজমান জীবের সেবার মাধ্যমে আমরা ঈশ্বরের সেবা করতে পারি।"
        },
        {
          "label": "ঘ",
          "question": "ঈশ্বরজ্ঞানে জীবসেবার বিষয়টি বিশ্লেষণ করো।",
          "explanation": "উদ্দীপকের কাজল বাবু বৃক্ষ পরিচর্যা এবং গরিব-দুঃখীদের বিভিন্নভাবে আর্থিক সহযোগিতা করেন। তার এই জীবসেবার পদ্ধতিতে ঈশ্বরলাভ সম্ভব। ঈশ্বর বা ভগবান যে জীবসমূহের দেহে অবস্থান করেন তার প্রমাণ হিসেবে বলা হয়েছে- “হে অর্জুন! আমি সকল প্রাণীর হৃদয়স্থিত আত্মা, আমি ভূতসকলের আদি, মধ্য ও অন্ত।” এছাড়া 'যত্ন জীবঃ তত্র শিবঃ।” অর্থাৎ যেখানেই জীব সেখানেই শিব। শিব বলতে ঈশ্বরের কথাই বোঝানো হয়েছে। জীবসেবা সম্পর্কে স্বামী বিবেকানন্দ বলেছেন, \"বহুরূপে সম্মুখে তোমার ছাড়ি কোথা খুঁজিছ ঈশ্বর; জীবে প্রেম করে যেইজন, সেইজন সেবিছে ঈশ্বর।” এ কথার তাৎপর্য এই যে, বহুরূপে ঈশ্বর আমাদের সম্মুখেই আছেন। তাই যিনি জীবকে ভালোবাসেন, তিনি সেই সেবার মধ্য দিয়ে ঈশ্বরেরই সেবা করেন। কাজল বাবু প্রতিদিন সকালে বাগান পরিচর্যা করেন এবং গরিব-দুঃখীদের বিভিন্নভাবে আর্থিক সহযোগিতা করেন। তার এই কাজটি জীবসেবার দৃষ্টান্ত। পরিশেষে বলা যায়, ঈশ্বরলাভ বা মোক্ষলাভের একটি উপায় হলো কর্মযোগ। আর কর্মযোগের একটি মাধ্যম হলো ঈশ্বর জ্ঞানে জীবের সেবা করা। উদ্দীপকের কাজল বাবু এরূপ পথই অনুসরণ করছেন। এ কারণে তিনিও ঈশ্বরলাভ করবেন।"
        }
      ]
    },
    {
      "number": "3",
      "uddipok": "",
      "tag": "VNSC 24",
      "sub_questions": [
        {
          "label": "ক",
          "question": "মানব জীবনের শ্রেষ্ঠ প্রাপ্তি কী?",
          "explanation": "মানব জীবনের শ্রেষ্ঠ প্রাপ্তি হলো মোক্ষলাভ বা ঈশ্বরলাভ।"
        },
        {
          "label": "খ",
          "question": "ভক্তিযোগ কী? বুঝিয়ে লেখো।",
          "explanation": "ভক্তিকে অবলম্বন করে যে ঈশ্বর আরাধনা তাই ভক্তিযোগ। ভক্তি মানব হৃদয়ের একটি সুকুমার বৃত্তি। নারদীয় ভক্তি সূত্রে বলা হয়েছে- 'ভগবানে ঐকান্তিক প্রেম বা ভালোবাসাকে ভক্তি বলে'। শাণ্ডিল্য সূত্রে ভক্তির লক্ষণ সম্বন্ধে বলা হয়েছে- 'ভগবানের পদে যে একান্ত রতি, তারই নাম ভক্তি'। অর্থাৎ যার মাধ্যমে ভক্ত ভগবানের অনুগ্রহ পেয়ে থাকে তাকে বলে ভক্তি। ভক্তিকে অবলম্বন করে যে ঈশ্বর আরাধনা করা হয় তাকে ভক্তিযোগ বলে।"
        },
        {
          "label": "গ",
          "question": "উদ্দীপকের উল্লেখিত জ্ঞানযোগের ফলগুলো ব্যাখ্যা করো।",
          "explanation": "উদ্দীপকের উল্লেখিত জ্ঞানযোগের ফলগুলো হলো- ১. জ্ঞান পরম পবিত্র। সকল অপবিত্রতাকে দূর করে দেওয়ার ক্ষমতা জ্ঞানের রয়েছে। শাস্ত্রে আত্মতত্ত্ব ও পরমার্থতত্ত্ব জানাকে জ্ঞান বলা হয়েছে। আর জ্ঞানের পথে স্রষ্টাকে জানার যে সাধন তাকে বলে জ্ঞানযোগ। জ্ঞানী জগৎ ও জীবের প্রকৃতি ও পরিণতি জেনে সৃষ্টির ঊর্ধ্বে স্রষ্টাকে অন্তরে অনুভব করেন। প্রকৃত জ্ঞানের মাধ্যমে সকল অপবিত্রতাকে দূর করা যায়। ২. জ্ঞানীর পাপ বিনষ্ট হয়। জ্ঞানের উদয়ে অজ্ঞানতা থাকতে পারে না। শ্রীমদ্ভগবদ্গীতার চতুর্থ অধ্যায়ে জ্ঞানীর বিশটি লক্ষণের উল্লেখ রয়েছে। যেখানে সজ্ঞানী নিজের কর্মতত্ত্ব উপলব্ধি করে থাকেন। তাই তার কর্ম হয় নিষ্কাম। যে কর্মে সকল পাপ নষ্ট হয়ে যায়। ৩. জ্ঞানীর কর্ম বন্ধন থাকে না। তাই জ্ঞানী সুখে অবস্থান করেন। জ্ঞান লাভের জন্য তাই আমরা সবাই যত্নশীল হব।"
        },
        {
          "label": "ঘ",
          "question": "কর্মযোগ সম্পর্কে শ্রীমদ্ভগবদ্গীতায় ভগবান শ্রীকৃষ্ণ বলেছেন? বুঝিয়ে লেখো।",
          "explanation": "কর্মযোগ সম্পর্কে শ্রীমদ্ভগবদ্গীতায় ভগবান শ্রীকৃষ্ণ বলেছেন- কর্মণ্যেবাধিকারস্তে মা ফলেষু কদাচন। মা কর্মফলহেতুর্ভূমা তে সঙ্গোহস্তকর্মাণি॥' (২/৪৭) অর্থাৎ, কর্মে তব অধিকার, ফলে কভু নয়। ফলাসক্তি ত্যাগ কর, কর্ম ত্যাজ্য নয়। এ কারণেই আমাদের নিষ্কাম কর্মের মাধ্যমে ঈশ্বরলাভ করতে হবে। কারণ ঈশ্বরলাভই মানব জীবনের শ্রেষ্ঠ অর্জন। বস্তুত আমরা জীবনধারণের জন্য প্রতিনিয়ত যে কাজগুলো করি তাই কর্ম। এর মধ্যে কামনা-বাসনাযুক্ত কর্মই হলো সকাম কর্ম। অন্যদিকে যে কর্মে কর্তার মনে ফল লাভের কোনো আশা থাকে না তাই নিষ্কাম কর্ম। ঈশ্বরলাভের জন্য আমাদের নিষ্কাম কর্ম করতে হবে। মনে করতে হবে, বিশ্ব জগৎ ঈশ্বরের বিরাট কর্মক্ষেত্র। এখানে সব সময় ঈশ্বরের 'কর্ম হচ্ছে। আর এই কর্ম করার জন্য ঈশ্বর আমাদের নিয়োগ করেছেন। তাই ঈশ্বরের নিয়োজিত ব্যক্তি হিসেবে আমাদের উচিত ফলের আশায় কর্ম না করা। বস্তুত ফলাকাঙ্ক্ষা বর্জিত এই কর্মই হলো কর্মযোগ। এ কর্মযোগ বা নিষ্কাম কর্মের মাধ্যমেই ঈশ্বরলাভ সম্ভব। তাই আমাদের কর্মযোগ সম্পর্কে শ্রীমদ্ভগবদ্গীতায় ভগবান শ্রীকৃষ্ণের বাণীর আলোকে কাজ করা উচিত।"
        }
      ]
    },
    {
      "number": "4",
      "uddipok": "",
      "tag": "VNSC 24",
      "sub_questions": [
        {
          "label": "ক",
          "question": "বেদের মন্ত্রগুলো কেমন?",
          "explanation": "বেদের মন্ত্রগুলো রহস্যময়।"
        },
        {
          "label": "খ",
          "question": "সনাতন ধর্ম একাধারে প্রাচীন এবং নবীন বলা হয়েছে কেন?",
          "explanation": "বৈশিষ্ট্যগত কারণে হিন্দুধর্মকে একাধারে প্রাচীন এবং নবীন বলা হয়েছে। হিন্দুধর্মকে প্রাচীন বলার কারণ হলো এ ধর্ম তার সনাতন ঐতিহ্য বজায় রেখেছে। আর এ ধর্মকে নবীন বলার কারণ হলো সনাতন ঐতিহ্য বজায় রেখেও এ ধর্ম যুগের পরিবর্তনের সঙ্গে খাপ খাইয়ে চলছে। মানবসভ্যতার ক্রমবিকাশের অনুষঙ্গী হিসেবে সনাতন ধর্মের চিন্তাচেতনায় নতুনত্বের সংযোজন ঘটার কারণেই হিন্দুধর্মকে একাধারে প্রাচীন এবং নবীন বলা হয়েছে।"
        },
        {
          "label": "গ",
          "question": "'যুক্তিহীনবিচারেণ ধর্মহানিঃ প্রজায়তে'- ব্যাখ্যা করো।",
          "explanation": "\"যুক্তিহীনবিচারেণ ধর্মহানিঃ প্রজায়তে”- অর্থ 'যুক্তিহীন বিচারে ধর্মের হানি ঘটে'। হিন্দুশাস্ত্রে বলা হয়েছে যে, যুক্তিহীন বিচারে ধর্মের হানি ঘটে। এজন্য হাজার হাজার বছরের পুরোনো এই ধর্মের মধ্যে বিভিন্ন সময় যে অযৌক্তিক বিষয়ের সন্নিবেশ ঘটেছে কিছু 'মানুষ সেগুলো সংস্কারের কথা চিন্তা করেছেন। ঊনবিংশ শতাব্দীতে বাংলাদেশে এই সংস্কারধর্মী চিন্তা-চেতনার বিকাশ লক্ষ করা যায়। তারা মনে করেন, যুক্তিসংগত নির্দেশ ছাড়া সামাজিক আচার- আচরণে যে প্রচলিত ধর্মীয় বিধান সেগুলো সংস্কারের প্রয়োজন। শাস্ত্রেও এর সমর্থন রয়েছে। এই সংস্কার যদি যুক্তিসঙ্গত হয় তাহলে ধর্ম ও ধার্মিক উভয়েই উপকৃত হবে। অপরদিকে, যদি এই সংস্কার বা বিচার যুক্তিহীন হয় তাহলে ধর্মের হানি ঘটবে। যুক্তিবাদী সংস্কারক রাজা রামমোহন রায়ের কথা এক্ষেত্রে বিশেষভাবে স্মরণীয়। তিনি লক্ষ করেন, বিভিন্ন দেব-দেবীর উপাসক হয়ে এক হিন্দু সম্প্রদায়ের ক্ষুদ্র ক্ষুদ্র গোষ্ঠীচিন্তায় সংকীর্ণ হয়ে পড়েছে। সব উপাস্য যে একই ব্রহ্মের বিভিন্ন প্রকাশ, হিন্দু সম্প্রদায় তা ভুলতে বসেছে। তখন তিনি এক ব্রহ্মের উপাসনার তত্ত্বকে উপস্থাপিত করেন। স্থাপন করলেন 'ব্রাহ্মসমাজ'। তিনি বললেন, ব্রহ্মই একমাত্র আরাধ্য এবং হিন্দুরা একেশ্বরবাদী। তাঁর এই সংস্কার-চেতনা সুধীমহলে নন্দিত হলেও সাধারণ মানুষ তাদের প্রচলিত বিশ্বাস ও পূজা-পার্বণ ত্যাগ করতে পারেনি। এদের অনুভূতিতে শক্তি সঞ্চারিত হয়েছ ঠাকুর শ্রীরামকৃষ্ণের সাকার মাতৃসাধনার সাফল্যের দ্বারা। একশ্বেরবাদী ধারণা আর বহু দেব-দেবীরূপে ঈশ্বর আরাধনা এ দুয়ের সমন্বয় সাধিত হয় ঠাকুর রামকৃষ্ণের অমর উপদেশে- 'যত মত, তত পথ; যত্র জীব, তত্র শিব' ইত্যাদির বাণীর মাধ্যমে। এ কারণে শাস্ত্রে বলা হয়, \"যুক্তিহীনবিচারেণ ধর্মহানিঃ প্রজায়তে ।"
        },
        {
          "label": "ঘ",
          "question": "পৌরাণিক যুগের বর্ণনা দাও।",
          "explanation": "হিন্দুধর্মের বিকাশমান দ্বিতীয় স্তর হলো পৌরাণিক যুগ। পৌরাণিক যুগে হিন্দধর্মের চিন্তা জগতে ভক্তির প্রাধান্য লক্ষ করা যায়। এ সময় ভক্তিকে অবলম্বন করে পরম তত্ত্বে উপনীত হওয়ার যাত্রাপথে বিভিন্ন ধর্মীয় সম্প্রদায়ের প্রকাশ ঘটে। এ প্রসঙ্গে শ্রীমদ্ভগবদ্গীতার প্রসঙ্গটি স্মরণ করা যায়। ভক্তিপথে ঈশ্বর আরাধনার বিশেষ আহ্বান আছে শ্রীমদ্ভগবদ্গীতায়। ভগবান শ্রীকৃষ্ণ বলেলেন, \"সতত আমাকে স্মরণ কর, আমাতে মনোনিবেশ কর। আমার ভজনা কর, আমাতেই সমস্ত কর্ম সমর্পণ কর, একমাত্র আমারই শরণ লও” ইত্যাদি উক্তির মধ্যে দিয়ে ভক্তির উপদেশ দিয়েছেন। দেবতা একাধিক, তাই পরমব্রহ্মের স্থান নিয়ে এ যুগে বিভিন্ন দেব- দেবীর অনুসারী ভক্তগণের মধ্যে প্রতিদ্বন্ধিতা দেখা দেয়। এভাবে বৈষ্ণব, শৈব, শাক্ত প্রভৃতি সম্প্রদায়ের উদ্ভব ঘটে। বৈষ্ণব ধর্মে বিষ্ণু বা শ্রীকৃষ্ণ ভগবান হিসেবে পূজিত হন। আবার বৈষ্ণব ধর্মমতের মতো আর একটি প্রভাবশালী ধর্মমত হলো শৈব ধর্মমত। তাদের মতে শিবই সমস্ত আগমশাস্ত্রের বক্তা। পৌরাণিক যুগ হলো পুরাণ নির্ভর। এ সময় হিন্দুধর্মের অবতার পুরুষদের মাহাত্ম্য কীর্তনে বিভিন্ন পুরাণ ও উপপুরাণ প্রণীত হয়। বিষ্ণুপুরাণ, শিবপুরাণ, কর্মপুরাণ, মৎস্যপুরাণ, লিঙ্গপুরাণ, ভাগবতপুরাণ এবং বেশকিছু উপ-পুরাণও এই যুগে রচিত হয়। পরিশেষে বলা যায়, বৈদিক কর্মবাদ ও বেদান্তের নির্গুণ ব্রহ্মবাদ থেকে পৌরাণিক যুগের ধর্মসমূহের পার্থক্য লক্ষ করা যায়। তবে এসময় ধর্মচর্চার অবলম্বন হিসেবে ভক্তি সনাতন সাধনার চিন্তাজগতে এক বিশেষ পরিবর্তন ঘটিয়েছে। এ কারণে হিন্দুধর্মের বিকাশমান স্তরের মধ্যে পৌরাণিক যুগ বিশেষ স্থান দখল করে আছে।"
        }
      ]
    },
    {
      "number": "5",
      "uddipok": "",
      "tag": "VNSC 24",
      "sub_questions": [
        {
          "label": "ক",
          "question": "পুণ্যস্থান কী?",
          "explanation": "স্বয়ং ভগবান কিংবা তাঁর অবতারের আবির্ভাব স্থানকে পুণ্যস্থান বলে।"
        },
        {
          "label": "খ",
          "question": "ভ্রাতৃদ্বিতীয়া বলতে কী বোঝ?",
          "explanation": "কার্তিক মাসের শুক্লা দ্বিতীয়া তিথিতে যে ধর্মীয় উৎসব পালন করা হয় তাকে বলে ভ্রাতৃদ্বিতীয়া বা ভাইফোঁটা। ভ্রাতৃদ্বিতীয়া অনুষ্ঠানে ভাইয়ের কপালে চন্দনের ফোঁটা দিয়ে ভাইয়ের দীর্ঘায়ু কামনা করা হয়। এ দিনটি হিন্দুধর্মাবলম্বীদের জন্য পবিত্র একটি দিন। ভাইকে যাতে কোনো বিপদ-আপদ স্পর্শ করতে না পারে সেজন্য বোনেরা এদিন ভাইয়ের কপালে ফোঁটা দিয়ে তার মঙ্গল কামনা করে। এজন্য এদিন বোনেরা উপবাস থেকে বাঁ হাতের কড়ে অথবা অনামিকা আঙুল দিয়ে 'কপালে চন্দনের ফোঁটা দিয়ে ভাইয়ের দীর্ঘায়ু কামনা করে।"
        },
        {
          "label": "গ",
          "question": "পণাতীর্থের মতো তোমার দেখা কোনো তীর্থস্থান সম্পর্কে উল্লেখ করো।",
          "explanation": "সুনামগঞ্জের পণাতীর্থের মতো আমার দেখা একটি তীর্থস্থান হলো 'বরিশালের সুগন্ধা শক্তিপীঠ। বরিশালের উজিরপুর উপজেলায় শিকারপুর গ্রামে সুগন্ধা নদীর পশ্চিম পাড়ে সুগন্ধা শক্তিপীঠ অবস্থিত। সতীদেবীর নাসিকা এখানে পড়েছিল। নদীর অন্য পাড়ে 'এ্যম্বক' নামে শিবের মন্দির রয়েছে। জনশ্রুতি রয়েছে এই মন্দির পাঁচ হাজার বছরের পুরোনো। পঞ্চচূড়া বিশিষ্ট নতুন মন্দিরের সর্বোচ্চ চূড়ার নিচে মূল গর্ভগৃহে দেবী সুগন্ধা রয়েছেন। স্থানীয়ভাবে দেবী-সুগন্ধা এখানে উগ্রতারা নামে পূজিত। সুগন্ধা শক্তিপীঠে প্রতিদিন পূজার পাশাপাশি অমাবস্যায় বিশেষ পূজার আয়োজন হয়। শিবচতুর্দশী এর বড় উৎসব। এখানে শিবপূজা ধুমধাম করে হয়। শিবপূজায় এখানে প্রচুর পুণ্যার্থী ও দর্শনার্থী আসেন। বরিশালের নথুল্লাবাদ থেকে ইসলাবী হয়ে সুগন্ধা শক্তিপীঠে যেতে হয়।"
        },
        {
          "label": "ঘ",
          "question": "তীর্থ দর্শনের গুরুত্ব বর্ণনা করো।",
          "explanation": "তীর্থ দর্শনে মানুষের জীবনে মৌলিক ও কল্যাণকর প্রভাব প্রতিফলিত হয়। তীর্থস্থান হলো পুণ্যস্থান। স্বয়ং ভগবান কিংবা তাঁর অবতারের আবির্ভাব স্থানই পুণ্যস্থান। এগুলো ঐতিহাসিক স্থান বলেও আখ্যায়িত। ঐতিহাসিক স্থান দর্শনে ও ভ্রমণে জ্ঞানের পরিধি বৃদ্ধি পায়। তীর্থদর্শন ও ভ্রমণ পুণ্যের কাজ। ধর্মপালন করার মতো ভ্রমণও একটি পবিত্র কর্তব্য। তীর্থ দর্শনে মন পবিত্র হয়, অশান্ত মন শান্ত হয়। দুঃখ দূর হয়। পরকালে সদ্‌গতি হয়। এতে মনের প্রসারতা বাড়ে ও সংকীর্ণতা দূর হয়। উদারতা বৃদ্ধি পায়। মহাপুরুষদের জীবনাচরণের নিদর্শন মনকে ভালো কাজে উদ্বুদ্ধ করে। পরিশেষে বলা যায়, তীর্থ দর্শন একটি ধর্মীয় কাজ। এ কাজের মাধ্যমে মানুষের জীবনে ইতিবাচক প্রভার পড়ে।"
        }
      ]
    },
    {
      "number": "6",
      "uddipok": "পার্থিব জীবনকে সুন্দর ও কল্যাণময় করে গড়ে তোলার লক্ষ্যে প্রাচীন ঋষিরা ধর্মীয় আচার-আচরণ ও মাঙ্গলিক কর্মের নির্দেশ দিয়েছেন। তাই হিন্দুদের সমগ্র জীবনে অনুষ্ঠিত হয় বিভিন্ন মাঙ্গলিক ক্রিয়া।",
      "tag": "VNSC 24",
      "sub_questions": [
        {
          "label": "ক",
          "question": "স্মৃতিশাস্ত্রে কয়টি সংস্কারের উল্লেখ আছে?",
          "explanation": "স্মৃতিশাস্ত্রে দশবিধ সংস্কারের উল্লেখ আছে।"
        },
        {
          "label": "খ",
          "question": "কয়েকটি সংস্কারের নাম লেখো।",
          "explanation": "ঐতিহ্য অনুসরণ করে হিন্দুদের সমগ্রজীবনে যে সকল মাঙ্গলিক অনুষ্ঠান করা হয় সেগুলোকে বলা হয় সংস্কার। স্মৃতিশাস্ত্রে দশবিধ সংস্কারের উল্লেখ আছে। এর মধ্যে উল্লেখযোগ্য সংস্কার হলো- ১. গর্ভাধান, ২. পুংবসবন, ৩. সীমান্তোন্নয়ন, ৪. জাতকর্ম, ৫. নামকরণ, ৬. অন্নপ্রাশন, ৭. সমাবর্তন, ৮. বিবাহ।"
        },
        {
          "label": "গ",
          "question": "পারিবারিক ও সামাজিক জীবনে ধর্মীয় সংস্কারের গুরুত্ব ব্যাখ্যা করো।",
          "explanation": "পারিবারিক ও সামাজিক জীবনে ধর্মীয় সংস্কারের গুরুত্ব অপরিসীম। আমাদের এই পার্থিব জীবনকে সুন্দর ও কল্যাণময় করে গড়ে তোলার লক্ষ্যে প্রাচীন ঋষিরা ধর্মীয় আচার-আচরণ ও মাঙ্গলিক কর্মের নির্দেশ দিয়েছেন। আর এ মাঙ্গলিক ক্রিয়াগুলোকেই বলা হয় সংস্কার। আর হিন্দুধর্মে যতগুলো সংস্কার রয়েছে তার মধ্যে সর্বশ্রেষ্ঠ সংস্কারটি হলো বিবাহ। বিবাহের মাধ্যমে গড়ে ওঠে পরিবার। যাকে কেন্দ্র করে প্রেম-প্রীতি, স্নেহ, বাৎসল্য প্রভৃতি মানব মনের সুকুমার বৃত্তিগুলো পরিপূর্ণরূপে বিকশিত হয়। এভাবে গড়ে ওঠে আলোকিত মানুষ তৈরির সূতিকাগার। বিবাহ ছাড়াও ধর্মীয় সংস্কারের মধ্যে উল্লেখযোগ্য হলো- নামকরণ, সমাবর্তন, অন্নপ্রাশন, অশৌচ পালন, অন্ত্যেষ্টিক্রিয়া প্রভৃতি। এ সকল সংস্কার পালনের সময় আত্মীয়-স্বজন, পাড়া-প্রতিবেশীদের নিমন্ত্রণ করা হয়। ফলে এ সকল সংস্কার বা অনুষ্ঠানে সকলের অংশগ্রহণ পুরিলক্ষিত হয়। এর ফলে পারিবারিক ও সামাজিক সম্পর্ক আরো সুদৃঢ় হয়। এ সকল সংস্কার পালনের সময় অনেকে একত্র হয়। ফলে একে অপরের খোঁজ খবর নেওয়ার সুযোগ তৈরি হয়। একে অন্যকে সাহায্য-সহযোগিতা করতে পারে। এভাবে আমাদের পারিবারিক ও সামাজিক জীবনে সংস্কারগুলোর ব্যাপক গুরুত্ব রয়েছে।"
        },
        {
          "label": "ঘ",
          "question": "অভিন্ন বিধানের প্রয়োজনীয়তা ও গুরুত্ব বিশ্লেষণ করো।",
          "explanation": "অভিন্ন বিধানের প্রয়োজনীয়তা ও গুরুত্ব অপরিসীম। হিন্দু সমাজের আচার-অনুষ্ঠান পালনে বিভিন্ন বর্ণের মধ্যে কোনো প্রকার পার্থক্য না রেখে একই প্রকার বিধানের প্রয়োজনীয়তা দেখা দিয়েছে। কেননা শ্রীমদ্ভগবদ্গীতায় বলা হয়েছে, জন্মাভেদে নয়, বরং কর্মভেদেই বর্ণবিভাজন হয়। অর্থাৎ, যে যে রকম পেশায় নিয়োজিত তার বর্ণটি সে অনুসারে হয়। এ প্রসঙ্গে শ্রীমদ্ভগবদ্গীতায়' ভগবান শ্রীকৃষ্ণ বলেছেন- 'চাতুর্বর্ণ্যং ময়া সৃষ্টং গুণকর্মবিভাগশঃ'- অর্থাৎ, গুণ ও কর্মের বিভাগ অনুসারে আমিই চারটি বর্ণ সৃষ্টি করেছি। ব্রাহ্মণ সন্তান হলেই যে একজন ব্রাহ্মণ বলে গণ্য হবে, এমনটি নয়। সত্ত্বগুণ প্রভাবিত কোনো শূদ্রের সন্তান ও ব্রাহ্মণ পদবাচ্য হতে পারেন। আবার কোনো ব্রাহ্মণ সন্তান তমঃ গুণে প্রভাবিত হলে সে শূদ্র বলে গণ্য হবেন।' সুতরাং বলা যায়, জাতি বা বর্ণভেদ বংশগত নয়, গুণ ও কর্মগত। অশৌচ পালনের দিবসসংখ্যায় তারতম্য ও অনুষ্ঠানের ভিন্নতা যৌক্তিক নয়। আর সেজন্যই বর্তমানে প্রায় সকল বর্ণের মানুষ দশ দিন অশৌচ পালন করে একাদশ কিংবা ত্রয়োদশ দিবসে শ্রাদ্ধানুষ্ঠান করছেন। কিন্তু এটা স্বেচ্ছাকৃত। পরিশেষে বলা যায়, সকল বর্ণের জন্য অভিন্ন বিধান যৌক্তিক এবং হিন্দু সমাজের সামগ্রিক ঐক্য ও সম্প্রীতির জন্য অভিন্ন বিধান প্রয়োজন ।"
        }
      ]
    },
    {
      "number": "7",
      "uddipok": "",
      "tag": "VNSC 24",
      "sub_questions": [
        {
          "label": "ক",
          "question": "হিন্দুদের আদি ধর্মগ্রন্থ কী?",
          "explanation": "হিন্দুদের আদি ধর্মগ্রন্থ হলো বেদ।"
        },
        {
          "label": "খ",
          "question": "লৌকিক দেবতার ধারণা দাও।",
          "explanation": "বেদে ও পুরাণে যে সকল দেবতার কথা বলা হয়নি, কিন্তু ভক্তগণ তাদের পূজা করেন, তাদের বলা হয় লৌকিক দেবতা। যেমন- মনসা, শীতলা, দক্ষিণ রায় প্রভৃতি। পরবর্তীকালে মনসা দেবীসহ আরও অনেক 'লৌকিক দেবতা পুরাণে অন্তর্ভুক্ত হয়েছেন।"
        },
        {
          "label": "গ",
          "question": "পৌরাণিক দেবতা সম্পর্কে তুমি কী জানো? লেখো।",
          "explanation": "পুরাণে বর্ণিত দেব-দেবীদের পৌরাণিক দেবতা বলে। বেদের ওপর ভিত্তি করে 'পুরাণ' গ্রন্থসমূহ রচিত হয়েছে। এসব গ্রন্থসমূহ হলো- বিষ্ণুপুরাণ, শিবপুরাণ, কর্মপুরাণ, মৎস্যপুরাণ, লিঙ্গপুরাণ, ভাগবতপুরাণ এবং বেশকিছু উপ-পুরাণ। বেদ ও পুরাণে বিভিন্ন দেব-দেবীর রূপ, শক্তি, প্রভাব, সামাজিক গুরুত্ব এবং পূজা-প্রণালি বর্ণনা করা হয়েছে। এরমধ্যে পুরাণে যে সকল দেবতার বর্ণনা করা হয়েছে, তাঁদের পৌরাণিক দেবতা বলা হয়। যেমন- ব্রহ্মা, বিষ্ণু, শিব, দুর্গা, সরস্বতী প্রভৃতি। পৌরাণিক যুগে বৈদিক দেবতাদের অনেকেরই রূপের পরিবর্তন ঘটেছে এবং অনেক নতুন দেবতার আবির্ভাব ঘটেছে। বেদে উল্লিখিত বিষ্ণুকে পুরাণে দেখা যায় শঙ্খ-চক্র-গদা-পদ্মধারীরূপে। কিন্তু বেদে বিষ্ণুর আকৃতি ও প্রকৃতি মন্ত্রময় প্রাকৃতিক শক্তি মাত্র। বেদের বিষ্ণু মূলত সূর্য।"
        },
        {
          "label": "ঘ",
          "question": "বৈদিক দেবতা সম্পর্কে লেখো।",
          "explanation": "বেদে বর্ণিত দেব-দেবীদের বৈদিক দেবতা বলে। হিন্দুধর্মাবলম্বীদের আদি ধর্মগ্রন্থ বেদ। বেদে যে সকল দেবতার কথা বলা হয়েছে, তাঁদেরকে বৈদিক দেবতা বলা হয়। যেমন- অগ্নি, ইন্দ্র, মিত্র, রুদ্র, বরুণ, বায়ু, সোম প্রভৃতি। বৈদিক দেবী হিসেবে সরস্বতী, উষা, অদিতি, রাত্রির নাম উল্লেখ করা যায়। বৈদিক দেব-দেবীর কোনো বিগ্রহ বা মূর্তি ছিল না। তবে বৈদিক মন্ত্রে সকল দেবতার রূপ, গুণ ও ক্ষমতার বর্ণনা করা হয়েছে। বৈদিক পূজাপদ্ধতি ছিল যোগ বা হোম ভিত্তিক। বৈদিক উপাসনা রীতিতে প্রতিমা পূজা ছিল না। হোমানল বা অগ্নির মাধ্যমে বেদের মন্ত্র উচ্চারণ করে অন্যান্য দেবতাকে আহ্বান করা হতো। বৈদিক ঋষিরা বিশ্বব্রহ্মাণ্ডের কর্মকাণ্ডকে একটি বৃহৎ যজ্ঞ বলে মনে করতেন। তাই তাঁদের যজ্ঞকর্ম বিশ্বযজ্ঞের প্রতীক হয়ে উঠেছিল। এ সময় যজ্ঞই ছিল প্রধান ধর্মকর্ম। যজ্ঞের মাধ্যমে বৈদিক ঋষিরা দেব- দেবীর সান্নিধ্য লাভ করতেন। পরিশেষে বলা যায়, হিন্দুদের প্রধান ধর্মগ্রন্থ বেদ। বেদে বর্ণিত দেব-দেবীদের তারা বৈদিক দেবতা জ্ঞানে পূজা করে থাকে।"
        }
      ]
    },
    {
      "number": "8",
      "uddipok": "রতনপুর গ্রামবাসীরা একত্রিত হয়ে এক বিশেষ পূজার আয়োজন করেছে এবং ভক্তিপূর্ণ মনে বিভিন্ন উপাচারে পূজার কাজ করবে। তারা জানে, পূজার মাধ্যমে সমাজের ন্যায়, অন্যায় ও অবিচার নির্মূল হবে।",
      "tag": "VNSC 24",
      "sub_questions": [
        {
          "label": "ক",
          "question": "দেবতাদের সেনাপতি কে?",
          "explanation": "দেবতাদের সেনাপতি হলেন কার্ত্তিক দেব।"
        },
        {
          "label": "খ",
          "question": "উদ্দীপকে উক্ত পূজা কেন করা হয়?",
          "explanation": "সুন্দর, সুঠাম ও বলিষ্ঠ, নম্র ও বিনয়ী হওয়ার জন্য পাশাপাশি ব্যক্তির রক্ষাকর্তা হিসেবে কার্ত্তিক দেবের পূজা করা হয়। কার্তিকের দেহাকৃতি অত্যন্ত সুন্দর, সুঠাম ও বলিষ্ঠ। তিনি নম্র ও বিনয়ী স্বভাবের দেবতা। এ কারণে কার্ত্তিক পূজার মাধ্যমে দম্পতিরা তাঁর মতো সন্তানাদি প্রার্থনা করে থাকেন। কার্ত্তিক অসীম শক্তিধর দেবতা। এজন্য তাঁকে রক্ষাকর্তা হিসেবে পূজা করা হয়।"
        },
        {
          "label": "গ",
          "question": "উদ্দীপকে বর্ণিত গ্রামবাসীরা কোন পূজার আয়োজন করে? উক্ত পূজা সম্পর্কে লেখো।",
          "explanation": "উদ্দীপকে বর্ণিত গ্রামবাসীরা কার্তিক দেবতার পূজা করে। কার্তিক দেবতা একজন পৌরাণিক দেবতা। তিনি ভগবান শিব এবং মা দুর্গার পুত্র। পুরাণে বলা হয়েছে, তারকাসুরকে বধ করার জন্য কার্ত্তিক দেবতার জন্ম হয়েছিল। তিনি অত্যন্ত সুন্দর, সুঠাম দেহ এবং অসীম শক্তির অধিকারী। এই কারণেই উদ্দীপকের গ্রামবাসী সমাজের অন্যায়- অবিচার নিমূল করে ন্যায় প্রতিষ্ঠার আশায় কার্তিক দেবতার পূজা করে। প্রতিবছর কার্তিক মাসের সংক্রান্তিতে দেবতা কার্তিকের পূজা করা হয়। মহাধুমধামে এই দেবতার পূজা করা হয়ে থাকে। এদিন নানা উপকরণ দিয়ে চার প্রহরে মোট চারবার দেবতার প্রণাম মন্ত্র পাঠ করে পূজা করা হয়। প্রণাম মন্ত্র শেষে দেবতার ব্রতকথা পাঠ করা হয়। এই পূজার মাধ্যমে দম্পতিরা সন্তান-সন্ততি প্রার্থনা করে থাকেন।"
        },
        {
          "label": "ঘ",
          "question": "সামাজিক, পারিবারিক ও নৈতিক জীবনে উক্ত পূজার প্রভাব বিশ্লেষণ করো।",
          "explanation": "শ্রেয়া দেবী কার্ত্তিক পূজা করেন যার গুরুত্ব ও প্রভাব অপরিসীম। কার্ত্তিক দেবতাদের সেনাপতি এজন্য তাকে রক্ষাকর্তা হিসেবে পূজা করা হয়। তিনি নম্র ও বিনয়ী স্বভাবের। কিন্তু অন্যায় ও অবিচার নির্মূলে তিনি অবিচল যোদ্ধা। তাকে অনুসরণ করে আমরা বিনয়ী ও নৈতিক চরিত্রের অধিকারী হতে পারি। তিনি তারকাসুরকে পরাভূত করে স্বর্গরাজ্য উদ্ধার - করে স্বর্গে শান্তি প্রতিষ্ঠা করেছিলেন যা ন্যায় প্রতিষ্ঠার উজ্জ্বল নিদর্শন। পৌরাণিক দেবতা কার্ত্তিক সৌন্দর্যের প্রতীক। তিনি সত্য ও ন্যায়ের ধারক ও বাহক। তাই কার্তিক পূজার মাধ্যমে অন্যায়-অত্যাচারের বিরুদ্ধে সোচ্চার হওয়ার প্রেরণা পাওয়া যায়। কথিত আছে, দেবকী কার্তিকের ব্রত করে ভগবান শ্রীকৃষ্ণকে পুত্ররূপে লাভ করেছিলেন। সুন্দর, সুঠাম ও বলিষ্ঠ চেহারার সন্তানাদির জন্য অনেক দম্পত্তি কার্ত্তিক পূজা করেন। যেমনটি করেন উদ্দীপকের শ্রেয়া দেবী। তিনি সন্তান-সন্ততি কামনায় কার্ত্তিক দেবতার পূজা করেন। ঐ পূজার মাধ্যমে তিনি নম্র ও বিনয়ী, সন্তান লাভ করেন। 7 তাই বাস্তব জীবনে কার্ত্তিক পূজার প্রভাব ও গুরুত্ব অপরিসীম।"
        }
      ]
    },
    {
      "number": "9",
      "uddipok": "",
      "tag": "VNSC 24",
      "sub_questions": [
        {
          "label": "ক",
          "question": "'যোগ' শব্দের অর্থ কী?",
          "explanation": "'যোগ' শব্দের অর্থ মিলন।"
        },
        {
          "label": "খ",
          "question": "হলাসনের ধারণা দাও।",
          "explanation": "'হল' শব্দের অর্থ লাঙ্গল। এই আসনে দেহভঙ্গি অনেকটা হলের অর্থাৎ, লাঙ্গলের মতো দেখায় বলে একে হলাসন বলে। হলাসনে চিৎ হয়ে শুয়ে, হাত দুটো সোজা করে শরীরের দু পাশে রেখে পা দুটো সোজা অবস্থায় মাথার পেছনে মাটি স্পর্শ করাতে হয়। নিয়মিত হলাসন অনুশীলনে মেরুদণ্ড সুস্থ ও নমনীয় হয়। প্লীহা, যকৃৎ, মূত্রাশয় প্রভৃতির কর্মক্ষমতা বৃদ্ধি করে। পেট, কোমর ও নিতম্বের মেদ কমিয়ে দেহকে সুঠাম ও সুন্দর করে গড়ে তোলে ।"
        },
        {
          "label": "গ",
          "question": "উদ্দীপকের উক্ত আসনটির পদ্ধতি ব্যাখ্যা করো।",
          "explanation": "নিম্নের অনুরুপঃ চিত্র: ১ আসনটি হলো হলাসন। 'হল' শব্দের অর্থ লাঙ্গল। এই আসনে দেহভঙ্গি অনেকটা হল অর্থাৎ লাঙ্গলের মতো দেখায় বলে একে হলাসন বলে। এ আসনটি অনুশীলন পদ্ধতি হলো- পা দুটো সোজা করে চিৎ হয়ে শুয়ে পড়তে হবে। উরু, হাঁটু ও পায়ের পাতা জোড়া থাকবে। হাত দুটো সোজা করে শরীরের দু পাশে রাখতে হবে। এবার নিঃশ্বাস ছাড়তে ছাড়তে পা দুটো জোড়া ও সোজা অবস্থায় আস্তে আস্তে উপরে তুলতে হবে এবং মাথার পেছনে যতদূর সম্ভব দূরে নিতে হবে যেন পায়ের আঙ্গুলগুলো মাটি স্পর্শ করতে পারে। শ্বাস-প্রশ্বাস স্বাভাবিক রেখে এই অবস্থায় ৩০ সেকেন্ড থাকতে হবে। এরপর আস্তে আস্তে পা নামিয়ে আগের অবস্থায় ফিরে যেতে হবে এবং শবাসনে ৩০ সেকেন্ড বিশ্রাম নিতে হবে। এভাবে এই আসনটি তিনবার অনুশীলন করতে হবে।"
        },
        {
          "label": "ঘ",
          "question": "উদ্দীপকের উক্ত আসনটির প্রভাব বিশ্লেষণ করো।",
          "explanation": "চিত্র-২ এর আসনটি হলো হলাসন। নিয়মিত হলাসন অনুশীলনে ব্যক্তির শারীরিক সমস্যা দূরীভূত হবে এবং সে সুস্থ সুন্দর জীবনযাপন করতে সক্ষম হবে। হলাসন অনুশীলনের ফলে ব্যক্তির মেরুদণ্ডসহ শরীরের নানা উপকার হয়। শারীরিক নানা সমস্যা যেমন- ডায়াবেটিস, বাতের ব্যথা, পেটের পীড়া, কোষ্ঠবদ্ধতা প্রভৃতি থেকে মুক্ত থাকা যায়। হলাসন অনুশীলনের মাধ্যমে মেরুদণ্ড সুস্থ ও নমনীয় হবে। এর স্থিতি- স্থাপকতা বজায় থাকবে। এর ফলে মেরুদণ্ড সংলগ্ন স্নায়ুকেন্দ্র ও মেরুদণ্ডের দুপাশের পেশি সতেজ ও সক্রিয় হবে। প্লীহা, যকৃৎ, মূত্রাশয় প্রভৃতির কর্মদক্ষতা বৃদ্ধি পাবে। থাইরয়েড, প্যারাথাইরয়েড, টনসিল প্রভৃতি গ্রন্থি সবল ও সক্রিয় হবে। এ আসন পেট, কোমর ও নিতম্বের মেদ কমিয়ে দেহকে সুঠাম ও সুন্দর করে গড়ে তোলে। পিঠে ব্যথা থাকলে তা দূর করে। পরিশেষে বলা যায়, নিয়মিত হলাসন অনুশীলন করার মাধ্যমে শারীরিকভাবে সুস্থ থাকা যায় এবং কাজে-কর্মে উৎসাহ পাওয়া যায়।"
        }
      ]
    },
    {
      "number": "10",
      "uddipok": "",
      "tag": "VNSC 24",
      "sub_questions": [
        {
          "label": "ক",
          "question": "ধর্ম শব্দের অর্থ কী?",
          "explanation": "'ধর্ম' শব্দটির অর্থ, 'যা ধারণ করে'।"
        },
        {
          "label": "খ",
          "question": "ধর্মের লক্ষণ কয়টি ও কী কী?",
          "explanation": "ধর্মের লক্ষণ দুইটি। যথা-বিশেষ লক্ষণ ও বাহ্য লক্ষণ। ধর্মের লক্ষণ বলতে মানুষের মনুষ্যত্ব, মানসিকতা ও পবিত্রতার জন্য আবশ্যক কিছু গুণকে বোঝায়। মনুসংহিতায় বেদ, স্মৃতি, সদাচার এবং বিবেকের বাণী এ চারটিকে বলা হয় ধর্মের বিশেষ লক্ষণ। এছাড়া ধর্মের আরও দশটি বাহ্য লক্ষণ রয়েছে। যথা- সহিষ্ণুতা, ক্ষমা, দয়া, চুরি না করা, শুচিতা, ইন্দ্রিয় সংযম, শুদ্ধ বৃদ্ধি, জ্ঞান, সত্য এবং ক্রোধহীনতা।"
        },
        {
          "label": "গ",
          "question": "আদর্শ জীবনাচরণ ও নৈতিকতা গঠনে ধর্মগ্রন্থের গুরুত্ব ব্যাখ্যা করো।",
          "explanation": "আদর্শ জীবনাচরণ ও নৈতিকতা গঠনে ধর্মগ্রন্থের গুরুত্ব অপরিসীম। মানবজীবনের ইহলৌকিক ও পারলৌকিক সুখ এবং নৈতিক চরিত্র গঠনের জন্য বিভিন্ন উপদেশ, নির্দেশ, রীতিনীতি, আখ্যান-উপাখ্যান যে গ্রন্থে লিপিবদ্ধ আছে, তাই ধর্মগ্রন্থ। বেদ, উপনিষদ, পুরাণ, রামায়ণ, মহাভারত প্রভৃতি ধর্মগ্রন্থে মানুষের কল্যাণে ঐশ্বরিক তত্ত্ব, ইহলোক ও। পরলোকের কথা, সৃষ্টিতত্ত্ব, বিশ্বব্রহ্মাণ্ড সম্পর্কে নানা রহস্যের কথা আলোচনা করা হয়েছে। এভাবে ধর্মগ্রন্থে ধর্মতত্ত্ব, ধর্মাচার, ধর্মীয় সংস্কার, ধর্মানুষ্ঠান অনুকরণীয় উপাখ্যান প্রভৃতি সন্নিবেশিত থাকে। কাজেই আদর্শ জীবনাচরণ ও নৈতিকতা গঠনে ধর্মগ্রন্থের বলিষ্ঠ ভূমিকা রয়েছে। ধর্মগ্রন্থে আছে বিভিন্ন কাহিনি বা উপকাহিনি, আখ্যান-উপাখ্যান। আর এ সমস্ত বর্ণনাতে দেখানো হয়েছে কীভাবে ধর্মের জয় হয় আর অধর্ম কীভাবে পরাজিত ও বিনাশপ্রাপ্ত হয়। এসব বিষয় আদর্শ জীবনাচারণ ও নৈতিকতা গঠনে গুরুত্ব ভূমিকা পালন করে। তাই বলা যায়, আদর্শ জীবন ও নৈতিকা গঠনে ধর্মগ্রন্থের ভূমিকা অত্যন্ত গুরুত্বপূর্ণ।"
        },
        {
          "label": "ঘ",
          "question": "ধর্মাচরণ, মূল্যবোধ ও নৈতিকতা গঠনে মহাভারতের শিক্ষা বর্ণনা করো।",
          "explanation": "ধর্মাচরণ, মূল্যবোধ ও নৈতিকতা গঠনে মহাভারতের ভূমিকা অত্যন্ত গুরুত্বপূর্ণ। মহাভারত অন্যতম প্রাচীন ধর্মগ্রন্থ। কৃষ্ণদ্বৈপায়ন বেদব্যাস কর্তৃক রচিত মহাভারতের বিষয়বস্তু হলো কৌরব ও পান্ডবদের যুদ্ধের কাহিনি। এ যুদ্ধে প্রমাণ হয়েছে 'যথা-ধর্ম তথা-জয়'। কৌরব ও পান্ডবদের যুদ্ধকে উপজীব্য করে রচিত হলেও এ গ্রন্থে সংযোজিত হয়েছে নানা আখ্যান- উপাখ্যান। এ সমস্ত আখ্যান উপাখ্যানে বর্ণিত হয়েছে ধর্মের কথা। ধার্মিকের কথা, ধার্মিকগণের সাময়িক দুঃখ-কষ্টের পর পরিণামে তাদের সার্বিক মজালের কথা। আর আছে অধর্মের কথা, ধার্মিকগণের সাময়িক দুঃখ-কষ্টের পর পরিণামে তাদের সার্বিক মঙ্গলের কথা। এ সমস্ত কাহিনি উপকাহিনি মানুষকে ধর্মের পথে পরিচালিত করে। মানুষকে অর্ধম ও অন্যান্য পথ পরিহার করতে শিক্ষা দেয়। মানুষের মনে নৈতিকতা এবং মানবিক মূল্যবোধ জাগ্রত করে। সমাজে শান্তি ও শৃঙ্খলা প্রতিষ্ঠা করতে সাহায্য করে। মহাভারতে বর্ণিত হয়েছে- রাজার কর্তব্য, প্রজাপালন, অতিথি সেবা, ক্ষমতার চেয়ে ভক্তির উৎকর্ষতার প্রমাণ। বারবার প্রমাণিত হয়েছে- 'রাখে হরি মারে কে', অর্থাৎ হরি যাকে রক্ষা করেন, কেউ তাকে ধ্বংস করতে পারে না। তাই মহাভারত পাঠে আমরা ধর্মাচরণে উদ্বুদ্ধ হই, মানবিকতা ও নৈতিকতা শিক্ষা লাভ করি, জনসেবায় নিজেকে নিয়োজিত করার প্রয়াস পাই। তাই বলা যায়, আদর্শ জীবন ও নৈতিকতা গঠনে কৃষ্ণদ্বৈপায়ন বেদব্যাস রচিত মহাভারতের ভূমিকা অত্যন্ত গুরুত্বপূর্ণ। এ ধর্মগ্রন্থ পাঠে আমাদের জীবন ধার্মিক, মূল্যবোধ সম্পন্ন ও নৈতিক চরিত্রের অধিকারী হয়ে ।"
        }
      ]
    },
    {
      "number": "11",
      "uddipok": "\"যত মত তত পথ” সকল ধর্মই সত্য।",
      "tag": "VNSC 24",
      "sub_questions": [
        {
          "label": "ক",
          "question": "শ্রীরামকৃষ্ণ পরমহংস কোথায় জন্মগ্রহণ করেন?",
          "explanation": "শ্রীরামকৃষ্ণ পরমহংস ভারতের পশ্চিমবঙ্গের হুগলী জেলার অন্তর্গত কামারপুকুর গ্রামে জন্মগ্রহণ করেন।"
        },
        {
          "label": "খ",
          "question": "উদ্দীপকের উক্ত উক্তিটি বুঝিয়ে লেখো।",
          "explanation": "\"যত মত তত পথ।\"- কথাটির অর্থ হলো, ঈশ্বর লাভের পথ ভিন্ন হলেও সবার উদ্দেশ্য এক। শ্রীরামকৃষ্ণ বিভিন্ন ধর্ম মতের সাধনা করেছিলেন। ধর্ম সাধনায় তিনি উপলব্ধি করেন যে, সকল পথেই ঈশ্বরকে পাওয়া যায়, যদি মনে ভক্তি থাকে। পথ ভিন্ন হলেও সকলের লক্ষ্য এক ঈশ্বরকে লাভ করা। তাই তিনি বলেন, যত মত তত পথ। অর্থাৎ যত মত আছে তা সবই সত্য। সব পথেই ঈশ্বরকে পাওয়া যায়।"
        },
        {
          "label": "গ",
          "question": "শ্রীরামকৃষ্ণের জীবনী থেকে আমরা কী নীতি শিক্ষা পাই? ব্যাখ্যা",
          "explanation": "শ্রীরামকৃষ্ণের জীবনী থেকে আমরা নানা নীতি শিক্ষা পেয়ে থাকি। শ্রীরামকৃষ্ণের জীবনী থেকে এই নীতিশিক্ষা পাই যে, ঈশ্বরজ্ঞানে জীবের সেবা করতে হবে। পিতা, মাতা এবং জন্মভূমিকে শ্রদ্ধা করতে হবে। সকল ধর্মের প্রতি সহিষ্ণু হতে হবে। ধর্মীয় সম্প্রীতি বজায় রাখতে হবে। তাহলে আর ধর্মীয় সংঘাত দেখা দেবে না। সকল ধর্মেরই লক্ষ্য এক- ঈশ্বরলাভ। এক ঈশ্বরের বহু নাম। তাই সকল ধর্মকে সমানভাবে সম্মান করতে হবে। শ্রীরামকৃষ্ণের জীবনী থেকে আরও যে শিক্ষা পাওয়া যায় তা হলো, ভক্তিভরে যে কোনো নামে ঈশ্বরকে ডাকলেই তাঁকে পাওয়া যায়। সকল ধর্মে ভক্তি থাকলে জাতিভেদ থাকবে না। ভক্তের কোনো জাতি নেই। ভক্তিতে দেহ, মন, আত্মা শুদ্ধ হয়। দরিদ্র নারায়ণ, তার সেবা করতে হবে। এতে ঈশ্বর সন্তুষ্ট হন। আমরা সকলে শ্রীরামকৃষ্ণের এই নীতিশিক্ষা অনুসরণ করব। তাহলে আমরা যথার্থ মানুষ হতে পারব।"
        },
        {
          "label": "ঘ",
          "question": "শ্রীরামকৃষ্ণের কয়েকটি উপদেশ বর্ণনা করো।",
          "explanation": "শ্রীরামকৃষ্ণের কয়েকটি উপদেশ বর্ণনা করা হলো- ১. শ্রীরামকৃষ্ণ বলেছেন, \"পিতাকে ভক্তি করো, পিতার সঙ্গে প্রীতি করো। জগৎরূপে যিনি সর্বব্যাপী হয়ে আছেন, তিনিই মা। জননী, জন্মস্থান, বাপ-মাকে ফাঁকি দিয়ে যে ধর্ম করবে, তার ধর্ম ছাই হয়ে যাবে।\" তিনি আরও বলেন, \"মা গুরুজন, ব্রহ্মময়ী-স্বরূপা। যতক্ষণ মা আছে, মাকে দেখতে হবে।\" ২. ভক্তের জন্য উপদেশ হিসেবে শ্রীরামকৃষ্ণ বলেন, \"ঈশ্বরের নামে মানুষ পবিত্র হয়। অস্পৃশ্য জাতি ভক্তি থাকলে শুদ্ধ হয়, পবিত্র হয়। একমাত্র ভক্তির দ্বারা জাতিভেদ উঠে যেতে পারে। ভক্তের জাতি নেই। ভক্তি হলেই দেহ, মন, আত্মা সব শুদ্ধ হয়। ভক্তি না থাকলে ব্রাহ্মণ ব্রাহ্মণ নয়। ভক্তি থাকলে চণ্ডাল চন্ডাল নয়। ভক্ত হলে চণ্ডালের অন্নও খাওয়া যায়।\" ৩. তিনি আরও বলেছেন, \"আন্তরিক হলে সব ধর্মের ভেতর দিয়েই ঈশ্বরকে পাওয়া যায়। ঈশ্বরের কাছে নানা পথ দিয়ে পৌছানো যায়। 'যত মত তত পথ'।\" ৪. শ্রীরামকৃষ্ণ বলেছেন, \"ঈশ্বর এক, তাঁর অনন্ত নাম ও অনন্ত ভাব। যার যে নামে ও যে ভাবে ডাকতে ভালো লাগে, সে সেই নামে ও সেই ভাবে ডাকতে দেখা যায়।\""
        }
      ]
    }
  ]
}