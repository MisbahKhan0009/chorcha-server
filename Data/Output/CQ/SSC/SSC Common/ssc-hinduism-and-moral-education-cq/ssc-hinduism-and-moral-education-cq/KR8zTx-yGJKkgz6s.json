{
  "title": "নোয়াখালী জিলা স্কুল ২০২৪",
  "subtitle": "হিন্দু ধর্ম ও নৈতিক শিক্ষা (11)",
  "questions": [
    {
      "number": "1",
      "uddipok": "রাধিকা খুব প্রকৃতিপ্রেমিক। আকাশের চাঁদ, বাগানের ফুল, পাখির গান, নদীর কলতান তার খুব ভালো লাগে। তার একটি পোষা বিড়াল আছে। বন্ধুদের সাথে স্টাডি ট্যুরে সে অনেক জায়গায় ঘুরেছে। পাহাড়ের উচ্চতা, সাগরের বিশালতা তাকে মুগ্ধ করেছে। বার বার সে উপলব্ধি করেছে এই পৃথিবী কতই না সুন্দর। সবসময় সে ভাবতো এই বিশ্বজগতের সৃষ্টিকর্তা কে, যিনি এতো সুন্দর করে সবকিছু সাজিয়েছেন। সে ধর্মগ্রন্থ। পাঠের মাধ্যমে সেই উত্তরও পেয়েছে।",
      "tag": "NDS 24",
      "sub_questions": [
        {
          "label": "ক",
          "question": "ঈশ্বর ভক্তের নিকট কী?",
          "explanation": "ঈশ্বর ভক্তের নিকট ভগবান।"
        },
        {
          "label": "খ",
          "question": "জীবাত্মার স্বরূপ ব্যাখ্যা করো।",
          "explanation": "ঈশ্বর যখন জীবের মধ্যে আত্মারূপে অবস্থান করেন তখন তাঁকে জীবাত্মা বলা হয়। জগতের সকল সৃষ্টির মূলে রয়েছেন ঈশ্বর। তাঁর অনেক নাম। যেমন- ব্রহ্ম, ভগবান, পরমাত্মা ইত্যাদি। জীবাত্মা পরমাত্মারই অংশ। অর্থাৎ পরমাত্মা বা ঈশ্বর জীবদেহে আত্মারূপে থাকেন। তাই উনবিংশ শতকের প্রখ্যাত দার্শনিক ও ধর্মীয়-সাংস্কৃতিক ব্যক্তিত্ব স্বামী বিবেকানন্দ বলেছিলেন- 'ঈশ্বর বহুরূপে আমাদের সম্মুখেই আছেন'। এ বহুরূপ বলতে জীবাত্মাকেই বোঝানো হয়।"
        },
        {
          "label": "গ",
          "question": "রাধিকার উপলব্ধি তোমার পাঠ্যপুস্তকের আলোকে ব্যাখ্যা করো।",
          "explanation": "রাধিকার উপলব্ধিতে 'সকল সৃষ্টির মূলে ঈশ্বর'- এই বিষয়টি প্রকাশ পেয়েছে। উদ্দীপকের রাধিকা খুব প্রকৃতিপ্রেমিক। আকাশের চাঁদ, বাগানের ফুল, পাখির গান, নদীর কলতান তার খুব ভালো লাগে। পাহাড়ের উচ্চতা, সাগরের বিশালতা তাকে মুগ্ধ করেছে। তার একটি পোষা বিড়াল আছে। সে উপলব্ধি করেছে এই পৃথিবী কতই না সুন্দর। সবসময় সে ভাবে এই বিশ্বজগতের সৃষ্টিকর্তা এতো সুন্দর করে সবকিছু সাজিয়েছেন। আর তিনি হলেন ঈশ্বর বা ব্রহ্ম। আমাদের চারপাশে যা কিছু আছে সবই ঈশ্বরের সৃষ্টি। রাত-দিনের আবর্তন, চন্দ্র-সূর্যের ঘূর্ণন, ঋতু পরিবর্তন সবকিছুই ঈশ্বরের লীলা। তিনি পৃথিবীকে মানব প্রজাতি, গাছপালা, জীবজন্তু ইত্যাদি দিয়ে সাজিয়েছেন। আমরা এই পৃথিবীতে যা কিছু সুন্দর দেখি তা সবই ঈশ্বরের সৃষ্টি। ঈশ্বর শুধু প্রকৃতি ও মহাবিশ্বকেই সৃষ্টি করেননি, বরং তিনি প্রকৃতি ও মহাবিশ্বকে তাঁর ঐশ্বরিক শক্তির মাধ্যমে রক্ষাও করে থাকেন।"
        },
        {
          "label": "ঘ",
          "question": "রাধিকার চারপাশের পরিবেশের সাথে ঈশ্বরের সংযোগ কীরূপ তা বিশ্লেষণ করো।",
          "explanation": "'ঈশ্বর হলেন স্রষ্টা আর আমরা তাঁর সৃষ্টি'- এই নীতিতে রাধিকার চারপাশের পরিবেশের সাথে ঈশ্বরের সংযোগ। এ মহাবিশ্বের সবকিছু ঈশ্বর সৃষ্টি করেছেন। তিনি সর্বশক্তিমান, অনাদি, অনন্ত। আমাদের চারপাশের পরিবেশের যা কিছু আছে সব সবকিছুই ঈশ্বরের সৃষ্টি। তিনি হলেন স্রষ্টা আমরা তাঁর সৃষ্টি। স্রষ্টা তার সৃষ্টিকে ভালোবাসেন, প্রতিপালন করেন, বিপদে-আপদে রক্ষা করেন। প্রয়োজনে সৃষ্টি ও ধ্বংস করেন, দুষ্টের হাত থেকে সৃষ্টিকে রক্ষা করেন। কবি রজনীকান্ত সেন তার কবিতায় বলেছেন, 'নিরাকার ঈশ্বর অগ্নি, বায়ু ও.চির সুনীল আকাশে আছেন।' এর অর্থ হচ্ছে অগ্নির যে দাহিকা শক্তি, তা ঈশ্বরের শক্তি। বায়ু ঈশ্বরেরই সৃষ্টি। বায়ুর যে গতি, তার মূলে রয়েছে ঈশ্বরের শক্তি। পর্বতের দৃঢ়তা, উচ্চতা ও মৌনতার মধ্যে ঈশ্বরের অস্তিত্ব খুঁজে পাওয়া যায়। ঈশ্বর জলের গভীরতায়ও আছেন। তিনি বৃক্ষ, লতা, মেঘ, চন্দ্র, সূর্য, ও তারকারাজির মধ্যেও বিরাজিত আছেন। এইসব কিছুই তাঁর সৃষ্টি। ঈশ্বর তাঁর সৃষ্টিকে নিজের মহিমা ও সৌন্দর্য দিয়ে সৃষ্টি করেছেন। স্রষ্টা ও সৃষ্টির মধ্যে গভীর সম্পর্ক বিরাজমান। স্রষ্টা হিসেবে জীব জন্তুর উপর তিনি প্রভুত্ব করেন। ঈশ্বর তার সৃষ্টিকে নিয়ে লীলা করেন, আনন্দ পান সৃষ্টি করে। আবার সৃষ্টির মধ্যে তিনি অবস্থানও করেন। তাই স্রষ্টা ছাড়া যেমন সৃষ্টি আসতো না আবার সৃষ্টি ছাড়া স্রষ্টাও মূল্যহীন। সৃষ্টি না থাকলে স্রষ্টার মহিমা ম্লান হয়ে পড়ে। তাই বলা যায়, 'ঈশ্বর হলেন স্রষ্টা আর আমরা তাঁর সৃষ্টি'- এই নীতিতে উদ্দীপকের রাধিকার চারপাশের পরিবেশের সাথে ঈশ্বরের সম্পর্ক বিদ্যমান।"
        }
      ]
    },
    {
      "number": "2",
      "uddipok": "জীবের প্রতি স্নেহ, মায়া, মমতা প্রদর্শন জীবনে সমৃদ্ধি অর্জন এবং জগতের শান্তি কামনায় একদল পুরোহিত ঈশ্বরের নিকট প্রার্থনা করছেন। তারা যজ্ঞক্রিয়ার মাধ্যমে কর্মফল লাভের প্রচেষ্টায় ব্যস্ত। ঈশ্বর প্রাপ্তিতে নানা ধর্মানুষ্ঠানে যজ্ঞক্রিয়া সম্পাদনের ওপর গুরুত্ব দিয়ে এলাকার জনসাধারণকে যজ্ঞক্রিয়া সম্পাদনের নির্দেশ দেন।",
      "tag": "NDS 24",
      "sub_questions": [
        {
          "label": "ক",
          "question": "হিন্দুধর্মের আদি ধর্মগ্রন্থের নাম কী?",
          "explanation": "হিন্দুধর্মের আদি ধর্মগ্রন্থের নাম বেদ।"
        },
        {
          "label": "খ",
          "question": "গীতায় কীভাবে ভক্তিবাদের পর্যায় লক্ষ করা যায়?",
          "explanation": "গীতায় শ্রীকৃষ্ণের বিভিন্ন উপদেশমূলক উক্তির মধ্যে দিয়ে ভক্তিবাদের পর্যায় লক্ষ করা যায়। ভক্তিপথে ঈশ্বর আরাধনার বিশেষ আহ্বান আছে শ্রীমদ্ভগবদ্গীতায়। এখানে ভগবানের আহ্বান রয়েছে- \"সতত আমাকে স্মরণ কর, আমাতে মনোনিবেশ কর।\" \"আমার ভজনা কর, আমাতেই সমস্ত কর্ম সমর্পণ কর, একমাত্র আমারই শরণ লও\" ইত্যাদি। এসব উক্তির মধ্যে দিয়ে ভক্তিবাদের বিভিন্ন পর্যায় লক্ষ করা যায়।."
        },
        {
          "label": "গ",
          "question": "উদ্দীপকের মাধ্যমে হিন্দুধর্ম বিকাশের কোন স্তরটির ধারণা পাওয়া যায়? ব্যাখ্যা করো।",
          "explanation": "নিম্নের অনুরুপঃ শিক্ষক মশাই শিক্ষার্থীদের হিন্দুধর্মের বিকাশমান বৈদিক যুগের কথা বলেছেন। হিন্দুধর্মের বিকাশমান বৈশিষ্ট্যের অন্যতম প্রধান স্তর হচ্ছে বৈদিক যুগ। এই যুগে ঋষিগণ ছিলেন সুখবাদী ও জীবনবাদী। তাদের প্রার্থনায় জীবনে সমৃদ্ধি, জীবের প্রতি স্নেহপরায়ণতা এবং জগতের মঙ্গল কামনা করা হতো। এই প্রার্থনার মধ্য দিয়ে এক পরমশক্তি ঈশ্বরের নিকট প্রার্থনা করা হয়। একে বলা হয় ঈশ্বরবাদ।. বৈদিক যুগে ধর্মানুষ্ঠানের প্রধান রূপ ছিল যজ্ঞক্রিয়া বা যজ্ঞানুষ্ঠান। যজ্ঞকর্মের মাধ্যমে সেকালের মানুষ অভীষ্ট কর্মফল লাভ করতে পারতেন। বৈদিক যুগে মোক্ষলাভের সহায়ক ধর্মচিন্তায় সন্ন্যাসবাদের আবির্ভাব ঘটে। এ যুগেই ব্রহ্মলাভের পথ সহজ করার জন্য মহর্ষি বাদরায়ণ বেদব্যাস 'ব্রহ্মসূত্র' গ্রন্থে সমন্বয় সাধনের চেষ্টা করেন।"
        },
        {
          "label": "ঘ",
          "question": "উদ্দীপকের মাধ্যমে উক্ত স্তরের পরিপূর্ণ ধারণা পাওয়া যায় কি? মন্তব্যের পক্ষে যুক্তি দাও।",
          "explanation": "না, উদ্দীপকের মাধ্যমে উক্ত স্তর বা বৈদিক যুগের পরিপূর্ণ ধারণা পাওয়া যায় না। উদ্দীপকে যজ্ঞক্রিয়ার মাধ্যমে কর্মফল লাভের প্রচেষ্টার বিভিন্ন দিক বর্ণিত হয়েছে। কারণ বৈদিক যুগে ধর্মানুষ্ঠানের রূপ ছিল যজ্ঞক্রিয়া নির্ভর। যজ্ঞকর্মের অনুশীলন করে মানুষ অভীষ্ট কর্মফল লাভ করতে পারতেন। কিন্তু যজ্ঞকর্মই চূড়ান্ত, লক্ষ্য নয়। যাগ-যজ্ঞাদি, কাম্যকর্ম, জীবের সংসার বন্ধনের কারণ। এগুলো মোক্ষলাভের সহায়ক নয়। যজ্ঞকর্ম সুষ্ঠভাবে সম্পাদিত হলে যজ্ঞকারীর অভীষ্ট ফল লাভ হয়। এমনকি স্বর্গপ্রাপ্তিও ঘটে। কিন্তু পুণ্য ক্ষয় হলে জীবকে স্বর্গভোগ ছেড়ে পুনরায় জন্মগ্রহণ করতে হয়। এদিকটি উদ্দীপকে উল্লেখ করা হয়নি। এছাড়া বৈদিক যুগের তৎকালীন ঋষিগণ উপলব্ধি করেন, মোক্ষলাভই জীবনের উদ্দেশ্য আর এই উদ্দেশ্য অর্জনের জন্য কাম্যকর্ম পরিত্যাগ করে সন্ন্যাসবাদের গ্রহণ করতে হবে। এভাবে মোক্ষলাভের সহায়ক ধর্মচিন্তায় সন্ন্যাসবাদের আবির্ভাব ঘটে। এ স্তরে মুক্তিলাভের পথ প্রদর্শক হিসেবে বহু উপনিষদ গ্রন্থ রচনা হয়। ব্রহ্মলাভের পথ সুগম করার উদ্দেশ্য মহর্সি বাদরায়ণ বেদব্যাস 'ব্রহ্মসূত্র' গ্রন্থে সমন্বয় সাধনের চেষ্টা করেছেন। একেই বলা হয় বেদান্ত দর্শন। পরবর্তী সময়ে ব্রহ্মসূত্রের ব্যাখ্যা-বিশ্লেষণ নিয়ে অদ্বৈতবাদ, বিশিষ্ট অদ্বৈতবাদ, ভেদবাদ, অভেদবাদ, ভেদাভেদবাদ প্রভৃতি দার্শনিক মতবাদের উত্থান ঘটে এবং হিন্দুদর্শন-চিন্তায় এক সমৃদ্ধ যুগের আবির্ভাব ঘটে। এসব বিষয়ও উদ্দীপকে বর্ণিত হয়নি। তাই বলা যায়, উদ্দীপকের মাধ্যমে উক্ত স্তর বা বৈদিক যুগের পরিপূর্ণ ধারণা পাওয়া যায় না।"
        }
      ]
    },
    {
      "number": "3",
      "uddipok": "ফাল্গুনী পূর্ণিমার দিনে সুনন্দাদের বাড়িতে হঠাৎ ঢাকঢোল বাজিয়ে রাধা- কৃষ্ণের দোল নিয়ে একদল ছেলে-মেয়ে উপস্থিত। সুনন্দা যখন তাদের প্রণাম করতে গেল তখন কিছু ছেলে-মেয়ে বিভিন্ন রঙে তার শরীর রাঙিয়ে দিল। তখন সুনন্দা কান্নাকাটি শুরু করল। সুনন্দার মা এ দৃশ্য দেখে বলল, আজকের দিনটি শুভ। এ দিনে শত্রু-মিত্র সবাই মিলে রঙের খেলায় মত্ত হয়ে বিভেদ ভুলে যেতে হয়।",
      "tag": "NDS 24,RCS 24",
      "sub_questions": [
        {
          "label": "ক",
          "question": "নবান্ন কী?",
          "explanation": "নবান্ন একটি ঋতুভিত্তিক অসাম্প্রদায়িক সর্বজনীন উৎসব।"
        },
        {
          "label": "খ",
          "question": "'হাতেখড়ি' অনুষ্ঠান বলতে কী বোঝ? ব্যাখ্যা করো।",
          "explanation": "হাতেখড়ি হচ্ছে এমন একটি অনুষ্ঠান যার মাধ্যমে শিশুরা আনুষ্ঠানিকভাবে শিক্ষা জীবনে প্রবেশ করে। শিশুদের শিক্ষা জীবনে প্রবেশের আগে হাতেখড়ি অনুষ্ঠান করা হয়। এ অনুষ্ঠানের মাধ্যমে পুরোহিত কিংবা পছন্দনীয় গুরুজনের কাছে কলাপাতায় খাগ দিয়ে লিখে অথবা পাথরে খড়িমাটি দিয়ে লিখে শিশুরা লেখাপড়ার জগতে আনুষ্ঠানিকভাবে প্রবেশ করে।"
        },
        {
          "label": "গ",
          "question": "উদ্দীপকে তোমার পাঠ্যবইয়ের কোন ধর্মানুষ্ঠানের কথা বলা হয়েছে? উক্ত অনুষ্ঠানটি ব্যাখ্যা করো।",
          "explanation": "নিম্নের অনুরুপঃ মাধবীদের বাড়িতে আয়োজিত অনুষ্ঠানটি হলো দোলযাত্রা বা হোলি উৎসব। দোলযাত্রা মূলত একটি বৈষ্ণবীয় উৎসব। ফাল্গুনী পূর্ণিমা বা দোলপূর্ণিমার দিন রাধা-কৃষ্ণকে দোলায় রেখে আবির, কুমকুমে রাঙিয়ে পূজা করা হয়। এরপর ভক্তরা পরস্পর পরস্পরকে রং বা আবির মাখিয়ে আনন্দ করে। দোলপূর্ণিমার দিন বিভিন্ন স্থানে গান, মেলা প্রভৃতি উৎসবের আয়োজন করা হয়। এ দিন শত্রু-মিত্র, নারী-পুরুষ নির্বিশেষে রং খেলায় মেতে ওঠে এবং বিভেদ ভুলে একাত্ম হয়ে যায়। এটাই দোলযাত্রার সর্বজনীনতা। উদ্দীপকে বলা হয়েছে, মাধবীদের গ্রামের বাড়িতে ফাল্গুনী পূর্ণিমার বিশেষ তিথিতে এক উৎসবের আয়োজন করা হয়। গ্রামবাসী গুড়া রং মাখামাখি করে আনন্দ উৎসবে মেতে ওঠে। উৎসবে 'বুড়ির ঘর' পুড়িয়ে প্রতীকী অনুষ্ঠান পালন করা হয়। অর্থাৎ মাধবীদের বাড়িতে দোলযাত্রা উৎসব পালিত হয়। এটি আমাদের মাঝে মূলত একাত্মতা ও সাম্যের শিক্ষা দেয়।"
        },
        {
          "label": "ঘ",
          "question": "তুমি কি মনে কর, উক্ত অনুষ্ঠানের সাথে রথযাত্রার মিল রয়েছে? উত্তরের সপক্ষে যুক্তি দাও।",
          "explanation": "আমি মনে করি, উক্ত অনুষ্ঠান বা দোলযাত্রা ও রথযাত্রা দুটি ভিন্ন ধর্মানুষ্ঠান হলেও উভয়ের মধ্যে আংশিক মিল পরিলক্ষিত হয়। দোলযাত্রা মূলত একটি বৈষ্ণবীয় উৎসব। ফাল্গুনী পূর্ণিমা বা দোলপূর্ণিমার. দিন রাধা-কৃষ্ণকে দোলায় রেখে আবির, কুমকুমে রাঙিয়ে পূজা করা হয়। এরপর ভক্তরা পরস্পর পরস্পরকে রং বা আবির মাখিয়ে আনন্দ করে। দোলপূর্ণিমার দিন বিভিন্ন স্থানে গান, মেলা প্রভৃতি উৎসবের আয়োজন করা হয়। অন্যদিকে, আষাঢ় মাসের শুক্লা-দ্বিতীয়া তিথিতে রথযাত্রা শুরু হয়। রথ হলো চাকাওয়ালা একটি যান। যেখানে তিনজন দেবতা জগন্নাথ, বলরাম ও সুভদ্রা অধিষ্ঠিত থাকেন। ভক্তগণ এ তিন দেবতার যানটিকে একটি নির্দিষ্ট দেবালয় বা মন্দির থেকে রশি দিয়ে টেনে অন্য একটি নির্দিষ্ট মন্দির বা বারোয়ারি তলায় রেখে আসে। এরপর ঠিক নবম দিনে অর্থাৎ একাদশীর দিন সে স্থান থেকে টেনে পুনরায় পূর্বের মন্দিরে ফিরিয়ে নিয়ে যাওয়া হয়। এরূপ ভিন্নতার কারণে বলা যায়, দোলযাত্রার সাথে রথযাত্রার সাথে কোনো সম্পর্ক নেই। বস্তুত দোলযাত্রা ও রথযাত্রা উভয়ই হিন্দুধর্মের উল্লেখযোগ্য ধর্মানুষ্ঠান। উভয় ধর্মানুষ্ঠানই হিন্দুধর্মের অনুসারীরা গুরুত্বের সাথে পালন করে থাকে। সামাজিক ও ধর্মীয় জীবনে উভয় ধর্মানুষ্ঠানের তাৎপর্য অনেক। এসব বিবেচনায় বলা যায়, দোলযাত্রা ও রথযাত্রা দুটি ভিন্ন ধর্মানুষ্ঠান হলেও উভয়ের মধ্যে আংশিক মিল পরিলক্ষিত হয়।"
        }
      ]
    },
    {
      "number": "4",
      "uddipok": "মালা দাসের বাবা তার বিয়ে ঠিক করেছেন একজন বিদ্বান, সদাচারী মানুষের সাথে। তিনি কন্যাকে বস্ত্র দ্বারা আচ্ছাদন করে এবং অলংকার দ্বারা সজ্জিত করে বিদ্বান ও সদাচারী বরকে স্বয়ং আমন্ত্রণ করে মেয়েকে বরের হাতে সমর্পণ করলেন। মালা প্রবেশ করল এক নতুন জীবনে। নিজ পরিবার-সংসার জীবনের প্রতি বেড়ে গেল তার দায়িত্ব-কর্তব্য। দশবিধ সংস্কারের মধ্যে এটি অন্যতম একটি সংস্কার।",
      "tag": "NDS 24",
      "sub_questions": [
        {
          "label": "ক",
          "question": "বিবাহ শব্দের অর্থ কী?",
          "explanation": "বিবাহ শব্দের অর্থ বিশেষরূপে ভারবহন করা।"
        },
        {
          "label": "খ",
          "question": "বিবাহ শব্দটি কীভাবে গঠিত হয়েছে?",
          "explanation": "'বিবাহ' শব্দটি বি-পূর্বক বহু ধাতু ও ঘঞ প্রত্যয়যোগে গঠিত। বহু ধাতুর অর্থ 'বহন করা' এবং 'বি' উপসর্গের অর্থ বিশেষরূপে। সুতরাং 'বিবাহ' শব্দের অর্থ বিশেষরূপে ভারবহন করা।"
        },
        {
          "label": "গ",
          "question": "উদ্দীপকে কোন ধরনের বিবাহের ইঙ্গিত দেওয়া হয়েছে? ব্যাখ্যা করো।",
          "explanation": "নিম্নের অনুরুপঃ মাধবী ও জয়ন্তের বিবাহ ব্রাহ্মবিবাহের অন্তর্গত। দশবিধ সংস্কারের মধ্যে বিবাহ অত্যন্ত গুরুত্বপূর্ণ একটি বিষয়। যৌবনে বেদ ও পিতৃপূজা, হোম প্রভৃতির মাধ্যমে মন্ত্রোচ্চারণপূর্বক বর ও বধূর - মিলনরূপ সংস্কারকে বলা হয় বিবাহ। স্মৃতিশাস্ত্রের বিখ্যাত গ্রন্থ মনুসংহিতায় আট প্রকার বিবাহের উল্লেখ আছে। যথা: ব্রাহ্ম, দৈব, আর্ষ, প্রাজাপাত্য, আসুর, গান্ধর্ব, রাক্ষস এবং পৈশাচ। এই আট প্রকারের মধ্যে বর্তমানে ব্রাহ্মবিবাহ সমাজে বেশি প্রচলিত। ব্রাহ্মবিবাহে কন্যাকে বস্ত্র দিয়ে আচ্ছাদন করে এবং অলংকার দিয়ে সজ্জিত করে বিদ্বান ও সদাচারী বরকে স্বয়ং আমন্ত্রণ করে কন্যাদান করা হয়। উদ্দীপকে বর্ণিত ঘটনায় মাধবী ও জয়ন্তদের বিয়েতে বাড়ি সাজ-সজ্জা করা হয়। তাদেরকে কেন্দ্র করে এক বিশেষ মাঙ্গলিক অনুষ্ঠানের আয়োজন করা হয়। এ উপলক্ষ্যে অনেক অতিথির আগমন ঘটে। সকলে আনন্দে মেতে ওঠে। এপর শুভলগ্নে সকলের উপস্থিতিতে মাধবী ও জয়ন্ত পরস্পর তিনবার মালা বদল করে। এই ব্রাহ্মবিবাহ প্রক্রিয়ার মাধ্যমে তারা নবজীবনে পদার্পন করে।"
        },
        {
          "label": "ঘ",
          "question": "সামাজিক ও পারিবারিক জীবনে উক্ত সংস্কারের গুরুত্ব পাঠ্যবইয়ের আলোকে বিশ্লেষণ করো",
          "explanation": "উদ্দীপকে উল্লেখিত বিবাহ নামক মাঙ্গলিক অনুষ্ঠানটির গুরুত্ব অপরিসীম। সংসারধর্ম হলো ধর্মীয় জীবনের চর্চা। স্ত্রী হচ্ছে পুরুষের সহধর্মিণী। স্ত্রীকে বাদ দিয়ে পুরুষের কোনো ধর্মকার্যই সম্পন্ন হয় না। সংসারধর্ম পালনের মাধ্যমে পুরুষ সন্তানের জনক হয়ে লাভ করেন পিতৃত্ব এবং নারী জননীরূপে -লাভ করেন মাতৃত্ব! সংসারধর্ম পালনের মাধ্যমেই পৃথিবীর বুকে মাতা, পিতা, পুত্র, কন্যা নিয়ে গড়ে ওঠে সুখের সংসার। এই সংসারকে করেই প্রেম-প্রীতি, স্নেহ, বাৎসল্য প্রভৃতি মানবমনের সুকুমার বৃত্তি পরিপূর্ণরূপে বিকশিত হয়। কেননা সংসারধর্ম বলতে বিবাহের পরবর্তী জীবনকে বোঝায়। এই সময় স্বাভাবিকভাবেই স্ত্রী, পুত্র, কন্যা সকলের প্রতি পুরুষের প্রেম-প্রীতি, স্নেহ ইত্যাদি প্রকাশ পায়। সংসারধর্ম পালনের সময় পিতা-মাতাকে পরিবারের ভরণপোষণের সমস্ত দায়িত্ব নিতে হয়। এর মধ্যে দিয়ে সংসারের প্রতি তাদের সকল দায়িত্ববোধ ও শ্রদ্ধা প্রকাশ পায়। তাই সংসারধর্ম পালনের সময় একজন মানুষের মানবিকতার পরিপূর্ণ প্রকাশ ঘটে। আর এভাবে গড়ে ওঠে আলোকিত মানুষ। উপরের আলোচনা থেকে বলা যায়, মানবজীবনের সুকুমার বৃত্তিগুলোর বিকাশে সংসারধর্ম পালনের গুরুত্ব অপরিসীম। এ কারণে উদ্দীপকে উল্লিখিত বিবাহকে মানবজীবনের সর্বশ্রেষ্ঠ স্তর বলা হয়।"
        }
      ]
    },
    {
      "number": "5",
      "uddipok": "শ্রাবণী শারদীয় দুর্গাপূজা দেখতে দেবীপুর সর্বজনীন পূজা মন্দিরে যায়। ওখানে গিয়ে দেখতে পায় ১৫ বছরের একটি বালিকাকে দুর্গামায়ের মতো সাজিয়ে তাকে পূজা করা হচ্ছে। পুরোহিত মহাশয় নিজেই পূজার নৈবেদ্য সাজিয়ে পূজার কার্যাদি শুরু করেছেন। কথিত আছে নারী আদ্যাশক্তির প্রতীকরূপে এ পূজা করা হয়।",
      "tag": "NDS 24",
      "sub_questions": [
        {
          "label": "ক",
          "question": "দেব শব্দটির সন্ধিবিচ্ছেদ কী?",
          "explanation": "দেব শব্দটির সন্ধিবিচ্ছেদ হলো 'দিব অচ্ দেব'।"
        },
        {
          "label": "খ",
          "question": "পৌরাণিক দেবতা বলতে কী বোঝ?",
          "explanation": "পুরাণে যে সকল দেবতার বর্ণনা করা হয়েছে, তাদের পৌরাণিক দেবতা বলা হয়। যেমন- ব্রহ্মা, বিষ্ণু, শিব, দুর্গা, সরস্বতী প্রভৃতি। পৌরাণিক যুগে বৈদিক দেবতাদের অনেকেরই রূপের পরিবর্তন ঘটেছে এবং অনেক নতুন দেবতার আবির্ভাব ঘটেছে। বেদে উল্লিখিত বিষ্ণুকে পুরাণে দেখা যায় শঙ্খ-চক্র-গদা-পদ্মধারীরূপে। কিন্তু বেদে আকৃতি ও প্রকৃতি মন্ত্রময় প্রাকৃতিক শক্তি মাত্র। বেদের বিষ্ণু মূলত সূর্য।"
        },
        {
          "label": "গ",
          "question": "উদ্দীপকে শ্রাবণীর দেখা পূজাটির তাৎপর্য পাঠ্যবইয়ের আলোকে ব্যাখ্যা করো।",
          "explanation": "উদ্দীপকে শ্রাবণী কুমারী পূজা করতে দেখে। নারীর প্রতি সম্মান প্রদর্শনের জন্য এই পূজার তাৎপর্য অপরিসীম। দুর্গাপূজার অষ্টমী তিথিতে কুমারী পূজা করা হয়। কুমারী পূজার মধ্য দিয়ে দেবী দুর্গার পূজা করা হয়। এই পূজার মাধ্যমে কুমারী কন্যাকে আদ্যাশক্তির প্রতীকরূপে পূজা করা হয়। আমরা জানি, নারীকে মাতৃরূপে ভাবনা মহামায়ার শ্রেষ্ঠ উপাসনা। তাই কুমারী পূজার মধ্য দিয়ে দেবী দুর্গারই পূজা করা হয়। এর মাধ্যমে নারীর প্রতি সম্মান প্রদর্শন করা হয়। উদ্দীপকে বর্ণিত ঘটনায়, শ্রাবণী শারদীয় দুর্গাপূজায় মন্দিরে গিয়ে দেখতে পায় ১৫ বছরের একটি বালিকাকে দুর্গামায়ের মতো সাজিয়ে তাকে পূজা করা হচ্ছে। এটি মূলত কুমারী পূজা। এই পূজার মধ্য দিয়ে নারীর প্রতি শ্রদ্ধাবোধ সৃষ্টির পাশাপাশি পারিবারিক ও সমাজ জীবনে প্রভূত কল্যাণ সাধিত হয়।"
        },
        {
          "label": "ঘ",
          "question": "'নারী আদ্যাশক্তির প্রতীকরূপে উক্ত পূজা করা হয়।'- এই উক্তিটি পাঠ্যবইয়ের আলোকে বিশ্লেষণ করো।",
          "explanation": "'নারী আদ্যাশক্তির প্রতীকরূপে উক্ত পূজা বা কুমারী পূজা করা হয়।'- এই উক্তিটি যথার্থ। দেবী দুর্গা ঈশ্বরের শক্তির প্রতীক। তিনি আদ্যাশক্তি মহামায়া অর্থাৎ মহাজাগতিক শক্তি হিসেবে পরিচিত। শারদীয় দুর্গা উৎসবে অষ্টমী দিনে কুমারী পূজার মাধ্যমে দেবী দুর্গার এই বিশেষ দিকটি প্রকাশ পায়। এ দিনে তিনি মহিষাসুরকে বধ করে বিজয় লাভ করেছিলেন। কুমারী পূজা সনাতন ধর্মাবলম্বীদের অন্যতম শ্রেষ্ঠ পূজা যা দুর্গাপূজার অঙ্গ হিসেবে বিবেচিত। এই পূজায় মূলত কুমারী কন্যাকে আদ্যাশক্তির প্রতীকরূপে পূজা করা হয়। আমরা জানি, নারীকে মাতৃরূপে ভাবনা মহামায়ার শ্রেষ্ঠ উপাসনা। সাধক শ্রীরামকৃষ্ণ বলেছেন, শুদ্ধাত্মা কুমারীতে ভগবতীর প্রকৃষ্ট প্রকাশ, ইনিই আমাদের মা। তান্ত্রিক মতে সব কুমারীই দেবীর প্রতীক। নারীকে মাতৃরূপে ভাবনা হিন্দুসাধনা-পূজার একটা বড় দিক। কুমারী পূজায় মধ্য দিয়ে দেবী দুর্গারই পূজা করা হয়। এর মাধ্যমে নারীর প্রতি সম্মান প্রদর্শন করা হয়। পরিশেষে বলা যায়, কুমারী পূজার মাধ্যমে নারী জাতির প্রতি শ্রদ্ধা জ্ঞাপন করা হয়। এ কারণে 'নারী আদ্যাশক্তির প্রতীকরূপে উক্ত পূজা বা কুমারী পূজা করা হয়'- এই উক্তিটি যথার্থ বলে মনে করি।"
        }
      ]
    },
    {
      "number": "6",
      "uddipok": "রিপন প্রতিদিন সকালে উঠে মাঠে দৌড়াতে যায়। তারপর স্নান করে স্কুলে যায়। সারাদিন মনটা ফুরফুরে থাকে। তার দাদু তার চেয়েও কঠিন সাধনা করে নিজেকে সুস্থ-সবল রেখেছেন। রিপনের মাঝে মাঝে মনে হয় দাদু এই বয়সে যে সাধনা করছেন এই সাধনা সে কখনো করতে পারবে কি? কতসব নিয়ম মেনে কত শারীরিক কষ্ট ভোগ করে দাদু সাধনা করেন। একদিন সে দাদুর কাছে শুনেছে এই সাধনার আটটি অঙ্গ সম্পর্কে।",
      "tag": "NDS 24",
      "sub_questions": [
        {
          "label": "ক",
          "question": "তপ অর্থ কী?",
          "explanation": "তপ হচ্ছে কোনো সঙ্কল্পসিদ্ধির উদ্দেশ্যে কঠোর সাধনা।"
        },
        {
          "label": "খ",
          "question": "ব্রহ্মচর্য বলতে কী বোঝ?",
          "explanation": "নিম্নের অনুরপঃ ব্রহ্মচর্য শব্দের আভিধানিক অর্থ বেদাদি শাস্ত্রানুশীলন এবং পবিত্র সংযত জীবনযাপন। জীবনে ব্রহ্মচর্য প্রতিষ্ঠা করলে দেহে শক্তি ও মনে সাহস পাওয়া যায়, বুদ্ধি বিকশিত হয়। ব্রহ্মচর্যে যোগীর জীবনে জ্ঞানের আলো জ্বলে ওঠে। তখন তাঁর ঈশ্বর দর্শন সহজ হয়। ব্রহ্মচর্য রক্ষার মাধ্যমে সহজেই ভক্তি, কর্ম ও জ্ঞানযোগের সমন্বয় করা যায় বলে মোক্ষলাভের পথ সহজ হয়।"
        },
        {
          "label": "গ",
          "question": "রিপনের দাদু কোন সাধনায় নিবিষ্ট থাকেন? এই সাধনপথ ব্যাখ্যা করো।",
          "explanation": "রিপনের দাদু যোগসাধনায় নিবিষ্ট থাকেন। যে সাধনার মাধ্যমে আত্মাকে পরমাত্মার সাথে যুক্ত করার চেষ্টা করা হয় তাকে যোগসাধনা বলে। যোগসাধনা এমন এক পথ যাতে প্রতিটি মানুষ নির্ভয়ে পূর্ণ স্বাধীনতার সঙ্গে চলতে পারবে এবং নিজেদের জীবন সম্পূর্ণ সুখ, শান্তি এবং আনন্দের মাধ্যমে কাটাতে পারবে। মহর্ষি পতঞ্জলি মানুষের আত্মানুসন্ধানে যোগের আটটি ধাপ নির্দেশ করেছেন। তিনি বলেছেন যম, নিয়ম, আসন, প্রাণায়াম, প্রত্যাহার, ধারণা, ধ্যান, সমাধি এই আটটি যোগের অঙ্গ। যা অষ্টাঙ্গযোগ নামে পরিচিত। উদ্দীপকের রিপনের দাদু কঠিন সাধনা করে নিজেকে সুস্থ-সবল রেখেছেন। এর কারণ হিসেবে তিনি সাধনার আটটি অঙ্গ উল্লেখ করেন। তার এই ধারণা থেকে বলা যায়, রিপনের দাদু যোগসাধনায় নিবিষ্ট থাকেন।"
        },
        {
          "label": "ঘ",
          "question": "রিপনের দাদুর সাধনার ফলাফল মূল্যায়ন করো।",
          "explanation": "শারীরিক, মানসিক, সামাজিক ও ধর্মীয় দিক থেকে রিপনের দাদুর যোগসাধনার গুরুত্ব অপরিসীম। জীবাত্মার সঙ্গে পরমাত্মার সংযোগই যোগসাধনা। যোগসাধনা মুক্তি লাভের একটি বিশেষ উপায়। মুক্তিলাভের জন্য প্রথমে প্রয়োজন আত্মোপলব্ধির। আর আত্মোপলব্ধির জন্য প্রয়োজন শুদ্ধ, স্থির ও প্রশান্ত মন। এজন্য শরীর ও মনকে উপযোগী করতে হয়। শরীর ও মনকে উপযোগী করতে যে কৌশল অবলম্বন করা হয় তাকে যোগ বলে। এই যোগের মাধ্যমে ব্রহ্ম বা ঈশ্বরের আরাধনার প্রক্রিয়াকেই যোগসাধনা বলে। দেহকে সুস্থ ও মনকে শান্ত রাখতে এবং ধর্মসাধনার ক্ষেত্রে যোগের গুরুত্ব অপরিসীম। যোগের মাধ্যমে পাচনতন্ত্র সম্পূর্ণরূপে সুস্থ হয়ে ওঠে, যার পলে শরীর সুস্থ, হালকা এবং স্ফূর্তি দায়ক হয়ে ওঠে। পাশাপাশি যোগসাধনার দ্বারা হৃদরোগ, হাঁপানি, শ্বাসকষ্ট, অ্যালার্জি ইত্যাদির হাত থেকে মুক্তি পাওয়া যায়। ইন্দ্রিয় এবং মনের নিগ্রহ হয়, যম-নিয়মাদি অষ্টাঙ্গযোগের অভ্যাসের দ্বারা সাধক অন্ধকার থেকে মুক্তি লাভ করে। তাই বলা যায়, যোগসাধনার গুরুত্ব অপরিসীম।"
        }
      ]
    },
    {
      "number": "7",
      "uddipok": "অতুল বাবু জীবনকে সার্থক ও কল্যাণময় করার জন্য নিয়মিত সকাল সন্ধ্যায় বেদ, গীতা, রামায়ণ, মহাভারত অধ্যয়ন করেন তিনি। আর এ লম্বিত শিক্ষা নিয়ে নিজেকে আজ আদর্শ মানুষ হিসেবে প্রতিষ্ঠিত করেছেন। চারিদিকে তার সুনাম। তিনি মনেপ্রাণে বিশ্বাস করেন আদর্শ জীবন ও নৈতিকতা গঠনে ধর্মগ্রন্থের ভূমিকা অত্যন্ত গুরুত্বপূর্ণ।",
      "tag": "NDS 24",
      "sub_questions": [
        {
          "label": "ক",
          "question": "সব কিছুর মূলে কে রয়েছেন?",
          "explanation": "সব কিছুর মূলে রয়েছেন ঈশ্বর।"
        },
        {
          "label": "খ",
          "question": "মনুসংহিতায় ধর্মের সাধারণ লক্ষণের শ্লোকটি লেখো।",
          "explanation": "মনুসংহিতায় বর্ণিত, 'বেদ স্মৃতিঃ সদাচারঃ স্বস্য চ প্রিয়মাত্মনঃ। এতচ্চতুর্বিধং প্রাহুঃ সাক্ষাৎ ধর্মস্য লক্ষণম্ ॥' (মনুসংহিতা, ২/১২) অর্থাৎ, বেদ, স্মৃতিশাস্ত্র, সদাচার ও বিবেকের বাণী এ চারটি ধর্মের বিশেষ লক্ষণ।"
        },
        {
          "label": "গ",
          "question": "অতুল বাবুকে অনুসরণ করে তুমি কীভাবে আদর্শবান মানুষ হিসেবে প্রতিষ্ঠিত হবে? পাঠ্যবইয়ের আলোকে তা ব্যাখ্যা করো।",
          "explanation": "অতুল বাবুকে অনুসরণ করে নৈতিক মূল্যবোধ গঠনের মাধ্যমে আমি আদর্শবান মানুষ হিসেবে প্রতিষ্ঠিত হব। উদ্দীপকের অতুল বাবু জীবনকে সার্থক ও কল্যাণময় করার জন্য নিয়মিত বেদ, গীতা, রামায়ণ, মহাভারত অধ্যয়ন করেন। তিনি এ লম্বিত শিক্ষা নিয়ে নিজেকে আদর্শ মানুষ হিসেবে প্রতিষ্ঠিত করেছেন। বস্তুত ধর্মগ্রন্থ অধ্যয়ন করলে মনের পশুবৃত্তির বিনাশ ঘটে। জেগে উঠে মানবিকতা ও পবিত্রতার বিশুদ্ধ কল্যাণ অনুভূতি। ধর্মগ্রন্থে আছে বিভিন্ন কাহিনি বা উপকাহিনি, আখ্যান-উপাখ্যান। যেখানে বলা হয়েছে কীভাবে ধর্মের জয় হয় আর অধর্ম কীভাবে পরাজিত ও বিনাশপ্রাপ্ত হয়। ধর্মগ্রন্থে রয়েছে মানুষের কল্যাণ ও নৈতিক উন্নতির কথা। এ কারণে আমি উদ্দীপকের অতুল বাবুর মতো ধর্মগ্রন্থ পাঠ করব। যার মধ্য দিয়ে নৈতিক মূল্যবোধ গঠনের মাধ্যমে আদর্শবান মানুষ হিসেবে প্রতিষ্ঠিত হব।"
        },
        {
          "label": "ঘ",
          "question": "অতুল বাবুর মনেপ্রাণে বিশ্বাস করা ধারণাটির যথার্থতা মূল্যায়ন করো।",
          "explanation": "অতুল বাবুর মনেপ্রাণে বিশ্বাস করা ধারণা অর্থাৎ আদর্শ জীবন ও নৈতিকতা গঠনে ধর্মগ্রন্থের ভূমিকা অত্যন্ত গুরুত্বপূর্ণ। মানুষ সৃষ্টির সেরা জীব। সৃষ্টির সেরা জীব বলে মানুষের মধ্যে রয়েছে মনুষ্যত্ব। মনুষ্যত্বের কারণেই মানুষ অন্যান্য প্রাণী থেকে পৃথক হয়। মানুষ হিসেবে এ কারণে নৈতিক জীবনযাপন করা আবশ্যক। এ জন্য প্রয়োজন নৈতিক মূল্যবোধ ও নৈতিক শিক্ষা। এই নৈতিক মূল্যবোধ গঠন ও নৈতিক শিক্ষা গ্রহণের অন্যতম উৎস হচ্ছে ধর্মগ্রন্থ। ধর্মগ্রন্থ আমাদেরকে নীতি-নৈতিকতার শিক্ষা দেয়। কোনটা ভালো, কোনটা মন্দ ধর্মগ্রন্থ পাঠের মাধ্যমে সেই উপলব্ধি করা যায়। . উদ্দীপকের অতুল বাবু জীবনকে সার্থক ও কল্যাণময় করার জন্য নিয়মিত সকাল সন্ধ্যায় বেদ, গীতা, রামায়ণ, মহাভারত অধ্যয়ন করেন। তিনি ধর্মগ্রন্থের শিক্ষা নিয়ে নিজেকে আজ আদর্শ মানুষ হিসেবে প্রতিষ্ঠিত করেছেন। চারিদিকে তার সুনাম। তিনি মনেপ্রাণে বিশ্বাস করেন আদর্শ জীবন ও নৈতিকতা গঠনে ধর্মগ্রন্থের ভূমিকা অত্যন্ত গুরুত্বপূর্ণ। পরিশেষে বলা যায়, ধর্মগ্রন্থসমূহ আমাদেরকে প্রকৃত মানুষ হতে শিক্ষা দেয়। তাই নৈতিক মূল্যবোধ সৃষ্টিতে এবং নৈতিক শিক্ষার ক্ষেত্রে ধর্মগ্রন্থের ভূমিকা অনস্বীকার্য।"
        }
      ]
    },
    {
      "number": "8",
      "uddipok": "পরিমল স্কুল থেকে এসে খাবার খেতে বসছে। এমন সময় একজন বৃদ্ধ ভিক্ষুক তাদের দরজার সামনে এসে ভাত খেতে চাইল। কিন্তু তাদের বাসায় খাবার ছিল পরিমাণ মতো। বাধ্য হয়ে পরিমলের মা তার নিজের খাবারটা ভিক্ষুককে দিয়ে দিল। কিন্তু লোকটি এতই ক্ষুধার্ত ছিল যে এতেও তার পেট ভরল না। পরিমল এসব দেখে তার নিজের খাবারও বৃদ্ধ ভিক্ষুককে দিয়ে দিল। পরিমলের এই জীবসেবা মানবতার অঙ্গ।",
      "tag": "NDS 24",
      "sub_questions": [
        {
          "label": "ক",
          "question": "মানুষের প্রতি মানুষের যে ভালোবাসা তার নাম কী?",
          "explanation": "মানুষের প্রতি মানুষের যে ভালোবাসা তার নাম মানবতা।"
        },
        {
          "label": "খ",
          "question": "সৎসাহস বলতে কী বোঝ?",
          "explanation": "সত্য ও ন্যায় প্রতিষ্ঠায় নিজেকে উৎসর্গ করার নামই সৎসাহস। সৎ অর্থ সত্য ও ন্যায়ের পথে চলা এবং সাহস কথাটির অর্থ ভয় শূন্যতা বা নির্ভীকতা। সামগ্রিক অর্থে সত্য ও ন্যায়ের জন্য ভয় না পেয়ে অন্যায় ও অবিচারের বিরুদ্ধে রুখে দাঁড়ানো বা সত্য ও ন্যায় প্রতিষ্ঠায় নিজেকে উৎসর্গ করার নামই সৎসাহস।"
        },
        {
          "label": "গ",
          "question": "পরিমলের পরিবার থেকে প্রাপ্ত শিক্ষা তুমি কীভাবে কাজে লাগাতে পার? ব্যাখ্যা করো।",
          "explanation": "পরিমলের পরিবার থেকে প্রাপ্ত শিক্ষা আমি মানব সেবার মাধ্যমে কাজে লাগব। উদ্দীপকে বর্ণিত ঘটনায় পরিমল ও তার মা তাদের সবটুকু খাবার একজন বৃদ্ধ ভিক্ষুককে দিয়ে দেয়। পরিমলের পরিবারের এই কাজের মধ্যে মানবতাবোধের দৃষ্টান্ত ফুটে ওঠে। মানবতা মানুষের একটি বিশেষ নৈতিক গুণ। এটি ধর্মের অঙ্গ। এই নৈতিক গুণের শিক্ষা নিয়ে আমি মানুষের কল্যাণের জন্য, সবসময় কাজ করব। অসুস্থ মানুষের সেবা করব। সাহায্য প্রার্থীকে সাধ্যমতো সাহায্য করব। নিরন্নকে অন্ন, বস্ত্রহীনে বস্ত্র, তৃষ্ণার্তকে জল, দৃষ্টিহীনে দৃষ্টি, বিদ্যাহীনে বিদ্যা, রুগ্নকে ঔষধ, শোকার্তকে সান্ত্বনা দেওয়া মানবতার আরেক নাম। কারো প্রতি কোনো হিংসা পোষণ করব না। বিপদগ্রস্তকে সাহায্য করব। এভাবে পরিমলের পরিবার থেকে প্রাপ্ত মানবতার শিক্ষা থেকে আমি মানুষের কল্যাণে কাজে লাগাব।"
        },
        {
          "label": "ঘ",
          "question": "\"পরিমলের এ জীবসেবা মানবতার অঙ্গ\"- পাঠ্যবইয়ের আলোকে উক্তিটি বিশ্লেষণ করো।",
          "explanation": "পরিমলের এ জীবসেবা মানবতার অঙ্গ- পাঠ্যবইয়ের আলোকে উক্তিটি যথার্থ। জীবসেবা বলতে জীবের পরিচর্যা, সংরক্ষণ ও বৃদ্ধি করাকে বোঝায়। এছাড়াও যুক্তি দিয়ে, পরামর্শ দিয়ে, সহানুভূতি জানিয়ে, বিপদে পাশে দাঁড়িয়ে নানাভাবে সেবা করা যায়। তাই জীবসেবা ধর্মের অঙ্গ। এ কারণে হিন্দুধর্মে জীবকে ঈশ্বর বা ব্রহ্মজ্ঞানে সেবা করতে বলা হয়েছে। অন্যদিকে, মানুষের প্রতি মানুষের যে ভালোবাসা বা মমত্ববোধ তাকে বলে মানবতা। এ কারণে জীবের সেবায়, ত্যাগে, কর্মে নিজেকে বিলিয়ে দেওয়াই মানবতা। ধর্ম একদিকে আমাদের জীবসেবার নির্দেশ দেয় আবার মানবতারও শিক্ষা দেয়। তাই বলা হয়, মানবতা ধর্মের অঙ্গ। জীবসেবার ও মানবতার দৃষ্টান্ত উদ্দীপকের পরিমলের কর্মকাণ্ডে - প্রতীয়মান। কারণ একদিন সে স্কুল থেকে এসে খাবার খেতে বসেছে। এমন সময় একজন বৃদ্ধ ভিক্ষুক এসে ভাত খেতে চাইল। তখন পরিমলের মা তার নিজের খাবারটা ভিক্ষুককে দিয়ে দেন। কিন্তু লোকটি এতই ক্ষুধার্ত ছিল যে এতেও তার পেট ভরল না। পরিমল এসব দেখে তখন তার নিজের খাবারও বৃদ্ধ ভিক্ষুককে দিয়ে দেয়। এভাবে জীবসেবার মাধ্যমে পরিমল মানবতার দৃষ্টান্ত স্থাপন করে। তাই আমি মনে করি, \"পরিমলের এ জীবসেবা মানবতার অঙ্গ”- উক্তিটি যথার্থ।"
        }
      ]
    },
    {
      "number": "9",
      "uddipok": "অজয় বাবু ছোট কাল থেকে নম্র ও ভদ্র। গুরুজনদের সে সবসময় শ্রদ্ধা করে। আর্থিক অনটনে পড়ালেখা বেশি করতে পারেনি। প্রাপ্তবয়সে একটি টেক্সি চালিয়ে কোনো রকমে দু'বেলা দু'মুঠো খেয়ে জীবনধারণ করে। একদিন টেক্সি চালানো শেষ করে বাসায় ফেরার পথে টেক্সির ভেতরে একটি কাগজের প্যাকেট দেখতে পেয়ে তা বাসায় নিয়ে আসে। বাসায় গিয়ে দেখে প্যাকেটের মধ্যে অনেক টাকা। তখন সে প্যাকেটের গায়ে থাকা একটি মোবাইলে ফোন করে সব বললে, প্যাকেটের মালিক প্যাকেট নিতে এসে আবেগে আপ্লুত হয়ে অজয় বাবুকে জড়িয়ে ধরে বলেন, এ প্যাকেট না পেলে তার আত্মহত্যা করা ছাড়া অন্য কোনো পথ ছিল না। অবশেষে প্যাকেটের মালিক অজয় বাবুকে প্রচুর টাকা পুরস্কার দেন।",
      "tag": "All.B 15,NDS 24",
      "sub_questions": [
        {
          "label": "ক",
          "question": "শিষ্টাচার কী?",
          "explanation": "নম্র, ভদ্র বা শিষ্ট আচরণকে বলে শিষ্টাচার।"
        },
        {
          "label": "খ",
          "question": "ধর্মপথ অনুসরণ-অনুশীলনের ক্ষেত্রে পরিবারের ভূমিকা ব্যাখ্যা করো।",
          "explanation": "ধর্মপথ অনুসরণ-অনুশীলনের ক্ষেত্রে পরিবারের ভূমিকা অত্যন্ত গুরুত্বপূর্ণ। পরিবারের বড়দের কাছ থেকে ছোটরা আচার-আচরণ শেখে। পরিবারের ছোটরা বড়দের অনুসরণ ও অনুকরণ করে। তাই পরিবারে ধর্মপথের অনুশীলন করা হলে ছোটরাও তাই শেখে। পরিবারে যদি সবসময় সত্য কথা বলার চর্চা হয় তাহলে সে পরিবারের কেউ মিথ্যার আশ্রয় নেয় না। এভাবে ধর্মপথ অনুশীলনে পরিবার গুরুত্বপূর্ণ ভূমিকা রাখে।"
        },
        {
          "label": "গ",
          "question": "পাঠ্যবইয়ের কোন চরিত্রের সাথে প্যাকেটের মালিক চরিত্রের সাদৃশ্য লক্ষ করা যায় তা ব্যাখ্যা করো।",
          "explanation": "পাঠ্যবইয়ের জলদেবতা চরিত্রের সাথে প্যাকেটের মালিক চরিত্রের সাদৃশ্য লক্ষণীয়। উদ্দীপকের প্যাকেটের মালিক তার টাকা ভর্তি প্যাকেটটি ট্যাক্সিতে ফেলে যায়। ট্যাক্সি চালক অজয় বাবু এ প্যাকেটটি পায়। প্যাকেটের গায়ে। পাওয়া ফোন নম্বরে ফোন করে প্যাকেটের মালিককে তা ফেরত দেয়। এতে প্যাকেটের মালিক খুশি হয়ে সততার পুরস্কার হিসেবে অনেক টাকা অজয়কে দিয়ে দেয়। প্যাকেটের মালিকের চরিত্রের অনুরূপ বৈশিষ্ট্যই পাঠ্যবইয়ের জলদেবতার সাথে সাদৃশ্যপূর্ণ। একবার এক কাঠুরিয়া নদীর তীরে কাঠ কাটছিল। অসতর্কতার বসে হঠাৎ তার কুঠারটি নদীতে পড়ে যায়। এতে কাঠুরিয়া দুঃখে কাঁদতে থাকে। এ দুঃখ দেখে জলদেবতার দয়া হয়। তিনি উঠে এসে সোনার ও রূপার কুঠার দিয়ে কাঠুরিয়াকে পরীক্ষা করেন। কিন্তু কাঠুরিয়া বলে সোনা ও রূপার কুঠার কোনোটিই তার নয়। কেবল লোহার কুঠারটিই নিজের বলে দাবি করে। তার এ সততায় মুগ্ধ হয়ে জলদেবতা তাকে সোনার ও রূপার কুঠার দুটিও দিয়ে দিলেন। সুতরাং দেখা যায় সততার মূল্যায়নের দিক দিয়ে জলদেবতা চরিত্রের সাথে প্যাকেটের মালিক চরিত্রটি সাদৃশ্যপূর্ণ।"
        },
        {
          "label": "ঘ",
          "question": "অজয় বাবুর কৃতকর্মটি গরিব কাঠুরিয়ার সততার আলোকে মূল্যায়ন করো।",
          "explanation": "তপনের সাথে পাঠ্যপুস্তকের কাঠুরিয়া চরিত্রের মিল পাওয়া যায়। উদ্দীপকে তপনকে একজন সত্যবাদী হিসেবে উপস্থাপন করা হয়েছে। তিনি সর্বদা সত্য ও ন্যায়ের পথে চলেন। কখনো কারো প্রতি অন্যায়- অবিচার সহ্য করেন না। তাই তপনকে নিয়ে সবাই অনেক গর্বিত। তার এরূপ সততা ও সত্যবাদিতা পাঠ্যবইয়ের গরিব কাঠুরিয়ার সততার-অনুরূপ। পাঠ্যপুস্তকে বর্ণিত, একবার এক গরিব কাঠুরিয়া নদীর তীরে এসে কাঠ কাটছিল। এ সময় কাঠুরিয়ার অসতর্কতায় তার কুঠারটা নদীতে পড়ে যায়। এতে কাঠুরিয়া মনের দুঃখে কাঁদতে লাগল। তার দুঃখ দেখে জলদেবতার দয়া হলো। তিনি নদীর ভেতর থেকে উঠে এলেন। তিনি সোনা ও রুপার কুঠার দেখিয়ে কাঠুরিয়াকে পরীক্ষা করলেন। কিন্তু সৎ কাঠুরিয়া সোনার বা রুপার কুঠার নিজের না হওয়ায় এগুলো নিজের বলে দাবি করলেন না। যখন জলদেবতা কাঠুরিয়ার লোহার কুঠার নিয়ে এলেন তখন সে এটিকে নিজের বলে চাইলেন। এতে তার চরিত্রের সততা গুণটি প্রকাশ পেল। তার সততায় মুগ্ধ হয়ে জলদেবতা তাকে সোনার ও রুপার কুঠার দুটিও দিয়ে দিলেন। আলোচনা শেষে তাই বলা যায়, গরিব কাঠুরিয়ার সত্যবাদিতায় জলদেবতা কর্তৃক পুরস্কৃত হওয়া যেন উদ্দীপকের তপনকে নিয়ে সবার গর্বিত হওয়ার অনুরূপ।"
        }
      ]
    },
    {
      "number": "10",
      "uddipok": "কাশীপুর এলাকার চেয়ারম্যান নিমাই ঘোষের অন্যায়-অত্যাচার এত - বেশি মাত্রায় বেড়ে গিয়েছিল যে এলাকার মানুষ অতিষ্ঠ হয়ে ভগবানের কাছে তার ধ্বংসের জন্য প্রার্থনা করত। অত্যাচারিত মানুষের আর্তনাদে ভগবান সাড়া দিয়ে নিমাই ঘোষকে উপযুক্ত শাস্তি দিলেন। ভগবান রাম হয়ে নিমাই ঘোষকে ধ্বংস করে অত্যাচারিত মানুষকে রক্ষা করলেন।",
      "tag": "NDS 24",
      "sub_questions": [
        {
          "label": "ক",
          "question": "কাকে ভগবানের পূর্ণাবতার বলা হয়?",
          "explanation": "শ্রীকৃষ্ণকে ভগবানের পূর্ণাবতার বলা হয়।"
        },
        {
          "label": "খ",
          "question": "অংশাবতার বলতে কী বোঝ?",
          "explanation": "ভগবানের অপূর্ণাঙ্গের অবতারকে বলা হয় অংশাবতার। অংশাবতারে ভগবানের সমস্ত শক্তি ও গুণ থাকে না। অংশাবতার টি অনেক। তার মধ্যে দশটি প্রধান। যেমন- মৎস্য, কুর্ম, বরাহ, নৃসিংহ, বামন, পরশুরাম, রাম, বলরাম, বুদ্ধ ও কল্কি। এঁরা বিভিন্ন সময়ে আবির্ভূত হয়ে জগতের কল্যাণ সাধন করেছেন।"
        },
        {
          "label": "গ",
          "question": "উদ্দীপকে ভগবানের রাম হয়ে নিমাই ঘোষকে শাস্তি দেয়ার মধ্য দিয়ে হিন্দুধর্মের কোন ধারণাটির বহিঃপ্রকাশ ঘটেছে? ব্যাখ্যা করো।",
          "explanation": "উদ্দীপকে ভগবানের রাম হয়ে নিমাই ঘোষকে শাস্তি দেয়ার মধ্য দিয়ে হিন্দুধর্মের 'অবতার' ধারণাটির বহিঃপ্রকাশ ঘটেছে। দুষ্টের বিনাশ, সাধু-সজ্জনদের রক্ষা এবং ধর্ম সংস্থাপনের জন্য ঈশ্বর যখন কোনো রূপ ধারণ করে পৃথিবীতে নেমে আসেন তখন তাঁকে অবতার বলে। ভগবান বিষ্ণু বিভিন্ন সময়ে এবং বিভিন্ন রূপে পৃথিবীতে অবতরণ করেছেন। এঁরা হলেন: মৎস্য, কূর্ম, বরাহ, নৃসিংহ, বামন, পরশুরাম, রাম (শ্রীরামচন্দ্র), বলরাম, বুদ্ধ। সর্বশেষ কলি যুগে কল্কি অবতার রূপে অবতীর্ণ হবেন। উদ্দীপকে বর্ণিত, কাশীপুর এলাকার চেয়ারম্যান নিমাই ঘোষের অন্যায়- অত্যাচারে অতিষ্ঠ হয়ে এলাকার মানুষ ভগবানের কাছে তার ধ্বংসের জন্য প্রার্থনা করত। অত্যাচারিত মানুষের আর্তনাদে ভগবান রাম হয়ে নিমাই ঘোষকে ধ্বংস করে অত্যচারিত মানুষকে রক্ষা করলেন। ভগবান রামের এই ভূমিকা হিন্দুধর্মের 'অবতার' ধারণাটির সাথে সংশ্লিষ্ট।"
        },
        {
          "label": "ঘ",
          "question": "ভগবানের উক্ত রূপে আবির্ভূত হওয়ার কারণ বিশ্লেষণ করো।",
          "explanation": "ধর্ম সংস্থাপনের জন্য দুষ্টের বিনাশ এবং সাধু-সজ্জনদের রক্ষার জন্য ভগবান 'অবতার' রূপে আবির্ভূত হন। ভগবান বিষ্ণু যখন বিভিন্ন রূপ ধরে পৃথিবীতে অবতরণ করেন, তখন তাঁকে বলা হয় অবতার। অবতাররূপে তিনি জগতের কল্যাণ করেন। দুষ্টদের বিনাশ করেন। পৌরাণিক কাহিনি থেকে জানা যায়, বেদ প্রলয় পয়োধি জলে নিমগ্ন হলে ভগবান বিষ্ণু মৎস্যরূপ ধারণ করে বেদ উদ্ধার করেন। পুনরায় পৃথিবী জলপ্লাবিত হলে ভগবান বরাহরূপে পৃথিবীকে দন্তে ধারণ করেন। অত্যাচারী রাজা রাবণের বিনাশ সাধন করেন শ্রীরামচন্দ্র অবতার। হলধর বলরাম কর্ষণ করে পৃথিবীকে অমৃতময় করেন। একইসঙ্গে তিনি অন্যায়কেও দমন করেন। কলিযুগের শেষ ভাগে যখন অধর্ম ও অসত্যের প্রভাব প্রকট হয়ে উঠবে তখন বিষ্ণু কল্কিরূপে অবর্তীণ হয়ে জগতে ধর্ম ও সত্যকে পুনঃপ্রতিষ্ঠা করবেন। পরিশেষে বলা যায়, মাঝে মাঝে মনুষ্য সমাজে ধর্মের প্রতি অবজ্ঞা, অবহেলা দেখা দেয়। ধার্মিকদের জীবনে নেমে আসে নিপীড়ন-নির্যাতন। দুষ্কৃতকারীদের অত্যাচার-অনাচারে কলুষিত হয় সমাজজীবন। এরূপ অবস্থায় অন্যান্য শক্তিধর ঈশ্বর জীবের ন্যায় দেহ ধারণ করে অবতার আবির্ভূত হন ধর্মকে রক্ষা করতে, ধার্মিককে রক্ষা করতে।"
        }
      ]
    },
    {
      "number": "11",
      "uddipok": "উচ্চ শিক্ষিত ধর্মপ্রাণ মৃন্ময় দাস নিজ সমাজের দূরবস্থা দেখে ভীষণ কষ্ট পান। তিনি পুরো এলাকা ঘুরে ঘুরে সমস্যাগুলো চিহ্নিত করেন এবং এলাকার উন্নয়নের জন্য মানুষকে ধর্মের পথে চলতে উদ্বুদ্ধ করেন। মানবধর্মে বিশ্বাসী এই যুবক সকল ধর্মের সমন্বয়ের মাধ্যমে শান্তি স্থাপনে বিশ্বাসী ছিলেন। তার এ চারিত্রিক বৈশিষ্ট্য তাকে আন্তর্জাতিক পর্যায়ে খ্যাতি অর্জনেও সহায়তা করেছে।",
      "tag": "NDS 24",
      "sub_questions": [
        {
          "label": "ক",
          "question": "রামকৃষ্ণ মিশন প্রতিষ্ঠা করেন কে?",
          "explanation": "স্বামী বিবেকানন্দ রামকৃষ্ণ মিশন প্রতিষ্ঠা করেন।"
        },
        {
          "label": "খ",
          "question": "স্বামী বিবেকানন্দের আমেরিকার ধর্ম সভার বিচারে শ্রেষ্ঠ বক্তা হওয়ার কারণ কী ছিল? ব্যাখ্যা করো।",
          "explanation": "স্বামী বিবেকানন্দ যুক্তিযুক্ত ও সবার কাছে গ্রহণযোগ্য হয় এমন বক্তব্য দেওয়ার কারণে আমেরিকার ধর্ম সভার বিচারে শ্রেষ্ঠ বক্তা হন। ১৮৯৩ সালে স্বামী বিবেকানন্দ আমেরিকার শিকাগোতে বিশ্বধর্ম সম্মেলনে বক্তৃতা দেন। বক্তৃতায় তিনি বলেন, 'খ্রিষ্টানকে হিন্দু বা বৌদ্ধ হতে হবে না; অথবা হিন্দু বা বৌদ্ধকে খ্রিষ্টান হতে হবে না; কিন্তু প্রত্যেক ধর্মই অন্যান্য ধর্মের সারভাগগুলি গ্রহণ করে পুষ্টিলাভ করবে এবং নিজস্ব বিশেষত্ব বজায় রেখে নিজ প্রকৃতি অনুসারে বিকাশলাভ করবে।' বিবেকানন্দের এই বক্তৃতায় সবাই মুগ্ধ হন। ধর্মসভার বিচারে তিনি হন শ্রেষ্ঠ বক্তা।"
        },
        {
          "label": "গ",
          "question": "মৃন্ময় দাসের সাথে স্বামী বিবেকানন্দের মিল কোথায়? ব্যাখ্যা করো।",
          "explanation": "মৃন্ময় দাসের সাথে স্বামী বিবেকানন্দের মিল হলো উভয়ই উচ্চ শিক্ষিত, ধর্মপ্রাণ ও মানবধর্মে বিশ্বাসী। বিবেকানন্দের প্রকৃত নাম নরেন্দ্রনাথ দত্ত। তিনি ছিলেন অত্যন্ত মেধাবী। বিশেষ করে দর্শনশাস্ত্রে তাঁর অগাধ পাণ্ডিত্য ছিল। তিনি শ্রীরামকৃষ্ণের নিকট ত্যাগের মন্ত্রে দীক্ষা নেন। ধর্মপ্রাণ এই সাধক মানবধর্মে অনুপ্রাণিত হয়ে নিজের চোখে ভারতবাসীর দুরবস্থা দেখেন। তাদের সেবার জন্য তিনি নিরলস পরিশ্রম করেন। তিনি মনে করতেন, মানুষে মানুষে কোনো ভেদাভেদ নেই। জীবসেবা মানেই ঈশ্বরসেবা। ১৮৯৩ সালে ধর্মসভায় বক্তৃতার পর সারা আমেরিকায় স্বামীজীর নাম ছড়িয়ে পড়ে। উদ্দীপকে বর্ণিত, উচ্চ শিক্ষিত ধর্মপ্রাণ মৃন্ময় দাস নিজ এলাকার উন্নয়নের জন্য মানুষকে ধর্মের পথে চলতে উদ্বুদ্ধ করেন। মানবধর্মে বিশ্বাসী এই যুবক সকল ধর্মের সমন্বয়ের মাধ্যমে শান্তি স্থাপনে বিশ্বাসী ছিলেন। তার এ চারিত্রিক বৈশিষ্ট্য তাকে আন্তর্জাতিক পর্যায়ে খ্যাতি অর্জনেও সহায়তা করেছে। মৃন্ময় দাসের এরূপ আদর্শ স্বামীজীর সাথে সাদৃশ্যপূর্ণ।"
        },
        {
          "label": "ঘ",
          "question": "মৃন্ময় দাসের কর্মকাণ্ডে স্বামী বিবেকানন্দের চারিত্রিক বৈশিষ্ট্যের পূর্ণ প্রতিফলন ঘটেছে কি? উত্তরের পক্ষে যুক্তি দাও।",
          "explanation": "না, মৃন্ময় দাসের কর্মকাণ্ডে স্বামী বিবেকানন্দের চারিত্রিক' বৈশিষ্ট্যের পূর্ণ প্রতিফলন ঘটেনি। উদ্দীপকে বর্ণিত ঘটনায় মৃন্ময় দাসকে উচ্চ শিক্ষিত, ধর্মপ্রাণ বলার পাশাপাশি সকল ধর্মের সমন্বয়ের মাধ্যমে শান্তি স্থাপনে বিশ্বাসী হিসেবে উল্লেখ করা হয়েছে। তার এ চারিত্রিক বৈশিষ্ট্য তাকে. আন্তর্জাতিক পর্যায়ে খ্যাতি অর্জনেও সহায়তা করেছে। অন্যদিকে, উচ্চ শিক্ষিত ও ধর্মপ্রাণ হওয়ার পাশাপাশি সমাজ সংস্কারে গুরুত্বপূর্ণ ভূমিকা পালন করেন। বিবেকানন্দ সতীদাহ প্রথা বিলোপের জন্য তিনি রাজা রামমোহন রায়ের নিকট কৃতজ্ঞতা প্রকাশ করেন। বিধবাবিবাহ প্রচলনের জন্য বিদ্যাসাগরকে 'মহাবীর' বলে আখ্যায়িত করেন। বিবেকানন্দ নারী স্বাধীনতায় বিশ্বাসী ছিলেন। নারীশিক্ষাকে তিনি সর্বান্তঃকরণে সমর্থন 'করতেন। তাঁর কাছে কোনো জাতিভেদ ছিল না। তিনি বলতেন, নিচ জাতি, মুর্খ, দরিদ্র, অজ্ঞ, মুচি, মেথর সকলেই আমাদের ভাই। এদের সেবাই পরম ধর্ম। তিনি জানতেন, শিক্ষা ব্যতীত কোনো জাতির উন্নয়ন সম্ভব নয়। তাই তিনি 'দেশের জনগণকে শিক্ষিত করে তোলার চেষ্টা করেন। স্বামী বিবেকানন্দ সমাজ সংস্কার ও ধর্ম প্রচারের পাশাপাশি দেশের উন্নয়নের কথাও ভেবেছেন। বিবেকানন্দ তাঁর গুরুদেবের আদর্শ প্রচারের জন্য ১৮৯৭ সনে 'রামকৃষ্ণ মিশন' প্রতিষ্ঠা করেন। পরের বছর একটি মঠও প্রতিষ্ঠা করেন। পৃথিবীব্যাপী এই মঠ ও মিশনের মাধ্যমে ধর্ম চর্চার পাশাপাশি অসংখ্য মানুষকে সেবা প্রদান করা হচ্ছে। স্বামী বিবেকানন্দের এসব বিষয় উদ্দীপকের মৃন্ময় দাসের কর্মকাণ্ডে প্রকাশ পায়নি। তাই বলা যায়, মৃন্ময় দাসের কর্মকাণ্ডে স্বামী বিবেকানন্দের চারিত্রিক বৈশিষ্ট্যের পূর্ণ প্রতিফলন ঘটেনি।"
        }
      ]
    }
  ]
}