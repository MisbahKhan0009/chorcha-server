{
  "title": "সিলেট বোর্ড ২০২৩",
  "subtitle": "হিন্দু ধর্ম ও নৈতিক শিক্ষা (10)",
  "questions": [
    {
      "number": "1",
      "uddipok": "বিমল বাবু তার পরিবার দেখাশোনা করেন। অতিথি সেবা, মা-বাবার দেখাশোনা করেন। তিনি সামাজিক দায়িত্ব-কর্তব্য পালন করেন। অপরদিকে, তার বড় ভাই দেবব্রত জাগতিক চিন্তা ত্যাগ করে বিভিন্ন ধর্মীয় অনুষ্ঠানে গিয়ে ধর্ম কথা শ্রবণ করেন। তিনি মনে করেন, জাগতিক চিন্তা না করে ঈশ্বর সাধনায় মুক্তি লাভ সম্ভব। তাই তিনি শুধু ঈশ্বর চিন্তায় মগ্ন থাকেন।",
      "tag": "SB 23",
      "sub_questions": [
        {
          "label": "ক",
          "question": "অবতার কাকে বলে?",
          "explanation": "ভগবান তাঁর ভক্তদের রক্ষা করার জন্য মাঝে মাঝে বিভিন্নরূপে পৃথিবীতে নেমে আসেন, তখন তাঁকে অবতার বলা হয়।"
        },
        {
          "label": "খ",
          "question": "কোন আশ্রমে বিদ্যাশিক্ষা লাভ করা যায়? ব্যাখ্যা করো।",
          "explanation": "নিম্নের অনুরুপ, লেখাপড়া শেখানো হয় কিংবা বিদ্যাশিক্ষা লাভ করা যায় ব্রহ্মচর্যাশ্রমে। ব্রহ্মচর্যাশ্রম আশ্রমে মানুষের পাঁচ বছর বয়স হলেই তাকে গুরুগৃহে গমন করে ব্রহ্মচর্য জীবন শুরু করতে হয়। গুরুর নিকট দীক্ষাগ্রহণ, গুরুর তত্ত্বাবধানে পড়াশোনা করতে হয়। এ আশ্রমে থেকে শিষ্যকে গুরুর নির্দেশে বহু শাস্ত্র অধ্যয়ন, আত্মসংযম, পরিশ্রম ও কঠোর জীবনযাপনে অভ্যস্ত হতে হয়।"
        },
        {
          "label": "গ",
          "question": "বিমল বাবুর কাজগুলো কোন আশ্রমের পর্যায় পড়ে? বর্ণনা করো।",
          "explanation": "নিম্নের অনুরুপ, কমল বাবুর কাজটি মানবজীবনের গার্হস্থ্য আশ্রমের পর্যায়ভুক্ত। মানুষ গার্হস্থ্য আশ্রমে বিবাহের মাধ্যমে সন্তান-সন্ততি লাভ এবং তাদের ভরণ-পোষণসহ পারিবারিক জীবনে প্রতিদিন পাঁচটি যজ্ঞ কর্মের অনুশীলন করে। এই পাঁচটি যজ্ঞ হচ্ছে: পিতৃযজ্ঞ, দৈবযজ্ঞ, ভূতযজ্ঞ, নৃযজ্ঞ ও ঋষিযজ্ঞ। মা-বাবার প্রতি কর্তব্য সম্পাদন করে একজন সন্তান পিতৃযজ্ঞ সম্পন্ন করে থাকে। প্রকৃতিদত্ত বস্তু ভোগ করার সময় মানুষ কৃতজ্ঞ চিত্তে ভগবানকে তার ভোগ্যবস্তু নিবেদন করে থাকেন। এই কর্মটিকে বলা হয় দৈবযজ্ঞ। ভূতযজ্ঞ হচ্ছে পাখিসহ অন্যান্য জীবজন্তুর আহার প্রদানসহ নানা প্রকার পরিচর্যা। অতিথি সেবাকে বলা হয় নৃযজ্ঞ। পদ্ধতিগতভাবে বেদসহ প্রয়োজনীয় গ্রন্থাদি পাঠের দ্বারা জ্ঞান ও নৈতিকতা অর্জনের প্রচেষ্টাকে বলা হয় ঋষিযজ্ঞ। এ সমস্ত কর্মের মধ্য দিয়ে সমাজের প্রতি মানুষ তার কর্তব্য সম্পাদন করেন। এসবই গার্হস্থ্য আশ্রমের কর্ম। এরূপ আশ্রমের প্রতিফলন ঘটেছে উদ্দীপকের কমল বাবুর কর্মকাণ্ডে। উদ্দীপকে বলা হয়েছে, কমল বাবু ছেলেমেয়ে স্ত্রীসহ পরিবারের সকলের দেখা-শোনা এবং ব্যয়ভার বহন করেন। অতিথি সেবাসহ সমাজের সকল দায়িত্ব নিষ্ঠার সাথে পালন করেন। তার এসব ধর্ম গার্হস্থ্য আশ্রমের অন্তর্ভুক্ত। কারণ গার্হস্থ্য আশ্রমে মানুষ সংসার ধর্ম এবং সামাজিক দায়িত্ব • পালন করে থাকেন।"
        },
        {
          "label": "ঘ",
          "question": "উদ্দীপকে দেবব্রতের কর্মকাণ্ডের মাধ্যমে কি মোক্ষলাভ সম্ভব? উত্তরের সপক্ষে যুক্তি প্রদর্শন করো।",
          "explanation": "হ্যাঁ, উদ্দীপকে দেবব্রতের কর্মকান্ডের মাধ্যমে মোক্ষলাভ সম্ভব। উদ্দীপকের দেবব্রত জাগতিক চিন্তা ত্যাগ করে বিভিন্ন ধর্মীয় অনুষ্ঠানে গিয়ে ধর্ম কথা শ্রবণ করেন। তিনি মনে করেন, জাগতিক চিন্তা না করে ঈশ্বর সাধনায় মুক্তি লাভ সম্ভব। তাই তিনি শুধু ঈশ্বর চিন্তায় মগ্ন থাকেন। অর্থাৎ দেবব্রতের জীবনপ্রণালি সন্ন্যাস আশ্রমের সাথে সাদৃশ্যপূর্ণ। এই আশ্রমে এসে সন্ন্যাসী একাকী জীবনধারণ করেন। পাশাপাশি অতীত জীবনের স্মৃতি পরিহার করে এক মনে এক ধ্যানে ঈশ্বর চিন্তায় মগ্ন থাকেন। শাস্ত্রবচনে জানা যায়, 'দণ্ডগ্রহণমাত্রেণ নরো নারায়ণো ভবেৎ।' অর্থাৎ, সন্ন্যাস গ্রহণ করলেই মানুষ নারায়ণ বা দেবতা হয়ে যায়। এদিক থেকে বলা যায়, দেবব্রতের পক্ষে মোক্ষলাভ সম্ভব। পাশাপাশি দেবব্রত জাগতিক চিন্তা না করে শুধু ঈশ্বর চিন্তায় মগ্ন থাকেন। অর্থাৎ তিনি নিষ্কাম কর্ম করেন। ঋষিগণ ঈশ্বরলাভ বা মোক্ষলাভের উপায় হিসেবে যে তিনটি সাধন পথের নির্দেশ দিয়েছেন, তার একটি হলো কর্মযোগ। কর্মযোগ বলতে নিষ্কাম কর্মকেই বোঝায়। কারণ যে কর্মে কর্তার মনে ফল লাভের কোনো আশা থাকে না তাই নিষ্কাম কর্ম। দেবব্রত নিষ্কাম কর্ম করার কারণে তিনি মোক্ষলাভ করবেন। উপরের আলোচনার প্রেক্ষিতে বলা যায়, উদ্দীপকে দেবব্রতের কর্মকান্ডের মাধ্যমে মোক্ষলাভ সম্ভব।"
        }
      ]
    },
    {
      "number": "2",
      "uddipok": "i. মৈত্রী পহেলা বৈশাখের দিন সকালে পূজার অনুষ্ঠানে অংশ গ্রহণ করে গ্রামের সকলের সাথে আনন্দ উপভোগ করে। এ আনন্দ উৎসব তার কাছে ছিল এক মিলন মেলা। ii. অনন্যা প্রতি বছর কার্তিক মাসের শুক্লা দ্বিতীয়া তিথিতে উপবাস থেকে তার ভাইয়ের কপালে ফোঁটা দিয়ে ভাইয়ের দীর্ঘায়ু কামনা করে।",
      "tag": "SB 23",
      "sub_questions": [
        {
          "label": "ক",
          "question": "কোন তিথিতে রথযাত্রা শুরু হয়?",
          "explanation": "আষাঢ় মাসের শুক্লা-দ্বিতীয়া তিথিতে রথযাত্রা শুরু হয়।"
        },
        {
          "label": "খ",
          "question": "দোলযাত্রা বলতে কী বোঝায়?",
          "explanation": "ফাল্গুনী পূর্ণিমার দিন রাধা-কৃষ্ণকে দোলায় রেখে আবির, কুমকুমে রাঙিয়ে যে পূজা করা হয় তাকে দোলযাত্রা বলে। ফাল্গুনী পূর্ণিমা বা দোল পূর্ণিমার দিন বৃন্দাবনে শ্রীকৃষ্ণ আবীর নিয়ে রাধিকা ও অন্য গোপীগণের সাথে রং খেলায় মেতে ছিলেন। সে ঘটনা থেকেই এ দোল খেলার প্রবর্তন। দোলযাত্রা উপলক্ষে বিভিন্ন স্থানে গান, মেলা প্রভৃতির আয়োজন করা হয়। এ উৎসবের দিন শত্রু-মিত্র, নারী-পুরুষ নির্বিশেষে সকলে বিভিন্ন প্রকার রং নিয়ে খেলায় মত্ত হয়ে বিভেদ ভুলে যায়। বাংলার বাইরে এ উৎসবটি হোলি উৎসব নামে পরিচিত।"
        },
        {
          "label": "গ",
          "question": "অনন্যা কীভাবে উদ্দীপকে বর্ণিত ধর্মাচারটি উদ্যাপন করবে- তা ব্যাখ্যা করো।",
          "explanation": "অনন্যা ভ্রাতৃদ্বিতীয়া বা ভাইফোঁটা ধর্মাচারটি শাস্ত্র বর্ণিত রীতি অনুযায়ী উদযাপন করবে। উদ্দীপক (ii) এ অনন্যা প্রতি বছর কার্তিক মাসের শুক্লা দ্বিতীয়া তিথিতে উপবাস থেকে তার ভাইয়ের কপালে ফোঁটা দিয়ে ভাইয়ের দীর্ঘায়ু কামনা করে। এখানে হিন্দুধর্মাচারগুলোর অন্যতম ভাইফোঁটা বা ভ্রাতৃদ্বিতীয়াকে ইঙ্গিত করা হয়েছে। কার্তিক মাসের শুক্লা পক্ষের দ্বিতীয়া তিথিতে ভ্রাতৃদ্বিতীয়া পালন করা হয়। এটি খুব পবিত্র দিন। ভাইকে যাতে কোনো বিপদ-আপদ স্পর্শ করতে না পারে সেজন্য বোনরা এদিন উপবাস থেকে ভাইয়ের কপালে ফোঁটা দেয়। বাঁ হাতের কড়ে অথবা অনামিকা আঙুল দিয়ে চন্দনের কিংবা ঘি, কাজল বা দধির ফোঁটা দিয়ে ভাইয়ের দীর্ঘায়ু কামনা করে বলা হয়-'ভাইয়ের কপালে দিলাম ফোঁটা, যমের দুয়ারে পড়ল কাঁটা।' এরপর ভাইকে ফল, মিষ্টি, পায়েস, লুচি, প্রভৃতি উপাদেয় খাদ্য, পরিবেশন করা হয়। এভাবেই ভ্রাতৃদ্বিতীয়া বা ভাইফোঁটা ধর্মাচারটি উদযাপন করা হয়।"
        },
        {
          "label": "ঘ",
          "question": "পারিবারিক ও ধর্মীয় জীবনে মৈত্রীর পালনকৃত ধর্মাচারটির প্রভাব বিশ্লেষণ করো।",
          "explanation": "পারিবারিক ও ধর্মীয় জীবনে মৈত্রীর পালনকৃত ধর্মাচারটি তথা বর্ষবরণ পারিবারিক বন্ধন ও অসাম্প্রদায়িক চেতনার বিকাশে গুরুত্বপূর্ণ ভূমিকা পালন করে। বাংলা সনের প্রথম দিন নতুন বছরকে বরণ করার জন্য যে উৎসব পালন করা হয় তাকে বর্ষবরণ বলা হয়। বাঙালি হিসেবে আমাদের যে নৃতাত্ত্বিক পরিচয় আছে তার অন্যতম উৎসব হলো এ বর্ষবরণ। এদিন মঙ্গল -শোভাযাত্রা, পূজা, মিষ্টি খাওয়া, ভাব-বিনিময় ও হালখাতাসহ নানা প্রকার অনুষ্ঠান করা হয়। এ অনুষ্ঠান উপলক্ষ্যে সকল শ্রেণি-বর্ণের মানুষের সমাবেশ ঘটে। ফলে পারিবারিক ও সামাজিক বন্ধন সুদৃঢ় হয়। ছোট-বড়, 'ধনী-গরিব, হিন্দু-মুসলিম-বৌদ্ধ-খ্রিষ্টানসহ সকল ধর্ম-বর্ণের বাঙালিরা এই উৎসব পালন করে। এমনকি ক্ষুদ্র-নৃতাত্ত্বিক গোষ্ঠীরাও তাদের ধর্মীয় ও সামাজিক আচার-অনুষ্ঠানের মাধ্যমে বর্ষবরণ উৎসব 'বৈসাবি' পালন করে থাকে। বর্ষবরণের দিনে পুরোনো দুঃখ-কষ্ট ভুলে সবাই একত্র হয়ে ভাবের আদান-প্রদান করে। যার ফলে দিনটি মানুষের মিলনমেলায় পরিণত হয়। এভাবে বর্ষবরণ উৎসবটি মানুষের মনে অসাম্প্রদায়িক চেতনার বিকাশে গুরুত্বপূর্ণ ভূমিকা পালন করে।. উপরের আলোচনা শেষে বলা যায়, সকল ধর্ম-বর্ণ-দল-মত নির্বিশেষে বাঙালি নতুন বর্ষকে বরণ করে, যা পারিবারিক বন্ধন সুদৃঢ় করার পাশাপাশি ধর্মীয় সহনশীলতা ও সম্প্রীতি বিকাশে সহায়তা করে।"
        }
      ]
    },
    {
      "number": "3",
      "uddipok": "গোপাল ও গৌতম দুই বন্ধু। গোপাল কৃষ্ণ ভক্ত। সে গ্রামের এক ধর্ম বিষয়ক সভায় অংশগ্রহণ করে। সেখানে প্রভুপাদ অদ্বৈত আচার্যের বক্তব্য শুনল। তিনি বললেন, হিন্দুধর্মে একটা যুগে ধর্মগ্রন্থ গীতা ও ভক্তিবাদ সমৃদ্ধ ছিল। অন্যদিকে, গৌতম শিব উপাসক। তিনি মনে করেন, শৈব উপাসনায় ঈশ্বর লাভ সম্ভব। এ নিয়ে দুজনের মধ্যে মতবিরোধ হয়। এক সময় দুজনে এ সিদ্ধান্তে উপনীত হয় যে, 'যত মত তত পথ' উভয় মতের লক্ষ্য ঈশ্বর লাভ।",
      "tag": "SB 23",
      "sub_questions": [
        {
          "label": "ক",
          "question": "বেদ কী?",
          "explanation": "বেদ হিন্দুদের প্রধান ধর্মগ্রন্থ।"
        },
        {
          "label": "খ",
          "question": "বৈদিক যুগ বলতে কী বোঝায়?",
          "explanation": "হিন্দুধর্মের বিকাশমান স্তরের মধ্যে প্রথম স্তর হলো বৈদিক যুগ। বৈদিক যুগে প্রধান, ধর্মীয় ক্রিয়া--কর্ম ছিল যাগযজ্ঞ। বৈদিক দেব-দেবীরা ছিলেন নিরাকার। তাদের কোনো মূর্তি গড়া হতো না। যজ্ঞে এসব দেব- দেবীদের আহ্বান করা হতো। বৈদিক যুগের প্রার্থনায় দেখা যায়, জীবনে সমৃদ্ধি, জীবের প্রতি স্নেহ-প্রীতি এবং জগতের শান্তি কামনা। মোক্ষলাভের সহায়ক হিসেবে সন্ন্যাসবাদের আবির্ভাব এই যুগে ঘটে।"
        },
        {
          "label": "গ",
          "question": "'প্রভুপাদ অদ্বৈত আচার্য' হিন্দুধর্মের যে যুগের কথা বলেছেন তার সাথে পাঠ্যবইয়ের কোন যুগের মিল রয়েছে? ব্যাখ্যা করো।",
          "explanation": "প্রভুপাদ অদ্বৈত আচার্য হিন্দুধর্মের যে যুগের কথা বলেছেন তার সাথে পাঠ্যবইয়ের পৌরাণিক যুগের মিল রয়েছে। উদ্দীপকে বর্ণিত ঘটনায় গ্রামের ধর্ম বিষয়ক এক সভায় প্রভুপাদ অদ্বৈত আচার্য বলেন, হিন্দুধর্মে একটা যুগে ধর্মগ্রন্থ গীতা ও ভক্তিবাদ সমৃদ্ধ ছিল। প্রকৃতপক্ষে পৌরাণিক যুগে হিন্দুধর্মের চিন্তা জগতে ভক্তির প্রাধান্য লক্ষ করা যায়। তখন ভক্তিকে অবলম্বন করে বিভিন্ন ধর্মীয় সম্প্রদায়ের প্রকাশ ঘটে। দেবতা একাধিক, তাই পরমব্রহ্মের স্থান নিয়ে বিভিন্ন দেব- দেবীর অনুসারী ভক্তগণের মধ্যে প্রতিদ্বন্দ্বিতা দেখা দেয়। এভাবে বৈষ্ণব, শৈব, শাক্ত প্রভৃতি সম্প্রদায়ের উদ্ভব ঘটে। পৌরাণিক যুগে বৈষ্ণব ধর্মে বিষ্ণু বা শ্রীকৃষ্ণ ভগবান হিসেবে পূজিত হন। পাশাপাশি বৈদিক কর্মবাদ ও বেদান্তের নির্গুণ ব্রহ্মবাদ থেকে পৌরাণিক ধর্মসমূহের পার্থক্য লক্ষ করা যায়। পৌরাণিক যুগে হিন্দুধর্মের অবতার পুরুষদের মাহাত্ম্য কীর্তনে বিভিন্ন পুরাণ ও উপপুরাণ প্রণীত হয়। বিষ্ণুপুরাণ, শিবপুরাণ, কূর্মপুরাণ, মৎস্যপুরাণ, লিঙ্গপুরাণ, ভাগবতপুরাণ' এবং বেশকিছু উপ-পুরাণও এই যুগে রচিত হয়।"
        },
        {
          "label": "ঘ",
          "question": "\"যত মত তত পথ,\" উক্তিটির সপক্ষে যুক্তি উপস্থাপন করো।",
          "explanation": "'যত মত তত পথ, কিন্তু লক্ষ্য এক ঈশ্বরলাভ'- শ্রীরামকৃষ্ণের এই উপদেশের আলোকে শেখর বাবুর চিন্তা যৌক্তিক বলা যায়। শ্রীরামকৃষ্ণ বিভিন্ন ধর্ম মতে সাধনা করেছিলেন। তিনি সকল পথেই সিদ্ধি লাভ করেন। এভাবে ধর্ম সাধনায় তিনি উপলব্ধি করেন যে, সকল পথেই ঈশ্বরকে পাওয়া যায়, যদি মনে ভক্তি থাকে। পথ ভিন্ন হলেও সকলের লক্ষ্য এক ঈশ্বরকে লাভ করা। তাই তিনি বলেন, যত মত তত পথ। অর্থাৎ, যতগুলো মত আছে পথ সম্পর্কে তার সবই সত্য। সর পথেই ঈশ্বরকে পাওয়া যায়। এ কারণে আমাদের সকল মতের প্রতি শ্রদ্ধা দেখাতে হবে। শ্রীরামকৃষ্ণের এই আদর্শ মানুষকে সব ধর্মমতের প্রতি শ্রদ্ধা পোষণ করার শিক্ষা দেয়। বস্তুত হিন্দুধর্মে বিভিন্ন মতাদর্শের অনুসরণ করা হয়ে থাকে। শাক্ত, বৈষ্ণব, তান্ত্রিক প্রভৃতি মতাদর্শের অনুসারীরা ভিন্ন ভিন্ন উপায়ে সাধনা করে থাকেন। তবে সব সাধনপথেই সিদ্ধিলাভ করা যায়। কেননা, সব. মতের লক্ষ্য একটাই, ঈশ্বরলাভ করা। উদ্দীপকে বর্ণিত শেখর বাবু দেব-দেবীর আরাধনার মাধ্যমে ঈশ্বরের সান্নিধ্য পেতে চান। তিনি মনে করেন, যে যেভাবেই আরাধনা করুক না কেন শেষ পর্যন্ত এক ঈশ্বরের নিকটই পৌঁছাবে। তার এই চিন্তা শ্রীরামকৃষ্ণের এই উপদেশের সাথে সাদৃশ্যপূর্ণ। পরিশেষে বলা যায়, পথ মুখ্য বিষয় নয়, মূল বিষয় হলো নিষ্ঠা। নিষ্ঠার সাথে সাধনা করলে সব পথেই ঈশ্বরকে লাভ করা যায়। এ কারণে 'যত মত তত পথ, কিন্তু লক্ষ্য এক ঈশ্বরলাভ'- শ্রীরামকৃষ্ণের এই উপদেশের আলোকে শেখর বাবুর চিন্তাকে যৌক্তিক বলা যায়।"
        }
      ]
    },
    {
      "number": "4",
      "uddipok": "অসীমের গ্রামে আষাঢ় মাসে বিশেষ তিথিতে গ্রামবাসী মিলে একটি চাকাওয়ালা গাড়ি সাজিয়ে তিনজন দেবতার প্রতিমা বসিয়ে রশি বেঁধে টেনে এক মন্দির থেকে অন্য মন্দিরে নিয়ে যায় এবং সবাই মিলে ধুমধাম করে নয় দিন ব্যাপী বিভিন্ন ধর্মীয় অনুষ্ঠান ও আনন্দ উৎসব পালন করে। অনুষ্ঠান উপলক্ষ্যে নয় দিন ব্যাপী মেলা বসে।",
      "tag": "SB 23",
      "sub_questions": [
        {
          "label": "ক",
          "question": "রথ কী?",
          "explanation": "রথ হলো চাকাওয়ালা একটি যান।"
        },
        {
          "label": "খ",
          "question": "ধর্মাচার বলতে কী বোঝ?",
          "explanation": "যে সকল আচার-আচরণ আমাদের জীবনকে সুন্দর ও কল্যাণময় করে তোলে সেগুলোই ধর্মাচার। জন্ম থেকে মৃত্যু পর্যন্ত পালিত যেসব মাঙ্গলিক আচার-অনুষ্ঠান ধর্মনীতির সাথে সম্পর্কিত, সেগুলোই ধর্মাচার। ধর্মাচার ধর্মীয় বিধি-বিধান দ্বারা অনুমোদিত। সংক্রান্তি, গৃহপ্রবেশ, জামাইষষ্ঠী, রাখীবন্ধন, ভাইফোঁটা, দীপাবলি, হাতেখড়ি, নবান্ন প্রভৃতি ধর্মাচার।"
        },
        {
          "label": "গ",
          "question": "উদ্দীপকে অসীমের গ্রামবাসী মিলে কোন অনুষ্ঠানের আয়োজন করে? উক্ত অনুষ্ঠানের বর্ণনা দাও।",
          "explanation": "নিম্নের অনুরুপ, তথ্যসূত্র-১ এ রথযাত্রা ধর্মানুষ্ঠানটি নির্দেশিত হয়েছে। হিন্দুদের ধর্মানুষ্ঠানগুলোর মধ্যে রথযাত্রা অন্যতম। আষাঢ় মাসের শুক্লা দ্বিতীয়া তিথিতে রথযাত্রা শুরু হয়। রথ হলো চাকাওয়ালা একটি যান। যেখানে তিনজন দেবতা- জগন্নাথ, বলরাম ও সুভদ্রা অধিষ্ঠিত থাকেন। ভক্তগণ এই যানটিকে একটি নির্দিষ্ট দেবালয় বা মন্দির থেকে রশি দিয়ে টেনে অন্য একটি নির্দিষ্ট মন্দির বা বারোয়ারি তলায় রেখে আসে। এরপর ঠিক নবম দিনে অর্থাৎ একাদশীর দিন সে স্থান থেকে টেনে পুনরায় পূর্বের নির্দিষ্ট মন্দিরে ফিরিয়ে নিয়ে যাওয়া হয়। এ পর্বটির নাম জগন্নাথদেবের পুনর্যাত্রা বা উল্টোরথ। এই রথযাত্রা উপলক্ষে নয় দিনব্যাপী বিভিন্ন ধর্মীয় অনুষ্ঠান ও মেলা অনুষ্ঠিত হয়। উদ্দীপকের তথ্যসূত্র-১ এ দেখতে পাই, সাগরের মা বর্ষাকালে এক বিশেষ তিথিতে পুরীতে দেবতা দর্শনে গিয়েছিলেন। তিনি দেখলেন, সেখানে অনেক লোকের সমাগমে এক বিশাল উৎসব পালিত হচ্ছে। এখানে বর্ষাকালের তিথি বলতে আষাঢ় মাসের শুক্লা দ্বিতীয়া তিথিকে এবং পুরী বলতে উড়িষ্যার পুরীতে অবস্থিত জগন্নাথ দেবের মন্দিরকে বোঝানো হয়েছে। তাই বলা যায়, উদ্দীপকে রথযাত্রা ধর্মানুষ্ঠানটির প্রতিই ইঙ্গিত করা হয়েছে ।"
        },
        {
          "label": "ঘ",
          "question": "সামাজিক জীবনে অসীমের গ্রামের পালনকৃত অনুষ্ঠানের প্রভাব বিশ্লেষণ করো।",
          "explanation": "অসীমের গ্রামের পালনকৃত অনুষ্ঠানটি অর্থাৎ রথযাত্রার তাৎপর্য অপরিসীম। হিন্দুদের ধর্মীয় অনুষ্ঠানগুলোর মধ্যে রথযাত্রা একটি। আষাঢ় মাসের শুক্লা-দ্বিতীয়া তিথিতে রথযাত্রা শুরু হয়। ভগবান জগন্নাথ রথযাত্রা অনুষ্ঠানের মাধ্যমে নিজের দেবালয় ছেড়ে সাধারণ মানুষের কাছে নেমে আসেন। তিনি মূলত হিংসা-বিদ্বেষ-ঘৃণা বিষয়গুলোকে মুছে দিয়ে মানুষের মনে ঈশ্বরপ্রেম ও ভ্রাতৃত্ববোধ জাগ্রত করেন। জীবাত্মার সাথে পরমাত্মার যে বন্ধন তা স্মরণ করিয়ে দেন। এর ফলে মোক্ষলাভই যে মানুষের একমাত্র উদ্দেশ্য তা বোঝার মাধ্যমে মানুষের মনে ঈশ্বরপ্রেম জাগ্রত হয়। রথযাত্রা হিন্দুদের ধর্মীয় উৎসব হলেও বর্তমানে সর্বজনীন উৎসব হিসেবে রূপলাভ করেছে। রথযাত্রা উপলক্ষ্যে ৯ দিনব্যাপী বিভিন্ন ধর্মীয় অনুষ্ঠান ও মেলা অনুষ্ঠিত হয়। ফলে মানুষের মধ্যে মিলনমেলা তৈরি হয়। নানা জাতি, বর্ণের মানুষ সব ভেদাভেদ ভুলে গিয়ে একাত্ম হয়ে যায়। একে-অপরের সাথে মনের দুঃখ- সুখের বিনিময় করে। ফলে সামাজিক বন্ধন আরও সৃদৃঢ় হয়। আলোচনা শেষে বলা যায়, রথযাত্রা আমাদের অর্থনৈতিক ও ধর্মীয় দিকের পাশাপাশি জাতি, বর্ণের বিভেদ মুক্ত সমাজ গঠনের শিক্ষা দিয়ে থাকে।"
        }
      ]
    },
    {
      "number": "5",
      "uddipok": "i. এক নিঃসন্তান দম্পত্তি সন্তান কামনা করে ভক্তি ভরে কার্তিক মাসের সংক্রান্তি দিনে এক দেবতার পূজার আয়োজন করে। ii. পলাশপুর গ্রামে হঠাৎ বসন্ত রোগ দেখা দেওয়ায় গ্রামবাসী শ্রাবণ মাসের শুক্লা সপ্তমী তিথিতে এক দেবীর পূজা ও আরাধনা করেন। গ্রামবাসী ধীরে ধীরে উড় রোগ থেকে মুক্তি পায়।",
      "tag": "SB 23",
      "sub_questions": [
        {
          "label": "ক",
          "question": "লৌকিক দেবতা কাকে বলে?",
          "explanation": "বেদ ও পুরাণে যে সকল দেবতার কথা বলা হয়নি, কিন্তু ভক্তগণ যাদের পূজা করেন তাঁদের বলা হয় লৌকিক দেবতা ।"
        },
        {
          "label": "খ",
          "question": "বৈদিক পূজা-অর্চনা কীভাবে করা হতো- তা ব্যাখ্যা করো।",
          "explanation": "বৈদিক পূজা-অর্চনা করার মাধ্যম ছিল- যোগ-যজ্ঞ। বৈদিক পূজাপদ্ধতি ছিল যোগ বা হোম ভিত্তিক। বৈদিক উপাসনা রীতিতে প্রতিমা পূজা ছিল না। হোমানল বা অগ্নির মাধ্যমে বেদের মন্ত্র উচ্চারণ করে অন্যান্য দেবতাকে আহ্বান করা হতো। অগ্নিকে বলা হতো যজ্ঞের পুরোহিত, দীপ্তিময়, দেবগণের আহ্বানকারী ঋত্বিক। যজ্ঞের জন্য প্রজ্বলিত অগ্নিতে বিভিন্ন দেবতার জন্য ঘৃত, পিঠা, পায়েস প্রভৃতি অর্পণ করা হতো। এ সময় যজ্ঞই ছিল প্রধান ধর্মকর্ম। এ যজ্ঞের মাধ্যমেই বৈদিক ঋষিরা দেব-দেবীর সান্নিধ্য লাভ করতেন।"
        },
        {
          "label": "গ",
          "question": "হিন্দু সমাজকে কীভাবে দেব-দেবীর পূজায় উদ্বুদ্ধ করা যায় তা প্রথম উদ্দীপকের আলোকে বর্ণনা করো।",
          "explanation": "হিন্দু সমাজকে ঈশ্বরের সন্তুষ্টি ও মোক্ষলাভে আকৃষ্ট করে দেব- দেবীর পূজায় উদ্বুদ্ধ করা যায়। ঈশ্বর সীমাহীন গুণ ও ক্ষমতার অধিকারী। তিনি যখন নিজের কোনো গুণ বা ক্ষমতাকে কোনো বিশেষ আকার বা রূপে প্রকাশ করেন, তখন তাঁকে দেবতা বলে। দেবতাদের বিভিন্ন গুণ বা ক্ষমতার জন্য তাঁদের পূজা করা হয়। পূজার মাধ্যমে তাঁরা খুশি হন। মানুষ দেবতাদের কৃপা লাভ এবং সুখ-শান্তিতে বসবাস করার জন্য পূজা করে। দেবতাদের পূজা করলে ঈশ্বর সন্তুষ্ট হন এবং পুজারীর প্রতি সদয় হন। উদ্দীপক-(i) এ দেখতে পাই, এক নিঃসন্তান দম্পতি সন্তান কামনা করে ভক্তিভরে কার্তিক মাসের সংক্রান্তি দিনে কার্ত্তিক দেবতার করে। অর্থাৎ দেবতাদের পূজার মাধ্যমে সন্তুষ্ট করতে পারলে ঈশ্বর সন্তুষ্ট হয়ে আমাদের অভীষ্ট বা ইচ্ছাগুলো পূরণ করবেন। এভাবে আমরা হিন্দু সমাজকে দেব-দেবীর পূজায় উদ্বুদ্ধ করতে পারি।"
        },
        {
          "label": "ঘ",
          "question": "দ্বিতীয় উদ্দীপকে বর্ণিত পূজার গুরুত্ব বিশ্লেষণ করো।",
          "explanation": "তথ্যসূত্র-২ এ গ্রামবাসী শীতলা দেবীর পূজা করছেন। দেবী শীতলা ভক্তের কাছে ঠাকুরানি, জাগরণী, করুণাময়ী, দয়াময়ী প্রভৃতি নামে পরিচিত। শীতলা দেবী বসন্ত রোগ থেকে মুক্ত করে আমাদের শীতল করেন। এ কারণে তিনি সকলের কাছে সমাদৃত হয়েছেন। দেবী শীতলাকে স্বাস্থ্যবিধি পালন বা পরিষ্কার-পরিচ্ছন্নতার দেবী বলা হয়। তাঁর পূজার মাধ্যমে আমরা স্বাস্থ্যবিধি, পরিষ্কার ও পরিচ্ছন্নতা বিষয়ে সচেতন হয়ে থাকি। আবার দেবী নিমপাতা বহন করেন। যা আমাদের রোগ প্রতিরোধে সাহায্য করে। অর্থাৎ এক কথায় বললে বলা যায়, দেবী শীতলার আশীর্বাদে সকল রোগ-শোক থেকে মুক্ত থাকা যায়। যেহেতু সুস্থ দেহ আধ্যাত্মিক চর্চার জন্য অত্যন্ত গুরুত্বপূর্ণ তাই শীতলা দেবী পূজা অত্যন্ত গুরুত্ববহ। দেবী শীতলার দুই হাতে থাকে পূর্ণকুম্ভ ও সম্মার্জনীধারণী। কথিত আছে, সম্মার্জনীর মাধ্যমে তিনি অমৃতময় শীতল জল ছিটিয়ে রোগ, তাপ, শোক দূর করে শীতল করেন। আমরাও বসন্ত আক্রান্ত রোগীদের সেবা করে তাদের শীতল করব। শীতলা পূজার মধ্য দিয়ে আমরা এ ধরনের সেবামূলক কাজ করার জন্য উদ্বুদ্ধ হই। সুতরাং বলা যায়, নানা প্রকার রোগ-ব্যাধি হতে মুক্ত থেকে সুস্থ ও সুখসমৃদ্ধ জীবনযাপন করাই শীতলা পূজার মূল উদ্দেশ্য। তাই এ পূজা। অত্যন্ত গুরুত্বপূর্ণ।"
        }
      ]
    },
    {
      "number": "6",
      "uddipok": "তন্দ্রা ও মিনতি দুই বোন। দুজনই অসুস্থ। তন্দ্রার শরীর খুবই দুর্বল। হাত-পা কাঁপে। কিছু সময় চলাফেরা করলে পায়ে জোর পায় না, এ কারণে মাঝে মাঝে ঠিক মতো দাঁড়াতে ও হাঁটতে পারে না। তার বোন মিনতি ডায়বেটিস ও কোষ্ঠবদ্ধতায় আক্রান্ত। তাদের দুজনার সমস্যা দেখে তাদের কাকা ভিন্ন ভিন্ন দুটি আসন অনুশীলনের পরামর্শ দেন। দুজনেই মন দিয়ে আসন অনুশীলন করে।",
      "tag": "SB 23",
      "sub_questions": [
        {
          "label": "ক",
          "question": "যোগসাধনা কাকে বলে?",
          "explanation": "জীবাত্মার সাথে পরমাত্মার সংযোগকে যোগসাধনা বলা হয়।"
        },
        {
          "label": "খ",
          "question": "ব্রহ্মচর্য বলতে কী বোঝ?",
          "explanation": "ব্রহ্মচর্য শব্দের আভিধানিক অর্থ বেদাদি শাস্ত্রানুশীলন এবং পবিত্র সংযত জীবনযাপন। জীবনে ব্রহ্মচর্য প্রতিষ্ঠা করলে দেহে শক্তি ও মনে সাহস পাওয়া যায়, বুদ্ধি বিকশিত হয়। ব্রহ্মচর্যে যোগীর জীবনে জ্ঞানের আলো জ্বলে ওঠে। তখন তাঁর ঈশ্বর দর্শন সহজ হয়। ব্রহ্মচর্য রক্ষার মাধ্যমে সহজেই ভক্তি, কর্ম ও জ্ঞানযোগের সমন্বয় করা যায় বলে মোক্ষলাভের পথ সহজ হয়।"
        },
        {
          "label": "গ",
          "question": "উদ্দীপকে তন্দ্রার আসন অনুশীলন পদ্ধতি বর্ণনা করো।",
          "explanation": "চিত্র-১ এর আসনটি হলো বৃক্ষাসন। বৃক্ষাসনের অনুশীলনের সময় প্রথমে দুই পা জোড়া করে সোজা হয়ে দাঁড়াতে হবে। এ সময় ডান পা হাঁটুতে ভেঙে গোড়ালি বাম উরুমূলে রাখতে হবে, পায়ের পাতা উরুর সঙ্গে লেগে থাকবে। পায়ের আঙ্গুলগুলো থাকবে নিচের দিকে ফেরানো। এরপর কেবল বাঁ-পায়ের ওপর ভর দিয়ে দাঁড়িয়ে থাকতে হবে। নমস্কারের ভঙ্গিতে হাতের তালু দুটি জোড়া করে বুকের কাছে আনতে হবে। তারপর তালু দুটি জোড়া রেখে হাত দুটি সোজা মাথার ওপর নিতে হবে। শ্বাস-প্রশ্বাস স্বাভাবিক রেখে এভাবে ১০ সেকেন্ড নিশ্চল হয়ে থাকতে হবে। পরে হাত নামিয়ে হাতের তালু দুটি ছেড়ে দিয়ে ডান পা সোজা করে আবার আগের মত দুপায়ে সোজা হয়ে দাঁড়াতে হবে। ডান পায়ে দাঁড়িয়ে বাম পা হাঁটুতে ভেঙে গোড়ালি ডান উরুমূলে রাখতে হবে। শ্বাস- প্রশ্বাস স্বাভাবিক রেখে একইভাবে ১০ সেকেন্ড নিশ্চল হয়ে থাকতে হবে। আবার আগের মতো দুই পায়ে সোজা হয়ে দাঁড়াতে হবে। শেষে শবাসনে ১০ সেকেন্ড বিশ্রাম নিতে হবে। এভাবে তিনবার আসনটি অনুশীলন করতে হবে। এভাবে বৃক্ষাসন অনুশীলন সম্পন্ন করতে হবে।"
        },
        {
          "label": "ঘ",
          "question": "মিনতি যে আসনটি অনুশীলন করে তার গুরুত্ব পঠিত বইয়ের আলোকে বিশ্লেষণ করো।",
          "explanation": "মিনতি অর্ধকূর্মাসন অনুশীলন করে এবং এ আসন অনুশীলনের গুরুত্ব অনেক। অর্ধকূর্মাসন নিয়মিত অনুশীলন করলে শরীর শিথিল হয় এবং মেরুদণ্ড সতেজ হয়। পেটের অভ্যন্তরীণ অংশগুলো সবল ও সক্রিয় হয়। আসনকারী অনেক প্রাণশক্তি ও সুস্বাস্থ্য লাভ করে। মস্তিষ্ক শান্ত হয়, যকৃৎ ভালো থাকে। অজীর্ণ, অম্বল, ক্ষুধামান্দ্য, কোষ্ঠকাঠিন্য, আমাশয় ইত্যাদি দূর হয়। অর্ধকূর্মাসনের মাধ্যমে হজম শক্তি বাড়ে, পেটে বায়ু থাকলে তার প্রকোপ কমে এবং হাঁপানি রোগীদের সুস্থতার জন্য সহায়ক ভূমিকা পালন করে। পাশাপাশি কাঁধে ও পায়ের পেশির ব্যথা ও হাড়ের বাত সারে। পেটের ও নিতম্বের চর্বি কমে এবং পেট ও উরুর পেশি সবল হয়। মন ধীর, স্থির ও শান্ত হয় এবং সুখ ও দুঃখ সমানভাবে নিতে পারে। ভাবাবেগ, ভয়-ভীতি আর ক্রোধ দূর হয়। আসনকারী আস্তে আস্তে দুঃখ-যন্ত্রণা থেকে মুক্ত ও ভোগ-বিলাসের প্রতি উদাসীন হয়। যোগীকে তার যোগসাধনায় মনোনিবেশের জন্য প্রস্তুত করে। তাই বলা যায়, অর্ধকূর্মাসন অনুশীলনের গুরুত্ব অপরিসীম।"
        }
      ]
    },
    {
      "number": "7",
      "uddipok": "অনিতার বাবা বিদ্বান ও সদাচারী দেখে আশিকের সাথে বিবাহ ঠিক করেন। অনিতার বিয়ে উপলক্ষ্যে বাড়ির সবাই মিলে অনিতাকে আশির্বাদ করে। গালে, কপালে, হাতে হলুদ মাখিয়ে দেয় এবং সবাই মিষ্টি মুখ করে। বিয়ের দিন তার বাবা বন্ধু-বান্ধব, আত্মীয়-স্বজন ও প্রতিবেশীদের উপস্থিতিতে ধুমধাম করে অনিতাকে আশিকের হাতে সম্প্রদান করে। এ অনুষ্ঠানে পুরোহিত মন্ত্র পাঠ ও যজ্ঞের মাধ্যমে বিবাহকার্য সম্পন্ন করেন।",
      "tag": "SB 23",
      "sub_questions": [
        {
          "label": "ক",
          "question": "অন্নপ্রাশন কী?",
          "explanation": "মাঙ্গলিক অনুষ্ঠানের মাধ্যমে সন্তানের প্রথম অন্নভোজনের নাম অন্নপ্রাশন।"
        },
        {
          "label": "খ",
          "question": "অশৌচ বলতে কী বোঝ?",
          "explanation": "অশৌচ শব্দের অর্থ শুচিতা বা পবিত্রতার অভাব। মাতা-পিতা বা জ্ঞাতিবর্গের মৃত্যুতে আমাদের অশৌচ হয়। কারণ প্রিয়জনের মৃত্যুতে আমাদের মন শোকে আচ্ছন্ন হয়। আমাদের চিত্ত সাধন-ভজনের উপযোগী থাকে না। তখন আমরা অশুচি বা অপবিত্র হই। অশৌচ দুই প্রকার। যথা- জননাশৌচ ও মরণাশৌচ। কেউ জন্মগ্রহণ করলে যে অশৌচ হয় তাকে জননাশৌচ এবং মৃত্যুর পরে যে অশৌচ হয় তাকে মরণাশৌচ বলে।"
        },
        {
          "label": "গ",
          "question": "অনিতার বিয়েতে গায়ে হলুদ অনুষ্ঠানটির প্রয়োজনীয়তা বর্ণনা করো",
          "explanation": "অনিতার বিয়ের মতো যেকোনো বিয়েতে গায়ে হলুদ অনুষ্ঠানটির প্রয়োজনীয়তা অপরিসীম। দেহশুদ্ধিকরণ অনুষ্ঠান হিসেবে বিবাহের পূর্বে গায়ে হলুদ অনুষ্ঠান করা হয়। গায়ে হলুদ অনুষ্ঠানের মধ্য দিয়েই বিবাহের আনুষ্ঠানিকতা শুরু হয়। বড়রা বর-কনেকে ধান, দূর্বা প্রভৃতি দিয়ে আশীর্বাদ করে আর ছোটরা নমস্কার করে গালে, কপালে, হাতে হলুদ মাখিয়ে দেয়। এটি মূলত দেহ শুদ্ধিকরণ অনুষ্ঠান। কাঁচা হলুদে মেথি, সুন্ধা, সরিষা, চন্দন প্রভৃতি থাকে। এগুলো সবই সৌভাগ্যের প্রতীক। সুদৃঢ় বিবাহিত জীবন, নব দম্পতির সুখ- শান্তি কামনা করেই এই গায়ে হলুদ অনুষ্ঠান করা হয়। গায়ে হলুদের সময় সকল নিকটাত্মীয় ও পাড়াপ্রতিবেশী আসে। এতে সকলের মধ্যে সৌহার্দ ও সম্প্রীতির সৃষ্টি হয়। সকলে একটি উৎসবমুখর পরিবেশ পেয়ে অতীতের সুখ-দুঃখ একে অপরের সাথে ভাগাভাগি করে নেয়। তাই বলা যায়, বিবাহের সামাজিক অনুষ্ঠান হিসেবে গায়ে হলুদ একটি উল্লেখযোগ্য পর্ব।"
        },
        {
          "label": "ঘ",
          "question": "অনিতার বিবাহ সম্পাদনে যজ্ঞানুষ্ঠানের যৌক্তিকতা বিশ্লেষণ করো।",
          "explanation": "অনিতার বিবাহ সম্পাদনে যজ্ঞানুষ্ঠানের যৌক্তিকতা রয়েছে। মানুষের জীবনে মাঙ্গলিক অনুষ্ঠানকে হিন্দুধর্মে দশটি ভাগে বিভক্ত করা হয়েছে। বিবাহ তার মধ্যে সবচেয়ে গুরুত্বপূর্ণ। কারণ বিবাহের মাধ্যমে মানব সম্প্রদায়ের স্থিতি নির্ভর করে, নারী-পুরুষের সম্মিলিত জীবন চলা শুরু হয়। বৈবাহিক জীবনের সততা, সাধুতা আর প্রশান্তির ওপর পারিবারিক ও সামাজিক শান্তি-শৃঙ্খলা নির্ভরশীল। এজন্য বিবাহের সময় যজ্ঞানুষ্ঠানের মাধ্যমে প্রার্থনা করা হয়। যজ্ঞানুষ্ঠানে দেবতার নিকট প্রার্থনা করা হয়। তিনি যেন বৈবাহিক জীবনে কল্যাণ দান করেন। সম্প্রদান পর্বের পরে বিবাহ আসরে বর্গাকার যজ্ঞক্ষেত্র তৈরি করা হয়। বেদমন্ত্র উচ্চারণ করে মনের অহংকার, মান-অভিমান, হিংসা-বিদ্বেষ, ঘৃণাসহ সকল অসাধু চিন্তারূপী ঘি-মাখা আমপাতা আগুনে আহুতি দিতে হয়। এ অনুষ্ঠানের মাধ্যমে বৈবাহিক জীবন যেমন কল্যাণের হয় তেমনি মানসিক সকল কুপ্রভাব থেকেও মানুষ মুক্ত হতে পারে। যার ফলশ্রুতিতে আসে পারিবারিক জীবনে প্রশান্তি। তাই বলা যায়, অনিতার বিবাহ সম্পাদনে যজ্ঞানুষ্ঠানের গুরুত্ব অপরিহার্য"
        }
      ]
    },
    {
      "number": "8",
      "uddipok": "আশিষদের বাড়িতে দুর্গা উৎসব অনুষ্ঠিত হয়। পাঁচদিন ব্যাপী অনুষ্ঠানে গ্রামের সবাই একত্রিত হয়। পূজা শেষে বিজয়া দশমীর দিনে নানা আনুষ্ঠানিকতা পালন করা হয়। আশিষের স্ত্রী সকল মহিলাদের সিঁদুর পরায় ও মিষ্টি বিতরণ করে। উলুধ্বনির মাধ্যমে তারা বিশ্বের সকল মানব ও পরিবারের মঙ্গল কামনা করে। সবশেষে সিঁদুর খেলা ও প্রতিমা বিসর্জনের মাধ্যমে দুর্গা উৎসব শেষ হয়।",
      "tag": "SB 23",
      "sub_questions": [
        {
          "label": "ক",
          "question": "ঈশ্বরের শক্তির প্রতীক কে?",
          "explanation": "ঈশ্বরের শক্তির প্রতীক হলেন দেবী দুর্গা।"
        },
        {
          "label": "খ",
          "question": "কুমারী পূজা কেন করা হয়?",
          "explanation": "নিম্নের অনুরুপ, মেয়েকে মাতৃজ্ঞানে ভাবনার মধ্য দিয়ে আদ্যাশক্তির প্রতীকরূপে যে পূজা করা হয় তাকে কুমারী পূজা বলে। নারীর প্রতি সম্মান প্রদর্শনের জন্য মহা অষ্টমীর দিন কুমারী পূজা করা হয়। কুমারী পূজার মধ্য দিয়ে দেবী দুর্গার পূজা করা হয়। আমাদের দেশে কেবল রামকৃষ্ণ মঠে কুমারী পূজা অনুষ্ঠিত হয়। কুমারী পূজায় নারীর প্রতি সম্মান প্রদর্শন করা হয়। আর এর মধ্য দিয়ে নারীর প্রতি শ্রদ্ধাবোধ সৃষ্টির পাশাপাশি পারিবারিক ও সমাজ জীবনে প্রভূত কল্যাণ সাধিত হয় ।"
        },
        {
          "label": "গ",
          "question": "উদ্দীপকে উল্লিখিত বিজয়া দশমীর আনুষ্ঠানিকতা তুমি কীভাবে পালন করবে? ব্যাখ্যা করো।",
          "explanation": "উদ্দীপকে উল্লিখিত বিজয়া দশমী তিথির আনুষ্ঠানিকতা আমি নিচে বর্ণিত পদ্ধতিতে পালন করবো- দেবী দুর্গার প্রতিমা বিসর্জনের মধ্য দিয়ে শুরু হয় বিজয়া দশমী। বিজয়া দশমীকে কেন্দ্র করে বিভিন্ন আনুষ্ঠানিকতা ও আচার পালন করা হয়। বিজয়া দশমীর আনুষ্ঠানিকতা ও আচারের মধ্যে প্রথমে আমি দেবীকে সিঁদুর পরাবো, মিষ্টিমুখ করাবো এবং বিদায় সম্ভাষণ জানাবো। এ দিনে সবাইকে আলিঙ্গন করে মিষ্টিমুখ করাবো। পাশাপাশি ঢাক-কাঁসর, সানাই ইত্যাদি বাদ্যযন্ত্র বাজিয়ে প্রতিমা বিসর্জনে অংশগ্রহণ করবো। এরপর বাড়িতে ফিরে পরিবারের সদস্যদের ও পাড়া-প্রতিবেশীদের সাথে শুভেচ্ছা বিনিময় ও ধান- দূর্বা দিয়ে সবার দীর্ঘায়ু কামনা করবো। মা-বাবার সাথে আত্মীয়-স্বজন ও দরিদ্রদের মধ্যে নতুন জামাকাপড় বা অর্থ উপহার দেবো। বিজয়া দশমী অনুষ্ঠানের প্রভাব পারিবারিক, সামাজিক ও ধর্মীয় সবক্ষেত্রে লক্ষ করা যায়। তাই দশমী থেকে আমরা অসাম্প্রদায়িকতার শিক্ষা গ্রহণ করবো। সব ধর্ম ও বর্ণের মানুষের মধ্যে মিলন ঘটিয়ে একটি সুন্দর ও শান্তিপূর্ণ সমাজ গঠনের শিক্ষা গ্রহণ করবো। এভাবে আমি বিজয়া দশমীর আনুষ্ঠানিকতা শেষ করবো।"
        },
        {
          "label": "ঘ",
          "question": "\"বিশ্বের সকল মানব জাতি ও পরিবারের মঙ্গল কামনা করাই দুর্গাপূজার মূল উদ্দেশ্য।\"- উক্তিটি বিশ্লেষণ করো।",
          "explanation": "\"বিশ্বের সকল মানব জাতি ও পরিবারের মঙ্গল কামনা করাই দুর্গাপূজার মূল উদ্দেশ্য।” উক্তিটি যথার্থ। বাঙালি হিন্দু সম্প্রদায়ের সবচেয়ে বড় ধর্মীয় ও সামাজিক উৎসব হলো শারদীয় দুর্গোৎসব। এই উৎসব আমাদের মধ্যে অন্যায়কে প্রতিহত করার চেতনা ও শক্তি জাগিয়ে তোলে। পাশাপাশি দুর্গোৎসবের একটি সামাজিক চরিত্র হলো বাঙালি সমাজের শত ধর্ম বর্ণের মানুষ কম-বেশি এ উৎসবের আনন্দে অংশ নেয়। এভাবে দুর্গাপূজা অসাম্প্রদায়িক চেতনার প্রতীক হিসেবে কাজ করে। দেবী দুর্গা দেবতাদের সম্মিলিত শক্তির প্রকাশ। তাই বলা যায়, দুর্গাপূজা হলো ঐক্যের প্রতীক। এ উৎসবকে কেন্দ্র করে বাড়িতে বাড়িতে ও বারোয়ারি পূজামণ্ডপে পূজার পাশাপাশি আনন্দ উল্লাস ও সাংস্কৃতিক অনুষ্ঠানের আয়োজন করা হয়। সকলে দল বেঁধে প্রতিমা দেখে ও ভক্তি নিবেদন করে। এই পূজার মাধ্যমে পারিবারিক বন্ধন সুদৃঢ় হয়। এছাড়া ব্যক্তি, মন এবং পারিবারিক ও সামাজিক জীবন থেকে সব ধরনের অশুভ শক্তি এবং প্রবৃত্তিকে দূর করে বিশ্বমানবতার মঙ্গল কামনাই যেন হয়ে ওঠে দুর্গাপূজার উদ্দেশ্য। আলোচনা শেষে বলা যায়, দুর্গাপূজা মানব মনের সংকীর্ণতা দূর করে পারিবারিক বন্ধন সুদৃঢ় করে। পাশাপাশি গোটা মানব জাতির মঙ্গল কামনায় ব্যক্তিকে উৎসাহিত করে।"
        }
      ]
    },
    {
      "number": "9",
      "uddipok": "বিজয় বাবু ছিলেন গ্রামের মাতব্বর। তিনি ছিলেন খুবই অত্যাচারী। তার অত্যাচারে সবাই ভীত। তিনি কোনো ধর্মীয় আচার অনুষ্ঠান মানতেন না। কিন্তু তার পুত্র সৌমেনের ঈশ্বরের প্রতি ছিল অবিচল ভক্তি ও বিশ্বাস। যেখানেই ধর্মীয় অনুষ্ঠান হতো সেখানেই যেত। কিন্তু তার পিতা সৌমেনের এই আচরণ মানতে পারত না। এ জন্য তাকে শাস্তিও দিত। কিন্তু সৌমেন সব বাধা উপেক্ষা করে ধর্মের প্রতি আকৃষ্ট থাকত। তার বিশ্বাস 'ধর্মই ধার্মিককে রক্ষা করে'।",
      "tag": "SB 23",
      "sub_questions": [
        {
          "label": "ক",
          "question": "হিন্দুধর্মের মূলে কে?",
          "explanation": "হিন্দুধর্মের মূলে রয়েছেন ভগবান স্বয়ং।"
        },
        {
          "label": "খ",
          "question": "ঈশ্বর এক ও অদ্বিতীয়- কথাটি ব্যাখ্যা করো।",
          "explanation": "ঈশ্বর এক ও অদ্বিতীয়। ঈশ্বর এ বিশ্ব সৃষ্টি করেছেন। তিনি নিরাকার ব্রহ্ম। আবার তাঁর বিভিন্ন গুণের প্রকাশ বিভিন্ন দেব-দেবীর মাধ্যমে সাকার রূপ ধারণ করে। মূলত সকল দেব-দেবী ও অবতার ঈশ্বরের অংশ। অর্থাৎ ঈশ্বর নিরাকার রূপে এক এবং সাকাররূপে বহু হলেও তিনি জীব ও জগতের সব কিছু নিয়ন্ত্রণ করেন। তাই বলা হয়, ঈশ্বর এক ও অদ্বিতীয়।"
        },
        {
          "label": "গ",
          "question": "উদ্দীপকের বিজয় বাবুর চরিত্রের সাথে পাঠ্যবইয়ের কোন চরিত্রের মিল পাওয়া যায় তা বর্ণনা করো।",
          "explanation": "পাঠ্যবইয়ে বর্ণিত সত্যযুগের দৈত্যদের রাজা হিরণ্যকশিপুর সাথে সঞ্জয় বাবুর চরিত্রের মিল খুঁজে পাওয়া যায়। উদ্দীপকের সঞ্জয় বাবু ছিলেন একজন প্রভাবশালী লোক। তিনি নিজেকে অনেক বড় মনে করেন। ঈশ্বর বলতে তিনি কিছু বোঝেন না। তিনি মনে করেন, নিজেই সর্বময় ক্ষমতার অধিকারী। হিরণ্যকশিপুও ঈশ্বর বলে কিছু মানতো না। তার সাথে সঞ্জয় বাবুর অনুরূপ চারিত্রিক বৈশিষ্ট্য লক্ষ করা যায়। সত্যযুগে দৈত্যদের রাজা ছিল হিরণ্যকশিপু। দৈত্যরা চিরকাল দেবতাদের প্রতি রুষ্ট ছিল। কিন্তু দেবতাবিদ্বেষী দাম্ভিক হিরণ্যকশিপুর ঘরেই জন্ম নিয়েছিলেন হরিভক্ত প্রহ্লাদ। দম্ভ ও কর্তৃত্বের জোরে হিরণ্যকশিপু নিজ পুত্রকে মারতে পর্যন্ত উদ্যত হয়। উদ্দীপকের ঈশ্বরবিদ্বেষী সঞ্জয় বাবুর ঘরেও জন্ম নিয়েছিল ঈশ্বরভক্ত এক পুত্র। ঈশ্বরভক্তির কারণে সঞ্জয় রাবু নিজ পুত্রকে বিভিন্ন অত্যাচার করত। হিরণ্যকশিপুর মধ্যেও সেই একই বৈশিষ্ট্যই লক্ষ্যণীয়। তাই বলা যায়, সঞ্জয় বাবুর সাথে হিরণ্যকশিপু চরিত্র সাদৃশ্যপূর্ণ।"
        },
        {
          "label": "ঘ",
          "question": "ধর্মই ধার্মিককে রক্ষা করে'। উক্তিটির যথার্থতা বিশ্লেষণ করো।",
          "explanation": "বিজয়ের বিশ্বাস \"ধর্মই ধার্মিককে রক্ষা করে\"-উক্তিটি 'ধর্মের জয়' উপাখ্যানের আলোকে বিশ্লেষণ করা হলো- সত্যযুগে দৈত্যদের রাজা ছিল হিরণ্যকশিপু। দৈত্যরা চিরকাল দেবতাদের প্রতি রুষ্ট ছিল। কিন্তু দেবতাবিদ্বেষী দাম্ভিক হিরণ্যকশিপুর ঘরেই জন্ম নিয়েছিলেন হরিভক্ত প্রহ্লাদ। হরিনাম জপ ছাড়া সে কিছুই বোঝে না। তাই নিজের পুত্রের হরিপ্রেমে আকুলতা দেখে হিরণ্যকশিপু অনেক ক্ষিপ্ত হলো। পুত্রের মন থেকে হরিনাম দূর করার জন্য নানা রকম শাস্তির ব্যবস্থা করে। কিন্তু প্রহ্লাদের মন থেকে হরিনাম দূর করতে পারে না। প্রহ্লাদের মন হরিনামে পবিত্র ছিল। শ্রীহরিই সবসময় প্রহ্লাদকে রক্ষা করত। আর এর মূলে ছিল হরির প্রতি বিশ্বাস। বিশ্বাসই ধর্মের মূল। তাই তো শত চেষ্টা করার পর প্রহ্লাদকে হিরণ্যকশিপু হত্যা করতে পারেনি। ধার্মিকের জয় হয়েছে। ঈশ্বরে বিশ্বাস থাকলে ধর্মের জয় হয়। সাথে ধার্মিকেরও জয় হয়। 'ধর্মের জয়' উপাখ্যানের অনুরূপ ঘটনা উদ্দীপকের বিজয়ের ক্ষেত্রেও লক্ষ করা যায়। কারণ সেও ছিল ঈশ্বরভক্ত। এ কারণে তার বাবা তাকে মারতে চাইলেও সে বেঁচে যায়। তার বিশ্বাস ধর্মই ধার্মিককে রক্ষা করে। মনুসংহিতায় বলা হয়েছে, ধর্ম নষ্ট হলে ধর্মই ধর্মনষ্টকারীকে বিনাশ করেন। আর ধর্ম রক্ষিত হলে ধর্মই ধার্মিককে রক্ষা করেন। পরিশেষে বলা যায়, ধর্ম মানুষকে সঠিক পথে চলতে সহায়তা করে। এ কারণে ধর্মের জয় সবসময় হয়। অনেক ক্ষেত্রে সাময়িক বিপদে ধার্মিক কষ্ট পান কিন্তু পরিণামে ধর্ম এবং ধার্মিক জয় লাভ করে। যার দৃষ্টান্ত উদ্দীপকে ও 'ধর্মের জয়' উপাখ্যানে পরিলক্ষিত হয়।"
        }
      ]
    },
    {
      "number": "10",
      "uddipok": "মেধাবী ছাত্র শুভ এসএসসি পাস করার পর কলেজে ভর্তি হয়। কিছুদিন পরে সে কুসঙ্গে মিশে মাদকাসক্ত হয়ে বিভিন্ন রকম খারাপ কাজের সাথে জড়িয়ে পড়ে। শুভর মা-বাবা তাকে বুঝিয়ে স্বাভাবিক জীবনে আনতে সক্ষম হন। শুভ তার ভুল বুঝতে পেরে স্বাভাবিক জীবনে ফিরে আসে।",
      "tag": "SB 23",
      "sub_questions": [
        {
          "label": "ক",
          "question": "শিষ্টাচার কী?",
          "explanation": "নম্র, ভদ্র বা শিষ্ট আচারকে বলে শিষ্টাচার।"
        },
        {
          "label": "খ",
          "question": "মাদকাসক্তের কুফল ব্যাখ্যা করো।",
          "explanation": "মাদকাসক্তি দৈহিক, মানসিক, আর্থিক ও সামাজিক ক্ষতি সাধন করে। মাদকদ্রব্য গ্রহণে শরীরে নানা রোগের সৃষ্টি হয়। এমনকি মস্তিষ্কের বিকৃতি ঘটে, বিবেক-বুদ্ধি লোপ পায়। ফলে মানুষ নানা অসামাজিক কাজে জড়িয়ে পড়ে। মাদকের টাকা যোগাড় করতে গিয়ে অনেকে অসৎ উপায় অবলম্বন করে। এর ফলে পারিবারিক ও সামাজিক বন্ধন শিথিল হয়ে পড়ে ।"
        },
        {
          "label": "গ",
          "question": "উদ্দীপকে 'শুভর' মাদকাসক্ত অবস্থা প্রতিকারের উপায়গুলো বর্ণনা করো।",
          "explanation": "ধর্মীয় শিক্ষা ও নৈতিক মূল্যবোধের মাধ্যমে শ্যামলের মাদকাসক্তি প্রতিকার ও প্রতিরোধ করা সম্ভব। শ্যামলকে সুস্থ জীবনে ফিরিয়ে আনা একটি পারিবারিক কর্তব্য। কারণ সন্তানদের গড়ে তোলা পিতা-মাতার ধর্মীয় ও নৈতিক দায়িত্ব। তাই শ্যামলের পরিবারের উচিত সন্তানকে শাসন নয়, সচেতন করতে হবে। উদ্বুদ্ধ করতে হবে ধর্মীয় সংস্কৃতি ও নৈতিক মূল্যবোধের আলোকে। পরিবারের সকল সদস্যের উচিত শ্যামলকে এ বিষয়ে উদ্বুদ্ধ করা যে, আমাদের দেহে আত্মারূপে ব্রহ্ম অবস্থান করছেন। সুতরাং এ দেহ ব্রহ্ম বা ঈশ্বরের মন্দির। তাকে কোনোভাবেই অপবিত্র করা চলবে না। পাশাপাশি হিন্দুধর্ম অনুসারে মাদকাসক্তি ঘোরতর পাপ সমূহের অন্যতম। কেবল মাদকাসক্তই পাপী নন, যারা তার সঙ্গ করেন, তারাও পাপী। কারণ মাদকাসক্তের পাপ তাদেরও স্পর্শ করে। এসব বুঝিয়ে শ্যামলকে অসৎ সঙ্গ থেকে দূরে রাখতে হবে। এভাবে ধর্মীয় শিক্ষা ও নৈতিক মূল্যবোধের মাধ্যমে শ্যামলের মাদকাসক্তি প্রতিরোধ ও প্রতিকার করা সম্ভব।"
        },
        {
          "label": "ঘ",
          "question": "পারিবারিক ও সামাজিক জীবনে মাদকাসক্তির প্রভাব পঠিত বইয়ের আলোকে বিশ্লেষণ করো।",
          "explanation": "নিম্নের অনুরুপ, পারিবারিক ও সামাজিক জীবনের সর্বক্ষেত্রেই মাদকাসক্তির নেতিবাচক প্রভাব লক্ষ করা যায়। মাদকাসক্তির কারণে পারিবারিক ও সামাজিক বন্ধন শিথিল হয়ে যায়। পরিবারে অশান্তি বিরাজ করে। মাদকাসক্ত ব্যক্তি মাদকদ্রব্য কেনার অর্থ জোগাড় করতে নৈতিকতা বোধ হারিয়ে অন্যায় কাজ করতেও দ্বিধা করে না। এর ফলে সমাজে অসামাজিক কাজ ও অপরাধ বৃদ্ধি পায়। সমাজজীবনে অশান্তি বিরাজ করে। মাদক গ্রহণ বা মাদকাসক্তি অনৈতিক ও অধর্মের পথ। কারণ মাদকাসক্তি মানুষের মানবিক গুণাবলি ধীরে ধীরে নষ্ট করে দেয়। মাদকাসক্ত ব্যক্তি মাদকদ্রব্য না পেলে অস্থির হয়ে ওঠে। তার আচরণ কখনও কখনও হয়ে ওঠে ধ্বংসাত্মক। ক্রমে অসুস্থ হয়ে গিয়ে সে পরিবার ও সমাজের জন্য সমস্যার সৃষ্টি করে। হিন্দুধর্ম অনুসারে, মাদকাসক্তি মহাপাপ। শ্রীমদভগবদগীতায় উল্লেখ আছে, যে ব্যক্তি মাদক গ্রহণ করে সে পরবর্তী জন্মে শূকর রূপে জন্মগ্রহণ করবে। আলোচনা থেকে এটা স্পষ্ট যে, মাদকাসক্তি পারিবারিক ও সামাজিক জীবনে ব্যাপক নেতিবাচক প্রভাব ফেলে। সুতরাং আমাদের সবার শপথ নেওয়া উচিত- \"ধূমপান, মাদক গ্রহণ অধর্মের পথ, চালাব নাসে পাপপথে আমার জীবনরথ।\""
        }
      ]
    },
    {
      "number": "1",
      "uddipok": "অজয় বাবু হঠাৎ মৃত্যুবরণ করলে তার পুত্র নিখিল প্রতিবেশী এবং আত্মীয় স্বজনের সহায়তায় পিতার অন্ত্যেষ্টিক্রিয়া সম্পন্ন করে। পরে পুরোহিতের উপদেশে নিখিল নির্দিষ্ট সময় অশৌচ পালন করে শাস্ত্রীয় বিধান অনুযায়ী শ্রাদ্ধানুষ্ঠানের আয়োজন করে। উক্ত অনুষ্ঠানে প্রতিবেশী এবং আত্মীয়-স্বজন সবাইকে নিমন্ত্রণ করে। সবাই উপস্থিত থেকে নিখিলকে তার পিতার শ্রাদ্ধানুষ্ঠানে সহযোগিতা করে।",
      "tag": "SB 23",
      "sub_questions": [
        {
          "label": "ক",
          "question": "আদ্যশ্রাম্পের পূর্ণ নাম কী?",
          "explanation": "আদ্যশ্রাদ্ধের পূর্ণ নাম আদ্য একোদ্দিষ্ট শ্রাদ্ধ।"
        },
        {
          "label": "খ",
          "question": "অশৌচ পালনের প্রয়োজনীয়তা ব্যাখ্যা করো।",
          "explanation": "মৃত ব্যক্তির আত্মার প্রতি শ্রদ্ধা জানানোর জন্য অশৌচ পালন করা প্রয়োজন। অশৌচ পালন হিন্দুধর্মের একটি শাস্ত্রীয় বিধান। পিতা-মাতা, নিকট আত্মীয়- স্বজনের মৃত্যু আমাদের বিষাদগ্রস্ত করে। তাদের আত্মার শান্তি কামনায় নিজেদেরকে প্রস্তুত করতে হয়। কিন্তু বিচলিত মনে ঈশ্বরকে স্মরণে পূর্ণ একাগ্রতা আসে না। এ জন্য চাই শান্ত মন। তাই সময়ের প্রয়োজন। আর এ প্রস্তুতির জন্য অশৌচ পালন কর্তব্য। এতে মন ধীরে ধীরে শান্ত হয় এবং মনে প্রশান্তি ফিরে আসে। মৃত ব্যক্তির পরিবার, জ্ঞাতিবর্গ অশৌচ পালন করে তার আত্মার প্রতি শ্রদ্ধা প্রদর্শন করেন।"
        },
        {
          "label": "গ",
          "question": "নিখিল কীভাবে পিতার অন্ত্যেষ্টিক্রিয়া সম্পন্ন করেছিল? তোমার পাঠ্যবইয়ের আলোকে ব্যাখ্যা করো",
          "explanation": "বিমল বাবুর অন্ত্যেষ্টিক্রিয়া শাস্ত্রের বিধান অনুসরণ করে সম্পন্ন হয়েছিল। শাস্ত্রে মৃতদেহ সৎকারের যে বিধান দেওয়া হয়েছে তাই হচ্ছে অন্ত্যেষ্টিক্রিয়া। এ সময় কতগুলো বিধিবিধান পালন করে মৃতদেহ সৎকারের ব্যবস্থা করা হয়। অন্ত্যেষ্টিক্রিয়ার শুরুতে মৃতদেহকে বস্ত্রাবৃত ও মালা চন্দনাদি দ্বারা বিভূষিত করে শ্মশানে নিয়ে যাওয়া হয়। সেখানে মৃতদেহের মাথা দক্ষিণ দিকে রেখে তাকে কুশের ওপর শুয়ে রাখা হয়। দাহাধিকারী নিজে স্নান সেরে মৃতদেহের গায়ে তেল ও কাঁচা হলুদ মেখে তাকে স্নান করান।- স্নানের পর মৃতদেহকে নতুন কাপড়, মালা, চন্দন দ্বারা সজ্জিত করা হয়। এরপর শরীরের সপ্তছিদ্র স্বর্ণ ও কাঁসা দ্বারা আচ্ছাদন ও পিন্ডদান করা হয়। সর্বশেষে আম বা চন্দন কাঠের চিতায় মৃতদেহকে শয়ন করানো হয়। অন্ত্যেষ্টিক্রিয়ার মন্ত্র পাঠ করে মৃতদেহের চারপাশে জ্যেষ্ঠপুত্র সাত অথবা তিনবার প্রদক্ষিণ করে মুখাগ্নি প্রদান করেন। উদ্দীপকে বিমল বাবু পরলোকগমন করলে জ্যেষ্ঠ পুত্র ইন্দ্রজিৎ উল্লেখিত শাস্ত্রীয় বিধান অনুযায়ী তার পিতার অন্ত্যেষ্টিক্রিয়া সম্পন্ন করেছিল"
        },
        {
          "label": "ঘ",
          "question": "\"সামাজিক ও পারিবারিক জীবনে আদ্যশ্রাদ্ধ তাৎপর্যপূর্ণ ভূমিকা রাখে\"- উক্তিটি নিখিলের জীবনের আলোকে বিশ্লেষণ করো।",
          "explanation": "পারিবারিক ও সামাজিক জীবনে দীপক চক্রবর্তীর মায়ের শ্রাদ্ধানুষ্ঠানের গুরুত্ব আপরিসীম। কোনো ব্যক্তির মৃত্যুর পর শ্রদ্ধা জানানোর জন্য যে অনুষ্ঠান করা হয়, তাকে বলা হয় শ্রাদ্ধানুষ্ঠান বা আদ্যশ্রাদ্ধ। উদ্দীপকের দীপক চক্রবর্তী অশৌচ পালন শেষে একাদশ দিবসে পিণ্ডদান করে মায়ের শ্রাদ্ধানুষ্ঠান করেন। শ্রাদ্ধানুষ্ঠানের যে শুধু ধর্মীয় দিক থেকেই গুরুত্ব আছে তা নয়, পারিবারিক -ও সামাজিক দিক থেকেও এর গুরুত্ব যথেষ্ট। আদ্যশ্রাদ্ধে পাড়া-প্রতিবেশী, আত্মীয়-স্বজন মৃত ব্যক্তির বাড়িতে আসেন। তারাও মৃত ব্যক্তির আত্মার প্রতি শ্রদ্ধা প্রদর্শন করে পরিবার-জ্ঞাতিবর্গের দুঃখের সাথে একাত্ম হন। এতে তাদের মধ্যে পারিবারিক ও সামাজিক বন্ধন আরও দৃঢ় হয়। সকলেই সমব্যথী হয়। পাশাপাশি আত্মীয়-স্বজনের মিলনমেলাও হয়। একজনের প্রতি আরেক জনের শ্রদ্ধা ভালোবাসা বেড়ে যায়। ভবিষ্যৎ প্রজন্মের মধ্যে সামাজিকতার বীজ অঙ্কুরিত হয়। সর্বোপরি এ অনুষ্ঠানটির মাধ্যমে সমাজে সামগ্রিক ঐক্য ও সম্প্রীতির বন্ধন সৃষ্টি হয়। পরিশেষে বলা যায়, আদ্যশ্রাদ্ধ শুধু ধর্মীয় বিধান নয়, বরং পারিবারিক ও সামাজিক দিক থেকেও এর যথেষ্ট গুরুত্ব রয়েছে।"
        }
      ]
    }
  ]
}