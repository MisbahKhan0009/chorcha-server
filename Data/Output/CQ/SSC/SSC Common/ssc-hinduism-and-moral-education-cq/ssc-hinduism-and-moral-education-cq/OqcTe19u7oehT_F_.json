{
  "title": "কুমিল্লা বোর্ড ২০২৪",
  "subtitle": "হিন্দু ধর্ম ও নৈতিক শিক্ষা (11)",
  "questions": [
    {
      "number": "1",
      "uddipok": "ক্ষমতাবান মহান একজনের বিশেষ ছয়টি গুণের জন্য তাঁকে বিশেষ নামে ডাকা হয়। তিনি ক্ষমতাবান হলেও ভক্তের ডাকে সাড়া দেন। প্রয়োজনে ভক্তের বোঝা নিজেই বহন করেন। জীবের ন্যায় দেহধারী হয়ে দুঃখ কষ্ট ভোগ করেন। অন্যদিকে, মেধা ও রোদেলা সকালে ঘুম থেকে উঠে স্নান সেরে পূজা-অর্চনা করে। মেধা মূর্তির সামনে বসে পূজা উপকরণ দ্বারা পূজা সম্পন্ন করে। রোদেলা একাকী নির্জন স্থানে চোখ বুজে বসে সৃষ্টিকর্তার আরাধনা করে।",
      "tag": "CB 24",
      "sub_questions": [
        {
          "label": "ক",
          "question": "পরমাত্মা কাকে বলে?",
          "explanation": "পরমাত্মা বলা হয় স্বয়ং ঈশ্বরকে।"
        },
        {
          "label": "খ",
          "question": "ঈশ্বররূপে বিভিন্ন দেব-দেবীর পূজা করা হয় কেন?",
          "explanation": "আমরা ঈশ্বরের কৃপা লাভ ও তাঁর সন্তুষ্টি অর্জনের জন্য ঈশ্বররূপে বিভিন্ন দেব-দেবীর পূজা করি। দেব-দেবী ঈশ্বরের সাকার রূপ। তাঁরা মহান ঈশ্বরের বিভিন্ন গুণে গুণান্বিত। ঈশ্বরের এক বা একাধিক গুণ বা শক্তি ধারণ করে আছেন তাঁরা। এ কারণে ঈশ্বরের উপাসনা হিসেবে বিভিন্ন দেব-দেবীর পূজা করা হয়। পূজার মাধ্যমে তাঁরা সন্তুষ্ট হয়ে পূজারীর অভীষ্ট পূরণ করেন।"
        },
        {
          "label": "গ",
          "question": "ক্ষমতাবান মহান একজনকে বিশেষ গুণের জন্য তাঁকে যে নামে ডাকা হয়, তাঁর স্বরূপ পাঠ্যপুস্তকের আলোকে ব্যাখ্যা করো।",
          "explanation": "ক্ষমতাবান মহান একজনকে বিশেয় গুণের জন্য ভগবান নামে ডাকা হয়। হিন্দুধর্ম অনুসারে ঐশ্বর্য, বীর্য, যশ, শ্রী, জ্ঞান ও বৈরাগ্যকে ভগ বলে। এই ছয়টি গুণ যাঁর মধ্যে পূর্ণরূপে আছে তিনিই ভগবান। ঈশ্বরকে যখন এই ছয়টি গুণের অধীশ্বররূপে কল্পনা ও আরাধনা করা হয় তখন ঈশ্বরকে ভগবান বলা হয়। বৈশিষ্ট্যগত দিক থেকে ভগবান গুণময় এবং অশেষ রূপের আধার। তিনি তাঁর ভক্তদের বিভিন্ন রূপে কৃপা করে থাকেন। প্রয়োজনে ভক্তের বোঝা বহন করেন। উদ্দীপকে ক্ষমতাবান মহান একজনের বিশেষ ছয়টি গুণের জন্য বিশেষ নামে ডাকা হয় যা ভগবানের গুণের অনরূপ। এই মহান সত্তা তথা ঈশ্বর ক্ষমতাবান হলেও ভক্তের ডাকে সাড়া দেন। ভক্তের রোঝা বহন করেন।"
        },
        {
          "label": "ঘ",
          "question": "উদ্দীপকের আলোকে মেধা ও রোদেলার আরাধনার ধরন বিশ্লেষণ করো।",
          "explanation": "উদ্দীপকের আলোকে মেধার আরাধনা সাকার বা প্রতীক উপাসনা এবং রোদেলার আরাধনা নিরাকার বা নির্গুণ উপাসনার অন্তর্ভুক্ত। উপাসনা বা আরাধনা সাধারণত দুই ধরনের হয়ে থাকে। যথা- সাকার বা প্রতীক উপাসনা এবং নিরাকার বা নির্গুণ উপাসনা। প্রতীক শব্দের অর্থ চিহ্ন বা আকার। মূলত সাকার উপাসনা বিভিন্ন দেব-দেবীর প্রতিমা বা মূর্তিকে উদ্দেশ্য করে উপকরণ দ্বারা পূজা করা হয়। আর নিরাকার শব্দের অর্থ যার কোনো আকার নেই। মূলত নিরাকার উপাসনা ধ্যান সাধনার মাধ্যমে করা হয়। নিরাকাররূপ ঈশ্বর অদৃশ্য অবস্থায় অবস্থান করেন। তাঁকে উপলব্ধি করে উপাসনা করা হয়। হিন্দুধর্মাবলম্বী কেউ নিরাকার, কেউবা সাকার উপাসনার মাধ্যমে ঈশ্বরকে পূজা বা আরাধনা করেন। এ সম্পর্কে ভগবান শ্রীকৃষ্ণ শ্রীমদ্ভগবদ্গীতায় বলেছেন, \"যারা যেভাবে আমাকে ভজনা করে তাদের সেভাবেই আমি কৃপা করে থাকি। (গীতা ৪/১১)\" উদ্দীপকে মেধা মূর্তির সামনে বসে পূজার উপকরণ দ্বারা পূজা সম্পন্ন করে। আর রোদেলা একাকী নির্জন স্থানে চোখ বুজে বসে সৃষ্টিকর্তার আরাধনা করে। তাদের এই আরাধনার ধরন যথাক্রমে সাকার এবং নিরাকার উপাসনার সাথে মিলে যায়। পরিশেষে বলা যায়, মেধা মূর্তির সামনে পূজা সম্পন্ন করায় এই আরাধনা সাকার উপাসনা এবং রোদেলা নির্জন স্থানে একাকী আরাধনা করায় এটি নিরাকার উপাসনার সাথে সাদৃশ্যপূর্ণ।"
        }
      ]
    },
    {
      "number": "2",
      "uddipok": "দৃশ্যকল্প-১: আশিষের বাবা গত রাতে মারা গেছে। আশিষ পাড়া-প্রতিবেশী ও আত্মীয়-স্বজনের সহায়তায় কাঠ, বাঁশের আটি বেঁধে শাশানের উদ্দেশ্যে রওনা হয়। সেখানকার সব কাজ সম্পন্ন করে সকলে বাড়ি ফিরে আসে। দৃশ্যকল্প-২: বলাইয়ের মা মারা গেছে। বলাই মায়ের আত্মার শান্তির উদ্দেশ্যে একটি অনুষ্ঠান পালন করে। অনুষ্ঠানে পুরোহিত ডেকে বিভিন্ন প্রকার দ্রব্যসামগ্রী উৎসর্গ করে আনুষ্ঠানিকতা সম্পন্ন করে।",
      "tag": "CB 24",
      "sub_questions": [
        {
          "label": "ক",
          "question": "জাতকর্ম কাকে বলে?",
          "explanation": "জন্মের পর পিতা যব, যষ্টিমধু ও ঘৃত দ্বারা সন্তানের জিহ্বা স্পর্শ করে মন্ত্রোচ্চারণ করেন একে বলে জাতকর্ম।"
        },
        {
          "label": "খ",
          "question": "বিবাহের উল্লেখযোগ্য পর্বের ব্যাখ্যা দাও।",
          "explanation": "বিবাহের একটি উল্লেখযোগ্য পর্ব গায়ে হলুদ। গায়ে হলুদ অনুষ্ঠানের মাধ্যমে বিবাহের আনুষ্ঠানিকতা আরম্ভ হয়। বর- কনের বাড়িতে গায়ে হলুদ অনুষ্ঠিত হয়। বর বা কনেকে একটি আসনে বসিয়ে বড়রা ধান, দূর্বা প্রভৃতি দিয়ে আশীর্বাদ করে। আর ছোটরা নমস্কার করে গালে, কপালে, হাতে হলুদ মাখিয়ে দেয়। এটি মূলত দেহশুদ্ধিকরণ অনুষ্ঠান। সুদৃঢ় বিবাহিত জীবন, নবদম্পতির সুখ-শান্তি কামনা করাই গায়ে হলুদের অন্তর্নিহিত উদ্দেশ্য।"
        },
        {
          "label": "গ",
          "question": "দৃশ্যকল্প-১ এ আশিষের বাবার উদ্দেশ্যে সম্পন্ন কাজটির পদ্ধতি পাঠ্যপুস্তকের আলোকে ব্যাখ্যা করো।",
          "explanation": "বিমল বাবুর অন্ত্যেষ্টিক্রিয়া শাস্ত্রের বিধান অনুসরণ করে সম্পন্ন হয়েছিল। শাস্ত্রে মৃতদেহ সৎকারের যে বিধান দেওয়া হয়েছে তাই হচ্ছে অন্ত্যেষ্টিক্রিয়া। এ সময় কতগুলো বিধিবিধান পালন করে মৃতদেহ সৎকারের ব্যবস্থা করা হয়। অন্ত্যেষ্টিক্রিয়ার শুরুতে মৃতদেহকে বস্ত্রাবৃত ও মালা চন্দনাদি দ্বারা বিভূষিত করে শ্মশানে নিয়ে যাওয়া হয়। সেখানে মৃতদেহের মাথা দক্ষিণ দিকে রেখে তাকে কুশের ওপর শুয়ে রাখা হয়। দাহাধিকারী নিজে স্নান সেরে মৃতদেহের গায়ে তেল ও কাঁচা হলুদ মেখে তাকে স্নান করান। স্নানের পর মৃতদেহকে নতুন কাপড়, মালা, চন্দন দ্বারা সজ্জিত করা হয়। এরপর শরীরের সপ্তছিদ্র স্বর্ণ ও কাঁসা দ্বারা আচ্ছাদন ও পিন্ডদান করা হয়। সর্বশেষে আম বা চন্দন কাঠের চিতায় মৃতদেহকে শয়ন করানো হয়। অন্ত্যেষ্টিক্রিয়ার মন্ত্র পাঠ করে মৃতদেহের চারপাশে জ্যেষ্ঠপুত্র সাত অথবা তিনবার প্রদক্ষিণ করে মুখাগ্নি প্রদান করেন। উদ্দীপকে বিমল বাবু পরলোকগমন করলে জ্যেষ্ঠ পুত্র ইন্দ্রজিৎ উল্লেখিত শাস্ত্রীয় বিধান অনুযায়ী তার পিতার অন্ত্যেষ্টিক্রিয়া সম্পন্ন করেছিল।"
        },
        {
          "label": "ঘ",
          "question": "দৃশ্যকল্প-২ এ পারিবারিক ও সামাজিক জীবনে বলাইয়ের মায়ের আত্মার শান্তির উদ্দেশ্যে পালিত অনুষ্ঠানটির গুরুত্ব বিশ্লেষণ করো।",
          "explanation": "পারিবারিক ও সামাজিক জীবনে দৃশ্যকল্প-২ তথা আদ্যশ্রাদ্ধের গুরুত্ব অপরিসীম। আদ্যশ্রাদ্ধ হচ্ছে মৃত ব্যক্তির প্রতি শ্রদ্ধা দেখানোর অনুষ্ঠান। এর পূর্ণ নাম আদ্য একোদ্দিষ্ট শ্রাদ্ধ। মৃতের পারলৌকিক কল্যাণের উদ্দেশ্যে এই অনুষ্ঠান করা হয়। সাধারণত শ্রদ্ধার সাথে দান করা হয়। এ জন্যই এই অনুষ্ঠানকে শ্রাদ্ধ বলা হয়। শ্রাদ্ধানুষ্ঠানে অংশগ্রহণের মাধ্যমে পাড়া-প্রতিবেশী, আত্মীয়- স্বজন মৃত ব্যক্তির আত্মার প্রতি শ্রদ্ধা প্রদর্শন করে তার পরিবার ও জ্ঞাতিবর্গের দুঃখের সাথে একাত্ম হন। এতে করে তাদের পারিবারিক ও সামাজিক বন্ধন আরও দৃঢ় হয়। সকলেই সমব্যথী হয়। পাশাপাশি আত্মীয়-স্বজনের একটি মিলনমেলাও তৈরি হয়। একজনের প্রতি আরেক জনের শ্রদ্ধা ও ভালোবাসা বেড়ে যায়। ভবিষ্যৎ প্রজন্মের মধ্যে সামাজিকতার বীজ অঙ্কুরিত হয়। উদ্দীপকের দৃশ্যকল্প-২-এ আদ্যশ্রাদ্ধে উপবিষ্ট কয়েকজন ব্যক্তির একটি চিত্র দেখানো হয়েছে। আদ্যশ্রাদ্ধে আত্মীয়-স্বজন, বন্ধু-বান্ধবের আগমনের ফলে তাদের মধ্যকার বন্ধন মজবুত হয় এবং তা সামাজিকতাকে রক্ষা করে। তাই আদ্যশ্রাদ্ধের পারিবারিক ও সামাজিক গুরুত্ব অনেক বেশি। আলোচনা শেষে বলা যায়, আদ্যশ্রাদ্ধের ধর্মীয় গুরুত্বের পাশাপাশি পারিবারিক ও সামাজিক দিক থেকেও যথেষ্ট গুরুত্ব রয়েছে।"
        }
      ]
    },
    {
      "number": "3",
      "uddipok": "ইজিবাইক চালক শিমুল হঠাৎ তার গাড়িতে গুরুত্বপূর্ণ কাজগপত্রসহ টাকা ভর্তি ব্যাগ দেখতে পায়। চারিদিকে তাকিয়ে দেখে কোনো লোকজন নেই। ব্যাগের গায়ে ঠিকানাসহ মোবাইল নম্বর লেখা দেখে। মালিককে মোবাইল না করে ব্যাগটি মালিকের ঠিকানায় পৌঁছে দিয়ে আসে। গুরুত্বপূর্ণ কাগজসহ টাকার ব্যাগ পেয়ে মালিক খুশি হয়। অপরদিকে, মেধাবী ছাত্র মিহির লেখাপড়ায় ভালো। কিন্তু বর্তমানে খারাপ বন্ধুদের সাথে মিশে নেশার জগতে প্রবেশ করেছে। নেশাদ্রব্য ক্রয়ের জন্য অনেক টাকার প্রয়োজন হয়। মাঝে মাঝে সে তার দাদা ও বাবার পকেট থেকে টাকা নেয়। অনেক রাত করে বাড়ি আসে। পরিবারের সদস্যদের সাথে খারাপ আচরণ করে।",
      "tag": "CB 24",
      "sub_questions": [
        {
          "label": "ক",
          "question": "শিষ্টাচার কাকে বলে?",
          "explanation": "নম্র, ভদ্র বা শিষ্ট আচারকে শিষ্টাচার বলা হয়।"
        },
        {
          "label": "খ",
          "question": "ধর্ম ধার্মিককে কেন রক্ষা করে? ব্যাখ্যা করো।",
          "explanation": "ধর্ম ধার্মিককে রক্ষা করে যখন ধর্ম ধার্মিক দ্বারা রক্ষিত হয়। ধার্মিক সদা সন্তুষ্ট থাকেন। প্রাপ্তি তাকে অহংকারী কিংবা অপ্রাপ্তি তাকে বিষণ্ণ করে না। তিনি তার কর্মকে ঈশ্বরের কর্ম বলে মনে করেন এবং কর্মফল ঈশ্বরে অর্পণ করেন। ত্যাগ করে আনন্দ এবং সেবা করে তৃপ্ত হন। আর এভাবেই ধার্মিক ধর্মকে রক্ষা করেন। এজন্য মনুসংহিতায় বলা হয়েছে, ধর্ম রক্ষিত হলে ধর্মই ধার্মিককে রক্ষা করে।"
        },
        {
          "label": "গ",
          "question": "ইজিবাইক চালক শিমুলের মধ্যে যে গুণটির প্রতিফলন ঘটেছে তা পাঠ্যপুস্তকের আলোকে ব্যাখ্যা করো।",
          "explanation": "টেক্সিচালকের আচরণে সততা নামক গুণটি প্রকাশ পেয়েছে। সব সময় সত্য কথা বলা এবং সৎপথে চলাকেই সততা বলে। আবার অন্য কারও জিনিস অন্যায়ভাবে গ্রহণ না করাও সততা। অন্য কাউকে ঠকানো বা না জানিয়ে তার জিনিস নেয়া থেকে বিরত থাকাও সততা। সততা মানুষের চরিত্রের একটি নৈতিক গুণ এবং ধর্মের অঙ্গ। যার দৃষ্টান্ত উদ্দীপকে বর্ণিত টেক্সিচালকের আচরণে লক্ষ করা যায়। উদ্দীপকের ড. রোজারী জাপান থেকে সিলেটে আসেন কাজে। এয়ারপোর্ট থেকে আম্বরখানায়, টেক্সি করে আসার পথে পাসপোর্ট ও গুরুত্বপূর্ণ কাগজপত্রসহ হ্যান্ডব্যাগটি গাড়িতে রেখেই নেমে পড়েন। বিকেল বেলায় টেক্সিচালক তার গাড়িতে হ্যান্ডব্যাগটি দেখতে পেয়ে মাইক যোগে প্রাপ্তি বিজ্ঞপ্তি প্রচার করেন। ড. রোজারী মাইকিং শুনে তার ব্যাগটি ফিরে পান। এভাবে অন্যের হারানো জিনিস কোনো হঠকারিতা না করে প্রকৃত মালিকের কাছে ফিরিয়ে দেওয়ার মাধ্যমে টেক্সিচালকের আচরণে সততার বহিঃপ্রকাশ ঘটেছে।"
        },
        {
          "label": "ঘ",
          "question": "উদ্দীপকের মিহিরকে স্বাভাবিক জীবনে ফিরিয়ে আনতে পরিবার, সমাজ ও ধর্ম কী ধরনের প্রতিরোধমূলক ব্যবস্থা নিতে পারে বলে মনে করো? মতামত দাও।",
          "explanation": "উদ্দীপকের মিহিরকে নেশার জগৎ থেকে স্বাভাবিক জীবনে ফিরিয়ে আনার জন্য পরিবার, সমাজ ও ধর্মের প্রভাব অগ্রগণ্য। এক্ষেত্রে বিভিন্ন প্রতিরোধমূলক ব্যবস্থা গ্রহণ করা যায় বলে আমি মনে করি। আমাদের দেহে আত্মারূপে ব্রহ্ম অবস্থান করছেন। ফলে এ দেহ ব্রহ্ম বা ঈশ্বরের মন্দির। এছাড়া, মাদকাসক্তি হিন্দুধর্ম অনুসারে ঘোরতর পাপসমূহের অন্যতম। তাই পরিবারে সন্তানদের শুধু শাসন নয়, এ সম্পর্কে সচেতনতা বৃদ্ধি করতে হবে। ধর্মীয়-সংস্কৃতি ও নৈতিক মূল্যবোধের আলোকে উদ্বুদ্ধ করতে হবে। পিতা-মাতাকে সন্তানের ধর্মীয় ও নৈতিক দায়িত্ব সম্পর্কে শেখাতে হবে। সন্তানদের দৈনন্দিন জীবনের অতিবাহিত সময়ের প্রতি লক্ষ রাখতে হবে। ধর্মীয় মূল্যবোধের আলোকে পরিবারের প্রতিটি সদস্যের জীবন পবিত্রতার আলোকে উদ্ভাসিত করতে হবে। শ্রীচৈতন্যচরিতামৃত গ্রন্থে বলা হয়েছে 'আপনি আচরি ধর্ম জীবেরে শিখায়'। ধর্মের এই শিক্ষার আলোকে পরিবারের সকল সদস্যকে ধূমপান ও মাদকগ্রহণের মতো অনৈতিক কাজ থেকে দূরে থাকতে হবে। পরিবারের সবাইকে অঙ্গীকার করতে হবে, 'ধূমপান মাদকগ্রহণ অধর্মের পথ, চালাব না সে পাপপথে আমার জীবনরথ।' পরিশেষে বলা যায়, মিহিরকে নেশার জগৎ থেকে স্বাভাবিক জীবনে ফিরিয়ে আনার জন্য পরিবার, সমাজ ও ধর্মের সকল সদস্যদের সচেতনতা বৃদ্ধি এবং ধর্মীয় সংস্কৃতি ও নৈতিক মূল্যবোধের আলোকে উদ্বুদ্ধ করতে হবে।"
        }
      ]
    },
    {
      "number": "4",
      "uddipok": "রবেন বাবু একটি সংগঠন প্রতিষ্ঠা করেন। সংগঠনটির নামের মধ্যেই তার পরিচয় পাওয়া যায়। সংগঠনের কাজের জন্য কোনো ব্যক্তি বা প্রতিষ্ঠানের নিকট থেকে কোনো টাকা পয়সা চেয়ে নেওয়া যাবে না। আত্মনির্ভরশীল হয়ে সমাজের কল্যাণে কাজ করাই এ সংগঠনের উদ্দেশ্য। অন্যদিকে, রমেশ বাবু কিছু ভালো লোকদের নিয়ে আর একটি সংগঠন প্রতিষ্ঠা করেন। সংগঠনটি পাঁচটি মূলনীতির ওপর প্রতিষ্ঠিত হয়। ধর্ম ও বিজ্ঞানকে এক সাথে করে জীবন গঠন করা এ সংগঠনের কাজ।",
      "tag": "CB 24",
      "sub_questions": [
        {
          "label": "ক",
          "question": "নৃ-যজ্ঞ কী?",
          "explanation": "অতিথি সেবাকে নৃ-যজ্ঞ বলা হয়।"
        },
        {
          "label": "খ",
          "question": "ভক্তিযোগ বলতে কী বোঝায়?",
          "explanation": "ভক্তিকে অবলম্বন করে ঈশ্বরে যে আরাধনা তাকে ভক্তিযোগ বলে। ভক্তি মানব হৃদয়ের একটি সুকুমার বৃত্তি। ভক্তির অশেষ শক্তি, ভক্তিতেই মুক্তি। নারদীয় ভক্তি সূত্রে বলা হয়েছে- ভগবানে ঐকান্তিক প্রেম বা ভালোবাসাকে ভক্তি বলে। ভগবানের শ্রীচরণে আত্মসমর্পণই ভক্তিযোগের প্রধান কথা।"
        },
        {
          "label": "গ",
          "question": "রবেন বাবুর কর্মকাণ্ডের সাথে কোন মহাপুরুষের মিল আছে? তা পাঠ্যপুস্তকের আলোকে ব্যাখ্যা করো।",
          "explanation": "রবেন বাবুর কর্মকাণ্ডের সাথে স্বামী স্বরূপানন্দ পরমহংস মহা পুরুষের মিল আছে। স্বামী স্বরূপানন্দ ১৮৯৩ খ্রিষ্টাব্দে বাংলাদেশের চাঁদপুর শহরে আবির্ভূত হন। হিন্দুধর্মের বিকাশের স্তরে স্তরে যে নতুন ধর্মচর্চার রূপ প্রকাশিত হয়েছে, সেক্ষেত্রে গুরুত্বপূর্ণ অবদান রাখে স্বামী স্বরূপানন্দের প্রতিষ্ঠিত সংগঠন 'অযাচক আশ্রম'। এই আশ্রমটি কোনো ব্যক্তি বা প্রতিষ্ঠান থেকে অর্থ নিত না। স্বাবলম্বী হয়ে সমাজের কল্যাণের জন্য কাজ করাই ছিল এ সংগঠনের মুখ্য উদ্দেশ্য। উদ্দীপকে রবেন বাবুর সংগঠনটির নামের মধ্যেই তার পরিচয় পাওয়া যায়। এই সংগঠনের কাজের জন্য ব্যক্তি বা প্রতিষ্ঠান থেকে কোনো অর্থ নেওয়া যাবে না। আত্মনির্ভরশীল হয়ে সমাজের কল্যাণে কাজ করা এই সংগঠনের •উদ্দেশ্য। রবেন বাবুর এই সংগঠনটির সাথে স্বামী স্বরূপানন্দের অযাচক আশ্রমের সাদৃশ্য পরিলক্ষিত হয়। তাই রবেন বাবুর কর্মকাণ্ডের সাথে স্বামী স্বরূপানন্দের মিল রয়েছে।"
        },
        {
          "label": "ঘ",
          "question": "উদ্দীপকের রমেশ বাবুর প্রতিষ্ঠিত সংগঠনের প্রধান নীতিগুলোর মাধ্যমে কী আদর্শ মানুষ গড়ে তোলা সম্ভব? সপক্ষে যুক্তি দাও।",
          "explanation": "হ্যাঁ, উদ্দীপকের রমেশ বাবুর প্রতিষ্ঠিত সংগঠনের প্রধান নীতিমালার মাধ্যমে আদর্শ মানুষ গড়ে তোলা সম্ভব। কারণ তার প্রতিষ্ঠিত সংগঠনের সাথে ঠাকুর অনুকূলচন্দ্রের প্রতিষ্ঠিত ধর্মীয় সংগঠনের মিল রয়েছে। ঠাকুর অনুকূলচন্দ্র ১৮৮৮ সালে পাবনা জেলার হিমাইতপুর গ্রামে আবির্ভূত হন। তিনি সৎসঙ্গ নামে একটি ধর্মীয় সংগঠন প্রতিষ্ঠা করেন। এই সংগঠনের আদর্শ হচ্ছে বিজ্ঞানসিদ্ধ জীবনসূত্র। এর পাঁচটি মূলনীতি- যজন, যাজন, ইষ্টভৃতি, স্বস্ত্যয়নী ও সদাচার। মূল স্তম্ভ শিক্ষা, কৃষি, শিল্প ও সুবিবাহ নীতিগুলো অনুশীলিত হচ্ছে। ধর্ম ও বিজ্ঞানকে একত্রিত করে জীবন গঠনই সৎসঙ্গীদের আদর্শ। আর এই সংঘ চায় আদর্শ মানুষ, আদর্শ গৃহী, আদর্শ ধর্মযাজক। ফলে এই সংঘের প্রধান নীতিগুলোর মাধ্যমে আদর্শ মানুষ গড়ে তোলা সম্ভব। উদ্দীপকে রমেশ বাবু একটি সংগঠন প্রতিষ্ঠা করেন। যা পাঁচটি মূলনীতির ওপর প্রতিষ্ঠিত হয়। এ সংগঠনের কাজ ধর্ম ও বিজ্ঞানকে একসাথে করে জীবন গঠন করা। এই সংগঠনটির সাথে ঠাকুর অনুকূলচন্দ্রের সৎসঙ্গ ধর্মীয় সংগঠনের মূলনীতি এবং কাজের সাদৃশ্য খুঁজে পাওয়া যায়। পরিশেষে বলা যেতে পারে, ধর্ম ও বিজ্ঞানকে একত্রিত করে আদর্শ জীবন গঠনই উদ্দীপকের রমেশ বাবুর প্রতিষ্ঠিত সংগঠনের আদর্শ। তাই এ সংগঠনের প্রধান নীতিগুলোর মাধ্যমে আদর্শ মানুষ গড়ে তোলা সম্ভব।"
        }
      ]
    },
    {
      "number": "5",
      "uddipok": "মিনতি প্রাকৃতিক দুর্যোগ থেকে রক্ষা পাওয়ার জন্য এক বিশেষ দেবীর 'পূজা করে। এ দেবীর পূজা অমাবস্যা তিথিতে গভীর রাতে করা হয়। গলায় থাকে নরমুণ্ডর মালা। তিনি ভয়ংকর চণ্ডা ও মুন্ডাকে বধ করেন। অপরদিকে, ইমার বিবাহ হয়েছে অনেক বছর। ইমার কোনো সন্তান হয়নি। তাই সে গুরুদেবের কথামতো এক বিশেষ দেবতার পূজা করে সন্তান লাভ করে। বর্তমানে স্বামী সন্তান নিয়ে সুখেই বাস করছে।.",
      "tag": "CB 24",
      "sub_questions": [
        {
          "label": "ক",
          "question": "লৌকিক দেবতা কাকে বলে?",
          "explanation": "বেদে ও পুরাণে যে সকল দেবতার কথা বলা হয়নি, কিন্তু ভক্তগণ তাঁদের পূজা করেন, তাঁদের লৌকিক দেবতা বলা হয়।"
        },
        {
          "label": "খ",
          "question": "পুরোহিত কথাটির অর্থ ব্যাখ্যা করো।",
          "explanation": "পুরোহিত বলতে সাধারণ অর্থে পূজা-অর্চনা কার্যাদি সম্পাদনকারীকে বোঝানো হয়। পুরোহিত শব্দটি 'পুরস' (পুরঃ) এবং 'হিত' শব্দের সমন্বয়ে গঠিত। পুরস্ শব্দের অর্থ সম্মুখে এবং হিত শব্দের অর্থ অবস্থান। অর্থাৎ পূজা-অর্চনা কার্যাদি সম্পন্ন করার জন্য সম্মুখভাগে যিনি অবস্থান করেন তিনিই পুরোহিত।"
        },
        {
          "label": "গ",
          "question": "মিনতি প্রাকৃতিক দুর্যোগ থেকে রক্ষা পাওয়ার জন্য যে দেবীর পূজা করে উক্ত দেবীর পরিচয় পাঠ্যপুস্তকের আলোকে বর্ণনা করো।",
          "explanation": "মিনতি প্রাকৃতিক দুর্যোগ থেকে রক্ষা পাওয়ার জন্য কালী দেবীর পূজা করে। দেবী কালী দুর্গাদেবীর মতো শক্তির দেবী। তিনি অসুর, বিনাশে ভয়ঙ্করী। পৃথিবীর সকল অন্যায় ও অত্যাচার দূর করার জন্য দেবী কালী অশুভ শক্তিকে ধ্বংস করেন। কালী ভগবান শিবের সহধর্মিণী এবং বিশেষ শক্তি। তিনি কাল ও মৃত্যুর দেবীরূপে আত্মপ্রকাশ করার কারণে তাকে শ্মশান কালী হিসেবে আখ্যায়িত করা হয়। এ ছাড়াও দেবী কালীর অনেক নাম রয়েছে। যেমন: ভদ্রকালী, দক্ষিণাকালী, মা তারা, শ্যামা, মহাকালী' ইত্যাদি। উদ্দীপকে মিনতি প্রাকৃতিক দুর্যোগ থেকে রক্ষা পাওয়ার জন্য এক বিশেষ দেবীর পূজা করে যা অমাবস্যা তিথিতে গভীর রাতে করা হয়। তার গলায় নরমুণ্ডর মালা। তিনি ভয়ঙ্কর চণ্ড ও মুণ্ডকে বধ করেন। মিনতির এই বিশেষ দেবীর সাথে কালী দেবীর মিল খুঁজে পাওয়া যায়।"
        },
        {
          "label": "ঘ",
          "question": "ইমা যে বিশেষ দেবতার পূজা করে সন্তান লাভ করেছে উত্ত দেবতার পূজার গুরুত্ব ও প্রভাব বিশ্লেষণ করো।",
          "explanation": "ইমা কার্তিক দেবের পূজা করে সন্তান লাভ করেছে। কার্তিক দেবতার পূজার বিশেষ গুরুত্ব এবং প্রভাব রয়েছে। কার্তিক দেবের দেহাকৃতি অত্যন্ত সুন্দর, সুঠাম ও বলিষ্ঠ। এ কারণে কার্তিক পূজার মাধ্যমে দম্পতিরা সুন্দর, সুঠাম ও বলিষ্ঠ চেহারার সন্তানাদি প্রার্থনা করে থাকেন। কার্তিক দেবতাদের সেনাপতি এবং অসীম শক্তিধর দেবতা। ফলে তাঁকে রক্ষাকর্তা হিসেবে পূজা করা হয়। তিনি নম্র ও বিনয়ী স্বভাবের দেবতা এবং সমাজের ন্যায়, অন্যায় ও অবিচার নির্মূলে অবিচল যোদ্ধা। তাই কার্তিকের ন্যায় আমরা ন্যায় প্রতিষ্ঠার আদর্শ অনুসরণে নীতিবান হতে পারি। তাঁর পথ অনুসরণ করে বিনয়ী মানুষ হিসেবে প্রতিষ্ঠা লাভ করতে পারি এবং আদর্শ সমাজ গঠনে গুরুত্বপূর্ণ ভূমিকা পালন করতে পারি। উদ্দীপকে ইমার বিয়ের অনেক বছর পরেও সন্তান লাভ না হওয়ায় সে গুরুদেবের কথা মতো কার্ত্তিক দেবের পূজা করে। তাঁর পূজার মাধ্যমে ইমা সন্তান লাভ করে। পরিশেষে বলা যেতে পারে যে, কার্তিক পূজার বিশেষ গুরুত্ব ও প্রভাব রয়েছে। কারণ এই পূজার মাধ্যমে কার্তিকের মতো সুঠাম, বলিষ্ঠ, শক্তিধর, নম্র ও বিনয়ী সন্তান লাভ করা যায়।"
        }
      ]
    },
    {
      "number": "6",
      "uddipok": "",
      "tag": "CB 24",
      "sub_questions": [
        {
          "label": "ক",
          "question": "স্তেয় কাকে বলে?",
          "explanation": "অপরের জিনিস না বলে অধিকার করাকে স্তেয় (চুরি) বলে।"
        },
        {
          "label": "খ",
          "question": "প্রত্যাহার বলতে কী বোঝায়?",
          "explanation": "প্রত্যাহার অর্থ ফিরিয়ে নেওয়া। বাহ্যিক বিষয়বস্তু থেকে ইন্দ্রিয়সমূহকে ভিতরের দিকে ফিরিয়ে নেওয়াকে যোগে প্রত্যাহার বলে। দৃঢ় সংকল্প ও অভ্যাসের দ্বারা ইন্দ্রিয়গুলোকে অন্তর্মুখী করা যায়। ইন্দ্রিয়গুলো অন্তর্মুখী হলে জাগতিক বিষয়ে আসক্তি নষ্ট হয়। এমতাবস্থায় মন আরাধ্য বস্তুতে নিবিষ্ট হতে পারে।"
        },
        {
          "label": "গ",
          "question": "চিত্র: ১ এর আসনটির অনুশীলন পদ্ধতি বর্ণনা করো।",
          "explanation": "চিত্র: ১ আসনটি হলো হলাসন। 'হল' শব্দের অর্থ লাঙ্গল। এই আসনে দেহভঙ্গি অনেকটা হল অর্থাৎ লাঙ্গলের মতো দেখায় বলে একে হলাসন বলে। এ আসনটি অনুশীলন পদ্ধতি হলো- পা দুটো সোজা করে চিৎ হয়ে শুয়ে পড়তে হবে। উরু, হাঁটু ও পায়ের পাতা জোড়া থাকবে। হাত দুটো সোজা করে শরীরের দু পাশে রাখতে হবে। এবার নিঃশ্বাস ছাড়তে ছাড়তে পা দুটো জোড়া ও সোজা অবস্থায় আস্তে আস্তে উপরে তুলতে হবে এবং মাথার পেছনে যতদূর সম্ভব দূরে নিতে হবে যেন পায়ের আঙ্গুলগুলো মাটি স্পর্শ করতে পারে। শ্বাস-প্রশ্বাস স্বাভাবিক রেখে এই অবস্থায় ৩০ সেকেন্ড থাকতে হবে। এরপর আস্তে আস্তে পা নামিয়ে আগের অবস্থায় ফিরে যেতে হবে এবং শবাসনে ৩০ সেকেন্ড বিশ্রাম নিতে হবে। এভাবে এই আসনটি তিনবার অনুশীলন করতে হবে।"
        },
        {
          "label": "ঘ",
          "question": "চিত্রঃ ২ এর আসন অনুশীলনের মাধ্যমে মানব জীবনে কী কী প্রভাব পড়ে তা বিশ্লেষণ করো।",
          "explanation": "চিত্র: ২-এর অনুশীলনকৃত আসন অর্থাৎ বৃক্ষাসন অনুশীলনের মাধ্যমে ব্যক্তির শরীর ও মনে ইতিবাচক প্রভাব পড়ে। বৃক্ষাসন অনুশীলনকালে আসনকারীর দেহ বৃক্ষের মতো দেখায় বলে একে বৃক্ষাসন বলা হয়। যার দৃষ্টান্ত চিত্র: ২-এ লক্ষ করা যায়। এ আসন অনুশীলনের অনেক গুরুত্বপূর্ণ প্রভাব রয়েছে। নিয়মিত বৃক্ষাসন অনুশীলন করার ফলে শরীরের ভারসাম্য বজায় রাখার ক্ষমতা বাড়ে। পায়ের পেশির দৃঢ়তা ও স্থিতিস্থাপকতা বৃদ্ধি পায়। এর ফলে পায়ে জোর পাওয়া যায়, চলাফেরা করার ক্ষমতা বাড়ে। উরুর সংযোগস্থলের স্থিতিস্থাপকতা বজায় রাখতে সাহায্য করে। কোমর ও মেরুদণ্ডের শক্তি বৃদ্ধি পায়। বৃক্ষাসন অনুশীলন করলে হাতের ও পায়ের গঠন সুষ্ঠু ও সুন্দর হয়। হাঁটু, কনুই, বগল সমস্ত স্নায়ুতন্ত্রীতে রক্ত সঞ্চালন বৃদ্ধি পায় ও গ্রন্থি সবল ও নমনীয় হয়। পায়ের ব্যথায় বিশেষ উপকার পাওয়া যায় এবং পায়ে কোনো দিন বাত হতে পারে না। যাদের হাত-পা কাঁপে, বিশেষ করে পা দুর্বল তাদের জন্য বৃক্ষাসন অনুশীলন খুবই সহায়ক। অনেকের রক্তে অত্যধিক কোলেস্টেরল থাকার দরুন বা অন্য কোনো কারণে পায়ের ধমনীতে শক্ত হলদে চর্বিজাতীয় পদার্থ জমে। নিয়মিত বৃক্ষাসন অনুশীলনে তা রোধ করা যায়। ফলে থ্রাম্বোসিস হতে পারে না। উপরের আলোচনার পরিপ্রেক্ষিতে বলা যায়, নিয়মিত বৃক্ষাসন অনুশীলন শারীরিক সুস্থতা বজায় রাখতে অনেক গুরুত্বপূর্ণ ভূমিকা রাখে। তাই আমরা এ আসনটি নিয়মিত অনুশীলন করব।"
        }
      ]
    },
    {
      "number": "7",
      "uddipok": "চয়নদের গ্রামের বাড়িতে মন্দিরের মাঠে কয়েক প্রহরব্যাপী চলছে একটি অনুষ্ঠান। অনেক দূর-দূরান্ত থেকে ভক্তগণ দলে দলে এসে যোগ দিচ্ছে এ অনুষ্ঠানে। এ অনুষ্ঠানের মাধ্যমে ভগবান শ্রীকৃষ্ণ ও শ্রীরামচন্দ্রের পূজা করা হয়। অপরদিকে, অজয় বাবু মনের শান্তির জন্য বিভিন্ন ঐতিহাসিক পবিত্র স্থান ঘুরে দেখেন। এতে তার জ্ঞান বৃদ্ধি পায়। তার ঘুরে দেখা স্থানগুলো অধিকাংশই বড় বড় পাহাড়ের উপর, বড় গাছের নিচে বা নদীর ধারে হয়ে থাকে।",
      "tag": "CB 24",
      "sub_questions": [
        {
          "label": "ক",
          "question": "ধর্মাচার কী?",
          "explanation": "যে সকল আচার-আচরণ আমাদের জীবনকে সুন্দর ও মঙ্গলময় করে তোলে সেগুলোই ধর্মাচার।"
        },
        {
          "label": "খ",
          "question": "নতুন ধান দিয়ে পিঠা পায়েশ তৈরির অনুষ্ঠানের ব্যাখ্যা দাও।",
          "explanation": "নতুন ধান দিয়ে পিঠা পায়েশ তৈরির অনুষ্ঠান হলো নবান্ন উৎসব। নবান্ন শব্দের আক্ষরিক অর্থ নতুন ভাত। অগ্রহায়ণ মাসে ওঠা নতুন ধানের চাল দিয়ে তৈরি ভাত ও নানা রকম পিঠা দিয়ে যে মাঙ্গলিক উৎসব করা হয় তারই নাম নবান্ন উৎসব। এটি ঋতুভিত্তিক অনুষ্ঠান। এদিন শস্যের অধিষ্ঠাত্রী দেবী শ্রীশ্রীলক্ষ্মীর পূজা দেওয়া হয়।"
        },
        {
          "label": "গ",
          "question": "চয়নদের গ্রামের মন্দিরের মাঠে অনুষ্ঠিত অনুষ্ঠানটি পাঠ্যপুস্তকের আলোকে বর্ণনা করো।",
          "explanation": "চয়নদের গ্রামের মন্দিরের মাঠে অনুষ্ঠিত অনুষ্ঠানটি হলো নামযজ্ঞ। নামযজ্ঞ অনুষ্ঠানের মাধ্যমে ভগবান শ্রীকৃষ্ণ ও রামচন্দ্রের পূজা করা হয়। বিভিন্ন সুরে, ছন্দে, তালে কৃষ্ণনাম এবং রামনাম কীর্তন করা হয়। ভক্তরা জাতি-বর্ণ নির্বিশেষে শ্রীকৃষ্ণের নামযজ্ঞানুষ্ঠানে একত্রিত হয়ে বিভিন্ন সুরে, ছন্দে, তালে কৃষ্ণনাম জপ করে এবং কৃষ্ণনামের কীর্তন করে। এ অনুষ্ঠানে অংশ নেওয়ার জন্য মানুষ দূর-দূরান্ত থেকে আসে। এ অনুষ্ঠানটি কয়েক প্রহর ব্যাপী চলে। উদ্দীপকে বর্ণিত চয়নদের গ্রামের বাড়িতে মন্দিরের মাঠে কয়েক প্রহরব্যাপী চলছে একটি অনুষ্ঠান। দূর-দূরান্ত থেকে ভক্তগণ দলে দলে এসে যোগ দিচ্ছে এ অনুষ্ঠানে। এ অনুষ্ঠানের মাধ্যমে ভগবান শ্রীকৃষ্ণ ও শ্রীরামচন্দ্রের পূজা করা হয়। উদ্দীপকের এসব বর্ণনা পাঠ্যবইয়ের নামযজ্ঞ অনুষ্ঠানের সাথে সাদৃশ্যপূর্ণ।"
        },
        {
          "label": "ঘ",
          "question": "অজয় বাবু মনে শান্তির জন্য যে ঐতিহাসিক পবিত্র স্থান ঘুরে দেখার ইঙ্গিত দিয়েছেন তার গুরুত্ব বিশ্লেষণ করো।",
          "explanation": "সুমনের জীবনে তীর্থভ্রমণের গুরুত্ব ও প্রভাব অপরিসীম। তীর্থ বা তীর্থস্থান হলো সেই স্থান, যেখানে স্বয়ং ভগবান বা তাঁর অবতারের আবির্ভাব ঘটে। কোনো দেবালয়ের স্থান পুণ্যস্থান আর পুণ্যস্থানকে বলা হয় তীর্থস্থান। তীর্থস্থান দর্শনে পুণ্য অর্জিত হয়। উদ্দীপকের সুমন অশান্ত মনের দুঃখ দূর করার জন্যে বারুণী স্নানে সুনামগঞ্জ জেলার তাহিরপুরে যায়। সেখানে লক্ষ লক্ষ লোকের সমাগম ঘটে। এরূপ পবিত্র স্থান ভ্রমণ করলে পুণ্য হয়। কারণ তীর্থস্থান ভ্রমণ করা একটি পুণ্য কর্ম। এতে মন পবিত্র ও শান্ত হয়। দুঃখ-কষ্ট দূর হয়। পুণ্য লাভ হয়। তীর্থস্থান দর্শনে মনের উদারতা বৃদ্ধি পায়। এর ফলে মনে স্বস্তি লাভ সম্ভব হয়। তীর্থস্থানের নিদর্শন হিসেবে মহাপুরুষদের জীবনাচরণ মানুষের মনকে ভালো কাজে উদ্বুদ্ধ করে। এছাড়া পরকালের সদগতি লাভ হয়। জ্ঞানের পরিধি এবং মানুষের মনের প্রসারতা বৃদ্ধি পায়। মানুষ তার মনের মধ্যকার সংকীর্ণতা দূর করতে সক্ষম হয়। পরিশেষে বলা যায়, তীর্থস্থানের দর্শন একটি মহৎ কাজ। এ কাজটি করলে পুণ্যলাভ হয়। এজন্য উদ্দীপকে বর্ণিত সুমনের তীর্থভ্রমণের গুরুত্ব অপরিসীম।"
        }
      ]
    },
    {
      "number": "8",
      "uddipok": "কনক একজন মহান চিকিৎসক। তিনি মানব শরীরে কাটা-ছেঁড়া বিদ্যায় পারদর্শী। তিনি ঔষধি গাছগাছড়ার মাধ্যমে মানুষের চিকিৎসা দেন। ভেষজবিদ্যার চিকিৎসা সংক্রান্ত গ্রন্থ রচনা করে তিনি মানব জাতির বিশেষ কল্যাণ সাধন করেন। অন্যদিকে, মানিকের স্মরণশক্তি ছিল প্রখর। মানিকের মা, ছেলের ভবিষ্যৎ জানার জন্য এক সন্ন্যাসীকে দিয়ে হাতের রেখা পরীক্ষা করান। এতে করে জানতে পারেন, তার ছেলের আয়ু খুবই কম। তার ষোল অথবা বত্রিশ বছরে মৃত্যুর যোগ আছে। এ কথা শুনে মানিক বাকি জীবন ব্রহ্ম সাধনায় কাটাবার সিদ্ধান্ত গ্রহণ করে।",
      "tag": "CB 24",
      "sub_questions": [
        {
          "label": "ক",
          "question": "অংশাবতার কাকে বলে?",
          "explanation": "ভগবানের অপূর্ণাঙ্গের অবতারকে অংশাবতার বলে।"
        },
        {
          "label": "খ",
          "question": "কুবেরের নাম কীভাবে নিত্যানন্দ হলো? ব্যাখ্যা করো।",
          "explanation": "নিমাইয়ের সঙ্গে দেখা হওয়ার পর কুবেরের নাম নিত্যানন্দ হলো। নিত্যানন্দের প্রকৃত নাম ছিল কুবের। কুবের একদিন স্বপ্নে কৃষ্ণের আদেশ পেয়ে নিমাই পণ্ডিতের সাথে দেখা করার জন্য নবদ্বীপের পথে রওনা হন। সেখানে নন্দন আচার্যের গৃহে নিমাইয়ের সঙ্গে কুবেরের দেখা হয়। দুজন দুজনকে চিনতে পারেন, বুঝতে পারেন। দুজন মিলে যেন এক হয়ে যায়। সেদিন থেকে কুবেরের নতুন নাম হয় নিত্যানন্দ, সংক্ষেপে নিতাই।"
        },
        {
          "label": "গ",
          "question": "কনকের মধ্যে যে মহান চিকিৎসকের আদর্শ ফুটে উঠেছে তা পাঠের আলোকে ব্যাখ্যা করো।",
          "explanation": "ডা. আদিত্য বাবু মহান চিকিৎসক সুশ্রুতের আদর্শ অনুসরণ করেন। সুশ্রুত ছিলেন প্রাচীন ভারতের একজন মহান চিকিৎসক। তার পিতার নাম বিশ্বামিত্র মুনি। বিশ্বামিত্র তার পুত্রকে আয়ুর্বেদ শিক্ষার জন্য কাশীরাজের পুত্রের নিকট পাঠান। সুশ্রুত ধন্বন্তরীরূপী কাশীরাজের পুত্র দিবোদাসের কাছে শিক্ষাগ্রহণ করেন। তাঁর চর্চার বিষয় ছিল শল্যবিদ্যা। তিনি 'সুশ্রুত' বা 'সুশ্রুতসংহিতা' নামে একখানা গ্রন্থ রচনা করেন। এতে শল্যবিদ্যার ৩০০ প্রকার পদ্ধতি এবং ১২০টি অস্ত্রের বর্ণনা দেওয়া হয়েছে। পাশ্চাত্যের চিকিৎসাশাস্ত্রে আধুনিকায়নের মাধ্যমে এগুলো প্রয়োগ করা হয়। সুশ্রুত মানুষের অবস্থা অবলোকন করে শল্যবিদ্যার মাধ্যমে ব্যাধি দূর করার প্রয়াস চালান। তাই তাঁকে 'ভারতীয় শল্যবিদ্যার জনক' বলা হয়। উদ্দীপকে বলা হয়েছে, ডা. আদিত্য বাবু এমন একজন মহান চিকিৎসকের আদর্শ অনুসরণ করেন যিনি ভারতীয় শল্যবিদ্যার জনক হিসেবে পরিচিত। তিনি তাঁর গ্রন্থে শল্যবিদ্যার ৩০০ প্রকার পদ্ধতি এবং শতাধিক অস্ত্রের বর্ণনা দিয়েছেন। এখানে প্রাচীন ভারতের শল্যচিকিৎসক সুশ্রুতের প্রতি ইঙ্গিত করা হয়েছে। কেননা, তিনি প্রধানত শল্যবিদ্যার চর্চা করতেন। তাই বলা যায়, ডা. আদিত্য বাবুর অনুসরণকৃত আদর্শ ব্যক্তিটি হলেন প্রাচীন ভারতের মহান চিকিৎসক সুশ্রুত।"
        },
        {
          "label": "ঘ",
          "question": "উদ্দীপকের মানিকের মধ্যে যে মহাপুরুষের আদর্শ লুকায়িত আছে তার শিক্ষার গুরুত্ব বিশ্লেষণ করো।",
          "explanation": "উদ্দীপকের মানিকের মধ্যে শ্রীশঙ্করাচার্য মহাপুরুষের আদর্শ লুকায়িত আছে যার শিক্ষার গুরুত্ব অপরিসীম। শ্রীশঙ্করাচার্য তার স্বল্প আয়ু জানার পর জীবন ও জগৎ সম্পর্কে নতুন করে ভাবেন। তাই বাকি জীবন ব্রহ্ম-সাধনায় কাটিয়ে দেন। তিনি পুণ্যধাম বারাণসীতে ধর্মপ্রচার করেন যার মূল কথা 'অদ্বৈতবাদ'। তিনি ভারতবর্ষের চারপ্রান্তে চারটি মঠ প্রতিষ্ঠা করেন। বিভিন্ন দলীয় সন্ন্যাসীদের এসব মঠে এনে শৃঙ্খলাবদ্ধ ও ঐক্যবদ্ধ করেন যা তাঁর উজ্জ্বল কীর্তি। তিনি তাঁর অদ্বৈতমত প্রচার করে হিন্দুধর্মের অতীত ঐতিহ্য ফিরিয়ে আনেন। তিনি মানুষের প্রতি মানুষের এমনকি জীবের প্রতিও মানুষের ভালোবাসাকে জাগিয়ে তোলেন। তাঁর ব্রহ্ম সূত্রের ভাষ্য ও বেদান্তভাষ্য হিন্দুধর্ম ও দর্শন চর্চার ক্ষেত্রে অসাধারণ অবদান রাখে। তিনি সাধারণ মানুষের জন্য মোহমুদগর, আনন্দলহরী, শিবস্তব, গোবিন্দাষ্টক প্রভৃতি গ্রন্থ রচনা করেছেন। রাজনৈতিক ও ধর্মীয় বিপর্যয়ের মাঝে হিন্দুধর্ম যখন ম্লান হয়ে পড়েছিল, শ্রীশঙ্করাচার্য সেখান থেকে তার মর্যাদা ফিরিয়ে আনেন। জীব ও ব্রহ্মের পার্থক্য নেই সকলকে এই উপলব্ধির মাধ্যমে জীবসেবা, অহিংসার মতো নৈতিক গুণ অর্জনে উদ্বুদ্ধ করেন। পরিশেষে তাই বলা যেতে পারে, মানিকের মধ্যে শ্রীলঙ্করাচার্যের আদর্শ লুকায়িত আছে এবং শ্রীলঙ্করাচার্যের ৩২ বছর জীবনের অসাধারণ কাজ রয়েছে যার শিক্ষার প্রভাব বিশেষভাবে পরিলক্ষিত।"
        }
      ]
    },
    {
      "number": "9",
      "uddipok": "কমল বাবু পরিবারের সব কিছু দেখাশোনা করেন। সন্তানের খাওয়া-পরা, লেখাপড়া ও মা-বাবার ভরণপোষণের যাবতীয় খরচ বহন করেন। প্রতিদিন পাঁচটি যজ্ঞের অনুশীলন করেন। সমাজের অন্য সকল দায়িত্ব নিষ্ঠার সাথে পালন করেন। অন্যদিকে, সুবাস বাবু অনেক দিন হলো চাকরি থেকে অবসর গ্রহণ করেছেন। তিনি পরকালের কথা ভেবে বাড়ি থেকে বেরিয়ে মঠ, মন্দিরে রাত যাপন করেন। দুপুরের খাবার লোকালয় থেকে 'সংগ্রহ করেন। রাতে স্বল্প খাবার খান। সব সময় ঈশ্বর চিন্তায় বিভোর থাকেন।",
      "tag": "CB 24",
      "sub_questions": [
        {
          "label": "ক",
          "question": "ধারণা কাকে বলে?",
          "explanation": "অদ্বিতীয় লক্ষ্যবস্তুতে মনকে ধারণ বা স্থাপিত করার নাম ধারণা।"
        },
        {
          "label": "খ",
          "question": "দেহধারী জীবের পক্ষে সম্পূর্ণরূপে কর্ম ত্যাগ করা সম্ভব নয় কেন? ব্যাখ্যা করো।",
          "explanation": "জীবনধারণের কারণে দেহধারী জীবের পক্ষে সম্পূর্ণরূপে কর্ম ত্যাগ করা সম্ভব নয়। শ্রীকৃষ্ণ বলেন, কর্মই জীবন। জীবনধারণের জন্য কর্ম করতেই হবে। দ্বাপর যুগে ভগবান শ্রীকৃষ্ণ বলেন, মোক্ষলাভের জন্য কর্মত্যাগের প্রয়োজন নেই। তাই যাঁরা মুক্তিলাভের আশায় জাগতিক কর্মকান্ড ত্যাগ করেন, তাঁরাও আধ্যাত্মিক কর্ম অনুশীলন করে থাকেন।"
        },
        {
          "label": "গ",
          "question": "কমল বাবুর কার্যকলাপ মানব জীবনের কোন আশ্রমভুক্ত তা পাঠ্যপুস্তকের আলোকে ব্যাখ্যা করো।",
          "explanation": "কমল বাবুর কাজটি মানবজীবনের গার্হস্থ্য আশ্রমের পর্যায়ভুক্ত। মানুষ গার্হস্থ্য আশ্রমে বিবাহের মাধ্যমে সন্তান-সন্ততি লাভ এবং তাদের ভরণ-পোষণসহ পারিবারিক জীবনে প্রতিদিন পাঁচটি যজ্ঞ কর্মের অনুশীলন করে। এই পাঁচটি যজ্ঞ হচ্ছে: পিতৃযজ্ঞ, দৈবযজ্ঞ, ভূতযজ্ঞ, নৃযজ্ঞ ও ঋষিযজ্ঞ। মা-বাবার প্রতি কর্তব্য সম্পাদন করে একজন সন্তান পিতৃযজ্ঞ সম্পন্ন করে থাকে। প্রকৃতিদত্ত বস্তু ভোগ করার সময় মানুষ কৃতজ্ঞ চিত্তে ভগবানকে তার ভোগ্যবস্তু নিবেদন করে থাকেন। এই কর্মটিকে বলা হয় দৈবযজ্ঞ। ভূতযজ্ঞ হচ্ছে পাখিসহ অন্যান্য জীবজন্তুর আহার প্রদানসহ নানা প্রকার পরিচর্যা। অতিথি সেবাকে বলা হয় নৃযজ্ঞ। পদ্ধতিগতভাবে বেদসহ 'প্রয়োজনীয় গ্রন্থাদি পাঠের দ্বারা জ্ঞান ও নৈতিকতা অর্জনের প্রচেষ্টাকে বলা হয় ঋষিযজ্ঞ। এ সমস্ত কর্মের মধ্য দিয়ে সমাজের প্রতি মানুষ তার কর্তব্য সম্পাদন করেন। এসবই গার্হস্থ্য আশ্রমের কর্ম। এরূপ আশ্রমের প্রতিফলন ঘটেছে উদ্দীপকের কমল বাবুর কর্মকাণ্ডে। উদ্দীপকে বলা হয়েছে, কমল বাবু ছেলেমেয়ে স্ত্রীসহ পরিবারের সকলের দেখা-শোনা এবং ব্যয়ভার বহন করেন। অতিথি সেবাসহ সমাজের সকল দায়িত্ব নিষ্ঠার সাথে পালন করেন। তার এসব ধর্ম গার্হস্থ্য আশ্রমের অন্তর্ভুক্ত। কারণ গার্হস্থ্য আশ্রমে মানুষ সংসার ধর্ম এবং সামাজিক দায়িত্ব পালন করে থাকেন।"
        },
        {
          "label": "ঘ",
          "question": "উদ্দীপকে সুবাস বাবুর কর্মের মাধ্যমে কি ঈশ্বর প্রাপ্তি সম্ভব? পক্ষে যুক্তি দাও।",
          "explanation": "হ্যাঁ, সুবাস বাবুর কাজের মাধ্যমে অর্থাৎ সন্ন্যাস গ্রহণের মাধ্যমে ঈশ্বরলাভ সম্ভব বলে আমি মনে করি। আশ্রম জীবনের চতুর্থ পর্যায় হলো সন্ন্যাস আশ্রম। সন্ন্যাস শব্দের অর্থ সম্পূর্ণরূপে ত্যাগ। তাই এই আশ্রমে সন্ন্যাসী জাগতিক সকল কর্ম পরিত্যাগ করে কেবল ঈশ্বর চিন্তাতেই মগ্ন থাকেন। তিনি মাত্র দুপুর বেলায় আহারের সামগ্রী লোকালয় থেকে সংগ্রহ করেন। বাকি দুবেলা দুধ, ফল ইত্যাদি সংগ্রহ করে স্বল্প পরিমাণে আহার করেন। অতীত জীবনের সব স্মৃতি পরিহার করে একমনে ঈশ্বর চিন্তায় মগ্ন থাকেন। অর্থাৎ সন্ন্যাসী জাগতিক সকল কর্ম পরিত্যাগ করে কেবল ঈশ্বর চিন্তায় মগ্ন থাকেন। কর্মফলের বাসনা না করে কর্তব্যকর্ম করেন। এরূপ কর্মফলাসক্তি ও ভোগাসক্তি ত্যাগ - করার কারণে তিনি ঈশ্বরলাভ করতে পারবেন। কারণ শাস্ত্র থেকে জানা যায়, সন্ন্যাস গ্রহণ করলেই মানুষ নারায়ণ বা দেবতা হয়ে যায়। সুবাস বাবুর কর্মকাণ্ডে সন্ন্যাস আশ্রমের বৈশিষ্ট্যগুলো পরিলক্ষিত হয়। তার বয়স হয়েছে। ফলে তিনি সংসারের মায়া ত্যাগ করে মঠ, আশ্রম, মন্দিরে রাত্রি যাপন করেন। দুপুরের খাবার লোকালয় থেকে সংগ্রহ করে আহার করেন এবং সব সময় ঈশ্বর চিন্তায় মগ্ন থাকেন। সকল কর্মবাসনা ত্যাগ করে কর্মে অবিচল থাকায় সুবাস বাবু ঈশ্বরলাভ করবেন বলে আমি বিশ্বাস করি। . সুতরাং বলা যায়, সুবাস বাবুর সন্ন্যাস গ্রহণের মাধ্যমে মুক্তি বা মোক্ষলাভ তথা ঈশ্বরলাভ করা সম্ভব হবে।"
        }
      ]
    },
    {
      "number": "10",
      "uddipok": "শিক্ষক বিমল বাবু দশম শ্রেণির শিক্ষার্থীদের হিন্দুধর্ম ক্লাসে ধর্ম ও অধর্ম সম্পর্কে আলোচনা করেন। সেখানে মনুসংহিতায় বর্ণিত ধর্মের লক্ষণসমূহের দ্বারা ধর্ম ও অধর্মের পার্থক্য ভালোভাবে বুঝিয়ে শ্রেণিপাঠ সমাপ্ত করেন। অপরদিকে, রহিত ছিল ন্যায়পরায়ণ। সে পিতাকে খুবই ভালোবাসতো। পিতার সকল আদেশ অক্ষরে অক্ষরে পালন করত। অন্যের সুখের জন্য নিজের প্রাণপ্রিয় কোনো কিছুকে ত্যাগ করতে দ্বিধাবোধ করতো না।",
      "tag": "CB 24",
      "sub_questions": [
        {
          "label": "ক",
          "question": "ঋষি আরুণির পুত্রের নাম কী?",
          "explanation": "ঋষি আরুণির পুত্রের নাম শ্বেতকেতু ।"
        },
        {
          "label": "খ",
          "question": "উপনিষদকে রহস্যবিদ্যা বলা হয় কেন? ব্যাখ্যা করো।",
          "explanation": "উপনিষদে জন্ম-মৃত্যুর ঘোর রহস্য নিয়ে আলোচনা করা হয়েছে বলে একে রহস্যবিদ্যা বলা হয়। বৈদিক সাহিত্যের জ্ঞানকাণ্ডের অংশ উপনিষদ, যা হিন্দুদের অন্যতম ধর্মীয় গ্রন্থ হিসেবে পরিচিত। উপনিষদ মূলত ব্রহ্মবিদ্যা ও গুহ্যতম বিদ্যা, যা মানুষের জন্ম-মৃত্যুর কারণ সম্পর্কিত আলোচনায় সমৃদ্ধ। জন্ম-মৃত্যু মানুষের নিকট গুহ্যতম রহস্য হওয়ায় উপনিষদকে রহস্যবিদ্যাও বলা হয়।"
        },
        {
          "label": "গ",
          "question": "শিক্ষক বিমল বাবু হিন্দুধর্ম ক্লাসে ধর্ম ও অর্ধমের পার্থক্য যে লক্ষণসমূহের মাধ্যমে বুঝিয়ে দেন তা পাঠ্যপুস্তকের আলোকে ব্যাখ্যা করো",
          "explanation": "শিক্ষক বিমল বাবু হিন্দুধর্ম ক্লাসে ধর্ম ও অধর্মের পার্থক্য কিছু লক্ষণসমূহের মাধ্যমে বুঝিয়ে দেন। মনুসংহিতায় বেদ, স্মৃতি, সদাচার এবং বিবেকের বাণী এই চারটিকে ধর্মের বিশেষ লক্ষণ বলা হয়। বেদে বিশ্বাস রেখে স্মৃতিশাস্ত্রের অনুশাসন মেনে এবং মহাপুরুষের আচরিত কার্যক্রম তথা সদাচার থেকে সিদ্ধান্ত নিয়ে জীবনে চলতে হয়। আর এতেও সমস্যার সমাধান না হলে তখন নিজের বিবেকের দ্বারা সিদ্ধান্ত নিতে হয়। মনুসংহিতায় ধর্মের আরও দশটি বাহ্য লক্ষণের কথা চলা হয়েছে যার মধ্যে ধর্মের স্বরূপ প্রকাশ পেয়েছে। সহিষ্ণুতা, ক্ষমা, দয়া, চুরি না করা, শুচিতা, ইন্দ্রিয় সংযম, শুদ্ধ বুদ্ধি, জ্ঞান, সত্য এবং ক্রোধহীনতা এ দশটি লক্ষণের মধ্য দিয়ে ধর্মের স্বরূপ প্রকাশ পায়। যা ধর্মের বিপরীত তাই অধর্ম। উদ্দীপকে শিক্ষক বিমল বাবু ধর্ম ও অধর্ম সম্পর্কে মনুসংহিতায় বর্ণিত ধর্মের লক্ষণসমূহের দ্বারা ধর্ম ও অধর্মের পার্থক্য বুঝিয়ে দেন যা ধর্মের এই লক্ষণগুলোর সাথে সাদৃশ্যপূর্ণ। তাই বলা যায়, বিমল বাবু ধর্ম ও অধর্মের পার্থক্য এ সকল লক্ষণসমূহের মাধ্যমে বুঝিয়ে দেন।"
        },
        {
          "label": "ঘ",
          "question": "উদ্দীপকের রহিত পিতার আদেশ পালনের জন্য পাঠ্যপুস্তকে বর্ণিত মূল্যবোধ ও নৈতিকতা গঠনের যে কাহিনি বর্ণিত আছে তার শিক্ষা বিশ্লেষণ করো।",
          "explanation": "উদ্দীপকের রহিত পিতার আদেশ পালনের জন্য পাঠ্যপুস্তকের 'মূল্যবোধ ও নৈতিকতা' গঠনে রামায়ণের কাহিনি বর্ণিত হয়েছে। রামায়ণে বর্ণিত রাজা দশরথের সত্যরক্ষা করতে রামের রাজত্ব ত্যাগ ও চৌদ্দ বৎসরের জন্য বনবাসে যাওয়ার বিষয়টিতে পিতার প্রতি পুত্রের কর্তব্যবোধের দিকটি প্রকাশ পেয়েছে। পাশাপাশি রামের সাথে সীতা ও লক্ষ্মণের বনবাসে যাওয়া পতিপ্রেমের পরাকাষ্ঠা ও ভ্রাতৃপ্রেমের জ্বলন্ত উদাহরণ। এমনকি ভরত নিজে রাজা না হয়ে রামের পাদুকা সিংহাসনে রেখে রাজ্য পরিচালনার বিষয়টিও ধর্মবোধ ও ভ্রাতৃপ্রেমের প্রকাশ। এসব বিষয় থেকে পিতার প্রতি পুত্রের কর্তব্যবোধ, ভ্রাতৃপ্রেম, পতিপ্রেমের পরাকাষ্ঠার শিক্ষা লাভ করা যায়। রামায়ণে বলা হয়েছে, রাম একজন আদর্শ রাজা। তাঁর রাজত্বে কেউ যেনো কোনো দুঃখ ভোগ না করে এ ব্যাপারে তিনি সর্বদা সচেতন ছিলেন। তিনি তাঁর স্ত্রী সীতাকে ভালোবাসতেন। কিন্তু প্রজাদের মনোরঞ্জনের জন্য তিনি সীতাকে ত্যাগ করতেও দ্বিধা করেননি। তাঁর এই দৃষ্টান্তের মাধ্যমে আমরা রাজার কর্তব্যবোধ সম্বন্ধে শিক্ষা লাভ করে থাকি। আলোচনা শেষে বলা যায়, রামায়ণ হিন্দুধর্মের একটি উল্লেখযোগ্য ধর্মগ্রন্থ। এখানে রামচন্দ্রের জন্ম থেকে মৃত্যু পর্যন্ত সমগ্র জীবন বর্ণিত আছে। এই কাহিনিতে রামচন্দ্রের ন্যায়পরায়ণতা, সততা, নিষ্ঠা, ত্যাগ, সংযম, ধর্মনিষ্ঠা, প্রজাপ্রীতি, গুরুভক্তি ইত্যাদি ফুটে উঠেছে। মূল্যবোধ ও নৈতিকতা গঠনে রামায়ণের এসব কাহিনির শিক্ষা অনুঘটক হিসেবে কাজ করে।"
        }
      ]
    },
    {
      "number": "11",
      "uddipok": "অয়ন নৌকায় নদী পারাপারের সময় নৌকায় ভিড় ছিল। ভিড়ের মাঝে একটি শিশু মায়ের কোল থেকে জলে পড়ে যায়। সকলে চিৎকার করলেও শিশুটিকে উদ্ধার করতে কেউ আসেনি। অয়ন জীবনের ঝুঁকি নিয়ে খরস্রোতা নদীতে ঝাঁপিয়ে পড়ে শিশুটিকে উদ্ধার করে মায়ের কোলে ফিরিয়ে দেয়। এতে শিশুটির মা খুবই খুশি হয়। অপরদিকে, তপন দেশ ও দেশের মানুষের জন্য যুদ্ধে অংশ নেন। নিজের কথা না ভেবে প্রাণপণে যুদ্ধ করে দেশকে শত্রুমুক্ত করেন। যুদ্ধ শেষে বাড়ি ফিরে আসেন। কিন্তু যুদ্ধে তার একটি পা হারিয়ে যায়। এতে তার কোনো কষ্ট হয়নি কারণ দেশ আজ স্বাধীন। এটি তার গর্বের বিষয়।",
      "tag": "CB 24",
      "sub_questions": [
        {
          "label": "ক",
          "question": "বীরের ধর্ম কী?",
          "explanation": "ধর্ম রক্ষার জন্য যুদ্ধ করাই বীরের ধর্ম।"
        },
        {
          "label": "খ",
          "question": "বিভীষণ ভাইয়ের বিরুদ্ধে যুদ্ধে যোগদান করলেন কেন? ব্যাখ্যা করো।",
          "explanation": "ভাই রাবণ বিভীষণকে অপমান করার কারণে তিনি ভাইয়ের বিরুদ্ধে যুদ্ধে যোগদান করেন। বিভীষণ একসময় তার বড় ভাই রাবণকে রামের সাথে যুদ্ধ না করে সীতাকে ফিরিয়ে দিয়ে সন্ধি করার জন্য বলেছিলেন। কিন্তু রাবণ তা না শুনে বরং বিভীষণকে অপমান করে লঙ্কা থেকে তাড়িয়ে দেন। তখন বিভীষণ রামের আশ্রয়ে চলে যান ও রামের পক্ষে রাবণের বিপক্ষে যুদ্ধে যোগদান করেন।"
        },
        {
          "label": "গ",
          "question": "অয়নের সাথে পাঠ্যপুস্তকের কোন চরিত্রের মিল খুঁজে পাওয়া যায় তা ব্যাখ্যা করো।",
          "explanation": "উদ্দীপকের নয়নের সাথে পাঠ্যপুস্তকের সৎসাহসী বালক তরণীসেন-এর সাথে মিল খুঁজে পাওয়া যায়। তরণীসেন ছিলেন পিতা বিভীষণের মতো ধার্মিক ও সাহসী বীর। রাম- রাবণের যুদ্ধে দ্বাদশ বর্ষীয় এই বালক দেশকে রক্ষার জন্য যুদ্ধ ক্ষেত্রে এগিয়ে যান, তবে যুদ্ধক্ষেত্রে মৃত্যুবরণ করেন। উদ্দীপকের অয়নের ক্ষেত্রেও তরণীসেনের মতো সৎসাহসের বহিঃপ্রকাশ ঘটেছে। নৌকায় মায়ের কোল থেকে একটি শিশু নদীতে পড়ে গেলে কেউ এগিয়ে আসেনি। তা দেখে অয়ন নিজের জীবন বাজি রেখে সাহসের সঙ্গে নদীতে ঝাঁপিয়ে পড়ে এবং শিশুটিকে উদ্ধার করে। এভাবেই সৎসাহসের দ্বারা অয়ন তরণীসেনের আদর্শ ফুটিয়ে তুলেছে।"
        },
        {
          "label": "ঘ",
          "question": "উদ্দীপকের তপনের কর্মকাণ্ডের শিক্ষা সমাজ ও পারিবারিক জীবনে কতটুকু তাৎপর্যপূর্ণ তা পাঠ্যপুস্তকের আলোকে মূল্যায়ন করো।",
          "explanation": "উদ্দীপকের তপনের কর্মকাণ্ডে প্রকাশিত 'সৎসাহস' গুণটির শিক্ষা সমাজ ও পারিবারিক জীবনে অত্যন্ত তাৎপর্যপূর্ণ। নিজের জীবনের ঝুঁকি আছে জেনেও দেশ বা অন্যের মঙ্গলের জন্য যে ব্যক্তি নিজের শক্তি দিয়ে যথাসাধ্য চেষ্টা করে বা সাহস প্রদর্শন করে, তাকেই বলে সৎসাহস। উদ্দীপকের তপন দেশ ও দেশের মানুষের জন্য যুদ্ধে অংশ নেন। নিজের কথা না ভেবে প্রাণপণে যুদ্ধ করে দেশকে শত্রুমুক্ত করেন। যুদ্ধে তিনি একটি পা হারান। এতে তার কোনো কষ্ট হয়নি কারণ দেশ আজ স্বাধীন। তপনের এরূপ কর্মকাণ্ডের মাধ্যমে সৎসাহসের পরিচয় খুঁজে পাওয়া যায়। সৎসাহস একটি বড় গুণ। যখন কেউ দুর্বলের ওপর অত্যাচার করে তখন সৎসাহসী ব্যক্তি দুর্বলের পক্ষে দাঁড়ায়। দুর্বলকে সবলের অত্যাচার থেকে রক্ষা করে। এ কারণে সৎসাহসী ব্যক্তি পরিবারে গুরুত্বপূর্ণ ভূমিকা পালন করে। পাশাপাশি এরূপ ব্যক্তি দেশ ও জাতির ক্রান্তিকালে অগ্রণী ভূমিকা রাখে। তারা সমাজের প্রতিটি মানুষের জন্য পূজনীয় ও অনুকরণীয়। দেশের বা জাতির যেকোনো বিপদে সৎসাহসী ব্যক্তি ঝাঁপিয়ে পড়তে দ্বিধা করে না। পরিশেষে বলা যেতে পারে যে, উদ্দীপকের তপনের কর্মকান্ড অর্থাৎ, সৎসাহসের শিক্ষা সমাজ ও পারিবারিক জীবনে বিশেষ তাৎপর্যবহন করে। কারণ সৎসাহসের মাধ্যমে সমাজ ও পরিবারের কল্যাণের জন্য এ সকল ব্যক্তিরা সাহস প্রদর্শন করে।"
        }
      ]
    }
  ]
}