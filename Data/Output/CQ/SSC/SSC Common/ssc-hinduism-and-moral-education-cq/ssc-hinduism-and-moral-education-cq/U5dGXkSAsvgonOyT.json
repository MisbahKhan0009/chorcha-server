{
  "title": "চট্টগ্রাম বোর্ড ২০২৩",
  "subtitle": "হিন্দু ধর্ম ও নৈতিক শিক্ষা (11)",
  "questions": [
    {
      "number": "1",
      "uddipok": "সুবল ঘোষ তার চিত্তবৃত্তিকে সংযত করার জন্য এক সাধুর শরণাপন্ন হন। সাধু তখন তাকে বলেন, \"জীবাত্মার সজো পরমাত্মার সংযোগই যোগসাধনা।\" মুক্তিলাভের জন্য যোগসাধনার ৮টি স্তর অনুশীলন করতে পারো। যোগসাধনার সর্বোচ্চ স্তর হচ্ছে সমাধি। সুবল ঘোষ মন দিয়ে সাধুর বাক্য শ্রবণ করে এবং তা পালন করার চেষ্টা করেন।",
      "tag": "CTG.B 23",
      "sub_questions": [
        {
          "label": "ক",
          "question": "'যোগ' শব্দটির অর্থ কী?",
          "explanation": "'যোগ' শব্দটির অর্থ মিলন।"
        },
        {
          "label": "খ",
          "question": "আসন বলতে কী বোঝায়?",
          "explanation": "আসন বলতে দেহমনকে সুস্থ ও স্থির রাখার উদ্দেশ্যে বিভিন্ন দেহভঙ্গি বা দেহাবস্থানকে বোঝায়। আসন অর্থ স্থির হয়ে সুখে অধিষ্ঠিত থাকা। আসনে শরীরে দৃঢ়তা আসে, শরীর নীরোগ ও লঘুভার হয়। একটা স্থির ও সুখকর ভঙ্গিতে কিছুক্ষণ অবস্থান করলে মানসিক ভারসাম্য সৃষ্টি হয়। যার ফলে শরীর ও মনে সমন্বয় ঘটে।"
        },
        {
          "label": "গ",
          "question": "উদ্দীপকে উল্লিখিত যে কোনো দুটি স্তরের বর্ণনা করো।",
          "explanation": "উদ্দীপকে উল্লিখিত যোগসাধনার বিভিন্ন স্তরের মধ্যে দুটি স্তর হলো- প্রাণায়াম ও প্রত্যাহার। প্রাণায়াম বলতে বোঝায় শ্বাস-প্রশ্বাসের বিস্তার। প্রাণায়াম অর্থ প্রাণের আয়াম। শ্বাস-প্রশ্বাসের স্বাভাবিক গতিকে নিয়ন্ত্রণ এবং নিজ আয়ত্তে আনাই প্রাণায়াম। প্রাণায়ামে শ্বাস-প্রশ্বাস বিস্তারিত অর্থাৎ দীর্ঘতর করা হয়। কারণ, যোগীর আয়ু দিন গণনায় স্থির হয় না, স্থির হয় শ্বাস গণনায়। প্রাণায়াম সম্পন্ন হয় তিন প্রক্রিয়ার দ্বারা। যথা- রেচক, পূরক ও কুম্ভক। শ্বাস গ্রহণকে বলে পূরক। শ্বাসত্যাগকে বলে রেচক এবং শ্বাস ধারণকে বলে কুম্ভক। এসব প্রক্রিয়ায় শ্বাস গ্রহণ করলে শ্বসনতন্ত্র বলিষ্ঠ হয়, স্নায়ুতন্ত্র শান্ত থাকে এবং কামনাবাসনা হ্রাস পায়। প্রাণায়ামকে এক ধরনের বিজ্ঞানও বলা যায়। প্রত্যাহার অর্থ ফিরিয়ে নেওয়া। বাহ্যিক বিষয়বস্তু থেকে ইন্দ্রিয়সমূহকে ভিতরের দিকে ফিরিয়ে নেওয়াকে যোগে প্রত্যাহার বলে। দৃঢ় সংকল্প ও অভ্যাসের দ্বারা ইন্দ্রিয়গুলোকে অন্তর্মুখী করা যায়। ইন্দ্রিয়গুলো অন্তর্মুখী হলে চিত্তে বিষয় আসক্তি নষ্ট হয়। এমতাবস্থায় চিত্ত আরাধ্য বস্তুতে নিবিষ্ট হতে পারে।"
        },
        {
          "label": "ঘ",
          "question": "\"যোগসাধনার সর্বোচ্চ স্তর হচ্ছে সমাধি\"- উদ্দীপকে সাধুর উক্তিটির যথার্থতা নিরূপণ করো।",
          "explanation": "\"যোগসাধনার সর্বোচ্চ স্তর হচ্ছে সমাধি\"- উদ্দীপকে সাধুর উক্তিটি যথার্থ। যোগসাধনা মুক্তিলাভের একটি বিশেষ উপায়। মুক্তিলাভের জন্য প্রথমে প্রয়োজন আত্মোপলব্ধি। আর এই আত্মোপলব্ধির জন্য প্রয়োজন শুদ্ধ, স্থির ও শান্ত মন। এজন্য শরীর ও মনকে উপযোগী করতে হয়। যোগ দ্বারা ইন্দ্রিয় এবং মনের নিগ্রহ হয়, যোগী যম-নিয়মাদি অষ্টাঙ্গ যোগের অভ্যাসের দ্বারা সার্বিক আনন্দময়, শান্তিময়, পরম চৈতন্য আত্মা এবং পরমাত্মা পর্যন্ত পৌছাতে সক্ষম হয়ে ওঠেন। যোগী পুরুষ সতত প্রসন্নচিত্ত। তিনি প্রগাঢ় নিদ্রাসুখতৃপ্ত ব্যক্তিদের ন্যায় প্রশান্তিসম্পন্ন হয়ে সর্বদা শান্তির রাজ্যে আনন্দের অমিয় সাগরে ভাসেন। তিনি নির্বাক নিষ্কম্প প্রদীপের মতো স্থির এবং তিনি জগতের কোনো আসক্তি, কোনো মমতাতেই বিচলিত হন না। দেহ অবসানে তিনি মোক্ষলাভ করে পরম ব্রহ্মে বিলীন হন। সম্পূর্ণরূপে ঈশ্বরে চিত্ত সমর্পণ করতে পারলে পরমাত্মার মধ্যে জীবাত্মার প্রবেশ ঘটে, সাধকের অন্বেষণের শেষ হয়। ধ্যানের উচ্চ শিখরে উঠে সাধক সমাধি লাভ করেন। তখন তিনি মনশূন্য, বুদ্ধিশূন্য, অহংকার শূন্য নিরাময় অবস্থাপ্রাপ্ত হন। তখন পরমাত্মার সঙ্গে তার মিলন ঘটে। তখন তার আমি, বা আমার জ্ঞান থাকে না, কারণ তখন তার দেহ, মন ও-বৃদ্ধি স্তব্ধ। সাধক তখন প্রকৃত যোগ লাভ করেন। উপরিউক্ত আলোচনা শেষে বলা যায়, উদ্দীপকের সাধুর উক্তি 'যোগসাধনার সর্বোচ্চ স্তর হচ্ছে সমাধি'- যা যথার্থ।"
        }
      ]
    },
    {
      "number": "2",
      "uddipok": "রাম বাবুর বাবা মারা গেলে সে হিন্দু ধর্মীয় বিধি-বিধান অনুসারে তার বাবার অন্ত্যেষ্টিক্রিয়া সম্পন্ন করে। এমতাবস্থায়, তাদের পরিবার, জ্ঞাতিবর্গ অশৌচ পালন করে মৃতব্যক্তির আত্মার প্রতি শ্রদ্ধা প্রদর্শন করে।",
      "tag": "CTG.B 23",
      "sub_questions": [
        {
          "label": "ক",
          "question": "আদ্যশ্রাম্পের পূর্ণ নাম কী?",
          "explanation": "আদ্যশ্রাদ্ধের পূর্ণ নাম আদ্য একোদ্দিষ্ট শ্রাদ্ধ।"
        },
        {
          "label": "খ",
          "question": "মৃতদেহের সৎকার করা প্রয়োজন কেন?",
          "explanation": "দেহ থেকে আত্মা অন্তর্হিত হলে দেহ আস্তে আস্তে পচে যায়, তাই শাস্ত্রে মৃতদেহের সৎকারের বিধান দেওয়া হয়েছে। মৃতদেহের সৎকার অন্ত্যেষ্টিক্রিয়া নামে পরিচিত। অন্ত্যেষ্টি শব্দের অর্থ 'শেষযজ্ঞ' অর্থাৎ অগ্নিতে মৃতদেহকে আহুতি দেওয়া। মৃত্যু মানে দেহ থেকে আত্মার বহির্গমন। আত্মা দেহ থেকে বের হলে দেহটি একটি জড়বস্তুতে, পরিণত হয় এবং প্রাকৃতিক নিয়মে ধীরে ধীরে পচতে শুরু করে। ভূপৃষ্ঠে পড়ে থাকলে তখন ভীতির সঞ্চার হয় এবং পরিবেশ নষ্ট হয়। তাই শাস্ত্রে মৃতদেহের সৎকারের বিধান দেওয়া হয়েছে।"
        },
        {
          "label": "গ",
          "question": "উদ্দীপকে রাম বাবুর পিতার অন্ত্যেষ্টিক্রিয়া কীভাবে সম্পন্ন হয়েছিল তা ব্যাখ্যা করো।",
          "explanation": "বিমল বাবুর অন্ত্যেষ্টিক্রিয়া শাস্ত্রের বিধান অনুসরণ করে সম্পন্ন হয়েছিল। শাস্ত্রে মৃতদেহ সৎকারের যে বিধান দেওয়া হয়েছে তাই হচ্ছে অন্ত্যেষ্টিক্রিয়া। এ সময় কতগুলো বিধিবিধান পালন করে মৃতদেহ সৎকারের ব্যবস্থা করা হয়। অন্ত্যেষ্টিক্রিয়ার শুরুতে মৃতদেহকে বস্ত্রাবৃত ও মালা চন্দনাদি দ্বারা বিভূষিত করে শ্মশানে নিয়ে যাওয়া হয়। সেখানে মৃতদেহের মাথা দক্ষিণ দিকে রেখে তাকে কুশের ওপর শুয়ে রাখা হয়। দাহাধিকারী নিজে স্নান সেরে মৃতদেহের গায়ে তেল ও কাঁচা হলুদ মেখে তাকে স্নান করান।- স্নানের পর মৃতদেহকে নতুন কাপড়, মালা, চন্দন দ্বারা সজ্জিত করা হয়। এরপর শরীরের সপ্তছিদ্র স্বর্ণ ও কাঁসা দ্বারা আচ্ছাদন ও পিন্ডদান করা হয়। সর্বশেষে আম বা চন্দন কাঠের চিতায় মৃতদেহকে শয়ন করানো হয়। অন্ত্যেষ্টিক্রিয়ার মন্ত্র পাঠ করে মৃতদেহের চারপাশে জ্যেষ্ঠপুত্র সাত অথবা তিনবার প্রদক্ষিণ করে মুখাগ্নি প্রদান করেন।"
        },
        {
          "label": "ঘ",
          "question": "উদ্দীপকে রাম বাবুর পিতার অন্ত্যেষ্টিক্রিয়া কীভাবে সম্পন্ন হয়েছিল তা ব্যাখ্যা করো।",
          "explanation": "প্রণবের কার্যকলাপে অশৌচ সংস্কার পালনের ইঙ্গিত করা হয়েছে। ধর্মীয় ও সামাজিকভাবে এর গুরুত্ব অপরিসীম। অশৌচ পালন' যে শুধু শাস্ত্রীয় বিধি-বিধান তা-ই নয়, সামাজিক দিক থেকেও এর যথেষ্ট গুরুত্ব আছে। পিতা-মাতার জীবদ্দশায় তাদের স্পর্শ আমাদের স্বর্গসুখ দেয়। হঠাৎ তাদের চির অনুপস্থিতি সন্তানকে বিচলিত করে তোলে। এমনকি নিকট আত্মীয়-স্বজনের মৃত্যুও আমাদের বিষাদগ্রস্ত করে। তাদের আত্মার শান্তি কামনায় তখন নিজেদের প্রস্তুত করতে হয়। কিন্তু বিচলিত মনে ঈশ্বরের প্রতি প্রার্থনায় পূর্ণ একাগ্রতা আসে না। এজন্য চাই শান্ত মন। তাই সময়ের প্রয়োজন। আর এ প্রস্তুতির জন্য অশৌচ পালন করা কর্তব্য। অশৌচ পালনে মন ধীরে ধীরে শান্ত হয় এবং মনে প্রশান্তি ফিরে আসে। এছাড়া মৃত ব্যক্তির পরিবার ও জ্ঞাতিবর্গ অশৌচ পালন করে তার আত্মার প্রতি শ্রদ্ধা প্রদর্শন করেন। যার দৃষ্টান্ত উদ্দীপকের প্রণবের কার্যকলাপে দেখা যায়। পরিশেষে বলা যায়, অশৌচ শাস্ত্রীয় একটি উল্লেখযোগ্য বিধান এবং হিন্দুধর্মের একটি গুরুত্বপূর্ণ সংস্কার।"
        }
      ]
    },
    {
      "number": "3",
      "uddipok": "রমা শ্রাবণ মাসের পূর্ণিমা তিথিতে তার একমাত্র ভাইয়ের হাতে পবিত্রসূতা বেঁধে দেয়। এই সুতা ভাইবোনের আজীবন ভালোবাসার প্রতীক বহন করে। অন্যদিকে, রীনা তার ভাইকে কার্তিক মাসের শুক্লপক্ষের দ্বিতীয়া তিথিতে কপালে চন্দনের ফোঁটা দিয়ে তার দীর্ঘায়ু কামনা করে। তারা উভয়ই মনে করে, \"আত্মিক বন্ধনই মানুষকে সুখ ও নিরাপত্তা দিতে পারে।\"",
      "tag": "CTG.B 23",
      "sub_questions": [
        {
          "label": "ক",
          "question": "বাংলা মাসের শেষ দিনকে কী বলা হয়?",
          "explanation": "বাংলা মাসের শেষ দিনকে বলা হয় সংক্রান্তি।"
        },
        {
          "label": "খ",
          "question": "'ধর্মাচার ও ধর্মানুষ্ঠানের সম্পর্ক খুবই নিবিড়' কেন?",
          "explanation": "ধর্মাচার ও ধর্মানুষ্ঠানের সম্পর্ক খুবই নিবিড়। জন্ম থেকে মৃত্যু পর্যন্ত যে সমস্ত মাঙ্গলিক আচার-অনুষ্ঠান ধর্মের সাথে সম্পর্কিত তাই ধর্মাচার। অপরদিকে, ঈশ্বরের স্তব-স্তুতি করে যে অনুষ্ঠান পালন করা হয় তা ধর্মানুষ্ঠান। ধর্মাচার ধর্মীয় বিধি-বিধান দ্বারা অনুমোদিত। ধর্মানুষ্ঠান করতে হলে নির্দিষ্ট কিছু ধর্মীয় আচারও পালন করতে হয়। সুতরাং ধর্মাচার ও ধর্মানুষ্ঠান পরস্পর নিবিড় সম্পর্কযুক্ত।'"
        },
        {
          "label": "গ",
          "question": "রমার সুতা বাঁধা ও রীনার চন্দনের ফোঁটা দেওয়ার মধ্যে কোন ধর্মাচারের মিল আছে তা বর্ণনা করো।",
          "explanation": "রমার সুতা বাঁধা ও রীনার চন্দনের ফোঁটা দেওয়ার মধ্যে প্রতিফলিত ধর্মাচারগুলো হলো রাখীবন্ধন ও ভ্রাতৃদ্বিতীয়া। উদ্দীপকের রমা যে ধর্মাচারটি পালন করে তা হলো রাখীবন্ধন। ভাই- বোনের মধ্যকার আজীবন ভালোবাসার প্রতীক বহন করে রাখীবন্ধন। হিন্দুধর্মের বিভিন্ন ধর্মাচারের মধ্যে রাখীবন্ধন উল্লেখযোগ্য। এদিন বোনেরা ভাইদের হাতে রাখী নামে একটি পবিত্র সুতো বেঁধে দেয়। নিজের ভাই ছাড়াও আত্মীয় ও অনাত্মীয় ভাইদের হাতেও রাখী পরানো হয়। এতে ভাই- বোনের মধ্যে মধুর সম্পর্ক স্থাপিত হয়। শ্রাবণ মাসের পূর্ণিমা তিথিতে এ পর্বটি পালন করা হয় বিধায় এ দিনটি রাখী পূর্ণিমা নামেও পরিচিত। আবার রীনা যে ধর্মাচারটি পালন করে তা হলো ভ্রাতৃদ্বিতীয়া। কার্তিক মাসের শুক্লা পক্ষের দ্বিতীয়া তিথিতে ভ্রাতৃদ্বিতীয়া পালন করা হয়। এটি খুব পবিত্র দিন। ভাইকে যেন কোনো বিপদ-আপদ স্পর্শ করতে না পারে এটি বোনেরা সর্বদা কামনা করে। এদিন' উপবাস থেকে ভাইয়ের কপালে ফোঁটা দেওয়া হয়। বাঁ হাতের কড়ে অথবা অনামিকা আঙুল দিয়ে চন্দনের ফোঁটা দিয়ে ভাইয়ের দীর্ঘায়ু কামনা করা হয়। ভাইকে ফল, মিষ্টি, পায়েস, লুচি প্রভৃতি উপাদেয় খাবার পরিবেশন করা হয়। এ অনুষ্ঠানের আরেক নাম ভাইফোঁটা ।"
        },
        {
          "label": "ঘ",
          "question": "\"আত্মিক বন্ধনই মানুষকে সুখ ও নিরাপত্তা দিতে পারে।\"- রমা ও রীনার উক্তিটি মূল্যায়ন করো।",
          "explanation": "'আত্মিক বন্ধনই মানুষকে সুখ ও নিরাপত্তা দিতে পারে।' রমা ও রীনার উক্তিটি যথার্থ। রাখীবন্ধন ও ভ্রাতৃদ্বিতীয়া বা ভাইফোঁটা এক ধরনের মাঙ্গলিক অনুষ্ঠান। এর মাধ্যমে বোনেরা ভাইদের মঙ্গল কামনা করে। রাখীবন্ধনে বোনেরা তাদের ভাইদের হাতে রাখী নামে একটি পবিত্র সুতো বেঁধে দেয়। এটি ভাই-বোনের মধ্যকার আজীবন ভালোবাসার প্রতীক বহন করে। আবার ভাইফোঁটা'বা ভ্রাতৃদ্বিতীয়ায় বোনেরা উপবাস থেকে ভাইয়ের কপালে ফোঁটা দেয়, যাতে কোনো প্রকার বিপদ-আপদ ভাইকে স্পর্শ করতে না পারে। এসব ধর্মাচারের মাধ্যমে ভাই-বোনের বন্ধন সুদৃঢ় হয়। পারিবারিক সম্পর্ক ও পরিবেশের উন্নতি ঘটে। এই অনুষ্ঠানগুলো শুধুমাত্র পারিবারিক গণ্ডীর মধ্যেই সীমাবদ্ধ নয়। নিজের ভাই ছাড়াও আত্মীয় ও অনাত্মীয় ভাইদের হাতেও রাখী বা কপালে ভাইফোঁটা দেওয়া হয়। এতে ভাই- বোনদের মধ্যে সুসম্পর্ক বিরাজ করে।\" তাই বলা যায়, ধর্মাচারদ্বয়ের মাধ্যমে ভাই-বোনের আত্মিক বন্ধন বৃদ্ধি পায় এবং পারিবারিকভাবে সুখ ও নিরাপত্তা দিতে পারে।"
        }
      ]
    },
    {
      "number": "4",
      "uddipok": "গণেশ সাহার একমাত্র মেয়ে জয়া সাহা। তার বিয়ের বয়স হয়েছে। মেয়ের বিয়ের জন্য তিনি সৎ ও বিদ্বান ছেলের খোঁজ করছেন। এমতাবস্থায় একই গ্রামের উৎপল সাহা নামে এক ডাক্তার ছেলের সাথে জয়ার বিয়ের দিন ক্ষণ ঠিক হয়ে যায়। উক্ত বিয়েতে উৎপল কোনো পণ গ্রহণ করে নাই। তিনি মনে করেন, পণ প্রথা অধর্ম। এজন্য তিনি এলাকায় প্রশংসিত হন। বিবাহের সর্বশ্রেষ্ঠ মন্ত্র উচ্চারণের মাধ্যমে জয়া সাহা ও উৎপল সাহা সাতপাকে বাঁধা পড়েন।",
      "tag": "CTG.B 23,BNSCC 24",
      "sub_questions": [
        {
          "label": "ক",
          "question": "পুত্রসন্তানের অন্নপ্রাশন কততম মাসে করতে হয়?",
          "explanation": "পুত্রসন্তানের অন্নপ্রাশন ষষ্ঠ মাসে করতে হয়।"
        },
        {
          "label": "খ",
          "question": "দশবিধ সংস্কারের মধ্যে বিবাহ শ্রেষ্ঠ কেন?",
          "explanation": "দশবিধ সংস্কারের মধ্যে বিবাহ শ্রেষ্ঠ। বিবাহের দ্বারা স্বামী সন্তানের জনক হয়ে লাভ করেন পিতৃত্ব এবং স্ত্রী লাভ করেন মাতৃত্ব। বিবাহের মাধ্যমে মাতা, পিতা, পুত্র, কন্যা সকলকে নিয়ে গড়ে ওঠে সুখের সংসার, যাকে কেন্দ্র করে প্রেমপ্রীতি, স্নেহ, বাৎসল্য প্রভৃতি মানব মনের সুকুমার বৃত্তিগুলো পরিপূর্ণরূপে বিকশিত হয়। তাই হিন্দুশাস্ত্র অনুসারে জীবনের দশটি সংস্কার বা মাঙ্গলিক অনুষ্ঠানগুলোর মধ্যে বিবাহ শ্রেষ্ঠ।"
        },
        {
          "label": "গ",
          "question": "উদ্দীপকের উৎপল ও জয়ার বিবাহ অনুষ্ঠানের পর্বসমূহ বর্ণনা করো।",
          "explanation": "উদ্দীপকের উৎপল ও জয়ার বিবাহ তথা হিন্দু বিবাহ অনুষ্ঠানের অনেক পর্ব রয়েছে। হিন্দু বিবাহের কিছু বিধি-বিধান শাস্ত্রীয়। বিবাহ অনুষ্ঠানের অনেক পর্ব আছে। যেমন- আশীর্বাদ, অধিবাস, বৃদ্ধিশ্রাদ্ধ, গায়ে হলুদ, বর-বরণ, শুভদৃষ্টি, মালাবদল, সম্প্রদান, যজ্ঞানুষ্ঠান ও সাতপাকে বাঁধা, সিঁথিতে বিবাহ চিহ্ন, সপ্তপদীগমন, বাসি বিয়ে, অষ্টমঙ্গলা প্রভৃতি। এসবের মধ্যে কিছু পর্ব শাস্ত্রীয়, আর কিছু অঞ্চলভেদে লোকাচার। বিবাহের দিন কিংবা তার আগের দিন উভয়পক্ষই নিজ নিজ ঘরে পূর্বপুরুষদের প্রতি শ্রদ্ধা নিবেদন করে আশির্বাদ কামনা করে থাকে, যাকে বলা হয় বৃদ্ধিশ্রাদ্ধ। গায়ে হলুদ হিন্দু বিবাহের একটি উল্লেখযোগ্য পর্ব। বিবাহের মূল পর্ব সম্প্রদান। বরের ডান হাতের উপর কনের ডান হাত রাখা হয় এবং সম্প্রদানকর্তা দেবতাদের নাম উচ্চারণ করে আনন্দঘন পরিবেশের মধ্যে কন্যা সম্প্রদান করেন। সম্প্রদান পর্বের পরে বর্গাকার যজ্ঞক্ষেত্র তৈরি করা হয়। এরপর দেবপুরোহিত অগ্নিকে পরপর সাতবার প্রদক্ষিণ করে নবদম্পতি বিশুদ্ধ নবজীবন লাভ করে। এই যজ্ঞানুষ্ঠানের মাধ্যমে অগ্নিদেবের কাছে বর-কনে আমৃত্যু বাঁধা হয়ে থাকে। সম্প্রদান ও যজ্ঞানুষ্ঠান পর্ব শেষে বর-কনের সিঁথিতে সিঁদুর পরিয়ে দেয়। এরপর থেকেই স্ত্রী, স্বামীর জীবিতাবস্থায় সিঁথিতে সিঁদুর পরতে পারে।"
        },
        {
          "label": "ঘ",
          "question": "পণ প্রথা অধর্ম-উৎপল সাহার ধারণাটি যথার্থ' উত্তরের সপক্ষে যুক্তি উপস্থাপন করো",
          "explanation": "'পণ প্রথা অর্ধম'- উৎপল সাহার এই ধারণাটি যথার্থ। কন্যাকে পাত্রস্থ করার সময় বুরপক্ষকে যদি নগদ অর্থ, সম্পদ প্রভৃতি দিতে হয় তাহলে তাকে বলে পণ। এই পণপ্রথা বা যৌতুকপ্রথা একটি সামাজিক ব্যাধি। বহুকাল থেকে এটি আমাদের অনেক ক্ষতি করছে। পণ গ্রহণ এবং প্রদান দুটোই সমান অপরাধ। এর মূলে রয়েছে অশিক্ষা, অসচেতনতা, পিতৃতান্ত্রিক ও পুরুষ-নিয়ন্ত্রিত সমাজ ব্যবস্থা প্রভৃতি বর্তমান সমাজব্যবস্থায় এই পণপ্রথা নিন্দনীয় এবং রাষ্ট্রীয়ভাবে নিষিদ্ধ। এ সমস্ত জঘন্য অপরাধমূলক কাজকর্ম থেকে সমাজকে রক্ষা করার জন্য আমরা এগিয়ে আসব। এ জঘন্য প্রথা নির্মূল করার জন্য দরকার আমাদের দৃষ্টিভঙ্গির পরিবর্তন, সামাজিক প্রতিরোধ, নারীকে শিক্ষিত ও সচেতন করে যথাযোগ্য মর্যাদা দান। এছাড়াও মানসিক প্রসারতা ও জীবনমুখী শিক্ষা এ প্রথা নির্মূলে সহায়ক ভূমিকা রাখতে পারে। সর্বোপরি পণ বা যৌতুকবিরোধী আইনের কঠোর প্রয়োগ করতে হবে। পরিশেষে বলা যায়, উৎপল সাহার ধারণা 'পণপ্রথা অধর্ম'- যথার্থ।"
        }
      ]
    },
    {
      "number": "5",
      "uddipok": "কৌশিক তার বাবার সাথে আশ্বিন মাসের শুক্লা পক্ষের প্রতিপদ তিথিতে গ্রামের বাড়িতে এসে পাঁচ দিন ব্যাপী দুর্গাপূজা দর্শন করল। কৌশিক পূজা মণ্ডপে প্রত্যেক দিন ধ্যান, পূজা, আরতি, ভোগ সাংস্কৃতিক অনুষ্ঠানে অংশগ্রহণ করল। দশমীর দিনে প্রতিমা বিসর্জনের মাধ্যমে পূজার সমাপ্তি ঘটল।",
      "tag": "CTG.B 23",
      "sub_questions": [
        {
          "label": "ক",
          "question": "বেদের উপর ভিত্তি করে কোন গ্রন্থসমূহ রচিত হয়েছে?",
          "explanation": "বেদের উপর ভিত্তি করে 'পুরাণ' গ্রন্থসমূহ রচিত হয়েছে।"
        },
        {
          "label": "খ",
          "question": "দেবী কালীর আর এক নাম চামুন্ডা বলা হয় কেন?",
          "explanation": "দেবী কালী শুম্ভ ও নিশুম্ভের অনুচর চণ্ড ও মুন্ডকে বধ করেন বলে তাঁর আর এক নাম চামুণ্ডা বলা হয়। কারণ, তিনি বিভিন্ন রূপে অসুরদের ধ্বংস করে স্বর্গের দেবতাদের রক্ষা করেন। ইন্দ্রসহ সকল দেবতা শুম্ভ ও নিশুম্ভ নামক অসুরের হাত থেকে পরিত্রাণ পাওয়ার জন্য দেবী অম্বিকার কাছে প্রার্থনা করলে তিনি ক্রোধে উন্মত্ত হলেন। তখন তার দুই রূপ হলো অম্বিকা ও কালিকা বা কালী। তিনি কালীরূপে শুষ ও নিশুম্ভের অনুচর চণ্ড ও মুণ্ডকে বধ করেন। তাই তাঁর আর এক নাম চামুণ্ডা।"
        },
        {
          "label": "গ",
          "question": "উদ্দীপকে কৌশিকের দেখা দুর্গাপূজা পদ্ধতি বর্ণনা করো।",
          "explanation": "উদ্দীপকে কৌশিকের দেখা দেবী দুর্গার পূজা নানা উপচার ও আনুষ্ঠানিকতার মাধ্যমে পালিত হয়। মহালয়া অমাবস্যার পরে শুক্লপক্ষের ষষ্ঠী তিথিতে ষষ্ঠী পূজা আয়োজনের মাধ্যমে দুর্গাপূজা শুরু হয়। ষষ্ঠী তিথিতে সন্ধ্যাকালে বোধন তারপর অধিবাস ও আমন্ত্রণ অনুষ্ঠিত হয়। ষষ্ঠী তিথির পর আসে সপ্তমী তিথি। সপ্তমী তিথিতে সপ্তমী পূজা করা হয়। এদিনের পূজার আনুষ্ঠানিকতার মধ্যে নবপত্রিকা প্রতিষ্ঠা অন্যতম। এ দিন মন্ত্র উচ্চারণের মধ্য দিয়ে দেবী দুর্গাসহ সকল প্রতিমায় প্রাণ প্রতিষ্ঠা করা হয়। দুর্গাপূজায় অষ্টমী তিথি অত্যন্ত গুরুত্বপূর্ণ। কুমারী পূজা অষ্টমী তিথির অন্যতম গুরুত্বপূর্ণ দিক। অষ্টমী ও নবমী তিথির সন্ধির সময় বিশেষভাবে সন্ধি পূজা অনুষ্ঠিত হয়। সন্ধি পূজায় ১০৮টি মাটির প্রদীপ প্রজ্বলন করা হয়। দশমী তিথিতে দশমীবিহিত পূজার মাধ্যমে প্রতিমা বিসর্জন দেওয়া হয়। দশমী তিথির মাধ্যমে দুর্গাপূজার সকল আনুষ্ঠানিকতা সম্পন্ন হয়।"
        },
        {
          "label": "ঘ",
          "question": "উদ্দীপকে কৌশিকের দেখা দুর্গাপূজার বিজয়া দশমীর তাৎপর্য ও প্রভাব বিশ্লেষণ করো।",
          "explanation": "চিত্র-২ এ উল্লেখিত আনুষ্ঠানিকতার মাধ্যমে বিজয়া দশমীর প্রতি ইঙ্গিত করা হয়েছে। দেবী দুর্গার প্রতিমা বিসর্জনের মধ্য দিয়ে শুরু হয় বিজয়া দশমী। বিজয়া দশমীকে কেন্দ্র করে বিভিন্ন আনুষ্ঠানিকতা ও আচার পালন করা হয়। এসময় দেবীকে সিঁদুর পরানো, মিষ্টি মুখ করানো এবং বিদায় সম্ভাষণ জানানো হয়। পাশাপাশি সধবা নারীরা একে অন্যের কপালে সিঁদুর পরান ও দীর্ঘায়ু কামনা করে থাকেন। পরিশেষে আনুষ্ঠানিকতার সঙ্গে মিছিল করে ঢাক, কাঁসর, সানাই ইত্যাদি বাদ্যযন্ত্র বাজিয়ে দেবীর প্রতিমা বিসর্জন দেওয়া হয়। বিজয়া দশমীর তাৎপর্য অনেক। মহিষাসুরকে বধ করার মধ্য দিয়ে বিজয় উৎসব পালিত হয়। তাই দশমী বিজয়ের দিন। অন্যায়কে প্রতিহত করে ন্যায় প্রতিষ্ঠার দিন। দেবী দুর্গা দেবতাদের সম্মিলিত শক্তির প্রকাশ। তাই দুর্গাপূজা তথা বিজয়া দশমী ঐক্যের প্রতীক। বিজয়া দশমী পারিবারিক ও সামাজিক জীবন থেকে সব রকম অশুভ শক্তিকে দূর করতে উদ্বুদ্ধ এবং পারস্পরিক সম্প্রীতি প্রতিষ্ঠার প্রেরণা দান করে। আলোচনা শেষে তাই বলা যায়, অন্যায়-অবিচারকে প্রতিহত করা, সাম্প্রদায়িক সম্প্রীতি বৃদ্ধিসহ বিজয়া দশমী তথা দুর্গাপূজা আমাদের আর্থ- সামাজিক, পারিবারিক ও নৈতিক জীবনের উন্নয়নে গুরুত্বপূর্ণ ভূমিকা পালন করে।"
        }
      ]
    },
    {
      "number": "6",
      "uddipok": "তন্ময় ইদানিং অস্থির ও ধ্বংসাত্মক হয়ে উঠেছে। সে বাড়ির আসবাবপত্র, নিত্য প্রয়োজনীয় দ্রব্য সামগ্রী ভেঙে ফেলে। আবার কখনও পরিবারের অন্যান্য সদস্যদের প্রতি মারোদ্যত হয়। তন্ময়ের এ রকম আচরণে তার পরিবার চিন্তিত হয়ে পড়েন। তারা দ্রুত তন্ময়কে ডাক্তারের কাছে নিয়ে যান। ডাক্তার কিছু পরীক্ষা-নিরীক্ষা ও শারীরিক লক্ষণের মাধ্যমে নিশ্চিত হয় যে, তন্ময় মাদকাসক্ত। তখন ডাক্তার তন্ময়ের চিকিৎসা দেন এবং তার পরিবারকে মাদকাসক্তি প্রতিরোধে পারিবারিক, ধর্মীয় সংস্কৃতির উপর গুরুত্বারোপ করেন।",
      "tag": "CTG.B 23",
      "sub_questions": [
        {
          "label": "ক",
          "question": "\"শব্দ কোষ\" গ্রন্থটির রচয়িতা কে?",
          "explanation": "'বঙ্গীয় শব্দকোষ' গ্রন্থটির রচয়িতা হরিচরণ বন্দ্যোপাধ্যায়।"
        },
        {
          "label": "খ",
          "question": "\"আত্মমোক্ষায় জগদ্ধিতায় চ\" উক্তিটি দ্বারা কী বোঝানো হয়েছে?",
          "explanation": "'আত্মমোক্ষায় জগদ্ধিতায় চ'- কথাটির অর্থ হচ্ছে, আমরা ধর্ম পালন করি মোক্ষলাভ এবং জগতের কল্যাণের জন্য। মানব জীবনের পরম প্রাপ্তি হচ্ছে মোক্ষলাভ। কিন্তু শুধু নিজের কল্যাণ সাধন করলেই চলবে না। জীব ও জগতের কল্যাণ সাধনও করতে হবে। কারণ জীবের মধ্যে আত্মারূপে ঈশ্বর বাস করেন। তাই নিজের মোক্ষলাভ ও জগতের কল্যাণের জন্য আমরা ধর্ম পালন করি।"
        },
        {
          "label": "গ",
          "question": "উদ্দীপকে ডাক্তার কীভাবে নিশ্চিত হয়েছিলেন তন্ময় মাদকাসক্ত? বর্ণনা করো ।",
          "explanation": "উদ্দীপকের ডাক্তার পরীক্ষা-নিরীক্ষা এবং শারীরিক লক্ষণের মাধ্যমে নিশ্চিত হয়েছিলেন তন্ময় মাদকাসক্ত। মাদক গ্রহণ বা মাদকাসক্তি অনৈতিক ও অধর্মের পথ। মাদকাসক্তি মাদক গ্রহণকারীর স্বাভাবিক চেতনাকে বিমূঢ় করে দেয়। সে আর প্রকৃতিস্থ থাকে না, সুস্থ থাকে না। আর অসুস্থ দেহ ও মনে সে যে আচরণ করে তাতে অনৈতিকতা প্রকাশ পায়। মাদক গ্রহণে মানসিক ক্ষতি হয়, বিবেক-বুদ্ধি লোপ পায় এবং মস্তিষ্কবিকৃতি পর্যন্ত ঘটতে পারে। উদ্দীপকের তন্ময় ইদানিং অস্থির ও ধ্বংসাত্মক হয়ে উঠেছে। সে বাড়ির আসবাবপত্র, নিত্য প্রয়োজনীয় দ্রব্যসামগ্রী ভেঙে ফেলে। আবার কখনও কখনও মারোদ্যত হয়। পরবর্তীতে ডাক্তারের কাছে গেলে তার এসব আচরণের সাথে মাদক গ্রহণকারীর লক্ষণের সাথে মিল পায়। তাই ডাক্তার নিশ্চিত হয়েছিলেন যে তন্ময় মাদকাসক্ত।"
        },
        {
          "label": "ঘ",
          "question": "উদ্দীপকের তন্ময়কে মাদকাসক্তির জীবন থেকে স্বাভাবিক জীবনে ফিরিয়ে আনতে পারিবারিক, ধর্মীয় সংস্কৃতির গুরুত্ব বিশ্লেষণ করো।",
          "explanation": "উদ্দীপকের তন্ময়কে মাদকাসক্তির জীবন থেকে স্বাভাবিক জীবনে ফিরিয়ে আনতে পারিবারিক, ধর্মীয় সংস্কৃতির গুরুত্ব রয়েছে। তন্ময়কে একমাত্র পরিবার ও ধর্মীয় বিধি-বিধানই পারে মাদকদ্রব্য গ্রহণ থেকে বিরত রাখতে। কেননা পারিবারিক, ধর্মীয়, সাংস্কৃতিক ও নৈতিক মূল্যবোধ গোটা পরিবারের ক্ষেত্রে প্রভাব বিস্তার করে। মাদকাসক্তকে সুস্থ জীবনে ফিরিয়ে আনার দায়িত্বও পরিবারের। সন্তানদের কেবল শাসন নয় ধর্মীয় সংস্কৃতি ও নৈতিক মূল্যবোধের আলোকে সচেতনতা বৃদ্ধি করতে হবে। পরিবারকে এমন নৈতিক মূল্যবোধ পোষণ করতে হবে যাতে পরিবারের সকল সদস্য ধূমপান ও মাদক গ্রহণের মতো অনৈতিক কাজ থেকে দূরে থাকে। পাশাপাশি ধর্মীয় শিক্ষা মাদকদ্রব্য সেবন থেকে দূরে রাখতে পারে। কারণ বিশ্বাস করতে হবে আমাদের এই দেহে ঈশ্বর আত্মারূপে অবস্থান করেন। এ কারণে মাদক গ্রহণের মাধ্যমে দেহকে অপবিত্র করা যাবে না। পরিবারের প্রত্যেকেরই এটা অঙ্গীকার হওয়া উচিত- 'ধূমপান, মাদক গ্রহণ অর্ধমের পথ, চালাব না সে পাপপথে আমার জীবনরথ।' তন্ময়কে উক্ত পারিবারিক অনুশাসন ও ধর্মীয় চেতনাই পারে মাদকদ্রব্য গ্রহণ থেকে বিরত রাখতে।"
        }
      ]
    },
    {
      "number": "7",
      "uddipok": "সজীবের বয়স এখন চার বছর। সে বড় হয়ে তার দাদুকে দেখেনি। তাই একদিন সজীব বাবার কাছে দাদু সম্পর্কে জানতে চাইলেন। তার বাবা বললেন যে, তোমার দাদু এখন আশ্রম জীবনের চতুর্থ পর্যায়ে জীবন ধারণ করছেন।",
      "tag": "CTG.B 23",
      "sub_questions": [
        {
          "label": "ক",
          "question": "'একেশ্বরবাদ' কাকে বলে?",
          "explanation": "ব্রহ্ম বা ঈশ্বর এক ও অদ্বিতীয়- এই বিশ্বাসই একেশ্বরবাদ ।"
        },
        {
          "label": "খ",
          "question": "ভক্তিতেই মুক্তি'- ব্যাখ্যা করো।",
          "explanation": "ভক্তিকে অবলম্বন করে যে ঈশ্বরের আরাধনা তাকে ভক্তিযোগ বলে। অর্থাৎ ভক্তিকে অবলম্বন করে ভগবানের সঙ্গে যোগসূত্র রচনা করাই ভক্তিযোগ। ভক্তি মানব হৃদয়ের একটি সুকুমার বৃত্তি। যার অশেষ শক্তি এবং এতেই মুক্তি। তাই বলা হয়, 'ভক্তিতেই মুক্তি'।"
        },
        {
          "label": "গ",
          "question": "পাঠ্যপুস্তকের আলোকে সজীবের দাদু কোন আশ্রম ধর্ম অতিবাহিত করছে- তা বর্ণনা করো।",
          "explanation": "পাঠ্যপুস্তকের আলোকে সজীবের দাদু সন্ন্যাস আশ্রম অতিবাহিত করছেন। আশ্রম জীবনে চতুর্থ পর্যায়ে আসে সন্ন্যাস। এ সময় পঁচাত্তর থেকে একশ বছরের মধ্যে জীবন ধারণের শাস্ত্রীয় নির্দেশ আছে। সন্ন্যাস শব্দের অর্থ সম্পূর্ণরূপে ত্যাগ। এই আশ্রমে সন্ন্যাসী একাকী জীবন ধারণ করবেন অর্থাৎ তার স্ত্রী ও পরিবারের কেউ সাথে থাকবেন না। জাগতিক সকল কর্ম পরিত্যাগ করে কেবল ঈশ্বর চিন্তাতেই মগ্ন থাকবেন। এরূপ আশ্রমের দৃষ্টান্ত সজীবের দাদুর সাথে সাদৃশ্যমান। উদ্দীপকে বলা হয়েছে, সজীব বড় হয়ে তার দাদুকে দেখেনি। তাই তার বাবার কাছে দাদু সম্পর্কে জানতে চাইলে তার বাবা বলেন যে তিনি এখন আশ্রমের চতুর্থ পর্যায়ে জীবন ধারণ করছেন। অর্থাৎ সজীবের দাদু জীবনের চতুর্থ পর্যায় তথা সন্ন্যাস আশ্রমে অবস্থান করছেন। সন্ন্যাস আশ্রমে মানুষ অতীত জীবনের সব স্মৃতি পরিহার করে এক মনে এক ধ্যানে ঈশ্বর চিন্তায় মগ্ন থাকে।"
        },
        {
          "label": "ঘ",
          "question": "তুমি কি মনে কর, সজীবের দাদুর সন্ন্যাস গ্রহণ যুক্তিযুক্ত? উত্তরের সপক্ষে মতামত দাও।",
          "explanation": "হ্যাঁ, আমি মনে করি সজীবের দাদুর সন্ন্যাস গ্রহণ যুক্তিযুক্ত। 'সন্ন্যাস' শব্দের অর্থ সম্পূর্ণরূপে ত্যাগ করা। একজন সন্ন্যাসীকে সংসারসহ জাগতিক প্রায় সবকিছু ছেড়ে একাকী জীবনধারণ করতে হয়। তার কোনো স্থায়ী আশ্রয় থাকে না। শুধু সীমিত সময়ের জন্য মন্দিরে আশ্রয় নিতে পারেন। শাস্ত্রীয় নির্দেশ মতে, পঁচাত্তর থেকে একশ বছর বয়সের মধ্যে সন্ন্যাস আশ্রমে জীবন কাটাতে হয়। একে সন্ন্যাস নেওয়া বলা হয়। সন্ন্যাস গ্রহণকারী ব্যক্তিকে পরিবারের সঙ্গ ত্যাগ করতে হয়। পাশাপাশি অতীত জীবনের সকল স্মৃতি ভুলে যেতে হয়। অর্থাৎ সংসারসহ পার্থিব জগতের সবকিছু ত্যাগ করে সন্ন্যাসীকে কেবল ঈশ্বরের চিন্তা করতে হয়। সন্ন্যাসের মূল প্রতিপাদ্য বিষয় হলো- 'কর্মফলাসক্তি' বা কর্মফল এবং 'ভোগাসক্তি' বা ভোগের চিন্তা পরিত্যাগ করা। এ সম্পর্কে শ্রীমদ্ভগবদ্গীতায় বলা হয়েছে- অনাশ্রিমতঃ কর্মফলং কার্যং কর্ম করোতি যঃ। স সন্ন্যাসী চ যোগী চ ন নিরগ্নির্ন চাক্রিয়ঃ॥ (৬/১) অর্থাৎ, কর্মফল লাভের বাসনা না করে যিনি কর্তব্যকর্ম করেন, তিনিই সন্ন্যাসী, তিনিই যোগী। শুধু গৃহস্থালি বা জীবন ধারণের জন্য প্রয়োজনীয় কর্মত্যাগ করাই সন্ন্যাস নয়। শাস্ত্রের নির্দেশনা হচ্ছে, নির্দিষ্ট বয়সে পৌঁছালে সন্ন্যাসী হয়ে জগতের সকল কামনা-বাসনা ত্যাগ করে কেবল ঈশ্বরের চিন্তায় মগ্ন থাকতে হবে। কেননা, শুধু একজন সন্ন্যাসীর পক্ষেই জাগতিক কাজকর্ম ত্যাগ করে ঈশ্বর চিন্তায় মগ্ন থাকা সম্ভব হয়। তাই আমি মনে করি, সজীবের দাদুর সন্ন্যাস গ্রহণ যুক্তিযুক্ত।"
        }
      ]
    },
    {
      "number": "8",
      "uddipok": "অমল ও কমল দুই ভাই। কমল প্রায় সময়ই অসুস্থ থাকে। এতে তার শরীর খারাপ হয়ে যাচ্ছে। অপর দিকে অমলের শরীর স্বাস্থ্য খুবই ভালো। সে শরীরকে সুস্থ রাখার জন্য নিয়মিত যোগাসন অনুশীলন করে। সে যে আসনটি অনুশীলন করে সে আসনে দেহ বৃক্ষের মত দেখায়। এই আসনটি করার ফলে অমলের শরীর সর্বদা সুস্থ থাকে।",
      "tag": "CTG.B 23,BNSCC 24",
      "sub_questions": [
        {
          "label": "ক",
          "question": "'যম' অর্থ কী?",
          "explanation": "'যম' অর্থ সংযম, ইন্দ্রিয় এবং মনকে হিংসা, অশুভভাব ইত্যাদি থেকে সরিয়ে আত্মকেন্দ্রিক করা।"
        },
        {
          "label": "খ",
          "question": "'ধ্যান' বলতে কী বোঝায়?",
          "explanation": "নিম্নের অনুরুপ, নিরবচ্ছিন্ন গভীর চিন্তার প্রক্রিয়াকে বলে ধ্যান। অষ্টাঙ্গযোগের প্রথম ধাপ হলো ধ্যান। ধ্যানে যোগীর দেহ শ্বাস-প্রশ্বাস ইন্দ্রিয় মন বিচারশক্তি অহংকার সবকিছু ঈশ্বরে লীন হয়ে যায় এবং তিনি এমন এক সচেতন অবস্থায় চলে যান যা ব্যাখ্যা করা যায় না। তখন পরম আনন্দ ছাড়া তাঁর আর কোনো অনুভূতি হয় না। তিনি তাঁর আপন অন্তরের আলোও দেখতে পান।."
        },
        {
          "label": "গ",
          "question": "অমলের অনুশীলনকৃত আসনের অনুশীলন পদ্ধতি বর্ণনা করো।",
          "explanation": "নিম্নের অনুরুপ, চিত্র-১ এর আসনটি হলো বৃক্ষাসন। বৃক্ষাসনের অনুশীলনের সময় প্রথমে দুই পা জোড়া করে সোজা হয়ে দাঁড়াতে হবে। এ সময় ডান পা হাঁটুতে ভেঙে গোড়ালি বাম উরুমূলে রাখতে হবে, পায়ের পাতা উরুর সঙ্গে লেগে থাকবে। পায়ের আঙ্গুলগুলো থাকবে নিচের দিকে ফেরানো। এরপর কেবল বাঁ-পায়ের ওপর ভর দিয়ে দাঁড়িয়ে থাকতে হবে। নমস্কারের ভঙ্গিতে হাতের তালু দুটি জোড়া করে বুকের কাছে আনতে হবে। তারপর তালু দুটি জোড়া রেখে হাত দুটি সোজা মাথার ওপর নিতে হবে। শ্বাস-প্রশ্বাস স্বাভাবিক রেখে এভাবে ১০ সেকেন্ড নিশ্চল হয়ে থাকতে হবে। পরে হাত নামিয়ে হাতের তালু দুটি ছেড়ে দিয়ে ডান পা সোজা করে আবার আগের মত দুপায়ে সোজা হয়ে দাঁড়াতে হবে। ডান পায়ে দাঁড়িয়ে বাম পা হাঁটুতে ভেঙে গোড়ালি ডান উরুমূলে রাখতে হবে। শ্বাস- প্রশ্বাস স্বাভাবিক রেখে একইভাবে ১০ সেকেন্ড নিশ্চল হয়ে থাকতে হবে। আবার আগের মতো দুই পায়ে সোজা হয়ে দাঁড়াতে হবে। শেষে শবাসনে ১০ সেকেন্ড বিশ্রাম নিতে হবে। এভাবে তিনবার আসনটি অনুশীলন করতে হবে। এভাবে বৃক্ষাসন অনুশীলন সম্পন্ন করতে হবে।"
        },
        {
          "label": "ঘ",
          "question": "উক্ত আসনটি অনুশীলন করলে কমল কী উপকার পাবে বলে তুমি মনে করো? তা বিশ্লেষণ করো।",
          "explanation": "নিম্নের অনুরুপ, চিত্র: ২-এর অনুশীলনকৃত আসন অর্থাৎ বৃক্ষাসন অনুশীলনের মাধ্যমে ব্যক্তির শরীর ও মনে ইতিবাচক প্রভাব পড়ে। বৃক্ষাসন অনুশীলনকালে আসনকারীর দেহ বৃক্ষের মতো দেখায় বলে একে বৃক্ষাসন বলা হয়। যার দৃষ্টান্ত চিত্র: ২-এ লক্ষ করা যায়। এ আসন অনুশীলনের অনেক গুরুত্বপূর্ণ প্রভাব রয়েছে। নিয়মিত বৃক্ষাসন অনুশীলন করার ফলে শরীরের ভারসাম্য বজায় রাখার ক্ষমতা বাড়ে। পায়ের পেশির দৃঢ়তা ও স্থিতিস্থাপকতা বৃদ্ধি পায়। এর ফলে পায়ে জোর পাওয়া যায়, চলাফেরা করার ক্ষমতা বাড়ে। উরুর সংযোগস্থলের স্থিতিস্থাপকতা বজায় রাখতে সাহায্য করে। কোমর ও মেরুদণ্ডের শক্তি বৃদ্ধি পায়। বৃক্ষাসন অনুশীলন করলে হাতের ও পায়ের গঠন সুষ্ঠু ও সুন্দর হয়। হাঁটু, কনুই, বগল সমস্ত স্নায়ুতন্ত্রীতে রক্ত সঞ্চালন বৃদ্ধি পায় ও গ্রন্থি সবল ও নমনীয় হয়। পায়ের ব্যথায় বিশেষ উপকার পাওয়া যায় এবং পায়ে কোনো দিন বাত হতে পারে না। যাদের হাত-পা কাঁপে, বিশেষ করে পা দুর্বল তাদের জন্য বৃক্ষাসন অনুশীলন খুবই সহায়ক। অনেকের রক্তে অত্যধিক কোলেস্টেরল থাকার দরুন বা অন্য কোনো কারণে পায়ের ধমনীতে শক্ত হলদে চর্বিজাতীয় পদার্থ জমে। নিয়মিত বৃক্ষাসন অনুশীলনে তা রোধ করা যায়। ফলে থ্রাম্বোসিস হতে পারে না । উপরের আলোচনার পরিপ্রেক্ষিতে বলা যায়, নিয়মিত বৃক্ষাসন অনুশীলন শারীরিক সুস্থতা বজায় রাখতে অনেক গুরুত্বপূর্ণ ভূমিকা রাখে। তাই আমরা এ আসনটি নিয়মিত অনুশীলন করব।"
        }
      ]
    },
    {
      "number": "9",
      "uddipok": "একদিন রীমা তার মায়ের সাথে মন্দিরে যায়। সেখানে সে দেখতে পায়, ১০/১২ জন লোক বিভিন্ন সুরে, ছন্দের তালে তালে কৃষ্ণনাম ও রামনাম করছে। অনেক দূর-দুরান্ত থেকে ভক্তরা এই নামকীর্তন শ্রবণের জন্য একত্রিত হয়েছে। সে তখন বুঝতে পারল, ধর্মাচারের মাধ্যমে সামাজিক ও পারিবারিক বন্ধন আরও সুদৃঢ় হয়।",
      "tag": "CTG.B 23",
      "sub_questions": [
        {
          "label": "ক",
          "question": "'নবান্ন' শব্দের অর্থ কী?",
          "explanation": "'নবান্ন' শব্দের অর্থ নতুন ভাত।"
        },
        {
          "label": "খ",
          "question": "রথযাত্রার গুরুত্ব ব্যাখ্যা করো।",
          "explanation": "হিন্দুদের অন্যতম ধর্মানুষ্ঠান রথযাত্রার গুরুত্ব অপরিসীম। রথ হলো চাকাওয়ালা একটি যান। এখানে তিনজন দেবতা- জগন্নাথ, বলরাম ও সুভদ্রা অধিষ্ঠিত থাকেন। রথের সময় ভগবানই ভক্তের কাছে নেমে আসেন'। সবাই একত্রে রথের রশি ধরে। এখানে জাতি, বর্ণের বিভেদ থাকে না। তাই রথযাত্রা দেয় সাম্যের শিক্ষা। রথের মেলা একদিকে উৎসব, অন্যদিকে এর অর্থনৈতিক গুরুত্ব রয়েছে।"
        },
        {
          "label": "গ",
          "question": "উদ্দীপকে রীমার দেখা ধর্মানুষ্ঠানটির সাথে পাঠ্যপুস্তকের অনুষ্ঠানের যে সাদৃশ্য রয়েছে তা বর্ণনা করো।",
          "explanation": "নিম্নের অনুরুপ, চয়নদের গ্রামের মন্দিরের মাঠে অনুষ্ঠিত অনুষ্ঠানটি হলো নামযজ্ঞ। নামযজ্ঞ অনুষ্ঠানের মাধ্যমে ভগবান শ্রীকৃষ্ণ ও রামচন্দ্রের পূজা করা হয়। বিভিন্ন সুরে, ছন্দে, তালে কৃষ্ণনাম এবং রামনাম কীর্তন করা হয়। ভক্তরা জাতি-বর্ণ নির্বিশেষে শ্রীকৃষ্ণের নামযজ্ঞানুষ্ঠানে একত্রিত হয়ে বিভিন্ন সুরে, ছন্দে, তালে কৃষ্ণনাম জপ করে এবং কৃষ্ণনামের কীর্তন করে। এ অনুষ্ঠানে অংশ নেওয়ার জন্য মানুষ দূর-দূরান্ত থেকে আসে। এ অনুষ্ঠানটি কয়েক প্রহর ব্যাপী চলে। উদ্দীপকে বর্ণিত চয়নদের গ্রামের বাড়িতে মন্দিরের মাঠে কয়েক প্রহরব্যাপী চলছে একটি অনুষ্ঠান। দূর-দূরান্ত থেকে ভক্তগণ দলে দলে এসে যোগ দিচ্ছে এ অনুষ্ঠানে। এ অনুষ্ঠানের মাধ্যমে ভগবান শ্রীকৃষ্ণ ও শ্রীরামচন্দ্রের পূজা করা হয়। উদ্দীপকের এসব বর্ণনা পাঠ্যবইয়ের নামযজ্ঞ অনুষ্ঠানের সাথে সাদৃশ্যপূর্ণ।"
        },
        {
          "label": "ঘ",
          "question": "ধর্মাচারের মাধ্যমে সামাজিক ও পারিবারিক বন্ধন আরও সুদৃঢ় হয়- উদ্দীপকের উক্তিটির সপক্ষে তোমার যুক্তি দাও।",
          "explanation": "'ধর্মাচারের মাধ্যমে সামাজিক ও পারিবারিক বন্ধন আরও সুদৃঢ় হয়।'- উদ্দীপকের উক্তিটি যথার্থ। আমাদের জীবনকে সুন্দর ও কল্যাণময় করার জন্য যে সমস্ত আচার- -আচরণ চর্চিত হয় তাই ধর্মাচার। এ সকল আচরণে মাঙ্গলিক কর্মের নির্দেশ আছে। মূলত ধর্মাচারের মাধ্যমে আমাদের জীবনটাকে কল্যাণময়, সুখময় ও আনন্দময় করে রাখার সতত চেষ্টা থাকে। ধর্মাচার মূলত মানুষের জন্ম থেকে মৃত্যু পর্যন্ত সমস্ত মাঙ্গলিক আচার-অনুষ্ঠানের সাথে সম্পর্কিত। ব্যক্তি, পরিবার ও সমাজ জীবনে ধর্মাচারের গুরুত্ব অপরিসীম। ধর্মাচার বা ধর্মনীতি মানুষকে ভদ্র, নম্র ও বিনয়ী করে তোলে। মানবিক মূল্যবোধের এ নীতি অনুসরণ করতে হলে ধর্মাচার অনুসরণ করতে হয়। আবার ধর্মানুষ্ঠান ছাড়া ধর্মাচার তেমন ফলপ্রসূ হয় না। ধর্মাচারের মাধ্যমে সমাজ ও পারিবারিক জীবনের বন্ধন আরও সুদৃঢ় হয়। সুতরাং বলা যায় আমাদের ব্যক্তি, পরিবার ও সমাজ জীবন সুন্দর-সুষ্ঠুভাবে পরিচালনা করতে হলে ধর্মানুষ্ঠান ও ধর্মাচারের নীতি অনুসরণ করা অবশ্য কর্তব্য।"
        }
      ]
    },
    {
      "number": "10",
      "uddipok": "মলয় হাঁপানি রোগে ভুগছে। হঠাৎ ক্লাসে অসুস্থ হয়ে পড়লে, শ্রেণিশিক্ষক তাকে একটি আসন অনুশীলন করার পরামর্শ দেন। হাঁটু গেড়ে বসে, প্রণাম করার ভঙ্গিতে কপাল মাটিতে ঠেকিয়ে এই আসন করতে হয়। মলয় নিয়মিত এই আসন চর্চা করে এখন সুস্থ আছে।",
      "tag": "CTG.B 23",
      "sub_questions": [
        {
          "label": "ক",
          "question": "ঈশ্বর-প্রণিধান কী?",
          "explanation": "সমস্ত কর্ম ও ইচ্ছা ঈশ্বরে অর্পণ করার নাম ঈশ্বর প্রণিধান ।"
        },
        {
          "label": "খ",
          "question": "প্রাণায়াম কেন অনুশীলন করা হয়?",
          "explanation": "শ্বাস-প্রশ্বাস সম্পর্কিত বিজ্ঞান হলো প্রাণায়াম। প্রাণায়াম অর্থ প্রাণের আয়াম। প্রাণ হলো শ্বাসরূপে গৃহীত বায়ু আর আয়াম হলো বিস্তার। সুতরাং প্রাণায়াম বলতে বোঝায় শ্বাস-প্রশ্বাসের বিস্তার। শ্বাস- প্রশ্বাসের স্বাভাবিক গতিকে নিয়ন্ত্রণ করার মাধ্যম হচ্ছে প্রাণায়াম। এর মাধ্যমে শ্বাস-প্রশ্বাস দীর্ঘ হয়। প্রাণায়ামের মাধ্যমে শ্বাস গ্রহণ করলে শ্বসনতন্ত্র বলিষ্ঠ হয়, স্নায়ুতন্ত্র শান্ত থাকে এবং কামনা বাসনা হ্রাস পায়। প্রাণায়ামকে তাই শ্বাস-প্রশ্বাসের বিজ্ঞান বলা হয়।"
        },
        {
          "label": "গ",
          "question": "উদ্দীপকে উল্লিখিত উক্ত আসনের পদ্ধতি বর্ণনা করো।",
          "explanation": "নিম্নের অনুরুপ, ছকে '?' চিহ্নিত স্থানটি অর্ধকূর্মাসনকে নির্দেশ করে। অর্ধকূর্মাসন অনুশীলনের জন্য প্রথমে হাঁটু গেড়ে বসতে হয়। তখন দুই হাঁটু আর দুই পায়ের পাতা জোড়া লাগানো থাকে, নিতম্ব থাকে গোড়ালির উপরে। পায়ের তলা থাকে উপর দিকে ফেরানো। এসময় হাত হাঁটুর উপর আরাম করে পাতা থাকবে। হাঁটু থেকে পায়ের আঙুল পর্যন্ত সমস্ত অংশ মাটিতে লেগে থাকবে। এবার হাত দুটো সোজা করে দুই কানের পাশ দিয়ে মাথার উপর তুলতে হবে। নমস্কার করার ভঙ্গিতে এক হাতের তালু আর এক হাতের তালুর সাথে লাগিয়ে এক হাতের বুড়ো আঙ্গুল দিয়ে আর এক হাতের বুড়ো আঙ্গুল জড়িয়ে ধরতে হবে। হাত দুটো দুই কানের সঙ্গে লেগে থাকবে। মেরুদন্ড সোজা থাকবে। এবার হাত সোজা রেখে নিশ্বাস ছাড়তে ছাড়তে কোমর থেকে প্রণাম করার মতো ভঙ্গিতে কপাল মাটিতে ঠেকাতে হবে এবং হাতের সংযুক্ত তালু যতদূর সম্ভব দূরে মাটিতে রাখতে হবে। এ সময় যাতে নিতম্ব গোড়ালি থেকে উঠে না পড়ে এবং পেটে, বুকে, পাঁজরের দুইপাশে ও উরুতে হাল্কা চাপ পড়ে সেদিকে লক্ষ রাখতে হবে। শ্বাস-প্রশ্বাস স্বাভাবিক রেখে এই অবস্থায় নিশ্চল হয়ে ৩০ সেকেন্ড থাকতে হবে। এরপর নিঃশ্বাস নিতে নিতে আগের মতো বসতে হবে। তারপর হাত পা সোজা করে ৩০ সেকেন্ড শবাসনে বিশ্রাম নিতে হবে। এভাবে তিনবার করতে হবে।"
        },
        {
          "label": "ঘ",
          "question": "মলয় যে আসনটি অনুশীলন করে তার প্রভাব বিশ্লেষণ করো।",
          "explanation": "মানসিক শান্তি এবং শারীরিক সুস্থতা আনয়নে প্রদর্শিত ছবিটি বা অর্ধকূর্মাসনটির সঠিক অনুশীলন মানব জীবনে গুরুত্বপূর্ণ ভূমিকা পালন করে। অর্ধকূর্মাসন অনুশীলন করলে শরীর অনেক শিথিল হয়, মেরুদণ্ড সতেজ হয়, পেটের অভ্যন্তরীণ অংশগুলো সবল ও সক্রিয় হয়। আসনকারী অনেক বেশি প্রাণশক্তি ও সুস্বাস্থ্য লাভ করে। মস্তিষ্ক শান্ত হয়। যকৃৎ ভালো থাকে। অজীর্ণ, অম্বল, ক্ষুধামান্দ্য, কোষ্ঠকাঠিন্য, আমাশয় ইত্যাদি দূর হয়। হজমশক্তি বাড়ে। পেটে বায়ু থাকলে তার প্রকোপ কমে। হাঁপানি ও- ডায়াবেটিসের উপকার হয়। পায়ের পেশির ব্যথা ও হাড়ের বাত সারে। কাঁধের পেশির ব্যথা ভালো হয়। পেটের ও নিতম্বের চর্বি কমে। পেট ও উরুর পেশি সবল হয়। অর্ধকূর্মাসনের কারণে শরীর সুস্থ ও সবল থাকে। শারীরিক সুস্থতার কারণে মানসিক শান্তিও বৃদ্ধি পায়। তাছাড়া এই আসন অনুশীলনে মন অনেক ধীর, স্থির ও শান্ত হয় এবং সুখ ও দুঃখ সমানভাবে নিতে পারে। ভাবাবেগ, ভয়-ভীতি আর ক্রোধ আলগা হয়। এর অনুশীলনে আসনকারীকে আস্তে আস্তে দুঃখ-যন্ত্রণা থেকে মুক্ত করে, ভোগ-বিলাসের প্রতি উদাসীন করে। তাই বলা যায়, মানব জীবনে মানসিক শান্তি ও শারীরিক সুস্থতার জন্য • অর্ধকূর্মাসনের সঠিক অনুশীলনে অত্যন্ত গুরুত্বপূর্ণ প্রভাব ।"
        }
      ]
    },
    {
      "number": "11",
      "uddipok": "তাপস বোস একজন বিত্তবান ও অত্যাচারী ব্যক্তি। তার কাছে ঈশ্বর বলতে কিছুই নেই। কিন্তু তার ছেলে গৌতম ছিল হরিভক্ত। সে ঈশ্বর ছাড়া কিছুই বোঝে না। তার বাবা তাকে অনেকবার মারার চেষ্টা করলেও সে বেঁচে যায়। তার বিশ্বাস ছিল, \"ধর্মের জয় অবশ্যম্ভাবী।\"",
      "tag": "CTG.B 23",
      "sub_questions": [
        {
          "label": "ক",
          "question": "ধর্মাধর্ম নির্ণয়ে বেদের পরে স্থান কার?",
          "explanation": "ধর্মাধর্ম নির্ণয়ে বেদের পরেই স্মৃতিশাস্ত্রের স্থান।"
        },
        {
          "label": "খ",
          "question": "ধার্মিকের স্বরূপ ব্যাখ্যা করো।",
          "explanation": "ধর্মের দশটি বাহ্য লক্ষণ যার মধ্যে প্রকাশ পায় তিনিই ধার্মিক। ধার্মিক ব্যক্তি ধর্মের দশটি বাহ্য লক্ষণকে নিজের জীবন চলার পথে অনুসরণ করেন। তিনি বেদ, স্মৃতি, সদাচার ও বিবেকের আহ্বানকে প্রামাণ্য বলে মনে করেন। ধার্মিক ব্যক্তি কখনো ধৈর্য হারান না। তিনি মানুষকে ক্ষমা করেন। তিনি দম্ভ দ্বারা পরিচালিত হন না। সর্বোপরি যে ব্যক্তি সর্বাবস্থায় নিজেকে সংযত করতে পারেন তিনিই ধার্মিক।"
        },
        {
          "label": "গ",
          "question": "পাঠ্যপুস্তকের কোন চরিত্রের সাথে তাপস বোস চরিত্রের সাদৃশ্য পাওয়া যায়? বর্ণনা করো।",
          "explanation": "নিম্নের অনুরুপ, পাঠ্যবইয়ে বর্ণিত সত্যযুগের দৈত্যদের রাজা হিরণ্যকশিপুর সাথে সঞ্জয় বাবুর চরিত্রের মিল খুঁজে পাওয়া যায়। উদ্দীপকের সঞ্জয় বাবু ছিলেন একজন প্রভাবশালী লোক। তিনি নিজেকে অনেক বড় মনে করেন। ঈশ্বর বলতে তিনি কিছু বোঝেন না করেন, নিজেই সর্বময় ক্ষমতার অধিকারী। হিরণ্যকশিপুও ঈশ্বর বলে কিছু মানতো না। তার সাথে সঞ্জয় বাবুর অনুরূপ চারিত্রিক বৈশিষ্ট্য লক্ষ করা যায়। সত্যযুগে দৈত্যদের রাজা ছিল হিরণ্যকশিপু। দৈত্যরা চিরকাল দেবতাদের প্রতি রুষ্ট ছিল। কিন্তু দেবতাবিদ্বেষী দাম্ভিক হিরণ্যকশিপুর ঘরেই জন্ম নিয়েছিলেন হরিভক্ত প্রহ্লাদ। দম্ভ ও কর্তৃত্বের জোরে হিরণ্যকশিপু নিজ পুত্রকে মারতে পর্যন্ত উদ্যত হয়। উদ্দীপকের ঈশ্বরবিদ্বেষী সঞ্জয় বাবুর ঘরেও জন্ম নিয়েছিল ঈশ্বরভক্ত এক পুত্র। ঈশ্বরভক্তির কারণে সঞ্জয় রাবু নিজ পুত্রকে বিভিন্ন অত্যাচার করত। হিরণ্যকশিপুর মধ্যেও সেই একই বৈশিষ্ট্যই লক্ষ্যণীয়। তাই বলা যায়, সঞ্জয় বাবুর সাথে হিরণ্যকশিপু চরিত্র সাদৃশ্যপূর্ণ।"
        },
        {
          "label": "ঘ",
          "question": "গৌতমের বিশ্বাস 'ধর্মের জয় অবশ্যম্ভাবী'- উক্তিটির তাৎপর্য মূল্যায়ন করো।",
          "explanation": "গৌতমের বিশ্বাস 'ধর্মের জয় অবশ্যম্ভাবী'- উক্তিটির তাৎপর্য অপরিসীম। আমরা যা ধারণ করি তাই ধর্ম। ধর্মপথ হচ্ছে ন্যায়ের পথ, সত্যের পথ, অহিংসা এবং কল্যাণের পথ। যিনি ধর্মপথে চলেন তিনি ধার্মিক বলে পরিচিতি লাভ করেন। পাশাপাশি যিনি ভগবানের নাম করেন তিনিও ধার্মিক। প্রহ্লাদ ছিল দৈত্যকুলের রাজা হিরণ্যকশিপুর ছেলে। হরিভক্ত ছিল প্রহ্লাদ, তাই তাকে হিরণ্যকশিপু অনেক বার হত্যা করতে চেয়ে ব্যর্থ হয়েছেন। কারণ ঈশ্বর সর্বময় এবং তিনি ধার্মিককে রক্ষা করেন। উদ্দীপকের গৌতম ছিল একজন হরিভক্ত। কিন্তু তার বাবা তাপস বোস একজন বিত্তবান ও অত্যাচারী ব্যক্তি ছিল। তার কাছে ঈশ্বর বলতে কিছুই নেই। তাই তার ছেলে গৌতমকে অনেকবার মারার চেষ্টা করলেও সে বেঁচে যায়। প্রহ্লাদের মতো সেও বিশ্বাস করে ধর্মের জয় অবশ্যম্ভাবী। যার মধ্য দিয়েই ধর্মের জয় প্রকাশ পায়। তাই বলা যায়, গৌতমের বিশ্বাস 'ধর্মের জয় অবশ্যম্ভাবী এবং তাই তার এই বিশ্বাসের জোরেই সে বিপদ থেকে রক্ষা পায়' যা অধিক তাৎপর্যপূর্ণ ।"
        }
      ]
    }
  ]
}