{
  "title": "বরিশাল বোর্ড ২০২৩",
  "subtitle": "হিন্দু ধর্ম ও নৈতিক শিক্ষা (11)",
  "questions": [
    {
      "number": "1",
      "uddipok": "আনন্দ বাবু একজন কর্তব্যপরায়ণ ব্যক্তি। তিনি তার পরিবারে ভরণ-পোষণসহ সমস্ত দায়িত্ব নিষ্ঠার সাথে পালন করেন এবং সমাজ সেবামূলক কাজে যুক্ত থাকেন। অপরদিকে, তরুণ বাবু বেশ কিছুদিন হলো চাকরি থেকে অবসর নিয়ে সংসারের মায়া ত্যাগ করে বনে-জঙ্গলে ঘুরে বেড়ান। শুধুমাত্র তিনি মধ্যহ্ন ভোজের খাবার লোকালয় থেকে সংগ্রহ করেন এবং সব সময় ঈশ্বর চিন্তায় মগ্ন থাকেন।",
      "tag": "BB 23",
      "sub_questions": [
        {
          "label": "ক",
          "question": "দেব-দেবী কাকে বলে?",
          "explanation": "ঈশ্বর যখন নিজের কোনো গুণ বা ক্ষমতাকে কোনো বিশেষ আকার রা রূপে প্রকাশ করেন, তখন তাঁকে দেব-দেবী বলে।"
        },
        {
          "label": "খ",
          "question": "লেখাপড়া শেখানো হয় কোন আশ্রমে? ব্যাখ্যা করো।",
          "explanation": "নিম্নের অনুরুপ, লেখাপড়া শেখানো হয় কিংবা বিদ্যাশিক্ষা লাভ করা যায় ব্রহ্মচর্যাশ্রমে। ব্রহ্মচর্যাশ্রম আশ্রমে মানুষের পাঁচ বছর বয়স হলেই তাকে গুরুগৃহে গমন করে ব্রহ্মচর্য জীবন শুরু করতে হয়। গুরুর নিকট দীক্ষাগ্রহণ, গুরুর তত্ত্বাবধানে পড়াশোনা করতে হয়। এ আশ্রমে থেকে শিষ্যকে গুরুর নির্দেশে বহু শাস্ত্র অধ্যয়ন, আত্মসংযম, পরিশ্রম ও কঠোর জীবনযাপনে অভ্যস্ত হতে হয়।"
        },
        {
          "label": "গ",
          "question": "আনন্দ বাবুর কার্যকলাপ মানব জীবনের কোন আশ্রমের অন্তর্ভুক্ত? পাঠ্যপুস্তকের আলোকে ব্যাখ্যা করো।",
          "explanation": "নিম্নের অনুরুপ, কমল বাবুর কাজটি মানবজীবনের গার্হস্থ্য আশ্রমের পর্যায়ভুক্ত। মানুষ গার্হস্থ্য আশ্রমে বিবাহের মাধ্যমে সন্তান-সন্ততি লাভ এবং তাদের ভরণ-পোষণসহ পারিবারিক জীবনে প্রতিদিন পাঁচটি যজ্ঞ কর্মের অনুশীলন করে। এই পাঁচটি যজ্ঞ হচ্ছে: পিতৃযজ্ঞ, দৈবযজ্ঞ, ভূতযজ্ঞ, নৃযজ্ঞ ও ঋষিযজ্ঞ। মা-বাবার প্রতি কর্তব্য সম্পাদন করে একজন সন্তান পিতৃযজ্ঞ সম্পন্ন করে থাকে। প্রকৃতিদত্ত বস্তু ভোগ করার সময় মানুষ কৃতজ্ঞ চিত্তে ভগবানকে তার ভোগ্যবস্তু নিবেদন করে থাকেন। এই কর্মটিকে বলা হয় দৈবযজ্ঞ। ভূতযজ্ঞ হচ্ছে পাখিসহ অন্যান্য জীবজন্তুর আহার প্রদানসহ নানা প্রকার পরিচর্যা। অতিথি সেবাকে বলা হয় নৃযজ্ঞ। পদ্ধতিগতভাবে বেদসহ 'প্রয়োজনীয় গ্রন্থাদি পাঠের দ্বারা জ্ঞান ও নৈতিকতা অর্জনের প্রচেষ্টাকে বলা হয় ঋষিযজ্ঞ। এ সমস্ত কর্মের মধ্য দিয়ে সমাজের প্রতি মানুষ তার কর্তব্য সম্পাদন করেন। এসবই গার্হস্থ্য আশ্রমের কর্ম। এরূপ আশ্রমের প্রতিফলন ঘটেছে উদ্দীপকের কমল বাবুর কর্মকাণ্ডে। উদ্দীপকে বলা হয়েছে, কমল বাবু ছেলেমেয়ে স্ত্রীসহ পরিবারের সকলের দেখা-শোনা এবং ব্যয়ভার বহন করেন। অতিথি সেবাসহ সমাজের সকল দায়িত্ব নিষ্ঠার সাথে পালন করেন। তার এসব ধর্ম গার্হস্থ্য আশ্রমের অন্তর্ভুক্ত। কারণ গার্হস্থ্য আশ্রমে মানুষ সংসার ধর্ম এবং সামাজিক দায়িত্ব পালন করে থাকেন ।"
        },
        {
          "label": "ঘ",
          "question": "উদ্দীপকে তরুণ বাবুর কর্মকাণ্ডের মাধ্যমে কি ঈশ্বর লাভ সম্ভব? উত্তরের সপক্ষে যুক্তি দাও।",
          "explanation": "হ্যাঁ, সুবাস বাবুর কাজের মাধ্যমে অর্থাৎ সন্ন্যাস গ্রহণের মাধ্যমে ঈশ্বরলাভ সম্ভব বলে আমি মনে করি। আশ্রম জীবনের চতুর্থ পর্যায় হলো সন্ন্যাস আশ্রম। সন্ন্যাস শব্দের অর্থ সম্পূর্ণরূপে ত্যাগ। তাই এই আশ্রমে সন্ন্যাসী জাগতিক সকল কর্ম পরিত্যাগ করে কেবল ঈশ্বর চিন্তাতেই মগ্ন থাকেন। তিনি মাত্র দুপুর বেলায় আহারের সামগ্রী লোকালয় থেকে সংগ্রহ করেন। বাকি দুবেলা দুধ, ফল ইত্যাদি সংগ্রহ করে স্বল্প পরিমাণে আহার করেন। অতীত জীবনের সব স্মৃতি পরিহার করে একমনে ঈশ্বর চিন্তায় মগ্ন থাকেন। অর্থাৎ সন্ন্যাসী জাগতিক সকল কর্ম পরিত্যাগ করে কেবল ঈশ্বর চিন্তায় মগ্ন থাকেন। কর্মফলের বাসনা না করে কর্তব্যকর্ম করেন। এরূপ কর্মফলাসক্তি ও ভোগাসক্তি ত্যাগ করার কারণে তিনি ঈশ্বরলাভ করতে পারবেন। কারণ শাস্ত্র থেকে জানা যায়, সন্ন্যাস গ্রহণ করলেই মানুষ নারায়ণ বা দেবতা হয়ে যায়। সুবাস বাবুর কর্মকান্ডে সন্ন্যাস আশ্রমের বৈশিষ্ট্যগুলো পরিলক্ষিত হয়। তার বয়স হয়েছে। ফলে তিনি সংসারের মায়া ত্যাগ করে মঠ, আশ্রম, মন্দিরে রাত্রি যাপন করেন। দুপুরের খাবার লোকালয় থেকে সংগ্রহ করে আহার করেন এবং সব সময় ঈশ্বর চিন্তায় মগ্ন থাকেন। সকল কর্মবাসনা ত্যাগ করে কর্মে - অবিচল থাকায় সুবাস বাবু ঈশ্বরলাভ করবেন বলে আমি বিশ্বাস করি। সুতরাং বলা যায়, সুবাস বাবুর সন্ন্যাস গ্রহণের মাধ্যমে মুক্তি বা মোক্ষলাভ তথা ঈশ্বরলাভ করা সম্ভব হবে।"
        }
      ]
    },
    {
      "number": "2",
      "uddipok": "সুব্রতর বাবা দীর্ঘদিন রোগে ভোগার পর হঠাৎ একদিন মারা যায়। পাড়া- প্রতিবেশীরা তার বাবার মৃত দেহকে সৎকারের উদ্দেশ্যে কাঁধে নিয়ে শশ্মশানের দিকে যাত্রা করে। অন্যদিকে, সুজয়ের মা মারা যাওয়ার পর সে বেশ কিছুদিন ফলমূল খেয়ে জীবনধারণ করে। প্রতিদিন তার মায়ের উদ্দেশ্যে জল ও দুধ নিবেদন করে।",
      "tag": "BB 23",
      "sub_questions": [
        {
          "label": "ক",
          "question": "জাতকর্ম কাকে বলে",
          "explanation": "জন্মের পর পিতা যব, যষ্টিমধু ও ঘৃত দ্বারা সন্তানের জিহ্বা স্পর্শ করে মন্ত্রোচ্চারণ করেন একে জাতকর্ম বলে।"
        },
        {
          "label": "খ",
          "question": "বিবাহের সর্বশ্রেষ্ঠ মন্ত্রটির ব্যাখ্যা দাও।",
          "explanation": "বিবাহের সর্বশ্রেষ্ঠ মন্ত্রটি হলো- যদেতৎ হৃদয়ং তব তদস্তু হৃদয়ং মম। যদিদং হৃদয়ং মম, তদস্তু হৃদয়ং তব।' (ছান্দোগ্য ব্রাহ্মণ) অর্থাৎ “তোমার হৃদয় আমার হোক, আমার হৃদয় হোক তোমার।\"এই মন্ত্রের মাধ্যমে স্বামী-স্ত্রীর মধ্যে গড়ে ওঠে গভীর একাত্মতার সম্পর্ক। জীবন হয় একসূত্রে গাঁথা। আমৃত্য তারা সুখে-দুঃখে এক সাথে থাকার প্রতিজ্ঞা করে এবং জীবনের নতুন অধ্যায়ে শুরু হয় পথ চলা।"
        },
        {
          "label": "গ",
          "question": "সুব্রতর বাবার উদ্দেশ্যে সম্পন্নকৃত প্রক্রিয়াটি পাঠ্যপুস্তকের আলোকে ব্যাখ্যা করো।",
          "explanation": "নিম্নের অনুরুপ, বিমল বাবুর অন্ত্যেষ্টিক্রিয়া শাস্ত্রের বিধান অনুসরণ করে সম্পন্ন হয়েছিল। শাস্ত্রে মৃতদেহ সৎকারের যে বিধান দেওয়া হয়েছে তাই হচ্ছে অন্ত্যেষ্টিক্রিয়া। এ সময় কতগুলো বিধিবিধান পালন করে মৃতদেহ সৎকারের ব্যবস্থা করা হয়। অন্ত্যেষ্টিক্রিয়ার শুরুতে মৃতদেহকে বস্ত্রাবৃত ও মালা চন্দনাদি দ্বারা বিভূষিত করে শ্মশানে নিয়ে যাওয়া হয়। সেখানে মৃতদেহের মাথা দক্ষিণ দিকে রেখে তাকে কুশের ওপর শুয়ে রাখা হয়। দাহাধিকারী নিজে স্নান সেরে মৃতদেহের গায়ে তেল ও কাঁচা হলুদ মেখে তাকে স্নান করান।- স্নানের পর মৃতদেহকে নতুন কাপড়, মালা, চন্দন দ্বারা সজ্জিত করা হয়। এরপর শরীরের সপ্তছিদ্র স্বর্ণ ও কাঁসা দ্বারা আচ্ছাদন ও পিন্ডদান করা হয়। সর্বশেষে আম বা চন্দন কাঠের চিতায় মৃতদেহকে শয়ন করানো হয়। অন্ত্যেষ্টিক্রিয়ার মন্ত্র পাঠ করে মৃতদেহের চারপাশে জ্যেষ্ঠপুত্র সাত অথবা তিনবার প্রদক্ষিণ করে মুখাগ্নি প্রদান করেন। উদ্দীপকে বিমল বাবু পরলোকগমন করলে জ্যেষ্ঠ পুত্র ইন্দ্রজিৎ উল্লেখিত শাস্ত্রীয় বিধান অনুযায়ী তার পিতার অন্ত্যেষ্টিক্রিয়া সম্পন্ন করেছিল।"
        },
        {
          "label": "ঘ",
          "question": "সুজয় যে কাজটি সম্পন্ন করেছে উক্ত কাজের গুরুত্ব বিশ্লেষণ করো।",
          "explanation": "প্রণবের কার্যকলাপে অশৌচ সংস্কার পালনের ইঙ্গিত করা হয়েছে। ধর্মীয় ও সামাজিকভাবে এর গুরুত্ব অপরিসীম। অশৌচ পালন' যে শুধু শাস্ত্রীয় বিধি-বিধান তা-ই নয়, সামাজিক দিক থেকেও এর যথেষ্ট গুরুত্ব আছে। পিতা-মাতার জীবদ্দশায় তাদের স্পর্শ আমাদের স্বর্গসুখ দেয়। হঠাৎ তাদের চির অনুপস্থিতি সন্তানকে বিচলিত করে তোলে। এমনকি নিকট আত্মীয়-স্বজনের মৃত্যুও আমাদের বিষাদগ্রস্ত করে। তাদের আত্মার শান্তি কামনায় 'তখন নিজেদের প্রস্তুত করতে হয়। কিন্তু বিচলিত মনে ঈশ্বরের প্রতি প্রার্থনায় পূর্ণ একাগ্রতা আসে না। এজন্য চাই শান্ত মন। তাই সময়ের প্রয়োজন। আর এ প্রস্তুতির জন্য অশৌচ পালন করা কর্তব্য। অশৌচ পালনে মন ধীরে ধীরে শান্ত হয় এবং মনে প্রশান্তি ফিরে আসে। এছাড়া মৃত ব্যক্তির পরিবার ও জ্ঞাতিবর্গ অশৌচ পালন করে তার আত্মার প্রতি শ্রদ্ধা প্রদর্শন করেন। যার দৃষ্টান্ত উদ্দীপকের প্রণবের কার্যকলাপে দেখা যায়। পরিশেষে বলা যায়, অশৌচ শাস্ত্রীয় একটি উল্লেখযোগ্য বিধান এবং হিন্দুধর্মের একটি গুরুত্বপূর্ণ সংস্কার।"
        }
      ]
    },
    {
      "number": "3",
      "uddipok": "প্রলয় বিশ্বস্ততার সাথে একটি কারখানায় চাকরি করেন। কারখানার মালিক তাকে বিশ্বাস করে সমস্ত আর্থিক দায়িত্ব তার উপর অর্পণ করে। গরিব হলেও সে কখনও বিশ্বাসের অমর্যাদা করেনি। অপরদিকে, অমিয় একটি অমায়িক ছেলে। সে পরিবারসহ বড় এবং ছোটদের সাথে কীভাবে ব্যবহার করতে হয় সেটা ঠিকভাবে পালন করে।",
      "tag": "BB 23",
      "sub_questions": [
        {
          "label": "ক",
          "question": "নৈতিক মূল্যবোধ কাকে বলে?",
          "explanation": "কোনটা ভালো কাজ আর কোনটা মন্দ কাজ তা বিচার করার যে বোধ তাকেই বলে নৈতিক মূল্যবোধ।"
        },
        {
          "label": "খ",
          "question": "ধর্মাধর্ম নির্ণয়ের তৃতীয় প্রমাণটির ব্যাখ্যা দাও।",
          "explanation": "ধর্মাধর্ম নির্ণয়ের তৃতীয় প্রমাণটি হলো সদাচার। কোনো বিষয়ে বেদ ও স্মৃতিশাস্ত্র থেকে বাস্তবসম্মত উপদেশ না পাওয়া গেলে মহাপুরুষদের আচরণকে দৃষ্টান্ত হিসেবে গ্রহণ করতে হবে এবং সে পথেই চলতে হবে। আবহমান কাল ধরে অনুসৃত ও মহাপুরুষদের দ্বারা অনুশীলিত আচরণই সদাচার। তাই ধর্মাধর্ম নির্ণয়ে সদাচার তৃতীয় প্রমাণ।"
        },
        {
          "label": "গ",
          "question": "প্রলয়ের মধ্যে যে নৈতিক গুণটি প্রকাশ পেয়েছে তা পাঠ্যপুস্তকের আলোকে ব্যাখ্যা করো",
          "explanation": "টেক্সিচালকের আচরণে সততা নামক গুণটি প্রকাশ পেয়েছে। সব সময় সত্য কথা বলা এবং সৎপথে চলাকেই সততা বলে। আবার অন্য কারও জিনিস অন্যায়ভাবে গ্রহণ না করাও সততা। অন্য কাউকে ঠকানো বা না জানিয়ে তার জিনিস নেয়া থেকে বিরত থাকাও সততা। সততা মানুষের চরিত্রের একটি নৈতিক গুণ এবং ধর্মের অঙ্গ। যার দৃষ্টান্ত উদ্দীপকে বর্ণিত টেক্সিচালকের আচরণে লক্ষ করা যায়। উদ্দীপকের ড. রোজারী জাপান থেকে সিলেটে আসেন কাজে। এয়ারপোর্ট থেকে আম্বরখানায় টেক্সি করে আসার পথে পাসপোর্ট ও গুরুত্বপূর্ণ কাগজপত্রসহ হ্যান্ডব্যাগটি গাড়িতে রেখেই নেমে পড়েন। বিকেল বেলায় টেক্সিচালক তার গাড়িতে হ্যান্ডব্যাগটি দেখতে পেয়ে মাইক যোগে প্রাপ্তি বিজ্ঞপ্তি প্রচার করেন। ড. রোজারী মাইকিং শুনে তার ব্যাগটি ফিরে পান। এভাবে অন্যের হারানো জিনিস কোনো হঠকারিতা না করে প্রকৃত মালিকের কাছে ফিরিয়ে দেওয়ার মাধ্যমে টেক্সিচালকের আচরণে সততার বহিঃপ্রকাশ ঘটেছে।"
        },
        {
          "label": "ঘ",
          "question": "অমিয়র কর্মকাণ্ডের গুরুত্ব পাঠ্যপুস্তকের আলোকে মূল্যায়ন করো।",
          "explanation": "উদ্দীপকে রনিতার চারিত্রিক বৈশিষ্ট্য তথা শিষ্টাচারের ধর্মীয় গুরুত্ব বিশ্লেষণ করা হলো- নম্র, ভদ্র বা শিষ্ট আচরণকে শিষ্টাচার বলে। শিষ্টাচার আদর্শ জীবনের অংশ। শিষ্টাচারের জন্যই মানুষ পশু-পাখি থেকে আলাদা। এটি একটি নৈতিক গুণ এবং ধর্মের অঙ্গ। শিষ্টাচারের উক্ত বৈশিষ্ট্যগুলো রনিতার আচরণে লক্ষ করা যায়। কারণ সে খুবই অমায়িক। পাড়ার ছোটদের সে স্নেহের দৃষ্টিতে দেখে এবং বড়দের যথাযথ সম্মান করে। তাই বলা যায়, রনিতার চরিত্রে শিষ্টাচার গুণটি ফুটে উঠেছে। শিষ্টাচারের ধর্মীয় গুরুত্ব অপরিসীম। কারণ ধর্মপথে চলার ক্ষেত্রে শিষ্টাচার অন্যতম পাথেয়। আমরা ঈশ্বরের স্তব-স্তুতি করি এবং ঈশ্বরের অংশ বিভিন্ন দেব-দেবীর উদ্দেশ্যে প্রণাম মন্ত্র উচ্চারণ করে প্রণাম করি। এই প্রণাম বা নমস্কার শিষ্টাচারের অঙ্গ। তাই এসব ধর্মাচারের মধ্য দিয়ে সাধারণত শিষ্টাচার প্রকাশ পায়। শিষ্টাচারের মাধ্যমে মানুষের মন জয় করা যায়। সবার ভালোবাসা পাওয়া যায়। পাশাপাশি এরূপ আচরণের কারণে সবাই মন থেকে আশীর্বাদ করেন। পরিশেষে বলা যায়, শিষ্টাচার একটি নৈতিক গুণ। হিন্দুধর্মে এ গুণটির গুরুত্ব অপরিসীম।"
        }
      ]
    },
    {
      "number": "4",
      "uddipok": "আরতি দেবী খুবই ধর্মপরায়ণা। তিনি ভক্তির মাধ্যমে ভগবানের উপাসনা করেন। তার গভীর বিশ্বাস, ভক্তিসহকারে ভগবানকে ডাকলে তিনি ভক্তকে দেখা দেন এবং তার মঙ্গল করেন। অন্যদিকে, বিমল বাবু ঈশ্বরের অস্তিত্ব সম্পর্কে জানতে চান। তিনি অনুভব করেন, বিশ্বের সকল প্রাণীর মধ্যে একই চেতনা বিরাজমান। এই চেতনাই হচ্ছে জীবাত্মা বা পরমাত্মার অংশ।",
      "tag": "BB 23",
      "sub_questions": [
        {
          "label": "ক",
          "question": "রেচক কাকে বলে?",
          "explanation": "শ্বাস ত্যাগ করাকে রেচক বলে।"
        },
        {
          "label": "খ",
          "question": "যোগের সর্বোচ্চ স্তরটি ব্যাখ্যা করো।",
          "explanation": "নিম্নের অনুরুপ, যোগসাধনার সর্বোচ্চ স্তরটি হলো সমাধি। সমাধি অর্থ সম্পূর্ণরূপে ঈশ্বরে চিত্তসমর্পণ। সম্পূর্ণরূপে ঈশ্বরে চিত্ত সমর্পণ করতে পারলে পরমাত্মার মধ্যে জীবাত্মার নিবেশ ঘটে, সাধকের অন্বেষণের শেষ হয়। ধ্যানের উত্যুঙ্গ শিখরে উঠে সাধক সমাধি লাভ করেন। তখন তিনি মনশূন্য, বুদ্ধিশূন্য, অহংশূন্য নিরাময় অবস্থা প্রাপ্ত হন। তখন পরমাত্মার সঙ্গে তাঁর মিলন ঘটে। তখন তাঁর 'আমি' বা 'আমার' জ্ঞান থাকে না, কারণ তখন তাঁর দেহ, মন ও বুদ্ধি স্তব্ধ থাকে। সাধক তখন প্রকৃত যোগ লাভ করেন।"
        },
        {
          "label": "গ",
          "question": "আরতি দেবী কোন সাধন পথ অবলম্বন করেন? পাঠ্যপুস্তকের আলোকে ব্যাখ্যা করো।",
          "explanation": "আরতী দেবী মোক্ষলাভের উদ্দেশ্যে ভক্তিযোগ সাধন পথ অবলম্বন করেছেন। ভক্তিকে অবলম্বন করে ঈশ্বরের যে আরাধনা তাকে ভক্তিযোগ বলে। অর্থাৎ, ভক্তিকে অবলম্বন করে ভগবানের সাথে যোগসূত্র রচনা করাই ভক্তিযোগ। ভক্তির মাধ্যমে ভক্ত ভগবানের অনুগ্রহ পেয়ে থাকেন। ভগবানের শ্রীচরণে আত্মসমর্পণই ভক্তিযোগের মূলকথা। বস্তুত ভক্তির মূলে রয়েছে গভীর বিশ্বাস। ঈশ্বর সর্বশক্তিমান, তিনি করুণাময়। এই বিশ্বাসকে অবলম্বন করে ভক্ত ভগবানকে একমাত্র আশ্রয়স্থল মনে করেন। ভগবান একমাত্র গতি। এই অনুভূতির মধ্য দিয়ে ভগবানে আত্মসমর্পণ ভক্তিমার্গের প্রধান ভাব। উদ্দীপকে আরতী দেবীর সাধন পথ তথা ভক্তিযোগ ঈশ্বর লাভের উপায়। তাই ভক্তিযোগের মাধ্যমে আরতীদেবী ঈশ্বর লাভের চেষ্টা করেছেন। এই গভীর বিশ্বাস ও ভক্তির মাধ্যমে আরতী দেবী আরাধনা করলে অবশ্যই ঈশ্বরের করুণা লাভ করতে সমর্থ হবে।"
        },
        {
          "label": "ঘ",
          "question": "বিমল বাবুর সাধন পথের মাধ্যমে কী মোক্ষলাভ সম্ভব? সপক্ষে যুক্তি দাও।",
          "explanation": "বিমল বাবুর সাধন পথ তথা জ্ঞানযোগের মাধ্যমে মোক্ষলাভ সম্ভব। জ্ঞানের অনুশীলন দ্বারা পরম সত্তায় উপনীত হওয়ার পদ্ধতি হচ্ছে জ্ঞানযোগ। জ্ঞান ব্যক্তিকে সমৃদ্ধ করে এবং এটি মোক্ষলাভের অন্যতম উপায়। জ্ঞানের অনুশীলন দ্বারা পরম সত্তায় উপনীত হওয়া যায়। জ্ঞানী ব্যক্তি খুব সহজেই ঈশ্বরের স্বরূপ উপলব্ধি করতে পারে। কোনটি ভালো, কোনটি মন্দ, কোনটি মানুষের জন্য মঙ্গলময় জ্ঞানী ব্যক্তি সেটা সঠিকভাবে উপলব্ধি করতে পারে। জ্ঞানী উপলব্ধি করেন যে, প্রত্যেক জীবের মধ্যে যে জীবাত্মা রয়েছে, তা বিশ্ব আত্মা বা পরামাত্মা। জ্ঞানীর দৃষ্টিতে পরমাত্মার অবস্থান ধরা পড়ে বিশ্ব চরাচরের মধ্যে, যা সাধারণ মানুষের দৃষ্টিতে ধরা পড়ে না। এ কারণে ভগবান তার জ্ঞানী ভক্তকে পছন্দ করেন। জ্ঞান পরম পবিত্র। জ্ঞানের মাধ্যমে ঈশ্বরকে উপলব্ধি করা যায়। ঈশ্বরের মায়ার কারণে সাধারণ মানুষ এই পৃথিবীতে ঈশ্বরের অস্তিত্ব উপলব্ধি করতে পারে না। কিন্তু একমাত্র জ্ঞানী ব্যক্তি এই মায়া দ্বারা প্রভাবিত হয় না। জ্ঞানী জগৎ ও জীবের প্রকৃতি ও পরিণতি জেনে সৃষ্টির ঊর্ধ্বে উঠে স্রষ্টাকে অন্তরে উপলব্ধি করেন। পরিশেষে বলা যায়, ঈশ্বরে ভক্তি ও বিশ্বাস এর মাধ্যমে ঈশ্বর চিন্তায় বিলীন থাকলেই মোক্ষলাভ সম্ভব।"
        }
      ]
    },
    {
      "number": "5",
      "uddipok": "ঋতুদের বাড়িতে প্রতিবছর কার্তিক মাসের এক বিশেষ তিথিতে এক উৎসবের আয়োজন করা হয়। এই উৎসব উপলক্ষ্যে ঋতু ভাইয়ের মঙ্গল কামনায় তার কপালে চন্দন মাখিয়ে দেয়। অন্যদিকে অসীমের গ্রামের লোকেরা মিলে একটি অনুষ্ঠানের আয়োজন \"করে। এই অনুষ্ঠান উপলক্ষ্যে চাকাওয়ালা গাড়ি ফুল দিয়ে সুন্দর করে সাজানো হয়। গাড়ির ভিতরে থাকে তিনটি বিশেষ মূর্তি। সব ভেদাভেদ ভুলে সবাই মিলে গাড়িটি একস্থান থেকে অন্যস্থানে নিয়ে যায়।",
      "tag": "BB 23",
      "sub_questions": [
        {
          "label": "ক",
          "question": "ধর্মাচার কাকে বলে?",
          "explanation": "যে সকল আচার-আচরণ আমাদের জীবনকে সুন্দর ও মঙ্গলময় করে গড়ে তোলে তাই ধর্মাচার।"
        },
        {
          "label": "খ",
          "question": "শ্রাবণ মাসের পূর্ণিমা তিথিতে যে পর্বটি পালিত হয় তার ব্যাখ্যা দাও।",
          "explanation": "নিম্নের অনুরুপ, ভাই-বোনের মধ্যকার আজীবন ভালোবাসার প্রতীক বহন করে রাখীবন্ধন। হিন্দুধর্মের বিভিন্ন ধর্মাচারের অন্যতম হলো রাখীবন্ধন। এদিন বোনেরা তাদের ভাইদের হাতে রাখী নামের একটি পবিত্র সুতো বেঁধে দেয়। নিজের ভাই ছাড়াও আত্মীয় ও অনাত্মীয় ভাইদের হাতেও রাখী পরানো হয়। এতে ভাই-বোনের মধ্যে মধুর সম্পর্ক স্থাপিত হয়। শ্রাবণ মাসের পূর্ণিমা তিথিতে এ পর্বটি পালন করা হয় বিধায় এ দিনটি রাখী পূর্ণিমা নামেও পরিচিত।"
        },
        {
          "label": "গ",
          "question": "ঋতুদের বাড়িতে যে উৎসবের আয়োজন করা হয়েছে পাঠ্যপুস্তকের আলোকে তার ব্যাখ্যা দাও।",
          "explanation": "ঋতুদের বাড়িতে যে উৎসবের আয়োজন করা হয়েছে সেটি ভ্রাতৃদ্বিতীয়া বা ভাইফোটা। ভ্রাতৃদ্বিতীয়া উৎসবটি কার্তিক মাসের শুক্লা দ্বিতীয়া তিথিতে পালন করা হয়। এ দিনটি বড়ই পবিত্র। পুরাণে উল্লেখ আছে- কার্তিকের শুক্লা দ্বিতীয়া তিথিতে যমুনাদেবী তাঁর ভাই যমের মঙ্গল কামনায় পূজা করেন। তাঁরই পুণ্যফলে যমদেব অমরত্ব লাভ করেন। এ কল্যাণব্রত স্মরণে রেখেই বোনেরা ভ্রাতৃদ্বিতীয়া অনুষ্ঠানটি পালন করে। ভাইকে যাতে কোনো বিপদ- আপদ স্পর্শ না করে সে কামনা থেকে বোনরা ভাইয়ের কপালে ফোঁটা দেয়। তাই এই অনুষ্ঠানকে ভাইফোঁটাও বলা হয়ে থাকে। এই দিনে বোনদেরকে ভাইয়ের মঙ্গল-কামনায় উপবাস থাকতে হয়। ভাইয়ের কপালে বাঁ হাতের কড়ে অথবা অনামিকা আঙুল দিয়ে চন্দনের (ঘি, কাজল বা দধিও হতে পারে) ফোঁটা দিয়ে ভাইয়ের দীর্ঘায়ু কামনা করতে হয়। এসময় বলতে হয়- 'ভাইয়ের কপালে দিলাম ফোঁটা, যমের দুয়ারে পড়ল কাঁটা। উদ্দীপকে দেখা যায়, এক বিশেষ তিথিতে ঋতু তার ভাইয়ের কপালে চন্দন মাখিয়ে দেয়। মূলত এই অনুষ্ঠানটিকেই ভ্রাতৃদ্বিতীয়া বলা হয় যার মধ্য দিয়ে ভাইবোনের ভালোবাসার বন্ধন দৃঢ় হয়।"
        },
        {
          "label": "ঘ",
          "question": "উদ্দীপকে অসীমের দেখা ধর্মাচারটির পারিবারিক ও সামাজিক গুরুত্ব বিশ্লেষণ করো।",
          "explanation": "উদ্দীপকে অসীমের দেখা ধর্মাচারটি তথা রথযাত্রার পারিবারিক ও সামাজিক গুরুত্ব অনেক। ভগবান জগন্নাথ রথযাত্রা অনুষ্ঠানের মাধ্যমে নিজের দেবালয় ছেড়ে সাধারণ মানুষের কাছে নেমে আসেন। তিনি মূলত হিংসা-বিদ্বেষ, ঘৃণা বিষয়গুলোকে মুছে দিয়ে মানুষের মনে ঈশ্বরপ্রেম ও ভূাতৃত্ববোধ জাগ্রত করেন। জীবাত্মার সাথে পরমাত্মার যে বন্ধন তা স্মরণ করিয়ে দেন। ঈশ্বরপ্রেম তথা মোক্ষলাভই যে মানুষের একমাত্র উদ্দেশ্য তা বোঝার মাধ্যমে মানুষের মনে ঈশ্বরপ্রেম জাগ্রত হয়। রথযাত্রা হিন্দুদের ধর্মীয় উৎসব হলেও বর্তমানে সর্বজনীন উৎসব হিসেবে রূপলাভ করেছে। এ রথযাত্রা উপলক্ষ্যে ৯ দিনব্যাপী বিভিন্ন ধর্মীয় অনুষ্ঠান ও মেলা অনুষ্ঠিত হয়। এ সকল অনুষ্ঠানের মাধ্যমে মানুষে মানুষে ভ্রাতৃত্ববোধ জাগ্রত হয়। পারিবারিক ও সামাজিক জীবনে হিংসা-বিদ্বেষ, ঘৃণা ভুলে সকলে একসাথে বাস করার শিক্ষা পাওয়া যায়। ভক্তরা মিলেমিশে রথটিকে একটি নির্দিষ্ট মন্দির থেকে অন্য মন্দিরে রেখে আসে এতে পারস্পরিক সহযোগিতা ও একত্রে কাজ করার মনমানসিকতা তৈরি হয়।.. অসীমের গ্রামের লোকেরা সুসজ্জিত গাড়িটি একস্থান থেকে অন্যস্থানে টেনে নিয়ে যাওয়ার মাধ্যমে সব ভেদাভেদ ভুলে যাওয়ার শিক্ষা অর্জন করে। এতে তাদের মধ্যে ভ্রাতৃত্ববোধ ও সহমর্মিতা জাগ্রত হয়। সার্বিক আলোচনার ভিত্তিতে বলা যায়, সামাজিক জীব হিসেবে মানুষ একসাথে মিলেমিশে বাস করার জন্য সহমর্মিতা, সৌহার্দ্য ও ভ্রাতৃত্বের শিক্ষা দেয় রথাযাত্রা।"
        }
      ]
    },
    {
      "number": "6",
      "uddipok": "পবন বাবু একজন অসুর প্রকৃতির লোক। তিনি ভগবানের নাম শুনলে রেগে যান এবং নিজেকে সর্বশক্তিমান বলে মনে করেন। কিন্তু তার পরম আপন জন খুবই ঈশ্বর ভক্ত। সেজন্য তাকে বিভিন্নভাবে মেরে ফেলার চেষ্টা করেও তিনি ব্যর্থ হন। অন্যদিকে, সুবীর খারাপ বন্ধুদের সাথে মিশে নেশার জগতে প্রবেশ করে। নেশার টাকা জোগাড় করতে সে অনৈতিক কাজে জড়িয়ে পুড়ে এতে পরিবারের সবাই তাকে নিয়ে চিন্তিত হয়ে পড়ে।",
      "tag": "BB 23",
      "sub_questions": [
        {
          "label": "ক",
          "question": "স্মৃতিশাস্ত্র কাকে বলে?",
          "explanation": "বেদের পরে কর্তব্য বা অকর্তব্য, ধর্ম বা অধর্ম নির্ণয়ের জন্য রচিত গ্রন্থাবলিকে বলা হয় স্মৃতিশাস্ত্র।"
        },
        {
          "label": "খ",
          "question": "\"আত্মমোক্ষায় জগ্নন্দ্বিতায় চ\" কথাটির ব্যাখ্যা দাও।",
          "explanation": "আত্মমোক্ষায় জগদ্ধিতায় চ'- কথাটির অর্থ হচ্ছে, আমরা ধর্ম পালন করি মোক্ষলাভ এবং জগতের কল্যাণের জন্য। মানব জীবনের পরম প্রাপ্তি হচ্ছে মোক্ষলাভ। কিন্তু শুধু নিজের কল্যাণ সাধন করলেই চলবে না। জীব ও জগতের কল্যাণ সাধনও করতে হবে। কারণ জীবের মধ্যে আত্মারূপে ঈশ্বর বাস করেন। তাই নিজের মোক্ষলাভ ও জগতের কল্যাণের জন্য আমরা ধর্ম পালন করি।"
        },
        {
          "label": "গ",
          "question": "পবন বাবুর চরিত্রের সাথে তোমার পাঠ্যবইয়ের কোন চরিত্রের মিল রয়েছে তা পাঠ্যপুস্তকের আলোকে ব্যাখ্যা করো।",
          "explanation": "নিম্নের অনুরুপ, পাঠ্যবইয়ে বর্ণিত সত্যযুগের দৈত্যদের রাজা হিরণ্যকশিপুর সাথে সঞ্জয় বাবুর চরিত্রের মিল খুঁজে পাওয়া যায়। উদ্দীপকের সঞ্জয় বাবু ছিলেন একজন প্রভাবশালী লোক। তিনি নিজেকে অনেক বড় মনে করেন। ঈশ্বর বলতে তিনি কিছু বোঝেন না। তিনি মনে করেন, নিজেই সর্বময় ক্ষমতার অধিকারী। হিরণ্যকশিপুও ঈশ্বর বলে কিছু মানতো না। তার সাথে সঞ্জয় বাবুর অনুরূপ চারিত্রিক বৈশিষ্ট্য লক্ষ করা যায়। সত্যযুগে দৈত্যদের রাজা ছিল হিরণ্যকশিপু। দৈত্যরা চিরকাল দেবতাদের প্রতি রুষ্ট ছিল। কিন্তু দেবতাবিদ্বেষী দাম্ভিক হিরণ্যকশিপুর ঘরেই জন্ম নিয়েছিলেন হরিভক্ত প্রহ্লাদ। দম্ভ ও কর্তৃত্বের জোরে হিরণ্যকশিপু নিজ পুত্রকে মারতে পর্যন্ত উদ্যত হয়। উদ্দীপকের ঈশ্বরবিদ্বেষী সঞ্জয় বাবুর ঘরেও জন্ম নিয়েছিল ঈশ্বরভক্ত এক পুত্র। ঈশ্বরভক্তির কারণে সঞ্জয় রাবু নিজ পুত্রকে বিভিন্ন অত্যাচার করত। হিরণ্যকশিপুর মধ্যেও সেই একই বৈশিষ্ট্যই লক্ষ্যণীয়। তাই বলা যায়, সঞ্জয় বাবুর সাথে হিরণ্যকশিপু চরিত্র সাদৃশ্যপূর্ণ।"
        },
        {
          "label": "ঘ",
          "question": "সুবীরকে নেশার জগত থেকে স্বাভাবিক জীবনে ফিরিয়ে আনতে পারিবারিক ধর্মীয় সংস্কৃতির গুরুত্ব বিশ্লেষণ করো।",
          "explanation": "নিম্নের অনুরুপ, উদ্দীপকের তন্ময়কে মাদকাসক্তির জীবন থেকে স্বাভাবিক জীবনে ফিরিয়ে আনতে পারিবারিক, ধর্মীয় সংস্কৃতির গুরুত্ব রয়েছে। তন্ময়কে একমাত্র পরিবার ও ধর্মীয় বিধি-বিধানই পারে মাদকদ্রব্য গ্রহণ থেকে বিরত রাখতে। কেননা পারিবারিক, ধর্মীয়, সাংস্কৃতিক ও নৈতিক মূল্যবোধ গোটা পরিবারের ক্ষেত্রে প্রভাব বিস্তার করে। মাদকাসক্তকে সুস্থ জীবনে ফিরিয়ে আনার দায়িত্বও পরিবারের। সন্তানদের কেবল শাসন নয় ধর্মীয় সংস্কৃতি ও নৈতিক মূল্যবোধের আলোকে সচেতনতা বৃদ্ধি করতে হবে। পরিবারকে এমন নৈতিক মূল্যবোধ পোষণ করতে হবে যাতে পরিবারের সকল সদস্য ধূমপান ও মাদক গ্রহণের মতো অনৈতিক কাজ থেকে দূরে থাকে। পাশাপাশি ধর্মীয় শিক্ষা মাদকদ্রব্য সেবন থেকে দূরে রাখতে পারে। কারণ বিশ্বাস করতে হবে আমাদের এই দেহে ঈশ্বর আত্মারূপে অবস্থান করেন। এ কারণে মাদক গ্রহণের মাধ্যমে দেহকে অপবিত্র করা যাবে না। পরিবারের প্রত্যেকেরই এটা অঙ্গীকার হওয়া উচিত- 'ধূমপান, মাদক গ্রহণ অর্ধমের পথ, চালাব না সে পাপপথে আমার জীবনরথ।' তন্ময়কে উক্ত পারিবারিক অনুশাসন ও ধর্মীয় চেতনাই পারে মাদকদ্রব্য গ্রহণ থেকে বিরত রাখতে।"
        }
      ]
    },
    {
      "number": "7",
      "uddipok": "মাধবীদের বাড়িতে প্রতি বছর ফাল্গুন মাসে একটি অনুষ্ঠানের আয়োজন করা হয়। এই অনুষ্ঠানে সকল ভেদাভেদ ভুলে একে অপরকে রং মাখায়। এটি মূলত, বৈষ্ণবদের উৎসব। অন্যদিকে, রাখিদের গ্রামে বিদ্যালয়ের মাঠে প্রতিবছর নাম গানের আয়োজন করা হয়। এটি কয়েক প্রহর ব্যাপী চলে। দুঃখ কষ্ট থেকে পরিত্রাণ পেতে দূরদুরান্ত থেকে বহুলোক এই অনুষ্ঠানে যোগ দেয়।",
      "tag": "BB 23",
      "sub_questions": [
        {
          "label": "ক",
          "question": "সংক্রান্তি কাকে বলে?",
          "explanation": "বাংলা মাসের শেষ দিনকে বলা হয় সংক্রান্তি।"
        },
        {
          "label": "খ",
          "question": "বাংলা বছরের প্রথম দিন পালিত উৎসবটির ব্যাখ্যা দাও।",
          "explanation": "বাংলা সনের প্রথম দিন নতুন বছরকে বরণ করার জন্য যে উৎসব পালন করা হয় তাকে বর্ষবরণ বলা হয়। বাঙালির এ উৎসবের দিন মঙ্গল শোভাযাত্রা, পূজা, মিষ্টি খাওয়া, ভাব- বিনিময় ও হালখাতাসহ নানা প্রকার অনুষ্ঠান করা হয়। ছোট-বড়, ধনী- গরিবসহ সকল ধর্ম-বর্ণের বাঙালি এই উৎসব পালন করে। এমনকি ক্ষুদ্র-নৃতাত্ত্বিক গোষ্ঠীরাও এ দিনটিকে তাদের ধর্মীয় ও সামাজিক আচার- অনুষ্ঠানের মাধ্যমে পালন করে থাকে। এভাবে সকল শ্রেণির মানুষের - অংশগ্রহণের মধ্যদিয়ে অসাম্প্রদায়িক চেতনার প্রকাশ পায়। তাই বলা যায়, বর্ষবরণ বাঙালির অসাম্প্রদায়িক চেতনার বহিঃপ্রকাশ"
        },
        {
          "label": "গ",
          "question": "মাধবীদের বাড়িতে আয়োজিত অনুষ্ঠানটি পাঠ্যপুস্তকের আলোকে ব্যাখ্যা করো।",
          "explanation": "নিম্নে অনুরুপ, মাধবীদের বাড়িতে আয়োজিত অনুষ্ঠানটি হলো দোলযাত্রা বা হোলি উৎসব। দোলযাত্রা মূলত একটি বৈষ্ণবীয় উৎসব। ফাল্গুনী পূর্ণিমা বা দোলপূর্ণিমার দিন রাধা-কৃষ্ণকে দোলায় রেখে আবির, কুমকুমে রাঙিয়ে পূজা করা হয়। এরপর ভক্তরা পরস্পর পরস্পরকে রং বা আবির মাখিয়ে আনন্দ করে। দোলপূর্ণিমার দিন বিভিন্ন স্থানে গান, মেলা প্রভৃতি উৎসবের আয়োজন করা হয়। এ দিন শত্রু-মিত্র, নারী-পুরুষ নির্বিশেষে রং খেলায় মেতে ওঠে এবং বিভেদ ভুলে একাত্ম হয়ে যায়। এটাই দোলযাত্রার সর্বজনীনতা। উদ্দীপকে বলা হয়েছে, মাধবীদের গ্রামের বাড়িতে ফাল্গুনী পূর্ণিমার বিশেষ তিথিতে এক উৎসবের আয়োজন করা হয়। গ্রামবাসী গুড়া রং মাখামাখি করে আনন্দ উৎসবে মেতে ওঠে। উৎসবে 'বুড়ির ঘর' পুড়িয়ে প্রতীকী অনুষ্ঠান পালন করা হয়। অর্থাৎ মাধবীদের বাড়িতে দোলযাত্রা উৎসব পালিত হয়। এটি আমাদের মাঝে মূলত একাত্মতা ও সাম্যের শিক্ষা দেয়।"
        },
        {
          "label": "ঘ",
          "question": "উদ্দীপকে রাখিদের গ্রামে আয়োজিত অনুষ্ঠানটির পারিবারিক ও সামাজিক গুরুত্ব বিশ্লেষণ করো।",
          "explanation": "নিম্নের অনুরুপ, মাধুরীদের বাড়ির সামনের মন্দিরে অনুষ্ঠিত অনুষ্ঠান তথা নামযজ্ঞ অনুষ্ঠানটি পারিবারিক ও সামাজিক জীবনে গুরুত্বপূর্ণ ভূমিকা পালন করে। উদ্দীপকে দেখা যায়, মাধুরীদের বাড়ির সামনের মন্দিরে কয়েকদিন ব্যাপী চলে একটি অনুষ্ঠান। অনেক দূর-দূরান্ত থেকে ভক্তগণ এসে যোগ দেয় এ অনুষ্ঠানে। রাম ও কৃষ্ণের নাম বার বার উচ্চারিত হতে থাকে। উদ্দীপকে বর্ণিত এ অনুষ্ঠানটি হলো নামযজ্ঞ। নামযজ্ঞ অনুষ্ঠানের মাধ্যমে ভগবান শ্রীকৃষ্ণ ও রামচন্দ্রের পূজা করা হয়। বিভিন্ন সুরে, ছন্দে, তালে কৃষ্ণনাম এবং রামনাম কীর্তন করা হয়। হিন্দুরা বিশ্বাস করে, শ্রীহরির নাম নিলে তিনি খুশি হন। এতে আমাদের পুণ্য হয়। এজন্য ভক্তরা জাতি-বর্ণ নির্বিশেষে শ্রীকৃষ্ণের নামযজ্ঞানুষ্ঠানে একত্রিত হয়ে বিভিন্ন সুরে, ছন্দে ও তালে কৃষ্ণনাম জপ করে এবং কৃষ্ণনামের কীর্তন করে। এ অনুষ্ঠানে অংশ নেওয়ার জন্য মানুষ দূর-দূরান্ত থেকে আসে। 'কয়েক প্রহর ব্যাপী' চলা এ অনুষ্ঠানে নানা জাতি ও বর্ণের মানুষ সব ভেদাভেদ ভুলে একাত্ম হয়ে যায়। এতে মানুষে-মানুষে সম্প্রীতি ও ভালোবাসা তৈরি হয়। একে অপরের সাথে মনের ভাব বিনিময় করে। একই উদ্দেশ্যে পরিবারের সকলে সমবেত হয় বলে দুঃখ-কষ্টে একসাথে থাকার মানসিকতা গড়ে ওঠে। এভাবে নামযজ্ঞের মাধ্যমে পারিবারিক ও সামাজিক বন্ধন সুদৃঢ় হয়। সর্বোপরি জাতীয় সংহতি গড়ে ওঠে। : তাই বলা যায়, মাধুরীদের বাড়ির সামনের মন্দিরে অনুষ্ঠিত নামযজ্ঞ অনুষ্ঠানটি পারিবারিক ও সামাজিক জীবনে গুরুত্বপূর্ণ ভূমিকা পালন"
        }
      ]
    },
    {
      "number": "8",
      "uddipok": "অনুষ্ঠান উপলক্ষ্যে অনুরাধাদের বাড়ি ও অনুরাধাকে সুন্দর করে সাজানো হয়েছে। এই অনুষ্ঠানটি মূলত তাকে ঘিরেই। এটি ছিল অনুরাধার জীবনে একটি বিশেষ দিন। অপরদিকে, প্রিতমের বাবা হঠাৎ করে মারা গেছে। তার বাবার আত্মার শান্তি কামনা করে সামর্থ্য অনুযায়ী শ্রদ্ধার সঙ্গে বিভিন্ন সামগ্রী উৎসর্গ করে অনুষ্ঠানটি সম্পন্ন করে।",
      "tag": "BB 23",
      "sub_questions": [
        {
          "label": "ক",
          "question": "সংস্কার কাকে বলে?",
          "explanation": "ঐতিহ্য অনুসরণ করে হিন্দুদের সমগ্র জীবনে যে সকল মাঙ্গলিক অনুষ্ঠান করা হয় সেগুলোকে বলা হয় সংস্কার।"
        },
        {
          "label": "খ",
          "question": "পাঠ শেষে গুরুগৃহ থেকে ফেরার সময় যে অনুষ্ঠান করা হয় তার ব্যাখ্যা করো।",
          "explanation": "নিম্নের অনুরুপ,শিক্ষা প্রতিষ্ঠান বা গুরুগৃহ থেকে শিক্ষার্থী বা শিষ্যকে আনুষ্ঠানিকভাবে বিদায় দেওয়ার উদ্দেশ্যে সমাবর্তন অনুষ্ঠান করা হয়। শিক্ষা প্রতিষ্ঠান কিংবা গুরুগৃহের পাঠ শেষে শিক্ষার্থীদের নিজ গৃহে ফিরে আসার সময় যে অনুষ্ঠান করা হয় তাকে সমাবর্তন বলে। প্রাচীনকালে পাঠ শেষে গুরুগৃহ থেকে নিজ গৃহে ফিরে আসার সময় যে অনুষ্ঠান হতো, তাকে সমাবর্তন বলত। এই অনুষ্ঠানে গুরু শিষ্যকে অনেক মূল্যবান উপদেশ দিতেন।"
        },
        {
          "label": "গ",
          "question": "অনুরাধাদের বাড়িতে পালনকৃত অনুষ্ঠানটির গুরুত্ব পাঠ্যপুস্তকের আলোকে ব্যাখ্যা করো",
          "explanation": "নিম্নের অনুরুপ, মিতার জীবনের বিশেষ দিনের অনুষ্ঠানটি হলো তার বিবাহ। দশবিধ সংস্কারের মধ্যে বিবাহ গুরুত্বপূর্ণ একটি বিষয়। বিবাহের ফলে পুরুষকে স্ত্রীর ভরণ-পোষণ এবং মানসম্ভ্রম রক্ষার সার্বিক দায়িত্ব পালন করতে হয়। স্মৃতিশাস্ত্রের বিখ্যাত গ্রন্থ মনুসংহিতায় আট প্রকার বিবাহের উল্লেখ আছে। এ আট প্রকারের মধ্যে বর্তমানে ব্রাহ্ম বিবাহ সমাজে বেশি প্রচলিত। বিবাহে কন্যাকে বস্ত্র দিয়ে আচ্ছাদন করে এবং অলংকার দিয়ে - সাজিয়ে বরের কাছে দান করা হয়। উদ্দীপকে দেখা যায়, লেখাপড়া শেষে মেয়ে মিতাকে সংসারী করতে তার বাবা তাকে বিয়ে দেন। এটি একটি বিশেষ দিন হওয়ায় তার বাবা আত্মীয়-স্বজন, প্রতিবেশীদের আমন্ত্রণ করেন। তাদের উপস্থিতিতে বিভিন্ন যাজ্ঞানুষ্ঠানের মধ্য দিয়ে মিতার বিবাহকার্য সম্পন্ন হয়। এ সংস্কারের মাধ্যমে মিতার জীবনে নতুন অধ্যায়ের সূচনা হয়।"
        },
        {
          "label": "ঘ",
          "question": "প্রিতমের সম্পন্নকৃত অনুষ্ঠানটির ধারণা ও বিধান পাঠ্যপুস্তকের আলোকে বিশ্লেষণ করো।",
          "explanation": "প্রিতমের সম্পন্নকৃত অনুষ্ঠানটি হলো শ্রাদ্ধ। শ্রদ্ধার সাথে মৃত ব্যক্তির উদ্দেশ্যে যা দান করা হয়, তাকে শ্রাদ্ধ বলে। শাস্ত্র অনুসারে মহর্ষি নিমি হলেন শ্রাদ্ধের প্রবর্তক। বস্তুত যার যেমন সামর্থ্য সে অনুসারে মৃত ব্যক্তির প্রতি শ্রদ্ধা দেখানোই হলো শ্রাদ্ধ। আদ্যশ্রাদ্ধের সময় শাস্ত্রে ছয়, আট, ষোলো বিভিন্ন দানের বিধান আছে। শ্রাদ্ধের সময় আসন, ছাতা, পাদুকা, বস্ত্র, অন্ন, জল, তাম্বুল, মালা, বিছানা প্রভৃতি মৃতব্যক্তির নামে মন্ত্রোচ্চারণসহ উৎসর্গ করা হয়। এই শ্রাদ্ধানুষ্ঠান ব্যক্তির সামর্থ্য অনুযায়ী আয়োজন করা হয়। কারণ এখানে আড়ম্বরের চেয়ে শ্রদ্ধাই গুরুত্বপূর্ণ। শ্রাদ্ধ হিন্দুধর্মের একটি সংস্কার। মৃতের পারলৌকিক কল্যাণের উদ্দেশ্যে তা করা হয়। তবে এই গুরুত্বপূর্ণ সংস্কারটি আড়ম্বরের চেয়ে আন্তরিকতা বা শ্রদ্ধার সাথে পালন করাই বাঞ্ছনীয়। শাস্ত্রে ছয়, আট, ষোল বিভিন্ন দানের কথা বলা হয়েছে। তবে অশ্রদ্ধা নিয়ে ষোল দান করলেও তা শ্রাদ্ধ হবে না। কিন্তু শ্রদ্ধার সাথে ছয় দান করলেও শ্রাদ্ধ হবে। অর্থাৎ যেখানে শ্রদ্ধা আছে সেখানে আড়ম্বর না থাকলেও শ্রাদ্ধ হয়। শাস্ত্রমতে, কিছুদিন অশৌচ পালনের পর একজন ব্যক্তি শ্রদ্ধানুষ্ঠানের উপযুক্ত হয়।"
        }
      ]
    },
    {
      "number": "9",
      "uddipok": "অভি একটি আসন অনুশীলন করে। যার ফলে- ১. শিরদাঁড়ার উপকার হয়; ২. পেটের ভিতরের অংশগুলো সবল হয়; ৩. মাথা ঠান্ডা থাকে; ৪. পরিপাক ভালো হয়; ৫. শ্বাসকষ্টের উপকার হয়। অন্যদিকে উত্তম প্রতিদিন একটি আসন অনুশীলন করে। যার ফলে- ১. ডায়াবেটিস হয় না; ২. পেটের চর্বি কমিয়ে দেয়; ৩. কাঁধ নরম হয়; ৪. বৃক্কের কর্মক্ষমতা বৃদ্ধি পায়; ৫. গ্যাসের সমস্যা দূর হয়।",
      "tag": "BB 23",
      "sub_questions": [
        {
          "label": "ক",
          "question": "অহিংসা কাকে বলে?",
          "explanation": "কোনো প্রাণীকে মন, কথা এবং কর্ম দ্বারা কষ্ট না দেওয়াকে অহিংসা বলে।"
        },
        {
          "label": "খ",
          "question": "শ্বাস-প্রশ্বাস নিয়ন্ত্রণ করার পদ্ধতিটি ব্যাখ্যা করো।",
          "explanation": "শ্বাস-প্রশ্বাস নিয়ন্ত্রণ করার পদ্ধতিটি হলো প্রাণায়াম। প্রাণায়াম অর্থ প্রাণের আয়াম। এটি হলো শ্বাস-প্রশ্বাসের বিস্তার। এ প্রক্রিয়ায় ধীরে ধীরে গভীরভাবে ও ছন্দোবদ্ধভাবে শ্বাস গ্রহণ করা হয়। শ্বাস গ্রহণ ও শ্বাস ত্যাগের এই প্রক্রিয়াটি সদ্‌গুরুর তত্ত্বাবধানে করতে হয়।"
        },
        {
          "label": "গ",
          "question": "অভির অনুশীলনকৃত আসনটির অনুশীলন পদ্ধতি ব্যাখ্যা করো।",
          "explanation": "ছকে '?' চিহ্নিত স্থানটি অর্ধকূর্মাসনকে নির্দেশ করে। অর্ধকূর্মাসন অনুশীলনের জন্য প্রথমে হাঁটু গেড়ে বসতে হয়। তখন দুই হাঁটু আর দুই পায়ের পাতা জোড়া লাগানো থাকে, নিতম্ব থাকে গোড়ালির উপরে। পায়ের তলা থাকে উপর দিকে ফেরানো। এসময় হাত হাঁটুর উপর আরাম করে পাতা থাকবে। হাঁটু থেকে পায়ের আঙুল পর্যন্ত সমস্ত অংশ মাটিতে লেগে থাকবে। এবার হাত দুটো সোজা করে দুই কানের পাশ দিয়ে মাথার উপর তুলতে হবে। নমস্কার করার ভঙ্গিতে এক হাতের তালু আর এক হাতের তালুর সাথে লাগিয়ে এক হাতের বুড়ো আঙ্গুল দিয়ে আর এক হাতের বুড়ো আঙ্গুল জড়িয়ে ধরতে হবে। হাত দুটো দুই কানের সঙ্গে লেগে থাকবে। মেরুদণ্ড সোজা থাকবে। এবার হাত সোজা রেখে নিশ্বাস ছাড়তে ছাড়তে কোমর থেকে প্রণাম করার মতো ভঙ্গিতে কপাল মাটিতে ঠেকাতে হবে এবং হাতের সংযুক্ত তালু যতদূর সম্ভব দূরে মাটিতে রাখতে হবে। এ সময় যাতে নিতম্ব গোড়ালি থেকে উঠে না পড়ে এবং পেটে, বুকে, পাঁজরের দুইপাশে ও উরুতে হাল্কা চাপ পড়ে সেদিকে লক্ষ রাখতে হবে। শ্বাস-প্রশ্বাস স্বাভাবিক রেখে এই অবস্থায় নিশ্চল হয়ে ৩০ সেকেন্ড থাকতে হবে। এরপর নিঃশ্বাস নিতে নিতে আগের মতো বসতে হবে। তারপর হাত পা সোজা করে ৩০ সেকেন্ড শবাসনে বিশ্রাম নিতে হবে। এভাবে তিনবার করতে হবে।"
        },
        {
          "label": "ঘ",
          "question": "উত্তমের অনুশীলনকৃত আসনটির প্রভাব বিশ্লেষণ করো।",
          "explanation": "পাঠের আলোকে নিখিল বাবুর অনুশীলনকৃত আসনটি তথা হলাসন নিয়মিত অনুশীলন করলে আমাদের শরীর ও মনে অনেক গুরুত্বপূর্ণ প্রভাবে পড়ে। -হলাসন অনুশীলনের ফলে আমাদের মেরুদণ্ড নমনীয় ও সুস্থ থাকে। এ ছাড়া ডায়াবেটিস, বাত ও সায়টিকার ব্যথা, পেটের পীড়া, কোষ্ঠবদ্ধতা, থাইরয়েড, টনসিল ইত্যাদি রোগ নিয়ন্ত্রণে থাকে বা দূর হয়। নিয়মিত হলাসন অনুশীলনের ফলে উদ্দীপকের নিখিল বাবুর মেরুদণ্ডের স্থিতিস্থাপকতা বজায় থাকার পাশাপাশি থাইরয়েড ও টনসিলের সমস্যা অনেকটাই নিয়ন্ত্রণে রয়েছে। হলাসন অনুশীলনে মেরুদণ্ড সুস্থ ও নমনীয় হয় এবং এর স্থিতিস্থাপকতা বজায় থাকে। এর ফলে মেরুদণ্ড সংলগ্ন স্নায়ুকেন্দ্র ও মেরুদণ্ডের দু'পাশের পেশি সতেজ ও সক্রিয় হয়। প্লীহা, যকৃত, মূত্রাশয় প্রভৃতির কর্মক্ষমতা বৃদ্ধি পায়। থাইরয়েড, প্যারাথাইরয়েড, টনসিল ইত্যাদি গ্রন্থি সবল ও সক্রিয় হয়। এছাড়াও হলাসন অনুশীলনে কোমর ও নিতম্বের মেদ কমে দেহ সুঠাম ও সুন্দর হয়ে ওঠে। পিঠে ব্যথা থাকলে তাও দূর হয়। আর যাদের কাঁধ শক্ত হয়ে গেছে তাদের উপকার হয়। আলোচনা শেষে বলা যায়, নিয়মিত হলাসন অনুশীলনে শারীরিক সমস্যা দূর হয় এবং সুস্থ, সুন্দর জীবনযাপনে সক্ষম করে তোলে। পাশাপাশি মনও সতেজ থাকে এবং কাজ-কর্মে বাড়তি উৎসাহ পাওয়া যায়।"
        }
      ]
    },
    {
      "number": "10",
      "uddipok": "মিনতিদের এলাকার মানুষ রোগ থেকে মুক্তি লাভের আশায় একজন দেবীর পূজা করে। এই দেবীর পূজায় ঠান্ডা জাতীয় ফলের প্রয়োজন হয়। অন্যদিকে, শোভনদের বাড়িতে প্রতিবছর একজন দেবীর পূজা করা হয় যিনি শুম্ভ নিশুম্ভ নামক অসুরকে বধ করেছেন। তিনি মৃত্যুর দেবীরূপেও পরিচিত। সাধারণত অমাবস্যা রাতে এই দেবীর পূজা করা হয়।",
      "tag": "BB 23",
      "sub_questions": [
        {
          "label": "ক",
          "question": "লৌকিক দেবতা কাকে বলে?",
          "explanation": "বেদ ও পুরাণে যে সকল দেবতার কথা বলা হয়নি, কিন্তু ভক্তগণ যাদের পূজা করেন তাঁদের বলা হয় লৌকিক দেবতা।"
        },
        {
          "label": "খ",
          "question": "কাকে মহিষমর্দিনী বলা হয়? ব্যাখ্যা করো।",
          "explanation": "দেবী দুর্গাকে মহিষমর্দিনী বলা হয়। মহিষাসুর দেবরাজ ইন্দ্রের কাছ থেকে স্বর্গরাজ্য কেড়ে নিয়েছিল। তখন দেবতাদের সম্মিলিত তেজ থেকে আবির্ভূত হয়েছিলেন দেবী দূর্গা। দেবী দূর্গা মহিষাসুরকে বধ করেছিলেন তাঁকে মহিষমর্দিনী বলা হয়।"
        },
        {
          "label": "গ",
          "question": "মিনতিদের বাড়িতে যে দেবীর পূজা করা হয় উক্ত পূজা পদ্ধতি ব্যাখ্যা করো।",
          "explanation": "মিনতিদের বাড়িতে শীতলা দেবীর পূজার কথা বলা হয়েছে। শীতলা লৌকিক দেবী হলেও পরবর্তীতে পৌরাণিক দেবীতে পরিণত হয়েছেন। তাঁকে ঠাকুরানি জাগরণী, করুণাময়ী, দয়াময়ী প্রভৃতি নামে অভিহিত করা হয়। স্কন্ধ পুরাণ অনুযায়ী দেবীর দুহাতে আছে পূর্ণকুম্ভ ও সম্মার্জনীধারণী। এই সম্মার্জনীর মাধ্যমে তিনি অমৃতময় শীতল জল ছিটিয়ে রোগ, শোক, তাপ দূর করেন। আবার তিনি বসন্ত রোগের জ্বালা নিবারণ করে শীতল করেন এ জন্য তাকে শীতলা বলা হয়। বসন্ত ও চর্মরোগ থেকে পরিত্রাণের জন্য তার পূজা করা হয়। এ জন্য শ্রাবণ মাসের শুক্লা সপ্তমী তিথিতে দেবীর পূজা করা হয়। পূজা মন্দিরে বা শীতলা পূজার নির্দিষ্ট স্থানে পুরোহিতের মাধ্যমে পূজা করা হয়। পূজার পদ্ধতি অন্যান্য পূজার মতো হলেও এ পূজার সময় ঠাণ্ডা জাতীয় ফল প্রয়োজন হয়। যেমন- পেঁপে, নারিকেল, তরমুজ, কলা ও অন্যান্য মিষ্টি জাতীয় উপকরণ দেবীর উদ্দেশ্যে সমর্পণ করা হয়।"
        },
        {
          "label": "ঘ",
          "question": "শোভনদের বাড়িতে যে দ্বেবীর পূজা করা হয় উক্ত পূজার সামাজিক ও পারিবারিক প্রভাব বিশ্লেষণ করো।",
          "explanation": "শোভনদের বাড়িতে আয়োজিত পূজা তথা কালী পূজার সামাজিক ও পারিবারিক জীবনে ব্যাপক প্রভাব রয়েছে। দেবী কালী ক্ষমতা ও শক্তির আধার। তিনি একাধারে কঠোর, অপরদিকে মমতাময়ী মা। তিনি এ বিশ্বের সকল অশুভ শক্তি ধ্বংস করে সকলের মধ্যে মঙ্গল বার্তা ছড়িয়ে দিয়ে থাকেন। এ পূজার সময় সকল সম্প্রদায়ের অর্থাৎ হিন্দু, মুসলিম, বৌদ্ধ, খ্রিষ্টান সকল ধর্মের মানুষ অংশগ্রহণ ও শুভেচ্ছা বিনিময় করে যা মানব সমাজের ঐক্যের প্রতীক। দেবী কালী অশুভ, কুসংস্কার, শোষণ-বঞ্চনা দূর করার জন্য সকলের মধ্যে শক্তি সঞ্চার করেন যা সামাজিক বন্ধনকে সুদৃঢ় ও শক্তিশালী করে থাকে। পূজায় বিভিন্ন ধরনের উপকরণের প্রয়োজন হয় যা বিভিন্ন শ্রেণি-পেশার মানুষ তৈরি করে। ফলে বিভিন্ন ধরনের কর্মসংস্থান সৃষ্টি হয় এবং আর্থ- সামাজিক উন্নয়ন সাধিত হয়। কালীপূজার মাধ্যমে দেবী কালীর আদর্শ আমাদের মন ও মননে ধারণ করতে পারি। পরিবারের সকলের সাথে মমতার বাঁধনে সৌহার্দ্যপূর্ণ সম্পর্কের মাধ্যমে বসবাস করতে পারি। তাই বলা যায়, কালীপূজার মাধ্যমে আমাদের সামাজিক ও পারিবারিকভাবে সৌহার্দ্যপূর্ণ, শান্তিপূর্ণ ও সুসংহত জীবনযাপন করতে পারি।"
        }
      ]
    },
    {
      "number": "11",
      "uddipok": "মীরা মায়ের সাথে পূজা দেখতে যায়। মন্দিরে গিয়ে দেখল, এক দেবী মূর্তি যিনি দুর্গম নামক অসুরকে বধ করেছেন। তার আর এক নাম মহামায়া। যিনি সকলের দুর্গতি নাশ করেন। অন্যদিকে, তপতীর দীর্ঘ দিন কোনো সন্তান হয় না। তাই সন্তান লাভের জন্য একজন বিশেষ দেবতার পূজার মাধ্যমে নতুন সদস্য লাভ করে সুখে-শান্তিতে বসবাস করে।",
      "tag": "BB 23",
      "sub_questions": [
        {
          "label": "ক",
          "question": "যজমান কাকে বলে?",
          "explanation": "যার নামে সংকল্প করে পূজা করা হয় তাকে যজমান বলে।"
        },
        {
          "label": "খ",
          "question": "বৈদিক দেবতা বলতে কী বোঝায়? ব্যাখ্যা দাও।",
          "explanation": "বেদে যে-সকল দেবতার কথা বলা হয়েছে, তাঁদের বৈদিক দেবতা. বলা হয়। অগ্নি, ইন্দ্র, মিত্র, রুদ্র, বরুণ, বায়ু, সোম প্রভৃতি হলেন বৈদিক দেবতা। পাশাপাশি বৈদিক দেবী হিসেবে সরস্বতী, উষা, অদিতি, রাত্রির নাম উল্লেখ করা যায়। বৈদিক দেব-দেবীর কোনো বিগ্রহ বা মূর্তি ছিল না। তবে বৈদিক মন্ত্রে সকল দেবতার রূপ, গুণ ও ক্ষমতার বর্ণনা করা হয়েছে।"
        },
        {
          "label": "গ",
          "question": "মীরা যে দেবী মূর্তি দর্শন করেছে উক্ত পূজা পদ্ধতি বর্ণনা করো।",
          "explanation": "মীরা দেবী দুর্গার মূর্তি দর্শন করেছে। মহালয়া অমাবস্যার পরে শুক্লপক্ষের ষষ্ঠী তিথিতে ষষ্ঠী পূজার আয়োজনের মাধ্যমে দুর্গাপূজা শুরু হয়। ষষ্ঠী তিথিতে সন্ধ্যাকালে বোধন তারপর অধিবাস ও আমন্ত্রণ অনুষ্ঠিত হয়। ষষ্ঠী তিথির পর আসে সপ্তমী তিথি। সপ্তমী তিথিতে সপ্তমী পূজা করা হয়। এদিনের পূজার আনুষ্ঠানিকতার মধ্যে নবপত্রিকা প্রতিষ্ঠা অন্যতম। এ দিন মন্ত্র উচ্চারণের মধ্য দিয়ে দেবী দুর্গাসহ সকল প্রতিমায় প্রাণ প্রতিষ্ঠা করা হয়। দুর্গাপূজায় অষ্টমী তিথি অত্যন্ত গুরুত্বপূর্ণ। কুমারী পূজা অষ্টমী তিথির অন্যতম গুরুত্বপূর্ণ দিক। অষ্টমী ও নবমী তিথির সন্ধির সময় বিশেষভাবে সন্ধিপূজা অনুষ্ঠিত হয়। সন্ধিপূজায় ১০৮টি মাটির প্রদীপ প্রজ্বলন করা হয়। নবমী তিথিতে নবমীবিহিত পূজা করা হয়। দশমী তিথিতে দশমীবিহিত পূজার মাধ্যমে প্রতিমা বিসর্জন দেওয়া হয়। দশমী তিথির মাধ্যমে দুর্গাপূজার সকল আনুষ্ঠানিকতা সম্পন্ন হয়।"
        },
        {
          "label": "ঘ",
          "question": "তপতী যে দেবতার পূজা করেন উক্ত পূজার প্রভাব ও গুরুত্ব বিশ্লেষণ করো।",
          "explanation": "নিম্নের অনুরুপ, ইমা কার্তিক দেবের পূজা করে সন্তান লাভ করেছে। কার্তিক দেবতার পূজার বিশেষ গুরুত্ব এবং প্রভাব রয়েছে। কার্তিক দেবের দেহাকৃতি অত্যন্ত সুন্দর, সুঠাম ও বলিষ্ঠ। এ কারণে কার্ত্তিক পূজার মাধ্যমে দম্পতিরা সুন্দর, সুঠাম ও বলিষ্ঠ চেহারার সন্তানাদি প্রার্থনা করে থাকেন। কার্ত্তিক দেবতাদের সেনাপতি এবং অসীম শক্তিধর দেবতা। ফলে তাঁকে রক্ষাকর্তা হিসেবে পূজা করা হয়। তিনি নম্র ও বিনয়ী স্বভাবের দেবতা এবং সমাজের ন্যায়, অন্যায় ও অবিচার নির্মূলে অবিচল যোদ্ধা। তাই কার্তিকের ন্যায় আমরা ন্যায় প্রতিষ্ঠার আদর্শ অনুসরণে নীতিবান হতে পারি। তাঁর পথ অনুসরণ করে বিনয়ী মানুষ হিসেবে প্রতিষ্ঠা লাভ করতে পারি এবং আদর্শ সমাজ গঠনে গুরুত্বপূর্ণ ভূমিকা পালন করতে পারি। উদ্দীপকে ইমার বিয়ের অনেক বছর পরেও সন্তান লাভ না হওয়ায় সে গুরুদেবের কথা মতো কার্ত্তিক দেবের পূজা করে। তাঁর, পূজার মাধ্যমে ইমা সন্তান লাভ করে। পরিশেষে বলা যেতে পারে যে, কার্তিক পূজার বিশেষ গুরুত্ব ও প্রভাব রয়েছে। কারণ এই পূজার মাধ্যমে কার্তিকের মতো সুঠাম, বলিষ্ঠ, শক্তিধর, নম্র ও বিনয়ী সন্তান লাভ করা যায়।"
        }
      ]
    }
  ]
}