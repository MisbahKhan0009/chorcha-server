{
  "title": "কুমিল্লা বোর্ড ২০২৩",
  "subtitle": "হিন্দু ধর্ম ও নৈতিক শিক্ষা (11)",
  "questions": [
    {
      "number": "1",
      "uddipok": "উৎপল বাবু একটি ধর্মীয় সংগঠন প্রতিষ্ঠা করেন। সংগঠনটি ধর্ম ও বিজ্ঞানকে একীভূত করে আদর্শ মানুষ তৈরিতে সাহায্য করে। অন্যদিকে, শেখর বাবু দেব-দেবীর আরাধনার মাধ্যমে ঈশ্বরের সান্নিধ্য পেতে চান। তিনি মনে করেন, যে যেভাবেই আরাধনা করুক না কেন শেষ পর্যন্ত এক ঈশ্বরের নিকটই পৌছাবে।",
      "tag": "CB 23",
      "sub_questions": [
        {
          "label": "ক",
          "question": "কাকে দাহিকাশক্তির অধিকারী বলা হয়?",
          "explanation": "অগ্নিকে দাহিকাশক্তির অধিকারী বলা হয়।"
        },
        {
          "label": "খ",
          "question": "যুক্তিহীন বিচারেন ধর্মহানি: প্রজায়তে' ব্যাখ্যা করো।",
          "explanation": "'যুক্তিহীন বিচারেন ধর্মহানিঃ প্রজায়তে'- এর অর্থ হলো যুক্তিহীন বিচারে ধর্মের হানি ঘটে। বিজ্ঞানমনস্ক সুধীজন সনাতন ধর্মের প্রচলিত পূজা-পার্বণ, ধ্যান-ধারণা ইত্যাদি নিয়ে চিন্তাভাবনা করে এর সংস্কার করতে চান। এই সংস্কার যদি যুক্তিসঙ্গত হয় তাহলে ধর্ম ও ধার্মিক উভয়েই উপকৃত হবে। যেমন- রাজা রামমোহন রায়ের 'ব্রাহ্মসমাজ' প্রতিষ্ঠা। অপরদিকে যদি এই সংস্কার বা বিচার যুক্তিহীন হয় তাহলে ধর্মের হানি ঘটবে। তাই বলা হয়, 'যুক্তিহীন বিচারেণ ধর্মহানিঃ প্রজায়তে'।"
        },
        {
          "label": "গ",
          "question": "উৎপল বাবুর সংগঠনটির সাথে পাঠ্যপুস্তকের কোন সংগঠনের মিল রয়েছে? ব্যাখ্যা করো।",
          "explanation": "উৎপল বাবুর সংগঠনটির সাথে পাঠ্যপুস্তকের 'সৎসঙ্গ' সংগঠনের মিল রয়েছে। ঠাকুর অনুকূলচন্দ্র ১৮৮৮ সালে পাবনা জেলার হিমাইতপুর গ্রামে আবির্ভূত হন। তিনি 'সৎসঙ্গ' নামে একটি ধর্মীয় সংগঠন প্রতিষ্ঠা করেন। সৎসঙ্গের আদর্শ হচ্ছে- ধর্ম কোনো অলৌকিক ব্যাপার নয়; বরং বিজ্ঞানসিদ্ধ জীবনসূত্র। ভালোবাসাই মহামূল্য যা দিয়ে শান্তি কেনা যায়। এ সংঘের পাঁচটি মূলনীতি হচ্ছে- যজন, যাজন, ইষ্টভৃতি, স্বস্ত্যয়নী ও সদাচার। আর এ সংঘের মূল স্তম্ভ হিসেবে শিক্ষা, কৃষি, শিল্প ও সুবিবাহ নীতিগুলো অনুশীলিত হচ্ছে। এমনিভাবে ধর্ম ও বিজ্ঞানকে একত্রিত করে জীবন গঠনই সৎসঙ্গীদের আদর্শ। উদ্দীপকে বর্ণিত, উৎপল বাবু একটি ধর্মীয় সংগঠন প্রতিষ্ঠা করেন। সংগঠনটি ধর্ম ও বিজ্ঞানকে একীভূত করে আদর্শ মানুষ তৈরিতে সাহায্য করে। যা ঠাকুর অনুকূলচন্দ্রের কর্মকাণ্ডের 'সৎসঙ্গ' নামক সংগঠনের সাথে সাদৃশ্যপূর্ণ। তাই বলা যায়, উৎপল বাবুর সংগঠনটির সাথে পাঠ্যপুস্তকের 'সৎসঙ্গ' সংগঠনের মিল রয়েছে।"
        },
        {
          "label": "ঘ",
          "question": "শ্রীরামকৃষ্ণের উপদেশের আলোকে শেখর বাবুর চিন্তার যৌক্তিকতা মূল্যায়ন করো।",
          "explanation": "'যত মত তত পথ, কিন্তু লক্ষ্য এক ঈশ্বরলাভ'- শ্রীরামকৃষ্ণের এই উপদেশের আলোকে শেখর বাবুর চিন্তা যৌক্তিক বলা যায়। শ্রীরামকৃষ্ণ বিভিন্ন ধর্ম মতে সাধনা করেছিলেন। তিনি সকল পথেই সিদ্ধি লাভ করেন। এভাবে ধর্ম সাধনায় তিনি উপলব্ধি করেন যে, সকল পথেই ঈশ্বরকে পাওয়া যায়, যদি মনে ভক্তি থাকে। পথ ভিন্ন হলেও সকলের লক্ষ্য এক ঈশ্বরকে লাভ করা। তাই তিনি বলেন, যত মত তত পথ। অর্থাৎ, যতগুলো মত আছে পথ সম্পর্কে তার সবই সত্য। সর পথেই ঈশ্বরকে পাওয়া যায়। এ কারণে আমাদের সকল মতের প্রতি শ্রদ্ধা দেখাতে হবে। শ্রীরামকৃষ্ণের এই আদর্শ মানুষকে সব ধর্মমতের প্রতি শ্রদ্ধা পোষণ করার শিক্ষা দেয়। বস্তুত হিন্দুধর্মে বিভিন্ন মতাদর্শের অনুসরণ করা হয়ে থাকে। শাক্ত, বৈষ্ণব, তান্ত্রিক প্রভৃতি মতাদর্শের অনুসারীরা ভিন্ন ভিন্ন উপায়ে সাধনা করে থাকেন। তবে সব সাধনপথেই সিদ্ধিলাভ করা যায়। কেননা, সব মতের লক্ষ্য একটাই, ঈশ্বরলাভ করা। উদ্দীপকে বর্ণিত শেখর বাবু দেব-দেবীর আরাধনার মাধ্যমে ঈশ্বরের সান্নিধ্য পেতে চান। তিনি মনে করেন, যে যেভাবেই আরাধনা করুক না কেন শেষ পর্যন্ত এক ঈশ্বরের নিকটই পৌছাবে। তার এই চিন্তা শ্রীরামকৃষ্ণের এই উপদেশের সাথে সাদৃশ্যপূর্ণ। পরিশেষে বলা যায়, পথ মুখ্য বিষয় নয়, মূল বিষয় হলো নিষ্ঠা। নিষ্ঠার সাথে সাধনা করলে সব পথেই ঈশ্বরকে লাভ করা যায়। এ কারণে 'যত মত তত পথ, কিন্তু লক্ষ্য এক ঈশ্বরলাভ'- শ্রীরামকৃষ্ণের এই উপদেশের আলোকে শেখর বাবুর চিন্তাকে যৌক্তিক বলা যায়।"
        }
      ]
    },
    {
      "number": "2",
      "uddipok": "নিখিল বাবু একজন বড় ব্যবসায়ী। তিনি বছরের একটি নির্দিষ্ট দিনে হালখাতা অনুষ্ঠান করেন। এদিনে তার বাড়িতে পূজার আয়োজন করা হয়। এ উপলক্ষ্যে প্রসাদসহ বিভিন্ন রকম মিষ্টি খাওয়ারও ব্যবস্থা করা হয়। অন্যদিকে, তার বোন নমিতা দেবী কার্তিক মাসের অমাবস্যা তিথিতে ঈশ্বরের এক বিশেষ শক্তির পূজা করেন। এ উপলক্ষ্যে প্রদীপ জ্বালিয়ে চারদিক আলোকিত করা হয়। এ পূজায় সবাই মিলে খুব আনন্দ করে। পূজা শেষে সবার জন্য প্রসাদের ব্যবস্থা করা হয়।",
      "tag": "CB 23,DIN.B 23",
      "sub_questions": [
        {
          "label": "ক",
          "question": "পুণ্যস্থান কাকে বলে?",
          "explanation": "স্বয়ং ভগবান কিংবা তাঁর অবতারের আবির্ভাব স্থানকে পূণ্যস্থান বলা হয়।"
        },
        {
          "label": "খ",
          "question": "ধর্মাচার বলতে কী বোঝায়?",
          "explanation": "যে সকল আচার-আচরণ আমাদের জীবনকে সুন্দর ও কল্যাণময় করে তোলে সেগুলোই ধর্মাচার। জন্ম থেকে মৃত্যু পর্যন্ত পালিত যেসব মাঙ্গলিক আচার-অনুষ্ঠান ধর্মনীতির - সাথে সম্পর্কিত, সেগুলোই ধর্মাচার। ধর্মাচার ধর্মীয় বিধি-বিধান দ্বারা - অনুমোদিত। সংক্রান্তি, গৃহপ্রবেশ, জামাইষষ্ঠী, রাখীবন্ধন, ভাইফোঁটা, দীপাবলি, হাতেখড়ি, নবান্ন প্রভৃতি ধর্মাচারের উদাহরণ।"
        },
        {
          "label": "গ",
          "question": "নিখিল বাবু কোন ধর্মাচারটি পালন করেন? ব্যাখ্যা করো।",
          "explanation": "নিখিল বাবু বর্ষবরণ ধর্মাচারটি পালন করেন। বাংলা সনের প্রথম দিন নতুন বছরকে বরণ করার মাধ্যমে বর্ষবরণ উৎসবটি পালন করা হয়। এ দিন বিভিন্ন পূজা, মিষ্টি ও ইলিশ-পান্তা খাওয়া, ভাব- বিনিময়, হালখাতাসহ বিভিন্ন প্রকার অনুষ্ঠান করা হয়। নতুন দিনকে বরণ - করে সবাই পুরোনো দিনের কথা ভুলে গিয়ে সবকিছু নতুনভাবে শুরু করে। এতে ধর্মীয় অনুভূতির পাশাপাশি সার্বজনীনতা প্রকাশ পায়। বর্ষবরণ কোনো - সম্প্রদায়ের উৎসব নয়, বরং আবহমান বাংলার সকল মানুষের পালিত সংস্কৃতি। উদ্দীপকে নিখিল বাবু একজন বড় ব্যবসায়ী। তিনি বছরের একটি নির্দিষ্ট - দিনে হালখাতা অনুষ্ঠান করেন। এদিনে তার বাড়িতে পূজার আয়োজন করা হয়। এ উপলক্ষ্যে প্রসাদসহ বিভিন্ন রকম মিষ্টি খাওয়ারও ব্যবস্থা করা হয় যা বর্ষবরণ ধর্মাচারটি পালনকে নির্দেশ করে।"
        },
        {
          "label": "ঘ",
          "question": "নমিতা দেবীর পূজার মূল উদ্দেশ্য পাঠের আলোকে বিশ্লেষণ করো।",
          "explanation": "নমিতা দেবীর শ্যামা বা কালীপূজার মূল উদ্দেশ্য হলো সচেতনতার আলো জ্বালিয়ে মনের অজ্ঞানতা দূর করা। শ্যামা বা কালীপূজার মূল উৎসব হলো দীপাবলি। দীপাবলি উৎসবটি শ্যামা বা কালীপূজার দিন রাতে অনুষ্ঠিত হয়। রাতে ছোট ছোট প্রদীপ জ্বালানোর মাধ্যমে সচেতনতার আলো জ্বালিয়ে মনের মোহান্ধকার দূর করার প্রতীক হিসেবে দীপাবলি উৎসব পালিত হয়। সকল কুসংস্কার প্রদীপের আগুনে পুড়িয়ে জ্ঞানের আলোকে সারা বিশ্ব আলোকিত হোক- এ ব্রত নিয়েই দীপাবলি উৎসব পালন করা হয়। এটি দেওয়ালি, দীপান্বিতা, দীপালিকা, সুখরাত্রি, সুখসুপ্তিকা প্রভৃতি নামেও পরিচিত। উদ্দীপকের নমিতা দেবী কার্তিক মাসের অমাবস্যা তিথিতে ঈশ্বরের এক বিশেষ শক্তির পূজা করেন। এ উপলক্ষ্যে প্রদীপ জ্বালিয়ে চারদিক আলোকিত করা হয়। এ পূজায় সবাই মিলে খুব আনন্দ করে। পূজা শেষে সবার জন্য প্রসাদের ব্যবস্থা করা হয়। এরূপ আচরণীয় বিধি শ্যামা বা কালীপূজায় পালন করতে হয়। আলোচনা শেষে বলা যায়, শ্যামা বা কালীপূজায় দীপাবলি ধর্মাচারটি পালনের মাধ্যমে একজন আলোকিত মানুষ হিসেবে গড়ে ওঠার শিক্ষা নিহিত রয়েছে।"
        }
      ]
    },
    {
      "number": "3",
      "uddipok": "শ্রাবণ মাসের একটি বিশেষ তিথিতে তনু তার ভাই তপুর ডান হাতে ভালোবাসার প্রতীক হিসেবে একটি পবিত্র সুতো বেঁধে দেয়। অপরদিকে, শুভশ্রী কার্তিক মাসের এক বিশেষ তিথিতে উপবাস থেকে তার ভাই সুজয়ের কপালে কাজলের ফোঁটা দিয়ে দীর্ঘ জীবন কামনা করল।",
      "tag": "CB 23",
      "sub_questions": [
        {
          "label": "ক",
          "question": "সংক্রান্তি কাকে বলে?",
          "explanation": "বাংলা মাসের শেষ দিনকে বলা হয় সংক্রান্তি।"
        },
        {
          "label": "খ",
          "question": "ভক্তরা নামযজ্ঞানুষ্ঠানে যোগ দেয় কেন?",
          "explanation": "পূণ্য লাভের জন্য ভক্তরা নামযজ্ঞানুষ্ঠানে যোগ দেয়। নামযজ্ঞ অনুষ্ঠানের মাধ্যমে ভগবান শ্রীকৃষ্ণ ও শ্রীরামচন্দ্রের পূজা করা হয়। বিভিন্ন সুরে, ছন্দে, তালে কৃষ্ণনাম এবং রামনাম কীর্তন করা হয়। হিন্দুরা বিশ্বাস করে, শ্রীহরির নাম নিলে বা শুনলে সে পূণ্য লাভ করে। দুঃখ-যন্ত্রণা থেকে পরিত্রাণ পায়। আর এ বিশ্বাস নিয়েই মানুষ বহুদূর থেকে নামযজ্ঞ অনুষ্ঠানে যোগ দেয়।"
        },
        {
          "label": "গ",
          "question": "তনু কোন ধর্মাচারটি পালন করে? পাঠ্যপুস্তকের আলোকে বর্ণনা করো।",
          "explanation": "নিম্নের অনুরুপঃ রূপার পালনকৃত ধর্মাচারটি হলো রাখীবন্ধন। হিন্দুধর্মের বিভিন্ন ধর্মাচারের মধ্যে রাখীবন্ধন উল্লেখযোগ্য। ভাই-বোনের মধ্যকার আজীবন ভালোবাসার প্রতীক বহন করে রাখীবন্ধন। এদিন -বোনেরা তাদের ভাইদের হাতে রাখী নামে পবিত্র সুতো বেঁধে দেয়। নিজের ভাই ছাড়াও আত্মীয় ও অনাত্মীয় ভাইদের হাতেও রাখী পরানো হয় এবং এতে ভাই-বোনের মধ্যে মধুর সম্পর্ক স্থাপিত হয়। শ্রাবণ মাসের পূর্ণিমা - তিথিতে এ পর্বটি পালন করা হয় বলে এটি রাখীপূর্ণিমা নামেও পরিচিত।"
        },
        {
          "label": "ঘ",
          "question": "শুভশ্রীর পালিত ধর্মাচারের গুরুত্ব বিশ্লেষণ করো।",
          "explanation": "শুভশ্রী ভ্রাতৃদ্বিতীয়া ধর্মাচার পালন করে। তার পালিত ধর্মাচারের গুরুত্ব বিশ্লেষণ করা হলো- আমরা যেসব ধর্মাচার পালন করি সেগুলোর মধ্যে ভ্রাতৃদ্বিতীয়া উল্লেখযোগ্য। কার্তিক মাসের শুক্লা পক্ষের দ্বিতীয়া তিথিতে ভ্রাতৃদ্বিতীয়া পালন করা হয়। যেমনটি করেছে উদ্দীপকের শুভশ্রী। সে এই দিনে উপবাস থেকে তার ভাই সুজয়ের কপালে কাজলের ফোঁটা দিয়ে দীর্ঘ জীবন কামনা করে। বস্তুত এটি খুব পবিত্র দিন। পুরাণে উল্লেখ আছে, কার্তিক মাসের শুক্লা দ্বিতীয়া তিথিতে যমুনাদেবী তার ভাই যমের মঙ্গল কামনায় পূজা করেন। তারই পুণ্যপ্রভাবে যমদেব অমরত্ব লাভ করেন। এই প্রেক্ষাপটে আজও ভাইফোঁটা ধর্মাচারটি পালন করা হয়। বস্তুত ভাইকে যেন কোনো বিপদ- আপদ স্পর্শ করতে না পারে এটি বোনেরা সর্বদা কামনা করে। এজন্যই যমদেব ও তাঁর বোনের উক্ত ঘটনা স্মরণ করে বর্তমানকালে বোনেরা ভাইদের মঙ্গল কামনা করে এই দিনটি পালন করে। আমাদের জীবনকে সুন্দর ও কল্যাণময় করার জন্য ভ্রাতৃদ্বিতীয়া ধর্মাচারটি অত্যন্ত গুরুত্বপূর্ণ। ভ্রাতৃদ্বিতীয়া অনুষ্ঠান শুধু পারিবারিক গণ্ডীর মধ্যেই সীমাবদ্ধ নয়। এই উৎসবের মধ্য দিয়ে জাতি, ধর্ম, বর্ণ নির্বিশেষে সকলের মধ্যে ভ্রাতৃত্ববোধ জাগ্রত করার মাধ্যমে জাতীয় ঐক্য গড়ে তোলা সম্ভব। এ -ধর্মাচারটি পালনের মাধ্যমে ভাই ও বোনদের মধ্যে সুসম্পর্ক বিরাজ করে। পারিবারিক সম্পর্ক আরও সুদৃঢ় হয়। পরিশেষে বলা যায়, বর্তমান সমাজে পারিবারিক ও সামাজিক বন্ধনগুলো ক্রমেই শিথিল হয়ে আসছে। এই সামাজিক প্রেক্ষাপটে ভ্রাতৃদ্বিতীয়া অনুষ্ঠানের গুরুত্ব ব্যাপক। এর ফলে ভাই-বোনের বন্ধন দৃঢ় হয়। পারিবারিক সম্পর্ক ও সামাজিক সম্পর্কের উন্নতি ঘটে।"
        }
      ]
    },
    {
      "number": "4",
      "uddipok": "উত্তমের বাবার মৃত্যুর পর বাড়ির উঠানে একটি তুলসী গাছ রোপণ করে। শাস্ত্রানুযায়ী সেখানে সে জল ও দুধ নিবেদন করে তার বাবার আত্মার শান্তি কামনা করে। এছাড়া সে নানা রকম ফলমূল খেয়ে কোনো রকমে জীবন ধারণ করে। এর মধ্য দিয়ে সে মনকে শান্ত করার মাধ্যমে সকলের সাথে স্বাভাবিক হওয়ার চেষ্টা করে",
      "tag": "CB 23",
      "sub_questions": [
        {
          "label": "ক",
          "question": "পণ কাকে বলে?",
          "explanation": "কন্যাকে পাত্রস্থ করার সময় বরপক্ষকে যদি নগদ অর্থ, সম্পদ প্রভৃতি দিতে হয় তাহলে তাকে বলে পণ।"
        },
        {
          "label": "খ",
          "question": "আদ্যশ্রাদ্ধ বলতে কী বোঝায়?",
          "explanation": "আদ্যশ্রাদ্ধ হচ্ছে মৃত ব্যক্তির প্রতি শ্রদ্ধা দেখানোর অনুষ্ঠান। আদ্যশ্রাদ্ধের পূর্ণ নাম আদ্য একোদ্দিষ্ট শ্রাদ্ধ। একজন মৃত ব্যক্তির উদ্দেশে এই শ্রাদ্ধ করা হয় বলে একে একোদ্দিষ্ট শ্রাদ্ধ বলে। অর্থাৎ আদ্যশ্রাদ্ধ হলো একজনের উদ্দেশে শ্রদ্ধার সাথে দান করা।"
        },
        {
          "label": "গ",
          "question": "উত্তমের কর্মকান্ডে কোন ধারণাটি প্রতিফলিত হয়েছে? বর্ণনা করো।",
          "explanation": "উত্তমের কর্মকাণ্ডে অশৌচ পালনের বিষয়টি প্রতিফলিত হয়েছে। 'অশৌচ' শব্দের অর্থ শুচিতা বা পবিত্রতার অভাব। মাতা-পিতা বা জ্ঞাতিবর্গের মৃত্যুতে আমাদের অশৌচ হয়। কারণ প্রিয়জনের মৃত্যুতে আমাদের মন শোকে আচ্ছন্ন হয়। আমাদের চিত্ত সাধন ভজনের উপযোগী থাকে না। তখন আমরা অশুচি হই। অশৌচকালৈ উঠানে একটি তুলসী গাছ রোপণ করে সেখানে প্রতিদিন মৃত ব্যক্তির উদ্দেশ্যে জল ও দুগ্ধ প্রদান করতে হয়। জননাশৌচ ও মরণাশৌচ ভেদে অশৌচ দুই প্রকার। কেউ জন্মগ্রহণ করলে যে অশৌচ হয় তার নাম জননাশৌচ এবং মৃত্যুর পরে যে অশৌচ হয় তার নাম মরণাশৌচ। উদ্দীপকে বর্ণিত ঘটনায়, উত্তম তার বাবার মৃত্যুর পর বাড়ির উঠানে একটি তুলসী গাছ রোপণ করে। শাস্ত্রানুযায়ী সেখানে সে জল ও দুধ নিবেদন করে তার বাবার আত্মার শান্তি কামনা করে। তার এ কাজের মাধ্যমে মরণাশৌচ পালনের বিষয়টি প্রতিফলিত হয়েছে।"
        },
        {
          "label": "ঘ",
          "question": "উদ্দীপকে উল্লিখিত বিষয়টির গুরুত্ব মূল্যায়ন করো।",
          "explanation": "নিম্নের অনুরুপ প্রণবের কার্যকলাপে অশৌচ সংস্কার পালনের ইঙ্গিত করা হয়েছে। ধর্মীয় ও সামাজিকভাবে এর গুরুত্ব অপরিসীম। অশৌচ পালন যে শুধু শাস্ত্রীয় বিধি-বিধান তা-ই নয়, সামাজিক দিক থেকেও এর যথেষ্ট গুরুত্ব আছে। পিতা-মাতার জীবদ্দশায় তাদের স্পর্শ আমাদের স্বর্গসুখ দেয়। হঠাৎ তাদের চির অনুপস্থিতি সন্তানকে বিচলিত করে তোলে। এমনকি নিকট আত্মীয়-স্বজনের মৃত্যুও আমাদের বিষাদগ্রস্ত করে। তাদের আত্মার শান্তি কামনায় 'তখন নিজেদের প্রস্তুত করতে হয়। কিন্তু বিচলিত মনে ঈশ্বরের প্রতি প্রার্থনায় পূর্ণ একাগ্রতা আসে না। এজন্য চাই শান্ত মন। তাই সময়ের প্রয়োজন। আর এ প্রস্তুতির জন্য অশৌচ পালন করা কর্তব্য। অশৌচ পালনে মন ধীরে ধীরে শান্ত হয় এবং মনে প্রশান্তি ফিরে আসে। এছাড়া মৃত ব্যক্তির পরিবার ও জ্ঞাতিবর্গ অশৌচ পালন করে তার আত্মার প্রতি শ্রদ্ধা প্রদর্শন করেন। যার দৃষ্টান্ত উদ্দীপকের প্রণবের কার্যকলাপে দেখা যায়। পরিশেষে বলা যায়, অশৌচ শাস্ত্রীয় একটি উল্লেখযোগ্য বিধান এবং হিন্দুধর্মের একটি গুরুত্বপূর্ণ সংস্কার।"
        }
      ]
    },
    {
      "number": "5",
      "uddipok": "পার্থ বাবু নিয়মিত ধর্মগ্রন্থ অধ্যয়ন করেন। ঈশ্বরকে জানার জন্যই তার এই প্রচেষ্টা। তাছাড়া কোনো ধার্মিক ব্যক্তির সাথে দেখা হলেই তিনি ঈশ্বর সম্পর্কে নানা প্রশ্ন জিজ্ঞাসা করেন। তিনি ঈশ্বরে সমর্পণ করেই সংসারের সকল কাজকর্ম করেন। অন্যদিকে, সুফলের বাবার প্রচুর ধন-সম্পদ থাকার কারণে সে শুধু খায় আর ঘুরে বেড়ায়। যদিও এটার জন্য সুফলকে বাবা-মায়ের কাছ থেকে গালমন্দ শুনতে হয়।",
      "tag": "CB 23,DIN.B 23",
      "sub_questions": [
        {
          "label": "ক",
          "question": "ভগবান শ্রীকৃষ্ণ কোন যুগে অবতীর্ণ হয়েছিলেন?",
          "explanation": "ভগবান শ্রীকৃষ্ণ দ্বাপর যুগে অবতীর্ণ হয়েছিলেন।"
        },
        {
          "label": "খ",
          "question": "'ক্ষীণে পুণ্যে মর্ত্যলোকং বিশন্তি'- বুঝিয়ে লেখো।",
          "explanation": "'ক্ষীণে পুণ্যে মর্ত্যলোকং বিশন্তি' এর অর্থ পুণ্য ক্ষয় হলে মানুষ পুনরায় মর্ত্যলোকে জন্মগ্রহণ করে। শ্রীমদ্ভগবদ্গীতার ৯ম অধ্যায়ের ২১নং শ্লোকে শ্রীকৃষ্ণ অর্জুনকে বলেন, \"তে তং ভুত্ত্বা স্বর্গলোকং বিশালং, ক্ষীণে পুণ্যে মর্ত্যলোকং বিশন্তি।” অর্থাৎ তাঁরা সেই বিপুল স্বর্গসুখ উপভোগ করে পুণ্য ক্ষয় হলে মর্ত্যলোকে ফিরে আসে। যার অর্থ কর্মফল ভোগের জন্য কর্মকর্তা জন্ম-মৃত্যুর চক্রে আবদ্ধ হয়ে পরে। তাই মোক্ষলাভের জন্য এর থেকে উদ্ধার পাওয়া অবশ্যক।"
        },
        {
          "label": "গ",
          "question": "সুফলের মধ্যে কর্মতত্ত্বের কোন দিকটি কাজ করছে? ব্যাখ্যা করো।",
          "explanation": "সুফলের মধ্যে কর্মতত্ত্বের অকর্মের দিকটি কাজ করেছে । জীবনধারণের জন্য প্রতিনিয়ত আমরা যে কাজগুলো করি তাকেই কর্ম বলে। কর্ম দুই প্রকার। যথা- সকাম কর্ম ও নিষ্কাম কর্ম। যখন বিশেষ কোনো ফলের আশায় কর্ম করা হয় তখন তাকে সকাম কর্ম বলে। আর কর্তা যখন কোনো রকম ফলের আশা না করে কর্মফল ঈশ্বরে সমর্পণ করেন, তখন তাকে নিষ্কাম কর্ম বলে। কিন্তু শ্রীমদ্ভগবদ্গীতার জ্ঞানযোগ অধ্যায়ে কর্মতত্ত্ব সম্বন্ধে তিনটি কথা রয়েছে। যথা- কর্ম, অকর্ম ও বিকর্ম। শাস্ত্রবিহিত যে সকল কর্ম করতে হয় সেগুলোকে বলে কর্ম। যা শাস্ত্র নিষিদ্ধ সেগুলো হচ্ছে বিকর্ম। আর কোনো কাজ না করাকে বলা হয় অকর্ম। উদ্দীপকের সুফলের বাবার প্রচুর ধন-সম্পদ থাকার কারণে সে শুধু খায় আর ঘুরে বেড়ায়। কোনো প্রকার কাজ করে না। এজন্য সে বাবা-মায়ের কাছ থেকে গালমন্দ শোনে। তাই বলা যায়, সুফলের এরূপ কোনো প্রকার কাজ না করাকে গীতায় অকর্ম হিসেবে উল্লেখ করা হয়েছে।"
        },
        {
          "label": "ঘ",
          "question": "'পার্থ বাবুর অনুশীলনকৃত যোগের মাধ্যমে ঈশ্বরকে পাওয়া সম্ভব'- বিশ্লেষণ করো।",
          "explanation": "'পার্থ বাবুর অনুশীলনকৃত যোগ তথা জ্ঞানযোগের মাধ্যমে ঈশ্বরকে পাওয়া সম্ভব। মানব জীবনের শ্রেষ্ঠ প্রাপ্তি ঈশ্বর বা মোক্ষলাভ। ঋষিগণ এই মোক্ষলাভের উপায় হিসেবে তিনটি সাধন পথের নির্দেশ দিয়ে গেছেন। এগুলো হলো কর্মযোগ, জ্ঞানযোগ ও ভক্তিযোগ। এগুলোর যেকোনো একটি নিষ্ঠার সাথে অনুশীলন করে একজন সাধক মোক্ষলাভ করতে পারেন। জ্ঞান অনুশীলনের দ্বারা পরম সত্তায় উপনীত হওয়ার পদ্ধতি হলো জ্ঞানযোগ। শাস্ত্রে আত্মতত্ত্ব ও পরমার্থতত্ত্ব জানাকে জ্ঞান বলা হয়েছে। আর জ্ঞানের পথে স্রষ্টাকে জানার যে সাধনা তাকে বলে জ্ঞানযোগ। জ্ঞানী জগৎ ও জীবের প্রকৃতি ও পরিণতি জেনে সৃষ্টির ঊর্ধ্বে স্রষ্টাকে অন্তরে অনুভব করেন। তিনি উপলব্ধি করেন, তাঁর নিজের মধ্যে এবং বিশ্বের সকল প্রাণীর মধ্যে একই চেতনা, অবস্থান করছে। সবকিছু সেই পরম চৈতন্যের দ্বারা চৈতন্যময়। একজন জ্ঞান সাধক যখন ঈশ্বর-অনুগ্রহে আত্মতত্ত্ব এবং ব্রহ্ম হয়ে ওঠেন, তখন তার মধ্যে অহংকার, হিংসা থাকে না, দেহ-মন পবিত্র হয়। শ্রীমদ্‌ভগবদ্গীতার চতুর্থ অধ্যায়ে জ্ঞানীর বিশটি লক্ষণ বর্ণিত হয়েছে। জ্ঞানী কর্মতত্ত্ব উপলব্ধি করে থাকেন। আলোচনা শেষে বলা যায়, জ্ঞান পরম পবিত্র, জ্ঞানীর পাপ বিনষ্ট হয় এবং জ্ঞানীর কর্ম বন্ধন থাকে না। তাই পার্থ বাবুর অনুশীলনকৃত জ্ঞানযোগের মাধ্যমে ঈশ্বরকে পাওয়া সম্ভব।"
        }
      ]
    },
    {
      "number": "6",
      "uddipok": "",
      "tag": "CB 23",
      "sub_questions": [
        {
          "label": "ক",
          "question": "যজমান কাকে বলে?",
          "explanation": "যার নামে সংকল্প করে পূজা করা হয় তাকে বলে যজমান।"
        },
        {
          "label": "খ",
          "question": "বৈদিক দেবতা বলতে কী বোঝায়?",
          "explanation": "বেদে যে-সকল দেবতার কথা বলা হয়েছে, তাঁদের বৈদিক দেবতা. বলা হয়। অগ্নি, ইন্দ্র, মিত্র, রুদ্র, বরুণ, বায়ু, সোম প্রভৃতি হলেন বৈদিক দেবতা। পাশাপাশি বৈদিক দেবী হিসেবে সরস্বতী, উষা, অদিতি, রাত্রির নাম উল্লেখ করা যায়। বৈদিক দেব-দেবীর কোনো বিগ্রহ বা মূর্তি ছিল না। তবে বৈদিক মন্ত্রে সকল দেবতার রূপ, গুণ ও ক্ষমতার বর্ণনা করা হয়েছে।"
        },
        {
          "label": "গ",
          "question": "দৃশ্যকল্প-১ এ কোন তিথির আনুষ্ঠানিকতা ও আচার ফুটে উঠেছে? বর্ণনা করো।",
          "explanation": "দৃশ্যকল্প-১ এ দশমী তিথির আনুষ্ঠানিকতা ও আচার ফুটে উঠেছে। দশমী তিথিতে দেবী দুর্গার প্রতিমা বিসর্জন দেওয়া হয়। পূজার এই দিনকে বলা হয় বিজয়া দশমী। দেবী দুর্গার প্রতিমা বিসর্জনের মধ্য দিয়েই শুরু হয় বিজয়া দশমী। বিজয়া দশমীকে কেন্দ্র করে বিভিন্ন আনুষ্ঠানিকতা ও আচার পালন করা হয়। যার দৃষ্টান্ত দৃশ্যকল্প-১-এ লক্ষ করা যায়। বিজয়া দশমীর আনুষ্ঠানিকতা ও প্রধান প্রধান আচারের মধ্যে আছে দেবীকে সিঁদুর পরানো, মিষ্টি মুখ করানো এবং বিদায় সম্ভাষণ জানানো। এ সময় সধবা নারীরা একে অন্যের কপালে সিঁদুর পরান ও দীর্ঘায়ু কামনা করেন। এ ছাড়াও পরস্পর আলিঙ্গন করা এবং মিষ্টিমুখের মাধ্যমে একে অপরকে ভালোবাসার বন্ধনে আবদ্ধকরণ এ দিনের উল্লেখযোগ্য আনুষ্ঠানিকতা। বিজয়া দশমীর দিনে আনুষ্ঠানিকতার সঙ্গে মিছিল করে ঢাক, কাঁসর, সানাই ইত্যাদি বাদ্যযন্ত্র বাজিয়ে দেবীর প্রতিমা বিসর্জন দেওয়া হয়। বাড়িতে ফিরে ছেলেমেয়ে ও পাড়া-পড়শিদের সাথে শুভেচ্ছা বিনিময় ও ধান- দূর্বা দিয়ে দীর্ঘায়ু কামনা করে থাকে। পাশাপাশি আত্মীয়স্বজন ও দরিদ্রদের মধ্যে নতুন জামা-কাপড় বা অর্থ ও উপহার প্রদান করা হয়।"
        },
        {
          "label": "ঘ",
          "question": "দৃশ্যকল্প-২' এ উল্লিখিত পূজার গুরুত্ব বিশ্লেষণ করো।",
          "explanation": "দৃশ্যকল্প-২ এ উল্লেখিত মন্দিরের পূজাটি হলো কুমারী পূজা। মেয়েকে মাতৃজ্ঞানে ভাবনার মধ্যে দিয়ে কুমারী পূজা করা হয়। কুমারী পূজায় মূলত কুমারী কন্যাকে আদ্যাশক্তির প্রতীকরূপে পূজা করা হয়। আমরা জানি, নারীকে মাতৃরূপে ভাবনা মহামায়ার শ্রেষ্ঠ উপাসনা। সাধক শ্রীরামকৃষ্ণ বলেছেন, শুদ্ধাত্মা কুমারীতে ভগবতীর প্রকৃষ্ট প্রকাশ, ইনিই আমাদের মা। তান্ত্রিক মতে সব কুমারীই দেবীর প্রতীক। নারীকে মাতৃরূপে ভাবনা হিন্দুসাধনা-পূজার একটা বড় দিক। কুমারী পূজায় মধ্য দিয়ে দেবী দুর্গারই। পূজা করা হয়। এর মাধ্যমে নারীর প্রতি সম্মান প্রদর্শন করা হয়। কুমারী পূজা সনাতন ধর্মাবলম্বীদের অন্যতম শ্রেষ্ঠ পূজা যা দুর্গাপূজার অঙ্গ হিসেবে বিবেচিত। শাস্ত্র অনুসারে সাধারণত এক বছর থেকে ১৬ বছরের অজাতপুষ্প কোনো মেয়েকে এ দিন দেবীরূপে পূজা করা হয়। যার দৃষ্টান্ত দৃশ্যকল্প-২ এ লক্ষ করা যায়। কুমারী পূজায় ব্রাহ্মণ অবিবাহিত কন্যা অথবা অন্য গোত্রের অবিবাহিত কন্যাকেও পূজা করার বিধান রয়েছে। পরিশেষে বলা যায়, কুমারী পূজার মাধ্যমে নারী জাতির প্রতি শ্রদ্ধা জ্ঞাপন করা হয়। এ কারণে এই পূজার গুরুত্ব অপরিসীম।"
        }
      ]
    },
    {
      "number": "7",
      "uddipok": "প্রথমার বাবা প্রথমাকে বিয়ে দেওয়ার জন্য পাত্র খুঁজছেন। একবার 'ক' নামক এক ছেলের সঙ্গে বিয়ের কথা প্রায় শেষ পর্যায়ে এসেছিল। এমন সময় পাত্রপক্ষ প্রথমার বাবার কাছে একটি প্রাইভেট কার দাবি করে। প্রথমার বাবা একথা শোনার সাথে সাথেই বলেন- 'এমন ছোট মনের মানুষের সাথে আমার মেয়ের বিয়ে দেব না।'- যদিও একটা প্রাইভেট কার দেওয়ার মতো যথেষ্ট সামর্থ্য প্রথমার বাবার ছিল। তাছাড়া বিষয়টি তার কাছে অসম্মানজনক কাজ বলে মনে হয়।",
      "tag": "CB 23,DIN.B 23",
      "sub_questions": [
        {
          "label": "ক",
          "question": "বর্তমান সমাজে কোন বিবাহ অধিক প্রচলিত?",
          "explanation": "বর্তমান সমাজে ব্রহ্মবিবাহ অধিক প্রচলিত।"
        },
        {
          "label": "খ",
          "question": "বিবাহের মূল পর্ব সম্পর্কে বুঝিয়ে লেখো।",
          "explanation": "নিম্নের অনুরুপ বিবাহের মূল পর্ব হচ্ছে সম্প্রদান পর্ব। বিবাহের নির্দিষ্ট পোশাক পরে বর-কনেকে বিয়ের পিঁড়িতে মুখোমুখি বসাতে হয়। বর পূর্বমুখী আর কনে পশ্চিমমুখী হয়ে বসে এবং যিনি কন্যা সম্প্রদান করবেন তিনি উত্তরমুখী হয়ে বসেন। পুত্তলি অঙ্কিত, আম্রপল্লবে সুশোভিত, গঙ্গাজলপূর্ণ একটা ঘটের উপর বরের চিৎ করা ডান হাত রাখা হয় এবং তার উপর লাল গামছায় বাঁধা পাঁচটি ফল কুশপত্র আর ফুলের মালা দিয়ে বেঁধে দেয়ার পর সম্প্রদানকর্তা দেবতার নাম উচ্চারণ করে উলুধ্বনি, শঙ্খধ্বনি ও আনন্দঘন পরিবেশের মধ্যে কন্যা সম্প্রদান করেন।"
        },
        {
          "label": "গ",
          "question": "'ক' নামক পাত্রের সাথে প্রথমার বিয়ে না দেওয়ার কারণ পাঠ্যের আলোকে ব্যাখ্যা করো।",
          "explanation": "'ক' নামক পাত্রের সাথে প্রথমার বিয়ে না দেওয়ার কারণ পাত্রপক্ষ কর্তৃক প্রস্তাবকৃত ঘৃণ্য যৌতুক প্রথা। যৌতুক একটি মারাত্মক সামাজিক ব্যাধি। এর কারণে এখনও অনেক পরিবারে নারীদের ওপর চালানো হয় বিভিন্ন নিপীড়ন ও মানসিক নির্যাতন। পিতৃতান্ত্রিক সমাজ ব্যবস্থার কারণে কন্যাকে পাত্রস্থ করতে চাইলে কনের বাবাকে পাত্রের বাবার সকল চাহিদা মেটাতে হয়। পণের অর্থ জোগাড় করতে গিয়ে অনেক সময় কনের বাবা তার সর্বস্ব বিক্রি করে দিতে বাধ্য হন। বিয়ের পরও এর অবসান হয় না। বরং বিয়ের পরও বউকে বাবার বাড়ি থেকে বিভিন্ন অজুহাত দেখিয়ে অর্থ-সম্পদ আনতে বাধ্য করা হয়। যৌতুকের জন্য বউয়ের ওপর শারীরিক নির্যাতনও চালানো হয়ে থাকে। বর্তমান সমাজ ব্যবস্থায় এ পণপ্রথা নিন্দনীয় ও রাষ্ট্রীয়ভাবে নিষিদ্ধ। উদ্দীপকে প্রথমার বাবা প্রথমাকে 'ক' নামক এক ছেলের সঙ্গে বিয়ে দিতে চলেছিল। এমন সময় পাত্রপক্ষ প্রথমার বাবার কাছে একটি প্রাইভেট কার দাবি করলে প্রথমার বাবা বলেন, 'এমন ছোট মনের মানুষের সাথে আমার মেয়ের বিয়ে দেব না।' যদিও একটা প্রাইভেট কার দেওয়ার মতো যথেষ্ট সামর্থ্য প্রথমার বাবার ছিল। তাছাড়া বিষয়টি তার কাছে অসম্মানজনক কাজ বলেও মনে হয় যা ঘৃণ্য যৌতুক প্রথার সাথে সাদৃশ্যপূর্ণ। তাই প্রথমার বাবা এই পাত্রের সঙ্গে মেয়েকে বিয়ে দিতে রাজি হননি"
        },
        {
          "label": "ঘ",
          "question": "পাঠের আলোকে প্রথমার বাবার কাজটির যৌক্তিকতা মূল্যায়ন করো।",
          "explanation": "প্রথমার বাবার কাজটি তথা মেয়ের বিয়েতে পাত্রপক্ষ কর্তৃক দাবিকৃত যৌতুক না দিয়ে বিবাহ প্রত্যাখ্যান করা যৌক্তিক হয়েছে। কন্যাকে পাত্রস্থ করার সময় বরপক্ষকে যদি নগদ অর্থ, সম্পদ প্রভৃতি দিতে হয় তাহলে তাকে পণ বলে। এই পণপ্রথা বা যৌতুকপ্রথা বহুকাল থেকে আমাদের অনেক ক্ষতি করছে। পণ গ্রহণ এবং প্রদান দুটোই সমান অপরাধ। এর মূলে রয়েছে অশিক্ষা, অসচেতনতা, পিতৃতান্ত্রিক ও পুরুষ-নিয়ন্ত্রিত সমাজ। বর্তমান সমাজ ব্যবস্থায় এই পণপ্রথা নিন্দনীয় এবং রাষ্ট্রীয়ভাবে নিষিদ্ধ। এ সমস্ত জঘন্য অপরাধমূলক কাজকর্ম থেকে সমাজকে রক্ষা করার এবং পিছিয়ে পরা নারী সমাজের অগ্রগতির জন্য আমদের এগিয়ে আসতে হবে। পণ প্রথা নির্মূল করার জন্য সরকার আমাদের দৃষ্টিভঙ্গির পরিবর্তন, সামাজিক প্রতিরোধ, নারীকে শিক্ষিত ও সচেতন করে যথাযোগ্য মর্যাদা দানের বিভিন্ন কর্মসূচি গ্রহণ করেছে। এছাড়াও মানসিক প্রসারতা ও জীবনমুখী শিক্ষা এ প্রথা নির্মূলে সহায়ক ভূমিকা রাখতে পারে। সর্বোপরি পণ বা যৌতুকবিরোধী আইনের কঠোর প্রয়োগ করতে হবে। আলোচনা শেষে তাই বলা যায়, উদ্দীপকে পাত্রপক্ষ কর্তৃক দাবিকৃত প্রাইভেট কার তাদের লোভী দৃষ্টিভঙ্গির পরিচয় বহন করে। তাই প্রথমার বাবার পাত্রের সঙ্গে মেয়েকে বিয়ে না দিয়ে বিবাহ প্রত্যাখ্যান করার কাজটি যৌক্তিক হয়েছে।"
        }
      ]
    },
    {
      "number": "8",
      "uddipok": "নিষ্কৃতি তার বাবা-মায়ের সাথে একদিন দুর্গাপূজা দেখতে যায়। পূজা দেখতে গিয়ে তারা লক্ষ করে, মন্দিরের মধ্যে কতগুলো গাছের পূজা করছে। নিষ্কৃতি তার বাবা। মায়ের কাছ থেকে বিষয়টি সম্পর্কে পরিপূর্ণ ধারণা অর্জন করে। অন্যদিকে, শুভজিৎদের বাড়িতে প্রতিবছর অমাবস্যা তিথিতে এক দেবীর পূজা করে। যিনি শিবের সহধর্মিনী হিসেবে পরিচিত। তিনি চণ্ড ও মুণ্ডকে বধ করার মাধ্যমে দেবতাদের মধ্যে শান্তি ফিরিয়ে আনতে সহায়তা করেন।",
      "tag": "CB 23,DIN.B 23",
      "sub_questions": [
        {
          "label": "ক",
          "question": "পূজার সময় সকলের অগ্রভাগে কে অবস্থান করেন?",
          "explanation": "পূজার সময় সকলের অগ্রভাগে অবস্থান করেন পুরোহিত।"
        },
        {
          "label": "খ",
          "question": "দেবী দুর্গাকে দুর্গতিনাশিনী বলা হয় কেন?",
          "explanation": "মহাবিশ্বের যাবতীয় দুঃখ-কষ্ট বিনাশ করেন বলে দেবী দুর্গাকে দুর্গতিনাশিনী দেবী বলা হয়।' যে স্থানে গমন, করা অত্যন্ত দুরূহ তাকে দুর্গ বলে। দুর্গ শব্দের সঙ্গে আ প্রত্যয় যোগ করে দুর্গা শব্দটি গঠন করা হয়েছে। যিনি মহামায়া তিনি দুরধিগম্য, তাঁকে দুঃসাধ্য সাধনার দ্বারা পাওয়া যায়। তাই তিনি দুর্গা। তিনি ব্রহ্মের শক্তি বলেও দুরধিগম্য এবং সাধন সাপেক্ষ। আবার দুর্গম . নামক অসুরকে বধ করেছেন বলেও তাঁকে দুর্গা বলা হয়। দুর্গা শব্দের আরেকটি অর্থ হলো দুর্গতিনাশিনী দেবী।"
        },
        {
          "label": "গ",
          "question": "শুভজিৎদের বাড়িতে যে দেবীর পূজা করা হয় তার উৎপত্তি সম্পর্কে বর্ণনা করো।",
          "explanation": "শুভজিৎদের বাড়িতে যে দেবীর পূজা করা হয় তিনি হলেন দেবী কালী। দেবী কালী দুর্গাদেবীর মতো শক্তির দেবী। পৃথিবীর সকল অন্যায় ও অত্যাচার দূর করার জন্য দেবী কালী অশুভ শক্তিকে ধ্বংস করেন। কালী ভগবান শিবের সহধর্মিণী এবং বিশেষ শক্তি। তিনি কাল ও মৃত্যুর দেবীরূপে আত্মপ্রকাশ করার কারণে তাকে শ্মশান কালী হিসেবে আখ্যায়িত করা হয়। দেরী কালী শিবের শক্তিরূপে আবির্ভূত হয়েছিলেন। মার্কণ্ডেয় পুরাণে কালী দেবীর উৎপত্তি সম্বন্ধে উল্লেখ আছে। তিনি বিভিন্ন রূপে অসুরদের ধ্বংস করে স্বর্গের দেবতাদের রক্ষা করেন। ইন্দ্রসহ সকল দেবতা, শুম্ভ ও নিশুম্ভ নামক অসুরের হাত থেকে পরিত্রাণ পাওয়ার জন্য দেবী অম্বিকার কাছে প্রার্থনা করেন। অম্বিকা ক্রোধে উন্মত্ত হলে তখন তাঁর দুই রূপ হলো- অম্বিকা এবং কালিকা বা কালী। শুম্ভ ও নিশুম্ভের অনুচর চণ্ড ও মুন্ডকে দেবী কালী বধ করেন। এ কারণে তাঁর আর এক নাম হয় চামুণ্ডা। উদ্দীপকে বলা হয়েছে, শুভজিৎদের বাড়িতে প্রতিবছর অমাবস্যা তিথিতে এক দেবীর পূজা করে। যিনি শিবের সহধর্মিনী হিসেবে পরিচিত। তিনি চণ্ড ও মুন্ডকে বধ করার মাধ্যমে দেবতাদের মধ্যে শান্তি ফিরিয়ে আনতে সহায়তা করেন যা দেবী কালীর ঘটনার সাথে সাদৃশ্যপূর্ণ। তাই বলা যায়, উদ্দীপকে দেবী কালীকেই নির্দেশ করা হয়েছে।"
        },
        {
          "label": "ঘ",
          "question": "নিষ্কৃতির দেখা দুর্গাপূজার তিথিটির গুরুত্ব রয়েছে।' পাঠের আলোকে মন্তব্যটির যথার্থতা মূল্যায়ন করো।",
          "explanation": "নিষ্কৃতির দেখা দুর্গাপূজার তিথিটি তথা মহাসপ্তমীতে নবপত্রিকা প্রতিষ্ঠার গুরুত্ব রয়েছে- পাঠের আলোকে মন্তব্যটি যথার্থ। মহাসপ্তমী তিথিতে অনুষ্ঠিত হয় সপ্তমীবিহিত পূজা। মন্ত্র উচ্চারণের মধ্য দিয়ে দেবী দুর্গাসহ সকল প্রতিমার প্রাণ প্রতিষ্ঠা করা হয়। ফুল, বেলপাতা, নৈবেদ্য, বস্ত্রাদি সাজিয়ে দেবীকে পূজা করা হয়। এদিনের পূজায় নবপত্রিকা প্রতিষ্ঠা অন্যতম। নবপত্রিকা মূলত নয়টি গাছের সমাহার। এগুলো হলো- কদলী (কলা), দাড়িম্ব (ডালিম), ধান্য (ধান), হরিদ্রা (হলুদ), মানক (মানকচু), কচু, বিল্ব (বেল), অশোক এবং জয়ন্তী। একটি কলাগাছের সঙ্গে অন্য গাছের চারা বেঁধে দেওয়া হয়। তারপর একটি শাড়ি কাপড় পরানো হয়। একে বলা হয় কলাবৌ। নবপত্রিকার মধ্যে দেবী দুর্গা নয়টি ভিন্ননামে অধিষ্ঠিত। নবপত্রিকা পূজার মধ্য দিয়ে আমরা আমাদের জীবনদায়ী বৃক্ষকে পূজা করি। বৃক্ষকে সংরক্ষণ করি। আর এই বৃক্ষের মধ্যে আছে ঈশ্বরের শক্তি, দেবীর 'শক্তি। নবপত্রিকার মধ্য দিয়ে আমরা দেবী দুর্গাকেই পূজা করি। আলোচনা শেষে বলা যায়, দুর্গাপূজার মহাসপ্তমী তিথিতে বৃক্ষপূজার মধ্য দিয়ে আমরা বৃক্ষের উপকারিতা সম্পর্কে উপলব্ধি করতে পারি। পাশাপাশি বেশি বেশি বৃক্ষরোপণের মাধ্যমে আমাদের পরিবেশ রক্ষা ও ধর্মীয় আচার সম্পন্ন করতে পারি।"
        }
      ]
    },
    {
      "number": "9",
      "uddipok": "অর্ক রিক্সা চালিয়ে জীবিকা নির্বাহ করে। একদিন এক যাত্রী ভুলবশত তার রিক্সায় টাকার ব্যাগ ফেলে যান। অর্ক ব্যাগটি খুলে দেখে, তাতে অনেক টাকা রয়েছে। সে ব্যাগটি থানায় জমা দিতে চাইলে 'খ' নামক তার এক বন্ধু নিষেধ করে। সে টাকাগুলো নিজেদের মধ্যে ভাগ করে নেওয়ার কথা বলে। কিন্তু অর্ক তার কথায় কান না দিয়ে ব্যাগটি থানায় জমা দেয়। ব্যাগটির মালিক থানা থেকে ব্যাগটি নেওয়ার সময় অর্কর সাথে দেখা করে কৃতজ্ঞতা প্রকাশ করেন। তাকে পঞ্চাশ হাজার টাকা পুরস্কার দেন।",
      "tag": "CB 23",
      "sub_questions": [
        {
          "label": "ক",
          "question": "ধর্মের বাহ্য লক্ষণ কয়টি?",
          "explanation": "ধর্মের বাহ্য লক্ষণ দশটি। যথা- সহিষ্ণুতা, ক্ষমা, দয়া, চুরি না করা, শুচিতা, ইন্দ্রিয় সংযম, শুদ্ধ বুদ্ধি, জ্ঞান, সত্য এবং ক্রোধহীনতা।"
        },
        {
          "label": "খ",
          "question": "হিরণ্যকশিপু প্রহ্লাদকে মেরে ফেলতে চেয়েছিলেন কেন?",
          "explanation": "হরিভক্ত হওয়ার কারণে দৈত্যরাজ হিরণ্যকশিপু তার পুত্র প্রহ্লাদকে মেরে ফেলতে চেয়েছিলেন। সত্যযুগের দৈত্যরাজ হিরণ্যকশিপু ছিলেন প্রচণ্ড হরিবিদ্বেষী। কিন্তু তার ঘরেই জন্ম নিয়েছিলেন হরিভক্ত প্রহ্লাদ। তিনি শত চেষ্টাতেও প্রহ্লাদের হৃদয় থেকে হরিনাম মুছে ফেলতে ব্যর্থ হন। অবশেষে বাধ্য হয়ে হিরণ্যকশিপু পুত্র প্রহ্লাদকে বার বার মারার চেষ্টা করেন।"
        },
        {
          "label": "গ",
          "question": "'খ' চরিত্রটি পাঠের কোন চরিত্রের সাথে সাদৃশ্যপূর্ণ? ব্যাখ্যা করো।",
          "explanation": "খ' চরিত্রটি পাঠে উল্লেখিত উপাখ্যানের গাঁয়ের লোভী মোড়ল চরিত্রের সাথে সাদৃশ্যপূর্ণ। উপখ্যানে বর্ণিত গরিব কাঠুরিয়ার মতো গাঁয়ের লোভী মোড়ল নদীতে কাঠ কাটতে যায়। এরপর ইচ্ছে করে হাতের লোহার কুঠার নদীতে ফেলে দিয়ে কান্না শুরু করেন। তখন তার কান্নায় জলদেবতা একটি সোনার কুঠার নিয়ে উঠে এলেন। তিনি মোড়লকে বলেন, এই কুঠার কি তোমার? লোভী মোড়ল বলে উঠলেন, হ্যাঁ, হ্যাঁ, এটাই আমার কুঠার। জলদেবতা খুব রেগে গেলেন। তিনি সোনার কুঠার নিয়ে ডুব দিলেন নদীর ভেতরে আর উঠলেন না। মোড়ল বিরস বদনে, বিষণ্ণ মনে ফিরে গেলেন তাঁর গাঁয়ে। এরূপ লোভের দৃষ্টান্ত লক্ষ করা যায় উদ্দীপকের 'খ' চরিত্রটির মাঝে। উদ্দীপকে বর্ণিত, একদিন এক যাত্রী ভুলবশত অর্কের রিক্সায় টাকার ব্যাগ ফেলে যান। অর্ক ব্যাগটি খুলে দেখে, তাতে অনেক টাকা রয়েছে। সে ব্যাগটি থানায় জমা দিতে চাইলে 'খ' নামক তার এক বন্ধু নিষেধ করে। সে টাকাগুলো নিজেদের মধ্যে ভাগ করে নেওয়ার কথা বলে। অর্থাৎ তার আচরণে লোভের দৃষ্টান্ত পরিলক্ষিত হয়। এ কারণে বলা যায়, 'খ' চরিত্রটি পাঠে উল্লেখিত উপখ্যানের গাঁয়ের লোভী মোড়ল চরিত্রের সাথে সাদৃশ্যপূর্ণ।"
        },
        {
          "label": "ঘ",
          "question": "অর্কর কাজটি পাঠের কাঠুরিয়ার কাজের আলোকে মূল্যায়ন করো।",
          "explanation": "নিম্নের অনুরুপ নয়নের মধ্যে সততা গুণটির প্রতিফলন ঘটেছে। সবসময় সত্য কথা বলা এবং সৎপথে চলাকেই সততা বলে। আবার অন্য কারও জিনিস অন্যায়ভাবে গ্রহণ না করাও সর্ততা। অন্য কাউকে ঠকানো বা না জানিয়ে তার জিনিস নেওয়া থেকে বিরত থাকা হচ্ছে সততা। সততা মানুষের চরিত্রের একটি বড় নৈতিক গুণ এবং ধর্মের অঙ্গ। সততার সাথে যে কোনো কাজ করলে সেই কাজে খুব সহজেই সফল হওয়া যায়। আর যারা সবসময় সত্য কথা বলে এবং সৎপথে চলে সবাই তাদের ভালোবাসে এবং সম্মান করে। উদ্দীপকে নয়নের মধ্যে সততা গুণটির প্রতিফলন লক্ষ করা যায়। কারণ একদিন সে বাজার থেকে বাড়ি ফেরার সময় পথের ধারে একটি নতুন ব্যাগ দেখতে পায়। ব্যাগটিতে টাকা ভর্তি ছিল। কিন্তু সে ব্যাগটি না নিয়ে মালিকের কাছে পৌঁছে দেয়। মালিক ব্যাগটি পেয়ে খুশি হয়। অর্থাৎ অন্য কারও জিনিস সে অন্যায়ভাবে গ্রহণ না করে প্রকৃত মালিককে তার জিনিস যথাযথভাবে বুঝিয়ে দেয়। তার এই কর্মকাণ্ডে সততার দৃষ্টান্ত প্রতিফলিত হয়। পরিশেষে বলা যায়, সততা একটি মহৎ গুণ। যা উদ্দীপকে বর্ণিত নয়নের আচরণে লক্ষ করা যায়।"
        }
      ]
    },
    {
      "number": "10",
      "uddipok": "উদ্দীপক-১: হিমেশ দশম শ্রেণির ছাত্র। বর্তমানে সে মাঝে-মধ্যেই স্কুলে অনুপস্থিত থাকে। ধর্মীয় শিক্ষক বিকাশ বাবু হিমেশের খোঁজ নিয়ে জানতে পারেন, সে পেটের পীড়া বিশেষ করে অজীর্ণ, অম্বল ও আমাশয়ে ভুগছে। তাছাড়া তার হজমশক্তিও কম। তখন বিকাশ বাবু তাকে একটি বিশেষ আসনের অনুশীলন পদ্ধতি শিখিয়ে দৈন। আসনটি অনুশীলনের সময় হিমেশের দেহ দেখতে অনেকটা কচ্ছপের মতো দেখায়। উদ্দীপক-২: এক সময় পরেশের হাত-পা কাঁপত ও পায়ে শক্তি কম পেত। পরেশের বিষয়টি জানতে পেরে একজন যোগসাধক তাকে একটি বিশেষ আসনের অনুশীলন পদ্ধতি শিখিয়ে দেন। আসনটি অনুশীলনের ফলে পরেশ এখন আগের তুলনায় অনেক ভালো আছে। সে এখন অনেক বেশি হাসি-খুশি থাকে।",
      "tag": "CB 23,DIN.B 23",
      "sub_questions": [
        {
          "label": "ক",
          "question": "প্রহ্লাদ কোন কুলে জন্মগ্রহণ করেছিল?",
          "explanation": "প্রহ্লাদ দৈত্যকুলে জন্মগ্রহণ করেছিল।"
        },
        {
          "label": "খ",
          "question": "সমাজের প্রথম স্তর সম্পর্কে বুঝিয়ে লেখো।",
          "explanation": "পরিবারই সমাজের প্রথম স্তর। মানুষ পরিবারবদ্ধ হয়ে বাস করে। পরিবারের সকল সদস্যের স্বার্থ একসূত্রে গাঁথা থাকে। পরিবারে বড়দের কাছ থেকে ছোটরা আচার- আচরণ শেখে, অনুসরণ ও অনুকরণ করে। সহমর্মিতা ও পরমতসহিষ্ণুতা পারিবারিক, সামাজিক ও রাষ্ট্রীয় জীবনের একটি অতি প্রয়োজনীয় নৈতিক মূল্যবোধ যা পরিবার থেকেই অর্জিত হয়। সুতরাং পরিবারই সমাজের প্রথম বা ক্ষুদ্রতম স্তর হিসেবে কাজ করে।"
        },
        {
          "label": "গ",
          "question": "হিমেশ যে আসনটি অনুশীলন করে তার পদ্ধতি বর্ণনা করো।",
          "explanation": "নিম্নের অনুরুপ তাছকে '?' চিহ্নিত স্থানটি অর্ধকূর্মাসনকে নির্দেশ করে। অর্ধকূর্মাসন অনুশীলনের জন্য প্রথমে হাঁটু গেড়ে বসতে হয়। তখন দুই হাঁটু আর দুই পায়ের পাতা জোড়া লাগানো থাকে, নিতম্ব থাকে গোড়ালির উপরে। পায়ের তলা থাকে উপর দিকে ফেরানো। এসময় হাত হাঁটুর উপর আরাম করে পাতা থাকবে। হাঁটু থেকে পায়ের আঙুল পর্যন্ত সমস্ত অংশ মাটিতে লেগে থাকবে। এবার হাত দুটো সোজা করে দুই কানের পাশ দিয়ে মাথার উপর তুলতে হবে। নমস্কার করার ভঙ্গিতে এক হাতের তালু আর এক হাতের তালুর সাথে লাগিয়ে এক হাতের বুড়ো আঙ্গুল দিয়ে আর এক হাতের বুড়ো আঙ্গুল জড়িয়ে ধরতে হবে। হাত দুটো দুই কানের সঙ্গে লেগে থাকবে। মেরুদণ্ড সোজা থাকবে। এবার হাত সোজা রেখে নিশ্বাস ছাড়তে ছাড়তে কোমর থেকে প্রণাম করার মতো - ভঙ্গিতে কপাল মাটিতে ঠেকাতে হবে এবং হাতের সংযুক্ত তালু যতদূর সম্ভব দূরে মাটিতে রাখতে হবে। এ সময় যাতে নিতম্ব গোড়ালি থেকে উঠে না পড়ে এবং পেটে, বুকে, পাঁজরের দুইপাশে ও উরুতে হাল্কা চাপ পড়ে সেদিকে লক্ষ রাখতে হবে। শ্বাস-প্রশ্বাস স্বাভাবিক রেখে এই অবস্থায় নিশ্চল হয়ে ৩০ সেকেন্ড থাকতে হবে। এরপর নিঃশ্বাস নিতে নিতে আগের মতো বসতে হবে। তারপর হাত পা সোজা করে ৩০ সেকেন্ড শবাসনে বিশ্রাম নিতে হবে। এভাবে তিনবার করতে হবে।"
        },
        {
          "label": "ঘ",
          "question": "পরেশের অনুশীলনকৃত আসনটির কোনো প্রভাব আছে কি? পাঠ্যপুস্তকের আলোকে যুক্তি দাও।",
          "explanation": "নিম্নের অনুরুপ উদ্দীপকে স্মৃতির অনুশীলনকৃত আসনটি তথা বৃক্ষাসন শরীর ও মনের ওপর খুবই গুরুত্বপূর্ণ প্রভাব ফেলে। বৃক্ষাসন অনুশীলনকালে আসনকারীর দেহ বৃক্ষের মতো দেখায় বলে একে বৃক্ষাসন বলা হয়। বৃক্ষাসন নিয়মিত অনুশীলন করার ফলে শরীরের ভারসাম্য বজায় রাখার ক্ষমতা বাড়ে। পায়ের পেশির দৃঢ়তা ও স্থিতিস্থাপকতা বৃদ্ধি পায়। এর ফলে পায়ে জোর পাওয়া যায়, চলাফেরা করার ক্ষমতা বাড়ে। উরুর সংযোগস্থলের স্থিতিস্থাপকতা বজায় রাখতে সাহায্য করে। কোমর ও মেরুদণ্ডের শক্তি বৃদ্ধি পায়। বৃক্ষাসন অনুশীলন করলে হাতের ও পায়ের গঠন সুষ্ঠু ও সুন্দর হয়। হাঁটু, কনুই, বগল সমস্ত স্নায়ুতন্ত্রীতে রক্ত সঞ্চালন বৃদ্ধি পায় ও গ্রন্থি সবল ও নমনীয় হয়। পায়ের ব্যথায় বিশেষ উপকার পাওয়া যায় এবং পায়ে কোনো দিন বাত হতে পারে না। যাদের হাত-পা কাঁপে, বিশেষ করে পা দুর্বল তাদের জন্য বৃক্ষাসন অনুশীলন খুবই সহায়ক। অনেকের রক্তে অত্যধিক কোলেস্টেরেল থাকার দরুন বা অন্য কোনো কারণে পায়ের ধমনীতে শক্ত হলদে চর্বিজাতীয় পদার্থ জমে। নিয়মিত বৃক্ষাসন অনুশীলনে তা রোধ করা যায়। ফলে থ্রম্বোসিস হতে পারে না। উপরের আলোচনার পরিপ্রেক্ষিতে বলা যায়, বৃক্ষাসন নিয়মিত অনুশীলন স্মৃতির শারীরিক সুস্থতা বজায় রাখতে অনেক গুরুত্বপূর্ণ ভূমিকা রাখে। তাই আমরা এ আসনটি নিয়মিত অনুশীলন করব।"
        }
      ]
    },
    {
      "number": "11",
      "uddipok": "সুধীর বাবু একজন চাকরিজীবী। তার দুই ছেলে-মেয়ে পড়াশোনা করে। তিনি খুব অতিথিপরায়ণ। বাড়িতে কোনো অতিথি আসলে তাকে না খেয়ে যেতে দেন না। অন্যদিকে রাখাল বাবু সংসারের সবকিছু ত্যাগ করে আশ্রয়হীন অবস্থায় বিভিন্ন মন্দিরে মন্দিরে অবস্থান করেন। তিনি সারাক্ষণ ঈশ্বর চিন্তায় নিজেকে ব্যস্ত রাখেন। লোকালয় থেকে তিনি যে খাবার সংগ্রহ করেন তাই খেয়েই কোনো মতে বেঁচে থাকেন।",
      "tag": "CB 23,DIN.B 23",
      "sub_questions": [
        {
          "label": "ক",
          "question": "অবতারবাদ কী?",
          "explanation": "অবতার সম্পর্কে যে দার্শনিক চিন্তা-ভাবনা, তা অবতারবাদ নামে পরিচিত।"
        },
        {
          "label": "খ",
          "question": "একেশ্বরবাদ বলতে কী বোঝায়?",
          "explanation": "একেশ্বরবাদ অর্থ হলো শুধু একজন ঈশ্বরের ওপর বিশ্বাস স্থাপন করা। হিন্দুশাস্ত্র মতে, বিভিন্ন অবতার ও দেব-দেবী একই ঈশ্বরের বিভিন্ন প্রকাশ। ঈশ্বর এক ও অদ্বিতীয়। এ বিশ্বাসকেই বলা হয় একেশ্বরবাদ। অবতার ও দেব-দেবীরা এক পরমেশ্বরের ভিন্ন ভিন্ন গুণ ও শক্তির প্রকাশ। শ্রীমদ্ভগবদ্গীতায় উল্লেখ আছে, দেব-দেবীর আরাধনা করে মানুষ যে সাফল্য লাভ করে তা এক ঈশ্বরের অনুগ্রহের প্রকাশ মাত্র।"
        },
        {
          "label": "গ",
          "question": "উদ্দীপকে সুধীর বাবুর কর্মকান্ডের সাথে পাঠ্যবইয়ের কোন আশ্রমের মিল রয়েছে? ব্যাখ্যা করো।",
          "explanation": "কমল বাবুর কাজটি মানবজীবনের গার্হস্থ্য আশ্রমের পর্যায়ভুক্ত। মানুষ গার্হস্থ্য আশ্রমে বিবাহের মাধ্যমে সন্তান-সন্ততি লাভ এবং তাদের ভরণ-পোষণসহ পারিবারিক জীবনে প্রতিদিন পাঁচটি যজ্ঞ কর্মের অনুশীলন করে। এই পাঁচটি যজ্ঞ হচ্ছে: পিতৃযজ্ঞ, দৈবযজ্ঞ, ভূতযজ্ঞ, নৃযজ্ঞ ও ঋষিযজ্ঞ। মা-বাবার প্রতি কর্তব্য সম্পাদন করে একজন সন্তান পিতৃযজ্ঞ সম্পন্ন করে থাকে। প্রকৃতিদত্ত বস্তু ভোগ করার সময় মানুষ কৃতজ্ঞ চিত্তে ভগবানকে তার ভোগ্যবস্তু নিবেদন করে থাকেন। এই কর্মটিকে বলা হয় দৈবযজ্ঞ। ভূতযজ্ঞ হচ্ছে পাখিসহ অন্যান্য জীবজন্তুর আহার প্রদানসহ নানা প্রকার পরিচর্যা। অতিথি সেবাকে বলা হয় নৃযজ্ঞ। পদ্ধতিগতভাবে বেদসহ 'প্রয়োজনীয় গ্রন্থাদি পাঠের দ্বারা জ্ঞান ও নৈতিকতা অর্জনের প্রচেষ্টাকে বলা হয় ঋষিযজ্ঞ। এ সমস্ত কর্মের মধ্য দিয়ে সমাজের প্রতি মানুষ তার কর্তব্য সম্পাদন করেন। এসবই গার্হস্থ্য আশ্রমের কর্ম। এরূপ আশ্রমের প্রতিফলন ঘটেছে উদ্দীপকের কমল বাবুর কর্মকাণ্ডে। উদ্দীপকে বলা হয়েছে, কমল বাবু ছেলেমেয়ে স্ত্রীসহ পরিবারের সকলের দেখা-শোনা এবং ব্যয়ভার বহন করেন। অতিথি সেবাসহ সমাজের সকল দায়িত্ব নিষ্ঠার সাথে পালন করেন। তার এসব ধর্ম গার্হস্থ্য আশ্রমের অন্তর্ভুক্ত। কারণ গার্হস্থ্য আশ্রমে মানুষ সংসার ধর্ম এবং সামাজিক দায়িত্ব পালন করে থাকেন।"
        },
        {
          "label": "ঘ",
          "question": "রাখাল বাবুর পালনকৃত আশ্রমটি তোমার পাঠ্যপুস্তকের আলোকে বিশ্লেষণ করো।",
          "explanation": "হ্যাঁ, হ্যাঁ, সুবাস বাবুর কাজের মাধ্যমে অর্থাৎ সন্ন্যাস গ্রহণের মাধ্যমে ঈশ্বরলাভ সম্ভব বলে আমি মনে করি। আশ্রম জীবনের চতুর্থ পর্যায় হলো সন্ন্যাস আশ্রম। সন্ন্যাস শব্দের অর্থ সম্পূর্ণরূপে ত্যাগ। তাই এই আশ্রমে সন্ন্যাসী জাগতিক সকল কর্ম পরিত্যাগ করে কেবল ঈশ্বর চিন্তাতেই মগ্ন থাকেন। তিনি মাত্র দুপুর বেলায় আহারের সামগ্রী লোকালয় থেকে সংগ্রহ করেন। বাকি দুবেলা দুধ, ফল ইত্যাদি সংগ্রহ করে স্বল্প পরিমাণে আহার করেন। অতীত জীবনের সব স্মৃতি পরিহার করে একমনে ঈশ্বর চিন্তায় মগ্ন থাকেন। অর্থাৎ সন্ন্যাসী জাগতিক সকল কর্ম পরিত্যাগ করে কেবল ঈশ্বর চিন্তায় মগ্ন থাকেন। কর্মফলের বাসনা না করে কর্তব্যকর্ম করেন। এরূপ কর্মফলাসক্তি ও ভোগাসক্তি ত্যাগ করার কারণে তিনি ঈশ্বরলাভ করতে পারবেন। কারণ শাস্ত্র থেকে জানা যায়, সন্ন্যাস গ্রহণ করলেই মানুষ নারায়ণ বা দেবতা হয়ে যায়। সুবাস বাবুর কর্মকাণ্ডে সন্ন্যাস আশ্রমের বৈশিষ্ট্যগুলো পরিলক্ষিত হয়। তার বয়স হয়েছে। ফলে তিনি সংসারের মায়া ত্যাগ করে মঠ, আশ্রম, মন্দিরে রাত্রি যাপন করেন। দুপুরের খাবার লোকালয় থেকে সংগ্রহ করে আহার করেন এবং সব সময় ঈশ্বর চিন্তায় মগ্ন থাকেন। সকল কর্মবাসনা ত্যাগ করে কর্মে অবিচল থাকায় সুবাস বাবু ঈশ্বরলাভ করবেন বলে আমি বিশ্বাস করি। সুতরাং বলা যায়, সুবাস বাবুর সন্ন্যাস গ্রহণের মাধ্যমে মুক্তি বা মোক্ষলাভ - তথা ঈশ্বরলাভ করা সম্ভব হবে।"
        }
      ]
    }
  ]
}