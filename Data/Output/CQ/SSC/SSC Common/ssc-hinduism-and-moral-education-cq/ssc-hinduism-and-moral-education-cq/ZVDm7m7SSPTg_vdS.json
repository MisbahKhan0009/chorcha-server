{
  "title": "সকল বোর্ড ২০১৫",
  "subtitle": "হিন্দু ধর্ম ও নৈতিক শিক্ষা (9)",
  "questions": [
    {
      "number": "1",
      "uddipok": "মনোজ ও সুধাংশু দুই সহপাঠী। মনোজ বাড়ির পোষা গরু-ছাগলগুলো খুব যত্নের সাথে দেখাশোনা করে। অপরদিকে সুধাংশু বাড়ির চারদিকে ফলজ ও ঔষধি বৃক্ষের চারা রোপণ করে সেগুলোর পরিচর্যা করে। তারা বিশ্বাস করে এসব কর্মের মাধ্যমে তারা ঈশ্বরের সান্নিধ্য লাভে সমর্থ হবে।",
      "tag": "All.B 15",
      "sub_questions": [
        {
          "label": "ক",
          "question": "যোগীর নিকট ঈশ্বর কী?",
          "explanation": ""
        },
        {
          "label": "খ",
          "question": "'আত্মা জন্মরহিত, নিত্য, শাশ্বত এবং 'পুরাণ'-উক্তিটি ব্যাখ্যা কর।",
          "explanation": ""
        },
        {
          "label": "গ",
          "question": "মনোজ চরিত্রে ঈশ্বর সেবার কোন দিকটি ফুটে উঠেছে তা আলোচনা কর।",
          "explanation": ""
        },
        {
          "label": "ঘ",
          "question": "সুধাংশু কি তার কৃতকর্মে ঈশ্বরের সান্নিধ্য লাভ করতে পারবে? তোমার উত্তরের সপক্ষে যুক্তি দাও।",
          "explanation": ""
        }
      ]
    },
    {
      "number": "2",
      "uddipok": "প্রশান্ত বাবু তাঁর সন্তানদের উপযুক্ত করে গড়ে তোলার জন্য প্রয়োজনীয় সবকিছু করেন। অতিথি সেবাসহ পরিবার ও সমাজের প্রতি তাঁর কর্তব্য নিষ্ঠার সাথে সম্পাদন করেন। তাঁর প্রতিবেশী আশীষ বাবু সরকারি চাকরি থেকে অবসরে যাওয়ার কিছুকাল পর জাগতিক সকল কর্ম পরিত্যাগ করে কেবল ঈশ্বর চিন্তায় মগ্ন থাকেন। আশ্রয়হীন অবস্থায় লোকালয় থেকে সংগৃহীত আহার শুধু দিনের বেলা গ্রহণ করেন।",
      "tag": "All.B 15",
      "sub_questions": [
        {
          "label": "ক",
          "question": "মানুষের জীবনের প্রথম পঁচিশ বছরকে কী বলা হয়?",
          "explanation": ""
        },
        {
          "label": "খ",
          "question": "বানপ্রস্থ আশ্রমের জীবনযাপন প্রণালি বুঝিয়ে লেখ।",
          "explanation": ""
        },
        {
          "label": "গ",
          "question": "আশ্রম ধর্মানুযায়ী প্রশান্ত বাবু কোন পর্যায়ের অন্তর্ভুক্ত তা ব্যাখ্যা কর।",
          "explanation": ""
        },
        {
          "label": "ঘ",
          "question": "আশীষ বাবু কী ধর্ম নির্দেশিত পথে হাঁটছেন? তোমার উত্তরের সপক্ষে যুক্তি প্রদর্শন কর।",
          "explanation": ""
        }
      ]
    },
    {
      "number": "3",
      "uddipok": "গতকাল হঠাৎ করে ধীরেন্দ্র বাবু মারা গেলে তার পুত্ররা গ্রামবাসীর সহায়তায় পিতার অন্ত্যেষ্টিক্রিয়া সম্পন্ন করে। নির্দিষ্ট সময় অশৌচ পালনের পর আদ্যশ্রাদ্ধানুষ্ঠান ঘটা করে আয়োজন করে।",
      "tag": "All.B 15",
      "sub_questions": [
        {
          "label": "ক",
          "question": "মৃত্যু মানে কী?",
          "explanation": ""
        },
        {
          "label": "খ",
          "question": "জন্মভেদে নয়, বরং কর্মভেদেই বর্ণ বিভাজন'-কথাটি বুঝিয়ে লেখ।",
          "explanation": ""
        },
        {
          "label": "গ",
          "question": "ধীরেন্দ্র বাবুর পুত্রদের অশৌচ পালনের কারণ ব্যাখ্যা কর।",
          "explanation": ""
        },
        {
          "label": "ঘ",
          "question": "আদ্যশ্রাদ্ধানুষ্ঠান আয়োজনের মাধ্যমে ধীরেন্দ্র বাবুর পুত্ররা তার প্রতি গভীর শ্রদ্ধা জ্ঞাপন করেছে- তোমার উত্তরের সপক্ষে যুক্তি দাও।",
          "explanation": ""
        }
      ]
    },
    {
      "number": "4",
      "uddipok": "তাপস বিশ্ববিদ্যালয়ে পড়ালেখা করা অবস্থায় শিপ্রাকে ভালোবেসে মাল্যদানের মাধ্যমে বিয়ে করে। কিন্তু তার মা-বাবা এ ব্যাপারে কিছুই জানেন না। পড়ালেখা শেষে তাপস চাকরিতে যোগদান করলে তার মা-বাবা তাকে বিয়ের কথা বললে তাপস তাদেরকে সব কথা খুলে বলে। তখন তার মা-বাবা খুশিমনে শিপ্রাকে ঘরে তোলে।",
      "tag": "All.B 15",
      "sub_questions": [
        {
          "label": "ক",
          "question": "অধিবাস বিয়ের কয়দিন পূর্বে পালিত হয়?",
          "explanation": ""
        },
        {
          "label": "খ",
          "question": "সোহাগজল কী? বুঝিয়ে লেখ।",
          "explanation": ""
        },
        {
          "label": "গ",
          "question": "তাপস ও শিপ্রার বিয়েটি কোন প্রকারের তা ব্যাখ্যা কর।",
          "explanation": ""
        },
        {
          "label": "ঘ",
          "question": "তাপস ও শিপ্রা কি ধর্মীয় রীতি মেনে বিয়ে করেছিল? তোমার উত্তরের সপক্ষে যুক্তি প্রদর্শন কর।",
          "explanation": ""
        }
      ]
    },
    {
      "number": "5",
      "uddipok": "প্রভাবশালী ও বিত্তশালী জান্দাল মনে করে নিজেই সর্বেসর্বা। সে ঈশ্বর বলতে কিছু বোঝে না। সে মনে করে সে নিজেই ঈশ্বর এবং সর্বময় ক্ষমতার অধিকারী। কিন্তু তার ছেলে অসীম ঈশ্বরভক্ত। সে ঈশ্বর ছাড়া আর কিছুই বোঝে না। এতে ক্ষিপ্ত হয়ে জান্দাল তাকে অনেকবার মারতে চাইলেও সে বেঁচে যায়। তার বিশ্বাস ঈশ্বরই তাকে রক্ষা করেন এবং ঈশ্বর সর্বময়।",
      "tag": "All.B 15",
      "sub_questions": [
        {
          "label": "ক",
          "question": "প্রহ্লাদ কে ছিলেন?",
          "explanation": ""
        },
        {
          "label": "খ",
          "question": "ধার্মিকের স্বরূপ ব্যাখ্যা কর।",
          "explanation": ""
        },
        {
          "label": "গ",
          "question": "পাঠ্যবইয়ের কোন চরিত্রের সাথে জান্দাল চরিত্রের মিল খুঁজে পাওয়া যায় তা আলোচনা কর।",
          "explanation": ""
        },
        {
          "label": "ঘ",
          "question": "ঈশ্বর সর্বময় এবং তিনিই ধার্মিককে রক্ষা করেন। অসীমের এই বিশ্বাস ধর্মের জয় উপাখ্যানের আলোকে বিশ্লেষণ কর।",
          "explanation": ""
        }
      ]
    },
    {
      "number": "6",
      "uddipok": "",
      "tag": "All.B 15",
      "sub_questions": [
        {
          "label": "ক",
          "question": "হঠযোগ কী?",
          "explanation": ""
        },
        {
          "label": "খ",
          "question": "অষ্টাঙ্গযোগের ধারণা ব্যাখ্যা কর।",
          "explanation": ""
        },
        {
          "label": "গ",
          "question": "চিত্র: ১ আসনটির অনুশীলন পদ্ধতি বর্ণনা কর।",
          "explanation": ""
        },
        {
          "label": "ঘ",
          "question": "চিত্র: ২ আসনটি অনুশীলনের মাধ্যমে কী কী উপকার হতে পারে বলে তুমি মনে কর? উত্তরের সপক্ষে যুক্তি দাও।",
          "explanation": ""
        }
      ]
    },
    {
      "number": "7",
      "uddipok": "ধনাঢ্য ব্যবসায়ী নরেশ বাবু টেক্সিযোগে অফিসে যাওয়ার সময় অনেক গুরুত্বপূর্ণ কাগজপত্রের ফাইলটি টেক্সিতে রেখে নেমে যান। অনেকক্ষণ পর চালক ফাইলটি দেখে বিস্মিত হন। পরে ফাইলের উপরে থাকা মোবাইল নম্বরে ফোন করে চালক নরেশ বাবুকে ফাইলটি ফেরত দেন। এতে খুশি হয়ে নরেশ বাবু চালককে একটি টেক্সি কিনে দেন।",
      "tag": "All.B 15",
      "sub_questions": [
        {
          "label": "ক",
          "question": "ধর্মপথ কী?",
          "explanation": ""
        },
        {
          "label": "খ",
          "question": "'আত্মমোক্ষায় জগদ্ধিতায় চ'- উক্তিটি দ্বারা কী বোঝানো হয়েছে?",
          "explanation": ""
        },
        {
          "label": "গ",
          "question": "টেক্সি চালকের আচরণে কোন গুণটি প্রকাশ পেয়েছে? ব্যাখ্যা কর।",
          "explanation": ""
        },
        {
          "label": "ঘ",
          "question": "'নরেশ বাবু জলদেবতারই প্রতিচ্ছবি'- মূল্যায়ন কর।",
          "explanation": ""
        }
      ]
    },
    {
      "number": "8",
      "uddipok": "অজয় বাবু ছোট কাল থেকে নম্র ও ভদ্র। গুরুজনদের সে সবসময় শ্রদ্ধা করে। আর্থিক অনটনে পড়ালেখা বেশি করতে পারেনি। প্রাপ্তবয়সে একটি টেক্সি চালিয়ে কোনো রকমে দু'বেলা দু'মুঠো খেয়ে জীবনধারণ করে। একদিন টেক্সি চালানো শেষ করে বাসায় ফেরার পথে টেক্সির ভেতরে একটি কাগজের প্যাকেট দেখতে পেয়ে তা বাসায় নিয়ে আসে। বাসায় গিয়ে দেখে প্যাকেটের মধ্যে অনেক টাকা। তখন সে প্যাকেটের গায়ে থাকা একটি মোবাইলে ফোন করে সব বললে, প্যাকেটের মালিক প্যাকেট নিতে এসে আবেগে আপ্লুত হয়ে অজয় বাবুকে জড়িয়ে ধরে বলেন, এ প্যাকেট না পেলে তার আত্মহত্যা করা ছাড়া অন্য কোনো পথ ছিল না। অবশেষে প্যাকেটের মালিক অজয় বাবুকে প্রচুর টাকা পুরস্কার দেন।",
      "tag": "All.B 15,NDS 24",
      "sub_questions": [
        {
          "label": "ক",
          "question": "শিষ্টাচার কী?",
          "explanation": "নম্র, ভদ্র বা শিষ্ট আচরণকে বলে শিষ্টাচার।"
        },
        {
          "label": "খ",
          "question": "ধর্মপথ অনুসরণ-অনুশীলনের ক্ষেত্রে পরিবারের ভূমিকা ব্যাখ্যা করো।",
          "explanation": "ধর্মপথ অনুসরণ-অনুশীলনের ক্ষেত্রে পরিবারের ভূমিকা অত্যন্ত গুরুত্বপূর্ণ। পরিবারের বড়দের কাছ থেকে ছোটরা আচার-আচরণ শেখে। পরিবারের ছোটরা বড়দের অনুসরণ ও অনুকরণ করে। তাই পরিবারে ধর্মপথের অনুশীলন করা হলে ছোটরাও তাই শেখে। পরিবারে যদি সবসময় সত্য কথা বলার চর্চা হয় তাহলে সে পরিবারের কেউ মিথ্যার আশ্রয় নেয় না। এভাবে ধর্মপথ অনুশীলনে পরিবার গুরুত্বপূর্ণ ভূমিকা রাখে।"
        },
        {
          "label": "গ",
          "question": "পাঠ্যবইয়ের কোন চরিত্রের সাথে প্যাকেটের মালিক চরিত্রের সাদৃশ্য লক্ষ করা যায় তা ব্যাখ্যা করো।",
          "explanation": "পাঠ্যবইয়ের জলদেবতা চরিত্রের সাথে প্যাকেটের মালিক চরিত্রের সাদৃশ্য লক্ষণীয়। উদ্দীপকের প্যাকেটের মালিক তার টাকা ভর্তি প্যাকেটটি ট্যাক্সিতে ফেলে যায়। ট্যাক্সি চালক অজয় বাবু এ প্যাকেটটি পায়। প্যাকেটের গায়ে। পাওয়া ফোন নম্বরে ফোন করে প্যাকেটের মালিককে তা ফেরত দেয়। এতে প্যাকেটের মালিক খুশি হয়ে সততার পুরস্কার হিসেবে অনেক টাকা অজয়কে দিয়ে দেয়। প্যাকেটের মালিকের চরিত্রের অনুরূপ বৈশিষ্ট্যই পাঠ্যবইয়ের জলদেবতার সাথে সাদৃশ্যপূর্ণ। একবার এক কাঠুরিয়া নদীর তীরে কাঠ কাটছিল। অসতর্কতার বসে হঠাৎ তার কুঠারটি নদীতে পড়ে যায়। এতে কাঠুরিয়া দুঃখে কাঁদতে থাকে। এ দুঃখ দেখে জলদেবতার দয়া হয়। তিনি উঠে এসে সোনার ও রূপার কুঠার দিয়ে কাঠুরিয়াকে পরীক্ষা করেন। কিন্তু কাঠুরিয়া বলে সোনা ও রূপার কুঠার কোনোটিই তার নয়। কেবল লোহার কুঠারটিই নিজের বলে দাবি করে। তার এ সততায় মুগ্ধ হয়ে জলদেবতা তাকে সোনার ও রূপার কুঠার দুটিও দিয়ে দিলেন। সুতরাং দেখা যায় সততার মূল্যায়নের দিক দিয়ে জলদেবতা চরিত্রের সাথে প্যাকেটের মালিক চরিত্রটি সাদৃশ্যপূর্ণ।"
        },
        {
          "label": "ঘ",
          "question": "অজয় বাবুর কৃতকর্মটি গরিব কাঠুরিয়ার সততার আলোকে মূল্যায়ন করো।",
          "explanation": "তপনের সাথে পাঠ্যপুস্তকের কাঠুরিয়া চরিত্রের মিল পাওয়া যায়। উদ্দীপকে তপনকে একজন সত্যবাদী হিসেবে উপস্থাপন করা হয়েছে। তিনি সর্বদা সত্য ও ন্যায়ের পথে চলেন। কখনো কারো প্রতি অন্যায়- অবিচার সহ্য করেন না। তাই তপনকে নিয়ে সবাই অনেক গর্বিত। তার এরূপ সততা ও সত্যবাদিতা পাঠ্যবইয়ের গরিব কাঠুরিয়ার সততার-অনুরূপ। পাঠ্যপুস্তকে বর্ণিত, একবার এক গরিব কাঠুরিয়া নদীর তীরে এসে কাঠ কাটছিল। এ সময় কাঠুরিয়ার অসতর্কতায় তার কুঠারটা নদীতে পড়ে যায়। এতে কাঠুরিয়া মনের দুঃখে কাঁদতে লাগল। তার দুঃখ দেখে জলদেবতার দয়া হলো। তিনি নদীর ভেতর থেকে উঠে এলেন। তিনি সোনা ও রুপার কুঠার দেখিয়ে কাঠুরিয়াকে পরীক্ষা করলেন। কিন্তু সৎ কাঠুরিয়া সোনার বা রুপার কুঠার নিজের না হওয়ায় এগুলো নিজের বলে দাবি করলেন না। যখন জলদেবতা কাঠুরিয়ার লোহার কুঠার নিয়ে এলেন তখন সে এটিকে নিজের বলে চাইলেন। এতে তার চরিত্রের সততা গুণটি প্রকাশ পেল। তার সততায় মুগ্ধ হয়ে জলদেবতা তাকে সোনার ও রুপার কুঠার দুটিও দিয়ে দিলেন। আলোচনা শেষে তাই বলা যায়, গরিব কাঠুরিয়ার সত্যবাদিতায় জলদেবতা কর্তৃক পুরস্কৃত হওয়া যেন উদ্দীপকের তপনকে নিয়ে সবার গর্বিত হওয়ার অনুরূপ।"
        }
      ]
    },
    {
      "number": "9",
      "uddipok": "সুভাশীষ বাবু মা-বাবার একমাত্র সন্তান। তিনি মাকে খুবই ভালোবাসেন। পড়ালেখায় তার ছিল অসামান্য মেধা। একদিন এক সাধুর সাথে তার সাক্ষাৎ হলে সাধু তাকে ব্রহ্ম সাধনার কথা বলেন। সাধুর পরামর্শে তিনি মোক্ষলাভের উদ্দেশ্যে ব্রহ্ম সাধনার জন্য গৃহত্যাগ করতে গেলে মা তাকে বাধা দেন। অবশেষে তিনি মাকে বুঝিয়ে বলেন যে, যেখানে থাকুন না কেন মায়ের অন্তিম সময়ে অবশ্যই পাশে উপস্থিত থাকবেন। এ কথা বলে তিনি চলে যান।",
      "tag": "All.B 15,MCPC 24",
      "sub_questions": [
        {
          "label": "ক",
          "question": "শ্রীশঙ্করাচার্য কোন গ্রামে জন্মগ্রহণ করেন?",
          "explanation": "শ্রীশঙ্করাচার্য কালাড়ি নামক গ্রামে জন্মগ্রহণ করেন।"
        },
        {
          "label": "খ",
          "question": "জীব ও ব্রহ্মের মধ্যে কোনো পার্থক্য নেই'- বুঝিয়ে লেখো।",
          "explanation": "শ্রীশঙ্করাচার্যের মূলকথা হলো জীব ও ব্রহ্মে কোনো পার্থক্য নেই। শঙ্করাচার্যের প্রচারিত ধর্মের মূল কথা হলো অদ্বৈতবাদ। অর্থাৎ ব্রহ্ম সত্য জগৎ মিথ্যা, জীব যা ব্রহ্মও তাই। জীব ও ব্রহ্মে কোনো পার্থক্য নেই- এই কথাটি মূলত মানুষের প্রতি মানুষের এবং জীবের প্রতি মানুষের ভালোবাসাকে জাগিয়ে তোলে।"
        },
        {
          "label": "গ",
          "question": "শ্রীশঙ্করাচার্যের সাথে সুভাশীষ বাবুর চরিত্রের বৈসাদৃশ্যগুলো ব্যাখ্যা করো।",
          "explanation": "শ্রীশঙ্করাচার্যের সাথে সুভাশীষ বাবুর চরিত্রের বৈসাদৃশ্য লক্ষণীয়। সুভাশীষবাবু মা-বাবার একমাত্র সন্তান। একদিন এক সাধুর সাথে তার সাক্ষাৎ হলে সাধু তাকে ব্রহ্ম সাধনার কথা বলেন। সাধুর পরামর্শে তিনি মোক্ষলাভের উদ্দেশ্যে গৃহত্যাগ করতে চান। কিন্তু শ্রীশঙ্করাচার্যের গৃহত্যাগের পেছনে কোনো সাধুর প্রেরণা কাজ করেনি। শঙ্করের কোষ্ঠী দেখে পণ্ডিতরা তার খুব অল্প আয়ুর কথা জানায়। শঙ্কর একথা শুনতে পান। তিনি তার মাকে খুবই ভালোবাসতেন। টোলের ছাত্রদের পড়ানোর অবসরে যে সময়টুকু পেতেন তখন তিনি কেবল মায়ের সেবা করতেন কিন্তু মৃত্যুর কথা শুনে তার ভেতরে এক বিরাট পরিবর্তন আসে। তার মধ্যে জীবন ও জগৎ সম্পর্কে নতুন ভাবনা আসে। এ ভাবনা অনুযায়ী মোক্ষলাভই মানুষের চরম লক্ষ্য বলে তার কাছে মনে হয়। তাই ব্রহ্ম সাধনায় বাকি জীবন কাটিয়ে দেওয়ার জন্য তিনি গৃহত্যাগ করেন। তাই দেখা যায়, সুভাশীষের গৃহত্যাগ ও শঙ্করাচার্যের গৃহ ত্যাগের কারণ এক ছিল না। আর এই দিক দিয়েই এ চরিত্র দুটি বৈসাদৃশ্যপূর্ণ।"
        },
        {
          "label": "ঘ",
          "question": "শ্রীশঙ্করাচার্যের মতো সুভাশীষ বাবুও ছিলেন মাতৃভক্ত- মূল্যায়ন করো।",
          "explanation": "শ্রীশঙ্করাচার্যের মতো সুভাশীষবাবুও ছিলেন মাতৃভক্ত- মন্তব্যটি যথার্থ। শ্রীশঙ্করাচার্য, মাকে খুবই ভালোবাসতেন। টোলের ছাত্রদের পড়ানোর অবসরে যে সময়টুকু পেতেন তখন তিনি কেবল মায়ের সেবা করতেন। সুভাশীষের মধ্যেও মায়ের প্রতি অনুরূপ ভালোবাসা লক্ষণীয়। সুভাশীষবাবু মা-বাবার একমাত্র সন্তান। তিনি মাকে খুবই ভালোবাসেন। সাধুর পরামর্শে মোক্ষলাভের উদ্দেশ্য গৃহত্যাগ করতে চাইলে তার মা তাকে বাধা দেন। অবশেষে তিনি মাকে বুঝিয়ে বলেন যে, তিনি যেখানে থাকুন না কেন মায়ের অন্তিম সময়ে অবশ্যই পাশে উপস্থিত থাকবেন। শ্রীশঙ্করাচার্যও যখন ব্রহ্ম সাধনার জন্য গৃহত্যাগ করতে চান, তখন তার মা এতে রাজি ছিলেন না। অবশেষে তিনি অনেক বুঝিয়ে মাকে রাজি করালেন। মায়ের অন্তিম সময়ে তার পাশে উপস্থিত থাকার কথা দিলেন। মায়ের দেয়া কথা রাখার জন্য তিনি ঠিকই মায়ের অন্তিম শয্যায় উপস্থিত ছিলেন। এতে তার পরম মাতৃভক্তির পরিচয় প্রকাশ পায়, যা সুভাশীষের মধ্যেও বিদ্যমান। পরিশেষে বলা যায়, শ্রীশঙ্করাচার্যের মতো সুভাশীষবাবুও ছিলেন মাতৃভক্ত।"
        }
      ]
    }
  ]
}