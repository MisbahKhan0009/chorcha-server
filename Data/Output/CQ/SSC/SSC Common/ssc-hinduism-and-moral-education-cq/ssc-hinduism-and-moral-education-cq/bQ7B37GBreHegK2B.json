{
  "title": "মনিপুর উচ্চ বিদ্যালয় ও কলেজ, ঢাকা ২০২৪",
  "subtitle": "হিন্দু ধর্ম ও নৈতিক শিক্ষা (11)",
  "questions": [
    {
      "number": "1",
      "uddipok": "সাতক্ষীরা জেলার নদী উপকূলবর্তী জগন্নাথপুর গ্রামের প্রশান্ত বিশ্বাসের বসতভিটা নদীগর্ভে বিলীন হয়ে যাওয়ায় সে সর্বশান্ত হয়ে পড়ে। কিছুদিন যাবৎ সেখানে ত্রাণও পৌঁছাতে পারেনি। তাকে অভুক্ত অবস্থায় থাকতে হয়। যখন সে ত্রাণ পেল এমনি সময় মুমূর্ষু এক মহিলা তার কাছে খাবার প্রার্থনা করছে। তখন সে নিজে খাবার না খেয়ে তাকে দিয়ে দেয়। কারণ সে জানত মানবতাই ধর্ম।",
      "tag": "All.B 16,MHSC 24",
      "sub_questions": [
        {
          "label": "ক",
          "question": "অযোধ্যার রাজা কে ছিলেন?",
          "explanation": "অযোধ্যার রাজা ছিলেন দশরথ।"
        },
        {
          "label": "খ",
          "question": "মানুষকে শ্রেষ্ঠ জীব বলা হয় কেন?",
          "explanation": "নিম্নের অনুরুপঃ মানবতা গুণের কারণে মানুষকে সৃষ্টির শ্রেষ্ঠ জীব বলা হয়। মানৱতা একমাত্র গুণ, যা মানুষ ছাড়া অন্যকোনো জীবের মধ্যে থাকে না। তাই মানবতা গুণ দিয়েই মানুষকে অন্যান্য জীব থেকে পৃথক করা যায়। এ গুণের জন্য মানুষকে সৃষ্টির শ্রেষ্ঠ জীব বলা হয়।"
        },
        {
          "label": "গ",
          "question": "প্রশান্ত বিশ্বাসের সাথে রন্তিবর্মার সাদৃশ্য কোথায়? বর্ণনা করো।",
          "explanation": "মানবতার দিক দিয়ে উদ্দীপকের প্রশান্ত বিশ্বাস ও রাজা রন্তিবর্মার মধ্যে সাদৃশ্য পাওয়া যায়। উদ্দীপকের প্রশান্ত বিশ্বাস বেশ কিছুদিন অভুক্ত ছিলেন। কিন্তু যখনই খাবার হিসাবে কিছু ত্রাণ পেলেন তখনি একজন মুমূর্ষু মহিলা তার কাছে খাবার প্রার্থনা করেন। তখন তিনি তা না খেয়ে মহিলাকে দিয়ে দেন।' কারণ তিনি জানতেন মানবতাই ধর্ম। হিন্দুধর্মীয় উপাখ্যান থেকে জানা যায়, কৃষ্ণভক্ত রাজা রন্তিবর্মা একবার অযাচক বৃত্তি গ্রহণ করে আটচল্লিশ দিন না খেয়েছিলেন। ঊনপঞ্চাশতম দিনে এক ভক্তের কাছ থেকে কিছু খাবার পাওয়ার পরও নিজে না খেয়ে ক্ষুধার্ত ভিক্ষুক ও তার কুকুরকে খাইয়েছিলেন। এভাবেই তিনি মানবতার এক কঠিন দৃষ্টান্ত স্থাপন করেন। এই আলোচনা থেকে প্রতীয়মান হয় যে, প্রশান্ত বিশ্বাস ও রাজা রন্তিবর্মা উভয়ই মানবতার মতাদর্শে বিশ্বাসী।"
        },
        {
          "label": "ঘ",
          "question": "'মানবতাই ধর্ম'- কথাটি বিশ্লেষণ করো।",
          "explanation": "মানবতা একটি নৈতিক গুণ। তাই মানবতাই ধর্ম কথাটি যথার্থ। মানবতা ধর্মের অঙ্গ। আমরা জানি, সহিষ্ণুতা, ক্ষমা, দয়া, চুরি না করা, শুচিতা, ইন্দ্রিয় সংযম, শুদ্ধবুদ্ধি, জ্ঞান, সত্য ও অক্রোধ (রাগ না করা) এ দশটি যার মধ্যে আছে তাকে আমরা প্রকৃত মানুষ বলে আখ্যায়িত করতে পারি। কারণ মানবতার গঠন ও বিকাশে এ গুণগুলো অপরিহার্য। মানুষের প্রতি মানুষের রয়েছে দরদ, রয়েছে সংবেদনশীলতা। যুগে যুগে মানুষ সত্যের সাধনায় জীবন উৎসর্গ করেছে। মানুষের মঙ্গলের জন্য দুঃখ বরণ করেছে। সেবায়, ত্যাগে, কর্মে নিজেকে বিলিয়ে দিয়ে ধন্য হয়েছে। মানুষের কল্যাণ কামনায় নিজের মেধা, শ্রম কাজে লাগিয়ে সার্থক করেছে, করেছে মহান। নিরন্নকে অন্ন, বস্ত্রহীনে বস্ত্র, তৃষ্ণার্তকে জল, দৃষ্টিহীনে দৃষ্টি, রুগ্নকে ওষুধ, গৃহহীনে গৃহ, শোকার্তকে সান্ত্বনা দান করা মানবতারই আরেক নাম। আমরা আমাদের জীবনে মানবতার গুণগুলো অর্জন করব। আমরা প্রকৃত মানুষ হব। কারণ মানবতাই ধর্ম, অমানবিকতাই পাপ।"
        }
      ]
    },
    {
      "number": "2",
      "uddipok": "দিব্যেন্দু ইতিহাসের অধ্যাপক। সকালে পূজাফিক করে তিনি কর্মস্থলে বের হন। তিনি প্রতিদিন পশুপাখিদের খাবার দেন এবং দরিদ্র অসহায়দের প্রচুর দান-ধ্যান করেন। দিব্যেন্দু বাংলাদেশের প্রাচীন ইতিহাস ও ঐতিহ্য নিয়ে গবেষণা এবং গ্রন্থ রচনা করেন। সত্য ইতিহাস বর্ণনা করতে গিয়ে অনেক সময় তিনি প্রতিবন্ধকতার সম্মুখীন হন। কিন্তু তা সত্ত্বেও কখনও সত্য প্রচারে বিমুখ হন না এবং তাঁর বক্তব্য গ্রহণ করা না হলেও ভেঙে পড়েন না। এ সকল কারণে তিনি প্রশংসিত ও পুরস্কৃত হন।",
      "tag": "MHSC 24",
      "sub_questions": [
        {
          "label": "ক",
          "question": "তন্ত্রসার কী?",
          "explanation": "'তন্ত্রসার' একটি গ্রন্থের নাম, যে গ্রন্থে পঞ্চাঙ্গ প্রণামের উল্লেখ রয়েছে।"
        },
        {
          "label": "খ",
          "question": "আমরা দেবতাদের স্তব-স্তুতি করি কেন?",
          "explanation": "ঈশ্বরকে খুশি করার জন্যই আমরা দেবতাদের স্তব-স্তুতি করি। আমরা স্তব-স্তুতির মাধ্যমে দেবতাদের প্রশংসা করি। এতে তারা খুশি হন। দেবতাগণ ঈশ্বরের ভিন্ন ভিন্ন শক্তির প্রকাশ। তাই দেবতাগণ খুশি হলে ঈশ্বরও খুশি হন।"
        },
        {
          "label": "গ",
          "question": "দিব্যেন্দুর আচরণিক মূল্যবোধের মাধ্যমে সমাজ ও পরিবার কীভাবে উপকৃত হতে পারে তা তোমার পঠিত বিষয়বস্তুর আলোকে ব্যাখ্যা করো।",
          "explanation": "দিব্যেন্দু নৈতিক মূল্যবোধ এবং ধর্মপথ দ্বারা উদ্বুদ্ধ। তার আচরণিক মূল্যবোধ দ্বারা সমাজ ও পরিবার উপকৃত হতে পারে। নৈতিক মূল্যবোধ অনুসারে কোনো কাজ ন্যায় ও কল্যাণকর হলে তা ধর্ম হিসেবে বিবেচিত হবে। আবার যা ভালো নয় তা করলে অর্ধম হবে। বস্তুত সত্য ও ন্যায়ের পথই ধর্মপথ। সত্যকে কখনও ধ্বংস করা যায় না। আবার যিনি সত্যাশ্রয়ী তার ক্ষতিও করা যায় না। তিনি পরিবার ও সমাজের মঙ্গলই করেন। তার কর্ম ও আচরণ পরিবার ও সমাজের অনুকরণীয় ও শিক্ষণীয়। যারা এই মূল্যবোধে বিশ্বাসী তারাই মূলত সমাজের, সমাজস্থিত মানুষের, পরিবারের প্রকৃত কল্যাণ সাধন করেন।"
        },
        {
          "label": "ঘ",
          "question": "দিব্যেন্দুর দৃষ্টান্ত প্রমাণ করে যে, 'সৎকর্ম কখনও বিফলে যায় না'- পঠিত বিষয়বস্তুর আলোকে মূল্যায়ন করো।",
          "explanation": "নিম্নের অনুরুপঃ দিব্যেন্দুর দৃষ্টান্ত সৎকর্মের সফলতার প্রমাণ বহন করে। সৎপথ ও ন্যায়ের কাজ সৎলোক ও ধার্মিকের কাজ। সমাজে অন্যায়, অপকর্ম সবসময় থাকে। অনেক ক্ষেত্রে দেখা যায় অন্যায়ের শক্তিই বাহ্যিকভাবে বেশি। এক্ষেত্রে সৎলোকেরা তাদের চারিত্রিক গুর্ণ দ্বারা অন্যায়ের প্রতিবিধান করেন। তারা কখনও ভয় পান না। জাগতিক কোনো লোভ-লালসা তাদের মাঝে কাজ করে না। তারা যা কিছু করেন সবই ঈশ্বরের জন্য করেন। অন্যান্য লোকজন তাদের জন্য কী করল তা তারা দেখেন না। তাদের সফলতা. এক সময় আসেই। তারা ঈশ্বরের নিকট পুরস্কৃত হন। অনুচ্ছেদের দিব্যেন্দু সত্যচিন্তা, কর্মদ্বারা পরিচালিত হন। তিনি একজন ধার্মিক। জীবের প্রতি তার অসীম দয়া, তিনি একজন ঐতিহাসিক ও গবেষক। অনেক সময় তিনি সত্য ইতিহাস তুলে ধরার ক্ষেত্রে বাধা-বিঘ্নের সম্মুখীন হন। তবুও তিনি সত্য প্রকাশ থেকে বিচ্যুত হন না। সত্য প্রকাশই তার একমাত্র আরাধ্য কাজ। এজন্য তিনি শেষ পর্যন্ত জয়ী হন। সকলের কাছে তিনি প্রশংসিত ও পুরস্কৃত হন। উপর্যুক্ত আলোচনার পরিশেষে বলা যায়, দিব্যেন্দুর দৃষ্টান্ত প্রমাণ করে 'সৎকর্ম কখনও বিফলে যায় না।'"
        }
      ]
    },
    {
      "number": "3",
      "uddipok": "নমিতা দশম শ্রেণির ছাত্রী। আচার-ব্যবহারে সে অমায়িক। গুরুজনদের সাথে দেখা হলে সে মাথানত করে অভিবাদন জানায়। এ জন্য গুরুজনরা তার প্রতি সবসময়ই সদয় থাকে। কিন্তু তার বাবার প্রতি সে মাঝে মাঝে রেগে যায়। কারণ তার বাবা একজন ধূমপায়ী। নমিতা ও তার মা অনেক বোঝানোর পরও তিনি এই অবস্থান থেকে বেরিয়ে আসতে পারছেন না, তবে চেষ্টা করছেন। বর্তমানে তিনি কাজটির জন্য খুবই অনুতপ্ত।",
      "tag": "DB, BB 19,RB, DIN.B, CB, CTG.B, SB, JB 19,MHSC 24,BDS 24",
      "sub_questions": [
        {
          "label": "ক",
          "question": "স্মৃতিশাস্ত্র কাকে' বলে?,",
          "explanation": "বেদের পরে কর্তব্য ও অকর্তব্য ধর্ম বা অধর্ম নির্ণয়ের জন্য রচিত গ্রন্থাবলিকে বলা হয় 'স্মৃতিশাস্ত্র'।"
        },
        {
          "label": "খ",
          "question": "আমাদের ধর্ম পালন করার কারণ বুঝিয়ে লেখো।",
          "explanation": "নিম্নের অনুরুপঃ জীবনকে সুন্দর ও কল্যাণময় করার জন্য আমরা ধর্ম পালন করি। ব্যক্তি, পরিবার ও সমাজ জীবনে ধর্ম পালনের গুরুত্ব অপরিসীম। ধর্ম ও ধর্মনীতি মানুষকে নম্র, ভদ্র ও বিনয়ী করে তোলে। মানবিক মূল্যবোধের উন্নতি এবং পরিবার ও সমাজ সুন্দরভাবে পরিচালনা করতে ধর্ম পালন করা প্রয়োজন। তাই পরিবার এবং সমাজকে সুন্দর, মানবিক ও কল্যাণকর করার জন্য আমরা ধর্ম পালন করি।"
        },
        {
          "label": "গ",
          "question": "নমিতা গুরুজনদের প্রতি কোন ধরনের প্রণাম করে থাকে? ব্যাখ্যা করো।",
          "explanation": "উদ্দীপকের নমিতা গুরুজনদের প্রতি যে প্রণাম করে তা হলো অভিবাদন। প্রণাম বলতে বোঝায় প্রকৃষ্টরূপে নমন বা নমস্কার। হরিচরণ বন্দ্যোপাধ্যায়ের 'বঙ্গীয় শব্দকোষ' গ্রন্থ অনুযায়ী প্রণাম চার প্রকার। যথা- ১. অভিবাদন, ২. পঞ্চাঙ্গ প্রণাম, ৩. অষ্টাঙ্গ প্রণাম ও ৪. নমস্কার। বাক্যের দ্বারা 'প্রণাম করি' বলে আনত হওয়াকে বলা হয় অভিবাদন। অনেক সময় বাক্য উচ্চারণ না করে কেবল আনত হয়েও অভিবাদন জানানো হয়। উদ্দীপকেও অভিবাদনের প্রতি ইঙ্গিত করা হয়েছে। উদ্দীপকে বলা হয়েছে, দশম শ্রেণির ছাত্রী নমিতা আচার-ব্যবহারে অমায়িক। গুরুজনদের সাথে দেখা হলে সে মাথানত করে অভিবাদন জানায়। এ জন্য গুরুজনরা তার প্রতি সবসময়ই সদয় থাকে। এ থেকে বোঝা যায়, নমিতা গুরুজনদের প্রতি যেভাবে সম্মান প্রদর্শন, করে তা হলো অভিবাদন। কারণ অভিবাদন করতে হয় আনত হয়ে অর্থাৎ মাথা নত করে। তাই বলা যায়, নমিতা অভিবাদনের মাধ্যমে গুরুজনদের প্রণাম করে।"
        },
        {
          "label": "ঘ",
          "question": "পারিবারিক ও সামাজিক জীবনে নমিতার বাবার কাজটির প্রভাব বিশ্লেষণ করো।",
          "explanation": "পারিবারিক ও সামাজিক জীবনে নমিতার বাবার কাজটি অর্থাৎ ধূমপানের প্রভাব অত্যন্ত নেতিবাচক। ধূমপান করা এক ধরনের মাদকাসক্তি। কারণ ধূমপান, মদ, গাঁজা, আফিম, হেরোইন, ফেনসিডিল ইত্যাদি মাদকের অন্তর্ভুক্ত। এগুলো একবার গ্রহণ করা শুরু হলে তা নেশায় পরিণত হয় আর সহজে ছাড়া যায় না। ধূমপায়ী সময় মতো ধূমপান করতে না পারলে অস্থির হয়ে ওঠে। ধূমপানের ফলে নানাবিধ রোগ হয়। যেমন- নিউমোনিয়া, ব্রংকাইটিস, যক্ষ্মা, ফুসফুসের ক্যান্সার, আলসার, ক্ষুধামান্দ্য, হৃদরোগ ইত্যাদি। তা ছাড়া ধূমপান শুধু ধূমপায়ীরই ক্ষতি করে না, অন্যদেরও ক্ষতির কারণ। ধূমপানের কারণে মানুষ সামাজিকভাবে অনেক সময় হেয় প্রতিপন্ন হয়। মুখে সবসময় দুর্গন্ধ থাকে। এজন্য অন্যের সাথে কথা বলার সময় অনেকক্ষেত্রে লজ্জা পেতে হয়। এসব অস্বস্তির কারণে মানসিক ক্ষতি হয়। ধূমপানের দ্রব্যাদি ক্রয়ের অর্থ যোগাড় করতে ধূমপায়ী কখনো কখনো অসৎ উপায় অবলম্বন করতেও দ্বিধা করে না। প্রায়ই এমন দেখা যায় যে, ধূমপান দিয়ে শুরু হয়ে শেষ পর্যন্ত অন্যান্য নেশা জাতীয় দ্রব্যে আসক্ত হয়ে পড়ে। এর ফলে পারিবারিক ও সামাজিক শান্তি-শৃঙ্খলা বিনষ্ট হয়। উপরের আলোচনার পরিপ্রেক্ষিতে বলা যায়, পারিবারিক ও সামাজিক জীবনে ধূমপান তথা মাদকের প্রভাব অত্যন্ত ভয়াবহ। মাদকাসক্ত হয়ে আজকাল অনেক যুবক বিভিন্ন অপরাধমূলক কর্মকাণ্ডে লিপ্ত হয়ে পারিবার ও সামাজের শান্তি ও নিরাপত্তা বিনষ্ট করছে।"
        }
      ]
    },
    {
      "number": "4",
      "uddipok": "মানবজীবনকে সুন্দর ও কল্যাণকর করার জন্য প্রাচীন মুনি-ঋষিরা হিন্দুধর্মের আচার-আচরণে বেশ কিছু সংস্কার করে গেছেন। এই সংস্কারের শিক্ষায় প্রভাবিত হয়ে মলয় বাবু তার একমাত্র সন্তান অনিককে গুরুগৃহে প্রেরণ করেন। গুরুর কাছে শিক্ষা শেষে অনিক নিজে একটি বিশেষ অনুষ্ঠানের মাধ্যমে গৃহে প্রবেশ করে এবং সংসারধর্ম আরম্ভ করে।",
      "tag": "All.B 18,MHSC 24",
      "sub_questions": [
        {
          "label": "ক",
          "question": "দশবিধ সংস্কারের মধ্যে সর্বশ্রেষ্ঠ কোনটি?",
          "explanation": "দশবিধ সংস্কারের মধ্যে বিবাহ সর্বশ্রেষ্ঠ।"
        },
        {
          "label": "খ",
          "question": "উপনয়ন বলতে কী বোঝায়? ব্যাখ্যা করো।",
          "explanation": "হিন্দু ধর্মানুসারী পরিবারের সন্তানের শিক্ষাজীবনে প্রবেশের শুরুতে মা-বাবা যে ধর্মীয় অনুষ্ঠান পালন করেন, তাকে উপনয়ন বলে। উপনয়ন দশবিধ সংস্কারের মধ্যে একটি। হিন্দু ঐতিহ্য অনুসারে, এটি হিন্দু বালকদের শিক্ষারম্ভকালীন অনুষ্ঠান। ঐতিহ্যবাহী এই অনুষ্ঠানের মাধ্যমে বালকরা ব্রাহ্মণ্য সংস্কারে দীক্ষিত হয়।"
        },
        {
          "label": "গ",
          "question": "কোন অনুষ্ঠানের মাধ্যমে অনিক গুরুগৃহ থেকে ফিরে আসে? উক্ত অনুষ্ঠানের শিক্ষা তার পরবর্তী জীবনে কী প্রভাব ফেলতে পারে? ব্যাখ্যা করো।",
          "explanation": "সমাবর্তন অনুষ্ঠানের মাধ্যমে অনিক গুরুগৃহ থেকে ফিরে আসে। হিন্দুরা সমগ্রজীবনে দশটি মাঙ্গলিক অনুষ্ঠান পালন করে। এগুলো দশবিধ সংস্কার নামে পরিচিত। এই দশটি সংস্কারের মধ্যে সমাবর্তন অন্যতম। বস্তুত প্রাতিষ্ঠানিক পাঠ শেষে কিংবা গুরুগৃহ থেকে নিজ গৃহে ফিরে আসার সময় যে অনুষ্ঠান করা হয় তাই সমাবর্তন। এই অনুষ্ঠানে শিক্ষক মহাশয় বা গুরু শিক্ষাথীকে অনেক মূল্যবান উপদেশ দেন। বিশেষত শিক্ষাজীবনের পরবর্তী সময়ে নিজেকে সুন্দরভাবে পরিচালনার জন্য সমাবর্তন অনুষ্ঠানের শিক্ষক বা গুরুর উপদেশগুলো গুরুত্বপূর্ণ ভূমিকা রাখে। কেননা শিক্ষার্থীকে ওই অনুষ্ঠানে শিক্ষকরা যেসব মূল্যবান উপদেশ দেন তা শিক্ষার্থীর ভবিষ্যৎ জীবনের দিকনির্দেশনাস্বরূপ। উপদেশগুলো শিক্ষার্থীদের যথাযথভাবে পালন করতে হবে। তবেই উদ্দীপকের অনিকের মতো শিক্ষার্থী জীবনে সফলতা পাবে। পরিবারের মুখ উজ্জ্বল করতে পারবে এবং সেই সাথে দেশের জন্যও অবদান রাখতে পারবে। তাই বলা যায়, সমাবর্তন অনুষ্ঠানের শিক্ষা একজন শিক্ষার্থী হিসেবে অনিকের পরবর্তী জীবনে ব্যাপক প্রভাব ফেলতে পারে।"
        },
        {
          "label": "ঘ",
          "question": "মানবজীবনের সুকুমার বৃত্তিগুলির বিকাশে সংসারধর্ম পালনের গুরুত্ব মূল্যায়ন করো।",
          "explanation": "হিন্দুশাস্ত্র অনুসারে মানুষের পুরো জীবনে যে দশটি সংস্কার বা মাঙ্গলিক অনুষ্ঠান রয়েছে তার মধ্যে বিবাহের সংস্কারটি শ্রেষ্ঠ। কেননা বিবাহের মাধ্যমে সংসারধর্ম পালন করা যায়। সংসারধর্ম হলো ধর্মীয় জীবনের চর্চা। স্ত্রী হচ্ছে পুরুষের সহধর্মিণী। স্ত্রীকে বাদ দিয়ে পুরুষের কোনো ধর্মকার্যই সম্পন্ন হয় না। সংসারধর্ম পালনের মাধ্যমে পুরুষ সন্তানের জনকরূপে লাভ করেন পিতৃত্ব এবং নারী জননীরূপে লাভ করেন মাতৃত্ব। সংসারধর্ম পালনের মাধ্যমেই পৃথিবীর বুকে মাতা, পিতা, পুত্র, কন্যা নিয়ে গড়ে ওঠে সুখের সংসার। এই সংসারকে কেন্দ্র করেই প্রেম-প্রীতি, স্নেহ, বাৎসল্য প্রভৃতি মানবমনের সুকুমার বৃত্তিগুলো পরিপূর্ণরূপে বিকশিত হয়। সংসারধর্ম বলতে বিবাহের পরবর্তী জীবনকেই বোঝায়। এই সময় স্বাভাবিকভাবেই স্ত্রী, পুত্র, কন্যা সকলের প্রতি পুরুষের প্রেম-প্রীতি, স্নেহ ইত্যাদি প্রকাশ পায়। সংসারধর্ম পালনের সময় পিতা-মাতাকে পরিবারের ভরণ-পোষণের সমস্ত দায়িত্ব নিতে হয়। এর মধ্য দিয়ে সংসারের প্রতি তাদের সকল দায়িত্ববোধ ও শ্রদ্ধা প্রকাশ পায়। তাই সংসারধর্ম পালনের সময় একজন মানুষের মানবিকতার পরিপূর্ণ প্রকাশ ঘটে। আর এভাবে গড়ে ওঠে আলোকিত মানুষ। ওপরের আলোচনা থেকে বলা যায়, মানবজীবনের সুকুমার বৃত্তিগুলির পূর্ণ বিকাশে সংসারধর্ম পালনের গুরুত্ব অপরিসীম।"
        }
      ]
    },
    {
      "number": "5",
      "uddipok": "দ্বিজেন্দ্রনাথ একজন ধর্মপ্রাণ ব্যক্তি। তার বয়স ৭৫ বছর। তিনি সংসারে থেকেও অত্যন্ত সংযমী। তিনি সংসারের সমস্ত দায়িত্ব পুত্রের হাতে অর্পণ করে মন্দিরে মন্দিরে ঈশ্বর ধ্যানে মগ্ন থাকেন। এতেও তার আত্মতৃপ্তি হয় না বিধায় তিনি জীবনের পরম প্রাপ্তির উদ্দেশ্যে সংসার ত্যাগের সিদ্ধান্ত নেন।",
      "tag": "MHSC 24,RCS 24",
      "sub_questions": [
        {
          "label": "ক",
          "question": "একেশ্বরবাদ কী?",
          "explanation": "ব্রহ্ম বা ঈশ্বর এক ও অদ্বিতীয়- এই বিশ্বাসই একেশ্বরবাদ।"
        },
        {
          "label": "খ",
          "question": "প্রত্যাহার বলতে কী বোঝায়?",
          "explanation": "নিম্নের অনুরুপঃ ঈশ্বর যখন জীবের মধ্যে আত্মারূপে অবস্থান করেন তখন তাঁকে জীবাত্মা বলা হয়। জগতের সকল সৃষ্টির মূলে রয়েছেন ঈশ্বর। তাঁর অনেক নাম। যেমন- ব্রহ্ম, ভগবান, পরমাত্মা ইত্যাদি। জীবাত্মা পরমাত্মারই অংশ। অর্থাৎ পরমাত্মা বা ঈশ্বর জীবদেহে আত্মারূপে থাকেন। তাই উনবিংশ শতকের প্রখ্যাত দার্শনিক ও ধর্মীয়-সাংস্কৃতিক ব্যক্তিত্ব স্বামী বিবেকানন্দ বলেছিলেন- 'ঈশ্বর বহুরূপে আমাদের সম্মুখেই আছেন'। এ বহুরূপ বলতে জীবাত্মাকেই বোঝানো হয়।"
        },
        {
          "label": "গ",
          "question": "দ্বিজেন্দ্রনাথ সংসারে থেকে জীবনের কোন স্তরে অবস্থান করছেন তা তোমার পঠিত বিষয়বস্তুর আলোকে ব্যাখ্যা করো।",
          "explanation": "দ্বিজেন্দ্রনাথ সংসারে থেকে জীবনের বানপ্রস্থ আশ্রম স্তরে অবস্থান করছেন। জীবনের তৃতীয় পর্যায় হলো বানপ্রস্থ আশ্রম। এই আশ্রমে মানুষ সংসারের দায়-দায়িত্ব সন্তানের ওপর ন্যস্ত করে নির্জন পরিবেশে অবসর জীবনযাপন করে। বানপ্রস্থ আশ্রমে ব্যক্তিকে তাঁর জীবনচর্চায় সংযম, ত্যাগ, নির্লোভ আচরণের বিধান পালন করতে হয়। কিংবা কোনো ধর্মীয় প্রতিষ্ঠানে সেবা বা পূজা-অর্চনার মাধ্যমে বৈরাগ্যময় জীবনযাপন করা যায়। যেমনটি উদ্দীপকের দ্বিজেন্দ্রনাথ করেছেন। উদ্দীপকের দ্বিজেন্দ্রনাথ একজন ধর্মপ্রাণ ব্যক্তি। তার বয়স ৭৫ বছর। তিনি সংসারে থেকেও অত্যন্ত সংযমী। তাই সংসারের সমস্ত দায়িত্ব তিনি পুত্রের হাতে অর্পণ করে মন্দিরে মন্দিরে ঈশ্বর ধ্যানে মগ্ন থাকেন। এ কারণে বলা যায়, দ্বিজেন্দ্রনাথ সংসারে থেকে জীবনের বানপ্রস্থ আশ্রমের স্তরে অবস্থান করছেন।"
        },
        {
          "label": "ঘ",
          "question": "'জীবনের পরম প্রাপ্তি লাভে দ্বিজেন্দ্রনাথের সিদ্ধান্তটি ছিল যৌক্তিক'- তোমার উত্তরের সপক্ষে যুক্তি দাও।",
          "explanation": "দ্বিজেন্দ্রনাথ সম্পূর্ণরূপে সংসার ত্যাগ করে সন্ন্যাস জীবনযাপনের সিদ্ধান্ত নিয়েছেন- তার সিদ্ধান্তটি যৌক্তিক ছিল। দ্বিজেন্দ্রনাথ সন্তানের হাতে দায়িত্ব তুলে দিয়ে মন্দিরে মন্দিরে ঈশ্বর ধ্যানে মগ্ন থাকেন। এতেও তাঁর আত্মতৃপ্তি হয় না বিধায় তিনি জীবনের পরম প্রাপ্তির উদ্দেশ্যে সংসার ত্যাগের সিদ্ধান্ত নেন। তার এই কাজের আলোকে বলা যায়, তিনি সন্ন্যাস জীবনযাপন করার সিদ্ধান্ত নিয়েছেন। সন্ন্যাস শব্দের অর্থ সম্পূর্ণরূপে ত্যাগ। সন্ন্যাস জীবন সম্পর্কে শাস্ত্রবচন আছে' 'দণ্ডগ্রহণমাত্রেণ নরো নারায়ণো ভবেৎ'- অর্থাৎ সন্ন্যাস গ্রহণ করলেই মানুষ নারায়ণ বা দেবতা হয়ে যান। তবে এর মূল প্রতিপাদ্য হচ্ছে কর্মফলাসক্তি ও ভোগাসক্তি ত্যাগ। এ সম্পর্কে শ্রীমদ্‌ভগবদ্গীতায় বলা হয়েছে- অনাশ্রিতঃ কর্মফলং কার্যং কর্ম করোতি যঃ। স সন্ন্যাসী চ যোগী চ ন নিরগ্নির্ন চাক্রিয়ঃ ॥ (৬/১) অর্থাৎ, কর্মফলের বাসনা না করে যিনি কর্তব্যকর্ম করেন, তিনিই সন্ন্যাসী, তিনিই যোগী। উপর্যুক্ত আলোচনার পরিশেষে বলা যায়, জীবনের পরম প্রাপ্তি তথা ঈশ্বর লাভের জন্য দ্বিজেন্দ্রনাথের সিদ্ধান্তটি ছিল যৌক্তিক।"
        }
      ]
    },
    {
      "number": "6",
      "uddipok": "সুমিতাদের বাড়িতে প্রতিবছর হেমন্ত ঋতুতে একটি ধর্মাচারের আয়োজন করা হয়। উক্ত আয়োজনটি মূলত তার ভাই হৃদয়কে কেন্দ্র করে। এ উপলক্ষে হৃদয়কে বিভিন্ন ধরনের খাবার খাওয়ানো হয়। অন্যদিকে শরনদের গ্রামে প্রতিবছর বসন্ত ঋতুতে একটি ধর্মানুষ্ঠানের আয়োজন করা হয়। যদিও অনুষ্ঠানটি মূলত বৈষ্ণবদের কিন্তু তাতে সকল ধর্মের লোকই আবির খেলায় অংশগ্রহণ করে। অনুষ্ঠানটি উপলক্ষে তিনদিনব্যাপী মেলারও আয়োজন করা হয়। মেলায় অনেক লোকের সমাগম ঘটে।",
      "tag": "DB, BB 19,RB, DIN.B, CB, CTG.B, SB, JB 19,MHSC 24,BDS 24",
      "sub_questions": [
        {
          "label": "ক",
          "question": "সংক্রান্তি কাকে বলে?",
          "explanation": "বাংলা মাসের শেষ দিনকে বলা হয় সংক্রান্তি।"
        },
        {
          "label": "খ",
          "question": "\"বার মাসে তের পার্বণ\"- বুঝিয়ে লেখো।",
          "explanation": "হিন্দুধর্মালম্বীরা সারা বছর নানা উৎসব-অনুষ্ঠান করে থাকে, এ জন্য বলা হয় 'বার মাসে তের পার্বণ'। হিন্দুধর্মের উৎসবগুলোর মধ্যে কিছু আছে ধর্মানুষ্ঠান। আর কিছু আছে লোকাচার। মূলত এসব অনুষ্ঠানের মাধ্যমে জীবনকে কল্যাণময়, সুখময় ও আনন্দময় করার চেষ্টা থাকে সতত। যেসব আচার-আচরণ আমাদের জীবনকে সুন্দর ও মঙ্গলময় করে গড়ে তোলে, তা ধর্মাচার বা লোকাচার নামে স্বীকৃত। অপরদিকে ধর্মশাস্ত্রে পূজা এবং অবশ্যপালনীয় বিভিন্ন অনুষ্ঠানের নির্দেশ দেওয়া আছে। এগুলোকে বলা হয় ধর্মানুষ্ঠান। সংক্রান্তি, গৃহপ্রবেশ, জামাইষষ্ঠী, রাখীবন্ধন, দীপাবলি, বর্ষবরণ, দোলযাত্রা, রথযাত্রা প্রভৃতি ধর্মাচার ও ধর্মানুষ্ঠান। হিন্দুধর্মাবলম্বীরা সারা বছর এসব উৎসব- অনুষ্ঠান পালন করে বলে 'বার মাসে তের পার্বণ' বলা হয়।"
        },
        {
          "label": "গ",
          "question": "সুমিতাদের বাড়িতে প্রতিবছর কোন ধর্মাচারের আয়োজন করা হয়? বর্ণনা করো।",
          "explanation": "নিম্নের অনুরুপঃ ঋতুদের বাড়িতে যে উৎসবের আয়োজন করা হয়েছে সেটি ভ্রাতৃদ্বিতীয়া বা ভাইফোটা। ভ্রাতৃদ্বিতীয়া উৎসবটি কার্তিক মাসের শুক্লা দ্বিতীয়া তিথিতে পালন করা হয়। এ দিনটি বড়ই পবিত্র। পুরাণে উল্লেখ আছে- কার্তিকের শুক্লা দ্বিতীয়া তিথিতে যমুনাদেবী তাঁর ভাই যমের মঙ্গল কামনায় পূজা করেন। তাঁরই পুণ্যফলে যমদেব অমরত্ব লাভ করেন। এ কল্যাণব্রত স্মরণে রেখেই বোনেরা ভ্রাতৃদ্বিতীয়া অনুষ্ঠানটি পালন করে। ভাইকে যাতে কোনো বিপদ- আপদ স্পর্শ না করে সে কামনা থেকে বোনরা ভাইয়ের কপালে ফোঁটা দেয়। তাই এই অনুষ্ঠানকে ভাইফোঁটাও বলা হয়ে থাকে। এই দিনে বোনদেরকে ভাইয়ের মঙ্গল-কামনায় উপবাস থাকতে হয়। ভাইয়ের কপালে বাঁ হাতের কড়ে অথবা অনামিকা আঙুল দিয়ে চন্দনের (ঘি, কাজল বা দধিও হতে পারে) ফোঁটা দিয়ে ভাইয়ের দীর্ঘায়ু কামনা করতে হয়। এসময় বলতে হয়- 'ভাইয়ের কপালে দিলাম ফোঁটা, যমের দুয়ারে পড়ল কাঁটা।' উদ্দীপকে দেখা যায়, এক বিশেষ তিথিতে ঋতু তার ভাইয়ের কপালে - চন্দন মাখিয়ে দেয়। মূলত এই অনুষ্ঠানটিকেই ভ্রাতৃদ্বিতীয়া বলা হয় যার মধ্য দিয়ে ভাইবোনের ভালোবাসার বন্ধন দৃঢ় হয়।"
        },
        {
          "label": "ঘ",
          "question": "সামাজিক ও পারিবারিক জীবনে শরনদের গ্রামে অনুষ্ঠিত ধর্মানুষ্ঠানটির প্রভাব বিশ্লেষণ করো।",
          "explanation": "নিম্নের অনুরুপঃ পারিবারিক ও সামাজিক জীবনে সুমনার পালনকৃত অনুষ্ঠানটি তথা দোলযাত্রা ধর্মানুষ্ঠানের প্রভাব বিশ্লেষণ করা হলো- উদ্দীপকে বলা হয়েছে, সুমনাদের বাড়িতে একটি ধর্মানুষ্ঠানের আয়োজন করা হয়। অনুষ্ঠানটিতে একে অপরকে আবির দিয়ে রাঙিয়ে দেয়। এ উপলক্ষ্যে সুমনাদের বাড়িতে অনেক আত্মীয়-স্বজনের আগমন ঘটে। এখানে আবির দিয়ে একে অপরকে রাঙিয়ে দেওয়া দ্বারা বৈষ্ণবীয় ধর্মানুষ্ঠান দোলযাত্রা অনুষ্ঠানটিকে বোঝানো হয়েছে। দোলযাত্রা একটি গুরুত্বপূর্ণ ধর্মীয় ও সামাজিক অনুষ্ঠান। দোলযাত্রা উপলক্ষ্যে বিভিন্ন স্থানে অনুষ্ঠিত মেলা ও আবির ক্রয়-বিক্রয়ের সাথে অর্থনৈতিক গুরুত্ব জড়িত। এই ধর্মানুষ্ঠান পালনের মাধ্যমে ধনী-গরিব, ধর্ম- বর্ণ নির্বিশেষে সকল শ্রেণির মানুষের মধ্যে গড়ে ওঠে সাম্য, ভ্রাতৃত্ববোধ ও প্রীতির বন্ধন। দোলযাত্রা উৎসবে পরস্পর পরস্পরকে রং বা আবির মাখিয়ে এবং পূজার আগের দিন অর্থাৎ ফাল্গুনী শুক্লা চতুর্দশীর দিন 'বুড়ির ঘর' বা 'মেড়া' পুড়িয়ে অমঙ্গলকে দূর করার প্রতীকী অনুষ্ঠান করার মধ্য দিয়ে সামাজিক বন্ধনের সৃষ্টি হয়। এ উৎসবের দিন সকাল থেকেই শত্রু- মিত্র, নারী-পুরুষ নির্বিশেষে সবাই বিভিন্ন প্রকার রং নিয়ে খেলায় মত্ত হয়। ভেদাভেদ ভুলে সবাই এক হয়ে একে অপরকে রাঙিয়ে দেয়। সব ধর্ম-বর্ণের মানুষ এ উৎসবে অংশগ্রহণ করে। ফলে তাদের মধ্যে ভ্রাতৃত্ববন্ধনের সৃষ্টি হয়। সব ভেদাভেদ এবং বৈষম্য হ্রাস পায়। সবাই সবাইকে আপন করে নেয়। বর্তমানে এ উৎসবটি একটি সর্বজনীন উৎসবে পরিণত হয়েছে। আলোচনা শেষে তাই বলা যায়, পারিবারিক ও সামাজিক জীবনে দোলযাত্রা ধর্মানুষ্ঠানটি অনেক গুরুত্বপূর্ণ ভূমিকা পালন করে।"
        }
      ]
    },
    {
      "number": "7",
      "uddipok": "পলাশ কলেজের একজন ভালো ছাত্র। ক্লাসের পড়াশোনার পাশাপাশি সে বেদ অধ্যয়ন করে। হঠাৎ পলাশের মধ্যে পরিবর্তন আসে। তার কাছে মনে হয়, পৃথিবীর ভোগ-বিলাস এগুলো কিছুই নয়। মোক্ষলাভই মানুষের জীবনের একমাত্র উদ্দেশ্য। তখন সে মোক্ষলাভের উদ্দেশ্যে সন্ন্যাস জীবন গ্রহণ করে।",
      "tag": "All.B 17,MHSC 24",
      "sub_questions": [
        {
          "label": "ক",
          "question": "হিন্দুধর্মের অপর নাম কী?",
          "explanation": "হিন্দুধর্মের অপর নাম সনাতন ধর্ম।"
        },
        {
          "label": "খ",
          "question": "বৈদিক সাহিত্য বলতে কী বোঝায়?",
          "explanation": "বৈদিক সাহিত্য হচ্ছে হিন্দুধর্মের আদি ও প্রধান ধর্মগ্রন্থ। বৈদিক সাহিত্য বা বেদ নামক ধর্মগ্রন্থ সংস্কৃত ভাষায় রচিত। এর রচনাকাল খ্রিষ্টপূর্ব ২৫০০ থেকে ৯৫০ অব্দের মধ্যে বলে পণ্ডিতরা মনে করেন। এ গ্রন্থে স্রষ্টা ও প্রকৃতির বিষয় বর্ণনা করা হয়েছে। এই বর্ণনা সংহিতা, ব্রাহ্মণ, আরণ্যক ও উপনিষদ নামের চারটি অংশে বিভক্ত।"
        },
        {
          "label": "গ",
          "question": "পলাশের পঠিত ধর্মগ্রন্থটির বিষয়বস্তু লেখ।",
          "explanation": "উদ্দীপকে পলাশের পঠিত ধর্মগ্রন্থটি হলো বেদ। মহর্ষি কৃষ্ণদ্বৈপায়ন বিষয়বস্তু ও রচনা রীতির পার্থক্য অনুসারে বেদকে ঋগ্বেদ, সামবেদ, যজুর্বেদ ও অথর্ববেদে ভাগ করেন। ঋগ্বেদে রয়েছে স্কৃতি ও প্রার্থনামূলক মন্ত্র। স্তুতি অর্থ প্রশংসা আর প্রার্থনা অর্থ কোনো কিছু চাওয়া। বেদের এ অংশে ১০৪৭২টি মন্ত্র রয়েছে। মন্ত্রগুলো পদ্যে বা ছন্দে রচিত। বস্তুত ঋগ্বেদে অগ্নি, ইন্দ্র, বিষ্ণু, ঊষা, রাত্রি প্রভৃতি দেব-দেবীর স্তুতি ও প্রার্থনামূলক মন্ত্র রয়েছে। সামবেদে রয়েছে গান। যজ্ঞে দেবতাদের উদ্দেশ্যে এই গান গাওয়া হয়। বেদের এ অংশে সর্বমোট ১৮১০টি মন্ত্র আছে। যজুর্বেদেও রয়েছে এমন কিছু মন্ত্র যেগুলো যজ্ঞ করার সময় পাঠ করা হয়। এখানে যজ্ঞের নিয়ম ও পদ্ধতিও বর্ণনা করা হয়েছে। যজুর্বেদ কৃষ্ণ ও শুক্ল নামে দুভাগে বিভক্ত। দুটি মিলিয়ে মোট ৪০৯৯টি মন্ত্র রয়েছে। চিকিৎসাবিজ্ঞান, বাস্তুশিল্পসহ মানব জীবনের বিভিন্ন ক্ষেত্রের জ্ঞান নিয়ে সংকলিত হয়েছে অথর্ববেদ। এখানে প্রায় ৬০০০টি মন্ত্র রয়েছে।"
        },
        {
          "label": "ঘ",
          "question": "পলাশের পঠিত ধর্মগ্রন্থ তার জীবনকে সুন্দর করবে'- কথাটির তাৎপর্য লেখ।",
          "explanation": "'পলাশের পঠিত ধর্মগ্রন্থ বা বেদ তার জীবনকে সুন্দর করবে'- উক্তিটি যথার্থ। বেদ পাঠের মাধ্যমে স্রষ্টা, বিশ্বপ্রকৃতি ও জীবন সম্পর্কে জ্ঞানলাভ করা যায়। এ কারণে বেদের প্রতিটি শাখার বিশেষ গুরুত্ব রয়েছে। ঋগ্বেদসংহিতা পাঠের মাধ্যমে বিভিন্ন দেব-দেবী সম্পর্কে জানা যায় এবং তাঁদের স্তুতি বা প্রশংসা করা হয়। পাশাপাশি অগ্নি, ইন্দ্র, ঊষা, রাত্রি, বায়ু ইত্যাদি প্রাকৃতিক শক্তির মাধ্যমে ঈশ্বরের অসীম ক্ষমতা উপলব্ধি করা যায়। যজুর্বেদ হচ্ছে যজ্ঞের মন্ত্রের সংগ্রহ। যজুর্বেদ ও সামবেদ থেকে বিভিন্ন সময়ে যজ্ঞানুষ্ঠানের বর্ষপঞ্জি বা ঋতু সম্পর্কে ধারণা পাওয়া যায়। অথর্ববেদ হচ্ছে চিকিৎসা বিজ্ঞানের মূল। এখানে নানা প্রকার রোগব্যাধি এবং সেগুলোর প্রতিকারের ওষুধ হিসেবে বিভিন্ন লতা, গুল্ম ও বৃক্ষের বর্ণনা রয়েছে। আয়ুর্বেদ চিকিৎসাশাস্ত্রের আদি উৎস এই অথর্ববেদসংহিতা। অথর্ববেদ থেকে বাস্তব জীবনের আরও বিভিন্ন দিক সম্পর্কে জ্ঞান লাভ করা যায়। উদ্দীপকের কলেজ ছাত্র পলাশ নিয়মিত বেদ অধ্যয়ন করে। একপর্যায়ে তার উপলব্ধি হয়, মোক্ষলাভই মানুষের জীবনের একমাত্র উদ্দেশ্য। এই জ্ঞানের মূল উৎস হলো বেদ। বেদ পাঠ করে দেব-দেবীদের কর্মযজ্ঞের কথা জেনে মোক্ষলাভের জ্ঞান পাওয়া যায়। সুতরাং পলাশ দেব-দেবীর কর্মযজ্ঞকে আদর্শ মনে করে বেদ পাঠের মাধ্যমে জীবনকে সুন্দর করতে পারবে। সুতরাং বলা যায়, 'পলাশের পঠিত ধর্মগ্রন্থ তার জীবনকে সুন্দর করবে'- উক্তিটি যথার্থ।"
        }
      ]
    },
    {
      "number": "8",
      "uddipok": "বাঁধন বাবু এলাকায় একটি বালিকা বিদ্যালয় ও একটি মহিলা কলেজ প্রতিষ্ঠা করেছেন। এ কারণে তাদের এলাকায় প্রভূত উন্নতি সাধিত হয়েছে। এলাকার মানুষ এজন্য তাকে খুব প্রশংসা করে। তিনিও এসবের মধ্যেই বেঁচে থাকতে চান। কিন্তু তার ভাই রমেশ বাবুর এসবের দিকে খেয়াল নেই। তিনি প্রতি বছর বাড়িতে একটি অনুষ্ঠানের আয়োজন করেন। এই অনুষ্ঠানে তিনি সব ধর্ম ও বর্ণের লোককে নিমন্ত্রণ করেন। এ সময় তার বাড়িতে একটি মিলন মেলার সৃষ্টি হয়।",
      "tag": "RB, DIN.B, CB, CTG.B, SB, JB 19,MHSC 24,BDS 24",
      "sub_questions": [
        {
          "label": "ক",
          "question": "স্বামী বিবেকানন্দ কার নিকট ত্যাগের মন্ত্রে দীক্ষিত হন?",
          "explanation": "স্বামী বিবেকানন্দ শ্রীরামকৃষ্ণের নিকট ত্যাগের মন্ত্রে দীক্ষিত হন।"
        },
        {
          "label": "খ",
          "question": "'সত্যই সকল ধর্মের ভিত্তি'- বুঝিয়ে লেখ।",
          "explanation": "নিম্নের অনুরুপঃ সকল ধর্মেরই ভিত্তি এক এবং তা হলো সত্য। সকল ধর্মের লক্ষ্য হলো ঈশ্বরলাভ। আর একমাত্র সত্যের মধ্য দিয়েই ঈশ্বরলাভের পথ প্রসারিত। সৎ হওয়া আর সৎ কর্ম করা ধর্মের অঙ্গ। ঈশ্বর সবসময় এবং সর্বত্র বিরাজমান- এ সত্যকে মনে ধারণ করে ঈশ্বরের আরাধনা করতে হবে। সকল ধর্মে এক ঈশ্বরকে সকল সৃষ্টির মূল বলা হয়। এজন্য স্বামী বিবেকানন্দ বলতেন 'সত্যই সকল ধর্মের ভিত্তি।'"
        },
        {
          "label": "গ",
          "question": "বাঁধন বাবুর মধ্যে স্বামী বিবেকানন্দের কোন গুণটি লক্ষ করা যায়? ব্যাখ্যা করো।",
          "explanation": "বাঁধন বাবুর মধ্যে স্বামী বিবেকানন্দের নারীশিক্ষা অনুরাগ গুণটি লক্ষ্য করা যায়। মহামনীষী স্বামী বিবেকানন্দ নারী স্বাধীনতায় বিশ্বাসী ছিলেন। তিনি নারী শিক্ষাকে জোরালোভাবে সমর্থন করতেন। বৈদিক যুগের মৈত্রেয়ী, গাগী প্রমুখ বিদুষী নারীর উল্লেখ করে তিনি বলেছেন- সেই যুগে নারীরা যদি এত শিক্ষালাভ করতে পারে, তা হলে এযুগের নারীরা পারবে না কেন? তাঁর মতে, যে জাতি নারীদের সম্মান দেয় না, সে জাতি কখনো বড় হতে পারে না। তিনি মনে করতেন, নারীর অবস্থার উন্নতি না করে বিশ্বের মঙ্গলসাধন করা সম্ভব নয়। এ জন্য তিনি নারী শিক্ষার উপর জোর দিয়েছিলেন। প্রতিটি সমাজের উন্নয়নের মূল চাবিকাঠি হলো আর্থ-সামাজিক ক্ষেত্রে নারী ও পুরুষের সহাবস্থান। উদ্দীপকে বলা হয়েছে, বাঁধন বাবু এলাকায় একটি বালিকা বিদ্যালয় ও একটি মহিলা কলেজ প্রতিষ্ঠা করেছেন। এখানে বাঁধন বাবুর কাজের মাধ্যমে স্বামী বিবেকানন্দের নারীশিক্ষা অনুরাগ গুণটি প্রকাশ পেয়েছে। তিনিও স্বামীজীর মতো নারীশিক্ষার গুরুত্ব উপলব্ধি করতে পেরেছেন। তিনি বুঝতে পেরেছেন দেশ ও জাতির উন্নতির জন্য এ কাজটি অত্যন্ত জরুরি। নারীরাও যদি পুরুষের মতো সমান সুযোগ-সুবিধা পায় তা হলে তারাও দেশের উন্নয়নে সমান অবদান রাখতে পারবে।"
        },
        {
          "label": "ঘ",
          "question": "রমেশ বাবুর মধ্যে স্বামী বিবেকানন্দের অসাম্প্রদায়িক চেতনারই বহিঃপ্রকাশ ঘটেছে'- মন্তব্যটির যথার্থতা মূল্যায়ন করো।",
          "explanation": "রমেশ বাবুর মধ্যে স্বামী বিবেকানন্দের অসাম্প্রদায়িক চেতনারই বহিঃপ্রকাশ ঘটেছে'- মন্তব্যটি যথার্থ। স্বামী বিবেকানন্দের কাছে কোনো জাতিভেদ ছিল না। তিনি বলতেন, নিচ জাতি, মূর্খ, দরিদ্র, অজ্ঞ, মুচি, মেথর সকলেই আমাদের ভাই। এ কারণে তিনি বর্ণ, গোত্র এবং শ্রেণি-পেশা নির্বিশেষে সকল মানুষের সেবা করাকেই পরম ধর্ম বলে মনে করতেন। ধনী-দরিদ্র, মুচি-মেথর কোনো পার্থক্য নেই। কোনো মানুষ অস্পৃশ্য নয়, পেশা তার যা-ই হোক। তাঁর এ আদর্শে উদ্বুদ্ধ হয়ে ব্রাহ্মণ যুবকরা পর্যন্ত কলেরাপীড়িত চণ্ডালদের পাশে বসে তাদের সেবা করেছেন। স্বামীজী সমাজের নিচু স্তরের মানুষদের প্রতি উঁচু স্তরের মানুষের অত্যাচারের প্রতিবাদ করেছেন। তাঁর কাছে সবাই সমান ছিল। তিনি সব শ্রেণি-পেশার মানুষকে সমান মনে করতেন। -উদ্দীপকের রমেশ বাবুর ক্ষেত্রে লক্ষ করা যায়, তিনি প্রতি বছর বাড়িতে একটি অনুষ্ঠানের আয়োজন করেন। এই অনুষ্ঠানে তিনি সব ধর্ম ও বর্ণের লোককে নিমন্ত্রণ করেন। এ সময় তার বাড়িতে একটি মিলন মেলার সৃষ্টি হয়। সব ধর্ম ও বর্ণের লোককে নিমন্ত্রণ করার মাধ্যমে রমেশ বাবুর মধ্যে স্বামী বিবেকানন্দের অসাম্প্রদায়িক চেতনার প্রকাশ পেয়েছে। সব মানুষই এক ঈশ্বরের সৃষ্টি এবং তিনি সবাইকে সম্মান করে পাঠিয়েছেন। কর্মের কারণে মানুষের অবস্থার ভিন্নতা হলেও সবাই সমান। এ কারণে তিনি মানবসেবা বা জীবসেবাকে পরমধর্ম মনে করতেন। উপরের আলোচনার পরিপ্রেক্ষিতে বলা যায়, রমেশ বাবু স্বামী বিবেকানন্দের মতো অসাম্প্রদায়িক চেতনার মানুষ। তিনি ধর্ম-বর্ণের ভেদাভেদ ভুলে সবাইকে পারিবারিক অনুষ্ঠানে নিমন্ত্রণ করেন। এর ফলে সমাজে সকল ধর্ম-বর্ণের মানুষের মধ্যে সৌহার্দ্যপূর্ণ সম্পর্ক গড়ে ওঠে।"
        }
      ]
    },
    {
      "number": "9",
      "uddipok": "মৌমিতার বোনের জন্মের সাত দিন পরেই তার ঠাকুরমার মৃত্যু হয়। প্রিয় ঠাকুরমাকে হারিয়ে সে একা হয়ে পড়ে এবং মায়ের কাছে দুঃখ প্রকাশ করলে মা তাকে জীবাত্মা সম্পর্কে একটি ধর্মগ্রন্থের বক্তব্য বুঝিয়ে বলেন। মৌমিতা তা উপলব্ধি করতে পেরে শ্রদ্ধায় ঈশ্বরের প্রতি মাথা নত করে।",
      "tag": "MHSC 24",
      "sub_questions": [
        {
          "label": "ক",
          "question": "ব্রহ্ম থেকে কী সৃষ্টি হয়েছে?",
          "explanation": "ব্রহ্ম থেকে জীবের সৃষ্টি হয়েছে।"
        },
        {
          "label": "খ",
          "question": "ঈশ্বরকে কেন আদি শক্তি বলা হয়?",
          "explanation": "আদিতে এ মহাবিশ্ব ছিল না। তখন সব ছিল অন্ধকার। তারপর এলো আলো, জল এবং জলের পরে পৃথিবী। পৃথিবীর পরে এলো গাছপালা, কীট- পতা, জীবজন্তু, মানবকুল প্রভৃতি। এ সবকিছুর মূলে রয়েছেন ঈশ্বর। তাই ঈশ্বরকে আদি শক্তি বলা হয়।"
        },
        {
          "label": "গ",
          "question": "অনুচ্ছেদে মৌমিতার মা কোন ধর্মগ্রন্থের বক্তব্য তুলে ধরেন? পঠিত বিষয়বস্তুর আলোকে ব্যাখ্যা করো।",
          "explanation": "অনুচ্ছেদে মৌমিতার মা শ্রীমদ্ভগবদ্গীতার বক্তব্য তুলে ধরেন। ঈশ্বরই আত্মা। মানবাত্মা পরমাত্মার অংশ। এজন্য 'আত্মার কোনো প্রকার বিনাশ নেই। শ্রীমদ্ভগবদ্গীতায় এ সম্পর্কে বলা হয়েছে- 'বাসাংসি জীর্ণানি যথা বিহায় নবানি গৃহ্লাতি নরোহপরাণি তথা শরীরাণি বিহায় জীর্ণা ন্যন্যানি সংযাতি নবানি দেহী।' (২/২২) অর্থাৎ, মানুষ পুরাতন কাপড় পরিত্যাগ করে যেমন নতুন কাপড় পরিধান করে, আত্মাও তেমনি পুরাতন দেহ পরিত্যাগ করে নতুন দেহে প্রবেশ করে। আত্মার এই দেহ পরিবর্তনকে জন্ম ও মৃত্যু বলে। উদ্দীপকে মৌমিতার মা ঠাকুরমার মৃত্যুর কষ্ট দূর করার জন্য মৌমিতাকে জীবাত্মা সম্পর্কে একটি ধর্মগ্রন্থের বক্তব্য বুঝিয়ে বলেন। অর্থাৎ তিনি গীতার অন্তর্ভুক্ত উল্লেখিত বক্তব্য বুঝিয়ে বলেন।"
        },
        {
          "label": "ঘ",
          "question": "মৌমিতার উপলব্ধিটি তোমার পঠিত বিষয়বস্তুর আলোকে মূল্যায়ন করো।",
          "explanation": "ঈশ্বরের ক্ষমতা সম্পর্কে মৌমিতার উপলব্ধি অত্যন্ত যৌক্তিক। ঈশ্বর এ মহাবিশ্বের মাঝে যা কিছু আছে সকল কিছুর সৃষ্টিকর্তা, পালনকর্তা। তিনি আবার এই সকল কিছুর ধ্বংসকর্তাও। তাঁর ন্যায় ক্ষমতাবান আর কেউ নেই। এ বিশ্বের সকল জীবের মাঝেই তিনি অবস্থান করেন আত্মারূপে। তিনি জন্মরহিত, নিত্য, শাশ্বত এবং পুরাণ। আমরা তাঁর দয়ার কারণে বেঁচে থাকি, পৃথিবীতে অবস্থান করি। আবার তাঁরই ইচ্ছায় আমরা এ পৃথিবী থেকে চলে যাব। উদ্দীপকে প্রিয় ঠাকুরমাকে হারিয়ে মৌমিতা একা হয়ে পড়ে এবং মায়ের কাছে দুঃখ প্রকাশ করলে মা তাকে জীবাত্মা সম্পর্কে একটি ধর্মগ্রন্থ তথা গীতার বক্তব্য বুঝিয়ে বলেন। মৌমিতা তা উপলব্ধি করতে পেরে শ্রদ্ধায় ঈশ্বরের প্রতি মাথানত করে। শ্রীমদ্ভগবদ্গীতায় ভগবান শ্রীকৃষ্ণ অর্জুনকে উপদেশ দিতে গিয়ে জীবের মাঝে ঈশ্বরের অবস্থান তুলে ধরেছেন। তিনি বলেন- 'অহমাত্মা গুড়াকেশ সর্বভূতাশয়স্থিতঃ। অহমাদিশ্চ মধ্যঃ ভূতানামন্ত এব চ ॥ (১০/২০) অর্থাৎঃ হে অর্জুন! আমি সকল প্রাণীর হৃদয়স্থিত আত্মা, আমি ভূতসকলের আদি-মধ্য ও অন্ত। আমাদের জন্ম, পালন এবং মৃত্যু সবই ঈশ্বর নিয়ন্ত্রণ করেন। পরিশেষে বলা যায়, মৌমিতা ঈশ্বরের ক্ষমতা বুঝতে পারে। এজন্য শ্রদ্ধায়' সে ঈশ্বরের প্রতি মাথা নত করে।"
        }
      ]
    },
    {
      "number": "10",
      "uddipok": "অনিন্দ্য ৯ম শ্রেণির ছাত্র। মাঝে মাঝে সে মূত্রাশয় ও পেটের পীড়ায় কষ্ট পায়। এ থেকে মুক্তি পাওয়ার জন্য সে তার স্কুলের হিন্দুধর্মীয় শিক্ষকের কাছে পরামর্শ চাইলো। শিক্ষক মহাশয় অনিন্দ্যকে হলাসন অনুশীলনের পরামর্শ দিলেন। আসনটি অনুশীলনের মাধ্যমে অনিন্দ্য ধীরে ধীরে সুস্থ হয়ে উঠলো।",
      "tag": "All.B 17,MHSC 24",
      "sub_questions": [
        {
          "label": "ক",
          "question": "ধ্যান শব্দের অর্থ কী?",
          "explanation": "ধ্যান শব্দের অর্থ নিরবচ্ছিন্ন গভীর চিন্তা।"
        },
        {
          "label": "খ",
          "question": "সমাধি বলতে কী বোঝায়?",
          "explanation": "সমাধি অর্থ সম্পূর্ণরূপে ঈশ্বরে চিত্ত সমর্পণ। অষ্টাঙ্গযোগের সর্বশেষ অঙ্গ হচ্ছে সমাধি। সমাধির মাধ্যমে পরমাত্মার 'সাথে জীবাত্মার মিলন ঘটে, সাধকের সাধনা শেষ হয়। অর্থাৎ ধ্যানের সর্বোচ্চ শিখরে উঠে সাধক সমাধি লাভ করেন। তখন মনশূন্য, বুদ্ধিশূন্য, অহংশূন্য হয়ে সাধকের সাথে পরমাত্মার মিলন ঘটে।"
        },
        {
          "label": "গ",
          "question": "অনিন্দ্য কীভাবে উদ্দীপকের আসনটি অনুশীলন করে? ব্যাখ্যা করো।",
          "explanation": "নিম্নের অনুরুপঃ নিখিল-বাবু যে আসনটি অনুশীলন করে সে আসনটি হলো হলাসন। 'হল' শব্দের অর্থ লাঙ্গল। এই আসনে দেহভঙ্গি অনেকটা হল অর্থাৎ লাঙ্গলের মতো দেখায় বলে একে হলাসন বলে। নিয়মিত আসনটি অনুশীলন করলে মেরুদণ্ড সুস্থ ও নমনীয় থাকে। থাইরয়েড ও টনসিলের সমস্যা থাকলে তা দূর হয়। উদ্দীপকে নিখিল বাবুও থাইরয়েড ও টনসিলের সমস্যা দূর করতে হলাসনটি অনুশীলন করেন। হলাসন অনুশীলনের সময় পা দুটো সোজা করে চিৎ হয়ে শুয়ে পড়তে হবে। উরু, হাঁটু ও পায়ের পাতা জোড়া থাকবে। হাত দুটো সোজা করে শরীরের দু পাশে রাখতে হবে। এবার নিঃশ্বাস ছাড়তে ছাড়তে পা দুটো জোড়া ও সোজা অবস্থায় আস্তে আস্তে উপরে তুলতে হবে এবং মাথার পেছনে যতদূর সম্ভব দূরে নিতে হবে যেন পায়ের আঙ্গুলগুলো মাটি স্পর্শ করতে পারে। শ্বাস-প্রশ্বাস স্বাভাবিক রেখে এই অবস্থায় ৩০ সেকেন্ড থাকতে হবে। এরপর আস্তে আস্তে পা নামিয়ে আগের অবস্থায় ফিরে যেতে হবে এবং শবাসনে ৩০ সেকেন্ড বিশ্রাম নিতে হবে। এভাবে আসনটি তিনবার অনুশীলন করতে হবে।"
        },
        {
          "label": "ঘ",
          "question": "উদ্দীপকের উক্ত আসনটি অনিন্দ্যের শরীরে কী ধরনের প্রভাব ফেলবে? বিশ্লেষণ করো।",
          "explanation": "নিয়মিত হলাসন অনুশীলনে অনিন্দ্যের শারীরিক সমস্যা দূর হবে এবং সে সুস্থ, সুন্দর জীবনযাপন করতে সক্ষম হবে। হলাসন অনুশীলনের ফলে আমাদের মেরুদণ্ড নমনীয় ও সুস্থ থাকে। এ ছাড়া ডায়াবেটিস, বাত ও সায়টিকার ব্যথা, পেটের পীড়া, কোষ্ঠবদ্ধতা ইত্যাদি রোগ নিয়ন্ত্রণে থাকে বা দূর হয়। উদ্দীপকের বর্ণিত অনিন্দ্য নিয়মিত যদি হলাসন অনুশীলন করে তবে তার মেরুদণ্ড সুস্থ ও নমনীয় হবে এবং স্থিতিস্থাপকতা বজায় থাকবে। এর ফলে মেরুদণ্ড সংলগ্ন স্নায়ুকেন্দ্র ও মেরুদণ্ডের দুপাশের পেশি সতেজ ও সক্রিয় হবে। প্লীহা, যকৃৎ, মূত্রাশয় প্রভৃতির কর্মক্ষমতা বৃদ্ধি পাবে। থাইরয়েড, প্যারাথাইরয়েড, টনসিল ইত্যাদি গ্রন্থি সবল ও সক্রিয় হবে। এ ছাড়াও হলাসন অনুশীলনে অনিন্দ্যের পেট, কোমর ও নিতম্বের মেদ কমে দেহ সুঠাম ও সুন্দর হবে। পিঠে ব্যথা থাকলে তাও দূর হবে। পরিশেষে বলা যায়, শিক্ষকের পরামর্শ মতো নিয়মিত হলাসন অনুশীলন করলে অনিন্দ্য শারীরিকভাবে সুস্থ থাকবে। পাশাপাশি তার মন সতেজ থাকবে এবং 'সে কাজ-কর্মে বাড়তি উৎসাহ পাবে।"
        }
      ]
    },
    {
      "number": "11",
      "uddipok": "প্রলয়ংকরী ঘূর্ণিঝড়ে দেবাশীষ পরিবারের সবাইকে হারিয়ে সর্বস্বান্ত হয়ে পড়ে। স্বাভাবিক জীবনযাপন করা তার পক্ষে অসম্ভব হয়ে পড়ে। এমন সময় শারদীয় দুর্গাপূজার শুভাগমন ঘটে। পাড়া-প্রতিবেশী ও বন্ধু- বান্ধবদের অক্লান্ত প্রচেষ্টায় সে আবার নতুন জীবন ফিরে পায়। মা দুর্গাই তার বেঁচে থাকার মানসিক শক্তি ও প্রেরণা যোগায়।",
      "tag": "All.B 16,MHSC 24,FZS 24",
      "sub_questions": [
        {
          "label": "ক",
          "question": "হিন্দুধর্মের আদি ধর্মগ্রন্থ কোনটি?",
          "explanation": "হিন্দুধর্মের আদি ধর্মগ্রন্থ 'বেদ'।"
        },
        {
          "label": "খ",
          "question": "বোধন বলতে কী বোঝায়?",
          "explanation": "বোধন কথার অর্থ ঘুম ভাঙানো বা জাগানো। 'বোধন' হলো দুর্গাপূজার অন্যতম একটি আচার। দুর্গাপূজার সময় ষষ্ঠীর দিনে সন্ধ্যাকালে বোধনের মাধ্যমে দেবীকে জাগানো হয়। অর্থাৎ শারদীয় দুর্গোৎসবের শুরুতে বোধনের মাধ্যমে দক্ষিণায়নের নিদ্রিত দেবীর নিদ্রা ভাঙানোর জন্য বন্দনা পূজা করা হয়।"
        },
        {
          "label": "গ",
          "question": "দেবাশীষ কীভাবে দুর্গাপূজার আয়োজন করবে? দুর্গাপূজা পদ্ধতির আলোকে বর্ণনা করো।",
          "explanation": "ঘূর্ণিঝড়ে পরিবার হারিয়ে সর্বশান্ত দেবাশীষের কাছে বেঁচে থাকার মানসিক শক্তি ও প্রেরণা দেবী দুর্গা। সে দুর্গাপূজার আয়োজন করতে চাইলে তাকে নিচে বর্ণিত উপায়ে আয়োজন করতে হবে। দুর্গাপূজা বছরে দু'বার হয়- আশ্বিন মাসের শুক্লপক্ষে শারদীয় দুর্গাপূজা ও চৈত্রমাসের শুক্লপক্ষে বাসন্তীপূজা করা হয়ে থাকে। আশ্বিনের ৬ষ্ঠী তিথিতে বোধন, আমন্ত্রণ ও অধিবাসের মাধ্যমে দুর্গাপূজা শুরু হয়। সপ্তমী পূজায় মন্ত্র উচ্চারণের মধ্য দিয়ে দেবী দুর্গাসহ সকল প্রতিমার প্রাণ- প্রতিষ্ঠা করা হয়। এরপর নবপত্রিকা প্রতিষ্ঠা করা হয়। এর পরদিন মহা অষ্টমী পূজা। এই দিনে দুর্গা মহিষাসুরকে বধ করেছিলেন। এই দিনে বিধিসম্মতভাবে অষ্টমীবিহিত পূজা করে দেবী দুর্গার কৃপা প্রার্থনা করা হয়। পরদিন নবমী পূজা করা হয়। অষ্টমী ও নবমী তিথির সন্ধিক্ষণে ১০৮টি মাটির প্রদীপ জ্বেলে সন্ধিপূজা হয়। এর পরদিন বিজয়া দশমী। দশমী তিথিতে দশমীবিহিত দুর্গাপূজা করা হয় এবং বিসর্জনের মাধ্যমে পূজা সমাপ্ত হয়। উপর্যুক্ত সকল নিয়ম-কানুন মেনে দেবাশীষ দুর্গাপূজার আয়োজন করতে পারবে।"
        },
        {
          "label": "ঘ",
          "question": "দেবাশীষের জীবনালোকে দুর্গাপূজার সামাজিক ও অর্থনৈতিক প্রভাব বিশ্লেষণ করো।",
          "explanation": "আবহমান কালে হিন্দুধর্মীয় উৎসবের প্রাণরূপে পরিচিত শারদীয় দুর্গোৎসব। দেবাশীষের জীবনালোকে দুর্গাপূজার সামাজিক ও অর্থনৈতিক প্রভাব সম্পর্কে নিম্নে আলোচনা করা হলো- দুর্গাপূজার মিলন মেলার মাধ্যমে দেবাশীষ আত্মীয়-স্বজন ও বন্ধু-বান্ধবদের মধ্যে সম্প্রীতি ও সৌহার্দ্যের সম্পর্ক অটুট করতে পারবে। মা দুর্গার আবির্ভাবে সে মানসিক প্রেরণা ও উৎসাহ পাবে। মানবিকতা ও অমানবিকতার মাঝে দ্বন্দ্বের উদ্ভব ঘটে দুর্গাপূজার মাহাত্ম্যে। যা দেবাশীষকে নৈতিক ও সামাজিক শিক্ষায় শিক্ষিত করবে। দুর্গাপূজা উপলক্ষে পূজা সংখ্যা, পত্রপত্রিকা প্রকাশ, সাংস্কৃতিক ও শাস্ত্রীয় অনুষ্ঠান, দান ও সেবামূলক কার্যক্রম দেবাশীষের সামাজিক, সাংস্কৃতিক ও অর্থনৈতিক বিষয়গুলোকে দারুণভাবে প্রভাবিত করবে। এছাড়াও বিজয়া দশমীর বিসর্জন থেকেও দেবাশীষ এই শিক্ষা গ্রহণ করতে পারে যে, কোনো কিছুই চিরস্থায়ী নয়। জন্ম হলে মৃত্যু হবেই। যা তাকে পরিবার হারানোর শোক মোচনে সাহায্য করবে। দুর্গাপূজায় সর্বস্তরের মানুষের অংশগ্রহণের মাধ্যমে সর্বজনীন' উৎসবে পরিণত হয় দুর্গাপূজা। এর ফলে পূজার আনন্দ দ্বিগুণ হয়ে যায়। এছাড়া পূজাকে কেন্দ্র করে মেলা বসায় অর্থনৈতিক লেনদেনও বৃদ্ধি পায়। এভাবেই দুর্গাপূজার মাধ্যমে আর্থ-সামাজিক অনেক প্রভাব লক্ষ করা যায়।"
        }
      ]
    }
  ]
}