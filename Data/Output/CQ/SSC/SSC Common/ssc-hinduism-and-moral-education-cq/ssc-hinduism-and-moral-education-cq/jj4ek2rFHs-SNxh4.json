{
  "title": "দিনাজপুর বোর্ড ২০২৩",
  "subtitle": "হিন্দু ধর্ম ও নৈতিক শিক্ষা (11)",
  "questions": [
    {
      "number": "1",
      "uddipok": "সুধীর বাবু একজন চাকরিজীবী। তার দুই ছেলে-মেয়ে পড়াশোনা করে। তিনি খুব অতিথিপরায়ণ। বাড়িতে কোনো অতিথি আসলে তাকে না খেয়ে যেতে দেন না। অন্যদিকে রাখাল বাবু সংসারের সবকিছু ত্যাগ করে আশ্রয়হীন অবস্থায় বিভিন্ন মন্দিরে মন্দিরে অবস্থান করেন। তিনি সারাক্ষণ ঈশ্বর চিন্তায় নিজেকে ব্যস্ত রাখেন। লোকালয় থেকে তিনি যে খাবার সংগ্রহ করেন তাই খেয়েই কোনো মতে বেঁচে থাকেন।",
      "tag": "CB 23,DIN.B 23",
      "sub_questions": [
        {
          "label": "ক",
          "question": "অবতারবাদ কী?",
          "explanation": "অবতার সম্পর্কে যে দার্শনিক চিন্তা-ভাবনা, তা অবতারবাদ নামে পরিচিত।"
        },
        {
          "label": "খ",
          "question": "একেশ্বরবাদ বলতে কী বোঝায়?",
          "explanation": "একেশ্বরবাদ অর্থ হলো শুধু একজন ঈশ্বরের ওপর বিশ্বাস স্থাপন করা। হিন্দুশাস্ত্র মতে, বিভিন্ন অবতার ও দেব-দেবী একই ঈশ্বরের বিভিন্ন প্রকাশ। ঈশ্বর এক ও অদ্বিতীয়। এ বিশ্বাসকেই বলা হয় একেশ্বরবাদ। অবতার ও দেব-দেবীরা এক পরমেশ্বরের ভিন্ন ভিন্ন গুণ ও শক্তির প্রকাশ। শ্রীমদ্ভগবদ্গীতায় উল্লেখ আছে, দেব-দেবীর আরাধনা করে মানুষ যে সাফল্য লাভ করে তা এক ঈশ্বরের অনুগ্রহের প্রকাশ মাত্র।"
        },
        {
          "label": "গ",
          "question": "উদ্দীপকে সুধীর বাবুর কর্মকান্ডের সাথে পাঠ্যবইয়ের কোন আশ্রমের মিল রয়েছে? ব্যাখ্যা করো।",
          "explanation": "কমল বাবুর কাজটি মানবজীবনের গার্হস্থ্য আশ্রমের পর্যায়ভুক্ত। মানুষ গার্হস্থ্য আশ্রমে বিবাহের মাধ্যমে সন্তান-সন্ততি লাভ এবং তাদের ভরণ-পোষণসহ পারিবারিক জীবনে প্রতিদিন পাঁচটি যজ্ঞ কর্মের অনুশীলন করে। এই পাঁচটি যজ্ঞ হচ্ছে: পিতৃযজ্ঞ, দৈবযজ্ঞ, ভূতযজ্ঞ, নৃযজ্ঞ ও ঋষিযজ্ঞ। মা-বাবার প্রতি কর্তব্য সম্পাদন করে একজন সন্তান পিতৃযজ্ঞ সম্পন্ন করে থাকে। প্রকৃতিদত্ত বস্তু ভোগ করার সময় মানুষ কৃতজ্ঞ চিত্তে ভগবানকে তার ভোগ্যবস্তু নিবেদন করে থাকেন। এই কর্মটিকে বলা হয় দৈবযজ্ঞ। ভূতযজ্ঞ হচ্ছে পাখিসহ অন্যান্য জীবজন্তুর আহার প্রদানসহ নানা প্রকার পরিচর্যা। অতিথি সেবাকে বলা হয় নৃযজ্ঞ। পদ্ধতিগতভাবে বেদসহ 'প্রয়োজনীয় গ্রন্থাদি পাঠের দ্বারা জ্ঞান ও নৈতিকতা অর্জনের প্রচেষ্টাকে বলা হয় ঋষিযজ্ঞ। এ সমস্ত কর্মের মধ্য দিয়ে সমাজের প্রতি মানুষ তার কর্তব্য সম্পাদন করেন। এসবই গার্হস্থ্য আশ্রমের কর্ম। এরূপ আশ্রমের প্রতিফলন ঘটেছে উদ্দীপকের কমল বাবুর কর্মকাণ্ডে। উদ্দীপকে বলা হয়েছে, কমল বাবু ছেলেমেয়ে স্ত্রীসহ পরিবারের সকলের দেখা-শোনা এবং ব্যয়ভার বহন করেন। অতিথি সেবাসহ সমাজের সকল দায়িত্ব নিষ্ঠার সাথে পালন করেন। তার এসব ধর্ম গার্হস্থ্য আশ্রমের অন্তর্ভুক্ত। কারণ গার্হস্থ্য আশ্রমে মানুষ সংসার ধর্ম এবং সামাজিক দায়িত্ব পালন করে থাকেন।"
        },
        {
          "label": "ঘ",
          "question": "রাখাল বাবুর পালনকৃত আশ্রমটি তোমার পাঠ্যপুস্তকের আলোকে বিশ্লেষণ করো।",
          "explanation": "হ্যাঁ, হ্যাঁ, সুবাস বাবুর কাজের মাধ্যমে অর্থাৎ সন্ন্যাস গ্রহণের মাধ্যমে ঈশ্বরলাভ সম্ভব বলে আমি মনে করি। আশ্রম জীবনের চতুর্থ পর্যায় হলো সন্ন্যাস আশ্রম। সন্ন্যাস শব্দের অর্থ সম্পূর্ণরূপে ত্যাগ। তাই এই আশ্রমে সন্ন্যাসী জাগতিক সকল কর্ম পরিত্যাগ করে কেবল ঈশ্বর চিন্তাতেই মগ্ন থাকেন। তিনি মাত্র দুপুর বেলায় আহারের সামগ্রী লোকালয় থেকে সংগ্রহ করেন। বাকি দুবেলা দুধ, ফল ইত্যাদি সংগ্রহ করে স্বল্প পরিমাণে আহার করেন। অতীত জীবনের সব স্মৃতি পরিহার করে একমনে ঈশ্বর চিন্তায় মগ্ন থাকেন। অর্থাৎ সন্ন্যাসী জাগতিক সকল কর্ম পরিত্যাগ করে কেবল ঈশ্বর চিন্তায় মগ্ন থাকেন। কর্মফলের বাসনা না করে কর্তব্যকর্ম করেন। এরূপ কর্মফলাসক্তি ও ভোগাসক্তি ত্যাগ করার কারণে তিনি ঈশ্বরলাভ করতে পারবেন। কারণ শাস্ত্র থেকে জানা যায়, সন্ন্যাস গ্রহণ করলেই মানুষ নারায়ণ বা দেবতা হয়ে যায়। সুবাস বাবুর কর্মকাণ্ডে সন্ন্যাস আশ্রমের বৈশিষ্ট্যগুলো পরিলক্ষিত হয়। তার বয়স হয়েছে। ফলে তিনি সংসারের মায়া ত্যাগ করে মঠ, আশ্রম, মন্দিরে রাত্রি যাপন করেন। দুপুরের খাবার লোকালয় থেকে সংগ্রহ করে আহার করেন এবং সব সময় ঈশ্বর চিন্তায় মগ্ন থাকেন। সকল কর্মবাসনা ত্যাগ করে কর্মে অবিচল থাকায় সুবাস বাবু ঈশ্বরলাভ করবেন বলে আমি বিশ্বাস করি। সুতরাং বলা যায়, সুবাস বাবুর সন্ন্যাস গ্রহণের মাধ্যমে মুক্তি বা মোক্ষলাভ - তথা ঈশ্বরলাভ করা সম্ভব হবে।"
        }
      ]
    },
    {
      "number": "2",
      "uddipok": "সুরেশ বাবু প্রেমভক্তির মাধ্যমে হরিনাম প্রচার করেন। তিনি হরিনামের মাধ্যমে সমাজ থেকে বর্ণভেদ প্রথা দূর করার চেষ্টা করেন। তিনি বলেন ধনী, দরিদ্র, ব্রাহ্মণ- অব্রাহ্মণ সকলেরই হরিনাম প্রচারের সমান অধিকার আছে। অন্যদিকে, বিনয় বাবু একজন মহাপুরুষের আদর্শ অনুসরণ করেন। উক্ত মহাপুরুষের আদর্শ হলো হরিনামে মেতে থাকা। শ্রীহরিই জগতের সর্বপ্রকার কল্যাণ প্রতিষ্ঠা করতে পারেন। তাই অন্য শিষ্যদের মতো তিনিও সর্বদা শ্রীহরিকে স্মরণ করেন।",
      "tag": "MB 23,DIN.B 23",
      "sub_questions": [
        {
          "label": "ক",
          "question": "'একং সদ বিপ্রা বহুধা বদন্তি'- কোন গ্রন্থে বলা হয়েছে?",
          "explanation": "'একং সদ্‌ বিপ্রা বহুধা বদন্তি'- ঋগ্বেদে বলা হয়েছে।"
        },
        {
          "label": "খ",
          "question": "হিন্দুধর্ম একাধারে প্রাচীন এবং নবীন'- ব্যাখ্যা করো।",
          "explanation": "হিন্দুধর্মকে একাধারে প্রাচীন এবং নবীন বলার কারণ হলো এটি সনাতন ঐতিহ্য বজায় রেখে যুগের পরিবর্তনের সাথে খাপ খাইয়ে চলছে। হিন্দুধর্মের অপর নাম সনাতন ধর্ম। বর্তমান বিশ্বে প্রচলিত ধর্মসমূহের মধ্যে এ ধর্ম একাধারে প্রাচীন এবং নবীন। প্রাচীন বলার কারণ হলো, সনাতন ধর্ম তার প্রাচীন ঐতিহ্য বজায় রেখেছে। আর নবীন বলার কারণ হলো, এ ধর্ম তার প্রাচীন ঐতিহ্য বজায় রেখেও যুগের পরিবর্তনের সাথে খাপ খাইয়ে চলছে।"
        },
        {
          "label": "গ",
          "question": "সুরেশ বাবু কোন মহাপুরুষের জীবনাদর্শ অনুসরণ করেন? বর্ণনা করো।",
          "explanation": "সুরেশ বাবু শ্রীচৈতন্য মহাপ্রভুর জীবনাদর্শ অনুসরণ করেন। শ্রীচৈতন্য মহাপ্রভুর আবির্ভাব খ্রিষ্টীয় পঞ্চদশ শতকে। হিন্দুধর্ম বিকাশের ক্ষেত্রে তাঁর প্রেমভক্তির ধর্ম তথা আন্দোলনটি বিশেষ অবদান রাখতে সমর্থ হয়। চৈতন্য মহাপ্রভুর প্রেমভক্তির আন্দোলনটি হিন্দুধর্ম চেতনায় বিভিন্ন দেব-দেবীর অনুসারীদের বিদ্বেষ এবং বর্ণভেদ প্রথা দূর করতে সক্ষম হয়। প্রেমপূর্ণ ভক্তি দিয়েই পরম আরাধ্য ভগবানকে লাভ করা যায়। আর ধর্ম আচরণে ব্রাহ্মণ-অব্রাহ্মণ, নারী-পুরুষ সকলের সমান অধিকার রয়েছে। উদ্দীপকের সুরেশ বাবু প্রেমপূর্ণ ভক্তির মাধ্যমে হরিনাম প্রচার করেন। তিনি হরিনামের মাধ্যমে সমাজ থেকে বর্ণভেদ প্রথা দূর করার চেষ্টা করেন। তিনি বলেন, ধনী-দরিদ্র, ব্রাহ্মণ-অব্রাহ্মণ সকলেরই হরিনামে প্রচারের সমান অধিকার আছে। যা মধ্যযুগের শ্রীচৈতন্য মহাপ্রভুর জীবনাদর্শের অনুরূপ।"
        },
        {
          "label": "ঘ",
          "question": "বিনয় বাবু কি মতুয়াধর্মের মূলমন্ত্র অনুসরণ করেন? পাঠের আলোকে যুক্তি দাও।",
          "explanation": "হ্যাঁ, বিনয় বাবু মতুয়া ধর্মের মূলমন্ত্র অনুসরণ করেন। হরিচাঁদ ঠাকুর হিন্দু সমাজে সকল ধর্ম ও বর্ণের মানুষকে এক হরিনামে মেতে থাকার আহ্বান জানান। তাঁর এই ধর্মনীতি থেকেই মতুয়া ধর্মের উদ্ভব। এ ধর্মের মূলমন্ত্র হচ্ছে- ধর্ম, বর্ণ, নির্বিশেষে হরিনামে মেতে থাকা। এ হরিনামই জগতে কল্যাণ, শান্তি, সমৃদ্ধি প্রতিষ্ঠা করতে সক্ষম। উদ্দীপকের বিনয় বাবু একজন মহাপুরুষের আদর্শ অনুসরণ করেন। উক্ত মহাপুরুষের আদর্শ হলো হরিনামে মেতে থাকা। আর শ্রীহরিই জগতে সর্বপ্রকার কল্যাণ প্রতিষ্ঠা করতে পারেন। বিনয় বাবুর গৃহীত আদর্শ হরিচাঁদ ঠাকুর প্রবর্তিত আদর্শের অনুরূপ। হরিচাঁদ ঠাকুর ১৮১২ খ্রিষ্টাব্দে আবির্ভূত হয়ে সকল ধর্ম, বর্ণ ও নারী-পুরুষ নির্বিশেষে এক হরিনামে মেতে থাকার আহ্বান জানান। যা জগতে কল্যাণ, শান্তি ও সমৃদ্ধি প্রতিষ্ঠা করতে সক্ষম। আলোচনা শেষে তাই বলা যায়, বিনয় বাবু হরিচাঁদ ঠাকুর প্রবর্তিত মতুয়া ধর্মের মূলমন্ত্র পরিপূর্ণভাবে অনুসরণ করেন।"
        }
      ]
    },
    {
      "number": "3",
      "uddipok": "পার্থ বাবু নিয়মিত ধর্মগ্রন্থ অধ্যয়ন করেন। ঈশ্বরকে জানার জন্যই তার এই প্রচেষ্টা। তাছাড়া কোনো ধার্মিক ব্যক্তির সাথে দেখা হলেই তিনি ঈশ্বর সম্পর্কে নানা প্রশ্ন জিজ্ঞাসা করেন। তিনি ঈশ্বরে সমর্পণ করেই সংসারের সকল কাজকর্ম করেন। অন্যদিকে, সুফলের বাবার প্রচুর ধন-সম্পদ থাকার কারণে সে শুধু খায় আর ঘুরে বেড়ায়। যদিও এটার জন্য সুফলকে বাবা-মায়ের কাছ থেকে গালমন্দ শুনতে হয়।",
      "tag": "CB 23,DIN.B 23",
      "sub_questions": [
        {
          "label": "ক",
          "question": "ভগবান শ্রীকৃষ্ণ কোন যুগে অবতীর্ণ হয়েছিলেন?",
          "explanation": "ভগবান শ্রীকৃষ্ণ দ্বাপর যুগে অবতীর্ণ হয়েছিলেন।"
        },
        {
          "label": "খ",
          "question": "'ক্ষীণে পুণ্যে মর্ত্যলোকং বিশন্তি'- বুঝিয়ে লেখো।",
          "explanation": "'ক্ষীণে পুণ্যে মর্ত্যলোকং বিশন্তি' এর অর্থ পুণ্য ক্ষয় হলে মানুষ পুনরায় মর্ত্যলোকে জন্মগ্রহণ করে। শ্রীমদ্ভগবদ্গীতার ৯ম অধ্যায়ের ২১নং শ্লোকে শ্রীকৃষ্ণ অর্জুনকে বলেন, \"তে তং ভুত্ত্বা স্বর্গলোকং বিশালং, ক্ষীণে পুণ্যে মর্ত্যলোকং বিশন্তি।” অর্থাৎ তাঁরা সেই বিপুল স্বর্গসুখ উপভোগ করে পুণ্য ক্ষয় হলে মর্ত্যলোকে ফিরে আসে। যার অর্থ কর্মফল ভোগের জন্য কর্মকর্তা জন্ম-মৃত্যুর চক্রে আবদ্ধ হয়ে পরে। তাই মোক্ষলাভের জন্য এর থেকে উদ্ধার পাওয়া অবশ্যক।"
        },
        {
          "label": "গ",
          "question": "সুফলের মধ্যে কর্মতত্ত্বের কোন দিকটি কাজ করছে? ব্যাখ্যা করো।",
          "explanation": "সুফলের মধ্যে কর্মতত্ত্বের অকর্মের দিকটি কাজ করেছে । জীবনধারণের জন্য প্রতিনিয়ত আমরা যে কাজগুলো করি তাকেই কর্ম বলে। কর্ম দুই প্রকার। যথা- সকাম কর্ম ও নিষ্কাম কর্ম। যখন বিশেষ কোনো ফলের আশায় কর্ম করা হয় তখন তাকে সকাম কর্ম বলে। আর কর্তা যখন কোনো রকম ফলের আশা না করে কর্মফল ঈশ্বরে সমর্পণ করেন, তখন তাকে নিষ্কাম কর্ম বলে। কিন্তু শ্রীমদ্ভগবদ্গীতার জ্ঞানযোগ অধ্যায়ে কর্মতত্ত্ব সম্বন্ধে তিনটি কথা রয়েছে। যথা- কর্ম, অকর্ম ও বিকর্ম। শাস্ত্রবিহিত যে সকল কর্ম করতে হয় সেগুলোকে বলে কর্ম। যা শাস্ত্র নিষিদ্ধ সেগুলো হচ্ছে বিকর্ম। আর কোনো কাজ না করাকে বলা হয় অকর্ম। উদ্দীপকের সুফলের বাবার প্রচুর ধন-সম্পদ থাকার কারণে সে শুধু খায় আর ঘুরে বেড়ায়। কোনো প্রকার কাজ করে না। এজন্য সে বাবা-মায়ের কাছ থেকে গালমন্দ শোনে। তাই বলা যায়, সুফলের এরূপ কোনো প্রকার কাজ না করাকে গীতায় অকর্ম হিসেবে উল্লেখ করা হয়েছে।"
        },
        {
          "label": "ঘ",
          "question": "'পার্থ বাবুর অনুশীলনকৃত যোগের মাধ্যমে ঈশ্বরকে পাওয়া সম্ভব'- বিশ্লেষণ করো।",
          "explanation": "'পার্থ বাবুর অনুশীলনকৃত যোগ তথা জ্ঞানযোগের মাধ্যমে ঈশ্বরকে পাওয়া সম্ভব। মানব জীবনের শ্রেষ্ঠ প্রাপ্তি ঈশ্বর বা মোক্ষলাভ। ঋষিগণ এই মোক্ষলাভের উপায় হিসেবে তিনটি সাধন পথের নির্দেশ দিয়ে গেছেন। এগুলো হলো কর্মযোগ, জ্ঞানযোগ ও ভক্তিযোগ। এগুলোর যেকোনো একটি নিষ্ঠার সাথে অনুশীলন করে একজন সাধক মোক্ষলাভ করতে পারেন। জ্ঞান অনুশীলনের দ্বারা পরম সত্তায় উপনীত হওয়ার পদ্ধতি হলো জ্ঞানযোগ। শাস্ত্রে আত্মতত্ত্ব ও পরমার্থতত্ত্ব জানাকে জ্ঞান বলা হয়েছে। আর জ্ঞানের পথে স্রষ্টাকে জানার যে সাধনা তাকে বলে জ্ঞানযোগ। জ্ঞানী জগৎ ও জীবের প্রকৃতি ও পরিণতি জেনে সৃষ্টির ঊর্ধ্বে স্রষ্টাকে অন্তরে অনুভব করেন। তিনি উপলব্ধি করেন, তাঁর নিজের মধ্যে এবং বিশ্বের সকল প্রাণীর মধ্যে একই চেতনা, অবস্থান করছে। সবকিছু সেই পরম চৈতন্যের দ্বারা চৈতন্যময়। একজন জ্ঞান সাধক যখন ঈশ্বর-অনুগ্রহে আত্মতত্ত্ব এবং ব্রহ্ম হয়ে ওঠেন, তখন তার মধ্যে অহংকার, হিংসা থাকে না, দেহ-মন পবিত্র হয়। শ্রীমদ্‌ভগবদ্গীতার চতুর্থ অধ্যায়ে জ্ঞানীর বিশটি লক্ষণ বর্ণিত হয়েছে। জ্ঞানী কর্মতত্ত্ব উপলব্ধি করে থাকেন। আলোচনা শেষে বলা যায়, জ্ঞান পরম পবিত্র, জ্ঞানীর পাপ বিনষ্ট হয় এবং জ্ঞানীর কর্ম বন্ধন থাকে না। তাই পার্থ বাবুর অনুশীলনকৃত জ্ঞানযোগের মাধ্যমে ঈশ্বরকে পাওয়া সম্ভব।"
        }
      ]
    },
    {
      "number": "4",
      "uddipok": "নিখিল বাবু একজন বড় ব্যবসায়ী। তিনি বছরের একটি নির্দিষ্ট দিনে হালখাতা অনুষ্ঠান করেন। এদিনে তার বাড়িতে পূজার আয়োজন করা হয়। এ উপলক্ষ্যে প্রসাদসহ বিভিন্ন রকম মিষ্টি খাওয়ারও ব্যবস্থা করা হয়। অন্যদিকে, তার বোন নমিতা দেবী কার্তিক মাসের অমাবস্যা তিথিতে ঈশ্বরের এক বিশেষ শক্তির পূজা করেন। এ উপলক্ষ্যে প্রদীপ জ্বালিয়ে চারদিক আলোকিত করা হয়। এ পূজায় সবাই মিলে খুব আনন্দ করে। পূজা শেষে সবার জন্য প্রসাদের ব্যবস্থা করা হয়।",
      "tag": "CB 23,DIN.B 23",
      "sub_questions": [
        {
          "label": "ক",
          "question": "পুণ্যস্থান কাকে বলে?",
          "explanation": "স্বয়ং ভগবান কিংবা তাঁর অবতারের আবির্ভাব স্থানকে পূণ্যস্থান বলা হয়।"
        },
        {
          "label": "খ",
          "question": "ধর্মাচার বলতে কী বোঝায়?",
          "explanation": "যে সকল আচার-আচরণ আমাদের জীবনকে সুন্দর ও কল্যাণময় করে তোলে সেগুলোই ধর্মাচার। জন্ম থেকে মৃত্যু পর্যন্ত পালিত যেসব মাঙ্গলিক আচার-অনুষ্ঠান ধর্মনীতির - সাথে সম্পর্কিত, সেগুলোই ধর্মাচার। ধর্মাচার ধর্মীয় বিধি-বিধান দ্বারা - অনুমোদিত। সংক্রান্তি, গৃহপ্রবেশ, জামাইষষ্ঠী, রাখীবন্ধন, ভাইফোঁটা, দীপাবলি, হাতেখড়ি, নবান্ন প্রভৃতি ধর্মাচারের উদাহরণ।"
        },
        {
          "label": "গ",
          "question": "নিখিল বাবু কোন ধর্মাচারটি পালন করেন? ব্যাখ্যা করো।",
          "explanation": "নিখিল বাবু বর্ষবরণ ধর্মাচারটি পালন করেন। বাংলা সনের প্রথম দিন নতুন বছরকে বরণ করার মাধ্যমে বর্ষবরণ উৎসবটি পালন করা হয়। এ দিন বিভিন্ন পূজা, মিষ্টি ও ইলিশ-পান্তা খাওয়া, ভাব- বিনিময়, হালখাতাসহ বিভিন্ন প্রকার অনুষ্ঠান করা হয়। নতুন দিনকে বরণ - করে সবাই পুরোনো দিনের কথা ভুলে গিয়ে সবকিছু নতুনভাবে শুরু করে। এতে ধর্মীয় অনুভূতির পাশাপাশি সার্বজনীনতা প্রকাশ পায়। বর্ষবরণ কোনো - সম্প্রদায়ের উৎসব নয়, বরং আবহমান বাংলার সকল মানুষের পালিত সংস্কৃতি। উদ্দীপকে নিখিল বাবু একজন বড় ব্যবসায়ী। তিনি বছরের একটি নির্দিষ্ট - দিনে হালখাতা অনুষ্ঠান করেন। এদিনে তার বাড়িতে পূজার আয়োজন করা হয়। এ উপলক্ষ্যে প্রসাদসহ বিভিন্ন রকম মিষ্টি খাওয়ারও ব্যবস্থা করা হয় যা বর্ষবরণ ধর্মাচারটি পালনকে নির্দেশ করে।"
        },
        {
          "label": "ঘ",
          "question": "নমিতা দেবীর পূজার মূল উদ্দেশ্য পাঠের আলোকে বিশ্লেষণ করো।",
          "explanation": "নমিতা দেবীর শ্যামা বা কালীপূজার মূল উদ্দেশ্য হলো সচেতনতার আলো জ্বালিয়ে মনের অজ্ঞানতা দূর করা। শ্যামা বা কালীপূজার মূল উৎসব হলো দীপাবলি। দীপাবলি উৎসবটি শ্যামা বা কালীপূজার দিন রাতে অনুষ্ঠিত হয়। রাতে ছোট ছোট প্রদীপ জ্বালানোর মাধ্যমে সচেতনতার আলো জ্বালিয়ে মনের মোহান্ধকার দূর করার প্রতীক হিসেবে দীপাবলি উৎসব পালিত হয়। সকল কুসংস্কার প্রদীপের আগুনে পুড়িয়ে জ্ঞানের আলোকে সারা বিশ্ব আলোকিত হোক- এ ব্রত নিয়েই দীপাবলি উৎসব পালন করা হয়। এটি দেওয়ালি, দীপান্বিতা, দীপালিকা, সুখরাত্রি, সুখসুপ্তিকা প্রভৃতি নামেও পরিচিত। উদ্দীপকের নমিতা দেবী কার্তিক মাসের অমাবস্যা তিথিতে ঈশ্বরের এক বিশেষ শক্তির পূজা করেন। এ উপলক্ষ্যে প্রদীপ জ্বালিয়ে চারদিক আলোকিত করা হয়। এ পূজায় সবাই মিলে খুব আনন্দ করে। পূজা শেষে সবার জন্য প্রসাদের ব্যবস্থা করা হয়। এরূপ আচরণীয় বিধি শ্যামা বা কালীপূজায় পালন করতে হয়। আলোচনা শেষে বলা যায়, শ্যামা বা কালীপূজায় দীপাবলি ধর্মাচারটি পালনের মাধ্যমে একজন আলোকিত মানুষ হিসেবে গড়ে ওঠার শিক্ষা নিহিত রয়েছে।"
        }
      ]
    },
    {
      "number": "5",
      "uddipok": "প্রীতিদের গ্রামে প্রতিবছর বসন্ত ঋতুতে একটি ধর্মানুষ্ঠানের আয়োজন করা হয়। দিন রাধা-কৃষ্ণের পূজা করা হয়। পরস্পর-পরস্পরকে আবীর দিয়ে রাঙিয়ে দেওয়া হয়। এতে নারী-পুরুয়সহ সকল বর্ণের মানুষ অংশগ্রহণ করে। অনুষ্ঠানটি উপলক্ষ্যে বিভিন্ন এলাকায় গান-বাজনা, মেলা প্রভৃতির আয়োজন করা হয়। অনুষ্ঠানটি যেন এক মিলন- মেলায় পরিণত হয়।",
      "tag": "MB 23,DIN.B 23",
      "sub_questions": [
        {
          "label": "ক",
          "question": "বাংলাদেশের বিখ্যাত রথযাত্রা অনুষ্ঠিত হয় কোন জেলায়?",
          "explanation": "বাংলাদেশের বিখ্যাত রথযাত্রা অনুষ্ঠিত হয় ঢাকা জেলার ধামরাইয়ে।"
        },
        {
          "label": "খ",
          "question": "রথযাত্রা কীভাবে সাম্যের শিক্ষা দেয়?",
          "explanation": "রথযাত্রা জাতি-বর্ণের ভেদাভেদ দূর করে সাম্যের শিক্ষা দেয়। রথযাত্রা একটি ধর্মানুষ্ঠান। রথের সময় ভগবানই ভক্তের কাছে নেমে আসেন। সবাই একত্রে রথের রশি ধরে। এখানে জাতি-বর্ণের বিভেদ থাকে না। এভাবে রথযাত্রা সাম্যের শিক্ষা দেয়।"
        },
        {
          "label": "গ",
          "question": "প্রীতিদের গ্রামে প্রতিবছর কোন ধর্মানুষ্ঠানের আয়োজন করা হয়? ব্যাখ্যা করো।",
          "explanation": "নিম্নের অনুরুপ মাধবীদের বাড়িতে আয়োজিত অনুষ্ঠানটি হলো দোলযাত্রা বা হোলি উৎসব। দোলযাত্রা মূলত একটি বৈষ্ণবীয় উৎসব। ফাল্গুনী পূর্ণিমা বা দোলপূর্ণিমার দিন রাধা-কৃষ্ণকে দোলায় রেখে আবির, কুমকুমে রাঙিয়ে পূজা করা হয়। এরপর ভক্তরা পরস্পর পরস্পরকে রং বা আবির মাখিয়ে আনন্দ করে। দোলপূর্ণিমার দিন বিভিন্ন স্থানে গান, মেলা প্রভৃতি উৎসবের আয়োজন করা হয়। এ দিন শত্রু-মিত্র, নারী-পুরুষ নির্বিশেষে রং খেলায় মেতে ওঠে এবং বিভেদ ভুলে একাত্ম হয়ে যায়। এটাই দোলযাত্রার সর্বজনীনতা। উদ্দীপকে বলা হয়েছে, মাধবীদের গ্রামের বাড়িতে ফাল্গুনী পূর্ণিমার বিশেষ তিথিতে এক উৎসবের আয়োজন করা হয়। গ্রামবাসী গুড়া রং মাখামাখি করে আনন্দ উৎসবে মেতে ওঠে। উৎসবে 'বুড়ির ঘর' পুড়িয়ে প্রতীকী অনুষ্ঠান পালন করা হয়। অর্থাৎ মাধবীদের বাড়িতে দোলযাত্রা উৎসব পালিত হয়। এটি আমাদের মাঝে মূলত একাত্মতা ও সাম্যের শিক্ষা"
        },
        {
          "label": "ঘ",
          "question": "প্রীতিদের গ্রামে প্রতিবছর যে ধর্মানুষ্ঠানের আয়োজন করা হয় তার কোনো প্রভাব আছে কি? পাঠের আলোকে যুক্তি দাও।",
          "explanation": "হ্যাঁ, প্রীতিদের গ্রামে প্রতি বছর আয়োজিত দোলযাত্রা ধর্মানুষ্ঠানটির সামাজিক, অর্থনৈতিক ও ধর্মীয় প্রভাব রয়েছে। দোলযাত্রা গুরুত্বপূর্ণ একটি ধর্মীয় ও সামাজিক অনুষ্ঠান। এর ধর্মীয় ও সামাজিক গুরুত্ব অপরিসীম। পাশাপাশি দোলপূর্ণিমার দিন দোলযাত্রা উপলক্ষে বিভিন্ন স্থানে অনুষ্ঠিত মেলা ও আবীর ক্রয়-বিক্রয়ের সাথে অর্থনৈতিক গুরুত্ব জড়িত। দোলযাত্রা ধর্মানুষ্ঠান পালনের মাধ্যমে ধনী- দরিদ্র, ধর্ম-বর্ণ নির্বিশেষে সকল শ্রেণির মানুষের মধ্যে গড়ে ওঠে সাম্য, ভ্রাতৃত্ববোধ ও প্রীতির বন্ধন। দোলযাত্রা উৎসবে পরস্পর পরস্পরকে রং বা আবীর মাখিয়ে এবং পূজার আগের দিন অর্থাৎ ফাল্গুনী শুক্লা চতুর্দশীর দিন 'বুড়ির ঘর' বা 'মেড়া' পুড়িয়ে অমঙ্গলকে দূর করার প্রতীকী অনুষ্ঠান করার মধ্য দিয়ে সামাজিক বন্ধনের সৃষ্টি হয়। এ উৎসবের দিন সকাল থেকেই শত্রু-মিত্র, নারী-পুরুষ নির্বিশেষে সবাই বিভিন্ন প্রকার রং নিয়ে খেলায় মত্ত হয়। জাতিগত ভেদাভেদ ভুলে সবাই এক হয়ে একে অপরকে রাঙিয়ে দেয়। সব ধর্ম-বর্ণের মানুষ এ উৎসবে অংশগ্রহণ করে। ফলে তাদের মধ্যে ভ্রাতৃত্ববন্ধনের সৃষ্টি হয় এবং সমাজে সুখ-শান্তি বিরাজ করে। সব ভেদাভেদ এবং বৈষম্য হ্রাস পায়। সবাই সবাইকে আপন করে নেয়। বর্তমানে এ উৎসবটি সর্বজনীন উৎসবে পরিণত হয়েছে। উপরের আলোচনার পরিপ্রেক্ষিতে বলা যায়, দোলযাত্রা সামাজিক ও পারিবারিক জীবনে অনেক গুরুত্বপূর্ণ ভূমিকা রাখে।"
        }
      ]
    },
    {
      "number": "6",
      "uddipok": "প্রথমার বাবা প্রথমাকে বিয়ে দেওয়ার জন্য পাত্র খুঁজছেন। একবার 'ক' নামক এক ছেলের সঙ্গে বিয়ের কথা প্রায় শেষ পর্যায়ে এসেছিল। এমন সময় পাত্রপক্ষ প্রথমার বাবার কাছে একটি প্রাইভেট কার দাবি করে। প্রথমার বাবা একথা শোনার সাথে সাথেই বলেন- 'এমন ছোট মনের মানুষের সাথে আমার মেয়ের বিয়ে দেব না।'- যদিও একটা প্রাইভেট কার দেওয়ার মতো যথেষ্ট সামর্থ্য প্রথমার বাবার ছিল। তাছাড়া বিষয়টি তার কাছে অসম্মানজনক কাজ বলে মনে হয়।",
      "tag": "CB 23,DIN.B 23",
      "sub_questions": [
        {
          "label": "ক",
          "question": "বর্তমান সমাজে কোন বিবাহ অধিক প্রচলিত?",
          "explanation": "বর্তমান সমাজে ব্রহ্মবিবাহ অধিক প্রচলিত।"
        },
        {
          "label": "খ",
          "question": "বিবাহের মূল পর্ব সম্পর্কে বুঝিয়ে লেখো।",
          "explanation": "নিম্নের অনুরুপ বিবাহের মূল পর্ব হচ্ছে সম্প্রদান পর্ব। বিবাহের নির্দিষ্ট পোশাক পরে বর-কনেকে বিয়ের পিঁড়িতে মুখোমুখি বসাতে হয়। বর পূর্বমুখী আর কনে পশ্চিমমুখী হয়ে বসে এবং যিনি কন্যা সম্প্রদান করবেন তিনি উত্তরমুখী হয়ে বসেন। পুত্তলি অঙ্কিত, আম্রপল্লবে সুশোভিত, গঙ্গাজলপূর্ণ একটা ঘটের উপর বরের চিৎ করা ডান হাত রাখা হয় এবং তার উপর লাল গামছায় বাঁধা পাঁচটি ফল কুশপত্র আর ফুলের মালা দিয়ে বেঁধে দেয়ার পর সম্প্রদানকর্তা দেবতার নাম উচ্চারণ করে উলুধ্বনি, শঙ্খধ্বনি ও আনন্দঘন পরিবেশের মধ্যে কন্যা সম্প্রদান করেন।"
        },
        {
          "label": "গ",
          "question": "'ক' নামক পাত্রের সাথে প্রথমার বিয়ে না দেওয়ার কারণ পাঠ্যের আলোকে ব্যাখ্যা করো।",
          "explanation": "'ক' নামক পাত্রের সাথে প্রথমার বিয়ে না দেওয়ার কারণ পাত্রপক্ষ কর্তৃক প্রস্তাবকৃত ঘৃণ্য যৌতুক প্রথা। যৌতুক একটি মারাত্মক সামাজিক ব্যাধি। এর কারণে এখনও অনেক পরিবারে নারীদের ওপর চালানো হয় বিভিন্ন নিপীড়ন ও মানসিক নির্যাতন। পিতৃতান্ত্রিক সমাজ ব্যবস্থার কারণে কন্যাকে পাত্রস্থ করতে চাইলে কনের বাবাকে পাত্রের বাবার সকল চাহিদা মেটাতে হয়। পণের অর্থ জোগাড় করতে গিয়ে অনেক সময় কনের বাবা তার সর্বস্ব বিক্রি করে দিতে বাধ্য হন। বিয়ের পরও এর অবসান হয় না। বরং বিয়ের পরও বউকে বাবার বাড়ি থেকে বিভিন্ন অজুহাত দেখিয়ে অর্থ-সম্পদ আনতে বাধ্য করা হয়। যৌতুকের জন্য বউয়ের ওপর শারীরিক নির্যাতনও চালানো হয়ে থাকে। বর্তমান সমাজ ব্যবস্থায় এ পণপ্রথা নিন্দনীয় ও রাষ্ট্রীয়ভাবে নিষিদ্ধ। উদ্দীপকে প্রথমার বাবা প্রথমাকে 'ক' নামক এক ছেলের সঙ্গে বিয়ে দিতে চলেছিল। এমন সময় পাত্রপক্ষ প্রথমার বাবার কাছে একটি প্রাইভেট কার দাবি করলে প্রথমার বাবা বলেন, 'এমন ছোট মনের মানুষের সাথে আমার মেয়ের বিয়ে দেব না।' যদিও একটা প্রাইভেট কার দেওয়ার মতো যথেষ্ট সামর্থ্য প্রথমার বাবার ছিল। তাছাড়া বিষয়টি তার কাছে অসম্মানজনক কাজ বলেও মনে হয় যা ঘৃণ্য যৌতুক প্রথার সাথে সাদৃশ্যপূর্ণ। তাই প্রথমার বাবা এই পাত্রের সঙ্গে মেয়েকে বিয়ে দিতে রাজি হননি"
        },
        {
          "label": "ঘ",
          "question": "পাঠের আলোকে প্রথমার বাবার কাজটির যৌক্তিকতা মূল্যায়ন করো।",
          "explanation": "প্রথমার বাবার কাজটি তথা মেয়ের বিয়েতে পাত্রপক্ষ কর্তৃক দাবিকৃত যৌতুক না দিয়ে বিবাহ প্রত্যাখ্যান করা যৌক্তিক হয়েছে। কন্যাকে পাত্রস্থ করার সময় বরপক্ষকে যদি নগদ অর্থ, সম্পদ প্রভৃতি দিতে হয় তাহলে তাকে পণ বলে। এই পণপ্রথা বা যৌতুকপ্রথা বহুকাল থেকে আমাদের অনেক ক্ষতি করছে। পণ গ্রহণ এবং প্রদান দুটোই সমান অপরাধ। এর মূলে রয়েছে অশিক্ষা, অসচেতনতা, পিতৃতান্ত্রিক ও পুরুষ-নিয়ন্ত্রিত সমাজ। বর্তমান সমাজ ব্যবস্থায় এই পণপ্রথা নিন্দনীয় এবং রাষ্ট্রীয়ভাবে নিষিদ্ধ। এ সমস্ত জঘন্য অপরাধমূলক কাজকর্ম থেকে সমাজকে রক্ষা করার এবং পিছিয়ে পরা নারী সমাজের অগ্রগতির জন্য আমদের এগিয়ে আসতে হবে। পণ প্রথা নির্মূল করার জন্য সরকার আমাদের দৃষ্টিভঙ্গির পরিবর্তন, সামাজিক প্রতিরোধ, নারীকে শিক্ষিত ও সচেতন করে যথাযোগ্য মর্যাদা দানের বিভিন্ন কর্মসূচি গ্রহণ করেছে। এছাড়াও মানসিক প্রসারতা ও জীবনমুখী শিক্ষা এ প্রথা নির্মূলে সহায়ক ভূমিকা রাখতে পারে। সর্বোপরি পণ বা যৌতুকবিরোধী আইনের কঠোর প্রয়োগ করতে হবে। আলোচনা শেষে তাই বলা যায়, উদ্দীপকে পাত্রপক্ষ কর্তৃক দাবিকৃত প্রাইভেট কার তাদের লোভী দৃষ্টিভঙ্গির পরিচয় বহন করে। তাই প্রথমার বাবার পাত্রের সঙ্গে মেয়েকে বিয়ে না দিয়ে বিবাহ প্রত্যাখ্যান করার কাজটি যৌক্তিক হয়েছে।"
        }
      ]
    },
    {
      "number": "7",
      "uddipok": "সলিলের মায়ের মৃত্যুর পর নিয়মানুযায়ী তাকে শ্মশানে নিয়ে গিয়ে স্নান করিয়ে নতুন কাপড় ও মালা পরিয়ে কপালে চন্দন দেওয়া হয়। শাস্ত্রানুযায়ী এর পরবর্তী কাজ করা হয়। দাহকার্য সম্পন্ন হলে শ্মশান বন্ধুগণ আগুন নিভিয়ে চিতা পরিষ্কার করেন। এরপর তারা স্নান করে পরিচ্ছন্ন হন। অন্যদিকে রাহুলের বাবার মৃত্যুর পর রাহুল ব্রাহ্মণ পণ্ডিতের পরামর্শ অনুযায়ী পনের দিন অশৌচ পালন করে। এরপর শ্রাদ্ধানুষ্ঠানের কাজ সম্পাদন করে।",
      "tag": "MB 23,DIN.B 23",
      "sub_questions": [
        {
          "label": "ক",
          "question": "আগমশাস্ত্রের প্রবক্তা বলা হয় কাকে?",
          "explanation": "শিবকে আগমশাস্ত্রের প্রবক্তা বলা হয়।"
        },
        {
          "label": "খ",
          "question": "একজন হিন্দু নারীর জীবনে সবচেয়ে গুরুত্বপূর্ণ ঘটনা সম্পর্কে বুঝিয়ে লেখো।",
          "explanation": "সিঁদুর দিয়ে বিবাহ পড়ানো একজন হিন্দু নারীর জীবনের সবচেয়ে গুরুত্বপূর্ণ ঘটনা। হিন্দু সমাজে বিবাহ হলো ধর্মীয় জীবনের চর্চা। বিবাহের সম্প্রদানপর্ব এবং যজ্ঞানুষ্ঠান শেষে বর কনের সিঁথিতে সিঁদুর পরিয়ে দেয়। এরপর থেকে কন্যা অর্থাৎ স্ত্রী স্বামীর জীবিতাবস্থায় সিঁথিতে সিঁদুর পরতে পারবে। আমাদের দেশের অনেক স্থানে বাসি বিয়ের দিন অর্থাৎ বিয়ের পরদিন সিঁদুর পরানোর অনুষ্ঠান হয়।"
        },
        {
          "label": "গ",
          "question": "শাস্ত্রানুযায়ী রাহুল কোন বর্ণের লোক? ব্যাখ্যা করো।.",
          "explanation": "শাস্ত্রানুযায়ী পনেরো দিন অশৌচ পালন করায় সুধীর বাবু একজন বৈশ্য বর্ণের লোক। পিতা-মাতার মৃত্যুর পর যে অশৌচ পালন করা হয় তাই মরণাশৌচ। অশৌচ পালনে বর্ণপ্রথার প্রভাব দেখা যায়। অর্থাৎ অশৌচ পালনের দিনের সংখ্যা ব্যক্তি কোন বর্ণের তার ওপর নির্ভর করে। উচ্চবর্ণের চেয়ে নিম্নবর্ণের লোকদের অশৌচ পালনের দিবস সংখ্যা বেশি। ব্রাহ্মণের জন্য দশ দিন, ক্ষত্রিয়ের জন্য বারো দিন, বৈশ্যের জন্য পনেরো দিন এবং শূদ্রের জন্য ত্রিশ দিন অশৌচ পালনের বিধান আছে। তবে বর্তমানে প্রায় সকল বর্ণের 'বা গোত্রের মানুষ দশ দিন অশৌচ পালন করে একাদশ কিংবা ত্রয়োদশ দিবসে, কেউ কেউ পনেরো দিন অশৌচ পালন করে ষোড়শ দিবসে শ্রাদ্ধানুষ্ঠান করে থাকেন। উদ্দীপকের সুধীর বাবুর পিতার মৃত্যুতে পনেরো দিন হবিষ্যান্ন বা ফলফলাদি খেয়ে জীবন ধারণ করেন। এরপর শাস্ত্রানুযায়ী পরবর্তী কার্য সম্পাদন করেন। শাস্ত্রানুযায়ী সুধীর বাবু এরূপ পনেরো দিন অশৌচ পালন করায় তিনি চতুর্বর্ণের মধ্যে বৈশ্য বর্ণের অন্তর্ভুক্ত। তাই বলা যায়, শাস্ত্রানুযায়ী সুধীর বাবু একজন বৈশ্য বর্ণের লোক।"
        },
        {
          "label": "ঘ",
          "question": "সলিলের মায়ের মৃত্যুর পর যে কাজটি সম্পন্ন করা হয়েছে তার গুরুত্ব বিশ্লেষণ করো।",
          "explanation": "ধর্মীয় ও সামাজিক দিক থেকে বিমল বাবুর অন্ত্যেষ্টিক্রিয়ার গুরুত্ব অপরিসীম। মৃতদেহের অন্ত্যেষ্টিক্রিয়া একটি ধর্মীয় বিধি-বিধান। আত্মা দেহ থেকে নির্গত হলে দেহটি একটি জড় বস্তুতে পরিণত হয় এবং প্রাকৃতিক নিয়মে ধীরে ধীরে পচতে শুরু করে। ভূ-পৃষ্ঠে পড়ে থাকলে তখন ভীতির সঞ্চার এবং পরিবেশ নষ্ট হয়। তাই শাস্ত্রে মৃতদেহের সৎকারের বিধান দেওয়া হয়েছে। সুতরাং মৃতদেহের অন্ত্যেষ্টিক্রিয়া একটি ধর্মীয় বিধান। তাছাড়া অন্ত্যেষ্টিক্রিয়ার মন্ত্রটি উচ্চারণের ফলে আত্মা পবিত্র হয়। অন্ত্যেষ্টিক্রিয়ার শুধু যে ধর্মীয় দিক থেকেই গুরুত্ব আছে তা নয়, সামাজিক দিক থেকেও এটি একটি গুরুত্বপূর্ণ কাজ। কেউ মারা গেলে পাড়া-প্রতিবেশী, আত্মীয়-স্বজন দেখতে আসেন। মৃত ব্যক্তির পরিবার, জ্ঞাতিবর্গ অশৌচ পালন করে তার আত্মার প্রতি শ্রদ্ধা প্রদর্শন করেন। এতে সামাজিক বন্ধন আরও দৃঢ় হয়। সকলের মধ্যে একটা সৌহার্দপূর্ণ মানসিকতা তৈরি হয়। মানুষের মধ্যে সামাজিক মূল্যবোধ সৃষ্টি হয়। তাই বলা যায়, ধর্মীয় ও সামাজিক দিক থেকে বিমল বাবুর অন্ত্যেষ্টিক্রিয়ার গুরুত্ব অপরিসীম।"
        }
      ]
    },
    {
      "number": "8",
      "uddipok": "সেঁজুতি সূর্য ও বায়ুদেবের পূজা করে। তবে সে প্রচলিত পদ্ধতিতে পূজা না করে যজ্ঞকর্মের মাধ্যমে এদের পূজার আয়োজন করে। অনেকেই তার এই পদ্ধতি পছন্দ করে না। তবে সে এতে কিছু মনে করে না। সে মনে করে এঁদের প্রতি সবারই কৃতজ্ঞ থাকা উচিত। অন্যদিকে তীর্থদের বাড়িতে প্রতিবছর একটি নির্দিস্ট তিথিতে ঈশ্বরের এক বিশেষ শক্তির পূজা করা হয়। তারা বিশ্বাস করে এই শক্তির পূজা করলে সাপ এবং শত্রুর হাত থেকে রক্ষা পাওয়া যায়।",
      "tag": "MB 23,DIN.B 23",
      "sub_questions": [
        {
          "label": "ক",
          "question": "যিনি প্রকাশ পান, যিনি ভাস্বর তাকে কী বলে?",
          "explanation": "যিনি প্রকাশ পান, যিনি ভাস্বর তাকে দেবতা বলা হয়।"
        },
        {
          "label": "খ",
          "question": "সর্বজনীন পূজা বলতে কী বোঝায়?",
          "explanation": "সমাজের সকল মানুষের অংশগ্রহণে. যে পূজা করা হয় তাকে সর্বজনীন পূজা বলে। . সামাজিক অংশগ্রহণগত দিক থেকে পূজা দুইভাবে করা হয়। যথা- 'পারিবারিক পূজা ও সর্বজনীন পূজা। পারিবারিক সদস্যদের অংশগ্রহণের মাধ্যমে যে পূজা করা হয় তাকে পারিবারিক পূজা বলে। আর সমাজের সকল মানুষের অংশগ্রহণে যে পূজা করা হয় তাকে সর্বজনীন পূজা বলে। মূলত সর্বজনীন পূজা উদযাপনের মাধ্যমে উৎসবের সৃষ্টি হয়।"
        },
        {
          "label": "গ",
          "question": "সেঁজুতি কোন শ্রেণির দেবতার পূজা করে? বর্ণনা করো।",
          "explanation": "সেঁজুতি বৈদিক দেবতার পূজা করে। বেদে যে-সকল দেবতার কথা বলা হয়েছে, তাঁদেরকে বৈদিক দেবতা বলা হয়। যেমন- অগ্নি, ইন্দ্র, মিত্র, রুদ্র, বরুণ, বায়ু, সোম প্রভৃতি। বৈদিক দেবী হিসেবে সরস্বতী, ঊষা, অদিতি, রাত্রির নাম উল্লেখ করা যায়। বৈদিক দেব- দেবীদের কোনো বিগ্রহ বা মূর্তি ছিল না। তবে বৈদিক মন্ত্রে সকল দেবতার রূপ, গুণ ও ক্ষমতার বর্ণনা করা হয়েছে। বৈদিক পূজাপদ্ধতি ছিল যোগ বা হোম ভিত্তিক। ঐ যুগে যজ্ঞই ছিল প্রধান ধর্মকর্ম। যজ্ঞের মাধ্যমে বৈদিক ঋষিরা দেব-দেবীর সান্নিধ্য লাভ করতেন। বৈদিক উপাসনা রীতিতে প্রতিমা পূজা ছিল না। হোমানল বা অগ্নির মাধ্যমে বেদের মন্ত্র উচ্চারণ করে অন্যান্য দেবতাকে আহ্বান করা হতো। উদ্দীপকের সেঁজুতি সূর্য ও বায়ুদেবের পূজা করে। তবে সে প্রচলিত পদ্ধতিতে পূজা না করে যজ্ঞকর্মের মাধ্যমে এদের পূজার আয়োজন করে। তার এ পূজা পদ্ধতি বৈদিক যুগের পূজা পদ্ধতির অনুরূপ। তাই বলা যায়, সূর্য ও বায়ুদেব দুইজন বৈদিক দেবতা।"
        },
        {
          "label": "ঘ",
          "question": "সেঁজুতি ও তীর্থ কি একই শ্রেণির দেবতার পূজা করে? পাঠ্যের আলোকে যুক্তি দাও।",
          "explanation": "সেঁজুতি ও তীর্থ একই শ্রেণির দেবতার পূজা করে না। হিন্দু ধর্মগ্রন্থের উপর ভিত্তি করে দেব-দেবীদের তিনভাগে ভাগ করা হয়েছে। যথা- ক. বৈদিক দেবতা, খ. পৌরাণিক দেবতা এবং গ. লৌকিক দেবতা। বেদে যে-সকল দেবতার কথা বলা হয়েছে, তাঁদেরকে বৈদিক দেবতা বলে। যেমন- অগ্নি, ইন্দ্র, মিত্র, সোম, বায়ু ইত্যাদি। আর পুরাণে যে-সকল দেবতার বর্ণনা করা হয়েছে, তাঁদেরকে পৌরাণিক দেবতা বলা হয়। যেমন- ব্রহ্মা, বিষ্ণু, শিব, দুর্গা, সরস্বতী ইত্যাদি। আবার, বেদে ও পুরাণে যে-সকল দেবতার কথা বলা হয়নি, কিন্তু ভক্তগণ তাঁদের পূজা করেন, তাঁদেরকে লৌকিক দেবতা বলা হয়। যেমন- মনসা, শীতলা, দক্ষিণ রায় ইত্যাদি। সেঁজুতি সূর্য ও বায়ুদেবের অর্থাৎ বৈদিক দেবতার পূজা করে। আর বৈদিক দেবতাদের পূজা পদ্ধতি হলো যোগ বা হোমভিত্তিক। অপরদিকে, তীর্থদের বাড়িতে প্রতিবছর একটি নির্দিষ্ট তিথিতে ঈশ্বরের এক বিশেষ শক্তির পূজা করে। এই শক্তির পূজা করলে সাপ এবং শত্রুর হাত থেকে রক্ষা পাওয়া যায়। যা লৌকিক দেবী মনসা ও তাঁর পূজাকে ইঙ্গিত করে। আলোচনা শেষে বলা যায়, সেঁজুতি বৈদিক দেবতা সূর্য ও বায়ুর পূজা করে এবং তীর্থ লৌকিক দেবী মা মনসার পূজা করে।"
        }
      ]
    },
    {
      "number": "9",
      "uddipok": "নিষ্কৃতি তার বাবা-মায়ের সাথে একদিন দুর্গাপূজা দেখতে যায়। পূজা দেখতে গিয়ে তারা লক্ষ করে, মন্দিরের মধ্যে কতগুলো গাছের পূজা করছে। নিষ্কৃতি তার বাবা। মায়ের কাছ থেকে বিষয়টি সম্পর্কে পরিপূর্ণ ধারণা অর্জন করে। অন্যদিকে, শুভজিৎদের বাড়িতে প্রতিবছর অমাবস্যা তিথিতে এক দেবীর পূজা করে। যিনি শিবের সহধর্মিনী হিসেবে পরিচিত। তিনি চণ্ড ও মুণ্ডকে বধ করার মাধ্যমে দেবতাদের মধ্যে শান্তি ফিরিয়ে আনতে সহায়তা করেন।",
      "tag": "CB 23,DIN.B 23",
      "sub_questions": [
        {
          "label": "ক",
          "question": "পূজার সময় সকলের অগ্রভাগে কে অবস্থান করেন?",
          "explanation": "পূজার সময় সকলের অগ্রভাগে অবস্থান করেন পুরোহিত।"
        },
        {
          "label": "খ",
          "question": "দেবী দুর্গাকে দুর্গতিনাশিনী বলা হয় কেন?",
          "explanation": "মহাবিশ্বের যাবতীয় দুঃখ-কষ্ট বিনাশ করেন বলে দেবী দুর্গাকে দুর্গতিনাশিনী দেবী বলা হয়।' যে স্থানে গমন, করা অত্যন্ত দুরূহ তাকে দুর্গ বলে। দুর্গ শব্দের সঙ্গে আ প্রত্যয় যোগ করে দুর্গা শব্দটি গঠন করা হয়েছে। যিনি মহামায়া তিনি দুরধিগম্য, তাঁকে দুঃসাধ্য সাধনার দ্বারা পাওয়া যায়। তাই তিনি দুর্গা। তিনি ব্রহ্মের শক্তি বলেও দুরধিগম্য এবং সাধন সাপেক্ষ। আবার দুর্গম . নামক অসুরকে বধ করেছেন বলেও তাঁকে দুর্গা বলা হয়। দুর্গা শব্দের আরেকটি অর্থ হলো দুর্গতিনাশিনী দেবী।"
        },
        {
          "label": "গ",
          "question": "শুভজিৎদের বাড়িতে যে দেবীর পূজা করা হয় তার উৎপত্তি সম্পর্কে বর্ণনা করো।",
          "explanation": "শুভজিৎদের বাড়িতে যে দেবীর পূজা করা হয় তিনি হলেন দেবী কালী। দেবী কালী দুর্গাদেবীর মতো শক্তির দেবী। পৃথিবীর সকল অন্যায় ও অত্যাচার দূর করার জন্য দেবী কালী অশুভ শক্তিকে ধ্বংস করেন। কালী ভগবান শিবের সহধর্মিণী এবং বিশেষ শক্তি। তিনি কাল ও মৃত্যুর দেবীরূপে আত্মপ্রকাশ করার কারণে তাকে শ্মশান কালী হিসেবে আখ্যায়িত করা হয়। দেরী কালী শিবের শক্তিরূপে আবির্ভূত হয়েছিলেন। মার্কণ্ডেয় পুরাণে কালী দেবীর উৎপত্তি সম্বন্ধে উল্লেখ আছে। তিনি বিভিন্ন রূপে অসুরদের ধ্বংস করে স্বর্গের দেবতাদের রক্ষা করেন। ইন্দ্রসহ সকল দেবতা, শুম্ভ ও নিশুম্ভ নামক অসুরের হাত থেকে পরিত্রাণ পাওয়ার জন্য দেবী অম্বিকার কাছে প্রার্থনা করেন। অম্বিকা ক্রোধে উন্মত্ত হলে তখন তাঁর দুই রূপ হলো- অম্বিকা এবং কালিকা বা কালী। শুম্ভ ও নিশুম্ভের অনুচর চণ্ড ও মুন্ডকে দেবী কালী বধ করেন। এ কারণে তাঁর আর এক নাম হয় চামুণ্ডা। উদ্দীপকে বলা হয়েছে, শুভজিৎদের বাড়িতে প্রতিবছর অমাবস্যা তিথিতে এক দেবীর পূজা করে। যিনি শিবের সহধর্মিনী হিসেবে পরিচিত। তিনি চণ্ড ও মুন্ডকে বধ করার মাধ্যমে দেবতাদের মধ্যে শান্তি ফিরিয়ে আনতে সহায়তা করেন যা দেবী কালীর ঘটনার সাথে সাদৃশ্যপূর্ণ। তাই বলা যায়, উদ্দীপকে দেবী কালীকেই নির্দেশ করা হয়েছে।"
        },
        {
          "label": "ঘ",
          "question": "নিষ্কৃতির দেখা দুর্গাপূজার তিথিটির গুরুত্ব রয়েছে।' পাঠের আলোকে মন্তব্যটির যথার্থতা মূল্যায়ন করো।",
          "explanation": "নিষ্কৃতির দেখা দুর্গাপূজার তিথিটি তথা মহাসপ্তমীতে নবপত্রিকা প্রতিষ্ঠার গুরুত্ব রয়েছে- পাঠের আলোকে মন্তব্যটি যথার্থ। মহাসপ্তমী তিথিতে অনুষ্ঠিত হয় সপ্তমীবিহিত পূজা। মন্ত্র উচ্চারণের মধ্য দিয়ে দেবী দুর্গাসহ সকল প্রতিমার প্রাণ প্রতিষ্ঠা করা হয়। ফুল, বেলপাতা, নৈবেদ্য, বস্ত্রাদি সাজিয়ে দেবীকে পূজা করা হয়। এদিনের পূজায় নবপত্রিকা প্রতিষ্ঠা অন্যতম। নবপত্রিকা মূলত নয়টি গাছের সমাহার। এগুলো হলো- কদলী (কলা), দাড়িম্ব (ডালিম), ধান্য (ধান), হরিদ্রা (হলুদ), মানক (মানকচু), কচু, বিল্ব (বেল), অশোক এবং জয়ন্তী। একটি কলাগাছের সঙ্গে অন্য গাছের চারা বেঁধে দেওয়া হয়। তারপর একটি শাড়ি কাপড় পরানো হয়। একে বলা হয় কলাবৌ। নবপত্রিকার মধ্যে দেবী দুর্গা নয়টি ভিন্ননামে অধিষ্ঠিত। নবপত্রিকা পূজার মধ্য দিয়ে আমরা আমাদের জীবনদায়ী বৃক্ষকে পূজা করি। বৃক্ষকে সংরক্ষণ করি। আর এই বৃক্ষের মধ্যে আছে ঈশ্বরের শক্তি, দেবীর 'শক্তি। নবপত্রিকার মধ্য দিয়ে আমরা দেবী দুর্গাকেই পূজা করি। আলোচনা শেষে বলা যায়, দুর্গাপূজার মহাসপ্তমী তিথিতে বৃক্ষপূজার মধ্য দিয়ে আমরা বৃক্ষের উপকারিতা সম্পর্কে উপলব্ধি করতে পারি। পাশাপাশি বেশি বেশি বৃক্ষরোপণের মাধ্যমে আমাদের পরিবেশ রক্ষা ও ধর্মীয় আচার সম্পন্ন করতে পারি।"
        }
      ]
    },
    {
      "number": "10",
      "uddipok": "প্রাপ্তি একবার এক সমস্যায় পড়ে। সে বেদ ও স্মৃতিশাস্ত্রের সাহায্য নিয়ে সমস্যাটি সমাধানের চেষ্টা করে কিন্তু পারে না। শেষ পর্যন্ত একজন মহাপুরুষের আদর্শ অনুসরণ করে সমস্যাটি সমাধান করতে সক্ষম হয়। অন্যদিকে হৃদয়ও একটা সমস্যায় পড়ে। যখন কোনোমতেই সমাধান খুঁজে পাচ্ছিল না তখন সে একটি জায়গায় ধীর স্থিরভাবে বসে চিন্তা করে এবং সমাধানের পথ খুঁজে পায়।",
      "tag": "MB 23,DIN.B 23",
      "sub_questions": [
        {
          "label": "ক",
          "question": "হিরণ্যকশিপুকে কীসের সাহায্যে হত্যা করা হয়েছিল?",
          "explanation": "হিরণ্যকশিপুকে নৃসিংহ রূপী শ্রীহরি তাঁর নখের সাহায্যে হত্যা করেছিলেন।"
        },
        {
          "label": "খ",
          "question": "মনুষ্যত্বের অন্যতম প্রধান উপাদান সম্পর্কে বুঝিয়ে লেখো।",
          "explanation": "মনুষ্যত্বের অন্যতম প্রধান উপাদান হলো শিষ্টাচার। নম্র, ভদ্র বা শিষ্ট আচরণকে শিষ্টাচার বলে। ধর্মপয়ে চলার ক্ষেত্রে শিষ্টাচার অন্যতম পাথেয়। মাতা-পিতা ও অন্যান্য গুরুজনকে আমরা প্রণাম জানাই। এই প্রণাম জানানোর মধ্য দিয়ে যে শিষ্টাচার প্রকাশ পায়, তার নাম ভক্তি বা শ্রদ্ধা। আবার সমবয়সীদের শুভেচ্ছা জানাই এবং ছোটদের স্নেহ করি। এ সবই শিষ্টাচারের বিভিন্ন প্রকারভেদ। শিষ্টাচার বা ভদ্র ব্যবহারের দ্বারা আমরা মানুষের মন জয় করতে পারি। তাই সমাজজীবনে চলার পথে শিষ্টাচার প্রয়োজনীয় গুণ ও নৈতিক মূল্যবোধ।"
        },
        {
          "label": "গ",
          "question": "প্রাপ্তি ধর্মাধর্ম নির্ণয়ের কোন প্রমাণের সাহায্যে সমস্যাটির সমাধান করেছিল? ব্যাখ্যা করো।",
          "explanation": "প্রাপ্তি ধর্মাধর্ম নির্ণয়ের সদাচার প্রমাণের সাহায্যে সমস্যাটি সমাধান করেছিল। বেদ, স্মৃতি, সদাচার, এবং বিবেকের বাণী এ চারটিকে ধর্মের বিশেষ লক্ষণ বলা হয়েছে। এর মধ্যে ঋগবেদ, সামবেদ, যজুর্বেদ ও অথর্ববেদের সমন্বয়ে বেদ সৃষ্ট যা ধর্ম-অধর্ম নির্ণয়ে সাহায্য করে। এরপরে মনুসংহিতা, পরাশর সংহিতা, যাজ্ঞবল্ক্য সংহিতা নিয়ে স্মৃতিশাস্ত্র রচিত যা ধর্মাধর্ম নির্ণয়ের দ্বিতীয় প্রমাণ। কোনো বিষয়ে বেদ ও স্মৃতিশাস্ত্র থেকে বাস্তবসম্মত উপদেশ পাওয়া না গেলে মহাপুরুষদের আচরণকে দৃষ্টান্ত হিসেবে গ্রহণ করতে হবে এবং সে পথেই চলতে হবে। আবহমানকাল ধরে অনুসৃত ও মহাপুরুষদের দ্বারা অনুশীলিত আচরণই সদাচার। ধর্মাধর্ম নির্ণয় যখন এই ৩টি লক্ষণ থেকে করা সম্ভব হয় না তখন বিবেকের বাণী এর মাধ্যমে ধর্ম এবং অধর্ম নির্ণয় করা হয়। উদ্দীপকের প্রাপ্তি একবার এক সমস্যায় পড়ে। সে বেদ ও স্মৃতিশাস্ত্রের সাহায্য নিয়ে সমস্যাটি সমাধানের চেষ্টা করে কিন্তু পারে না। শেষ পর্যন্ত একজন মহাপুরুষের আদর্শ অনুসরণ করে সমস্যাটি সমাধান করতে সক্ষম হয়। এখানে সে ধর্মাধর্ম নির্ণয়ের ক্ষেত্রে ধর্মের ৪টি প্রমাণের মধ্যে ৩ নম্বর প্রমাণ সদাচারের অনুসরণ করেছে। সদাচারে কোনো মহামনীষীর জীবনাদর্শন অনুসরণের কথা বলা হয়েছে। তাই প্রাপ্তির অনুসৃত প্রমাণটি হচ্ছে সদাচার"
        },
        {
          "label": "ঘ",
          "question": "প্রাপ্তি ও হৃদয় তাদের সমস্যা সমাধানের ক্ষেত্রে কি ধর্মাধর্ম নির্ণয়ের একই প্রমাণ অনুসরণ করেছে? পাঠের আলোকে যুক্তি দাও।",
          "explanation": "না, প্রাপ্তি ও হৃদয় তাদের সমস্যা সমাধানের ক্ষেত্রে ধর্মাধর্ম নির্ণয়ের ভিন্ন দু'টি প্রমাণ যথাক্রমে সদাচার ও বিবেকের বাণীর অনুসরণ করেছে। কোনো বিষয়ে বেদ ও স্মৃতিশাস্ত্র থেকে বাস্তবসম্মত উপদেশ পাওয়া না গেলে মহাপুরুষদের আচরণকে দৃষ্টান্ত হিসেবে গ্রহণ করতে হবে এবং সে পথেই চলতে হবে। আবহমানকাল ধরে অনুসৃত ও মহাপুরুষদের দ্বারা অনুশীলিত আচরণই সদাচার। উদ্দীপকে প্রাপ্তি তার সমস্যা সমাধানে সদাচারের অনুসরণ করেছে। উদ্দীপকের হৃদয় তার সমস্যা সমাধানে বিবেকের বাণীর অনুসরণ করেছে। ধর্মাধর্ম নির্ণয়ে বিবেকের ভূমিকা অত্যন্ত গুরুত্বপূর্ণ। অনেক সময় ধর্মাধর্ম নির্ণয়ে কোনো দৃষ্টান্ত পাওয়া যাচ্ছে না এরূপ অবস্থার সম্মুখীন হতে হয় তখন বিবেকের বাণী গ্রহণ করতে হয়। ধর্মাধর্ম নির্ণয়ে বিজ্ঞ ব্যক্তি নিজের বিবেককেও প্রামাণ্য বলে বিবেচনা করেন। যে কাজ ব্যক্তিকে বিপথগামী করে এবং সামষ্টিক অমঙ্গল ডেকে আনে, বিবেক সে কাজকে অধর্ম বলে বিবেচনা করে। কাজেই নিজেই নিজেকে প্রশ্ন করে নির্ণয় করতে হবে কাজটি করলে ধর্ম হবে, না অধর্ম হবে। নৈতিক মূল্যবোধের বিচারে যা ভালো কাজ তা ধর্মসম্মত এবং যা ভালো কাজ নয়, তা করলে অধর্ম হয়। আলোচনা শেষে বলা যায়, প্রাপ্তি ও হৃদয় তাদের সমস্যা সমাধানে সদাচার ও বিবেকের বাণী নামে ভিন্ন দুটি প্রমাণ অনুসরণ করেছে"
        }
      ]
    },
    {
      "number": "11",
      "uddipok": "উদ্দীপক-১: হিমেশ দশম শ্রেণির ছাত্র। বর্তমানে সে মাঝে-মধ্যেই স্কুলে অনুপস্থিত থাকে। ধর্মীয় শিক্ষক বিকাশ বাবু হিমেশের খোঁজ নিয়ে জানতে পারেন, সে পেটের পীড়া বিশেষ করে অজীর্ণ, অম্বল ও আমাশয়ে ভুগছে। তাছাড়া তার হজমশক্তিও কম। তখন বিকাশ বাবু তাকে একটি বিশেষ আসনের অনুশীলন পদ্ধতি শিখিয়ে দৈন। আসনটি অনুশীলনের সময় হিমেশের দেহ দেখতে অনেকটা কচ্ছপের মতো দেখায়। উদ্দীপক-২: এক সময় পরেশের হাত-পা কাঁপত ও পায়ে শক্তি কম পেত। পরেশের বিষয়টি জানতে পেরে একজন যোগসাধক তাকে একটি বিশেষ আসনের অনুশীলন পদ্ধতি শিখিয়ে দেন। আসনটি অনুশীলনের ফলে পরেশ এখন আগের তুলনায় অনেক ভালো আছে। সে এখন অনেক বেশি হাসি-খুশি থাকে।",
      "tag": "CB 23,DIN.B 23",
      "sub_questions": [
        {
          "label": "ক",
          "question": "প্রহ্লাদ কোন কুলে জন্মগ্রহণ করেছিল?",
          "explanation": "প্রহ্লাদ দৈত্যকুলে জন্মগ্রহণ করেছিল।"
        },
        {
          "label": "খ",
          "question": "সমাজের প্রথম স্তর সম্পর্কে বুঝিয়ে লেখো।",
          "explanation": "পরিবারই সমাজের প্রথম স্তর। মানুষ পরিবারবদ্ধ হয়ে বাস করে। পরিবারের সকল সদস্যের স্বার্থ একসূত্রে গাঁথা থাকে। পরিবারে বড়দের কাছ থেকে ছোটরা আচার- আচরণ শেখে, অনুসরণ ও অনুকরণ করে। সহমর্মিতা ও পরমতসহিষ্ণুতা পারিবারিক, সামাজিক ও রাষ্ট্রীয় জীবনের একটি অতি প্রয়োজনীয় নৈতিক মূল্যবোধ যা পরিবার থেকেই অর্জিত হয়। সুতরাং পরিবারই সমাজের প্রথম বা ক্ষুদ্রতম স্তর হিসেবে কাজ করে।"
        },
        {
          "label": "গ",
          "question": "হিমেশ যে আসনটি অনুশীলন করে তার পদ্ধতি বর্ণনা করো।",
          "explanation": "নিম্নের অনুরুপ তাছকে '?' চিহ্নিত স্থানটি অর্ধকূর্মাসনকে নির্দেশ করে। অর্ধকূর্মাসন অনুশীলনের জন্য প্রথমে হাঁটু গেড়ে বসতে হয়। তখন দুই হাঁটু আর দুই পায়ের পাতা জোড়া লাগানো থাকে, নিতম্ব থাকে গোড়ালির উপরে। পায়ের তলা থাকে উপর দিকে ফেরানো। এসময় হাত হাঁটুর উপর আরাম করে পাতা থাকবে। হাঁটু থেকে পায়ের আঙুল পর্যন্ত সমস্ত অংশ মাটিতে লেগে থাকবে। এবার হাত দুটো সোজা করে দুই কানের পাশ দিয়ে মাথার উপর তুলতে হবে। নমস্কার করার ভঙ্গিতে এক হাতের তালু আর এক হাতের তালুর সাথে লাগিয়ে এক হাতের বুড়ো আঙ্গুল দিয়ে আর এক হাতের বুড়ো আঙ্গুল জড়িয়ে ধরতে হবে। হাত দুটো দুই কানের সঙ্গে লেগে থাকবে। মেরুদণ্ড সোজা থাকবে। এবার হাত সোজা রেখে নিশ্বাস ছাড়তে ছাড়তে কোমর থেকে প্রণাম করার মতো - ভঙ্গিতে কপাল মাটিতে ঠেকাতে হবে এবং হাতের সংযুক্ত তালু যতদূর সম্ভব দূরে মাটিতে রাখতে হবে। এ সময় যাতে নিতম্ব গোড়ালি থেকে উঠে না পড়ে এবং পেটে, বুকে, পাঁজরের দুইপাশে ও উরুতে হাল্কা চাপ পড়ে সেদিকে লক্ষ রাখতে হবে। শ্বাস-প্রশ্বাস স্বাভাবিক রেখে এই অবস্থায় নিশ্চল হয়ে ৩০ সেকেন্ড থাকতে হবে। এরপর নিঃশ্বাস নিতে নিতে আগের মতো বসতে হবে। তারপর হাত পা সোজা করে ৩০ সেকেন্ড শবাসনে বিশ্রাম নিতে হবে। এভাবে তিনবার করতে হবে।"
        },
        {
          "label": "ঘ",
          "question": "পরেশের অনুশীলনকৃত আসনটির কোনো প্রভাব আছে কি? পাঠ্যপুস্তকের আলোকে যুক্তি দাও।",
          "explanation": "নিম্নের অনুরুপ উদ্দীপকে স্মৃতির অনুশীলনকৃত আসনটি তথা বৃক্ষাসন শরীর ও মনের ওপর খুবই গুরুত্বপূর্ণ প্রভাব ফেলে। বৃক্ষাসন অনুশীলনকালে আসনকারীর দেহ বৃক্ষের মতো দেখায় বলে একে বৃক্ষাসন বলা হয়। বৃক্ষাসন নিয়মিত অনুশীলন করার ফলে শরীরের ভারসাম্য বজায় রাখার ক্ষমতা বাড়ে। পায়ের পেশির দৃঢ়তা ও স্থিতিস্থাপকতা বৃদ্ধি পায়। এর ফলে পায়ে জোর পাওয়া যায়, চলাফেরা করার ক্ষমতা বাড়ে। উরুর সংযোগস্থলের স্থিতিস্থাপকতা বজায় রাখতে সাহায্য করে। কোমর ও মেরুদণ্ডের শক্তি বৃদ্ধি পায়। বৃক্ষাসন অনুশীলন করলে হাতের ও পায়ের গঠন সুষ্ঠু ও সুন্দর হয়। হাঁটু, কনুই, বগল সমস্ত স্নায়ুতন্ত্রীতে রক্ত সঞ্চালন বৃদ্ধি পায় ও গ্রন্থি সবল ও নমনীয় হয়। পায়ের ব্যথায় বিশেষ উপকার পাওয়া যায় এবং পায়ে কোনো দিন বাত হতে পারে না। যাদের হাত-পা কাঁপে, বিশেষ করে পা দুর্বল তাদের জন্য বৃক্ষাসন অনুশীলন খুবই সহায়ক। অনেকের রক্তে অত্যধিক কোলেস্টেরেল থাকার দরুন বা অন্য কোনো কারণে পায়ের ধমনীতে শক্ত হলদে চর্বিজাতীয় পদার্থ জমে। নিয়মিত বৃক্ষাসন অনুশীলনে তা রোধ করা যায়। ফলে থ্রম্বোসিস হতে পারে না। উপরের আলোচনার পরিপ্রেক্ষিতে বলা যায়, বৃক্ষাসন নিয়মিত অনুশীলন স্মৃতির শারীরিক সুস্থতা বজায় রাখতে অনেক গুরুত্বপূর্ণ ভূমিকা রাখে। তাই আমরা এ আসনটি নিয়মিত অনুশীলন করব।"
        }
      ]
    }
  ]
}