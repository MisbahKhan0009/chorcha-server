{
  "title": "রাজউক উত্তরা মডেল কলেজ ২০২৪",
  "subtitle": "হিন্দু ধর্ম ও নৈতিক শিক্ষা (11)",
  "questions": [
    {
      "number": "1",
      "uddipok": "অলোক বাবু, হরিনাম মহামন্ত্র প্রচারের জন্য গৃহত্যাগ করেন। তিনি প্রেমভক্তির মাধ্যমে হরিনাম প্রচার করেন। তিনি বলেন, হরিনাম কলিযুগের মুক্তিলাভের একমাত্র পথ।",
      "tag": "RUMC 24",
      "sub_questions": [
        {
          "label": "ক",
          "question": "ভগবানের পূর্ণাবতার কে?",
          "explanation": "ভগবানের পূর্ণাবতার হলেন শ্রীকৃষ্ণ।"
        },
        {
          "label": "খ",
          "question": "ভগবান পৃথিবীতে অবর্তীণ হন কেন? ব্যাখ্যা করো।",
          "explanation": "দুষ্কৃতকারীদের বিনাশ সাধন করার জন্য ভগবান পৃথিবীতে অবতীর্ণ হন। হিন্দুধর্মের অন্যতম বৈশিষ্ট্য হচ্ছে অবতারবাদে বিশ্বাস। অবতার অর্থ হচ্ছে উপর থেকে নিচে নামা বা অবতরণ করা। মনুষ্য সমাজে মাঝে মাঝে ধর্মের প্রতি অবজ্ঞা, অবহেলা দেখা দেয়। ধার্মিকদের জীবনে নেমে আসে নিপীড়ন-নির্যাতন। দুষ্কৃতকারীদের অত্যাচার-অনাচার সমাজজীবনকে কলুষিত করে তোলে। এরূপ অবস্থায় ভগবান স্বয়ং মনুষ্যাদির মূর্তি ধারণ করে পৃথিবীতে নেমে আসেন। একেই বলা হয় অবতার।"
        },
        {
          "label": "গ",
          "question": "অলোক বাবু কোন মহাপুরুষের মতাদর্শ অনুসরণ করেন? পাঠের আলোকে ব্যাখ্যা করো।",
          "explanation": "উদ্দীপকে গোপালের চরিত্র পাঠ্যবইয়ের হরিচাঁদ ঠাকুরের সাথে সাদৃশ্যপূর্ণ। হরিচাঁদ ঠাকুর আধুনিক ধর্ম সংস্কারকদের অন্যতম। তিনি ১৮১২ খ্রিষ্টাব্দে `আবির্ভূত হয়ে হিন্দু সমাজে সব ধর্ম ও বর্ণের মানুষকে এক হরিনামে মেতে থাকার আহ্বান জানান। তাঁর এ ধর্মনীতি থেকেই মতুয়া ধর্মের উদ্ভব। এ ধর্মের মূলমন্ত্র হচ্ছে- ধর্ম, বর্ণ নির্বিশেষে হরিনামে মেতে থাকা। এ হরিনামই জগতে কল্যাণ, শান্তি, সমৃদ্ধি প্রতিষ্ঠা করতে সক্ষম। উদ্দীপকের গোপাল ছাত্রজীবন থেকেই মানুষের চিরমুক্তি লাভের কথা ভাবতে থাকেন। তিনি বর্ণভেদ প্রথা দূর করে এক হরিনামে মেতে থাকার আহ্বান জানান, যা মনীষী হরিচাঁদ ঠাকুরের জীবনীরই প্রতিফলন ।"
        },
        {
          "label": "ঘ",
          "question": "'হরিনাম কলিযুগের মুক্তিলাভের একমাত্র পথ'- উক্তিটির যৌক্তিক দিক বিশ্লেষণ করো।",
          "explanation": "\"হরিনাম কলিযুগের মুক্তিলাভের একমাত্র পথ।”- উক্তিটি যথার্থ। হিন্দুশাস্ত্র অনুযায়ী চতুর্যুগের ক্রম যথাক্রমে সত্য, ত্রেতা, দ্বাপর, এবং সর্বশেষে কলি যুগ। কলি যুগে পৃথিবীতে ধর্ম সংকুচিত হয়ে অধর্মের আধিক্য ঘটবে। মানুষ তপস্যাহীন হয়ে যাবে; সত্য থেকে দূরে অবস্থানরত হবে; রাজনীতি হবে কুটিল; শাসক হবে ধনলোভী; ব্রাহ্মণ হবে শাস্ত্রহীন; দুষ্টের প্রভাব বৃদ্ধি পাবে। বিষ্ণু পুরাণ অনুযায়ী, কলিযুগে বর্ণ ও আশ্রমের আচারানুরূপ প্রবৃত্তি সকল বিলুপ্ত হবে। মানুষ পরকালের চিন্তা না করে কেবল অর্থ উপার্জনের চিন্তাতেই নিরন্তর নিমগ্ন থাকবে। ভাগবতে বলা আছে ছলনা, মিথ্যা, আলস্য, নিদ্রা, হিংসা, দুঃখ, শোক, ভয়, দীনতা প্রভৃতি হবে এ যুগের বৈশিষ্ট্য। শাস্ত্রীয় যুগবিভাগ অনুসারে বর্তমান যুগ কলিযুগ। কলিযুগের এরূপ খারাপ অবস্থা থেকে মুক্তিলাভের জন্য শ্রী হরিচাঁদ ঠাকুর হরিনাম জপ করতে বলেন। তিনি মনে করতেন, হরিনাম কলিযুগের মুক্তিলাভের একমাত্র পথ। সাধন জ্ঞান আর হরিনাম মন্ত্র থেকে ঈশ্বরের সান্নিধ্য লাভ করা যায়। পাশাপাশি জগতের সার্বিক কল্যাণ সাধিত হয়। তাই বলা যায়, হরিনাম কলিযুগের মুক্তিলাভের একমাত্র পথ ।"
        }
      ]
    },
    {
      "number": "2",
      "uddipok": "",
      "tag": "RUMC 24",
      "sub_questions": [
        {
          "label": "ক",
          "question": "যোগাসন কী?",
          "explanation": "যে আসনের মাধ্যমে জীবাত্মার সাথে পরমাত্মার সংযোগ ঘটে তাকে যোগাসন বলে।"
        },
        {
          "label": "খ",
          "question": "অষ্টাঙ্গযোগের ধারণা ব্যাখ্যা করো।",
          "explanation": "মহর্ষি পতঞ্জলি মানুষের আত্মানুসন্ধানে যোগের যে আটটি ধাপ নির্দেশ করেছেন সেগুলোই হলো অষ্টাঙ্গযোগ। যম, নিয়ম, আসন, প্রাণায়াম, প্রত্যাহার, ধারণা, ধ্যান, সমাধি এই আটটি বিষয়ের সমষ্টিই হলো অষ্টাঙ্গযোগ। অষ্টাঙ্গযোগের মাধ্যমে মানুষ নির্ভয়ে পূর্ণ স্বাধীনভাবে চলতে পারবে। পাশাপাশি সুখ, শান্তি এবং আনন্দের মাধ্যমে জীবন কাটাতে পারবে।"
        },
        {
          "label": "গ",
          "question": "চিত্র-১ এর আসনটির অনুশীলন পদ্ধতি বর্ণনা করো।",
          "explanation": "চিত্র-১ এর আসনটি হলো বৃক্ষাসন। দিকে ফেরানো। এরপর কেবল বাঁ-পায়ের ওপর ভর দিয়ে দাঁড়িয়ে থাকতে হবে। নমস্কারের ভঙ্গিতে হাতের তালু দুটি জোড়া করে বুকের কাছে আনতে হবে। তারপর তালু দুটি জোড়া রেখে হাত দুটি সোজা মাথার ওপর নিতে হবে। শ্বাস-প্রশ্বাস স্বাভাবিক রেখে এভাবে ১০ সেকেন্ড নিশ্চল হয়ে থাকতে হবে। পরে হাত নামিয়ে হাতের তালু দুটি ছেড়ে দিয়ে ডান পা সোজা করে আবার আগের মত দুপায়ে সোজা হয়ে দাঁড়াতে হবে। ডান পায়ে দাঁড়িয়ে বাম পা হাঁটুতে ভেঙে গোড়ালি ডান উরুমূলে রাখতে হবে। শ্বাস- প্রশ্বাস স্বাভাবিক রেখে একইভাবে ১০ সেকেন্ড নিশ্চল হয়ে থাকতে হবে। আবার আগের মতো দুই পায়ে সোজা হয়ে দাঁড়াতে হবে। শেষে শবাসনে ১০ সেকেন্ড বিশ্রাম নিতে হবে। এভাবে তিনবার আসনটি অনুশীলন করতে হবে। এভাবে বৃক্ষাসন অনুশীলন সম্পন্ন করতে হবে।"
        },
        {
          "label": "ঘ",
          "question": "চিত্র-২ এর আসনটির অনুশীলনে কী কী ইতিবাচক প্রভাব পাওয়া যেতে পারে? বিস্তারিত লেখো।",
          "explanation": "মানসিক শান্তি এবং শারীরিক সুস্থতা আনয়নে প্রদর্শিত ছবিটি বা অর্ধকূর্মাসনটির সঠিক অনুশীলন মানব জীবনে গুরুত্বপূর্ণ ভূমিকা পালন করে। অর্ধকূর্মাসন অনুশীলন করলে শরীর অনেক শিথিল হয়, মেরুদণ্ড সতেজ হয়, পেটের অভ্যন্তরীণ অংশগুলো সবল ও সক্রিয় হয়। আসনকারী অনেক বেশি প্রাণশক্তি ও সুস্বাস্থ্য লাভ করে। মস্তিষ্ক শান্ত হয়। যকৃৎ ভালো থাকে। অজীর্ণ, অম্বল, ক্ষুধামান্দ্য, কোষ্ঠকাঠিন্য, আমাশয় ইত্যাদি দূর হয়। হজমশক্তি বাড়ে। পেটে বায়ু থাকলে তার প্রকোপ কমে। হাঁপানি ও ডায়াবেটিসের উপকার হয়। পায়ের পেশির ব্যথা ও হাড়ের বাত সারে। কাঁধের পেশির ব্যথা ভালো হয়। পেটের ও নিতম্বের চর্বি কমে। পেট ও উরুর পেশি সবল হয়। অর্ধকূর্মাসনের কারণে শরীর সুস্থ ও সবল থাকে। শারীরিক সুস্থতার কারণে মানসিক শান্তিও বৃদ্ধি পায়। তাছাড়া এই আসন অনুশীলনে মন অনেক ধীর, স্থির ও শান্ত হয় এবং সুখ ও দুঃখ সমানভাবে নিতে পারে। ভাবাবেগ, ভয়-ভীতি আর ক্রোধ আলগা হয়। এর অনুশীলনে আসনকারীকে আস্তে আস্তে দুঃখ-যন্ত্রণা থেকে মুক্ত করে, ভোগ-বিলাসের প্রতি উদাসীন করে। তাই বলা যায়, মানব জীবনে মানসিক শান্তি ও শারীরিক সুস্থতার জন্য অর্ধকূর্মাসনের সঠিক অনুশীলনে অত্যন্ত গুরুত্বপূর্ণ প্রভাব প্রতিফলিত হয়।"
        }
      ]
    },
    {
      "number": "3",
      "uddipok": "শ্রীমদ্ভগবদ্গীতার (২/৪৭) শ্লোকে ভগবান শ্রীকৃষ্ণ বলেছেন- কর্মে তব অধিকার ফলে কভু নয় ফলাসক্তি ত্যাগ কর কর্ম ত্যাজ্য নয়।",
      "tag": "RUMC 24",
      "sub_questions": [
        {
          "label": "ক",
          "question": "কয়টি সাধন পথের মাধ্যমে মোক্ষলাভ করা যায়?",
          "explanation": "তিনটি সাধন পথ, যথা- কর্মযোগ, জ্ঞানযোগ ও ভক্তিযোগের মাধ্যমে মোক্ষলাভ করা যায়।"
        },
        {
          "label": "খ",
          "question": "'কর্মই ধর্ম' কেন? ব্যাখ্যা করো।",
          "explanation": "'কর্মই ধর্ম' কারণ কর্মের মাধ্যমে ধর্ম পালন করা হয়। বিশ্বজগৎ ঈশ্বরের বিরাট কর্মক্ষেত্র। এ কর্মক্ষেত্রে সর্বদাই ঈশ্বরের কর্ম হচ্ছে। আর এ কর্ম করার জন্য ঈশ্বর জীব সৃষ্টি করেছেন। তবে ফলের আশায় নয়। ঈশ্বরের নিয়োজিত ব্যক্তি হিসেবে তাকে কর্ম করতে হবে। আর ফলাকাঙ্ক্ষা বর্জিত এ কর্মই ঈশ্বরের সঙ্গে যুক্ত করে দেয়। তাই বলা হয় কর্মই ধর্ম।"
        },
        {
          "label": "গ",
          "question": "মোক্ষলাভের উদ্দেশ্যে তুমি উদ্দীপক থেকে কী শিক্ষা লাভ করলে তা লেখো।",
          "explanation": "মোক্ষলাভের উদ্দেশ্যে আমি উদ্দীপক থেকে কর্মযোগের শিক্ষা লাভ করি। মানবজীবনের শ্রেষ্ঠ প্রাপ্তি হলো ঈশ্বর বা মোক্ষলাভ। এ মোক্ষলাভের একটি উপায় হলো কর্মযোগ। কর্মযোগ বলতে নিষ্কাম কর্মকে বোঝানো হয়। নিষ্কাম কর্মে কোনো ফলের আকাঙ্ক্ষা থাকে না। কর্তা মনে করেন কর্মের কর্তা আমি নই, কর্মফলও আমার নয়। নিষ্কাম কর্মের ফল কর্মকর্তাকে স্পর্শ করে না। এই নিষ্কাম কর্মই কর্ম সাধনার ক্ষেত্রে কর্মযোগ। এ কর্মকে যোগে পরিণত করে তা অনুশীলন করলে অভীষ্ট মোক্ষলাভ সম্ভব। উদ্দীপকে কর্মকে নয়, কর্মফলের আশা ত্যাগ করতে বলা হয়েছে। বস্তুত কর্মে ব্যক্তির অধিকার রয়েছে। কিন্তু ফলে কোনো অধিকার নেই। এ কারণে হিন্দুধর্মে নিষ্কাম কর্মের মাধ্যমে কর্মযোগের কথা বলা হয়েছে।"
        },
        {
          "label": "ঘ",
          "question": "'ফলাশক্তি ত্যাগ কর, কর্ম ত্যাজ্য নয়'- মোক্ষলাভের উদ্দেশ্যে উক্তিটির যথার্থতা মূল্যায়ন করো।",
          "explanation": "'ফলাসক্তি ত্যাগ কর, 'কর্ম ত্যাজ্য নয়'- মোক্ষলাভের উদ্দেশ্যে উক্তিটির যথার্থতা অপরিহার্য। জীবনধারণের জন্য আমাদের কর্ম করতেই হয়। কিন্তু এই আবশ্যিক কর্ম দিয়ে মানুষ মুক্তিলাভ করতে পারে না। এজন্য কর্মকে যোগে বা নিষ্কাম কর্মে পরিণত করতে হবে। তাই কর্মকে ত্যাগ করা যাবে না, কিন্তু ফলাকাঙ্ক্ষা ত্যাগ করতে হবে। উদ্দীপকে ব্যক্তিকে ফলাকাঙ্ক্ষা ত্যাগ করতে বলা হয়েছে। কিন্তু কর্মকে নয়। ফলের আশা ব্যক্তিকে বন্ধনে আবদ্ধ করে ফেলে। যার ফলে ব্যক্তি জন্মান্তরবাদের চক্রে আটকে যায় এবং তার মোক্ষলাভ সম্ভব হয় না। তাই মোক্ষলাভের জন্য ব্যক্তিকে কর্মফলের আশা ত্যাগ করতে হবে। কিন্তু কর্মকে ত্যাগ করা যাবে না। ফলাকাঙ্ক্ষা মুক্ত কর্মই মোক্ষলাভের অন্যতম পথ। তবে ফলের আশার সাথে কর্মকেও ত্যাগ করলে চলবে না। একইভাবে উদ্দীপকে কর্ম ফলের আকাঙ্ক্ষাকে ত্যাগ করতে বলা হয়েছে। কিন্তু কর্মকে নয়। তাই বলা যায়, মোক্ষলাভের জন্য উক্ত উক্তিটি যথার্থ।"
        }
      ]
    },
    {
      "number": "4",
      "uddipok": "নিম্নের অনুরুপঃ শ্যামল খুব মেধাবী এবং ভালো ছাত্র ছিল। সে অসৎ সঙ্গে মিশে মাদকাসক্ত হয়ে পড়ে। এক পর্যায়ে অর্থ জোগাড় করার জন্য সে চুরি এবং মিথ্যার আশ্রয় নিতে থাকে। তার বাবা-মা অত্যন্ত চিন্তিত হয়ে শ্যামলকে মাদকদ্রব্য নিরাময় কেন্দ্রে ভর্তি করিয়ে দেন।",
      "tag": "DB 24,All.B 17,RUMC 24",
      "sub_questions": [
        {
          "label": "ক",
          "question": "নমস্কার কত প্রকার?",
          "explanation": "নমস্কার তিন প্রকার। যথা- কায়িক, বাচিক ও মানসিক।"
        },
        {
          "label": "খ",
          "question": "মাদক গ্রহণ কেন অধর্ম? বুঝিয়ে লেখো।",
          "explanation": "মাদকাসক্তি দৈহিক, মানসিক, আর্থিক ও সামাজিকভাবে ক্ষতিসাধন করে বলে মাদক গ্রহণ অধর্ম। মাদকদ্রব্য গ্রহণে শরীরে নানা রোগের সৃষ্টি হয়। মস্তিষ্কের বিকৃতি ঘটে। বিবেক বুদ্ধি লোপ পায়। মাদকের টাকা জোগাড় করতে গিয়ে অনেকে অসৎ উপায় অবলম্বন করে। মাদক গ্রহণকারীরা পরিবার ও সমাজে বিশৃঙ্খলা সৃষ্টি করে। এর ফলে পারিবারিক ও সামাজিক বন্ধন শিথিল হয়ে যায়। এসব কারণে মাদক গ্রহণ অধর্ম হিসেবে বিবেচিত হয়।"
        },
        {
          "label": "গ",
          "question": "শ্যামলের এই অবস্থার প্রতিকার ও প্রতিরোধের উপায়গুলো আলোচনা করো।",
          "explanation": "ধর্মীয় শিক্ষা ও নৈতিক মূল্যবোধের মাধ্যমে শ্যামলের মাদকাসক্তি প্রতিকার ও প্রতিরোধ করা সম্ভব। শ্যামলকে সুস্থ জীবনে ফিরিয়ে আনা একটি পারিবারিক কর্তব্য। কারণ সন্তানদের গড়ে তোলা পিতা-মাতার ধর্মীয় ও নৈতিক দায়িত্ব। তাই শ্যামলের পরিবারের উচিত সন্তানকে শাসন নয়, সচেতন করতে হবে। উদ্বুদ্ধ করতে হবে ধর্মীয় সংস্কৃতি ও নৈতিক মূল্যবোধের আলোকে। পরিবারের সকল সদস্যের উচিত শ্যামলকে এ বিষয়ে উদ্বুদ্ধ করা যে, আমাদের দেহে আত্মারূপে ব্রহ্ম অবস্থান করছেন। সুতরাং এ দেহ ব্রহ্ম বা ঈশ্বরের মন্দির। তাকে কোনোভাবেই অপবিত্র করা চলবে না। পাশাপাশি হিন্দুধর্ম অনুসারে মাদকাসক্তি ঘোরতর পাপ সমূহের অন্যতম। কেবল মাদকাসক্তই পাপী নন, যারা তার সঙ্গ করেন, তারাও পাপী। কারণ মাদকাসক্তের পাপ তাদেরও স্পর্শ করে। এসব বুঝিয়ে শ্যামলকে অসৎ সঙ্গ থেকে দূরে রাখতে হবে। এভাবে ধর্মীয় শিক্ষা ও নৈতিক মূল্যবোধের মাধ্যমে শ্যামলের মাদকাসক্তি প্রতিরোধ ও প্রতিকার করা সম্ভব।"
        },
        {
          "label": "ঘ",
          "question": "'অসৎ সঙ্গের দৌরাত্ম্যে মানুষের মারাত্মক ক্ষতি হতে পারে'- পাঠ্যপুস্তক এবং শ্যামলের জীবনের আলোকে বিশ্লেষণ করো।",
          "explanation": "অসৎ সঙ্গের দৌরাত্ম্যে মানুষের মারাত্মক ক্ষতি হতে পারে'- পাঠ্যপুস্তক এবং শ্যামলের জীবনের আলোকে বিশ্লেষণ করা হলো- মাদকাসক্তি অনৈতিক ও অধর্মের পথ। কারণ মাদকদ্রব্য মস্তিষ্কের বিকৃতি ঘটায়। মাদক গ্রহণকারীর স্বাভাবিক চেতনাকে বিমূঢ় করে দেয়। মাদকাসক্ত ব্যক্তিকে দেখে অনেকেই এর দিকে আকৃষ্ট হতে পারে। কেননা মাদকাসক্তির ক্ষেত্রে সঙ্গী-সাথিদের অত্যধিক প্রভাব রয়েছে। মাদকাসক্তি একটি সামাজিক ব্যাধি। বর্তমান সমাজের অনেক তরুণ অসৎ সঙ্গীর দ্বারা প্রভাবিত হয়ে এই ঘৃণ্য বিষয়টির সাথে জড়িয়ে পড়ছে। বস্তুত মানুষের জীবনে সঙ্গীর প্রভাব সবচেয়ে বেশি। একটি প্রবাদ আছে, 'সৎ সঙ্গে স্বর্গবাস, আর অসৎ সঙ্গে সর্বনাশ।' এ কারণে কেউ যদি বন্ধু হিসেবে খারাপ চরিত্রের কাউকে গ্রহণ করে তবে তারও খারাপ হয়ে যাওয়ার আশঙ্কা থাকে। মাদকাসক্তির ক্ষেত্রে এটা প্রকট আকার ধারণ করে। কেউ মাদকাসক্ত ব্যক্তির সাথে বন্ধুত্ব করলে তারও মাদকাসক্ত হওয়ার আশঙ্কা অনেকটা বেড়ে যায়। অনেক সময় মাদকাসক্ত সঙ্গীকে দেখে কৌতূহলবশত তার বন্ধুরা মাদক গ্রহণ করতে পারে যা শেষ পর্যন্ত 'আসক্তিতে পরিণত হয়। সার্বিক আলোচনার প্রেক্ষিতে এ কথা স্পষ্ট যে, মাদকাসক্তির ক্ষেত্রে অসৎ সঙ্গীদের নেতিবাচক প্রভাব রয়েছে। এর ফলে একজন অন্যজনকে মাদকাসক্তির দিকে নিয়ে যেতে পারে। যার দৃষ্টান্ত আমরা শ্যামলের জীবনে দেখতে পাই।"
        }
      ]
    },
    {
      "number": "5",
      "uddipok": "সোমাদের এলাকায় হঠাৎ করে বসন্ত ও কলেরা রোগ দেখা দেয়। আতঙ্কিত এলাকাবাসী এ রোগ থেকে পরিত্রাণের জন্য বিশেষ এক পূজার আয়োজন করে এবং যথাযথভাবে পূজা সম্পন্ন করে।",
      "tag": "RUMC 24",
      "sub_questions": [
        {
          "label": "ক",
          "question": "ঈশ্বরের শক্তির প্রতীক কে?",
          "explanation": "ঈশ্বরের শক্তির প্রতীক হচ্ছেন দেবী দুর্গা।"
        },
        {
          "label": "খ",
          "question": "'দুর্গা' নামের ব্যুৎপত্তিগত অর্থ ব্যাখ্যা করো।",
          "explanation": "দুর্গা শব্দের ব্যুৎপত্তিগত অর্থ হলো যিনি মহামায়া তিনি দূরধিগম্য। যেখানে গমন করা অত্যন্ত দুরূহ তাকে দুর্গ বলে। দুর্গ শব্দের সাথে আ প্রত্যয় যোগ করে দুর্গা শব্দটি গঠন করা হয়েছে এবং স্ত্রী লিঙ্গে ব্যবহার করা হয়েছে। যিনি মহামায়া তিনি দূরধিগম্য, তাকে দুঃসাধ্য সাধনার দ্বারা পাওয়া যায়।"
        },
        {
          "label": "গ",
          "question": "সোমার এলাকাবাসী কীভাবে উক্ত পূজার আয়োজন করেছিল তা লেখো।",
          "explanation": "উদ্দীপকে উল্লেখিত সুবল বাবুর পূজাটি হলো কালীপূজা। অনুচ্ছেদে বর্ণিত সুবল বাবু দুর্গাপূজার পর কার্তিক-অগ্রাহায়ণ মাসে অমাবস্যা তিথিতে কালীপূজার আয়োজন করেন। উক্ত পূজার মাধ্যমে বিভিন্ন মহামারি থেকে রক্ষা পাওয়া যায়। সমাজের অশুভ শক্তির বিনাশ, বিভিন্ন ধরনের মহামারি (বসন্ত, কলেরা রোগের প্রাদুর্ভাব), ঝড়, বন্যা, খরা প্রভৃতি থেকে মুক্ত থাকার জন্য শ্যামা বা কালীপূজা করা হয়। কালীপূজার পদ্ধতি দুর্গাপূজার মতোই। কালীপূজাও গৃহে বা মণ্ডপে প্রতিমা নির্মাণ করে সম্পন্ন করা হয়। দেবীর চক্ষু দান ও প্রাণ প্রতিষ্ঠার মধ্য দিয়েই কালীপূজা শুরু হয়। দেবীর পূজার জন্য ষোলো উপচার অনুসরণ করা হয় এবং আট শক্তিকে পূজা করা হয়। তান্ত্রিক হোম করা হয়। দেবী কালীকে ধ্যান, আরতি, ভোেগ প্রভৃতি কর্ম সম্পাদন করে সবশেষে প্রণাম করা হয়।"
        },
        {
          "label": "ঘ",
          "question": "সামাজিক, পারিবারিক ও নৈতিক জীবনে উক্ত পূজার প্রভাব বিশ্লেষণ করো।",
          "explanation": "গ্রামবাসী কালীপূজার আয়োজন করেছে। সামাজিক, পারিবারিক ও নৈতিক জীবনে এই পূজার প্রভাব অপরিসীম। দেবী কালী মুণ্ডমালা পরিহিতা। তিনি মর্ত্যের অশুভ শক্তিকে ধ্বংস করে শান্তি প্রতিষ্ঠা করেন। এ কারণে প্রতি বছর ভক্তরা সকলে মিলে তার পূজার আয়োজন করে যেন পৃথিবীতে পুনরায় অশুভশক্তির বিস্তার না ঘটে। কালীপূজার মাধ্যমে আমরা দেবী কালীর আদর্শ আমাদের মন ও মননে নৈতিকতাবোধকে ধারণ করতে পারি। কালী শক্তির দেবী। কালীপূজা গৃহে বা মন্দিরে উভয় স্থানেই করা যায়। তিনি বিশ্বের সকল অশুভ শক্তি ধ্বংস করে সকলের মধ্যে মঙ্গালবার্তা ছড়িয়ে দিয়ে থাকেন। এ পূজার সময় সকল সম্প্রদায়ের অর্থাৎ হিন্দু, মুসলিম, বৌদ্ধ, খ্রিষ্টান সকল শ্রেণির মানুষ অংশগ্রহণ ও শুভেচ্ছা বিনিময় করে যা মানব সমাজের ঐক্যের প্রতীক। দেবী কালী অশুভ, কু-সংস্কার, শোষণ-বঞ্চনা দূর করার জন্য সকলের মধ্যে শক্তি সঞ্চার করেন যা সামাজিক বন্ধনকে সুদৃঢ় ও শক্তিশালী করে থাকে। পূজায় বিভিন্ন ধরনের উপকরণের প্রয়োজন হয় যা বিভিন্ন শ্রেণি- পেশার মানুষ তৈরি করে এবং সেগুলো বিক্রি করে জীবিকা নির্বাহ করে। ফলে বিভিন্ন ধরনের কর্মসংস্থান সৃষ্টি হয় এবং আর্থ-সামাজিক উন্নয়ন সাধিত হয়। পরিশেষে বলা যায়, সামাজিক, পারিবারিক ও নৈতিক জীবনে কালী পূজার প্রভাব তাৎপর্যপূর্ণ।"
        }
      ]
    },
    {
      "number": "6",
      "uddipok": "স্বপন রায় গত সপ্তাহে পরলোক গমন করেছেন। তার জ্যেষ্ঠপুত্র সুমন বিদেশে থাকে। দেশে পৌঁছাতে দেরি হয়ে যাবে দেখে পরিবারের অন্যদের অনুমতি নিয়ে কনিষ্ঠপুত্র সুকান্ত পিতার অন্ত্যেষ্টিক্রিয়া সম্পন্ন করে।",
      "tag": "RUMC 24",
      "sub_questions": [
        {
          "label": "ক",
          "question": "আদ্য একোদিষ্ট শ্রাদ্ধ কাকে বলে?",
          "explanation": "কোনো ব্যক্তির মৃত্যুর পর প্রথমে যে শ্রাদ্ধ করণীয় তাকে বলা হয় আদ্যশ্রাদ্ধ বা আদ্য একোদ্দিষ্ট শ্রাদ্ধ।"
        },
        {
          "label": "খ",
          "question": "অশৌচকালে আমাদের মন সাধন ভজনের উপযোগী থাকে না কেন? ব্যাখ্যা করো।",
          "explanation": "প্রিয়জনের মৃত্যুতে আমাদের মন শোকে আচ্ছন্ন থাকে বিধায় অশৌচকালে আমাদের চিত্ত সাধন-ভজনের উপযোগী থাকে না। 'অশৌচ' শব্দের অর্থ শুচিতা বা পবিত্রতার অভাব। মাতা-পিতা বা জ্ঞাতিবর্গের মৃত্যুতে আমাদের অশৌচ হয়। মাতা-পিতার মৃত্যুর পর অশৌচ, কালে হবিষ্যান্ন বা ফলফলাদি খেয়ে জীবন ধারণ করতে হয়। এসময় কঠোর সংযম পালন করে শ্রাদ্ধের উপযুক্ততা অর্জন করতে হয়।"
        },
        {
          "label": "গ",
          "question": "সুকান্ত কীভাবে উক্ত অনুষ্ঠানটি সম্পন্ন করে তা পাঠ্যপুস্তকের আলোকে বর্ণনা করো।",
          "explanation": "নিম্নের অনুরুপঃ বিমল বাবুর অন্ত্যেষ্টিক্রিয়া শাস্ত্রের বিধান অনুসরণ করে সম্পন্ন হয়েছিল। শাস্ত্রে মৃতদেহ সৎকারের যে বিধান দেওয়া হয়েছে তাই হচ্ছে অন্ত্যেষ্টিক্রিয়া। এ সময় কতগুলো বিধিবিধান পালন করে মৃতদেহ সৎকারের ব্যবস্থা করা হয়। অন্ত্যেষ্টিক্রিয়ার শুরুতে মৃতদেহকে বস্ত্রাবৃত ও মালা চন্দনাদি দ্বারা বিভূষিত করে শ্মশানে নিয়ে যাওয়া হয়। সেখানে মৃতদেহের মাথা দক্ষিণ দিকে রেখে তাকে কুশের ওপর শুয়ে রাখা হয়। দাহাধিকারী নিজে স্নান সেরে মৃতদেহের গায়ে তেল ও কাঁচা হলুদ মেখে তাকে স্নান করান। স্নানের পর মৃতদেহকে নতুন কাপড়, মালা, চন্দন দ্বারা সজ্জিত করা হয়। এরপর শরীরের সপ্তছিদ্র স্বর্ণ ও কাঁসা দ্বারা আচ্ছাদন ও পিন্ডদান করা হয়। সর্বশেষে আম বা চন্দন কাঠের চিতায় মৃতদেহকে শয়ন করানো হয়। অন্ত্যেষ্টিক্রিয়ার মন্ত্র পাঠ করে মৃতদেহের চারপাশে জ্যেষ্ঠপুত্র সাত অথবা তিনবার প্রদক্ষিণ করে মুখাগ্নি প্রদান করেন। উদ্দীপকে বিমল বাবু পরলোকগমন করলে জ্যেষ্ঠ পুত্র ইন্দ্রজিৎ উল্লেখিত শাস্ত্রীয় বিধান অনুযায়ী তার পিতার অন্ত্যেষ্টিক্রিয়া সম্পন্ন করেছিল"
        },
        {
          "label": "ঘ",
          "question": "পরিবার পরিজনের অনুমতি সাপেক্ষে সুকান্তের তার পিতার অন্ত্যেষ্টিক্রিয়া করার যৌক্তিক দিক ধর্মীয় নির্দেশনার আলোকে ব্যাখ্যা করো।",
          "explanation": "পরিবার পরিজনের অনুমতি সাপেক্ষে সুকান্তের তার পিতার অন্ত্যেষ্টিক্রিয়া করার বিষয়টি যৌক্তিক ছিল। নিচে ধর্মীয় নির্দেশনার আলোকে তা ব্যাখ্যা করা হলো- অন্ত্যেষ্টি শব্দের অর্থ 'শেষষজ্ঞ' অর্থাৎ অগ্নিতে মৃতদেহকে আহুতি দেওয়া। বস্তুত শবদেহের অন্ত্যেষ্টিক্রিয়া একটি ধর্মীয় বিধি-বিধান। আত্মা দেহ থেকে নির্গত হলে দেহটি একটি জড়বস্তুতে পরিণত হয় এবং প্রাকৃতিক নিয়মে ধীরে ধীরে তা পচতে শুরু করে। শবদেহ ভূ-পৃষ্ঠে পড়ে থাকলে তখন ভীতির সঞ্চার হয় এবং পরিবেশ নষ্ট হয়। তাই শাস্ত্রে মৃতদেহের সৎকারের বিধান দেওয়া হয়েছে। সাধারণত নিয়মানুসারে প্রথমে জ্যেষ্ঠ পুত্র শির বা মস্তকে অগ্নিপ্রদান করে। প্রচলিত কথায় একে বলা হয় মুখাগ্নি। কিন্তু জ্যেষ্ঠ পুত্র মুখাগ্নি করতে অপারগ হলে তার অভাবে কে অগ্নিপ্রদান করবে, তার একটি ক্রমধারা স্মৃতিশাস্ত্রে বর্ণিত আছে। মুখাগ্নি করার অধিকারী হলো- ১. পুত্র সন্তান, ২. প্রপৌত্র ৩. দৌহিত্র, ৪. ভ্রাতা ও ৫. ভ্রাতার ছেলেসহ আরো অনেকে। উদ্দীপকে বর্ণিত ঘটনায়, স্বপন রায় মারা যাওয়ার পর নিয়মানুসারে তার জ্যেষ্ঠপুত্র সুমনের দায়িত্ব ছিলো বাবার মুখাগ্নি করার। কিন্তু তিনি বিদেশে থাকেন। দেশে পৌঁছাতে দেরি হয়ে যাবে দেখে পরিবারের অন্যদের অনুমতি নিয়ে কনিষ্ঠপুত্র সুকান্ত পিতার অন্ত্যেষ্টিক্রিয়া সম্পন্ন করে। অর্থাৎ ভাইয়ের জন্য অপেক্ষা না করে সুকান্তের অন্ত্যেষ্টিক্রিয়া করার অনুমতি শাস্ত্রীয় বিধানে রয়েছে। তাই বলা যায়, সুকান্তের ভাইয়ের জন্য অপেক্ষা না করে তার বাবার অন্ত্যেষ্টিক্রিয়া সম্পন্ন করার বিষয়টি শাস্ত্রবিধি মোতাবেক হয়েছে।"
        }
      ]
    },
    {
      "number": "7",
      "uddipok": "অতশী সকল গ্লানি ভুলে ছোট-বড় সকলে মিলে রং খেলা করছে। অপরদিকে, অনুপদের বাড়ির সামনে মন্দিরের মাঠে এক ধর্মীয় নাম সংকীর্তনের আয়োজন করা হয়েছে। ধর্মীয় নাম সংকীর্তন চলবে কয়েক প্রহরব্যাপী।",
      "tag": "RUMC 24",
      "sub_questions": [
        {
          "label": "ক",
          "question": "বাংলা মাসের শেষ দিনকে কী বলা হয়?",
          "explanation": "বাংলা মাসের শেষ দিনকে সংক্রান্তি বলা হয়।"
        },
        {
          "label": "খ",
          "question": "ধর্মাচার মনের কালিমা দূর করে- উক্তিটি ব্যাখ্যা করো।",
          "explanation": "যে সকল আচার-আচরণ আমাদের জীবনকে সুন্দর ও কল্যাণময় করে গড়ে তোলে সেগুলোকে ধর্মাচার বলা হয়। দীপাবলি, দোলযাত্রা, রথযাত্রা প্রভৃতি ধর্মাচার হিসেবে পরিগণিত। এসব ধর্মাচারের মধ্যে দীপাবলি উৎসব পালিত হয় সচেতনতার আলো জ্বালিয়ে মনের অজ্ঞানতার মোহান্ধকার দূর করার প্রতীক হিসেবে। সকল কুসংস্কার প্রদীপের আগুনে পুড়িয়ে জ্ঞানের আলোয় সারা বিশ্ব আলোকিত হোক- এ ব্রত নিয়েই দীপাবলি উৎসব পালন করা হয়। তাই বলা যায়, ধর্মাচার মনের কালিমা দূর করে।"
        },
        {
          "label": "গ",
          "question": "অতশী যে অনুষ্ঠানটি পালন করেছে তা পাঠ্যপুস্তকের আলোকে ব্যাখ্যা করো।",
          "explanation": "নিম্নের অনুরুপঃ মাধবীদের বাড়িতে আয়োজিত অনুষ্ঠানটি হলো দোলযাত্রা বা হোলি উৎসব। দোলযাত্রা মূলত একটি বৈষ্ণবীয় উৎসব। ফাল্গুনী পূর্ণিমা বা দোলপূর্ণিমার দিন রাধা-কৃষ্ণকে দোলায় রেখে আবির, কুমকুমে রাঙিয়ে পূজা করা হয়। এরপর ভক্তরা পরস্পর পরস্পরকে রং বা আবির মাখিয়ে আনন্দ করে। দোলপূর্ণিমার দিন বিভিন্ন স্থানে গান, মেলা প্রভৃতি উৎসবের আয়োজন করা হয়। এ দিন শত্রু-মিত্র, নারী-পুরুষ নির্বিশেষে রং খেলায় মেতে ওঠে এবং বিভেদ ভুলে একাত্ম হয়ে যায়। এটাই দোলযাত্রার সর্বজনীনতা। উদ্দীপকে বলা হয়েছে, মাধবীদের গ্রামের বাড়িতে ফাল্গুনী পূর্ণিমার বিশেষ -তিথিতে এক উৎসবের আয়োজন করা হয়। গ্রামবাসী গুড়া রং মাখামাখি করে আনন্দ উৎসবে মেতে ওঠে। উৎসবে 'বুড়ির ঘর' পুড়িয়ে প্রতীকী অনুষ্ঠান পালন করা হয়। অর্থাৎ মাধবীদের বাড়িতে দোলযাত্রা উৎসব পালিত হয়। এটি আমাদের মাঝে মূলত একাত্মতা ও সাম্যের শিক্ষা দেয়"
        },
        {
          "label": "ঘ",
          "question": "অনুপদের বাড়ির মন্দিরের মাঠে যে অনুষ্ঠানটি পালিত হচ্ছে তার ধর্মীয় ও সামাজিক গুরুত্ব বিশ্লেষণ করো।",
          "explanation": "অনুপদের বাড়ির সামনে মন্দিরের মাঠে যে অনুষ্ঠানটি পালিত হচ্ছে তা হলো নামযজ্ঞ এবং এর ধর্মীয় ও সামাজিক গুরুত্ব বিশেষ তাৎপর্য বহন করে। নামযজ্ঞ অনুষ্ঠানের মাধ্যমে ভগবান শ্রীকৃষ্ণ ও রামচন্দ্রের পূজা করা হয়। বিভিন্ন সুরে, ছন্দে, তালে কৃষ্ণনাম এবং রামনাম কীর্তন করা হয়। হিন্দুরা বিশ্বাস করে ভগবান শ্রীকৃষ্ণের নাম নিলে তিনি খুশি হন। এতে আমাদের পুণ্য হয়। এজন্য ভক্তরা জাতি-বর্ণ নির্বিশেষে শ্রীকৃষ্ণের নামযজ্ঞানুষ্ঠানে একত্রিত হয়ে বিভিন্ন সুরে, ছন্দে, তালে কৃষ্ণনাম জপ করে এবং কৃষ্ণনামের কীর্তন করে। যার দৃষ্টান্ত পাওয়া যায় উদ্দীপকে অনুপদের বাড়ির সামনে মন্দিরের মাঠে পালিত অনুষ্ঠানের মাধ্যমে। এরূপ নামযজ্ঞ অনুষ্ঠানে অংশ নেওয়ার মাধ্যমে মানুষ দুঃখ-কষ্ট থেকে পরিত্রাণ পেতে পারে। সামাজিকভাবেও নামযজ্ঞ অনুষ্ঠানটি তাৎপর্য বহন করে। এ অনুষ্ঠান উপলক্ষ্যে মানুষ দূর-দূরান্ত থেকে আসে একই উদ্দেশ্য নিয়ে। যার ফলে মানুষের মধ্যে মিলনমেলা তৈরি হয়। নানা জাতি, বর্ণের মানুষ সব ভেদাভেদ ভুলে গিয়ে একাত্ম হয়ে যায়। একে অপরের সাথে মনের দুঃখ- সুখের বিনিময় করে। ফলে সামাজিক বন্ধন আরও সুদৃঢ় হয়। আলোচনার পরিপ্রেক্ষিতে বলা যায়, নামযজ্ঞের মাধ্যমে যে সামাজিক বন্ধন ও ভ্রাতৃত্ববোধ জাগ্রত হয়, তার মাধ্যমে জাতীয় সংহতি গড়ে ওঠা সম্ভব।"
        }
      ]
    },
    {
      "number": "8",
      "uddipok": "অনুপমা দেবী সারা বছর ভক্তিসহকারে বিভিন্ন ব্রত-অনুষ্ঠান পালন করেন। তার প্রতিবেশী কানন দেবী প্রতিদিন নিরাকার ব্রহ্মের উপাসনা করেন।",
      "tag": "RUMC 24",
      "sub_questions": [
        {
          "label": "ক",
          "question": "ভক্তিযোগ কাকে বলে?",
          "explanation": "ভক্তিকে অবলম্বন করে যে ঈশ্বর আরাধনা তাকে ভক্তিযোগ বলে।"
        },
        {
          "label": "খ",
          "question": "যোগসাধনার সর্বোচ্চ স্তর সমাধি কেন? ব্যাখ্যা করো।",
          "explanation": "সমাধি অর্থ সম্পূর্ণরূপে ঈশ্বরে চিত্তসমর্পণ করা। সম্পূর্ণরূপে ঈশ্বরে চিত্ত সমর্পণ করতে পারলে পরমাত্মার মধ্যে জীবাত্মার নিবেশ ঘটে, তখন সাধকের অন্বেষণ সমাপ্ত হয়। অর্থাৎ সাধনার যে পর্যায়ে সাধকের আমি বা আমার জ্ঞান থাকে না তখন সাধক সমাধি লাভ করেন বা প্রকৃত যোগ লাভ করেন। এ কারণে বলা হয়, যোগসাধনার সর্বোচ্চ স্তর সমাধি।"
        },
        {
          "label": "গ",
          "question": "কানন দেবী কোন মতবাদে বিশ্বাসী? পাঠ্যপুস্তকের আলোকে ব্যাখ্যা করো।",
          "explanation": "কানন দেবী হিন্দুধর্মের একেশ্বরবাদ মতবাদে বিশ্বাসী। হিন্দুধর্ম পৃথিবীর সবচেয়ে প্রাচীন ধর্ম। এ ধর্মের মূলে রয়েছেন স্বয়ং ভগবান। ভগবানই সবকিছুর মূল। বেদ ও উপনিষদে বলা হয়েছে, ঈশ্বর এক এবং অদ্বিতীয়; তিনি একাধিক নন। হিন্দু ধর্মগ্রন্থের বিভিন্ন জায়গায় একেশ্বরবাদের উল্লেখ রয়েছে। কঠোপনিষদে দেখা যায়, 'নেহ নানাস্তি কিঞ্চন' অর্থাৎ ব্রহ্ম থেকে পৃথক কিছু নেই। শ্রীমদ্ভগবদ্গীতাতেও একেশ্বরের কথা বলা হয়েছে। এই এক ঈশ্বরে বিশ্বাসই হচ্ছে একেশ্বরবাদ। হিন্দুধর্মে নিরাকার উপাসনার মাধ্যমে একেশ্বরবাদের দৃষ্টান্ত প্রকাশ পায়। উদ্দীপকে কানন দেবী প্রতিদিন নিরাকার ব্রহ্মের উপাসনা করেন। এর দ্বারা একেশ্বরবাদের ধারণা প্রকাশ পায়। কারণ ব্রহ্ম এক এবং অদ্বিতীয়। তাই বলা যায়, কানন দেবী হিন্দুধর্মের একেশ্বরবাদ মতবাদে বিশ্বাসী ।"
        },
        {
          "label": "ঘ",
          "question": "অনুপমা দেবী কি এক ঈশ্বরে বিশ্বাসী? যুক্তিসহকারে মতামত দাও।",
          "explanation": "হ্যাঁ, অনুপমা দেবী এক ঈশ্বরে বিশ্বাসী। প্রচলিত বহু দেব-দেবীর উপাসনা হিন্দুধর্মের একটি বিশেষ দিক। তবে দেব-দেবীগণ ঈশ্বরেরই ভিন্ন ভিন্ন শক্তি বা গুণের অধিকারী। ঋগ্বেদে ইন্দ্র, অগ্নি, বায়ু, উষা প্রভৃতি দেব-দেবীর স্তুতি রয়েছে। এরা ভিন্ন ভিন্ন শক্তির পরিচয় বহন করলেও এদের সম্মিলিত শক্তির কেন্দ্রটি হচ্ছেন ঈশ্বর। সুতরাং, অবতার ও দেব-দেবীগণ এক পরমেশ্বরেরই ভিন্ন ভিন্ন গুণ ও শক্তির প্রকাশ। দেব-দেবীর আরাধনা করে মানুষ যে সাফল্য অর্জন করে তাতে এক ঈশ্বরের অনুগ্রহের প্রকাশ ঘটে। অর্থাৎ হিন্দুধর্মে বহু দেব-দেবীর পূজা- অর্চনার বিভিন্ন পদ্ধতি অনুশীলিত হলেও মূলত এক পরমেশ্বরেরই উপাসনা করা হচ্ছে। কারণ বেদ ও উপনিষদে বলা হয়েছে, ঈশ্বর এক এবং অদ্বিতীয়; তিনি একাধিক নন। এই যে এক ঈশ্বরে বিশ্বাস একেই বলে একেশ্বরবাদ। উদ্দীপকের অনুপমা দেবী সারাবছর ভক্তিসহকারে বিভিন্ন ব্রত-অনুষ্ঠান পালনের মাধ্যমে যে অবতার ও দেব-দেবীর পূজা করেন তা একই ঈশ্বরের বিভিন্ন প্রকাশ মাত্র। কারণ একেশ্বরবাদ হিন্দুধর্মের একটি মৌলিক বিশ্বাস। উল্লেখিত আলোচনার প্রেক্ষিতে অনুপমা দেবীকে একেশ্বরবাদী বলা যায়। কারণ তিনি বিভিন্ন ব্রত-অনুষ্ঠান পালনের মাধ্যমে মূলক এক ঈশ্বরের উপাসনা করছেন।"
        }
      ]
    },
    {
      "number": "9",
      "uddipok": "পূজোর সময় শিখাদের বাড়িতে একটি নাটক মঞ্চস্থ হয়। নাটকে দেখানো হয় যে, এক মহামানবের উপস্থিতিতে দুষ্টের দমন হয়। নাটকে আরও তুলে ধরা হয় যে, ধর্মের জয় অবশ্যম্ভাবী।",
      "tag": "RUMC 24",
      "sub_questions": [
        {
          "label": "ক",
          "question": "ধর্মের বাহ্যিক লক্ষণ কয়টি?",
          "explanation": "ধর্মের বাহ্যিক লক্ষণ দশটি।"
        },
        {
          "label": "খ",
          "question": "ধার্মিকের স্বরূপ ব্যাখ্যা করো।",
          "explanation": "নিম্নের অনুরুপঃ ধর্মের দশটি বাহ্য লক্ষণ যার মধ্যে প্রকাশ পায় তিনিই ধার্মিক। ধার্মিক ব্যক্তি ধর্মের দশটি বাহ্য লক্ষণকে নিজের জীবন চলার পথে অনুসরণ করেন। তিনি বেদ, স্মৃতি, সদাচার ও বিবেকের আহ্বানকে প্রামাণ্য বলে মনে করেন। ধার্মিক ব্যক্তি কখনো ধৈর্য হারান না। তিনি মানুষকে ক্ষমা করেন। তিনি দম্ভ দ্বারা পরিচালিত হন না। সর্বোপরি যে ব্যক্তি সর্বাবস্থায় নিজেকে সংযত করতে পারেন তিনিই ধার্মিক।"
        },
        {
          "label": "গ",
          "question": "উদ্দীপকের উল্লিখিত মহামানব কে? দুষ্টের দমনে তাঁর শিক্ষায় তুমি কীভাবে অনুপ্রাণিত হও? লেখো।",
          "explanation": "উদ্দীপকের উল্লিখিত মহামানব হলেন শ্রীবিষ্ণুর অবতার নৃসিংহ। ভগবান মাঝে মাঝে বিভিন্নরূপে পৃথিবীতে নেমে আসেন তাঁর ভক্তদের রক্ষা করার জন্য। তখন তাঁকে অবতার বলা হয়। উদ্দীপকে বর্ণিত নাটকে দেখানো হয় যে, এক মহামানবের উপস্থিতিতে দুষ্টের দমন হয়। এখানে মহামানবের ভূমিকায় নৃসিংহ অবতারের দৃষ্টান্ত প্রতীয়মান। আমরা জানি, শ্রীবিষ্ণু হিরণ্যাক্ষকে বধ করেছেন জেনে তাঁর ভাই হিরণ্যকশিপু খুব ক্রুদ্ধ হয়েছিলেন। তিনি তখন প্রচণ্ড বিষ্ণুবিরোধী হয়ে উঠেন। কিন্তু তাঁর একমাত্র পুত্র প্রহ্লাদ ছিল বিষ্ণুভক্ত। এ কারণে তিনি পুত্রকে হত্যা করার চেষ্টা করেন। কিন্তু ভগবান বিষ্ণু নৃসিংহ রূপে প্রহ্লাদকে রক্ষা করেন। মাঝে মাঝে প্রহ্লাদের মতো ধার্মিকদের জীবনে নেমে আসে নিপীড়ন- নির্যাতন। দুষ্কৃতকারীদের অত্যাচার-অনাচারে কলুষিত হয় সমাজজীবন। এই অবস্থায় অবতার জীবের ন্যায় দেহধারণ করে আবির্ভূত হন ধর্মকে রক্ষা করতে, ধার্মিককে রক্ষা করতে। কারণ অবতারের উদ্দেশ্য দুষ্কৃতকারীদের বিনাশ সাধন করে ধার্মিককে দুঃখ-কষ্ট থেকে মুক্ত করা - এবং ধর্ম সংস্থাপন করা। দুষ্টের দমনে অবতারের এই ভূমিকা আমাকে সর্বদা ভক্তিভরে ঈশ্বর আরাধনায় অনুপ্রাণিত করে।"
        },
        {
          "label": "ঘ",
          "question": "'ধর্মের বিজয় অবশ্যম্ভাবী'- উদাহরণ সাপেক্ষে উক্তিটির বিশ্লেষণ করো।",
          "explanation": "গৌতমের বিশ্বাস 'ধর্মের জয় অবশ্যম্ভাবী'- উক্তিটির তাৎপর্য অপরিসীম। আমরা যা ধারণ করি তাই ধর্ম। ধর্মপথ হচ্ছে ন্যায়ের পথ, সত্যের পথ, অহিংসা এবং কল্যাণের পথ। যিনি ধর্মপথে চলেন তিনি ধার্মিক বলে পরিচিতি লাভ করেন। পাশাপাশি যিনি ভগবানের নাম করেন তিনিও ধার্মিক। প্রহ্লাদ ছিল দৈত্যকুলের রাজা হিরণ্যকশিপুর ছেলে। হরিভক্ত ছিল প্রহ্লাদ, তাই তাকে হিরণ্যকশিপু অনেক বার হত্যা করতে চেয়ে ব্যর্থ হয়েছেন। কারণ ঈশ্বর সর্বময় এবং তিনি ধার্মিককে রক্ষা করেন। উদ্দীপকের গৌতম ছিল একজন হরিভক্ত। কিন্তু তার বাবা তাপস বোস একজন বিত্তবান ও অত্যাচারী ব্যক্তি ছিল। তার কাছে ঈশ্বর বলতে কিছুই নেই। তাই তার ছেলে গৌতমকে অনেকবার মারার চেষ্টা করলেও সে বেঁচে যায়। প্রহ্লাদের মতো সেও বিশ্বাস করে ধর্মের জয় অবশ্যম্ভাবী। যার মধ্য দিয়েই ধর্মের জয় প্রকাশ পায়। তাই বলা যায়, গৌতমের বিশ্বাস 'ধর্মের জয় অবশ্যম্ভাবী এবং তাই তার এই বিশ্বাসের জোরেই সে বিপদ থেকে রক্ষা পায়' যা অধিক তাৎপর্যপূর্ণ"
        }
      ]
    },
    {
      "number": "10",
      "uddipok": "গোপাল বাবুর বাড়িতে বরাবরে মতো এ বছরও শারদীয় দুর্গাপূজা অনুষ্ঠিত হয়েছে। গোপাল বাবু বলেন, দেবী দুর্গা আদ্যশক্তি মহামায়া। তিনি জয় দুর্গা, জগদ্বাত্রী, বনদূর্গা, চণ্ডী, নারায়ণী প্রভৃতি নামে পূজিত। হন। দুর্গাপূজার শেষদিন বিজয়ী দশমী। বিজয়া দশমী ঐক্যের প্রতীক।",
      "tag": "RUMC 24",
      "sub_questions": [
        {
          "label": "ক",
          "question": "দেবী দুর্গার কেন্দ্রীয় চোখ কী নির্দেশ করে?",
          "explanation": "দুর্গার কেন্দ্রীয় চোখ জ্ঞান বা অগ্নিকে নির্দেশ করে।"
        },
        {
          "label": "খ",
          "question": "দুর্গা নামের ব্যুৎপত্তিগত অর্থ ব্যাখ্যা করো।",
          "explanation": "যে স্থানে গমন করা অত্যন্ত দুরূহ তাকে দুর্গ বলে। ব্যুৎপত্তিগত অর্থে দুর্গ শব্দের সঙ্গে আ প্রত্যয় যোগ করে দুর্গা শব্দটি গঠন করা হয়েছে এবং স্ত্রী লিঙ্গ হিসেবে ব্যবহার করা হয়েছে। যিনি মহামায়া তিনি দূরধিগম্য। তাঁকে দুঃসাধ্য সাধনার দ্বারা পাওয়া যায়। তাই তিনি দুর্গা। তিনি ব্রহ্মের শক্তি বলেও দূরধিগম্য এবং সাধন সাপেক্ষ। আবার দুর্গম নামক অসুরকে বধ করেছেন বলেও তাকে দুর্গা বলা হয়। দুর্গা শব্দের - আর একটি অর্থ হলো দুর্গতিনাশিনী দেবী অর্থাৎ এ মহাবিশ্বের যাবতীয় দুঃখ-কষ্ট বিনাশকারী দেবী।"
        },
        {
          "label": "গ",
          "question": "গোপাল বাবু তার বাড়ির দুর্গাপূজা তিথি অনুযায়ী কীভাবে সম্পন্ন করেছেন তার ধারাবাহিক সংক্ষিপ্ত বিবরণ দাও।",
          "explanation": "আশ্বিন মাসের শুক্লপক্ষের ষষ্ঠী তিথিতে প্রতিমা স্থাপন করে শারদীয় দুর্গোৎসব শুরু হয় এবং পাঁচ দিনব্যাপী চলতে থাকে অর্থাৎ দশম দিনে দশমী পূজার মাধ্যমে শারদীয় উৎসবের সমাপ্তি ঘটে। উদ্দীপকের গোপাল বাবু তার বাড়ির দুর্গাপূজা তিথি অনুযায়ী 'যেভাবে সম্পন্ন করেছেন তার ধারাবাহিক সংক্ষিপ্ত বিবরণ দেওয়া হলো- পূজার প্রথম দিন: ষষ্ঠী পূজা- সুষ্ঠুভাবে পূজা উৎযাপন করার জন্য এদিন প্রথমে নিজেকে সংকল্প করা হয়। তারপর সন্ধ্যায় বোধন, অধিবাস ও আমন্ত্রণ করা হয়। দ্বিতীয় দিন: মহাসপ্তমী পূজা- মন্ত্র উচ্চারণের মধ্য দিয়ে দেবী দুর্গাসহ সকল প্রতিমার প্রাণ প্রতিষ্ঠা করা হয় এরপর নবপত্রিকা প্রবেশ ও স্থাপন, সপ্তম্যাদিকল্পারম্ভ, সপ্তমীবিহিত পূজা করা হয়। তৃতীয় দিন: মহাষ্টমী পূজা- এ দিনে দেবী দুর্গা মহিষাসুরকে বধ করে বিজয় লাভ করেছিলেন। এ পূজার দিনে কুমারী পূজা ও সন্ধিপূজা করা হয়। চতুর্থ দিন: মহানবমী পূজা- এ দিনে যজ্ঞ, সন্ধিপূজা ও নবমীবিহিত পূজা করা হয়।"
        },
        {
          "label": "ঘ",
          "question": "দুর্গাপূজা সাম্প্রদায়িক সম্প্রীতি প্রতিষ্ঠায় ও সম্প্রীতি সমৃদ্ধিতে বিশেষভাবে অণুপ্রাণিত করে।- বিশ্লেষণ করো।",
          "explanation": "দুর্গাপূজা সাম্প্রদায়িক সম্প্রীতি প্রতিষ্ঠায় ও সম্প্রীতি সমৃদ্ধিতে বিশেষভাবে অণুপ্রাণিত করে। হিন্দু ধর্মাবলম্বীদের সর্বাপেক্ষা বড় উৎসব শারদীয় দুর্গোৎসব। দুর্গাপূজা আমাদেরকে অন্যায়-অবিচারকে প্রতিহত করার শক্তি প্রদান করে। শারদীয় দেবীর পূজা মানে দেবী দুর্গার আরাধনা। তিনি বিশ্বের আদি কারণ এবং ঈশ্বরের শক্তির রূপ। এ পূজাকে অবলম্বন করে পত্র-পত্রিকায় পূজাসংখ্যা প্রকাশ করা হয়। বিভিন্ন পূজা সংগঠন শারদীয় পূজার স্মরণিকা প্রকাশ করে। সকল ধর্ম-বর্ণের মানুষের অংশগ্রহণের কারণে সাম্প্রদায়িক সম্প্রীতি বৃদ্ধি পায়। এরূপ বিভিন্ন ধর্ম-বর্ণের মানুষের মিলনমেলার মধ্য দিয়ে ভক্তদের সাম্য, সৌহার্দ্য, প্রীতি ও মৈত্রীর বন্ধন অটুট হয়। যা সম্প্রীতি প্রতিষ্ঠায় ও সমৃদ্ধিতে বিশেষভাবে ভূমিকা পালন করে। সকল সম্প্রদায়ের মানুষ দুর্গাপূজায় স্বতঃস্ফূর্ত অংশগ্রহণ করে, শুভেচ্ছা বিনিময় করে। যা সমাজে ঐক্যের প্রতীক। এভাবে দুর্গোৎসবের মধ্য দিয়ে সাম্প্রদায়িক সম্প্রীতির মেলবন্ধন ঘটে। দুর্গাপূজা উপলক্ষে মন্ডপ পরিক্রমা, শারদ পুরস্কার বিতরণ, সাংস্কৃতিক অনুষ্ঠান, শাস্ত্রীয় সংগীতানুষ্ঠান, শিল্পপ্রদর্শনী, দান ও সমাজসেবামূলক কর্মকাণ্ডে সকল সম্প্রদায়ের লোকজন অংশগ্রহণ করে থাকে। এসব কারণে বলা যায়, দুর্গাপূজা আমাদের আর্থ-সামাজিক পারিবারিক ও নৈতিক জীবনের উন্নয়নে গুরুত্বপূর্ণ ভূমিকা পালন করে। এ পূজা আমাদের সাম্প্রদায়িক সম্প্রীতি প্রতিষ্ঠায় ও সম্প্রীতি সমৃদ্ধিতে বিশেষভাবে অণুপ্রাণিত করে।"
        }
      ]
    },
    {
      "number": "11",
      "uddipok": "শিখ্য দশম শ্রেণির ছাত্রী। পড়ালেখার পাশাপাশি পশু-পাখির প্রতিও যত্নশীল। সে প্রতিদিনই পাখিদের জন্য খাবার, পানি বাড়ির ছাদে রেখে আসে। পথে থাকা কুকুরগুলোর জন্যও সে প্রায়ই খাবারের ব্যবস্থা করে। ওদের চিকিৎসার জন্যও শিখা পশুরোগ নিরাময় কেন্দ্রের সাথে যোগাযোগ রাখে। এদিকে হঠাৎ করেই তার বাবা পড়ালেখা বন্ধ করে দিয়ে শিখার বিয়ের ব্যবস্থা করেন। এতে শিখা প্রতিবাদ করে। সে পড়ালেখা করতে চায়। অবশেষে বিদ্যালয়ের প্রধান শিক্ষকের হস্তক্ষেপে শিখার অধিকার রক্ষা পায়।",
      "tag": "RUMC 24",
      "sub_questions": [
        {
          "label": "ক",
          "question": "বিবেকানন্দের প্রতিষ্ঠিত মঠটির নাম কী?",
          "explanation": "বিবেকানন্দের প্রতিষ্ঠিত মঠটির নাম রামকৃষ্ণ মঠ।"
        },
        {
          "label": "খ",
          "question": "শ্রীরামকৃষ্ণের প্রতি বিবেকানন্দের ভক্তিভাব গড়ে ওঠার কারণ ব্যাখ্যা করো।",
          "explanation": "ঈশ্বরপ্রীতির বৈশিষ্ট্যের কারণে শ্রীরামকৃষ্ণের প্রতি বিবেকানন্দের ভক্তিভাব গড়ে ওঠে। বিবেকানন্দ শ্রীরামকৃষ্ণের নিকটে এসে প্রশ্ন করলেন আপনি কি ঈশ্বরকে দেখেছেন? তিনি বলেন, 'হ্যাঁ, নিশ্চয় দেখেছি। এই তোকে যেমন দেখছি। তোকেও দেখাতে পারি।' শ্রীরামকৃষ্ণের কৃপায় বিবেকানন্দ ঈশ্বর দর্শন করে ধন্য হন। এজন্যই শ্রীরামকৃষ্ণের প্রতি তার ভক্তিভাব = গড়ে ওঠে।"
        },
        {
          "label": "গ",
          "question": "উদ্দীপকে উল্লেখিত পশু-পাখির প্রতি যত্নশীল হওয়া স্বামী বিবেকানন্দের কোন মতাদর্শের অন্তর্ভুক্ত? বিষয়টি পাঠ্যপুস্তকের আলোকে ব্যাখ্যা করো।",
          "explanation": "উদ্দীপকে উল্লেখিত পশু-পাখির প্রতি যত্নশীল হওয়া স্বামী - বিবেকানন্দের 'জীবসেবা' মতাদর্শের অন্তর্ভুক্ত। স্বামী বিবেকানন্দ ঈশ্বরের সেবা করার উপায় হিসেবে জীবসেবার কথা বলেছেন। তিনি বিশ্বাস করতেন, জীবসেবা ঈশ্বর সেবার অন্যতম উপায়। উদ্দীপকের শিখার পাখিপ্রীতিতেও এর প্রতিফলন ঘটেছে। শিখা লেখাপড়ার পাশাপাশি প্রতিদিনই পাখিদের জন্য খাবার, পানি বাড়ির ছাদে রেখে আসে। পথে থাকা কুকুরগুলোর জন্যও সে প্রায়ই খাবারের ব্যবস্থা করে। ওদের চিকিৎসার জন্যও শিখা পশুরোগ নিরাময় কেন্দ্রের সাথে যোগাযোগ রাখে। শিখার এসব কর্মকাণ্ডে স্বামী বিবেকানন্দের জীবসেবার প্রতিফলন ঘটেছে। কেননা তিনি জীবের প্রতি প্রেম, ভালোবাসা, ঈশ্বরজ্ঞানে জীব সেবার কথা বলেছেন। তিনি বেদান্ত দর্শনের মূলকথা সকলের সামনে তুলে ধরেন। বেদান্তের মূলকথা হলো- জীব ও ব্রহ্মে কোনো পার্থক্য নেই; জীবই ব্রহ্ম। তাই তিনি ব্রহ্মজ্ঞানে জীব সেবার কথা বলেছেন।"
        },
        {
          "label": "ঘ",
          "question": "স্বামী বিবেকানন্দের কোন আদর্শ শিখার শিক্ষকের চরিত্রে ও কর্মে প্রতিফলিত হয়েছে তা মূল্যায়ন করো।",
          "explanation": "\"উদ্দীপকের মাধব যে চরিত্রের প্রতিচ্ছবি তিনি নারী শিক্ষা ও সমাজ উন্নয়নে কাজ করে গেছেন।\"- মন্তব্যটি যথার্থ। উদ্দীপকের মাধব স্বামী বিবেকানন্দ চরিত্রের প্রতিচ্ছবি। নারী শিক্ষা ও সমাজ উন্নয়নে স্বামীজীর অবদান অনস্বীকার্য। কারণ তিনি নারীশিক্ষাকে সমর্থন করতেন। তিনি বলেন, বৈদিক যুগের নারীরা যদি শিক্ষালাভ করতে পারে, তাহলে এ যুগের নারীরা পারবে না কেন? তাঁর মতে, যে জাতি নারীদের সম্মান দেয় না, সে জাতি কখনো বড় হতে পারে না। এমনকি আধ্যাত্ম সাধনায় নারীরা যাতে সুযোগ পায় এবং এগিয়ে আসে তার জন্য তিনি সারদাদেবীর পরিচালনায়, নারীদের জন্য একটি মঠ প্রতিষ্ঠারও পকিল্পনা করেছিলেন। তিনি সবসময় নারী স্বাধীনতায় বিশ্বাস করতেন। এছাড়াও বিবেকানন্দ সমাজ উন্নয়নে সতীদাহ প্রথা বিলোপ, বিধবাবিবাহ প্রচলনসহ তাদের যথাযথ শিক্ষা দিয়ে স্বাবলম্বী করে তোলার কথাও বলেন। বাল্যবিবাহকে তিনি ঘৃণা করতেন। তিনি বলেছেন, 'বাল্যবিবাহে মেয়েরা অকালে সন্তান প্রসব করে অধিকাংশ মৃত্যুমুখে পতিত হয়, তাদের সন্তানসন্ততি ক্ষীণজীবী হয়ে দেশে ভিখারির সংখ্যা বৃদ্ধি করে।' এ কারণে সমাজ উন্নয়নে নারী শিক্ষার প্রতি বিশেষ গুরুত্বারোপ করেন। আলোচনা শেষে বলা যায়, নারীশিক্ষা, নারী স্বাধীনতা ও সমাজ সংস্কারমূলক কার্যাবলি সম্পাদনে স্বামী বিবেকানন্দ গুরুত্বপূর্ণ ভূমিকা পালন করেছেন।"
        }
      ]
    }
  ]
}