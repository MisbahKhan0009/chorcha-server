{
  "title": "চট্টগ্রাম কলেজিয়েট স্কুল ২০২৪",
  "subtitle": "হিন্দু ধর্ম ও নৈতিক শিক্ষা (11)",
  "questions": [
    {
      "number": "1",
      "uddipok": "স্মৃতিদেবী প্রতিদিন একটি প্রতিমাকে পূজা করে। অন্যদিকে, মাধব কোনো প্রতিমার উপাসনা করে না। সে নির্জনে ধ্যান সাধনার মাধ্যমে সৃষ্টিকর্তাকে আরাধনা করে।",
      "tag": "CTG.CS 24",
      "sub_questions": [
        {
          "label": "ক",
          "question": "উপাসনা কত ধরনের হয়ে থাকে?",
          "explanation": "উপাসনা দুই ধরনের হয়ে থাকে।"
        },
        {
          "label": "খ",
          "question": "'ঈশ্বর সকল জীবের অন্তরাত্মা'- ব্যাখ্যা করো।",
          "explanation": "নিম্নের অনুরুপঃ ঈশ্বর সকল জীবের মধ্যে আত্মারূপে অবস্থান করেন বলে তাঁকে সকল জীবের অন্তরাত্মা বলা হয়। সর্বশক্তিমান ঈশ্বর যোগীর কাছে পরমাত্মা নামে পরিচিত। তিনি যখন জীবের মধ্যে আত্মারূপে অবস্থান করেন তখন তাঁকে জীবাত্মা বলে। এই পরমাত্মার থেকেই জীবের সৃষ্টি। একই পরমাত্মা বহু আত্মারূপে জীবদেহে থাকেন। তাই বলা যায়, ঈশ্বরই সব জীবের অন্তরাত্মা।"
        },
        {
          "label": "গ",
          "question": "স্মৃতিদেবীর পূজার মাধ্যমে কোন উপাসনাটি ফুটে উঠেছে? ব্যাখ্যা করো।",
          "explanation": "নিম্নের অনুরুপঃ অঞ্জনা দেবীর ঈশ্বর আরাধনার পদ্ধতিকে সাকার উপাসনা বলা হয়। আমাদের মঙ্গলের জন্য আমরা ঈশ্বরের কাছে প্রার্থনা জানাই। তাঁর গুণগান করি। বিশেষ পদ্ধতিতে ঈশ্বরের গুণগান করার রীতিকে বলা হয় উপাসনা। উপাসনা সাধারণত দুই ধরনের হয়ে থাকে। যথা- সাকার উপাসনা ও নিরাকার উপাসনা। সাকার উপাসনা বিভিন্ন দেব-দেবীর প্রতিমাকে উদ্দেশ্য করে করা হয়। সাকার উপাসনা সগুণ উপাসনা বা ভক্তিযোগ নামে পরিচিত। সগুণরূপে ঈশ্বর সাকাররূপে অবস্থান করেন। এ সময় তিনি প্রতিকৃতে প্রকাশিত। পূজা করাকে সগুণ উপাসনা হিসেবে। বিবেচনা করা হয়। উদ্দীপকে বলা হয়েছে, অঞ্জনা দেবী প্রতিদিন সকালে স্নান করে শুদ্ধ বস্ত্র পরিধান করে পূজা অর্চনা করেন। পূজা শেষে গীতা ও অন্যান্য ধর্মগ্রন্থ পাঠ করেন। এ থেকে বোঝা যায়, তিনি ঈশ্বরের সাকার উপাসনা করেন। কারণ সাকার উপাসনার জন্য শরীরকে পবিত্র করে পরিশুদ্ধ বস্ত্র পরিধান করতে হয়।"
        },
        {
          "label": "ঘ",
          "question": "স্মৃতিদেবী ও মাধবের আরাধনার প্রকৃতি বিশ্লেষণ করো।",
          "explanation": "নিম্নের অনুরুপঃ উদ্দীপকের আলোকে মেধার আরাধনা সাকার বা প্রতীক উপাসনা এবং রোদেলার আরাধনা নিরাকার বা নির্গুণ উপাসনার অন্তর্ভুক্ত। উপাসনা বা আরাধনা সাধারণত দুই ধরনের হয়ে থাকে। যথা- সাকার বা প্রতীক উপাসনা এবং নিরাকার বা নির্গুণ উপাসনা। প্রতীক শব্দের অর্থ চিহ্ন বা আকার। মূলত সাকার উপাসনা বিভিন্ন দেব-দেবীর প্রতিমা বা মূর্তিকে উদ্দেশ্য করে উপকরণ দ্বারা পূজা করা হয়। আর নিরাকার শব্দের অর্থ যার কোনো আকার নেই। মূলত নিরাকার উপাসনা ধ্যান সাধনার মাধ্যমে করা হয়। নিরাকাররূপ ঈশ্বর অদৃশ্য অবস্থায় অবস্থান করেন। তাঁকে উপলব্ধি করে উপাসনা করা হয়। হিন্দুধর্মাবলম্বী কেউ নিরাকার, কেউবা সাকার উপাসনার মাধ্যমে ঈশ্বরকে পূজা বা আরাধনা করেন। এ সম্পর্কে ভগবান শ্রীকৃষ্ণ শ্রীমদ্ভগবদ্গীতায় বলেছেন, \"যারা যেভাবে আমাকে ভজনা করে তাদের সেভাবেই আমি কৃপা করে থাকি। (গীতা ৪/১১)” উদ্দীপকে মেধা মূর্তির সামনে বসে পূজার উপকরণ দ্বারা পূজা সম্পন্ন করে। আর রোদেলা একাকী নির্জন স্থানে চোখ বুজে বসে সৃষ্টিকর্তার আরাধনা করে। তাদের এই আরাধনার ধরন যথাক্রমে সাকার এবং নিরাকার উপাসনার সাথে মিলে যায়। পরিশেষে বলা যায়, মেধা মূর্তির সামনে পূজা সম্পন্ন করায় এই আরাধনা সাকার উপাসনা এবং রোদেলা নির্জন স্থানে একাকী আরাধনা করায় এটি নিরাকার উপাসনার সাথে সাদৃশ্যপূর্ণ।"
        }
      ]
    },
    {
      "number": "2",
      "uddipok": "কাজল ও সজল একটি ধর্ম নিয়ে আলোচনা করছে। কাজল যে ধর্মের কথা বলছে সে ধর্মের মূলে রয়েছেন স্রষ্টা। তিনি এক ও অদ্বিতীয়। এ ধর্মমতে জীবের সেবা মানেই স্রষ্টার সেবা। শুধু মানুষের সেবার মধ্যেই সীমাবদ্ধ নয়, সকল জীবের কল্যাণই এ ধর্মের মূলকথা। সজল বললো, এ ধর্মাবলম্বীদের সমগ্র জীবনের কর্মকাণ্ডে জীবসেবার বৈশিষ্ট্য লক্ষণীয়।",
      "tag": "CTG.CS 24",
      "sub_questions": [
        {
          "label": "ক",
          "question": "জীবদেহের আত্মা কে?",
          "explanation": "জীবদেহের আত্মা হলো ঈশ্বর।"
        },
        {
          "label": "খ",
          "question": "'ঈশ্বর এক ও অদ্বিতীয়'- কথাটি ব্যাখ্যা করো।",
          "explanation": "ঈশ্বর জগতের আদি কারণ- তাই তিনি এক ও অদ্বিতীয়। ঈশ্বরের কোনো স্রষ্টা নেই। তিনি নিত্য, শুদ্ধ ও পরম পবিত্র। তিনি সকল কর্মের ফল দাতা। তিনি সর্বত্র বিরাজ করেন। তিনি নিত্য। তার সমান কেউ নেই। তাই তিনি এক ও অদ্বিতীয়।"
        },
        {
          "label": "গ",
          "question": "জীবের সেবা করলে কীভাবে স্রষ্টার সেবা করা হয় তা উদ্দীপকের আলোকে ব্যাখ্যা করো।",
          "explanation": "ঈশ্বরজ্ঞানে জীবের সেবা করলে স্রষ্টার সেবা করা হয়। আমরা জানি, জীবের মধ্যে আত্মারূপে ঈশ্বর অবস্থান করেন। এ কারণে জীবমাত্রই শ্রদ্ধেয়। তাই জীবের সেবা করার মধ্যদিয়ে পরোক্ষভাবে ঈশ্বরের সেবা করা হয়। জীবকে ঈশ্বরজ্ঞান করলে আর কোনো দ্বন্দ্ব বা হানাহানির প্রশ্নই ওঠে না। জীবকে কষ্ট দেওয়ার প্রশ্নও ওঠে না। কারণ জীবকে কষ্ট দেওয়া মানেই ঈশ্বরকে কষ্ট দেওয়া। উদ্দীপকের কাজল বলে, হিন্দুধর্মমতে জীবের সেবা মানেই স্রষ্টার সেবা। শুধু মানুষের সেবার মধ্যেই সীমাবদ্ধ নয়, সকল জীবের কল্যাণই এ ধর্মের মূলকথা। বস্তুত জীবের পরিচর্যা, সংরক্ষণ ও বৃদ্ধি করাকে জীবসেবা বলে। শাস্ত্রে বলা হয়েছে, যত্র জীবঃ তত্র শিবঃ। অর্থাৎ যেখানে জীব সেখানেই শিব। এখানে শিব বলতে ঈশ্বরের কথাই বোঝানো হয়েছে। স্বামী বিবেকানন্দ বলেছেন, যিনি জীবকে ভালোবাসেন, তিনি সেই সেবার মধ্য দিয়ে ঈশ্বরেরই সেবা করেন। তাই হিন্দুধর্মে জীবকে ঈশ্বর বা ব্রহ্মজ্ঞানে সেবা করতে বলা হয়েছে।"
        },
        {
          "label": "ঘ",
          "question": "'শুধু মানুষের নয়, সকল জীবের কল্যাণই উদ্দীপকের ধর্মের মূলকথা'- বক্তব্যের সপক্ষে মতামত দাও।",
          "explanation": "'শুধু মানুষের নয়, সকল জীবের কল্যাণই উদ্দীপকের অর্থাৎ হিন্দুধর্মের মূলকথা'- উক্তিটি যথার্থ। সুনীল আকাশ পৃথিবী ও প্রকৃতি সবমিলিয়ে বিচিত্র এ বিশ্বব্রহ্মাণ্ড। পৃথিবী, গাছ-পালা, কীট-পতঙ্গ, জীব-জন্তু, মানবকূল-এ সবকিছুর সৃষ্টির মূলে রয়েছেন ঈশ্বর। আর হিন্দুধর্মের মূল কথা হচ্ছে, এ সকল সৃষ্টির কল্যাণ সাধন করা। জীব ও জগতের বৈচিত্র্য ঈশ্বরেরই বিচিত্র প্রকাশ। তাই জীব ও জগতের সেবা ও বন্দনার মধ্যে ঈশ্বরের আরাধনাই প্রকাশিত হয়। আর জীব ও জগৎ কল্যাণের মধ্যে এক মহান ধর্মবিশ্বাস রয়েছে। সেই ধর্মের নাম সনাতন ধর্ম বা হিন্দুধর্ম। শুধু মানুষের নয়, 'সকল জীবের কল্যাণই হিন্দুধর্মের মূলকথা। কারণ হিন্দুধর্মের মতে, এ পৃথিবীর সবকিছুই ঈশ্বর সৃষ্টি করেছেন। একজন মানুষের মাঝে যেমন ঈশ্বর আত্মারূপে অবস্থান করেন তেমনি একটি ক্ষুদ্র কীটের মাঝেও ঈশ্বর আত্মারূপে অবস্থান করেন। তাই একজন মানুষকে ভালোবাসা যেমন ঈশ্বরকে ভালোবাসা তেমনি ক্ষুদ্র কীটকে ভালোবাসাও ঈশ্বরকে ভালোবাসা। উপরের আলোচনা শেষে বলা যায়, শুধু মানুষের নয়, সকল জীবের কল্যাণই হিন্দুধর্মের মূলকথা। কারণ ঈশ্বর আত্মারূপে সকল জীবের মাঝে বিরাজমান। 4"
        }
      ]
    },
    {
      "number": "3",
      "uddipok": "চৈত্র মাসে রাখাল তার মা-বাবার সাথে লাঙ্গলবন্দ স্নানে গিয়েছিল। সেখানে গিয়ে সে তার বাবা-মার সাথে স্নান সম্পন্ন করে। স্নান শেষে হাজার মানুষের ভীড়ে লাঙ্গলবন্দ স্নান সম্পর্কে তার কৌতূহল জাগে এবং সে লাঙ্গলবন্দ স্নানের উৎপত্তি, বিকাশ ও মহাপুরুষের অবদান সম্পর্কে জ্ঞান লাভ করে।",
      "tag": "CTG.CS 24",
      "sub_questions": [
        {
          "label": "ক",
          "question": "পুণ্যস্থান কী?",
          "explanation": "স্বয়ং ভগবান কিংবা তাঁর অবতারের আবির্ভাব স্থানকে পুণ্যস্থান বলে।"
        },
        {
          "label": "খ",
          "question": "ঐতিহাসিক ধর্মীয় স্থান ভ্রমণের গুরুত্ব ব্যাখ্যা করো।",
          "explanation": "কোনো দেবালয়ের স্থান হচ্ছে পুণ্যস্থান আর পুণ্যস্থানকে বলা হয় ঐতিহাসিক ধর্মীয় স্থান বা তীর্থস্থান। তীর্থস্থান ভ্রমণ করা একটি পুণ্যকর্ম। ধর্মপালন করার মতো তীর্থদর্শন করাও একটি পবিত্র কর্তব্য। তীর্থদর্শনে মন পবিত্র হয়, অশান্ত মন শান্ত হয়। দুঃখ দূর হয় এবং পুণ্যলাভ হয়, যার ফলে পরকালে সদগতি হয় ।"
        },
        {
          "label": "গ",
          "question": "রাখালের তীর্থদর্শনের সাথে তোমার পাঠ্যপুস্তকের যে তীর্থস্থানের সাদৃশ্য রয়েছে তা ব্যাখ্যা করো।",
          "explanation": "রাখালের তীর্থ দর্শনের সাথে আমার পাঠ্যপুস্তকের পণাতীর্থের সাদৃশ্য রয়েছে। সুনামগঞ্জ জেলার তাহিরপুর গ্রামে পণাতীর্থ স্থানটি অবস্থিত। পণাতীর্থে মহাপ্রভু শ্রীচৈতন্যের পার্ষদ শ্রীমৎ অদ্বৈত প্রভুর জন্মস্থান। সাধক পুরুষ অদ্বৈত প্রভুর মা লাভাদেবীর গঙ্গাস্নানের খুব ইচ্ছে হলো। কিন্তু শারীরিক অসামর্থ্যের কারণে তিনি গঙ্গাস্নানে যেতে পারেননি। অদ্বৈত প্রভু তাঁর মায়ের ইচ্ছে পূরণের জন্য যোগসাধনা বলে পৃথিবীর সমস্ত তীর্থের পুণ্যজল এক নদীর মধ্যে নিয়ে আসেন। এই জলধারাটিই পুরনো রেণুকা নদী। বর্তমানে এটি যাদুকাটা নদী নামে প্রবাহিত। চৈত্রমাসে এই নদীর তীরে পণাতীর্থে প্রতি বছর বারুণী স্নানে বহু লোকের সমাগম হয়। উদ্দীপকের রাখাল চৈত্র মাসে তার মা-বাবার সাথে নারায়ণগঞ্জের লাঙ্গলবন্দ তীর্থে স্নানে গিয়েছিল। সেখানে গিয়ে সে তার বাবা-মার সাথে স্নান করে। তার দেখা লাঙ্গলবন্দ তীর্থদর্শনের সাথে পাঠ্যপুস্তকের পণাতীর্থের সাদৃশ্য রয়েছে।"
        },
        {
          "label": "ঘ",
          "question": "রাখালের জীবনাচরণে তীর্থদর্শনের প্রভাব বিশ্লেষণ করো।",
          "explanation": "সুমনের জীবনে তীর্থভ্রমণের গুরুত্ব ও প্রভাব অপরিসীম। তীর্থ বা তীর্থস্থান হলো সেই স্থান, যেখানে স্বয়ং ভগবান বা তাঁর অবতারের আবির্ভাব ঘটে। কোনো দেবালয়ের স্থান পুণ্যস্থান আর পুণ্যস্থানকে বলা হয় তীর্থস্থান। তীর্থস্থান দর্শনে পুণ্য অর্জিত হয়। উদ্দীপকের সুমন অশান্ত মনের দুঃখ দূর করার জন্যে বারুণী স্নানে সুনামগঞ্জ জেলার তাহিরপুরে যায়। সেখানে লক্ষ লক্ষ লোকের সমাগম ঘটে। এরূপ পবিত্র স্থান ভ্রমণ করলে পুণ্য হয়। কারণ তীর্থস্থান ভ্রমণ করা একটি পুণ্য কর্ম। এতে মন পবিত্র ও শান্ত হয়। দুঃখ-কষ্ট দূর হয়। পুণ্য লাভ হয়। তীর্থস্থান দর্শনে মনের উদারতা বৃদ্ধি পায়। এর ফলে মনে স্বস্তি লাভ সম্ভব হয়। তীর্থস্থানের নিদর্শন হিসেবে মহাপুরুষদের জীবনাচরণ মানুষের মনকে ভালো কাজে উদ্বুদ্ধ করে। এছাড়া পরকালের সদগতি লাভ হয়। জ্ঞানের পরিধি এবং মানুষের মনের প্রসারতা বৃদ্ধি পায়। মানুষ তার মনের মধ্যকার সংকীর্ণতা দূর করতে সক্ষম হয়। পরিশেষে বলা যায়, তীর্থস্থানের দর্শন একটি মহৎ কাজ। এ কাজটি করলে পুণ্যলাভ হয়। এজন্য উদ্দীপকে বর্ণিত সুমনের তীর্থভ্রমণের গুরুত্ব অপরিসীম।"
        }
      ]
    },
    {
      "number": "4",
      "uddipok": "আজ তিন দিন হলো সুবলদের বাড়িতে অশৌচ পালিত হচ্ছে। কারণ সুবলের দাদু মৃত্যুবরণ করেছেন। এই তিনদিন তারা ফল মূল ও হবিষ্যান্ন খেয়ে অশৌচ পালন করছে। কারণ প্রিয়জনের মৃত্যু হরণ করে আমাদের মনের শুচিতা।",
      "tag": "CTG.CS 24",
      "sub_questions": [
        {
          "label": "ক",
          "question": "পূরকপিণ্ড কী?",
          "explanation": "পিতা-মাতা বা জ্ঞাতিবর্গের মৃত্যুর পর চতুর্থ ও দশম দিনে যে পিন্ড দান করতে হয় সেই পিন্ডকে বলা হয় পূরকপিণ্ড।"
        },
        {
          "label": "খ",
          "question": "সমাধি বলতে কী বোঝায়?",
          "explanation": "সমাধি অর্থ সম্পূর্ণরূপে ঈশ্বরে চিত্ত সমর্পণ। অষ্টাঙ্গযোগের সর্বশেষ অঙ্গ হচ্ছে সমাধি। সমাধির মাধ্যমে পরমাত্মার সাথে জীবাত্মার মিলন ঘটে, সাধকের সাধনা শেষ হয়। অর্থাৎ ধ্যানের সর্বোচ্চ শিখরে উঠে সাধক সমাধি লাভ করেন। তখন মনশূন্য, বুদ্ধিশূন্য, অহংশূন্য হয়ে সাধকের সাথে পরমাত্মার মিলন ঘটে।"
        },
        {
          "label": "গ",
          "question": "অশৌচ পালন একজন স্বজনহারা মানুষকে কীভাবে আবার স্বাভাবিক জীবনে ফিরতে সহায়তা করে? ব্যাখ্যা করো।",
          "explanation": "অশৌচ পালন একজন স্বজনহারা মানুষকে মানসিকভাবে স্বাভাবিক জীবনে ফিরতে সহায়তা করে। অশৌচ পালন হিন্দুধর্মের একটি গুরুত্বপূর্ণ সংস্কার। পিতা-মাতার। জীবদ্দশায় তাদের স্পর্শ আমাদের স্বর্গসুখ দেয়। হঠাৎ তাদের চির অনুপস্থিতি সন্তানকে বিচলিত করে তোলে। এমনকি নিকট আত্মীয়- স্বজনের মৃত্যুও আমাদের বিষাদগ্রস্ত করে। তাদের আত্মার শান্তি কামনায় নিজেদেরকে প্রস্তুত করতে হয়। কিন্তু বিচলিত মনে ঈশ্বরের প্রতি প্রার্থনার পূর্ণ একাগ্রতা আসে না। এজন্য চাই শান্ত মন। তাই সময়ের প্রয়োজন। আর এ প্রস্তুতির জন্য অশৌচ পালন কর্তব্য। মৃত ব্যক্তির পরিবার ও জ্ঞাতিবর্গ অশৌচ পালনের মাধ্যমে তার আত্মার প্রতি শ্রদ্ধা প্রদর্শন করেন। পাশাপাশি অশৌচ পালনে মন ধীরে ধীরে শান্ত হয় এবং মনে প্রশান্তি ফিরে আসে। এভাবেই অশৌচ পালনের মাধ্যমে স্বজনহারা মানুষ মানসিকভাবে স্বাভাবিক জীবনে ফিরে আসে।"
        },
        {
          "label": "ঘ",
          "question": "উদ্দীপকের শেষ উক্তিটি পাঠ্যবইয়ের আলোকে বিশ্লেষণ করো।",
          "explanation": "'প্রিয়জনের মৃত্যু হরণ করে আমাদের মনের শুচিতা'- উদ্দীপকের এই শেষ উক্তিটি যথার্থ। শুচিতা মানে নির্মলতা, পবিত্রতা। এই পবিত্রতার শুরু হয় মন থেকে। মনে শূচিতা থাকলে আমরা খারাপ চিন্তা থেকে বিরত থাকি, কারও ক্ষতি করতে চাই না, কারও অশুভও কামনা করি না। মনে শুচিতা থাকলে আমরা আমাদের প্রতিদিনকার জীবনে পরিষ্কার-পরিচ্ছন্ন থাকাকে গুরুত্বপূর্ণ মনে করি। শুচিতা মানে যেমন মনের পবিত্রতা, তেমন শরীরের পবিত্রতাও। পরিষ্কার- পরিচ্ছন্ন থাকাটা ঈশ্বর পছন্দ করেন। তাই শুচিতা ধর্মের অঙ্গ। শুচিতার মাধ্যমে শরীর ও মনের পবিত্রতা আনা যায়। শরীর ও মনকে সাধনার উপযোগী করার জন্য শুচিতা প্রয়োজন। 'অশৌচ' হলো শুচিতা বা পবিত্রতার অভাব। মাতা-পিতা বা জ্ঞাতিবর্গের মৃত্যুতে আমাদের অশৌচ হয়। কারণ প্রিয়জনের মৃত্যুতে আমাদের 'মন শোকে আচ্ছন্ন হয়। তাদের কথা বার বার স্মরণ হয়। তাদের ভালোলাগা স্মৃতিগুলো আমাদের দুঃখে ভারাক্রান্ত করে তোলে। এ অবস্থায় আমাদের চিত্ত সাধন ভজনের উপযোগী থাকে না। তখন আমরা অশুচি হই। উপর্যুক্ত আলোচনার আলোকে একথা তাই যথার্থভাবে বলা যায়, 'প্রিয়জনের মৃত্যু হরণ করে আমাদের মনের শুচিতা'।"
        }
      ]
    },
    {
      "number": "5",
      "uddipok": "সীমা ও শান্তজিৎ দশমী তিথিতে মা দুর্গাকে বিসর্জনের অনুষ্ঠানে উপস্থিত ছিল। এর মাধ্যমে শেষ হয় বিজয়া দশমী। তারা বিজয়া দশমীর নানা আনুষ্ঠানিকতা পালন করে। সীমা মনে করে, বিজয়া দশমী পারিবারিক ও সামাজিক জীবনের বন্ধনকে দৃঢ় করে।",
      "tag": "CTG.CS 24",
      "sub_questions": [
        {
          "label": "ক",
          "question": "সন্ধি পূজার উপকরণ হিসেবে কয়টি মাটির প্রদীপ দরকার হয়?",
          "explanation": "সন্ধি পূজার উপকরণ হিসেবে ১০৮টি মাটির প্রদীপ দরকার হয়।"
        },
        {
          "label": "খ",
          "question": "দশমী পূজা সম্পর্কে লেখো।",
          "explanation": "দশমী তিথিতে পূজাবিধি অনুসারে দেবী দুর্গার দশমীবিহিত পূজা করা হয়। পূজার দশমীকে বলা হয় বিজয়া দশমী। এই দিনে দেবী দুর্গার প্রতিমা বিসর্জন দেওয়া হয়। দেবী দুর্গা যেন ঘরের মেয়ে। তিনি শ্বশুর বাড়ি থেকে বাবার বাড়ি আসেন। চারদিন থেকে তাঁর ছেলেমেয়েদের নিয়ে এ কৈলাস ভবনে যাত্রা করেন। দুর্গাপ্রতিমা নদী, পুকুর প্রভৃতি জলাশয়ে বিসর্জনের মাধ্যমে শারদীয় দুর্গা উৎসবের সমাপ্তি ঘটে।"
        },
        {
          "label": "গ",
          "question": "তুমি কীভাবে সীমা ও শান্তজিৎ-এর উল্লেখিত বিজয়া দশমীর আনুষ্ঠানিকতা পালন করবে? ব্যাখ্যা করো।",
          "explanation": "আমি যেভাবে সীমা ও শান্তজিৎ-এর উল্লেখিত বিজয়া দশমীর আনুষ্ঠানিকতা পালন করব তা নিচে উল্লেখ করা হলো- উদ্দীপকে বিজয়া দশমী সম্পর্কে বলা হয়েছে। দশমী তিথিতে মা দুর্গাকে বিসর্জনের অনুষ্ঠান পালিত হয়। আর এর মাধ্যমেই বিজয়া দশমীর সমাপ্তি ঘটে। এ বিসর্জনের উৎসবকে কেন্দ্র করে হিন্দু ধর্মাবলম্বীরা বিভিন্ন আনুষ্ঠানিকতা পালন করে। বিজয়া দশমীর আনুষ্ঠানিকতা পালন করতে হলে দেবীকে সিঁদুর পরানো, মিষ্টি মুখ করানো এবং বিদায় সম্ভাষণ জানাতে হয়। আমি এগুলো পালন করব এবং নিজেদের মধ্যে পরস্পরকে কপালে সিঁদুর পরিয়ে দীর্ঘায়ু কামনা করব। মিষ্টিমুখের মাধ্যমে পরস্পরকে ভালোবাসার বন্ধনে আবদ্ধ করব। পাশাপাশি গঙ্গার জলে আনন্দমুখর পরিবেশে নেচে গেয়ে ঢোল-বাদ্য বাজিয়ে দেবীর বিসর্জন দেব। বাড়িতে গিয়ে ছেলেমেয়ে ও পাড়া-প্রতিবেশীদের সাথে শুভেচ্ছা বিনিময় করব। এছাড়া উপহার প্রদান, নতুন জামাকাপড় বা অর্থ প্রভৃতি প্রদান করব। এভাবে আমি বিজয়া দশমীর নানা আনুষ্ঠানিকতা পালন করব।"
        },
        {
          "label": "ঘ",
          "question": "উদ্দীপকে বর্ণিত সর্বশেষ উক্তিটির সপক্ষে যুক্তি দাও।",
          "explanation": "সুভাষ দুর্গাপূজার শেষ দিন তথা বিজয়া দশমী তিথিটির আনুষ্ঠানিকতা লক্ষ করেছিল। মহিষাসুরকে বধ করার মধ্য দিয়ে বিজয় উৎসব পালিত হয়। তাই দশমী বিজয়ের দিন অন্যায়কে প্রতিহত করে ন্যায় প্রতিষ্ঠার দিন। দেবী দুর্গা দেবতাদের সম্মিলিত শক্তির প্রকাশ। তাই দুর্গাপূজা তথা বিজয়া দশমী ঐক্যের প্রতীক। বিজয়া দশমী পারিবারিক ও সামাজিক জীবন থেকে সবরকম অশুভ শক্তিকে দূর করতে উদ্বুদ্ধ এবং 'পারস্পরিক সম্প্রীতি প্রতিষ্ঠার প্রেরণা দান করে। দশমী তিথিতে মা দুর্গাকে বিসর্জন আমাদেরকে ত্যাগের শিক্ষা দেয়। এদিন দেবীকে সিঁদুর পরানো, পরস্পর আলিঙ্গন করা ও সধবা নারীরা একে অন্যের কপালে সিঁদুর পরিয়ে দীর্ঘায়ু কামনা করার মাধ্যমে একে অপরকে ভালোবাসার বন্ধনে আবদ্ধ করে। দশমী আমাদের অসাম্প্রদায়িকতার শিক্ষা দেয়। সব ধর্ম ও বর্ণের মানুষের মধ্যে মিলন ঘটিয়ে একটি সুন্দর ও শান্তিপূর্ণ সমাজ গঠনের শিক্ষা দেয়। দুর্গাপূজাকে অবলম্বন করে পত্র-পত্রিকায় পূজাসংখ্যা বের হয়। মণ্ডপে সাংস্কৃতিক অনুষ্ঠান হয়। বাড়িতে গিয়ে ছেলেমেয়েরা পাড়া-প্রতিবেশীদের সাথে শুভেচ্ছা বিনিময় করে। এছাড়া উপহার, নতুন জামাকাপড়, অর্থ প্রভৃতি প্রদান করে। আলোচনা শেষে বলা যায়, অন্যায়-অবিচারকে প্রতিহত করা, সাম্প্রদায়িক সম্প্রীতি বৃদ্ধিসহ বিজয়া দশমী তথা দুর্গাপূজা আমাদের আর্থ-সামাজিক, পারিবারিক ও নৈতিক জীবনের উন্নয়নে গুরুত্বপূর্ণ ভূমিকা পালন করে।"
        }
      ]
    },
    {
      "number": "6",
      "uddipok": "মনিকা ধর্মক্লাসে যোগাসন সম্পর্কে শিক্ষকের আলোচনা শ্রবণ করে এবং যোগাসনে উদ্বুদ্ধ হয়। সে নিয়মিত একটি আসন অনুশীলন করে। প্রথমে সে হাঁটু গেড়ে বসে এরপরে দু'হাঁটু আর দু'পায়ের পাতা জোড় করে গোড়ালির উপর নিতম্ব রাখে। অবশেষে শবাসনে বিশ্রাম নেয়। এর মাধ্যমে সে অনেক সুফল পাচ্ছে।",
      "tag": "CTG.CS 24",
      "sub_questions": [
        {
          "label": "ক",
          "question": "অস্তেয় শব্দের অর্থ কী?",
          "explanation": "অস্তেয় শব্দের অর্থ চুরি না করা।"
        },
        {
          "label": "খ",
          "question": "বৃক্ষাসনের উপকারিতা উল্লেখ করো।",
          "explanation": "নিয়মিত বৃক্ষাসন অনুশীলন করলে পায়ের পেশির দৃঢ়তা ও স্থিতিস্থাপকতা বৃদ্ধি পায়। এর ফলে পায়ে জোর পাওয়া যায়, চলাফেরা করার ক্ষমতা বাড়ে। উরুর সংযোগস্থলের স্থিতিস্থাপকতা বজায় রাখতে সাহায্য করে। কোমর ও মেরুদণ্ডের শক্তি বৃদ্ধি পায়। পাশাপাশি হাতের ও পায়ের গঠন সুষ্ঠু ও সুন্দর হয়। হাঁটু, কনুই, বগল সমস্ত স্নায়ুতন্ত্রীতে রক্ত সঞ্চালন বৃদ্ধি পায় ও গ্রন্থি সবল ও নমনীয় হয়। পায়ের ব্যথায় বিশেষ উপকার পাওয়া যায় এবং পায়ে কোনো দিন বাত হতে পারে না। যাদের হাত-পা কাঁপে, বিশেষ করে পা দুর্বল তাদের জন্য বৃক্ষাসন অনুশীলন খুবই সহায়ক।"
        },
        {
          "label": "গ",
          "question": "মনিকা যে আসনটি অনুশীলন করে তার পদ্ধতি ধারাবাহিকভাবে বর্ণনা করো।",
          "explanation": "চিত্রে প্রদর্শিত আসনটি হলো অর্ধকূর্মাসন। যে আসনে আসনকারীর দেহ দেখতে অনেকটা কচ্ছপের পিঠের ন্যায় হয় তাকে অর্ধকূর্মাসন বলে। উদ্দীপকে প্রদর্শিত আসনটি দেখতে কচ্ছপের মতো বলে এটি অর্ধকূর্মাসনের দৃষ্টান্ত। অর্ধকূর্মাসনের অনুশীলনের জন্য প্রথমে দুই হাঁটু এবং পায়ের পাতা জোড়া অবস্থায় রেখে হাঁটু গেড়ে গোড়ালির ওপর নিতম্ব রেখে বসতে হবে। এ সময় হাঁটু থেকে পায়ের আঙুল পর্যন্ত সমস্ত অংশ মাটিতে লেগে থাকবে। এরপর দুই হাত সোজা করে দুই কানের পাশ দিয়ে মাথার ওপর তুলতে হবে। এ সময় মেরুদণ্ড সোজা থাকবে। মাথার ওপরে দুই হাতের তালু পরস্পরের সঙ্গে লাগাতে হবে। এরপর দুই হাত সোজা রেখে নিশ্বাস ছাড়তে ছাড়তে প্রণাম করার ভঙ্গিতে কোমর থেকে সামনে ঝুঁকে কপাল মাটিতে ঠেকাতে হবে। এ সময় যাতে নিতম্ব গোড়ালি থেকে উঠে না যায় এবং পেট, বুক, পাঁজরের দুইপাশ ও উরুতে যেন হাল্কা চাপ পড়ে সেদিকে লক্ষ রাখতে হবে। শ্বাস-প্রশ্বাস স্বাভাবিক রেখে এই অবস্থায় ৩০ সেকেন্ড নিশ্চল হয়ে থাকতে হবে। এরপর নিশ্বাস নিতে নিতে আগের মতো উঠে বসতে হবে। তারপর হাত-পা সোজা করে ৩০ সেকেন্ড শবাসনে বিশ্রাম - নিতে হবে। এইভাবে তিনবার অর্ধকূর্মাসন অনুশীলন করতে হবে।"
        },
        {
          "label": "ঘ",
          "question": "মনিকার অনুশীলনকৃত আসনটির প্রভাব বিশ্লেষণ করো।",
          "explanation": "মানসিক শান্তি এবং শারীরিক সুস্থতা আনয়নে প্রদর্শিত ছবিটি বা অর্ধকূর্মাসনটির সঠিক অনুশীলন মানব জীবনে গুরুত্বপূর্ণ ভূমিকা পালন করে। অর্ধকূর্মাসন অনুশীলন করলে শরীর অনেক শিথিল হয়, মেরুদণ্ড সতেজ হয়, পেটের অভ্যন্তরীণ অংশগুলো সবল ও সক্রিয় হয়। আসনকারী অনেক বেশি প্রাণশক্তি ও সুস্বাস্থ্য লাভ করে। মস্তিষ্ক শান্ত হয়। যকৃৎ ভালো থাকে। অজীর্ণ, অম্বল, ক্ষুধামান্দ্য, কোষ্ঠকাঠিন্য, আমাশয় ইত্যাদি দূর হয়। হজমশক্তি বাড়ে। পেটে বায়ু থাকলে তার প্রকোপ কমে। হাঁপানি ও ডায়াবেটিসের উপকার হয়। পায়ের পেশির ব্যথা ও হাড়ের বাত সারে। কাঁধের পেশির ব্যথা ভালো হয়। পেটের ও নিতম্বের চর্বি কমে। পেট ও উরুর পেশি সবল হয়। অর্ধকূর্মাসনের কারণে শরীর সুস্থ ও সবল থাকে। শারীরিক সুস্থতার কারণে মানসিক শান্তিও বৃদ্ধি পায়। তাছাড়া এই আসন অনুশীলনে মন অনেক ধীর, স্থির ও শান্ত হয় এবং সুখ ও দুঃখ সমানভাবে নিতে পারে। ভাবাবেগ, ভয়-ভীতি আর ক্রোধ আলগা হয়। এর অনুশীলনে আসনকারীকে আস্তে আস্তে দুঃখ-যন্ত্রণা থেকে মুক্ত করে, ভোগ-বিলাসের প্রতি উদাসীন করে। তাই বলা যায়, মানব জীবনে মানসিক শান্তি ও শারীরিক সুস্থতার জন্য অর্ধকূর্মাসনের সঠিক অনুশীলনে অত্যন্ত গুরুত্বপূর্ণ প্রভাব প্রতিফলিত হয়।"
        }
      ]
    },
    {
      "number": "7",
      "uddipok": "প্রবীর বাবু শ্রেণিকক্ষে 'ধর্মের জয়' পাঠটি অধ্যয়ন করাচ্ছেন। ছাত্ররা তাকে প্রশ্ন করল, বিষ্ণুভক্ত প্রহ্লাদকে কি তার পিতা শান্তি দিতে পেরেছিল? প্রত্যুত্তরে প্রবীর বাবু তাদেরকে সবকিছু বোঝালেন এবং বললেন, ধর্মের জয় অবশ্যম্ভাবী, এ ধর্মের জন্যই প্রহ্লাদ রক্ষা পেয়েছিল।",
      "tag": "CTG.CS 24",
      "sub_questions": [
        {
          "label": "ক",
          "question": "ধর্মের ভিত্তি কয়টি?",
          "explanation": "ধর্মের ভিত্তি চারটি। যথা-বেদ, স্মৃতি, সদাচার ও বিবেক।"
        },
        {
          "label": "খ",
          "question": "ধর্ম ধার্মিককে রক্ষা করে কেন?",
          "explanation": "নিম্নের অনুরুপঃ ধর্ম ধার্মিককে রক্ষা করে যখন ধর্ম ধার্মিক দ্বারা রক্ষিত হয়। ধার্মিক সদা সন্তুষ্ট থাকেন। প্রাপ্তি তাকে অহংকারী কিংবা অপ্রাপ্তি তাকে বিষণ্ণ করে না। তিনি তার কর্মকে ঈশ্বরের কর্ম বলে মনে করেন এবং কর্মফল ঈশ্বরে অর্পণ করেন। ত্যাগ করে আনন্দ এবং সেবা করে তৃপ্ত হন। আর এভাবেই ধার্মিক ধর্মকে রক্ষা করেন। এজন্য মনুসংহিতায় বলা হয়েছে, ধর্ম রক্ষিত হলে ধর্মই ধার্মিককে রক্ষা করে।"
        },
        {
          "label": "গ",
          "question": "কী উপায়ে হিরণ্যকশিপু প্রহ্লাদকে হত্যার পরিকল্পনা করেছিল?",
          "explanation": "বিভিন্ন উপায়ে হিরণ্যকশিপু প্রহ্লাদকে হত্যার পরিকল্পনা করেছিল। সত্যযুগে দৈত্যদের রাজা ছিল হিরণ্যকশিপু। তারই ঘরে জন্ম নিয়েছিলেন প্রহ্লাদ। হরিভক্ত হওয়ার কারণে দৈত্যরাজ হিরণ্যকশিপু তার পুত্র প্রহ্লাদকে পৃথিবী থেকে সরিয়ে দেওয়ার সিদ্ধান্ত নেন। রাজার আদেশ পেয়ে হুংকার দিয়ে এগিয়ে আসে দৈত্যেরা। ভয়ংকর তাদের চেহারা। হাতে তীক্ষ্ণ শূল। যার অগ্রভাগে মৃত্যুর আমন্ত্রণ। বলশালী অসুরেরা বালক প্রহ্লাদের কুসুমকোমল বক্ষ লক্ষ করে নিক্ষেপ করল শূল। কিন্তু হরিনামে পবিত্র বক্ষে সেই শূল বিদ্ধ হলো না। হিরণ্যকশিপু প্রহ্লাদকে হত্যার জন্য এক পর্যায়ে বিষমিশ্রিত খাবার খেতে দেয়, হাতির পায়ের নিচে তাঁকে ফেলে দেওয়া হয়। তাঁকে নিক্ষেপ করা হয় বিষধর সর্পের প্রকোষ্ঠে। এমনকি সুউচ্চ পর্বত থেকে তাঁকে ছুঁড়ে ফেলা হয় কল্লোলিত মহাসমুদ্রে। এভাবে বিভিন্ন উপায়ে হিরণ্যকশিপু প্রহ্লাদকে হত্যার পরিকল্পনা করেছিল।"
        },
        {
          "label": "ঘ",
          "question": "'ধর্মের জয় অবশ্যম্ভাবী'- এ উক্তিটির সপক্ষে যুক্তি দাও।",
          "explanation": "নিম্নের অনুরুপঃ গৌতমের বিশ্বাস 'ধর্মের জয় অবশ্যম্ভাবী'- উক্তিটির তাৎপর্য অপরিসীম। আমরা যা ধারণ করি তাই ধর্ম। ধর্মপথ হচ্ছে ন্যায়ের পথ, সত্যের পথ, অহিংসা এবং কল্যাণের পথ। যিনি ধর্মপথে চলেন তিনি ধার্মিক বলে পরিচিতি লাভ করেন। পাশাপাশি যিনি ভগবানের নাম করেন তিনিও ধার্মিক। প্রহ্লাদ ছিল দৈত্যকুলের রাজা হিরণ্যকশিপুর ছেলে। হরিভক্ত ছিল প্রহ্লাদ, তাই তাকে হিরণ্যকশিপু অনেক বার হত্যা করতে চেয়ে ব্যর্থ হয়েছেন। কারণ ঈশ্বর সর্বময় এবং তিনি ধার্মিককে রক্ষা করেন। উদ্দীপকের গৌতম ছিল একজন হরিভক্ত। কিন্তু তার বাবা তাপস বোস একজন বিত্তবান ও অত্যাচারী ব্যক্তি ছিল। তার কাছে ঈশ্বর বলতে কিছুই নেই। তাই তার ছেলে গৌতমকে অনেকবার মারার চেষ্টা করলেও সে বেঁচে যায়। প্রহ্লাদের মতো সেও বিশ্বাস করে ধর্মের জয় অবশ্যম্ভাবী। যার মধ্য দিয়েই ধর্মের জয় প্রকাশ পায়। তাই বলা যায়, গৌতমের বিশ্বাস 'ধর্মের জয় অবশ্যম্ভাবী এবং তাই তার এই বিশ্বাসের জোরেই সে বিপদ থেকে রক্ষা পায়' যা অধিক তাৎপর্যপূর্ণ।"
        }
      ]
    },
    {
      "number": "8",
      "uddipok": "নোয়াখালী জেলার ধার্মিক বিমলার স্মরণশক্তি ছিল অসাধারণ। অল্প বয়সে তাঁর বিয়ে হলে আর পাঁচজন নারীর মতো তিনিও সংসার ধর্ম পালন করেন। তিনি শুধু সাধন-ভজন নিয়েই থাকেন। রাজধূর বেশে তিনি যেন এক সর্বত্যাগিনী তপস্বিনী।",
      "tag": "CTG.CS 24",
      "sub_questions": [
        {
          "label": "ক",
          "question": "দুধাজী কে ছিলেন?",
          "explanation": "দুধাজী ছিলেন মেড়তার অধিপতি এবং একজন ধর্মপ্রাণ মানুষ।"
        },
        {
          "label": "খ",
          "question": "মীরাবাঈয়ের কিশোর জীবন সম্পর্কে লেখো।",
          "explanation": "১৪৯৮ খ্রিষ্টাব্দে রাঠোর বংশে মীরাবাঈ জন্মগ্রহণ করেন। কিশোর জীবন থেকেই তিনি ছিলেন ধর্মের প্রতি অনুরক্ত। মন্দিরের পুরোহিত গদাধর পণ্ডিতের শাস্ত্রালোচনা আগ্রহভরে শুনতেন। বালিকা বয়সেই মীরা ভক্তিরসাত্মক ভজন রচনায় অসামান্য' প্রতিভার পরিচয় দেন। এমনকি ছোটবেলা থেকেই কৃষ্ণের প্রতি তাঁর গভীর শ্রদ্ধা ও ভালোবাসার সৃষ্টি হয়।"
        },
        {
          "label": "গ",
          "question": "মীরাবাঈ-র জীবনাদর্শের সাথে বিমলার চরিত্রের কী মিল আছে? চিত্রটি তুলে ধরো।",
          "explanation": "মীরাবাঈয়ের জীবনাদর্শের সাথে উদ্দীপকের বিমলা চরিত্রের বিভিন্ন দিকে মিল রয়েছে। মীরাবাঈয়ের ছোটবেলা কাটে ধর্ম চিন্তায়। কৈশোরেই তার আধ্যাত্মিক সাধনা শুরু হয়েছিল। তিনি বালিকা বয়সেই ভক্তিরসাত্মক ভজন রচনা করেছিলেন। অল্প বয়সে তার বিবাহ হওয়ার পর তিনি অঢেল সম্পদের। অধিকারী হয়েছিলেন। কারণ তার স্বামীর অনেক সম্পদ ছিল। সম্পদের বিলাসিতায় নিজেকে না জড়িয়ে তিনি আধ্যাত্মিক সাধনায় বেশি আত্মনিয়োগ করেছিলেন। তবে তিনি তার সংসারধর্মও পালন করেন। কিন্তু তিনি সাধন-ভজন নিয়েই বেশি ব্যস্ত থাকে। মীরাবাঈয়ের মতো উদ্দীপকের বিমলাও ছিলেন অসাধারণ মেধার অধিকারী। মীরাবাঈয়ের মতো বিমলারও অল্প বয়সে বিবাহ হয়। তিনিও সংসারধর্ম পালন করতেন। মীরাবাঈয়ের মতো বিমলাও সাধন-ভজন নিয়েই বেশি ব্যস্ত থাকতেন।"
        },
        {
          "label": "ঘ",
          "question": "'রাজবধূ বেশে তিনি যেন এক সর্বত্যাগিনী তপস্বিনী'- উক্তিটি বিশ্লেষণ করো।",
          "explanation": "উদ্দীপকের বিমলা সম্পর্কে বলা হয়েছে, তিনি বিয়ের পর সংসারধর্ম পালন করার পাশাপাশি সাধন-ভজন নিয়ে বেশি মেতে থাকেন। তাই তাকে বলা হয়েছে, রাজবধূর বেশে তিনি যেন এক সর্বত্যাগিনী তপস্বিনী। মহান সাধিকা মীরাবাঈ অসাধারণ স্মরণশক্তির অধিকারী ছিলেন। তিনি ছোটবেলা থেকেই কৃষ্ণের প্রতি গভীর শ্রদ্ধা ও ভালোবাসা প্রদর্শন করতেন তার মনে। অল্প বয়সে তার বিয়ে হয়ে যায়। তিনি চলে যান শ্বশুরবাড়ি। শ্বশুরবাড়িতে তার কোনো অভাব নেই। অতুল ঐশ্বর্য তার পরিবারের। অসংখ্য দাস-দাসী। তিনি অন্য নারীদের মতো তার সংসারধর্ম পালন করেন। কিন্তু কোনো কিছুর প্রতি তার কোনো আসক্তি ছিল না। জীবনে তার একমাত্র কাম্যবস্তু হলো কৃষ্ণপ্রেম আর গিরিধারীলালের সাক্ষাৎলাভ। তিনি শুধু সাধন-ভজন নিয়েই থাকতেন। তার সময় কাটে কৃষ্ণভজনে। সংসারের প্রতি তার কোনো আগ্রহ ছিল না। এতে আত্মীয়-পরিজন ও প্রাসাদের লোকজন নিন্দা ও সমালোচনা শুরু করেন। তার বাড়িতে কোনো সাধু এলে ছুটে যেতেন তার কাছে। একমনে হরিনাম শুনতেন। কখনো কখনো ভাবাবিষ্ট হয়ে নিজের কণ্ঠেই ভজনগান শুরু করতেন। এজন্য অনেকে তাকে রাজবধূর বেশে সর্বত্যাগিনী তপস্বিনী বলে অভিহিত করেন। উদ্দীপকের বিমলারও সংসার জীবনে কোনো আগ্রহ ছিল না। শুধু সাধন-ভজন নিয়ে থাকতেন বলে তাকে রাজবধূর বেশে সর্বত্যাগিনী তপস্বিনী বলা যায়।"
        }
      ]
    },
    {
      "number": "9",
      "uddipok": "গোপাল নবম শ্রেণির ছাত্র। তার কিছু খারাপ বন্ধু আছে। যাদের সাথে মিশে সে নেশার জগতে প্রবেশ করে। তার পিতা-মাতা তাকে মাদকাসক্তি থেকে ফিরিয়ে আনার নানাবিধ চেষ্টা করেন। শ্রেণিশিক্ষগণ বলেন, মাদকাসক্তি ভয়াবহ সামাজিক ব্যাধি।",
      "tag": "FZS 24,CTG.CS 24",
      "sub_questions": [
        {
          "label": "ক",
          "question": "মাদকাসক্তি কী?",
          "explanation": "ধূমপান, মদ, গাঁজা, আফিম, হেরোইন, কোডিন ইত্যাদি মাদকদ্রব্য গ্রহণের প্রতি আসক্তিকে বলে মাদকাসক্তি।"
        },
        {
          "label": "খ",
          "question": "মাদকাসক্তি মানুষের কী কী ক্ষতি সাধন করতে পারে? ব্যাখ্যা করো।",
          "explanation": "নিম্নের অনুরুপঃ মাদকাসক্তি দৈহিক, মানসিক, আর্থিক ও সামাজিক ক্ষতি সাধন করে। মাদকদ্রব্য গ্রহণে শরীরে নানা রোগের সৃষ্টি হয়। এমনকি মস্তিষ্কের বিকৃতি ঘটে, বিবেক-বুদ্ধি লোপ পায়। ফলে মানুষ নানা অসামাজিক কাজে জড়িয়ে পড়ে। মাদকের টাকা যোগাড় করতে গিয়ে অনেকে অসৎ উপায় অবলম্বন। করে। এর ফলে পারিবারিক ও সামাজিক বন্ধন শিথিল হয়ে পড়ে ।"
        },
        {
          "label": "গ",
          "question": "গোপাল কীভাবে মাদকাসক্তি থেকে ফিরে আসতে পারে? ব্যাখ্যা করো।",
          "explanation": "গোপাল ধর্মীয় পথ অবলম্বনের মাধ্যমে মাদকাসক্তি থেকে ফিরে আসতে পারে। মাদক গ্রহণ বা মাদকাসক্তি অনৈতিক এবং অধর্মের পথ। কারণ মাদকাসক্তি মাদক গ্রহণকারীর স্বাভাবিক চেতনাকে বিমূঢ় করে দেয়। সে আর স্বাভাবিক থাকে না, সুস্থ থাকে না। অসুস্থ দেহ ও মনে সে যে আচরণ করে, তাতে অনৈতিকতা প্রকাশ পায়। আর ধর্মীয় পথ অবলম্বনের মাধ্যমে এমন অনৈতিক পথ থেকে মানুষকে ফিরিয়ে আনা সম্ভব। উদ্দীপকে দেখা যায়, গোপাল কিছু খারাপ বন্ধুদের সাথে মিশে নেশার জগতে প্রবেশ করে। অর্থাৎ, সে মাদকাসক্ত হয়ে পড়ে। ধর্মীয় শিক্ষা অনুসরণ করার মাধ্যমে সে এ পথ থেকে ফিরে আসতে পারবে। আমাদর দেহে আত্মারূপে ব্রহ্ম অবস্থান করেন। তাই মাদক গ্রহণের মাধ্যমে দেহকে কোনোভাবেই অপবিত্র করা যাবে না। তাছাড়া হিন্দুধর্ম অনুসারে, মাদকাসক্তি ঘোরতর পাপসমূহের অন্যতম। কেবল মাদকাসক্তই পাপী নন, যারা তার সঙ্গ করেন তারাও পাপী। তাই বলা যায়, গোপালকে যদি তার পরিবার থেকে ধর্মীয় ও নৈতিকতার শিক্ষা প্রদান করা হয় তাহলে সে মাদকাসক্তির পথ থেকে ফিরে আসতে পারবে।"
        },
        {
          "label": "ঘ",
          "question": "\"মাদকাসক্তি ভয়াবহ সামাজিক ব্যাধি।\" তুমি কি উক্তিটির সাথে ঐক্যমত পোষণ কর? উত্তরের সপক্ষে যুক্তি প্রদর্শন করো।",
          "explanation": "হ্যাঁ, \"মাদকাসক্তি ভয়াবহ সামাজিক ব্যাধি।” আমি এই উক্তিটির সাথে ঐক্যমত পোষণ করি। যে সব সমস্যা ভয়ংকর ভাবে সমাজের মানবিক চেতনাকে ধ্বংস করে তাকে সামাজিক ব্যাধি হিসেবে চিহ্নিত করা হয়। মাদকাসক্তি মাদক সেবনকারীর দৈহিক ও মানসিক শক্তিকে নিস্তেজ করে দেয়। এ কারণেই সমাজবিদগণ বলেন, মাদকাসক্তি একটি সামাজিক ব্যাধি। যার শেষ পরিণতি হয় মৃত্যু। কারণ মাদকাসক্তি মাদক গ্রহণকারীর স্বাভাবিক চেতনাকে বিমূঢ় করে তোলে। ফলে দেহ ও মন উভয়ই অসুস্থ হয়ে পড়ে যা ধীরে ধীরে সেবনকারীকে মৃত্যুর মুখে নিয়ে যায়। এর ফলে মাদকাসক্তদের দৈহিক, মানসিক, আর্থিক ও সামাজিক ক্ষতি সাধিত হয়। অনেক সময় এটি একজন ব্যক্তিকে অপরাধের দিকে নিয়ে যায়। উদ্দীপকে দেখা যায়, শ্রেণিশিক্ষকগণ বলেন, মাদকাসক্তি ভয়াবহ সামাজিক ব্যধি। মাদকাসক্তির ফলে নানা প্রকার অসুখ হয় এবং মাদকাসক্ত ব্যক্তি স্বাভাবিক জীবনযাপন থেকে দূরে থাকে। নিয়মিত মাদক গ্রহণের ফলে সেবনকারীর নিউমোনিয়া, ব্রংকাইটিস, যক্ষ্মা, ফুসফুসের ক্যান্সার, গ্যাস্টিক-আলসার, ক্ষুধামান্দ্য, হৃদরোগের সৃষ্টি হয়। এসব রোগ ধীরে ধীরে মানুষকে মৃত্যুর দিকে এগিয়ে নিয়ে যায়। তাছাড়া গাঁজা, আফিম, হেরোইন ব্যক্তির শারীরিক ও মানসিক চেতনা বিলুপ্ত করে, যা ব্যক্তিকে মৃত্যুর দ্বারপ্রান্তে পৌঁছে দেয়। মাদকাসক্তি ব্যক্তির সাথে সাথে সমাজেরও ক্ষতি করে। মানব চেতনাকে ধ্বংস করার কারণে মাদকাসক্তি সামাজিক ব্যাধিতে পরিণত হয়েছে। উপর্যুক্ত আলোচনার পরিশেষে তাই বলা যায়, মাদকাসক্তি একটি ভয়াবহ সামাজিক ব্যাধি।"
        }
      ]
    },
    {
      "number": "10",
      "uddipok": "ললিতার দাদা একজন দেবীর উদ্দেশ্যে এমন দিনে পুষ্পাঞ্জলি প্রদান করেন, যে দিনে মহিষাসুর নামক একজন অসুরকে বধ করে তিনি বিজয় লাভ করেছিলেন। ললিতার দাদা বলেন, দেবীর সন্তুষ্টি অর্জনেই মঙ্গল নিহিত।",
      "tag": "CTG.CS 24",
      "sub_questions": [
        {
          "label": "ক",
          "question": "ষষ্ঠী পূজার আয়োজনে আমাদের মাধ্যমে কোন দেবীর আগমন নিশ্চিত করা হয়?",
          "explanation": "ষষ্ঠী পূজার আয়োজনে আমাদের মাধ্যমে দেবী দুর্গার আগমন নিশ্চিত করা হয়।"
        },
        {
          "label": "খ",
          "question": "নবপত্রিকা বলতে কী বোঝ?",
          "explanation": "নবপত্রিকা বাংলার দুর্গাপূজার একটি বিশিষ্ট অঙ্গ। নবপত্রিকা শব্দটির আক্ষরিক অর্থ নয়টি গাছের পাতা। তবে বাস্তবে নবপত্রিকা বলতে বোঝায় নয়টি উদ্ভিদ। এগুলি হলো- কদলী বা রম্ভা (কলা), কচু, হরিদ্রা (হলুদ), জয়ন্তী, বিল্ব (বেল), দাড়িম্ব (ডালিম), অশোক; মানক (মানকচু) ও ধান্য (ধান)।"
        },
        {
          "label": "গ",
          "question": "উদ্দীপকের দেবীর যে দিনের কথা উল্লেখ করা হয়েছে তা বর্ণনা করো।",
          "explanation": "উদ্দীপকের দেবীর অষ্টমী দিনের কথা উল্লেখ করা হয়েছে। শারদীয় দুর্গা উৎসবে অষ্টমী পূজা অত্যন্ত গুরুত্বপূর্ণ পূজা। এ দিনে দেবী দুর্গা মহিষাসুরকে বধ করে বিজয় লাভ করেছিলেন। এ পূজার দিনে ভক্তবৃন্দ বিধিসম্মতভাবে অষ্টমীবিহিত পূজা করে। এই পূজার মধ্য দিয়ে তারা দেবী দুর্গার কৃপা প্রার্থনা করেন। পূজার শেষে পূজারীগণ দেবীর উদ্দেশে পুষ্পাঞ্জলি প্রদান করে। উদ্দীপকের ললিতার দাদা একজন দেবীর উদ্দেশ্যে এমন পুষ্পাঞ্জলী প্রদান করেন, যে দিনে মহিষাসুর নামক একজন অসুরকে বধ করে তিনি বিজয় লাভ করেছিলেন। এখানে উল্লেখিত দিন বলতে শারদীয় দুর্গা উৎসবের অষ্টমী দিনের ইঙ্গিত রয়েছে।"
        },
        {
          "label": "ঘ",
          "question": "ললিতার দাদার সর্বশেষ উক্তিটির যথার্থতা মূল্যায়ন করো।",
          "explanation": "ললিতার দাদার সর্বশেষ উক্তিটি হলো- 'দেবীর সন্তুষ্টি অর্জনেই মঙ্গল নিহিত।' উক্তিটি দ্বারা দুর্গা পূজা ও তাঁর সন্তুষ্টি লাভ করাকে বোঝানো হয়েছে। দেবী দুর্গা শক্তি ও মঙ্গলকামনার প্রতীক। তিনি মহিষাসুর নামক অসুরকে বধ করে শুভ ও কল্যাণের প্রতীক হিসেবে প্রতিষ্ঠিত হয়েছেন। দেবীর প্রতি ভক্তি ও শ্রদ্ধা প্রদর্শনের মাধ্যমে জীবনে শুভ শক্তির প্রভাব বৃদ্ধি পায়। তাঁর পূজা ও সন্তুষ্টি লাভের মাধ্যমে জীবনের সব বিপদ- আপদ ও অশুভ শক্তির হাত থেকে রক্ষা পাওয়া সম্ভব। মঙ্গল লাভের জন্য দেবীকে সন্তুষ্ট করা মানে প্রকৃত অর্থে নিজের আত্মাকে শুদ্ধ করা ও আত্মার উন্নতি সাধন করা। দেবীর শক্তিতে বিশ্বাসী হওয়া মানে সেই শক্তিকে নিজের জীবনে গ্রহণ করা। দেবীর সন্তুষ্টি অর্জন কেবল ব্যক্তিগত মঙ্গলেই সীমাবদ্ধ নয়, বরং সামগ্রিক জীবনে ইতিবাচক প্রভাব ফেলে। এই ভাবনা আমাদেরকে প্রেরণা দেয় নিজের ও সমাজের কল্যাণে কাজ করতে। তাঁর কাছে শক্তি প্রার্থনা করে আমরা অন্যায়ের বিরুদ্ধে দাঁড়াব এবং নিজের ও. সমাজের জন্য মঙ্গলজনক কাজ করব। পরিশেষে বলা যায়, ললিতার দাদার উক্তিটি ধর্মীয় বিশ্বাস ও আধ্যাত্মিকতার একটি গুরুত্বপূর্ণ দিক তুলে ধরে।"
        }
      ]
    },
    {
      "number": "11",
      "uddipok": "রাজন একজন ধার্মিক ব্যক্তি। তিনি ধর্মসভায় ভক্তদের উদ্দেশ্যে বলছিলেন, ধার্মিকের ১০টি বাহ্য লক্ষণ। ধার্মিক ইহলোকে শান্তি এবং পরলোকে স্বর্গ লাভ করে। অধার্মিক পরলোকে শান্তি পায় ও নরক যন্ত্রণা ভোগ করে। ভক্তরা তা বুঝতে পারে। ভক্তের এক প্রশ্নের উত্তরে রাজন বলেন, পৃথিবীতে যখন ধর্মের গ্লানি ও অধর্মের মাত্রা বেড়ে যায়, তখন ভগবান অবতারূপে পৃথিবীতে অবতীর্ণ হন।",
      "tag": "CTG.CS 24",
      "sub_questions": [
        {
          "label": "ক",
          "question": "শ্রীকৃষ্ণ কোন যুগে অবতীর্ণ হন?",
          "explanation": "শ্রীকৃষ্ণ দ্বাপর যুগে অবতীর্ণ হন।"
        },
        {
          "label": "খ",
          "question": "পূর্ণাবতার ও অংশাবতার বলতে কী বোঝায়? ব্যাখ্যা করো।",
          "explanation": "পূর্ণাবতার ও অংশাবতার হলো অবতারের দুটি প্রকারভেদ। ভগবান যখন পূর্ণরূপে অবতরণ করেন, তখন তাঁকে বলা হয় পূর্ণাবতার। শ্রীকৃষ্ণ হচ্ছেন ভগবানের পূর্ণাবতার। ভগবানের অপূর্ণাঙ্গের অবতারকে বলা হয় অংশাবতার। অংশাবতারে ভগবানের সমস্ত শক্তি ও গুণ থাকে না। দশটি প্রধান অংশাবতার হলো- মৎস্য; কূর্ম, বরাহ, নৃসিংহ, বামন, পরশুরাম, রাম, বলরাম, বুদ্ধ ও কল্কি। এঁরা বিভিন্ন সময়ে আবির্ভূত হয়ে জগতের কল্যাণ সাধন করেছেন।"
        },
        {
          "label": "গ",
          "question": "উদ্দীপকে রাজন ধার্মিকের স্বরূপ সম্পর্কে যে ধারণা দিয়েছিলেন, তা তোমার পাঠ্যবইয়ের আলোকে উপস্থান করো।",
          "explanation": "নিম্নের অনুরুপঃ জ্ঞানানন্দের চরিত্রে ধার্মিকের স্বরূপের দিকটি লক্ষ করা যায়। ধর্মের দশটি বাহ্য লক্ষণ যার মধ্যে প্রকাশ পায় তিনিই ধার্মিক। ধার্মিক ব্যক্তি ধর্মের দশটি বাহ্য লক্ষণকে নিজের জীবন চলার পথে অনুসরণ করেন। তিনি বেদ, স্মৃতি, সদাচার ও বিবেকের আহ্বানকে প্রামাণ্য বলে মনে করেন। ধার্মিক ব্যক্তি ধীশক্তিসম্পন্ন হন। তার প্রজ্ঞা তাকে মহান করে তোলে। দান ও দয়া তার দুটি প্রধান নৈতিক গুণ। তাঁর কাছে কোনো বর্ণভেদ নেই। ধর্ম-বর্ণ নির্বিশেষে সকলকে তিনি সমান বিবেচনা করেন। তিনি নিজের ইন্দ্রিয়গুলোকে ধর্মপালনের মাধ্যমে সংযত রাখেন। তিনি ত্যাগের দ্বারা ভোগ করেন। তিনি যোগযুক্ত হয়ে জগতের হিতসাধনে আত্মনিবেদন করেন। ধার্মিক ব্যক্তি ধর্মপথ অনুসরণ করে আদর্শ জীবন- যাপন করেন। উদ্দীপকে জ্ঞানানন্দ সমাজের একজন সম্মানিত ও ধর্মপ্রাণ ব্যক্তি। তাকে এলাকার সবাই পছন্দ করেন। কারণ, তিনি অত্যন্ত সহনশীল এবং তার চোখে সবাই সমান। জাতি ধর্ম-বর্ণ বিষয়গুলো তিনি পার্থক্য করেন না। তাঁর এ দৃষ্টিভঙ্গি একজন ধার্মিকের অন্যতম বৈশিষ্ট্য।"
        },
        {
          "label": "ঘ",
          "question": "উদ্দীপকে উল্লেখিত ধার্মিক ও অধার্মিকের পরিণতি পাঠ্যবইয়ের আলোকে বিশ্লেষণ করো।",
          "explanation": "উদ্দীপকে উল্লেখিত ধার্মিক ও অধার্মিকের পরিণতি পাঠ্যবইয়ের আলোকে বিশ্লেষণ করা হলো- ধর্মের দশটি বাহ্য লক্ষণ (ধৃতি; ক্ষমা, দম, ধী, বিদ্যা, অক্রোধ প্রভৃতি) যাঁর মধ্যে প্রকাশ পায় তিনিই ধার্মিক। ধার্মিক ব্যক্তি ধীশক্তি সম্পন্ন। তাঁর প্রজ্ঞা তাঁকে মহান করে তোলে। সকল কিছু বিচার করার অনন্য শক্তি দান করে। তিনি নানা বিদ্যায় পারদর্শী। ধী এবং বিদ্যা তাঁকে চরিত্রের উন্নততর পর্যায়ে নিয়ে যাওয়ার ক্ষেত্রে সহায়তা করে। ধর্মগ্রন্থে বর্ণিত আছে, ধার্মিক ব্যক্তি ইহলোকে শান্তি পান এবং পরলোকে তার স্বর্গ লাভ হয়। ধার্মিক ধর্মকর্মের মাধ্যমে চরম অবস্থায় ব্রহ্ম লাভ করেন। তার জীবাত্মা পরমাত্মায় লীন হয়ে তিনি মোক্ষ বা চিরমুক্তি লাভ করেন। অন্যদিকে, যিনি ধর্মের দশটি বাহ্য লক্ষণ নিজের জীবন চলার পথে অনুসরণ করেন না, তিনিই অধার্মিক। অধার্মিক সব সময় অতৃপ্ত থাকেন বলে সর্বদাই তাকে বিষণ্ণ দেখায়। কাম তাকে তাড়িত করে, ক্রোধে উত্তেজিত হয়, লোভ তাকে আকর্ষণ করে তার অধঃপতন ঘটায়। অধার্মিক ইহলোকে খারাপ কাজে লিপ্ত থাকেন। কখনও কখনও নিজ কাজের জন্য দণ্ডিত হন এবং দন্ড ভোগ করেন। ধর্মশাস্ত্র অনুসারে খারাপ কাজ করলে পাপ হয়। পাপ মৃত্যু পর্যন্ত ডেকে আনে। আলোচনা শেষে তাই বলা যায়, ধার্মিক ব্যক্তির সর্বশেষ গন্তব্য হলো মোক্ষলাভ বা ঈশ্বরলাভ হলেও অধার্মিকের শেষ পরিণতি হলো জন্ম- নরক যন্ত্রণা-মৃত্যুর চক্রে আবর্তন। এ কারণে ধার্মিক. ও অধার্মিকের পরিণতি ভিন্ন।"
        }
      ]
    }
  ]
}