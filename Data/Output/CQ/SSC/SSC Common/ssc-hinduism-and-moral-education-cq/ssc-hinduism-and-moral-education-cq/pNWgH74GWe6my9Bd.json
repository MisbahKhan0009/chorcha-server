{
  "title": "ময়মনসিংহ বোর্ড ২০২৩",
  "subtitle": "হিন্দু ধর্ম ও নৈতিক শিক্ষা (11)",
  "questions": [
    {
      "number": "1",
      "uddipok": "সুরেশ বাবু প্রেমভক্তির মাধ্যমে হরিনাম প্রচার করেন। তিনি হরিনামের মাধ্যমে সমাজ থেকে বর্ণভেদ প্রথা দূর করার চেষ্টা করেন। তিনি বলেন ধনী, দরিদ্র, ব্রাহ্মণ- অব্রাহ্মণ সকলেরই হরিনাম প্রচারের সমান অধিকার আছে। অন্যদিকে, বিনয় বাবু একজন মহাপুরুষের আদর্শ অনুসরণ করেন। উক্ত মহাপুরুষের আদর্শ হলো হরিনামে মেতে থাকা। শ্রীহরিই জগতের সর্বপ্রকার কল্যাণ প্রতিষ্ঠা করতে পারেন। তাই অন্য শিষ্যদের মতো তিনিও সর্বদা শ্রীহরিকে স্মরণ করেন।",
      "tag": "MB 23,DIN.B 23",
      "sub_questions": [
        {
          "label": "ক",
          "question": "'একং সদ বিপ্রা বহুধা বদন্তি'- কোন গ্রন্থে বলা হয়েছে?",
          "explanation": "'একং সদ্‌ বিপ্রা বহুধা বদন্তি'- ঋগ্বেদে বলা হয়েছে।"
        },
        {
          "label": "খ",
          "question": "হিন্দুধর্ম একাধারে প্রাচীন এবং নবীন'- ব্যাখ্যা করো।",
          "explanation": "হিন্দুধর্মকে একাধারে প্রাচীন এবং নবীন বলার কারণ হলো এটি সনাতন ঐতিহ্য বজায় রেখে যুগের পরিবর্তনের সাথে খাপ খাইয়ে চলছে। হিন্দুধর্মের অপর নাম সনাতন ধর্ম। বর্তমান বিশ্বে প্রচলিত ধর্মসমূহের মধ্যে এ ধর্ম একাধারে প্রাচীন এবং নবীন। প্রাচীন বলার কারণ হলো, সনাতন ধর্ম তার প্রাচীন ঐতিহ্য বজায় রেখেছে। আর নবীন বলার কারণ হলো, এ ধর্ম তার প্রাচীন ঐতিহ্য বজায় রেখেও যুগের পরিবর্তনের সাথে খাপ খাইয়ে চলছে।"
        },
        {
          "label": "গ",
          "question": "সুরেশ বাবু কোন মহাপুরুষের জীবনাদর্শ অনুসরণ করেন? বর্ণনা করো।",
          "explanation": "সুরেশ বাবু শ্রীচৈতন্য মহাপ্রভুর জীবনাদর্শ অনুসরণ করেন। শ্রীচৈতন্য মহাপ্রভুর আবির্ভাব খ্রিষ্টীয় পঞ্চদশ শতকে। হিন্দুধর্ম বিকাশের ক্ষেত্রে তাঁর প্রেমভক্তির ধর্ম তথা আন্দোলনটি বিশেষ অবদান রাখতে সমর্থ হয়। চৈতন্য মহাপ্রভুর প্রেমভক্তির আন্দোলনটি হিন্দুধর্ম চেতনায় বিভিন্ন দেব-দেবীর অনুসারীদের বিদ্বেষ এবং বর্ণভেদ প্রথা দূর করতে সক্ষম হয়। প্রেমপূর্ণ ভক্তি দিয়েই পরম আরাধ্য ভগবানকে লাভ করা যায়। আর ধর্ম আচরণে ব্রাহ্মণ-অব্রাহ্মণ, নারী-পুরুষ সকলের সমান অধিকার রয়েছে। উদ্দীপকের সুরেশ বাবু প্রেমপূর্ণ ভক্তির মাধ্যমে হরিনাম প্রচার করেন। তিনি হরিনামের মাধ্যমে সমাজ থেকে বর্ণভেদ প্রথা দূর করার চেষ্টা করেন। তিনি বলেন, ধনী-দরিদ্র, ব্রাহ্মণ-অব্রাহ্মণ সকলেরই হরিনামে প্রচারের সমান অধিকার আছে। যা মধ্যযুগের শ্রীচৈতন্য মহাপ্রভুর জীবনাদর্শের অনুরূপ।"
        },
        {
          "label": "ঘ",
          "question": "বিনয় বাবু কি মতুয়াধর্মের মূলমন্ত্র অনুসরণ করেন? পাঠের আলোকে যুক্তি দাও।",
          "explanation": "হ্যাঁ, বিনয় বাবু মতুয়া ধর্মের মূলমন্ত্র অনুসরণ করেন। হরিচাঁদ ঠাকুর হিন্দু সমাজে সকল ধর্ম ও বর্ণের মানুষকে এক হরিনামে মেতে থাকার আহ্বান জানান। তাঁর এই ধর্মনীতি থেকেই মতুয়া ধর্মের উদ্ভব। এ ধর্মের মূলমন্ত্র হচ্ছে- ধর্ম, বর্ণ, নির্বিশেষে হরিনামে মেতে থাকা। এ হরিনামই জগতে কল্যাণ, শান্তি, সমৃদ্ধি প্রতিষ্ঠা করতে সক্ষম। উদ্দীপকের বিনয় বাবু একজন মহাপুরুষের আদর্শ অনুসরণ করেন। উক্ত মহাপুরুষের আদর্শ হলো হরিনামে মেতে থাকা। আর শ্রীহরিই জগতে সর্বপ্রকার কল্যাণ প্রতিষ্ঠা করতে পারেন। বিনয় বাবুর গৃহীত আদর্শ হরিচাঁদ ঠাকুর প্রবর্তিত আদর্শের অনুরূপ। হরিচাঁদ ঠাকুর ১৮১২ খ্রিষ্টাব্দে আবির্ভূত হয়ে সকল ধর্ম, বর্ণ ও নারী-পুরুষ নির্বিশেষে এক হরিনামে মেতে থাকার আহ্বান জানান। যা জগতে কল্যাণ, শান্তি ও সমৃদ্ধি প্রতিষ্ঠা করতে সক্ষম। আলোচনা শেষে তাই বলা যায়, বিনয় বাবু হরিচাঁদ ঠাকুর প্রবর্তিত মতুয়া ধর্মের মূলমন্ত্র পরিপূর্ণভাবে অনুসরণ করেন।"
        }
      ]
    },
    {
      "number": "2",
      "uddipok": "অতসীদের গ্রামে প্রতিবছর বসন্তকালে একটি বৈষ্ণবীয় উৎসবের আয়োজন করা হয় যেখানে গ্রামবাসীরা শত্রুতা ভুলে একে অপরকে আবীর মাখিয়ে দেয়। অন্যদিকে সবিতাদেবী একটি জায়গায় বারুণী স্নানে যান। সেখানে গিয়ে তিনি জানতে পারেন, একজন মহাপুরুষ তার মায়ের ইচ্ছা পূরণের জন্য এই স্নানের ব্যবস্থা করেছিলেন। এই জায়গায় স্নান করতে পেরে তিনি মানসিকভাবে শান্তি পান। এছাড়া অন্য পূণ্যার্থীদের সাথে দেখা হওয়ায়, তাদের সাথে আলাপের মাধ্যমে তার মনের সংকীর্ণতাও অনেকটা দূর হয়।",
      "tag": "MB 23",
      "sub_questions": [
        {
          "label": "ক",
          "question": "কখন 'দীপাবলি' উৎসব পালিত হয়?",
          "explanation": "শ্যামা বা কালীপূজার দিন রাত্রে 'দীপাবলি' উৎসব পালিত হয়।"
        },
        {
          "label": "খ",
          "question": "'নবান্ন আবহমান বাংলার ঐতিহ্যবাহী অসাম্প্রদায়িক সর্বজনীন উৎসব'- ব্যাখ্যা করো।",
          "explanation": "নবান্ন শব্দের অর্থ হলো নতুন ভাত। হেমন্তকালের অগ্রহায়ণ মাসে নতুন ধানের চাল দিয়ে তৈরি ভাত, নানারকম পিঠা প্রভৃতি দিয়ে নবান্ন উৎসব উদ্যাপন করা হয়। নবান্ন আবহমান বাংলার একটি ঐতিহ্যবাহী গ্রামীণ উৎসব। বাংলাদেশের বিভিন্ন অঞ্চলে জাতি-ধর্ম-বর্ণ নির্বিশেষে সব মানুষ এতে অংশগ্রহণ করে। এ অনুষ্ঠানটি বাংলাদেশে জাতি-ধর্ম নির্বিশেষে পালন করে। এ কারণে বলা হয়, 'নবান্ন আবহমান বাংলার ঐতিহ্যবাহী অসাম্প্রদায়িক সর্বজনীন উৎসব'।"
        },
        {
          "label": "গ",
          "question": "অতসীদের গ্রামে প্রতিবছর কোন ধর্মানুষ্ঠানের আয়োজন করা হয়? বর্ণনা করো।",
          "explanation": "মাধবীদের বাড়িতে আয়োজিত অনুষ্ঠানটি হলো দোলযাত্রা বা হোলি উৎসব। দোলযাত্রা মূলত একটি বৈষ্ণবীয় উৎসব। ফাল্গুনী পূর্ণিমা বা দোলপূর্ণিমার দিন রাধা-কৃষ্ণকে দোলায় রেখে আবির, কুমকুমে রাঙিয়ে পূজা করা হয়। এরপর ভক্তরা পরস্পর পরস্পরকে রং বা আবির মাখিয়ে আনন্দ করে। দোলপূর্ণিমার দিন বিভিন্ন স্থানে গান, মেলা প্রভৃতি উৎসবের আয়োজন করা হয়। এ দিন শত্রু-মিত্র, নারী-পুরুষ নির্বিশেষে রং খেলায় মেতে ওঠে এবং বিভেদ ভুলে একাত্ম হয়ে যায়। এটাই দোলযাত্রার সর্বজনীনতা। উদ্দীপকে বলা হয়েছে, মাধবীদের গ্রামের বাড়িতে ফাল্গুনী পূর্ণিমার বিশেষ তিথিতে এক উৎসবের আয়োজন করা হয়। গ্রামবাসী গুড়া রং মাখামাখি করে আনন্দ উৎসবে মেতে ওঠে। উৎসবে 'বুড়ির ঘর' পুড়িয়ে প্রতীকী অনুষ্ঠান পালন করা হয়। অর্থাৎ মাধবীদের বাড়িতে দোলযাত্রা উৎসব পালিত হয়। এটি আমাদের মাঝে মূলত একাত্মতা ও সাম্যের শিক্ষা দেয়।"
        },
        {
          "label": "ঘ",
          "question": "সবিতাদেবীর কাজটির গুরুত্ব পাঠ্যপুস্তকের আলোকে বিশ্লেষণ করো।",
          "explanation": "সবিতাদেবীর পণাতীর্থস্থানে স্নান করার বিষয়টি তাৎপর্যপূর্ণ। সুনামগঞ্জ জেলার তাহিরপুর গ্রামে পণাতীর্থস্থানটি অবস্থিত। পণাতীর্থ মহাপ্রভু শ্রীচৈতন্যর পার্ষদ শ্রীমৎ অদ্বৈত প্রভুর জন্মস্থান। এটি লাউড় পাহাড়ে অবস্থিত। চৈত্রমাসে বারুণীস্নান উপলক্ষে পণাতীর্থে বহু মানুষের সমাবেশ হয়ে থাকে। পণাতীর্থস্থানে স্নান করলে অনেক পুণ্য লাভ হয়। পরিবারের সকল দুঃখ- কষ্ট দূর হয়। সবার মধ্যে উদারতা বৃদ্ধি পায়। যার ফলে সমাজে সবার মধ্যে সাম্য বজায় থাকে। সবাই ভালো 'কাজে উদ্বুদ্ধ হয়ে সমাজের মঙ্গল বয়ে আনে। স্নানকারীর ধর্মীয় জ্ঞান পরিপক্ক হয়। এতে পরিবারের কল্যাণ হয়। এ কারণে উদ্দীপকের সবিতাদেবী পণাতীর্থস্থানে বারুণী স্নানে যান। সেখানে স্নান করতে পেরে তিনি মানসিকভাবে শান্তি পান। এছাড়া অন্য পুণ্যার্থীদের সাথে দেখা হওয়ায়, তাদের সাথে আলাপের মাধ্যমে তার মনের সংকীর্ণতাও অনেকটা দূর হয়। পরিশেষে বলা যায়, সুনামগঞ্জ জেলার তাহিরপুরের পণাতীর্থ বাংলাদেশের অন্যতম তীর্থস্থান। উদ্দীপকের সবিতাদেবীর মতো অনেক হিন্দুধর্মের অনুসারীরা এখানে স্নান করে প্রশান্তি লাভ করেন। এ কারণে সবিতাদেবীর কাজটির গুরুত্ব অপরিসীম।"
        }
      ]
    },
    {
      "number": "3",
      "uddipok": "সুকুমার বাবু সাংসারিক কাজের পাশাপাশি একটি সেবামূলক প্রতিষ্ঠানে স্বেচ্ছাসেবক হিসেবে কাজ করেন। তিনি ফলের আশা না করেই সমস্ত কাজ করেন। কর্মফল ঈশ্বরের চরণে নিবেদন করেন। অন্যদিকে, তার বন্ধু সুকোমল বাবু গৃহে ভগবান শ্রীকৃষ্ণের বিগ্রহ স্থাপন করে সকাল সন্ধ্যা ভক্তিভরে ডাকেন। তিনি সবকিছুর মধ্যে ভগবানকে অনুভব করেন। সুকোমল বাবু মনেপ্রাণে বিশ্বাস করেন, ভগবান করুণা করলে তবেই আমাদের মুক্তি।",
      "tag": "MB 23",
      "sub_questions": [
        {
          "label": "ক",
          "question": "ধারণা কাকে বলে?",
          "explanation": "মনকে বিশেষ কোনো বিষয়ে স্থির করা বা আবন্ধ রাখার নাম ধারণা।"
        },
        {
          "label": "খ",
          "question": "যোগসাধনার সর্বোচ্চ স্তরটি ব্যাখ্যা করো।",
          "explanation": "যোগসাধনার সর্বোচ্চ স্তরটি হলো সমাধি। সমাধি অর্থ সম্পূর্ণরূপে ঈশ্বরে চিত্তসমর্পণ। সম্পূর্ণরূপে ঈশ্বরে চিত্ত সমর্পণ করতে পারলে পরমাত্মার মধ্যে জীবাত্মার নিবেশ ঘটে, সাধকের অন্বেষণের শেষ হয়। ধ্যানের উত্যুঙ্গ শিখরে উঠে সাধক সমাধি লাভ করেন। তখন তিনি মনশূন্য, বুদ্ধিশূন্য, অহংশূন্য নিরাময় অবস্থা প্রাপ্ত হন। তখন পরমাত্মার সঙ্গে তাঁর মিলন ঘটে। তখন তাঁর 'আমি' বা 'আমার' জ্ঞান থাকে না, কারণ তখন তাঁর দেহ, মন ও বুদ্ধি স্তব্ধ থাকে। সাধক তখন প্রকৃত যোগ লাভ করেন।"
        },
        {
          "label": "গ",
          "question": "সুকুমার বাবুর কর্মকান্ডে কোন সাধন পথ প্রতিফলিত হয়েছে? ব্যাখ্যা করো।",
          "explanation": "সুকুমার বাবুর কর্মকাণ্ডে কর্মযোগের সাধন পথ প্রতিফলিত হয়েছে। আমরা প্রতিনিয়ত জীবনধারণের জন্য যে কাজ করি তার সকলই কর্ম। কর্ম দু-রকম। যথা- সকাম কর্ম ও নিষ্কাম কর্ম। যখন বিশেষ কোনো ফলের আশায় কর্ম করা হয় তখন তাকে বলে সকাম কর্ম। অর্থাৎ এটি কামনাবাসনা যুক্ত কর্ম। কিন্তু নিষ্কাম কর্ম ভিন্ন রকম। এখানে কর্তা কর্ম করেন কোনো রকম ফলের আশা না নিয়ে। তিনি মনে করেন, কর্মের কর্তা আমি নই, কর্মফলও আমার নয়। নিষ্কাম কর্মের ফল কর্মকর্তাকে স্পর্শ করে না। এই নিষ্কাম কর্মই যোগসাধনার ক্ষেত্রে কর্মযোগ। যার দৃষ্টান্ত উদ্দীপকের সুকুমার বাবুর কর্মকাণ্ডে পাওয়া যায়। সুকুমার বাবু সাংসারিক কাজের পাশাপাশি একটি সেবামূলক প্রতিষ্ঠানে স্বেচ্ছাসেবক হিসেবে কাজ করেন। তিনি ফলের আশা না করেই সমস্ত কাজ করেন। কর্মফল ঈশ্বরের চরণে নিবেদন করেন। তার এসব কর্মকাণ্ডে কর্মযোগের সাধন পথ প্রতিফলিত হয়।"
        },
        {
          "label": "ঘ",
          "question": "সুকোমল বাবুর কর্মকাণ্ডের মাধ্যমে মোক্ষপ্রাপ্তি সম্ভব।'- পাঠের আলোকে বিশ্লেষণ করো।",
          "explanation": "'সুকোমল বাবুর কর্মকাণ্ডের মাধ্যমে মোক্ষপ্রাপ্তি সম্ভব।'- উক্তিটি যথার্থ। কারণ তিনি ভক্তিযোগের মাধ্যমে ঈশ্বরের সাধনা করেন। ভক্তিকে অবলম্বন করে যে ঈশ্বর আরাধনা করা হয় তাকে ভক্তিযোগ বলে। ভক্তি মানব হৃদয়ের একটি সুকুমার বৃত্তি। তাই ভক্তির অশেষ শক্তি, ভক্তিতেই মুক্তি- এই বিশ্বাসকে ধারণ করেই ভক্তরা মোক্ষলাভের চেষ্টা করেন। এই বিশ্বাস অবলম্বন করে ভক্ত ভগবানকে একমাত্র আশ্রয়স্থল মনে করেন। তিনি বিশ্বাস করেন ভগবানই একমাত্র গতি। এই অনুভূতি নিয়ে ভগবানে আত্মসমর্পণই ভক্তিমার্গের প্রধান ভাব। অর্থাৎ ভগবানে শরণাগতি বা আত্মসমর্পণ ভক্তিযোগের সার কথা। এ কারণে ভক্তিযোগকে মোক্ষপ্রাপ্তির অন্যতম সাধন প্রক্রিয়া হিসেবে বিবেচনা করা হয়। বস্তুত মানব জীবনের শ্রেষ্ঠ প্রাপ্তি ঈশ্বর বা মোক্ষলাভ। ঋষিগণ এই মোক্ষলাভের উপায় হিসেবে যে তিনটি সাধন পথের নির্দেশ দিয়ে গেছেন তার মধ্যে একটি হলো ভক্তিযোগ। উদ্দীপকের সুকোমল বাবুর কর্মকান্ডে এরূপ ভক্তির দৃষ্টান্ত পরিলক্ষিত হয়। কারণ তিনি গৃহে ভগবান শ্রীকৃষ্ণের বিগ্রহ স্থাপন করে সকাল সন্ধ্যা ভক্তিভরে ডাকেন। সবকিছুর মধ্যে তিনি ভগবানকে অনুভব করেন। তিনি মনেপ্রাণে বিশ্বাস করেন, ভগবান করুণা করলে তবেই আমাদের মুক্তি। তার এই বিশ্বসের মাধ্যমে ভক্তির দৃষ্টান্ত লক্ষ করা যায়। তার এই কর্মকান্ডের মাধ্যমে মোক্ষলাভ করা সম্ভবন পরিশেষে বলা যায়, কর্মযোগ, জ্ঞানযোগ, ভক্তিযোগ এই সাধন পদ্ধতিগুলোর যে কোনো একটি নিষ্ঠার সঙ্গে অনুশীলন করে একজন সাধক মোক্ষলাভ করতে পারেন। উদ্দীপকের সুকোমল বাবু ভক্তিযোগের মাধ্যমে যেরূপ সাধনা করছেন। তার এরূপ কর্মকান্ডের মাধ্যমে মোক্ষপ্রাপ্তি সম্ভব বলে মনে করি।"
        }
      ]
    },
    {
      "number": "4",
      "uddipok": "কয়েক বছর আগে মাধবী ও জয়ন্তদের বাড়ি সাজ-সজ্জা করা হয়। তাদেরকে কেন্দ্র করে এই বিশেষ মাঙ্গলিক অনুষ্ঠানের আয়োজন। এ উপলক্ষ্যে অনেক অতিথির আগমন ঘটে। সকলে আনন্দে মেতে ওঠে। এপর, শুভলগ্নে সকলের উপস্থিতিতে মাধবী ও জয়ন্ত পরস্পর তিনবার মালা বদল করে। এই প্রক্রিয়ার মাধ্যমে তারা নবজীবনে প্রবেশ করে। বর্তমানে তাদের ঘরে দুইটি সন্তান রয়েছে। মা-বাবা ও সন্তানদেরকে নিয়ে বর্তমানে তারা সুখে দিন যাপন করছে।",
      "tag": "MB 23",
      "sub_questions": [
        {
          "label": "ক",
          "question": "মাঙ্গলিক অনুষ্ঠানের মাধ্যমে প্রথম অন্নভোজনকে কী বলে?",
          "explanation": "মাঙ্গলিক অনুষ্ঠানের মাধ্যমে প্রথম অন্নভোজনকে বলে অন্নপ্রাশন।"
        },
        {
          "label": "খ",
          "question": "কোন অনুষ্ঠানের মধ্য দিয়ে বিবাহের আনুষ্ঠানিকতা শুরু হয়? ব্যাখ্যা করো।",
          "explanation": "গায়ে হলুদ অনুষ্ঠানের মধ্য দিয়ে বিবাহের আনুষ্ঠানিকতা শুরু হয়। গায়ে হলুদ 'হিন্দু বিবাহের একটি উল্লেখযোগ্য পর্ব। বর-কনের স্বস্ব বাড়িতে গায়ে হলুদ অনুষ্ঠিত হয়। বর বা কনেকে একটি আসনের উপর বসানো হয়। বড়রা ধান, দূর্বা প্রভৃতি দিয়ে আশীর্বাদ করে আর ছোটরা নমস্কার করে গালে, কপালে, হাতে হলুদ মাখিয়ে দেয়। সাথে সাথে মিষ্টিমুখও করানো হয়। এটি মূলত দেহশুদ্ধিকরণ অনুষ্ঠান।"
        },
        {
          "label": "গ",
          "question": "মাধবী ও জয়ন্তের বিবাহ কোন প্রকার বিবাহের অন্তর্গত? ব্যাখ্যা করো।",
          "explanation": "মাধবী ও জয়ন্তের বিবাহ ব্রাহ্মবিবাহের অন্তর্গত। দশবিধ সংস্কারের মধ্যে বিবাহ অত্যন্ত গুরুত্বপূর্ণ একটি বিষয়। যৌবনে বেদ ও পিতৃপূজা, হোম প্রভৃতির মাধ্যমে মন্ত্রোচ্চারণপূর্বক বর ও বধূর মিলনরূপ সংস্কারকে বলা হয় বিবাহ। স্মৃতিশাস্ত্রের বিখ্যাত গ্রন্থ মনুসংহিতায় আট প্রকার বিবাহের উল্লেখ আছে। যথা: ব্রাহ্ম, দৈব, আর্ষ, প্রাজাপাত্য, আসুর, গান্ধর্ব, রাক্ষস এবং পৈশাচ। এই আট প্রকারের মধ্যে বর্তমানে ব্রাহ্মবিবাহ সমাজে বেশি প্রচলিত। ব্রাহ্মবিবাহে কন্যাকে বস্ত্র দিয়ে আচ্ছাদন করে এবং অলংকার দিয়ে সজ্জিত করে বিদ্বান ও সদাচারী বরকে স্বয়ং আমন্ত্রণ করে কন্যাদান করা হয়। উদ্দীপকে বর্ণিত ঘটনায় মাধবী ও জয়ন্তদের বিয়েতে বাড়ি সাজ-সজ্জা করা হয়। তাদেরকে কেন্দ্র করে এক বিশেষ মাঙ্গলিক অনুষ্ঠানের আয়োজন করা হয়। এ উপলক্ষ্যে অনেক অতিথির আগমন ঘটে। সকলে আনন্দে মেতে ওঠে। এপর শুভলগ্নে সকলের উপস্থিতিতে মাধবী ও জয়ন্ত পরস্পর তিনবার মালা বদল করে। এই ব্রাহ্মবিবাহ প্রক্রিয়ার মাধ্যমে তারা নবজীবনে পদার্পন করে।"
        },
        {
          "label": "ঘ",
          "question": "উদ্দীপকে উল্লিখিত মাঙ্গলিক অনুষ্ঠানটির গুরুত্ব বিশ্লেষণ করো।",
          "explanation": "উদ্দীপকে উল্লেখিত বিবাহ নামক মাঙ্গলিক অনুষ্ঠানটির গুরুত্ব অপরিসীম। সংসারধর্ম হলো ধর্মীয় জীবনের চর্চা। স্ত্রী হচ্ছে পুরুষের সহধর্মিণী। স্ত্রীকে বাদ দিয়ে পুরুষের কোনো ধর্মকার্যই সম্পন্ন হয় না। সংসারধর্ম পালনের মাধ্যমে পুরুষ সন্তানের জনক হয়ে লাভ করেন পিতৃত্ব এবং নারী জননীরূপে লাভ করেন মাতৃত্ব! সংসারধর্ম পালনের মাধ্যমেই পৃথিবীর বুকে মাতা, পিতা, পুত্র, কন্যা নিয়ে গড়ে ওঠে সুখের সংসার। এই সংসারকে কেন্দ্র করেই প্রেম-প্রীতি, স্নেহ, বাৎসল্য প্রভৃতি মানবমনের সুকুমার বৃত্তি পরিপূর্ণরূপে বিকশিত হয়। কেননা সংসারধর্ম বলতে বিবাহের পরবর্তী জীবনকে বোঝায়। এই সময় স্বাভাবিকভাবেই স্ত্রী, পুত্র, কন্যা সকলের প্রতি পুরুষের প্রেম-প্রীতি, স্নেহ ইত্যাদি প্রকাশ পায়। সংসারধর্ম পালনের সময় পিতা-মাতাকে পরিবারের ভরণপোষণের সমস্ত দায়িত্ব নিতে হয়। এর মধ্যে দিয়ে সংসারের প্রতি তাদের সকল দায়িত্ববোধ ও শ্রদ্ধা প্রকাশ পায়। তাই সংসারধর্ম পালনের সময় একজন মানুষের মানবিকতার পরিপূর্ণ প্রকাশ ঘটে। আর এভাবে গড়ে -ওঠে আলোকিত মানুষ। উপরের আলোচনা থেকে বলা যায়, মানবজীবনের সুকুমার বৃত্তিগুলোর বিকাশে সংসারধর্ম পালনের গুরুত্ব অপরিসীম। এ কারণে উদ্দীপকে উল্লিখিত বিবাহকে মানবজীবনের সর্বশ্রেষ্ঠ স্তর বলা হয়।"
        }
      ]
    },
    {
      "number": "5",
      "uddipok": "প্রীতিদের গ্রামে প্রতিবছর বসন্ত ঋতুতে একটি ধর্মানুষ্ঠানের আয়োজন করা হয়। দিন রাধা-কৃষ্ণের পূজা করা হয়। পরস্পর-পরস্পরকে আবীর দিয়ে রাঙিয়ে দেওয়া হয়। এতে নারী-পুরুয়সহ সকল বর্ণের মানুষ অংশগ্রহণ করে। অনুষ্ঠানটি উপলক্ষ্যে বিভিন্ন এলাকায় গান-বাজনা, মেলা প্রভৃতির আয়োজন করা হয়। অনুষ্ঠানটি যেন এক মিলন- মেলায় পরিণত হয়।",
      "tag": "MB 23,DIN.B 23",
      "sub_questions": [
        {
          "label": "ক",
          "question": "বাংলাদেশের বিখ্যাত রথযাত্রা অনুষ্ঠিত হয় কোন জেলায়?",
          "explanation": "বাংলাদেশের বিখ্যাত রথযাত্রা অনুষ্ঠিত হয় ঢাকা জেলার ধামরাইয়ে।"
        },
        {
          "label": "খ",
          "question": "রথযাত্রা কীভাবে সাম্যের শিক্ষা দেয়?",
          "explanation": "রথযাত্রা জাতি-বর্ণের ভেদাভেদ দূর করে সাম্যের শিক্ষা দেয়। রথযাত্রা একটি ধর্মানুষ্ঠান। রথের সময় ভগবানই ভক্তের কাছে নেমে আসেন। সবাই একত্রে রথের রশি ধরে। এখানে জাতি-বর্ণের বিভেদ থাকে না। এভাবে রথযাত্রা সাম্যের শিক্ষা দেয়।"
        },
        {
          "label": "গ",
          "question": "প্রীতিদের গ্রামে প্রতিবছর কোন ধর্মানুষ্ঠানের আয়োজন করা হয়? ব্যাখ্যা করো।",
          "explanation": "নিম্নের অনুরুপ মাধবীদের বাড়িতে আয়োজিত অনুষ্ঠানটি হলো দোলযাত্রা বা হোলি উৎসব। দোলযাত্রা মূলত একটি বৈষ্ণবীয় উৎসব। ফাল্গুনী পূর্ণিমা বা দোলপূর্ণিমার দিন রাধা-কৃষ্ণকে দোলায় রেখে আবির, কুমকুমে রাঙিয়ে পূজা করা হয়। এরপর ভক্তরা পরস্পর পরস্পরকে রং বা আবির মাখিয়ে আনন্দ করে। দোলপূর্ণিমার দিন বিভিন্ন স্থানে গান, মেলা প্রভৃতি উৎসবের আয়োজন করা হয়। এ দিন শত্রু-মিত্র, নারী-পুরুষ নির্বিশেষে রং খেলায় মেতে ওঠে এবং বিভেদ ভুলে একাত্ম হয়ে যায়। এটাই দোলযাত্রার সর্বজনীনতা। উদ্দীপকে বলা হয়েছে, মাধবীদের গ্রামের বাড়িতে ফাল্গুনী পূর্ণিমার বিশেষ তিথিতে এক উৎসবের আয়োজন করা হয়। গ্রামবাসী গুড়া রং মাখামাখি করে আনন্দ উৎসবে মেতে ওঠে। উৎসবে 'বুড়ির ঘর' পুড়িয়ে প্রতীকী অনুষ্ঠান পালন করা হয়। অর্থাৎ মাধবীদের বাড়িতে দোলযাত্রা উৎসব পালিত হয়। এটি আমাদের মাঝে মূলত একাত্মতা ও সাম্যের শিক্ষা"
        },
        {
          "label": "ঘ",
          "question": "প্রীতিদের গ্রামে প্রতিবছর যে ধর্মানুষ্ঠানের আয়োজন করা হয় তার কোনো প্রভাব আছে কি? পাঠের আলোকে যুক্তি দাও।",
          "explanation": "হ্যাঁ, প্রীতিদের গ্রামে প্রতি বছর আয়োজিত দোলযাত্রা ধর্মানুষ্ঠানটির সামাজিক, অর্থনৈতিক ও ধর্মীয় প্রভাব রয়েছে। দোলযাত্রা গুরুত্বপূর্ণ একটি ধর্মীয় ও সামাজিক অনুষ্ঠান। এর ধর্মীয় ও সামাজিক গুরুত্ব অপরিসীম। পাশাপাশি দোলপূর্ণিমার দিন দোলযাত্রা উপলক্ষে বিভিন্ন স্থানে অনুষ্ঠিত মেলা ও আবীর ক্রয়-বিক্রয়ের সাথে অর্থনৈতিক গুরুত্ব জড়িত। দোলযাত্রা ধর্মানুষ্ঠান পালনের মাধ্যমে ধনী- দরিদ্র, ধর্ম-বর্ণ নির্বিশেষে সকল শ্রেণির মানুষের মধ্যে গড়ে ওঠে সাম্য, ভ্রাতৃত্ববোধ ও প্রীতির বন্ধন। দোলযাত্রা উৎসবে পরস্পর পরস্পরকে রং বা আবীর মাখিয়ে এবং পূজার আগের দিন অর্থাৎ ফাল্গুনী শুক্লা চতুর্দশীর দিন 'বুড়ির ঘর' বা 'মেড়া' পুড়িয়ে অমঙ্গলকে দূর করার প্রতীকী অনুষ্ঠান করার মধ্য দিয়ে সামাজিক বন্ধনের সৃষ্টি হয়। এ উৎসবের দিন সকাল থেকেই শত্রু-মিত্র, নারী-পুরুষ নির্বিশেষে সবাই বিভিন্ন প্রকার রং নিয়ে খেলায় মত্ত হয়। জাতিগত ভেদাভেদ ভুলে সবাই এক হয়ে একে অপরকে রাঙিয়ে দেয়। সব ধর্ম-বর্ণের মানুষ এ উৎসবে অংশগ্রহণ করে। ফলে তাদের মধ্যে ভ্রাতৃত্ববন্ধনের সৃষ্টি হয় এবং সমাজে সুখ-শান্তি বিরাজ করে। সব ভেদাভেদ এবং বৈষম্য হ্রাস পায়। সবাই সবাইকে আপন করে নেয়। বর্তমানে এ উৎসবটি সর্বজনীন উৎসবে পরিণত হয়েছে। উপরের আলোচনার পরিপ্রেক্ষিতে বলা যায়, দোলযাত্রা সামাজিক ও পারিবারিক জীবনে অনেক গুরুত্বপূর্ণ ভূমিকা রাখে।"
        }
      ]
    },
    {
      "number": "6",
      "uddipok": "বসন্ত রোগের কবল থেকে রক্ষা পাওয়ার জন্য শ্রাবণ মাসের শুক্লপক্ষে রূপা দেবী এক বিশেষ শক্তির পূজা করেন। এ পূজায় বিভিন্ন রকমের ঠান্ডা জাতীয় ফলের প্রয়োজন হয়। এছাড়া তিনি পূজার অন্যান্য নিয়ম-কানুনও সঠিকভাবে অনুসরণ করেন। অন্যদিকে, তার বান্ধবী শিখা দেবী সন্তান লাভের প্রত্যাশায় হেমন্তকালে ঈশ্বরের এক বিশেষ শক্তির পূজার আয়োজন করেন। শুধু তাই নয় এই পূজার মাধ্যমে তিনি একদিকে বিনয়ী অন্যদিকে অন্যায় অবিচারের প্রতি সোচ্চার হওয়ার প্রেরণা পান।",
      "tag": "MB 23",
      "sub_questions": [
        {
          "label": "ক",
          "question": "দুর্গ কাকে বলে?",
          "explanation": "যে স্থানে গমন করা অত্যন্ত দুরূহ তাকে দুর্গ বলে।"
        },
        {
          "label": "খ",
          "question": "দেবী দুর্গাকে ত্রিনয়না বলা হয় কেন?",
          "explanation": "তিনটি চোখ থাকার কারণে দেবী দুর্গাকে ত্রিনয়না বলা হয়। দেবী দুর্গার তিনটি চোখ রয়েছে। এ জন্য তাঁকে ত্রিনয়না বলা হয়। তাঁর বাম চোখ চন্দ্র, ডান চোখ সূর্য এবং কেন্দ্রীয় বা কপালের উপর অবস্থিত চোখ- জ্ঞান বা অগ্নিকে নির্দেশ করে।"
        },
        {
          "label": "গ",
          "question": "রূপা দেবী যে বিশেষ শক্তির পূজা করেন তাঁর পরিচয় বর্ণনা করো।",
          "explanation": "রূপা দেবী শীতলা দেবীর পূজা করেন। শীতলা লৌকিক দেবী। শীতলা পুরাণে গৃহীত হয়ে পৌরাণিক দেবীতে পরিণত হয়েছেন। বসন্ত ও চর্মরোগ থেকে পরিত্রাণের উদ্দেশ্যে শীতলা দেবীর পূজা করা হয়। দেবী শীতলাকে ঠাকুরানি, জাগরণী, করুণাময়ী, দয়াময়ী প্রভৃতি নামে অভিহিত করা হয়। শীতলা কুমারী, মাথায় কূলাকৃতির মুকুট এবং গর্দভের উপর উপবিষ্ট। তাঁর দুহাতে রয়েছে পূর্ণকুম্ভ ও সম্মার্জনীধারণী। সাধারণত শ্রাবণ মাসের শুক্লা সপ্তমী তিথিতে দেবী শীতলার পূজা করা হয়। পূজার সময় ঠান্ডা জাতীয় ফলের প্রয়োজন হয়। পেঁপে, নারিকেল, তরমুজ, কলা ও অন্যান্য মিষ্টিজাতীয় উপকরণ দেবীর উদ্দেশ্যে সমর্পণ করা হয়। উদ্দীপকে বর্ণিত রূপা দেবী বসন্ত রোগের কবল থেকে রক্ষা পাওয়ার জন্য শ্রাবণ মাসের শুক্লপক্ষে এক বিশেষ শক্তির পূজা করেন। এ পূজায় বিভিন্ন রকমের ঠান্ডা জাতীয় ফলের প্রয়োজন হয়। এসব তথ্য শীতলা দেবীর ক্ষেত্রে প্রযোজ্য। এ কারণে বলা যায়, রূপা দেবী শীতলা দেরীর পূজা করেন।"
        },
        {
          "label": "ঘ",
          "question": "শিখা দেবীর আয়োজিত পূজার গুরুত্ব ও প্রভাব বিশ্লেষণ করো।",
          "explanation": "ইমা কার্ত্তিক দেবের পূজা করে সন্তান লাভ করেছে। কার্তিক দেবতার পূজার বিশেষ গুরুত্ব এবং প্রভাব রয়েছে। কার্ত্তিক দেবের দেহাকৃতি অত্যন্ত সুন্দর, সুঠাম ও বলিষ্ঠ। এ কারণে কার্ত্তিক পূজার মাধ্যমে দম্পতিরা সুন্দর, সুঠাম ও বলিষ্ঠ চেহারার সন্তানাদি প্রার্থনা করে থাকেন। কার্ত্তিক দেবতাদের সেনাপতি এবং অসীম শক্তিধর দেবতা। ফলে তাঁকে রক্ষাকর্তা হিসেবে পূজা করা হয়। তিনি নম্র ও বিনয়ী স্বভাবের দেবতা এবং সমাজের ন্যায়, অন্যায় ও অবিচার নির্মূলে অবিচল যোদ্ধা। তাই কার্তিকের ন্যায় আমরা ন্যায় প্রতিষ্ঠার আদর্শ অনুসরণে নীতিবান হতে পারি। তাঁর পথ অনুসরণ করে বিনয়ী মানুষ হিসেবে প্রতিষ্ঠা লাভ করতে পারি এবং আদর্শ সমাজ গঠনে গুরুত্বপূর্ণ ভূমিকা পালন করতে পারি। উদ্দীপকে ইমার বিয়ের অনেক বছর পরেও সন্তান লাভ না হওয়ায় সে গুরুদেবের কথা মতো কার্তিক দেবের পূজা করে। তাঁর পূজার মাধ্যমে ইমা সন্তান লাভ করে। পরিশেষে বলা যেতে পারে যে, কার্ত্তিক পূজার বিশেষ গুরুত্ব ও প্রভাব রয়েছে। কারণ এই পূজার মাধ্যমে কার্তিকের মতো সুঠাম, বলিষ্ঠ, শক্তিধর, নম্র ও বিনয়ী সন্তান লাভ করা যায়।"
        }
      ]
    },
    {
      "number": "7",
      "uddipok": "",
      "tag": "MB 23",
      "sub_questions": [
        {
          "label": "ক",
          "question": "প্রত্যাহার অর্থ কী?",
          "explanation": "প্রত্যাহার অর্থ ফিরিয়ে নেওয়া।"
        },
        {
          "label": "খ",
          "question": "নিরবচ্ছিন্ন গভীর চিন্তার প্রক্রিয়াটি ব্যাখ্যা করো।",
          "explanation": "নিরবচ্ছিন্ন গভীর চিন্তার প্রক্রিয়াকে বলে ধ্যান। অষ্টাঙ্গযোগের প্রথম ধাপ হলো ধ্যান। ধ্যানে যোগীর দেহ শ্বাস-প্রশ্বাস ইন্দ্রিয় মন বিচারশক্তি অহংকার সবকিছু ঈশ্বরে লীন হয়ে যায় এবং তিনি এমন এক সচেতন অবস্থায় চলে যান যা ব্যাখ্যা করা যায় না। তখন পরম আনন্দ ছাড়া তাঁর আর কোনো অনুভূতি হয় না। তিনি তাঁর আপন অন্তরের আলোও দেখতে পান।"
        },
        {
          "label": "গ",
          "question": "দৃশ্যকল্প-১ এ উল্লিখিত আসনটির অনুশীলন পদ্ধতি বর্ণনা করো।",
          "explanation": "চিত্র: ১ আসনটি হলো হলাসন। 'হল' শব্দের অর্থ লাঙ্গল। এই আসনে দেহভঙ্গি অনেকটা হল অর্থাৎ লাঙ্গলের মতো দেখায় বলে একে হলাসন বলে। এ আসনটি অনুশীলন পদ্ধতি হলো- পা দুটো সোজা করে চিৎ হয়ে শুয়ে পড়তে হবে। উরু, হাঁটু ও পায়ের পাতা জোড়া থাকবে। হাত দুটো সোজা করে শরীরের দু পাশে রাখতে হবে। এবার নিঃশ্বাস ছাড়তে ছাড়তে পা দুটো জোড়া ও সোজা অবস্থায় আস্তে আস্তে উপরে তুলতে হবে এবং মাথার পেছনে যতদূর সম্ভব দূরে নিতে হবে যেন পায়ের আঙ্গুলগুলো মাটি স্পর্শ করতে পারে। শ্বাস-প্রশ্বাস স্বাভাবিক রেখে এই অবস্থায় ৩০ সেকেন্ড থাকতে হবে। এরপর আস্তে আস্তে পা নামিয়ে আগের অবস্থায় ফিরে যেতে হবে এবং শবাসনে ৩০ সেকেন্ড বিশ্রাম নিতে হবে। এভাবে এই আসনটি তিনবার অনুশীলন করতে হবে।"
        },
        {
          "label": "ঘ",
          "question": "দৃশ্যকল্প-২ এ উল্লিখিত আসনটির প্রভাব বিশ্লেষণ করো।",
          "explanation": "চিত্র-২ এর আসনটি তথা গরুড়াসন নিয়মিত অনুশীলনের ফলে শারীরিক ও মানসিক ইতিবাচক প্রভাব প্রতিফলিত হয়। নিয়মিত গরুড়াসন অনুশীলনের ফলে পায়ের ও হাতের গঠন সুন্দর হওয়ার সাথে সাথে শক্তি বৃদ্ধি পায়। পায়ের পেশিতে খিল ধরতে পারে না বলে পায়ে বাত হয় না। এছাড়া উরু, নিতম্ব, পেট আর হাতের উপরের দিক মজবুত হয়। এ আসন অনুশীলনের ফলে বাঁকা মেরুদণ্ড সোজা হওয়ার পাশাপাশি কাঁধ শক্ত হয়। আবার, এ আসনের ফলে নিতম্ব, হাঁটু আর গোড়ালির গাঁটের নমনীয়তা বাড়ে। এছাড়া দেহ লম্বা ও ভালো হয়। গরুড়াসনের মাধ্যমে কিডনি ভালো হয়। এছাড়া এ আসন অনুশীলনের ফলে ব্রহ্মচর্য রক্ষা করা সহজ হয়। বেদ ও উপনিষদে ব্রহ্মচর্য রক্ষার এবং এর গুরুত্বের কথা বলা হয়েছে। ব্রহ্মচর্য রক্ষার মাধ্যমে আমরা সহজেই ভক্তি, কর্ম ও জ্ঞান যোগের সমন্বয় করতে পারি ফলে মোক্ষলাভের পথ সহজ হয়। আলোচনার প্রেক্ষিতে বলা যায়, এ আসন অনুশীলনের মাধ্যমে দেহের বিভিন্ন উপকারিতা পাওয়ার পাশাপাশি ব্রহ্মচর্য লাভ করা সহজ হয়। তাই এ আসন অনুশীলন করা অত্যন্ত গুরুত্বপূর্ণ।"
        }
      ]
    },
    {
      "number": "8",
      "uddipok": "সেঁজুতি সূর্য ও বায়ুদেবের পূজা করে। তবে সে প্রচলিত পদ্ধতিতে পূজা না করে যজ্ঞকর্মের মাধ্যমে এদের পূজার আয়োজন করে। অনেকেই তার এই পদ্ধতি পছন্দ করে না। তবে সে এতে কিছু মনে করে না। সে মনে করে এঁদের প্রতি সবারই কৃতজ্ঞ থাকা উচিত। অন্যদিকে তীর্থদের বাড়িতে প্রতিবছর একটি নির্দিস্ট তিথিতে ঈশ্বরের এক বিশেষ শক্তির পূজা করা হয়। তারা বিশ্বাস করে এই শক্তির পূজা করলে সাপ এবং শত্রুর হাত থেকে রক্ষা পাওয়া যায়।",
      "tag": "MB 23,DIN.B 23",
      "sub_questions": [
        {
          "label": "ক",
          "question": "যিনি প্রকাশ পান, যিনি ভাস্বর তাকে কী বলে?",
          "explanation": "যিনি প্রকাশ পান, যিনি ভাস্বর তাকে দেবতা বলা হয়।"
        },
        {
          "label": "খ",
          "question": "সর্বজনীন পূজা বলতে কী বোঝায়?",
          "explanation": "সমাজের সকল মানুষের অংশগ্রহণে. যে পূজা করা হয় তাকে সর্বজনীন পূজা বলে। . সামাজিক অংশগ্রহণগত দিক থেকে পূজা দুইভাবে করা হয়। যথা- 'পারিবারিক পূজা ও সর্বজনীন পূজা। পারিবারিক সদস্যদের অংশগ্রহণের মাধ্যমে যে পূজা করা হয় তাকে পারিবারিক পূজা বলে। আর সমাজের সকল মানুষের অংশগ্রহণে যে পূজা করা হয় তাকে সর্বজনীন পূজা বলে। মূলত সর্বজনীন পূজা উদযাপনের মাধ্যমে উৎসবের সৃষ্টি হয়।"
        },
        {
          "label": "গ",
          "question": "সেঁজুতি কোন শ্রেণির দেবতার পূজা করে? বর্ণনা করো।",
          "explanation": "সেঁজুতি বৈদিক দেবতার পূজা করে। বেদে যে-সকল দেবতার কথা বলা হয়েছে, তাঁদেরকে বৈদিক দেবতা বলা হয়। যেমন- অগ্নি, ইন্দ্র, মিত্র, রুদ্র, বরুণ, বায়ু, সোম প্রভৃতি। বৈদিক দেবী হিসেবে সরস্বতী, ঊষা, অদিতি, রাত্রির নাম উল্লেখ করা যায়। বৈদিক দেব- দেবীদের কোনো বিগ্রহ বা মূর্তি ছিল না। তবে বৈদিক মন্ত্রে সকল দেবতার রূপ, গুণ ও ক্ষমতার বর্ণনা করা হয়েছে। বৈদিক পূজাপদ্ধতি ছিল যোগ বা হোম ভিত্তিক। ঐ যুগে যজ্ঞই ছিল প্রধান ধর্মকর্ম। যজ্ঞের মাধ্যমে বৈদিক ঋষিরা দেব-দেবীর সান্নিধ্য লাভ করতেন। বৈদিক উপাসনা রীতিতে প্রতিমা পূজা ছিল না। হোমানল বা অগ্নির মাধ্যমে বেদের মন্ত্র উচ্চারণ করে অন্যান্য দেবতাকে আহ্বান করা হতো। উদ্দীপকের সেঁজুতি সূর্য ও বায়ুদেবের পূজা করে। তবে সে প্রচলিত পদ্ধতিতে পূজা না করে যজ্ঞকর্মের মাধ্যমে এদের পূজার আয়োজন করে। তার এ পূজা পদ্ধতি বৈদিক যুগের পূজা পদ্ধতির অনুরূপ। তাই বলা যায়, সূর্য ও বায়ুদেব দুইজন বৈদিক দেবতা।"
        },
        {
          "label": "ঘ",
          "question": "সেঁজুতি ও তীর্থ কি একই শ্রেণির দেবতার পূজা করে? পাঠ্যের আলোকে যুক্তি দাও।",
          "explanation": "সেঁজুতি ও তীর্থ একই শ্রেণির দেবতার পূজা করে না। হিন্দু ধর্মগ্রন্থের উপর ভিত্তি করে দেব-দেবীদের তিনভাগে ভাগ করা হয়েছে। যথা- ক. বৈদিক দেবতা, খ. পৌরাণিক দেবতা এবং গ. লৌকিক দেবতা। বেদে যে-সকল দেবতার কথা বলা হয়েছে, তাঁদেরকে বৈদিক দেবতা বলে। যেমন- অগ্নি, ইন্দ্র, মিত্র, সোম, বায়ু ইত্যাদি। আর পুরাণে যে-সকল দেবতার বর্ণনা করা হয়েছে, তাঁদেরকে পৌরাণিক দেবতা বলা হয়। যেমন- ব্রহ্মা, বিষ্ণু, শিব, দুর্গা, সরস্বতী ইত্যাদি। আবার, বেদে ও পুরাণে যে-সকল দেবতার কথা বলা হয়নি, কিন্তু ভক্তগণ তাঁদের পূজা করেন, তাঁদেরকে লৌকিক দেবতা বলা হয়। যেমন- মনসা, শীতলা, দক্ষিণ রায় ইত্যাদি। সেঁজুতি সূর্য ও বায়ুদেবের অর্থাৎ বৈদিক দেবতার পূজা করে। আর বৈদিক দেবতাদের পূজা পদ্ধতি হলো যোগ বা হোমভিত্তিক। অপরদিকে, তীর্থদের বাড়িতে প্রতিবছর একটি নির্দিষ্ট তিথিতে ঈশ্বরের এক বিশেষ শক্তির পূজা করে। এই শক্তির পূজা করলে সাপ এবং শত্রুর হাত থেকে রক্ষা পাওয়া যায়। যা লৌকিক দেবী মনসা ও তাঁর পূজাকে ইঙ্গিত করে। আলোচনা শেষে বলা যায়, সেঁজুতি বৈদিক দেবতা সূর্য ও বায়ুর পূজা করে এবং তীর্থ লৌকিক দেবী মা মনসার পূজা করে।"
        }
      ]
    },
    {
      "number": "9",
      "uddipok": "অতুল খুবই নম্র ও ভদ্র। সে মাতা-পিতা, শিক্ষক ও গুরুজনদের প্রণাম জানায়। সমবয়সীদের শুভেচ্ছা জানাতে ভোলে না। ছোটদের প্রতি রয়েছে তার অগাধ স্নেহ। অন্যদিকে, কালু অসৎ সঙ্গের কবলে পড়ে মাদকে আসক্ত হয়ে পড়ে। কালুর মাতা-পিতা বিষয়টি জানতে পেরে কালুকে যথেষ্ট সময় দেওয়ার চেষ্টা করে। তাকে ধুমপান ও মাদকাসক্তির কুফল সম্পর্কে সচেতন করে। অবশেষে মাতা-পিতা কালুকে স্বাভাবিক জীবনে ফিরিয়ে আনতে সক্ষম হয়।",
      "tag": "MB 23",
      "sub_questions": [
        {
          "label": "ক",
          "question": "প্রণামের প্রতি শব্দ কী?",
          "explanation": "নমস্কার প্রণামের প্রতিশব্দ।"
        },
        {
          "label": "খ",
          "question": "ধর্মাধর্ম নির্ণয়ের দ্বিতীয় প্রমাণ সম্পর্কে বুঝিয়ে লেখো।",
          "explanation": "ধর্মাধর্ম নির্ণয়ের দ্বিতীয় প্রমাণ হলো স্মৃতিশাস্ত্র। বেদের পরে কর্তব্য বা অকর্তব্য ধর্ম বা অধর্ম নির্ণয়ের জন্য রচিত গ্রন্থাবলিকে বলা হয় স্মৃতিশাস্ত্র। মনুসংহিতা, পরাশর সংহিতা, যাজ্ঞবল্ক্য সংহিতা প্রভৃতি স্মৃতিশাস্ত্রের উল্লেখযোগ্য গ্রন্থ।"
        },
        {
          "label": "গ",
          "question": "অতুলের কর্মকাণ্ডে ধর্মপথের কোন ধারণাটি ফুটে উঠেছে? ব্যাখ্যা করো।",
          "explanation": "নিষ্কৃতির আচরণে পাঠ্যপুস্তকের শিষ্টাচার গুণটি লক্ষ করা যায়। নম্র, ভদ্র বা শিষ্ট আচারকে শিষ্টাচার বলে। শিষ্টাচার একটি নৈতিক মূল্যবোধ এবং ধর্মের অঙ্গ। সমাজ জীবনে চলার পথে শিষ্টাচার একটি প্রয়োজনীয় গুণ বা নৈতিক মূল্যবোধ। কারও সঙ্গে দেখা হলে আমরা শুভেচ্ছা বিনিময় করি। বড়দের প্রণাম করি বা নমস্কার জানাই। সমবয়সীদের শুভেচ্ছা জানাই এবং ছোটদের আশীর্বাদ করি। এসব আচারের মাধ্যমে শিষ্টাচার প্রকাশ পায়। যেমনটি প্রকাশ পেয়েছে উদ্দীপকের নিষ্কৃতির আচরণের মধ্যে। উদ্দীপকে নিষ্কৃতি প্রতিদিন খুব ভোরে ঘুম থেকে উঠেই পূর্ব দিকে মুখ করে দেবতার উদ্দেশ্যে স্তব-স্তুতি পাঠ করে প্রণাম জানায়। সে গুরুজনদের প্রতি শ্রদ্ধা জানায়। ছোট, বড় বা সমবয়সীদের সাথেও সুন্দর ব্যবহার করে। কেউ তার ব্যবহারে কষ্ট পায় এমন কাজ সে কখনো করে না। তাই বলা যায়, নিষ্কৃতির আচরণের মধ্যে শিষ্টাচার গুণটি প্রকাশ পেয়েছে।"
        },
        {
          "label": "ঘ",
          "question": "পাঠের আলোকে কালুর মাতা-পিতার কাজটির যথার্থতা মূল্যায়ন করো।",
          "explanation": "উদ্দীপকে কালুর মাতা-পিতার কাজটি যথার্থ হয়েছে। কারণ তারা চেষ্টা করে তাদের মাদকাসক্ত সন্তানকে স্বাভাবিক জীবনে ফিরিয়ে আনতে সক্ষম হয়েছেন। মাদক গ্রহণ বা মাদকাসক্তি অনৈতিক ও অধর্মের পথ। কারণ মাদকাসক্তি মানুষের মানবিক গুণাবলি ধীরে ধীরে নষ্ট করে দেয়। মাদকদ্রব্য ক্রয়ের টাকার জন্য পরিবারের সদস্যদেরকে প্রতিনিয়ত মিথ্যা বলে, প্রয়োজন অনুসারে টাকা না পেলে সবার সাথে খারাপ ব্যবহার করে। আবার মাদকদ্রব্য ক্রয়ের টাকা জোগাড় করার জন্য সে অনেক সময় সামাজিক অপরাধমূলক কর্মকাণ্ডে জড়িয়ে পড়ে। যা ঐ ব্যক্তিকে পরিবার ও সমাজ থেকে বিচ্ছিন্ন করে দেয়। এ কারণে মাদকাসক্ত সন্তানকে স্বাভাবিক জীবনে ফিরিয়ে আনার ক্ষেত্রে বাবা- মায়ের ভূমিকা অগ্রগণ্য। উদ্দীপকটি এ ঘটনার বাস্তব প্রমাণ। উদ্দীপকে কালু নামক একটি ছেলে অসৎ সঙ্গের কারণে মাদকে আসক্ত হওয়ার দৃষ্টান্ত বর্ণিত হয়েছে। কালুর মাতা-পিতা বিষয়টি জানতে পেরে কালুকে যথেষ্ট সময় দেওয়ার চেষ্টা করে। তাকে ধূমপান ও মাদকাসক্তির কুফল সম্পর্কে সচেতন করে। অবশেষে মাতা-পিতা কালুকে স্বাভাবিক জীবনে ফিরিয়ে আনতে সক্ষম হয়। তাই বলা যায়, উদ্দীপকে কালুর মাতা-পিতার কাজটি যথার্থ হয়েছে।"
        }
      ]
    },
    {
      "number": "10",
      "uddipok": "প্রাপ্তি একবার এক সমস্যায় পড়ে। সে বেদ ও স্মৃতিশাস্ত্রের সাহায্য নিয়ে সমস্যাটি সমাধানের চেষ্টা করে কিন্তু পারে না। শেষ পর্যন্ত একজন মহাপুরুষের আদর্শ অনুসরণ করে সমস্যাটি সমাধান করতে সক্ষম হয়। অন্যদিকে হৃদয়ও একটা সমস্যায় পড়ে। যখন কোনোমতেই সমাধান খুঁজে পাচ্ছিল না তখন সে একটি জায়গায় ধীর স্থিরভাবে বসে চিন্তা করে এবং সমাধানের পথ খুঁজে পায়।",
      "tag": "MB 23,DIN.B 23",
      "sub_questions": [
        {
          "label": "ক",
          "question": "হিরণ্যকশিপুকে কীসের সাহায্যে হত্যা করা হয়েছিল?",
          "explanation": "হিরণ্যকশিপুকে নৃসিংহ রূপী শ্রীহরি তাঁর নখের সাহায্যে হত্যা করেছিলেন।"
        },
        {
          "label": "খ",
          "question": "মনুষ্যত্বের অন্যতম প্রধান উপাদান সম্পর্কে বুঝিয়ে লেখো।",
          "explanation": "মনুষ্যত্বের অন্যতম প্রধান উপাদান হলো শিষ্টাচার। নম্র, ভদ্র বা শিষ্ট আচরণকে শিষ্টাচার বলে। ধর্মপয়ে চলার ক্ষেত্রে শিষ্টাচার অন্যতম পাথেয়। মাতা-পিতা ও অন্যান্য গুরুজনকে আমরা প্রণাম জানাই। এই প্রণাম জানানোর মধ্য দিয়ে যে শিষ্টাচার প্রকাশ পায়, তার নাম ভক্তি বা শ্রদ্ধা। আবার সমবয়সীদের শুভেচ্ছা জানাই এবং ছোটদের স্নেহ করি। এ সবই শিষ্টাচারের বিভিন্ন প্রকারভেদ। শিষ্টাচার বা ভদ্র ব্যবহারের দ্বারা আমরা মানুষের মন জয় করতে পারি। তাই সমাজজীবনে চলার পথে শিষ্টাচার প্রয়োজনীয় গুণ ও নৈতিক মূল্যবোধ।"
        },
        {
          "label": "গ",
          "question": "প্রাপ্তি ধর্মাধর্ম নির্ণয়ের কোন প্রমাণের সাহায্যে সমস্যাটির সমাধান করেছিল? ব্যাখ্যা করো।",
          "explanation": "প্রাপ্তি ধর্মাধর্ম নির্ণয়ের সদাচার প্রমাণের সাহায্যে সমস্যাটি সমাধান করেছিল। বেদ, স্মৃতি, সদাচার, এবং বিবেকের বাণী এ চারটিকে ধর্মের বিশেষ লক্ষণ বলা হয়েছে। এর মধ্যে ঋগবেদ, সামবেদ, যজুর্বেদ ও অথর্ববেদের সমন্বয়ে বেদ সৃষ্ট যা ধর্ম-অধর্ম নির্ণয়ে সাহায্য করে। এরপরে মনুসংহিতা, পরাশর সংহিতা, যাজ্ঞবল্ক্য সংহিতা নিয়ে স্মৃতিশাস্ত্র রচিত যা ধর্মাধর্ম নির্ণয়ের দ্বিতীয় প্রমাণ। কোনো বিষয়ে বেদ ও স্মৃতিশাস্ত্র থেকে বাস্তবসম্মত উপদেশ পাওয়া না গেলে মহাপুরুষদের আচরণকে দৃষ্টান্ত হিসেবে গ্রহণ করতে হবে এবং সে পথেই চলতে হবে। আবহমানকাল ধরে অনুসৃত ও মহাপুরুষদের দ্বারা অনুশীলিত আচরণই সদাচার। ধর্মাধর্ম নির্ণয় যখন এই ৩টি লক্ষণ থেকে করা সম্ভব হয় না তখন বিবেকের বাণী এর মাধ্যমে ধর্ম এবং অধর্ম নির্ণয় করা হয়। উদ্দীপকের প্রাপ্তি একবার এক সমস্যায় পড়ে। সে বেদ ও স্মৃতিশাস্ত্রের সাহায্য নিয়ে সমস্যাটি সমাধানের চেষ্টা করে কিন্তু পারে না। শেষ পর্যন্ত একজন মহাপুরুষের আদর্শ অনুসরণ করে সমস্যাটি সমাধান করতে সক্ষম হয়। এখানে সে ধর্মাধর্ম নির্ণয়ের ক্ষেত্রে ধর্মের ৪টি প্রমাণের মধ্যে ৩ নম্বর প্রমাণ সদাচারের অনুসরণ করেছে। সদাচারে কোনো মহামনীষীর জীবনাদর্শন অনুসরণের কথা বলা হয়েছে। তাই প্রাপ্তির অনুসৃত প্রমাণটি হচ্ছে সদাচার"
        },
        {
          "label": "ঘ",
          "question": "প্রাপ্তি ও হৃদয় তাদের সমস্যা সমাধানের ক্ষেত্রে কি ধর্মাধর্ম নির্ণয়ের একই প্রমাণ অনুসরণ করেছে? পাঠের আলোকে যুক্তি দাও।",
          "explanation": "না, প্রাপ্তি ও হৃদয় তাদের সমস্যা সমাধানের ক্ষেত্রে ধর্মাধর্ম নির্ণয়ের ভিন্ন দু'টি প্রমাণ যথাক্রমে সদাচার ও বিবেকের বাণীর অনুসরণ করেছে। কোনো বিষয়ে বেদ ও স্মৃতিশাস্ত্র থেকে বাস্তবসম্মত উপদেশ পাওয়া না গেলে মহাপুরুষদের আচরণকে দৃষ্টান্ত হিসেবে গ্রহণ করতে হবে এবং সে পথেই চলতে হবে। আবহমানকাল ধরে অনুসৃত ও মহাপুরুষদের দ্বারা অনুশীলিত আচরণই সদাচার। উদ্দীপকে প্রাপ্তি তার সমস্যা সমাধানে সদাচারের অনুসরণ করেছে। উদ্দীপকের হৃদয় তার সমস্যা সমাধানে বিবেকের বাণীর অনুসরণ করেছে। ধর্মাধর্ম নির্ণয়ে বিবেকের ভূমিকা অত্যন্ত গুরুত্বপূর্ণ। অনেক সময় ধর্মাধর্ম নির্ণয়ে কোনো দৃষ্টান্ত পাওয়া যাচ্ছে না এরূপ অবস্থার সম্মুখীন হতে হয় তখন বিবেকের বাণী গ্রহণ করতে হয়। ধর্মাধর্ম নির্ণয়ে বিজ্ঞ ব্যক্তি নিজের বিবেককেও প্রামাণ্য বলে বিবেচনা করেন। যে কাজ ব্যক্তিকে বিপথগামী করে এবং সামষ্টিক অমঙ্গল ডেকে আনে, বিবেক সে কাজকে অধর্ম বলে বিবেচনা করে। কাজেই নিজেই নিজেকে প্রশ্ন করে নির্ণয় করতে হবে কাজটি করলে ধর্ম হবে, না অধর্ম হবে। নৈতিক মূল্যবোধের বিচারে যা ভালো কাজ তা ধর্মসম্মত এবং যা ভালো কাজ নয়, তা করলে অধর্ম হয়। আলোচনা শেষে বলা যায়, প্রাপ্তি ও হৃদয় তাদের সমস্যা সমাধানে সদাচার ও বিবেকের বাণী নামে ভিন্ন দুটি প্রমাণ অনুসরণ করেছে"
        }
      ]
    },
    {
      "number": "11",
      "uddipok": "সলিলের মায়ের মৃত্যুর পর নিয়মানুযায়ী তাকে শ্মশানে নিয়ে গিয়ে স্নান করিয়ে নতুন কাপড় ও মালা পরিয়ে কপালে চন্দন দেওয়া হয়। শাস্ত্রানুযায়ী এর পরবর্তী কাজ করা হয়। দাহকার্য সম্পন্ন হলে শ্মশান বন্ধুগণ আগুন নিভিয়ে চিতা পরিষ্কার করেন। এরপর তারা স্নান করে পরিচ্ছন্ন হন। অন্যদিকে রাহুলের বাবার মৃত্যুর পর রাহুল ব্রাহ্মণ পণ্ডিতের পরামর্শ অনুযায়ী পনের দিন অশৌচ পালন করে। এরপর শ্রাদ্ধানুষ্ঠানের কাজ সম্পাদন করে।",
      "tag": "MB 23,DIN.B 23",
      "sub_questions": [
        {
          "label": "ক",
          "question": "আগমশাস্ত্রের প্রবক্তা বলা হয় কাকে?",
          "explanation": "শিবকে আগমশাস্ত্রের প্রবক্তা বলা হয়।"
        },
        {
          "label": "খ",
          "question": "একজন হিন্দু নারীর জীবনে সবচেয়ে গুরুত্বপূর্ণ ঘটনা সম্পর্কে বুঝিয়ে লেখো।",
          "explanation": "সিঁদুর দিয়ে বিবাহ পড়ানো একজন হিন্দু নারীর জীবনের সবচেয়ে গুরুত্বপূর্ণ ঘটনা। হিন্দু সমাজে বিবাহ হলো ধর্মীয় জীবনের চর্চা। বিবাহের সম্প্রদানপর্ব এবং যজ্ঞানুষ্ঠান শেষে বর কনের সিঁথিতে সিঁদুর পরিয়ে দেয়। এরপর থেকে কন্যা অর্থাৎ স্ত্রী স্বামীর জীবিতাবস্থায় সিঁথিতে সিঁদুর পরতে পারবে। আমাদের দেশের অনেক স্থানে বাসি বিয়ের দিন অর্থাৎ বিয়ের পরদিন সিঁদুর পরানোর অনুষ্ঠান হয়।"
        },
        {
          "label": "গ",
          "question": "শাস্ত্রানুযায়ী রাহুল কোন বর্ণের লোক? ব্যাখ্যা করো।.",
          "explanation": "শাস্ত্রানুযায়ী পনেরো দিন অশৌচ পালন করায় সুধীর বাবু একজন বৈশ্য বর্ণের লোক। পিতা-মাতার মৃত্যুর পর যে অশৌচ পালন করা হয় তাই মরণাশৌচ। অশৌচ পালনে বর্ণপ্রথার প্রভাব দেখা যায়। অর্থাৎ অশৌচ পালনের দিনের সংখ্যা ব্যক্তি কোন বর্ণের তার ওপর নির্ভর করে। উচ্চবর্ণের চেয়ে নিম্নবর্ণের লোকদের অশৌচ পালনের দিবস সংখ্যা বেশি। ব্রাহ্মণের জন্য দশ দিন, ক্ষত্রিয়ের জন্য বারো দিন, বৈশ্যের জন্য পনেরো দিন এবং শূদ্রের জন্য ত্রিশ দিন অশৌচ পালনের বিধান আছে। তবে বর্তমানে প্রায় সকল বর্ণের 'বা গোত্রের মানুষ দশ দিন অশৌচ পালন করে একাদশ কিংবা ত্রয়োদশ দিবসে, কেউ কেউ পনেরো দিন অশৌচ পালন করে ষোড়শ দিবসে শ্রাদ্ধানুষ্ঠান করে থাকেন। উদ্দীপকের সুধীর বাবুর পিতার মৃত্যুতে পনেরো দিন হবিষ্যান্ন বা ফলফলাদি খেয়ে জীবন ধারণ করেন। এরপর শাস্ত্রানুযায়ী পরবর্তী কার্য সম্পাদন করেন। শাস্ত্রানুযায়ী সুধীর বাবু এরূপ পনেরো দিন অশৌচ পালন করায় তিনি চতুর্বর্ণের মধ্যে বৈশ্য বর্ণের অন্তর্ভুক্ত। তাই বলা যায়, শাস্ত্রানুযায়ী সুধীর বাবু একজন বৈশ্য বর্ণের লোক।"
        },
        {
          "label": "ঘ",
          "question": "সলিলের মায়ের মৃত্যুর পর যে কাজটি সম্পন্ন করা হয়েছে তার গুরুত্ব বিশ্লেষণ করো।",
          "explanation": "ধর্মীয় ও সামাজিক দিক থেকে বিমল বাবুর অন্ত্যেষ্টিক্রিয়ার গুরুত্ব অপরিসীম। মৃতদেহের অন্ত্যেষ্টিক্রিয়া একটি ধর্মীয় বিধি-বিধান। আত্মা দেহ থেকে নির্গত হলে দেহটি একটি জড় বস্তুতে পরিণত হয় এবং প্রাকৃতিক নিয়মে ধীরে ধীরে পচতে শুরু করে। ভূ-পৃষ্ঠে পড়ে থাকলে তখন ভীতির সঞ্চার এবং পরিবেশ নষ্ট হয়। তাই শাস্ত্রে মৃতদেহের সৎকারের বিধান দেওয়া হয়েছে। সুতরাং মৃতদেহের অন্ত্যেষ্টিক্রিয়া একটি ধর্মীয় বিধান। তাছাড়া অন্ত্যেষ্টিক্রিয়ার মন্ত্রটি উচ্চারণের ফলে আত্মা পবিত্র হয়। অন্ত্যেষ্টিক্রিয়ার শুধু যে ধর্মীয় দিক থেকেই গুরুত্ব আছে তা নয়, সামাজিক দিক থেকেও এটি একটি গুরুত্বপূর্ণ কাজ। কেউ মারা গেলে পাড়া-প্রতিবেশী, আত্মীয়-স্বজন দেখতে আসেন। মৃত ব্যক্তির পরিবার, জ্ঞাতিবর্গ অশৌচ পালন করে তার আত্মার প্রতি শ্রদ্ধা প্রদর্শন করেন। এতে সামাজিক বন্ধন আরও দৃঢ় হয়। সকলের মধ্যে একটা সৌহার্দপূর্ণ মানসিকতা তৈরি হয়। মানুষের মধ্যে সামাজিক মূল্যবোধ সৃষ্টি হয়। তাই বলা যায়, ধর্মীয় ও সামাজিক দিক থেকে বিমল বাবুর অন্ত্যেষ্টিক্রিয়ার গুরুত্ব অপরিসীম।"
        }
      ]
    }
  ]
}