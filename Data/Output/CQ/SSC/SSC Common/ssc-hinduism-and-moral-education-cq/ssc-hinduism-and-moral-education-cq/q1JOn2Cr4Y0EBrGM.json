{
  "title": "দিনাজপুর বোর্ড ২০২৪",
  "subtitle": "হিন্দু ধর্ম ও নৈতিক শিক্ষা (10)",
  "questions": [
    {
      "number": "1",
      "uddipok": "বিনয় বিদেশ ভ্রমণে যাওয়ার পূর্বে একদিন সন্ধ্যায় তার দাদুর সাথে দেখা করতে গেলে তিনি বললেন, তোমাকে যিনি সৃষ্টি করেছেন, ভ্রমণে সর্বদা তাঁকে স্মরণ করবে। এ সময়' দাদুর এক প্রতিবেশী মেয়ে নমিতার কণ্ঠে ঠাকুরের উদ্দেশ্যে গাওয়া ভক্তিমূলক গানের সুর ভেসে আসছিল।",
      "tag": "DIN.B 24",
      "sub_questions": [
        {
          "label": "ক",
          "question": "সাকার উপাসনা কাকে বলে?",
          "explanation": "যখন বিভিন্ন দেব-দেবীর প্রতিমাকে উদ্দেশ্য করে উপাসনা করা হয় তখন তাকে সাকার উপাসনা বলে।"
        },
        {
          "label": "খ",
          "question": "মহাবিশ্বের মহাশক্তি হিসেবে বিশ্বাস এবং পূজা করা হয় কাকে? ব্যাখ্যা করো।",
          "explanation": "মহাবিশ্বের মহাশক্তি হিসেবে ঈশ্বরে বিশ্বাস এবং তাঁর পূজা করা হয়। মহান ঈশ্বর একজন কেন্দ্রীয় নিয়ন্ত্রক, অসীম ক্ষমতাধর পরমপুরুষ। তাঁর রয়েছে অসংখ্য মস্তক, অনন্ত চক্ষু, অগণিত চরণ। তিনি সমগ্র বিশ্বে সর্বজীবে পরিব্যাপ্ত। লক্ষকোটি গ্রহ, উপগ্রহ এ মহাকাশে নির্দিষ্ট গতিপথে আবর্তিত হচ্ছে। জীব ও জড় বস্তু সবকিছুই একটি শৃঙ্খলার মধ্যে আবদ্ধ। তিনি বিশ্বব্রহ্মাণ্ডকে বিস্ময়কর শৃঙ্খলার মাধ্যমে পরিচালিত করছেন। তাই মহাবিশ্বের মহাশক্তি হিসেবে আমরা ঈশ্বরে বিশ্বাস এবং তাঁর পূজা করি।"
        },
        {
          "label": "গ",
          "question": "বিনয়ের দাদুর উপদেশের সাথে সংশ্লিষ্ট দেবতার স্বরূপ পাঠ্যপুস্তকের আলোকে ব্যাখ্যা করো।",
          "explanation": "বিনয়ের দাদুর উপদেশের সাথে সংশ্লিষ্ট দেবতা হলো ব্রহ্মা। ঈশ্বর যে তিনটি প্রধান ক্রিয়া সাধন করে থাকেন তা হলো সৃষ্টি, স্থিতি ও লয়। তিনি নিরাকার, আবার প্রয়োজনে সাকার রূপ ধারণ করেন। ঈশ্বর যে- রূপে সৃষ্টি করেন তাঁর নাম ব্রহ্মা। তিনি বিশ্ব ও বিশ্বের সবকিছু সৃষ্টি করেছেন। বিশ্ব সৃষ্টি করা ছাড়াও ব্রহ্মা নাট্যশাস্ত্র, বাস্তুশাস্ত্র প্রভৃতি শাস্ত্রের উদ্ভাবক। এছাড়াও তিনি কল্যাণমূলক কাজও সম্পাদন করে থাকেন। উদ্দীপকের বিনয় বিদেশ ভ্রমণে যাওয়ার পূর্বে একদিন সন্ধ্যায় তার দাদুর সাথে দেখা করতে গেলে তিনি বলেন, তোমাকে যিনি সৃষ্টি করেছেন ভ্রমণে সর্বদা তাঁকে স্মরণ করবে। অর্থাৎ তিনি বিনয়কে ঈশ্বরের সৃষ্টিকর্তা তথা ব্রহ্মা রূপের স্মরণ করতে বলেছেন। তাই বলা যায়, উদ্দীপকে বিনয়ের দাদু ঈশ্বরকে সৃষ্টিকর্তা তথা পরম ক্ষমতাধর ব্রহ্মা রূপের স্মরণ করতে বলেছেন।"
        },
        {
          "label": "ঘ",
          "question": "নমিতা যে কাজে রত ছিল তার প্রয়োজনীয়তা পাঠ্যবইয়ের আলোকে বিশ্লেষণ করো।",
          "explanation": "\"মানব জীবনে উপাসনার প্রয়োজনীয়তা অপরিসীম\"- মন্তব্যটি যথার্থ। ঈশ্বরের উপাসনা করার মাধ্যমে হৃদয় পরিশুদ্ধ ও পবিত্র হয়। উপাসনা মনের দৃঢ়তা বৃদ্ধি করে, মনের আবেগকে পরিশুদ্ধ, উন্নত ও নিয়ন্ত্রণ করে। এছাড়া ভক্তদের ঈশ্বরের কাছাকাছি অবস্থানের সুযোগ করে দেয় এবং ধর্মীয় বিষয়ে গভীর চেতনার সৃষ্টি করে। উদ্দীপকে বর্ণিত ঘটনায় লাবণ্য ও তার স্বামী অতনু বাবু প্রতিদিন ঈশ্বরের আরাধনা করেন। তারা উভয়েই মনে করেন, 'মানব জীবনে উপাসনার প্রয়োজনীয়তা অপরিসীম।' বস্তুত উপাসনা মানুষের মানসিক অবস্থার উন্নতি করে, মনের কুটিলতা দূর করে এবং মনকে শুদ্ধ করে সত্যের পথে পরিচালিত করে। মনের কামনা, বাসনা, তৃষ্ণা, অহমিকা, আমিত্ব, হিংসা-বিদ্বেয় দূর করে। উপাসনার মাধ্যমে ভক্ত তার ইষ্ট দেবতাকে উপলব্ধি করতে পারে। গভীর ভালোবাসার মাধ্যমে সে তাকে নিজের চোখে অবলোকন করতে পারে। কারণ উপাসনার প্রধান উদ্দেশ্য হচ্ছে, ঈশ্বরের সান্নিধ্য লাভ বা মোক্ষলাভ। উপর্যুক্ত আলোচনার পরিশেষে বলা যায়, মানব জীবনে উপাসনার প্রয়োজনীয়তা অপরিসীম।"
        }
      ]
    },
    {
      "number": "2",
      "uddipok": "অজয় বাবু পরিবারের প্রতি তার দায়িত্ব নিষ্ঠার সাথে পালন করেন। সমাজে পাঠশালা ও হাসপাতাল নির্মাণে সহায়তা করেন। তার বড় ভাই গোপাল বাবু পরিবার পরিজন সবকিছু ত্যাগ করে সঙ্গীহীন জীবনযাপন করেন এবং একমাত্র ঠাকুরের সাধনায় দেবগৃহে সময় অতিবাহিত করেন।",
      "tag": "DIN.B 24",
      "sub_questions": [
        {
          "label": "ক",
          "question": "কর্মযোগ কাকে বলে?",
          "explanation": "কর্মের মাধ্যমে মানবজীবনের শ্রেষ্ঠ প্রাপ্তি ঈশ্বর বা মোক্ষলাভের উপায়কে কর্মযোগ বলে।"
        },
        {
          "label": "খ",
          "question": "কোন পদ্ধতিতে শ্বাস-প্রশ্বাসের স্বাভাবিক গতি নিয়ন্ত্রিত হয়? ব্যাখ্যা করো।",
          "explanation": "প্রাণায়াম পদ্ধতিতে শ্বাস-প্রশ্বাসের স্বাভাবিক গতি নিয়ন্ত্রিত হয়। প্রাণায়াম অর্থ প্রাণের আয়াম। প্রাণ হলো শ্বাসরূপে গৃহীত বায়ু আর আয়াম হলো বিস্তার। সুতরাং প্রাণায়াম বলতে বোঝায় শ্বাস-প্রশ্বাসের বিস্তার। অর্থাৎ শ্বাস-প্রশ্বাসের স্বাভাবিক গতিকে নিয়ন্ত্রণ করে নিজ আয়ত্তে আনাকে প্রাণায়াম বলে। প্রাণায়ামে শ্বাস-প্রশ্বাসকে দীর্ঘতর করা হয়। প্রাণায়াম তিন প্রকার। যথা- রেচক, পূরক এবং কুম্ভক। প্রাণায়ামে যেমন সুফল পাওয়া যায় তেমনি ক্ষতির সম্ভাবনাও থাকে। তাই অভিজ্ঞ গুরুর নিকট প্রাণায়াম শিক্ষা করতে হয়।"
        },
        {
          "label": "গ",
          "question": "অজয় বাবুর কর্মের ধরন পাঠ্যবইয়ের আলোকে ব্যাখ্যা করো।",
          "explanation": "অজয় বাবুর কর্মে নিষ্কাম কর্ম প্রতিফলিত হয়েছে। আমরা জীবন ধারণের জন্য প্রতিনিয়ত যে-কাজগুলো করি তাকেই কর্ম বলে। কর্ম দুই প্রকার। যথা- সকাম কর্ম ও নিষ্কাম কর্ম। যখন বিশেষ কোনো ফলের আশায় কর্ম করা হয় তখন তাকে সকাম কর্ম বলে। অর্থাৎ কামনা বাসনা যুক্ত কর্ম। সকাম কর্মে বন্ধন হয়। তাই সকাম কর্মের দ্বারা মোক্ষলাভ সম্ভব নয়। অপরদিকে, কর্তা যখন কর্মের ফল আশা না করে কর্ম করেন তখন তাকে নিষ্কাম কর্ম বলে। ফলাকাঙ্ক্ষা বর্জিত এই কর্মই কর্মযোগ। একমাত্র নিষ্কাম কর্মের মাধ্যমেই মোক্ষলাভ সম্ভব। তাই মোক্ষলাভের জন্য নিষ্কাম কর্মের প্রয়োজন হয়। উদ্দীপকে অজয় বাবু পরিবারের প্রতি তাঁর দায়িত্ব নিষ্ঠার সাথে পালন করেন। সমাজে পাঠশালা ও হাসপাতাল নির্মাণে সহায়তা করেন। তার এ সকল কর্মকাণ্ডে তিনি কোনো রকম প্রাপ্তির আশা করেন না। তাই তার কর্মটি হবে নিষ্কাম কর্ম। কেননা নিষ্কাম কর্মের ফল কর্মকর্তাকে স্পর্শ করে না। আর এই নিষ্কাম কর্মের দ্বারাই মোক্ষলাভ সম্ভব। তাই বলা যায়, উদ্দীপকের অজয় বাবুর কর্মগুলো হলো নিষ্কাম কর্মের দৃষ্টান্ত।"
        },
        {
          "label": "ঘ",
          "question": "গোপাল বাবু কি ধর্ম নির্দেশিত পথে হাঁটছেন? তোমার উত্তরের সপক্ষে যুক্তি দাও।",
          "explanation": "হ্যাঁ, গোপাল বাবু চতুরাশ্রমের সন্ন্যাস আশ্রম পালনের মাধ্যমে ধর্ম নির্দেশিত পথেই হাঁটছেন। উদ্দীপকের গোপাল বাবু পরিবার পরিজন সবকিছু ত্যাগ করে সঙ্গীহীন জীবনযাপন করেন এবং একমাত্র ঠাকুরের সাধনায় দেবগৃহে সময় অতিবাহিত করেন যা চতুরাশ্রমের সন্ন্যাস আশ্রমকে নির্দেশ করে। এই আশ্রমে এসে সন্ন্যাসী একাকী জীবনধারণ করেন। জাগতিক সকল কর্ম পরিত্যাগ করে সন্ন্যাসী কেবল ঈশ্বর চিন্তাতেই মগ্ন থাকেন। মাত্র দুপুর বেলায় আহারের সামগ্রী লোকালয় থেকে সংগ্রহ করেন। আশ্রয়হীন অবস্থায় মন্দিরে বা দেবালয়ে ক্ষণকালের জন্য আশ্রয় নিতে পারেন। সন্ন্যাসের মূল প্রতিপাদ্য হচ্ছে কর্মফলাসক্তি ও ভোগাসক্তি ত্যাগ। এ সম্পর্কে শ্রীমদ্ভগবদ্গীতায় বলা হয়েছে- অনাশ্রিতঃ কর্মফলং কার্যং কর্ম করোতি যঃ। স সন্ন্যাসী চ যোগী চ ন নিরগ্নির্ন চাক্রিয়ঃ।। (৬/১) অর্থাৎ কর্মফলের বাসনা না করে যিনি কর্তব্যকর্ম করেন, তিনিই সন্ন্যাসী, তিনিই যোগী। শুধু গৃহাদি কর্ম বা শরীর ধারণের উপকরণ সংগ্রহে কর্মত্যাগই সন্ন্যাস নয়। তাই বলা যায়, মানবজীবনের চতুরাশ্রমের শেষ পর্যায় অর্থাৎ সন্ন্যাস আশ্রমে মানুষ একাকী জীবনযাপনের মাধ্যমে মোক্ষলাভের প্রচেষ্টা চালায়।"
        }
      ]
    },
    {
      "number": "3",
      "uddipok": "তথ্যসূত্র-১: সাগরের মা বর্ষাকালে এক বিশেষ তিথিতে পুরীতে দেবতা দর্শনে গিয়েছিলেন। তিনি দেখলেন, সেখানে অনেক লোকের সমাগমে এক বিশাল উৎসব পালিত হচ্ছে। তথ্যসূত্র-২: সজীবের মা দেব-দেবীর অধিষ্ঠিত স্থান দর্শনের জন্য বিভিন্ন দেশে ভ্রমণ করেন।",
      "tag": "DIN.B 24",
      "sub_questions": [
        {
          "label": "ক",
          "question": "ধর্মানুষ্ঠান কাকে বলে?",
          "explanation": "ধর্মশাস্ত্রে পূজাসহ যে নানা অনুষ্ঠানের নির্দেশ আছে সেগুলোকে ধর্মানুষ্ঠান বলে।"
        },
        {
          "label": "খ",
          "question": "কীসের মাধ্যমে ভাই-বোনের মধ্যে মধুর সম্পর্ক সৃষ্টি হয়? ব্যাখ্যা করো।",
          "explanation": "রাখীবন্ধন ধর্মাচারের মাধ্যমে ভাই-বোনের মধ্যে মধুর সম্পর্ক সৃষ্টি হয়। 'রাখী' কথাটি রক্ষা শব্দ থেকে উৎপন্ন। রাখীবন্ধন হিন্দুধর্মের অন্যতম আচার বা অনুষ্ঠান। এদিন বোনেরা তাদের ভাইদের হাতে রাখী নামের পবিত্র সুতো বেঁধে দেয়। যা ভাই-বোনদের মধ্যকার আজীবন ভালোবাসার প্রতীক বহন করে। শ্রাবণ মাসের পূর্ণিমা তিথিতে রাখীবন্ধন পালন করা হয় বলে এই দিনটি রাখী পূর্ণিমা নামেও পরিচিত।"
        },
        {
          "label": "গ",
          "question": "তথ্যসূত্র-১ পাঠ্যপুস্তকের আলোকে ব্যাখ্যা করো।",
          "explanation": "তথ্যসূত্র-১ এ রথযাত্রা ধর্মানুষ্ঠানটি নির্দেশিত হয়েছে। হিন্দুদের ধর্মানুষ্ঠানগুলোর মধ্যে রথযাত্রা অন্যতম। আষাঢ় মাসের শুক্লা দ্বিতীয়া তিথিতে রথযাত্রা শুরু হয়। রথ হলো চাকাওয়ালা একটি যান। যেখানে তিনজন দেবতা- জগন্নাথ, বলরাম ও সুভদ্রা অধিষ্ঠিত থাকেন। ভক্তগণ এই যানটিকে একটি নির্দিষ্ট দেবালয় বা মন্দির থেকে রশি দিয়ে টেনে অন্য একটি নির্দিষ্ট মন্দির বা বারোয়ারি তলায় রেখে আসে। এরপর -ঠিক নবম দিনে অর্থাৎ একাদশীর দিন সে স্থান থেকে টেনে পুনরায় পূর্বের নির্দিষ্ট মন্দিরে ফিরিয়ে নিয়ে যাওয়া হয়। এ পর্বটির নাম জগন্নাথদেবের পুনর্যাত্রা বা উল্টোরথ। এই রথযাত্রা উপলক্ষে নয় দিনব্যাপী বিভিন্ন ধর্মীয় অনুষ্ঠান ও মেলা অনুষ্ঠিত হয়। উদ্দীপকের তথ্যসূত্র-১ এ দেখতে পাই, সাগরের মা বর্ষাকালে এক বিশেষ তিথিতে পুরীতে দেবতা দর্শনে গিয়েছিলেন। তিনি দেখলেন, সেখানে অনেক লোকের সমাগমে এক বিশাল উৎসব পালিত হচ্ছে। এখানে বর্ষাকালের তিথি বলতে আষাঢ় মাসের শুক্লা দ্বিতীয়া তিথিকে এবং পুরী বলতে উড়িষ্যার পুরীতে অবস্থিত জগন্নাথ দেবের মন্দিরকে বোঝানো হয়েছে। তাই বলা যায়, উদ্দীপকে রথযাত্রা ধর্মানুষ্ঠানটির প্রতিই ইঙ্গিত করা হয়েছে।"
        },
        {
          "label": "ঘ",
          "question": "তথ্যসূত্র-২ এর গুরুত্ব পাঠ্যপুস্তকের আলোকে বিশ্লেষণ করো।",
          "explanation": "সুমনের জীবনে তীর্থভ্রমণের গুরুত্ব ও প্রভাব অপরিসীম। তীর্থ বা তীর্থস্থান হলো সেই স্থান, যেখানে স্বয়ং ভগবান বা তাঁর অবতারের আবির্ভাব ঘটে। কোনো দেবালয়ের স্থান পুণ্যস্থান আর পুণ্যস্থানকে বলা হয় তীর্থস্থান। তীর্থস্থান দর্শনে পুণ্য অর্জিত হয়। উদ্দীপকের সুমন অশান্ত মনের দুঃখ দূর করার জন্যে বারুণী স্নানে সুনামগঞ্জ জেলার তাহিরপুরে যায়। সেখানে লক্ষ লক্ষ লোকের সমাগম ঘটে। এরূপ পবিত্র স্থান ভ্রমণ করলে পুণ্য হয়। কারণ তীর্থস্থান ভ্রমণ করা একটি পুণ্য কর্ম। এতে মন পবিত্র ও শান্ত হয়। দুঃখ-কষ্ট দূর হয়। পুণ্য লাভ হয়। তীর্থস্থান দর্শনে মনের উদারতা বৃদ্ধি পায়। এর ফলে মনে স্বস্তি লাভ সম্ভব হয়। তীর্থস্থানের নিদর্শন হিসেবে মহাপুরুষদের জীবনাচরণ মানুষের মনকে ভালো কাজে উদ্বুদ্ধ করে। এছাড়া পরকালের সদগতি লাভ হয়। জ্ঞানের পরিধি এবং মানুষের মনের প্রসারতা বৃদ্ধি পায়। মানুষ তার মনের মধ্যকার সংকীর্ণতা দূর করতে সক্ষম হয়। পরিশেষে বলা যায়, তীর্থস্থানের দর্শন একটি মহৎ কাজ। এ কাজটি করলে পুণ্যলাভ হয়। এজন্য উদ্দীপকে বর্ণিত সুমনের তীর্থভ্রমণের গুরুত্ব অপরিসীম।"
        }
      ]
    },
    {
      "number": "4",
      "uddipok": "",
      "tag": "DIN.B 24",
      "sub_questions": [
        {
          "label": "ক",
          "question": "পূজা কাকে বলে?",
          "explanation": "দেব-দেবীদের সন্তুষ্ট করার জন্য যে অনুষ্ঠানাদি করা হয় তাকে পূজা বলে।"
        },
        {
          "label": "খ",
          "question": "মেয়েকে মাতৃজ্ঞানে ভাবনার মধ্য দিয়ে যে পূজা করা হয় তা ব্যাখ্যা করো।",
          "explanation": "মেয়েকে মাতৃজ্ঞানে ভাবনার মধ্য দিয়ে আদ্যাশক্তির প্রতীকরূপে যে পূজা করা হয় তাকে কুমারী পূজা বলে। নারীর প্রতি সম্মান প্রদর্শনের জন্য মহা অষ্টমীর দিন কুমারী পূজা করা হয়। কুমারী পূজার মধ্য দিয়ে দেবী দুর্গার পূজা করা হয়। আমাদের দেশে কেবল রামকৃষ্ণ মঠে কুমারী পূজা অনুষ্ঠিত হয়। কুমারী পূজায় নারীর প্রতি সম্মান প্রদর্শন করা হয়। আর এর মধ্য দিয়ে নারীর প্রতি শ্রদ্ধাবোধ সৃষ্টির পাশাপাশি পারিবারিক ও সমাজ জীবনে প্রভূত কল্যাণ সাধিত হয়।"
        },
        {
          "label": "গ",
          "question": "চিত্র-১ এ উপবিষ্ট ব্যক্তিটির গুণাবলি ব্যাখ্যা করো।",
          "explanation": "চিত্র-১ এ উপবিষ্ট ব্যক্তিটি হলেন পুরোহিত। যিনি পূজা-অর্চনার অনুষ্ঠান পরিচালনায় প্রধান ভূমিকা পালন করেন এবং পূজার সময় সকলের অগ্রভাগে থাকেন তাকে পুরোহিত বলে। হিন্দুধর্মাবলম্বী যে কোনো বর্ণের মানুষ পৌরোহিত্য করার যোগ্য। তবে 'তাকে কতগুলো গুণের অধিকারী হতে হয়। তার মধ্যে সংস্কৃত ভাষা লেখা ও পড়ার মতো জ্ঞান ও দক্ষতা থাকতে হবে। হিন্দুধর্ম সম্পর্কে তাত্ত্বিক ও ব্যবহারিক জ্ঞান থাকতে হবে। নিত্যকর্ম ও পূজাবিধি সম্পর্কে তাত্ত্বিক এবং ব্যবহারিক জ্ঞান ও ধারণা থাকতে হবে। ধর্মশাস্ত্রে এবং শাস্ত্রীয় রীতি-নীতি ও প্রথার ওপর অভিজ্ঞতা থাকতে হবে। সামাজিক দৃষ্টিকোণ থেকে ধর্মানুরাগী, প্রগতিশীল ও জনসাধারণের প্রতি মমত্ববোধ থাকতে হবে। আচরণগত দিক থেকে ধৈর্যশীল, সৎ, ন্যায়পরায়ণ এবং কথা ও কাজের সমন্বয় থাকতে হবে। বিভিন্ন পূজা ও ধর্মীয় আচার অনুষ্ঠান, নিয়ম-নীতি সম্পর্কে বাস্তব জ্ঞান ও অভিজ্ঞতা থাকতে হবে। শিষ্টাচারসম্পন্ন ও আদর্শ ব্যক্তিত্বের অধিকারী হতে হবে। এছাড়াও পরিষ্কার-পরিচ্ছন্নতা থাকার পাশাপাশি শুদ্ধভাবে মন্ত্র উচ্চারণের দক্ষতা থাকতে হবে। উক্ত গুণগুলো বিদ্যমান থাকলে যে-কেউ পুরোহিত হবার যোগ্য হবেন।"
        },
        {
          "label": "ঘ",
          "question": "চিত্র-২ এর তাৎপর্য বিশ্লেষণ করো।",
          "explanation": "চিত্র-২ এ উল্লেখিত আনুষ্ঠানিকতার মাধ্যমে বিজয়া দশমীর প্রতি ইঙ্গিত করা হয়েছে। দেবী দুর্গার প্রতিমা বিসর্জনের মধ্য দিয়ে শুরু হয় বিজয়া দশমী। বিজয়া দশমীকে কেন্দ্র করে বিভিন্ন আনুষ্ঠানিকতা ও আচার পালন করা হয়। এসময় দেবীকে সিঁদুর পরানো, মিষ্টি মুখ করানো এবং বিদায় সম্ভাষণ জানানো হয়। পাশাপাশি সধবা নারীরা একে অন্যের কপালে সিঁদুর পরান ও দীর্ঘায়ু কামনা করে থাকেন। পরিশেষে আনুষ্ঠানিকতার সঙ্গে মিছিল করে ঢাক, কাঁসর, সানাই ইত্যাদি বাদ্যযন্ত্র বাজিয়ে দেবীর প্রতিমা বিসর্জন দেওয়া হয়। বিজয়া দশমীর তাৎপর্য অনেক। মহিষাসুরকে বধ করার মধ্য দিয়ে বিজয় উৎসব পালিত হয়। তাই দশমী বিজয়ের দিন। অন্যায়কে প্রতিহত করে ন্যায় প্রতিষ্ঠার দিন। দেবী দুর্গা দেবতাদের সম্মিলিত শক্তির প্রকাশ। তাই দুর্গাপূজা তথা বিজয়া দশমী ঐক্যের প্রতীক। বিজয়া দশমী পারিবারিক ও সামাজিক জীবন থেকে সব রকম অশুভ শক্তিকে দূর করতে উদ্বুদ্ধ এবং পারস্পরিক সম্প্রীতি প্রতিষ্ঠার প্রেরণা দান করে। আলোচনা শেষে তাই বলা যায়, অন্যায়-অবিচারকে প্রতিহত করা, সাম্প্রদায়িক সম্প্রীতি বৃদ্ধিসহ বিজয়া দশমী তথা দুর্গাপূজা আমাদের আর্থ- সামাজিক, পারিবারিক ও নৈতিক জীবনের উন্নয়নে গুরুত্বপূর্ণ ভূমিকা পালন করে।"
        }
      ]
    },
    {
      "number": "5",
      "uddipok": "মিলন বাবুর শিরদাঁড়া ও বৃক্কের সমস্যা দেখা দিয়েছে এবং শরীরের ভারসাম্য নষ্ট হচ্ছে। তাই তিনি চিকিৎসকের পরামর্শে নির্দিষ্ট ব্যায়াম করছেন। অপরদিকে প্রলয় বাবু দীর্ঘদিন ধরে পরিপাকজনিত জটিলতা ও লিভারের সমস্যায় ভুগছেন এবং আরোগ্যলাভের উদ্দেশ্যে বিশেষ একটি শরীর চর্চা করছেন।",
      "tag": "DIN.B 24",
      "sub_questions": [
        {
          "label": "ক",
          "question": "যোগসাধনা কাকে বলে?",
          "explanation": "যোগের মাধ্যমে ঈশ্বর আরাধনার প্রক্রিয়াকে যোগসাধনা বলে।"
        },
        {
          "label": "খ",
          "question": "ধ্যানের উত্যুঙ্গ শিখরে উঠে সাধক কী লাভ করেন? ব্যাখ্যা করো।",
          "explanation": "ধ্যানের উত্যুঙ্গ শিখরে উঠে সাধক সমাধি লাভ করেন। অষ্টাঙ্গযোগের সর্বশেষ অঙ্গ হচ্ছে সমাধি। সমাধির মাধ্যমে পরমাত্মার সাথে জীবাত্মার মিলন, ঘটে, সাধকের সাধনা শেষ হয়। অর্থাৎ ধ্যানের সর্বোচ্চ শিখরে উঠে সাধক সমাধি লাভ করেন। তখন মনশূন্য, বুদ্ধিশূন্য, অহংশূন্য হয়ে সাধকের সাথে পরমাত্মার মিলন ঘটে।"
        },
        {
          "label": "গ",
          "question": "মিলন বাবুকে চিকিৎসকের দেওয়া নির্দিষ্ট ব্যায়ামটির ধারণা ব্যাখ্যা করো।",
          "explanation": "মিলন বাবুকে চিকিৎসকের দেওয়া নির্দিষ্ট ব্যায়ামটি হলো গরুড়াসন। গরুড়াসনে দেহভঙ্গী গরুড়-এর মতো দেখায় তাই এর নাম গরুড়াসন। গরুড় হিন্দু পুরাণে বর্ণিত বিষ্ণু দেবের বাহন। গরুড়াসন অনুশীলনে দুইপা জোড়া করে সোজা হয়ে দাঁড়াতে হয়। ডান হাত কনুইয়ের কাছে ভেঙ্গে বাঁ কনুইয়ের নিচ দিয়ে নিয়ে গিয়ে ডান হাতের তালু বাঁ হাতের তালুতে নমস্কারের ভঙ্গিতে রাখতে হয়। এরপর বাঁ পা মাটিতে রেখে ডান পা দিয়ে বাঁ পা পেঁচিয়ে ধরতে হবে। তারপর স্বাভাবিকভাবে দম নিতে ও ছাড়তে হবে। এ অবস্থানে ৩০ সেকেন্ড থাকতে হবে। এভাবে হাত পা বদল করে আসনটি ৪ বার অভ্যাস করতে হবে এবং প্রতিবার শবাসনে বিশ্রাম নিতে হবে। এ আসন অনুশীলনে বাঁকা মেরুদণ্ড সোজা হয়, দেহের ভারসাম্য ঠিক থাকার পাশাপাশি কিডনিও ভালো থাকে। উদ্দীপকে মিলন বাবুর শিরদাঁড়া ও বৃক্কের সমস্যা দেখা দিয়েছে এবং শরীরের ভারসাম্য নষ্ট হচ্ছে। তাই তিনি চিকিৎসকের পরামর্শে নির্দিষ্ট একটি ব্যায়াম অনুশীলন করছেন। এই নির্দিষ্ট ব্যায়ামটি হলো গরুড়াসন। কেননা গরুড়াসন অনুশীলনে মিলন বাবুর উক্ত শারীরিক সমস্যা থেকে মুক্তি লাভ সম্ভব। তাই বলা যায়, উদ্দীপকে ইঙ্গিতকৃত আসনটি হলো গরুড়াসন।"
        },
        {
          "label": "ঘ",
          "question": "প্রলয় বাবুর আরোগ্যলাভের উদ্দেশ্যে অনুশীলনকৃত শরীর চর্চার প্রভাব পাঠ্যপুস্তকের আলোকে বিশ্লেষণ করো।",
          "explanation": "প্রলয় বাবুর আরোগ্যলাভের উদ্দেশ্যে অনুশীলনকৃত শরীর চর্চাটি হলো অর্ধকূর্মাসন। কূর্ম অর্থ হলো কচ্ছপ। এ আসন অনুশীলনকালে দেহ দেখতে অনেকটা কচ্ছপের পিঠের ন্যায় হয় বলে একে অর্ধকূর্মাসন বলা হয়। এ আসন অনুশীলনের অনেক গুরুত্বপূর্ণ প্রভাব রয়েছে। এ আসন নিয়মিত অনুশীলন করলে শরীর অনেক শিথিল হয়। মেরুদন্ড সতেজ হয়। পেটের অভ্যন্তরীণ অংশগুলো সবল ও সক্রিয় হয়। আসন অনুশীলনকারী অনেক বেশি প্রাণশক্তি ও সুস্বাস্থ্য লাভ করে। মস্তিষ্ক শান্ত হয়, যকৃৎ ভালো থাকে। অজীর্ণ, অম্বল, ক্ষুধামান্দ্য, কোষ্ঠকাঠিন্য, আমাশয় ইত্যাদি দূর হয় এবং হজম শক্তি বাড়ে। অর্ধকূর্মাসন অনুশীলন করলে হাঁপানি আর ডায়াবেটিসে উপকার হয়। পায়ের পেশির ব্যথা ও হাড়ের বাত সারে। কাঁধের পেশির ব্যথা ভালো হয়। পেট ও উরুর পেশি সবল হয়। মন অনেক ধীর, স্থির ও শান্ত হয় এবং সুখ ও দুঃখ সমানভাবে নিতে পারে। ভাবাবেগ, ভয়-ভীতি আর ক্রোধ আলগা হয়। আসনকারীকে আস্তে আস্তে দুঃখ-যন্ত্রণা থেকে মুক্ত করে, ভোগ-বিলাসের প্রতি উদাসীন করে। উদ্দীপকের প্রলয় বাবু দীর্ঘদিন ধরে পরিপাকজনিত জটিলতা ও লিভারের সমস্যায় ভুগছেন এবং আরোগ্য লাভের উদ্দেশ্যে বিশেষ একটি শরীর চর্চা করছেন। তার অনুশীলনকৃত শরীর চর্চাটি হলো অর্ধকূর্মাসন। কেননা অর্ধকূর্মাসন অনুশীলনের মাধ্যমে পরিপাকজনিত জটিলতা ও লিভারের সমস্যা থেকে মুক্তি পাওয়া যায়। উপরের আলোচনার পরিপ্রেক্ষিতে বলা যায়, নিয়মিত অর্ধকূর্মাসন অনুশীলন শরীরিক সুস্থতা বজায় রাখতে অনেক গুরুত্বপূর্ণ ভূমিকা রাখে। তাই আমরা এ আসনটি নিয়মিত অনুশীলন করবো।"
        }
      ]
    },
    {
      "number": "6",
      "uddipok": "দৃশ্যকল্প-১: শিশির ছোটবেলা থেকেই তার মায়ের সাথে বিভিন্ন ধর্মীয় বই পড়েছে। এভাবে সে সৃষ্টির রহস্য ও সৃষ্টির দেবতাকে নিয়ে বিশেষভাবে লেখা বই সম্পর্কে জেনেছে। দৃশ্যকল্প-২: নীতিহীন ও ছলনাকারী তিমির বাবু তার বড় ভাই মৃত সমীর বাবুর ছেলেকে ঠকিয়ে তার সম্পত্তি আত্মসাৎ করার চেষ্টা করলে তাদের মধ্যে দ্বন্দ্ব শুরু হয়। তিমির বাবু মৃত সমীর বাবুর ধার্মিক ছেলের কাছে পরাজিত হয় এবং ধর্মের জয় হয়।",
      "tag": "DIN.B 24",
      "sub_questions": [
        {
          "label": "ক",
          "question": "বৈদিক সাহিত্য কাকে বলে?",
          "explanation": "পারস্পরিক সম্পর্কযুক্ত চারটি রচনা তথা মন্ত্র বা সংহিতা, ব্রাহ্মণ, আরণ্যক ও উপনিষদের সমষ্টিকে বৈদিক সাহিত্য বলে।"
        },
        {
          "label": "খ",
          "question": "কোন শিক্ষা মানুষকে জীবনবিমুখ করে না? ব্যাখ্যা করো।",
          "explanation": "উপনিষদের শিক্ষা মানুষকে জীবন বিমুখ করে না। উপনিষদ হিন্দুদের ধর্মীয় গ্রন্থ হিসেবে পরিচিত। এটি বৈদিক সাহিত্যের জ্ঞানকাণ্ডের অংশ। সাংসারিক জীবনের প্রতি সম্পূর্ণ উদাসীন একশ্রেণির লোক জীবনের প্রকৃত গূঢ় অর্থ নির্ধারণে সংসার ত্যাগপূর্বক অরণ্যে বসে গভীর ধ্যান-ধারণা করতেন, তাঁদের চিন্তাপ্রসূত উক্তিগুলোই উপনিষদে স্থান পেয়েছে। উপনিষদের এ শিক্ষা মানুষকে জীবন বিমুখ করে না। বরং পরিপূর্ণ জীবনের কথা বলে, যে জীবন জ্ঞান, কর্ম ও ভক্তি বা প্রেমের দ্বারা ব্রহ্মের সাথে সর্বদাই যুক্ত।"
        },
        {
          "label": "গ",
          "question": "দৃশ্যকল্প-১ এ যে বই সম্পর্কে জেনেছে তার পরিচিতি পাঠ্যবইয়ের আলোকে সংক্ষেপে ব্যাখ্যা করো।",
          "explanation": "দৃশ্যকল্প-১ এ উপনিষদ সম্পর্কে জেনেছে। উপনিষদ হচ্ছে হিন্দুধর্মের একটি ধর্মগ্রন্থ। এতে রয়েছে ঈশ্বরের কথা, ব্রহ্মের কথা, সৃষ্টিকর্তা ও সৃষ্টি রহস্যের কথা। ব্রহ্মকে নিয়ে এ গ্রন্থে বিশেষভাবে আলোচনা করা হয়েছে। ব্রহ্মবিদ্যা গুহ্যতম বিদ্যা যা মানুষের জন্ম-মৃত্যুর কারণ বিষয়ে উপনিষদে আলোচনা রয়েছে। জন্ম আর মৃত্যু মানুষের কাছে এক বিরাট রহস্য, তাই উপনিষদকে রহস্য বিদ্যাও বলা হয়। উপনিষদের সংখ্যা প্রায় দুই শতাধিক। তবে প্রধান ও প্রামাণ্য উপনিষদ বারোটি। উপনিষদেই আধ্যাত্মিক বিদ্যার মাধ্যমে বলা হয়েছে জীবের মধ্যে ব্রহ্ম আত্মারূপে অবস্থান করেন। উদ্দীপকের দৃশ্যকল্প-১ এ বলা হয়েছে, শিশির ছোটবেলা থেকেই তার মায়ের সাথে বিভিন্ন ধর্মীয় বই পড়েছে। এভাবে সে সৃষ্টির রহস্য এবং সৃষ্টির দেবতাকে নিয়ে বিশেষভাবে লেখা বই সম্পর্কে জেনেছে। তার পঠিত বই হলো উপনিষদ। কেননা উপনিষদেই মানুষের জন্ম-মৃত্যুর ও ব্রহ্মকে নিয়ে বিশেষভাবে আলোচনা করা হয়েছে। তাই বলা যায়, উদ্দীপকের দৃশ্যকল্প-১ এ শিশির উপনিষদ গ্রন্থ পাঠের মাধ্যমে সৃষ্টি ও স্রষ্টা সম্পর্কে জেনেছে।"
        },
        {
          "label": "ঘ",
          "question": "দৃশ্যকল্প-২ এর শিক্ষা পাঠ্যবইয়ের আলোকে মূল্যায়ন করো।",
          "explanation": "দৃশ্যকল্প-২ এ মহাভারতে উল্লেখিত ধর্মের জয় ও অধর্মের পরাজয় নির্দেশিত হয়েছে। মহাভারত হিন্দুধর্মের একটি প্রাচীন ও পবিত্র ধর্মগ্রন্থ। মহাভারতে ধার্মিকের জয় ও অধার্মিকের পরাজয়ের কাহিনি মানুষের মনে নৈতিকতা ও মানবিক মূল্যবোধ জাগ্রত করে। মহাভারতে বর্ণিত হয়েছে, কুরুরা পান্ডবদের বৈধ রাজ্য হরণ করতে চাইলে দ্বন্দ্ব দেখা দেয়। অর্থাৎ ধর্ম ও অধর্মের এ সংঘাতে পাণ্ডবদের বিজয়ের মাধ্যমে ধর্মের প্রতিষ্ঠা হয়। এছাড়াও মহাভারতে বর্ণিত হয়েছে, প্রতিপক্ষের ক্ষতিসাধন করলে নিজেরই ক্ষতি হয় এবং রয়েছে ন্যায়, ধর্ম ও সত্যকে গ্রহণ করার তাগিদ। মহাভারতে উল্লেখিত বিভিন্ন উপাখ্যান থেকে এই শিক্ষাই পাই যে, ধর্ম তথা সত্যের জয় সর্বদাই হয়। উদ্দীপকের দৃশ্যকল্প-২ এ দেখতে পাই, নীতিহীন ও ছলনাকারী তিমির বাবু তার বড় ভাই মৃত সমীর বাবুর ছেলেকে ঠকিয়ে সম্পত্তি আত্মসাৎ করার চেষ্টা করলে তাদের মধ্যে দ্বন্দ্ব শুরু হয়। এক পর্যায়ে তিমির বাবু মৃত সমীর বাবুর ধার্মিক ছেলের কাছে পরাজিত হয় এবং ধর্মের জয় হয়। যা মহাভারতে 'বর্ণিত কুরু-পাণ্ডব তথা ধর্ম ও অধর্মের সংঘাতে পাণ্ডবদের বিজয়ের মাধ্যমে ধর্মের জয়কে প্রতিফলিত করে। আলোচনা শেষে তাই বলা যায়, উদ্দীপকের দৃশ্যকল্প-২ ও মহাভারতের এ সকল কাহিনি বা উপাখ্যান থেকে শিক্ষা গ্রহণের মাধ্যমে আমরা নৈতিকতা ও মূল্যবোধ গঠনে উদ্বুদ্ধ হব।"
        }
      ]
    },
    {
      "number": "7",
      "uddipok": "ছক-১ ব্রিটিশ বিরোধী আন্দোলনে কত বীর জীবন দেন, তাদের মধ্যে অন্যতম প্রীতিলতা-সূর্যসেন। ছক-২ পরের কারণে স্বার্থ দিয়া বলি এ জীবন মন সকলি দাও, তার মত সুখ কোথাও কি আছে? আপনার কথা ভুলিয়া যাও।",
      "tag": "DIN.B 24",
      "sub_questions": [
        {
          "label": "ক",
          "question": "সৎসাহস কাকে বলে?",
          "explanation": "সত্য ও ন্যায়ের জন্য ভয় না পেয়ে অন্যায় ও অবিচারের বিরুদ্ধে রুখে দাঁড়ানো অথবা সত্য ও ন্যায় প্রতিষ্ঠায় নিজেকে উৎসর্গ করাকে সৎসাহস বলে।"
        },
        {
          "label": "খ",
          "question": "মানবতা ধর্মের অঙ্গ- কথাটি ব্যাখ্যা করো।",
          "explanation": "মানবতা মানুষের একটি বিশেষ নৈতিক গুণ। মানুষের প্রতি মানুষের মমত্ববোধকে মানবতা বলা হয়। আমরা জানি, সহিষ্ণুতা, ক্ষমা, দয়া, চুরি না করা, শুচিতা, ইন্দ্রিয় সংযম, শুদ্ধবুদ্ধি, জ্ঞান, সত্য ও অক্রোধ এ দশটি গুণ যার মধ্যে আছে তাকে প্রকৃত ধার্মিক বলা হয়। মানবতার গঠন ও বিকাশে এ গুণগুলো অপরিহার্য। এ কারণে মানবতাকে ধর্মের অঙ্গ বলা হয়।"
        },
        {
          "label": "গ",
          "question": "ছক-১ এর সারমর্মে পাঠ্যপুস্তকের কোন দিকটি ফুটে উঠেছে? ব্যাখ্যা করো।",
          "explanation": "ছক-১ এর সারমর্মে পাঠ্যপুস্তকের সৎসাহসের দিকটি ফুটে উঠেছে। সত্য ও ন্যায় প্রতিষ্ঠায় ভয় না পেয়ে অন্যায় ও অবিচারের বিরুদ্ধে রুখে দাঁড়ানো বা নিজেকে উৎসর্গ করার নামই সৎসাহস। সৎসাহসী ব্যক্তি নিজের জীবনের ঝুঁকি আছে জেনেও দেশের মানুষের মঙ্গলের জন্য অন্যায়ের বিরুদ্ধে কাজ করে। যখন কেউ দুর্বলের ওপর অত্যাচার করে তখন সৎসাহসী ব্যক্তি দুর্বলের পক্ষে দাঁড়ায়। দুর্বলকে সবলের অত্যাচার থেকে রক্ষা করে। যারা ভীরু-কাপুরুষ তারা কখনো কোনো কল্যাণকর বা মঙ্গলজনক কাজ করতে পারে না। সৎসাহসী ব্যক্তিরা দেশ ও জাতির ক্রান্তিকালে অগ্রণী ভূমিকা পালন করে। তাই এ ধরনের ব্যক্তি সমাজের মানুষের জন্য পূজনীয় ও অনুকরণীয়। উদ্দীপকের ছক-১ এ উল্লেখ করা হয়েছে, \"ব্রিটিশ বিরোধী আন্দোলনে কত বীর জীবন দেন, তাদের মধ্যে অন্যতম প্রীতিলতা-সূর্যসেন।” এ উক্তিটির মাধ্যমে পাঠ্যবইয়ে উল্লিখিত সৎসাহসের দিকটি ফুটে উঠেছে। প্রীতিলতা, সূর্যসেন ও তরণীসেনের মতো সৎসাহসীরা দেশের জন্য নিজের জীবন পর্যন্ত দিয়েছেন। তাই আমরা সবাই সৎসাহসী হয়ে গড়ে উঠবো।"
        },
        {
          "label": "ঘ",
          "question": "ছক-২ এর শিক্ষার গুরুত্ব পাঠ্যপুস্তকের আলোকে বিশ্লেষণ করো।",
          "explanation": "ছক-২ এ মানবতা গুণটির প্রতি ইঙ্গিত করা হয়েছে। একজন মানুষকে তখনই প্রকৃত মানুষ হিসেবে চিহ্নিত করা যায় যখন তার মধ্যে মানবতা নামের বিশেষ গুণটি থাকে। মানবতা একটি নৈতিক গুণ। এটি ধর্মের অঙ্গ। সহিষ্ণুতা, ক্ষমা, দয়া, চুরি না করা, শুচিতা, ইন্দ্রিয় সংযম, শুদ্ধবুদ্ধি, জ্ঞান, সত্য ও অক্রোধ এ দশটি গুণ যার মধ্যে আছে তাকে আমরা প্রকৃত মানুষ বলে আখ্যায়িত করতে পারি। নিরন্নকে অন্ন, বস্ত্রহীনে বস্ত্র, তৃষ্ণার্তকে জল, দৃষ্টিহীনে দৃষ্টি, রুগ্নকে ওষুধ, গৃহহীনে গৃহ, শোকার্তকে সান্ত্বনা দান করা মানবতারই আরেক নাম। মানবতা গুণের দ্বারা মানুষের মহত্ত্ব প্রকাশ পায়। অসংখ্য মানুষ অন্যের মঙ্গলের জন্য দুঃখ বরণ করেছেন। সেবায়, ত্যাগে, কর্মে নিজেকে বিলিয়ে দিয়ে ধন্য হয়েছেন। মানুষের কল্যাণ কামনায় নিজের মেধা, শ্রম কাজে লাগিয়ে নিজেকে সার্থক করেছেন, করেছেন মহান। মহত্ত্বের উৎস হলো মানবতা বা মানবপ্রেম। মানবপ্রেমে উদ্বুদ্ধ হয়ে অসংখ্য মহৎপ্রাণ ব্যক্তি নিজের জীবনের সর্বস্ব অন্যের জন্য উৎসর্গ করে গেছেন। উদ্দীপকের ছক-২ তেও একই কথা বলা হয়েছে। এছাড়াও মানবতা আমাদের ভালো মানুষ হতে শেখায়। মানবিক কর্মের মাধ্যমে পুণ্য হয় বিধায় তা ধর্ম পালনে সহায়ক। তাই মানবতা শিক্ষার গুরুত্ব অপরিসীম। উপরের আলোচনার পরিপ্রেক্ষিতে বলা যায়, আমরা আমাদের জীবনে মানবতার গুণগুলো অর্জনের মাধ্যমে প্রকৃত মানুষ হব। কারণ মানবতাই ধর্ম, অমানবিকতাই পাপ।"
        }
      ]
    },
    {
      "number": "8",
      "uddipok": "লিটন বাবু বাসায় ফেরার সময় গৃহঋণ বাবদ ব্যাংক থেকে উত্তোলিত টাকার ব্যাগ অটোরিক্সায় ফেলে এসেছে। পরিবারের সাথে আলাপ করে স্থানীয় থানার উদ্দেশ্যে রওনা হতেই ঘরের বাইরে এসে দেখলেন, সে অটোরিক্সা চালক বাসার সামনে ব্যাগ হাতে দাঁড়িয়ে। লিটন বাবু তাকে কিছু টাকা দিতে চাইলে চালক বললেন, তিনি টাকা ফেরত দিতে পেরেই আনন্দিত। এই বলে চলে গেলেন। লিটন বাবুর দুই সন্তান অর্পা ও অয়ন। তারা প্রতিদিন সকাল-সন্ধ্যা দুই বেলা তাদের গৃহ দেবতার সামনে হাত জোড় করে এবং মাথা মাটিতে ঠেকিয়ে শ্রদ্ধা জানান।",
      "tag": "DIN.B 24",
      "sub_questions": [
        {
          "label": "ক",
          "question": "ধর্মপথ কাকে বলে?",
          "explanation": "সত্য, ন্যায় ও কল্যাণের পথকে ধর্মপথ বলে।"
        },
        {
          "label": "খ",
          "question": "আমরা কেন ধর্ম পালন করি? ব্যাখ্যা করো।",
          "explanation": "জীবনকে সুন্দর ও কল্যাণময় করার জন্য আমরা ধর্ম পালন করি। ব্যক্তি, পরিবার ও সমাজ জীবনে ধর্ম পালনের গুরুত্ব অপরিসীম। ধর্ম ও ধর্মনীতি মানুষকে নম্র, ভদ্র ও বিনয়ী করে তোলে। মানবিক মূল্যবোধের উন্নতি এবং পরিবার ও সমাজ সুন্দরভাবে পরিচালনা করতে ধর্ম পালন করা প্রয়োজন। তাই পরিবার এবং সমাজকে সুন্দর, মানবিক ও কল্যাণকর করার জন্য আমরা ধর্ম পালন করি।"
        },
        {
          "label": "গ",
          "question": "রিক্সাচালকের আচরণে কোন গুণটি প্রকাশ পেয়েছে? ব্যাখ্যা করো।",
          "explanation": "উদ্দীপকের লিটন বাবু বাসায় ফেরার সময় ব্যাংক থেকে উত্তোলিত টাকার ব্যাগ অটোরিক্সায় ফেলে আসেন। পরিবারের সাথে আলাপ করে স্থানীয় থানার উদ্দেশ্যে বের হতেই ঘরের বাইরে এসে দেখলেন, সেই রিক্সাচালক বাসার সামনে ব্যাগ হাতে দাঁড়িয়ে। লিটন বাবু তাকে কিছু টাকা দিতে চাইলে চালক বললেন, তিনি টাকা ফেরত দিতে পেরেই আনন্দিত। এভাবে প্রকৃত মালিককে খুঁজে তার অর্থ ফেরত দেওয়ার মাধ্যমে রিক্সাচালকের আচরণে সততা নামক নৈতিক গুণের প্রকাশ ঘটেছে। সব সময় সত্য কথা বলা এবং সৎপথে চলাকেই সততা বলে। আবার অন্য কারও জিনিস অন্যায়ভাবে গ্রহণ না করাও সততা। অন্য কাউকে ঠকানো বা না জানিয়ে তার জিনিস নেয়া থেকে বিরত থাকাও সততা। সততা মানুষের চরিত্রের একটি নৈতিক গুণ এবং ধর্মের অঙ্গ। যার দৃষ্টান্ত উদ্দীপকে বর্ণিত টেক্সিচালকের আচরণে লক্ষ করা যায়।"
        },
        {
          "label": "ঘ",
          "question": "অর্পা ও অয়নের আচরণে কোন দিকটি ফুটে উঠেছে? তার গুরুত্ব বিশ্লেষণ করো।",
          "explanation": "অর্পা ও অয়নের আচরণে প্রণামের দিকটি ফুটে উঠেছে। উদ্দীপকে লিটন বাবুর দুই সন্তান অর্পা ও অয়ন প্রতিদিন সকাল-সন্ধ্যা দুই বেলা তাদের গৃহ দেবতার সামনে হাত জোড় করে এবং মাথা মাটিতে ঠেকিয়ে শ্রদ্ধা জানায়। এভাবে হাত জোড় করে মাথা মাটিতে ঠেকিয়ে শ্রদ্ধা জানানোকে প্রণাম বলে। আমাদের দৈনন্দিন জীবনে প্রণামের গুরুত্ব অনেক। প্রণাম বলতে বোঝায় প্রকৃষ্টরূপে নমন বা নমস্কার। আমরা পূজা করার সময় নির্দিষ্ট প্রণামমন্ত্র উচ্চারণ করে দেব-দেবীদের প্রণাম জানাই। মাতা- পিতা ও অন্যান্য গুরুজনকে আমরা প্রণাম জানাই। এই প্রণাম জানানোর মধ্য দিয়ে যে শিষ্টাচার প্রকাশ পায় তার নাম ভক্তি বা শ্রদ্ধা। আবার, সাধু- সজ্জন, বৈষ্ণব সবাইকে ভক্তেরা প্রণাম বা নমস্কার করেন। এর মধ্যে একটি ধর্মদর্শন রয়েছে। এই ধর্মদর্শন অনুসারে আমরা জীবকে প্রণাম করি না; বরং জীবের মধ্যে আত্মারূপে যে ব্রহ্ম বা ঈশ্বর অবস্থান করেন সেই ব্রহ্মকে প্রণাম বা নমস্কার করি। এ ধর্মদর্শনের কারণে সকলেই প্রণম্য। নমস্কারের মাহাত্ম্য সম্পর্কে নৃসিংহ পুরাণে বলা হয়েছে- 'নমস্কারঃ স্মৃতো যজ্ঞঃ সর্বযজ্ঞেষু চোত্তমঃ। নমস্কারেণ চৈকেন নরঃ পুতো হরিং ব্রজেৎ। ' অর্থাৎ নমস্কার সকল যজ্ঞের মধ্যে প্রধান। একমাত্র নমস্কার দ্বারাই মানব বিশুদ্ধ হয়ে হরিকে লাভ করতে পারে। তাই বলা যায়, শিষ্টাচারের অঙ্গরূপে প্রণাম বা নমস্কারের আধ্যাত্মিক ও সামাজিক তাৎপর্য অপরিসীম। আলোচনা শেষে বলা যায়, ব্যাবহারিক দিক থেকে ধর্মীয় ও সামাজিক জীবনে প্রণামের গুরুত্ব অনস্বীকার্য।"
        }
      ]
    },
    {
      "number": "9",
      "uddipok": "পরেশ বাবু একজন সজ্জন ব্যক্তি। তিনি সর্বদাই সবার সুখে-দুঃখে পাশে দাঁড়ান। তার প্রতি যে কেউ অন্যায়-অবিচার করুক না কেন তিনি সবাইকে মনে প্রাণে ভালোবাসার বন্ধনে আবদ্ধ করে রাখেন। সমাজের অনেক অধার্মিক ব্যক্তিকে ধর্মপথে ফিরিয়ে আনেন। অপরদিকে তার গ্রামের কমল বাবু ধর্ম প্রতিষ্ঠার জন্য দেশে বিদেশে ঘুরে বেড়ান। নিজের ওপর ও ঈশ্বরের প্রতি প্রবল বিশ্বাস রেখেই তিনি যেকোনো কাজে ঝাঁপিয়ে পড়েন।",
      "tag": "DIN.B 24",
      "sub_questions": [
        {
          "label": "ক",
          "question": "অবতার কাকে বলে?",
          "explanation": "ভগবান যখন বিভিন্ন রূপে পৃথিবীতে অবতরণ করেন তখন তাকে অবতার বলে।"
        },
        {
          "label": "খ",
          "question": "বিজয়কৃষ্ণ কেন ব্রাহ্মধর্ম গ্রহণ করেন? ব্যাখ্যা করো।",
          "explanation": "মহর্ষি দেবেন্দ্রনাথ ঠাকুর ও কেশব চন্দ্রের বক্তৃতা শুনে শ্রীবিজয়কৃষ্ণ ব্রাহ্মধর্ম গ্রহণ করেন'। বিজয়কৃষ্ণ ছিলেন মুক্তমনা মানুষ। তিনি মনে করতেন পৈতা জাতিভেদের চিহ্ন। তাই তিনি পৈতা ত্যাগ করেন। এই সময় ব্রাহ্মসমাজের সাথে তার যোগাযোগ ঘটে। মহর্ষি দেবেন্দ্রনাথ ঠাকুর ও কেশব চন্দ্রের বক্তৃতা শুনে তাঁর মনে পরিবর্তন আসে। ফলে তিনি ব্রাহ্মধর্মের প্রতি অনুরক্ত হন এবং ব্রাহ্মধর্ম গ্রহণ করেন।"
        },
        {
          "label": "গ",
          "question": "উদ্দীপকে পরেশ বাবুর মধ্যে পাঠ্যবইয়ের কার মতাদর্শের সঙ্গে মিল রয়েছে? ব্যাখ্যা করো।",
          "explanation": "উদ্দীপকে পরেশ বাবুর মধ্যে পাঠ্যবইয়ের প্রভু নিত্যানন্দের মতাদর্শের মিল রয়েছে।- উদ্দীপকের পরেশ বাবু একজন সজ্জন ব্যক্তি। তিনি সর্বদাই সবার সুখে- দুঃখে পাশে দাঁড়ান। যতই তার প্রতি কেউ অন্যায়-অবিচার করুক না কেন তিনি সবাইকে মনে প্রাণে ভালোবাসার বন্ধনে আবদ্ধ করে রাখেন। সমাজের অনেক অধার্মিক মানুষকে তিনি ধর্মপথে ফিরিয়ে আনতে সক্ষম হন। তার এরূপ কর্মকান্ড প্রভু নিত্যানন্দের কর্মকাণ্ডের সাথে সাদৃশ্যপূর্ণ। প্রভু নিত্যানন্দ বিদ্বান, মূর্খ, ব্রাহ্মণ, চণ্ডাল, ধনী-দরিদ্র সকলের মধ্যে 'হরিভক্তি ও প্রেমধর্ম বিতরণের মাধ্যমে সকলকে কাছে টেনে নেন। তিনি জীবোদ্ধারে আবির্ভূত হন। সকলকে এক কৃষ্ণনামে আবদ্ধ করেন। 'নবদ্বীপে অত্যাচারী 'নগর কোতোয়াল দুই ভাই জগাই-মাধাই তাঁর প্রচারণায় বাধা দিয়ে ক্ষান্ত হলো না। তারা তাকে আঘাত করে রক্তান্ত করল। তবুও তিনি তাদের ক্ষমা করে প্রেমধর্মের দিকে আহ্বান জানালেন। একসময় তারা নিত্যানন্দের প্রেমধর্মের ডাকে সাড়া দিল। নিত্যানন্দও তাদের ভালোবাসায় বরণ করে নিলেন। এভাবে 'প্রভু নিত্যানন্দ প্রেমভক্তি ও কৃষ্ণনাম প্রচারের মাধ্যমে গৌড় ও নবদ্বীপের অসংখ্য অধার্মিক মানুষকে ধর্মপথে ফিরিয়ে আনতে সক্ষম হয়েছিলেন। তাই বলা যায়, উদ্দীপকের পরেশ বাবুর চারিত্রিক বৈশিষ্ট্যের মধ্যে পাঠ্যপুস্তকের প্রভু নিত্যানন্দের মতাদর্শের মিল রয়েছে।"
        },
        {
          "label": "ঘ",
          "question": "\"কমল বাবুর অনুসৃত পথের মাধ্যমে ধর্মীয় চেতনাকে এগিয়ে নিয়ে যাওয়া সম্ভব।”- পাঠ্যপুস্তকের আলোকে বক্তব্যটি মূল্যায়ন করো।",
          "explanation": "'কমল বাবুর অনুসৃত পথের মাধ্যমে ধর্মীয় চেতনাকে এগিয়ে নিয়ে যাওয়া সম্ভব'- পাঠ্যপুস্তকের আলোকে বক্তব্যটি যথার্থ। উদ্দীপকের কমল বাবু ধর্ম প্রতিষ্ঠার জন্য দেশ-বিদেশে ঘুরে বেড়ান। নিজের ওপর ও ঈশ্বরের প্রতি প্রবল বিশ্বাস রেখেই তিনি যেকোনো কাজে ঝাঁপিয়ে পড়েন। কমল বাবুর এরূপ কর্মকান্ডের সঙ্গে পাঠ্যপুস্তকের স্বামী বিবেকানন্দের ধর্মীয় চেতনার মিল রয়েছে। স্বামী বিবেকানন্দ ১৮৬৩ খ্রিষ্টাব্দের ১২ জানুয়ারি কোলকাতায় জন্মগ্রহণ করেন। ১৮৯৩ খ্রিষ্টাব্দে বিবেকানন্দ আমেরিকার শিকাগো শহরে অনুষ্ঠিত বিশ্বধর্ম সম্মেলনে বক্তৃতা দিয়ে বিশ্বমঞ্চে সনাতন ধর্মকে নতুনভাবে পরিচয় করিয়ে দেন। তিনি তাঁর মতাদর্শ প্রচারের জন্য নিউইয়র্কে 'বেদান্ত সমিতি' প্রতিষ্ঠা করেন। এরপর তিনি যান ইউরোপের ইংল্যান্ড, ফ্রান্স, ইতালি প্রভৃতি দেশে, একের পর এক বক্তৃতা দিয়ে ব্রহ্মজ্ঞানে জীবসেবা তত্ত্ব প্রচার করেন। তিনি বলতেন, আত্মবিশ্বাস ও ঈশ্বরে বিশ্বাস-এ দুটি জিনিসই উন্নতি লাভের একমাত্র উপায়। তিনি সত্যকেই সকল ধর্মের ভিত্তি বলে মনে করতেন। তাঁর কাছে কোনো জাতিভেদ ছিল না। তিনি কুসংস্কার পরিত্যাগ করে বিভেদ ভুলে সবাইকে এক হওয়ার আহ্বান জানান। আলোচনা শেষে বলা যায়, উদ্দীপকের কমল বাবু তথা স্বামী বিবেকানন্দের অনুসৃত পথের মাধ্যমে ধর্মীয় চেতনাকে এগিয়ে নিয়ে যাওয়া সম্ভব বলে আমি মনে করি।"
        }
      ]
    },
    {
      "number": "10",
      "uddipok": "জ্ঞানানন্দ ও জনি দুইজন প্রতিবেশী। জ্ঞানানন্দ সমাজের একজন সম্মানিত ও ধর্মপ্রাণ ব্যক্তি। তাকে এলাকার সবাই পছন্দ করেন। কারণ, তিনি অত্যন্ত সহনশীল এবং তার চোখে সবাই সমান। তিনি মনে করেন, সবারই। সমান অধিকার রয়েছে। জাতি ধর্ম-বর্ণ বিষয়গুলো তিনি পার্থক্য করেন না। কিন্তু জনি অসৎ প্রকৃতির ও লোভী। তিনি সবসময় অন্যায় কাজে জড়িত থাকেন। এজন্য অন্যায়ের শাস্তিস্বরূপ তাকে অনেকবার কারদণ্ড ভোগ করতে হয়েছে। কারাবাস করেও সে সংশোধন হয়নি।",
      "tag": "DIN.B 24",
      "sub_questions": [
        {
          "label": "ক",
          "question": "স্মৃতিশাস্ত্র কাকে বলে?",
          "explanation": "বেদের পরে কর্তব্য বা অকর্তব্য, ধর্ম বা অধর্ম নির্ণয়ের জন্য রচিত গ্রন্থাবলিকে স্মৃতিশাস্ত্র বলে।"
        },
        {
          "label": "খ",
          "question": "বিচারের মানদণ্ড কী? ব্যাখ্যা করো।",
          "explanation": "নৈতিক মূল্যবোধ হচ্ছে মানুষের বিচারের মানদণ্ড। অনেক সময় নিজের বিবেককে প্রশ্ন করে জানতে হয় যে, কোন কাজটি করলে ধর্ম হয় আর না করলে অধর্ম হয়। নৈতিক মূল্যবোধের বিচারে যা ভালো কাজ তা ধর্মসম্মত ও সঠিক এবং যা ভালো কাজ নয় তা করলে অধর্ম হয় এবং তা সঠিক নয়। সুতরাং দেখা যাচ্ছে নৈতিক মূল্যবোধের সাথে ধর্মপথের ঘনিষ্ঠ সম্পর্ক রয়েছে। নৈতিক মূল্যবোধ হচ্ছে বিচারের মানদণ্ড। আর ধর্ম হচ্ছে সেই বিচারের সিদ্ধান্ত বা ফল।"
        },
        {
          "label": "গ",
          "question": "জ্ঞানানন্দের চরিত্রে কোন দিকটি লক্ষ করা যায়? পাঠ্যপুস্তকের আলোকে ব্যাখ্যা করো।",
          "explanation": "জ্ঞানানন্দের চরিত্রে ধার্মিকের স্বরূপের দিকটি লক্ষ করা যায়। ধর্মের দশটি বাহ্য লক্ষণ যার মধ্যে প্রকাশ পায় তিনিই ধার্মিক। ধার্মিক ব্যক্তি ধর্মের দশটি বাহ্য লক্ষণকে নিজের জীবন চলার পথে অনুসরণ করেন। তিনি বেদ, স্মৃতি, সদাচার ও বিবেকের আহ্বানকে প্রামাণ্য বলে মনে করেন। ধার্মিক ব্যক্তি ধীশক্তিসম্পন্ন হন। তার প্রজ্ঞা তাকে মহান করে তোলে। দান ও দয়া তার দুটি প্রধান নৈতিক গুণ। তাঁর কাছে কোনো বর্ণভেদ নেই। ধর্ম-বর্ণ নির্বিশেষে সকলকে তিনি সমান বিবেচনা করেন। তিনি নিজের ইন্দ্রিয়গুলোকে ধর্মপালনের মাধ্যমে সংযত রাখেন। তিনি ত্যাগের দ্বারা ভোগ করেন। তিনি যোগযুক্ত হয়ে জগতের হিতসাধনে আত্মনিবেদন করেন। ধার্মিক ব্যক্তি ধর্মপথ অনুসরণ করে আদর্শ জীবন- যাপন করেন। উদ্দীপকে জ্ঞানানন্দ সমাজের একজন সম্মানিত ও ধর্মপ্রাণ ব্যক্তি। তাকে এলাকার সবাই পছন্দ করেন। কারণ, তিনি অত্যন্ত সহনশীল এবং তার চোখে সবাই সমান। জাতি ধর্ম-বর্ণ বিষয়গুলো তিনি পার্থক্য করেন না। তাঁর এ দৃষ্টিভঙ্গি একজন ধার্মিকের অন্যতম বৈশিষ্ট্য।"
        },
        {
          "label": "ঘ",
          "question": "জনির পরিণতি পাঠ্যপুস্তকের আলোকে বিশ্লেষণ করো।",
          "explanation": "একজন অধার্মিক হিসেবে জনির পরিণতি হলো নরকযন্ত্রণা। অধার্মিক সবসময় অতৃপ্ত থাকে বলে সর্বদাই বিষণ্ণতায় ভোগে থাকে। কাম তাকে তাড়িত করে, ক্রোধ তাকে উত্তেজিত করে, লোভ তাকে আকর্ষণ করে তার অধঃপতন ঘটায়। ধর্মশাস্ত্র অনুসারে কু-কর্ম থেকে পাপ অর্জিত হয়। পাপী নরকযন্ত্রণা ভোগ করেন। নরকযন্ত্রণা ভোগের পর আবার তাঁকে পৃথিবীতে মানবেতর প্রাণীরূপে জন্মগ্রহণ করতে হয়। জন্ম-নরকযন্ত্রণা- মৃত্যুর চক্রে তিনি কেবল আবর্তিত হতে থাকেন। তবে অধর্মের পথ পরিহার করে ধর্মপথে চললে পাপী পরিশুদ্ধ হয়ে মুক্তিলাভ করতে পারে। উদ্দীপকের জনি অসৎ প্রকৃতির ও লোভী। তিনি সবসময় অন্যায় কাজে জড়িত থাকেন। এজন্য অন্যায়ের শাস্তিস্বরূপ তাকে অনেকবার কারাদণ্ড ভোগ করতে হয়েছে। কারাবাস করেও সে সংশোধন হয়নি। তার চরিত্রের এ বৈশিষ্ট্যগুলো থেকে প্রমাণিত হয় যে, জনি একজন অধার্মিক ব্যক্তি। তাই তার পরিণতি অত্যন্ত ভয়াবহ। আলোচনা শেষে বলা যায়, জনি অধার্মিক হওয়ায় তার শেষ পরিণতি হলো জন্ম-নরকযন্ত্রণা-মৃত্যুর চক্রে আবর্তন। তাই তার উচিত সকল প্রকার অধর্মের পথ পরিহার করে ধর্মের পথে প্রত্যাবর্তন করা।"
        }
      ]
    },
    {
      "number": "1",
      "uddipok": "দৃশ্যকল্প-১: রিমঝিম একজন শিক্ষিত তরুণী। সে তার বাবা-মায়ের পছন্দ অনুসারে পরিমল বাবুর একমাত্র সুশিক্ষিত চাকরিজীবী, ছেলেকে বিয়ে করতে সম্মত হয়। বিয়ের এক সপ্তাহ আগে পরিমল বাবু রিমঝিমের বাবার কাছে বড় অঙ্কের টাকা দাবি করলে রিমঝিম প্রতিবাদ জানিয়ে সে বিয়ে ভেঙে দেয়। দৃশ্যকল্প-২:",
      "tag": "DIN.B 24",
      "sub_questions": [
        {
          "label": "ক",
          "question": "সংস্কার কাকে বলে?",
          "explanation": "ঐতিহ্য অনুসরণ করে হিন্দুদের সমগ্র জীবনে যে-সকল মাঙ্গলিক অনুষ্ঠান করা হয় সেগুলোকে সংস্কার বলা হয়।"
        },
        {
          "label": "খ",
          "question": "বিয়ের পরদিন কোন অনুষ্ঠান পালিত হয়? ব্যাখ্যা করো।",
          "explanation": "বিয়ের পরদিন বাসি বিয়ে অনুষ্ঠানটি পালিত হয়। বাসি বিয়ে হলো বিবাহের পরদিন আচরণীয় অনুষ্ঠান। বিবাহ অনুষ্ঠানের অন্যান্য পর্বের মধ্যে বাসি বিয়ে অন্যতম। এদিন বর-কনেকে একসাথে বসিয়ে স্নান করানো হয়। আমাদের দেশে অনেক স্থানে বাসি বিয়ের দিন অর্থাৎ বিয়ের পরদিন সিঁদুর পরানোর অনুষ্ঠান হয়।"
        },
        {
          "label": "গ",
          "question": "দৃশ্যকল্প-১ এ বর্ণিত ঘটনাটির কারণ পাঠ্যপুস্তকের আলোকে ব্যাখ্যা করো।",
          "explanation": "দৃশ্যকল্প-১ এ পণপ্রথা বিষয়টি বর্ণিত হয়েছে।` পণপ্রথা বা যৌতুক প্রথা একটি ঘৃণ্য সামাজিক ব্যাধি। কন্যাকে পাত্রস্থ করার সময় বরপক্ষকে যদি নগদ অর্থ-সম্পদ প্রভৃতি দিতে হয় তাহলে তাকে পণ বলে। পণ গ্রহণ এবং প্রদান দুটোই সমান অপরাধ। এর মূলে রয়েছে অশিক্ষা, নারী শিক্ষার ও সচেতনতার অভাব, পিতৃতান্ত্রিক ও পুরুষ- নিয়ন্ত্রিত সমাজ ব্যবস্থা। বর্তমান সমাজ ব্যবস্থায় এই পণপ্রথা নিন্দনীয় এবং রাষ্ট্রীয়ভাবে নিষিদ্ধ। তাই এ সমস্ত জঘন্য অপরাধমূলক কাজকর্ম থেকে সমাজকে রক্ষা করার জন্য আমরা এগিয়ে আসব। উদ্দীপকে দৃশ্যকল্প-১ এ রিমঝিম একজন শিক্ষিত তরুণী। সে তার বাবা- মায়ের পছন্দ অনুসারে পরিমল বাবুর ছেলেকে বিয়ে করতে সম্মত হয়। কিন্তু বিয়ের এক সপ্তাহ আগে পরিমল বাবু রিমঝিমের বাবার কাছে বড় অংকের টাকা দাবি করলে রিমঝিম প্রতিবাদ জানিয়ে সে বিয়ে ভেঙে দেয়। বিয়ের আগে বড় অংকের টাকা দাবি ঘৃণ্য মানসিকতার সামিল। তাই বলা যায়, উদ্দীপকে ইঙ্গিতকৃত পণপ্রথা পরিত্যাজ্য।"
        },
        {
          "label": "ঘ",
          "question": "পারিবারিক ও সামাজিক জীবনে দৃশ্যকল্প-২ এর গুরুত্ব বিশ্লেষণ করো।",
          "explanation": "পারিবারিক ও সামাজিক জীবনে দৃশ্যকল্প-২ তথা আদ্যশ্রাদ্ধের গুরুত্ব অপরিসীম। আদ্যশ্রাদ্ধ হচ্ছে মৃত ব্যক্তির প্রতি শ্রদ্ধা দেখানোর অনুষ্ঠান। এর পূর্ণ নাম আদ্য একোদ্দিষ্ট শ্রাদ্ধ। মৃতের পারলৌকিক কল্যাণের উদ্দেশ্যে এই অনুষ্ঠান করা হয়। সাধারণত শ্রদ্ধার সাথে দান করা হয়। এ জন্যই এই অনুষ্ঠানকে শ্রাদ্ধ বলা হয়। শ্রাদ্ধানুষ্ঠানে অংশগ্রহণের মাধ্যমে পাড়া-প্রতিবেশী, আত্মীয়- স্বজন মৃত ব্যক্তির আত্মার প্রতি শ্রদ্ধা প্রদর্শন করে তার পরিবার ও জ্ঞাতিবর্গের দুঃখের সাথে একাত্ম হন। এতে করে তাদের পারিবারিক ও সামাজিক বন্ধন আরও দৃঢ় হয়। সকলেই সমব্যথী হয়। পাশাপাশি আত্মীয়-স্বজনের একটি মিলনমেলাও তৈরি হয়। একজনের প্রতি আরেক জনের শ্রদ্ধা ও ভালোবাসা বেড়ে যায়। ভবিষ্যৎ প্রজন্মের মধ্যে সামাজিকতার বীজ অঙ্কুরিত হয়। উদ্দীপকের দৃশ্যকল্প-২ এ আদ্যশ্রাদ্ধে উপবিষ্ট কয়েকজন ব্যক্তির একটি চিত্র দেখানো হয়েছে। আদ্যশ্রাদ্ধে আত্মীয়-স্বজন, বন্ধু-বান্ধবের আগমনের ফলে তাদের মধ্যকার বন্ধন মজবুত হয় এবং তা সামাজিকতাকে রক্ষা করে। তাই আদ্যশ্রাদ্ধের পারিবারিক ও সামাজিক গুরুত্ব অনেক বেশি। আলোচনা শেষে বলা যায়, আদ্যশ্রাদ্ধের ধর্মীয় গুরুত্বের পাশাপাশি পারিবারিক ও সামাজিক দিক থেকেও যথেষ্ট গুরুত্ব রয়েছে।"
        }
      ]
    }
  ]
}