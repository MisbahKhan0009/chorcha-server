{
  "title": "ক্যান্ট. পাবলিক স্কুল এন্ড কলেজ, ময়মনসিংহ ২০২৪",
  "subtitle": "হিন্দু ধর্ম ও নৈতিক শিক্ষা (11)",
  "questions": [
    {
      "number": "1",
      "uddipok": "অসীম আজ কয়েকদিন ধরে অসুস্থ। ডাক্তার কবিরাজ কত কী দেখানো হয়েছে। অনেক ঔষধ-পথ্য সেবন করেছে। কিন্তু অসীমের কোনো উন্নতি নেই। বাবা-মা দুজনেই খুব চিন্তিত। অসীমের মা অসীমের আরোগ্য লাভের জন্য বিশেষভাবে একজন দেবীর পূজা করছেন কয়েকদিন ধরে। তার বিশ্বাস দেবীই পারবেন তার ছেলেকে পুরোপুরি সুস্থ করে দিতে। অসীমের বোন পড়াশোনায় খুব ভালো। সেও একজন দেবীর নিত্য পূজা করে।",
      "tag": "MCPC 24",
      "sub_questions": [
        {
          "label": "ক",
          "question": "ভগবান শ্রীবিষ্ণু কে?",
          "explanation": "ভগবান শ্রীবিষ্ণু হলেন সৃষ্টির স্থিতি ও প্রতিপালনের দেবতা।"
        },
        {
          "label": "খ",
          "question": "বিভিন্ন নামে বা রূপে ব্যক্ত হলেও দেবতারা এক ঈশ্বরের ভিন্ন ভিন্ন প্রকাশ- ব্যাখ্যা করো।",
          "explanation": "বিভিন্ন দেবতা সর্বশক্তিমান ঈশ্বরের বিভিন্ন রূপ বা প্রকাশ। তাঁরা ঈশ্বরের এক বা একাধিক গুণ বা শক্তি ধারণ করে আছেন। যেমন ব্রহ্মা সৃষ্টির দেবতা, বিষ্ণু সৃষ্টির প্রতিপালন করেন এবং শিব ধ্বংস করেন। তাঁরা সবাই একই পরমাত্মার ভিন্ন ভিন্ন দিক। তাঁরা বিভিন্ন নামে ও রূপে পূজিত হন। সৃষ্টির সকল দেবতা একই চূড়ান্ত শক্তির বিভিন্ন প্রকাশ।"
        },
        {
          "label": "গ",
          "question": "অসীমের মা কোন দেবীর পূজা করেছেন?",
          "explanation": "অসীমের মা শীতলা দেবীর পূজা করেছেন। শীতলা লৌকিক দেবী। শীতলা পুরাণে গৃহীত হয়ে পৌরাণিক দেবীতে পরিণত হয়েছেন। দেবী শীতলাকে স্বাস্থ্যবিধি পালন বা পরিষ্কার- পরিচ্ছন্নতার দেবী বলা হয়। কখনো কখনো তিনি নিমের পাতা বহন করে থাকেন। এ দেবী বসন্ত রোগের জ্বালা নিবারণ করে শীতল করেন বলে শীতলা নামে পরিচিত হয়েছেন। বসন্ত ও চর্মরোগ থেকে পরিত্রাণের উদ্দেশ্যে শীতলা পূজা করা হয়। উদ্দীপকে বলা হয়েছে, অসীম কয়েকদিন ধরে অসুস্থ থাকায় বাবা-মা দুজনেই খুব চিন্তিত থাকেন। অসীমের মা তার আরোগ্য লাভের জন্য বিশেষভাবে একজন দেবীর পূজা করেছেন যা শীতলা দেবীর সাথে সাদৃশ্যপূর্ণ। কেননা শীতলা দেবী সাধারণত রোগ প্রতিরোধ ও নিরাময়ের ক্ষেত্রে পূজিত হন।"
        },
        {
          "label": "ঘ",
          "question": "অসীমের মা ও বোনের অভীষ্ট দেবীদ্বয়ের শক্তির পার্থক্য আলোচনা করো।",
          "explanation": "অসীমের মা এবং বোন উভয়ই যথাক্রমে শীতলা ও সরস্বতী দেবীর পূজা করেন। তবে তাদের উদ্দেশ্য ও অভীষ্ট দেবীদ্বয়ের শক্তি ভিন্ন ভিন্ন। অসীমের মা শীতলা দেবীর পূজা করেছেন। শীতলা লৌকিক দেবী। দেবী শীতলাকে ঠাকুরানি জাগরণী, করুণাময়ী, দয়াময়ী প্রভৃতি নামে অভিহিত করা হয়। গর্দভ তাঁর বাহন। বসন্ত ও চর্মরোগ থেকে পরিত্রাণের উদ্দেশ্যে শীতলা পূজা করা হয়। দেবী শীতলার দুই হাতে রয়েছে পূর্ণকুম্ভ ও সম্মার্জনী। সাধারণত শ্রাবণ মাসের শুক্লা সপ্তমী তিথিতে দেবী শীতলার পূজা করা হয়। দেবী শীতলাকে স্বাস্থ্যবিধি পালন বা পরিষ্কার-পরিচ্ছন্নতার দেবী বলা হয়। অন্যদিকে, অসীমের বোন সরস্বতী দেবীর নিত্য পূজা করেন। তিনি বিদ্যা, জ্ঞান, সংগীত এবং কলার দেবী। প্রতি বছর মাঘ মাসের শুক্ল পক্ষের পঞ্চমী তিথিতে পালিত হয় সরস্বতী পূজা। রাজ হাঁস তাঁর বাহন। দেবী সরস্বতী পূজিত হন শিক্ষার্থীদের মেধা ও জ্ঞান বৃদ্ধির জন্য। তিনি সৃষ্টিশীলতা, বুদ্ধিমত্তা এবং শিক্ষা প্রসারের প্রতীক। দেবী সরস্বতী শিক্ষার্থীদের * পড়াশোনায় মনোনিবেশ করার জন্য এবং জ্ঞানের আলোকিত পথ প্রদর্শনের জন্য পূজিত হন। অসীমের বোন এই দেবীর পূজার মাধ্যমে শিক্ষা, জ্ঞান এবং সাফল্য লাভের আশা করেন। আলোচনা শেষে বলা যায়, শীতলা দেবীর পূজার মাধ্যমে শারীরিক কল্যাণ এবং সুস্থতার আশা করা হয়। অন্যদিকে সরস্বতী দেবীর পূজার মাধ্যমে আমরা বিদ্যাশক্তি অর্জন করতে পারি।"
        }
      ]
    },
    {
      "number": "2",
      "uddipok": "প্রতি বছর কার্তিক মাসের শুক্লা দ্বিতীয়া তিথিতে বোন কনক উপবাস থেকে তার ভাই সৌবর্ণের কপালে ফোঁটা দিয়ে দীর্ঘায়ু কামনা করে। তার বিশ্বাস, সৌবর্ণ এতে সকল বিপদ-আপদ থেকে পরিত্রাণ পাবে।",
      "tag": "MCPC 24",
      "sub_questions": [
        {
          "label": "ক",
          "question": "বাংলা মাসের শেষ দিনকে কী বলা হয়?",
          "explanation": "বাংলা মাসের শেষ দিনকে বলা হয় সংক্রান্তি।"
        },
        {
          "label": "খ",
          "question": "ধর্মাচার বলতে কী বোঝায়?",
          "explanation": "যে সমস্ত আচার-আচরণ আমাদের জীবনকে সুন্দর ও কল্যাণময় করে তা ধর্মাচার নামে স্বীকৃত। এসব ধর্মাচারে মাঙ্গলিক কর্মের নির্দেশ আছে। ধর্মাচার মানুষকে নম্র, ভদ্র ও বিনয়ী করে। এসব আচরণ ধর্মীয় বিধি-বিধান দ্বারা অনুমোদিত।"
        },
        {
          "label": "গ",
          "question": "কনক কীভাবে ধর্মাচারটি উদ্যাপন করেছে? তোমার পঠিত বিষয়বস্তুর আলোকে ব্যাখ্যা কর।",
          "explanation": "নিম্নের অনুরুপঃ অনন্যা ভ্রাতৃদ্বিতীয়া বা ভাইফোঁটা ধর্মাচারটি শাস্ত্র বর্ণিত রীতি অনুযায়ী উদযাপন করবে। কার্তিক মাসের শুক্লা পক্ষের দ্বিতীয়া তিথিতে ভ্রাতৃদ্বিতীয়া পালন করা হয়। এটি খুব পবিত্র দিন। ভাইকে যাতে কোনো বিপদ-আপদ স্পর্শ করতে না পারে সেজন্য বোনরা এদিন উপবাস থেকে ভাইয়ের কপালে ফোঁটা দেয়। বাঁ হাতের কড়ে অথবা অনামিকা আঙুল দিয়ে চন্দনের কিংবা ঘি, কাজল বা দধির ফোঁটা দিয়ে ভাইয়ের দীর্ঘায়ু কামনা করে বলা হয়-'ভাইয়ের কপালে দিলাম ফোঁটা, যমের দুয়ারে পড়ল কাঁটা।' এরপর ভাইকে ফল, মিষ্টি, পায়েস, লুচি, প্রভৃতি উপাদেয় খাদ্য, পরিবেশন করা হয়। এভাবেই ভ্রাতৃদ্বিতীয়া বা ভাইফোঁটা ধর্মাচারটি উদযাপন করা হয়।"
        },
        {
          "label": "ঘ",
          "question": "পারিবারিক ও ধর্মীয় জীবনে কনকের পালনকৃত ধর্মাচারটির প্রভাব বিশ্লেষণ কর।",
          "explanation": "কনকের পালন করা ধর্মানুষ্ঠানটি তথা ভ্রাতৃদ্বিতীয়া পারিবারিক ও ধর্মীয় জীবনে ইতিবাচক প্রভাব ফেলে। কনক পালন করেছে ভ্রাতৃদ্বিতীয়া। এটি পালন করতে হয় কার্তিক মাসের শুক্ল পক্ষের দ্বিতীয়া তিথিতে। এটি পবিত্র একটি দিন। এ অনুষ্ঠানে বোনেরা একান্তভাবে ভাইদের দীর্ঘায়ু কামনা করে। ভাইয়ের এই কল্যাণ কামনা পারিবারিক বন্ধনকে সুদৃঢ় করে। ভাইয়ের প্রতি বোনের মনে যে মমতা ও কল্যাণ কামনা থাকে, তা এই অনুষ্ঠানটির মাধ্যমে প্রকাশিত হয়। ধর্মীয় দিক থেকেও উদ্দীপকে বর্ণিত উৎসব বা অনুষ্ঠানটি বিশেষ গুরুত্ব বহন করে। একের প্রতি অন্যের ভালোবাসা এবং একে অন্যের কল্যাণ কামনা করা ধর্মের মূল বিষয়। পারস্পরিক শ্রদ্ধা, ভালোবাসা আর কল্যাণ কামনা হলো ধর্মীয় অনুভূতির প্রকৃত প্রকাশ। কনক তার ভাইয়ের দীর্ঘায়ু কামনা করে এই উৎসবটি পালন করার মাধ্যমে ধর্মীয় অনুভূতিরও প্রকাশ ঘটেছে। সুতরাং বলা যায়, \"পারিবারিক ও ধর্মীয় জীবনে কনকের পালনকৃত ভ্রাতৃদ্বিতীয়া ধর্মাচারটি গুরুত্বপূর্ণ প্রভাব ফেলে।\""
        }
      ]
    },
    {
      "number": "3",
      "uddipok": "সৎ মায়ের ষড়যন্ত্রের শিকার হয়ে বিজয় ঘোষ বাবার সহায় সম্পত্তির প্রতি সকল প্রকার লোভ-লালসা, অধিকার তুচ্ছ করে পিতার নির্দেশ পালন করেন। তিনি সম্পত্তির অধিকার ত্যাগ করে গৃহহীন হয়ে দেশান্তরিত হন। কিন্তু তার এ ত্যাগের সাথী হন ছোট ভাই এবং স্ত্রী। তারা বিজয়ের সঙ্গী হয়ে সব সময় তাকে ছায়ার মতো ঘিরে রাখেন।",
      "tag": "MCPC 24",
      "sub_questions": [
        {
          "label": "ক",
          "question": "রামায়ণের রচয়িতা কে?",
          "explanation": "রামায়ণের রচয়িতা আদি কবি বাল্মিকী মুনি।"
        },
        {
          "label": "খ",
          "question": "রামায়ণে কোন ধরনের কাহিনী বিবৃত হয়েছে? ব্যাখ্যা করো।",
          "explanation": "রামায়ণে পিতার প্রতি পুত্রের কর্তব্য, ভ্রাতৃপ্রেম, দেশপ্রেম, প্রজাপ্রীতি ও আনুগত্য প্রকাশের কাহিনী বিবৃত হয়েছে। এই ধর্মগ্রন্থে পিতা দশরথের প্রতি পুত্র রামের কর্তব্য, ভাই লক্ষ্মণের রামের প্রতি ভ্রাতৃপ্রেম, রামের প্রতি সীতার পতিপ্রেমের পরাকাষ্ঠা, রামের দেশপ্রেমে নিষ্ঠা ও প্রজার প্রতি রাজা হিসেবে কর্তব্য, জ্যেষ্ঠভ্রাতা রামের প্রতি ভরতের কর্তব্য ও আনুগত্য প্রকাশ পেয়েছে। এছাড়াও আদর্শ রাজার গুণাবলি, ধর্মের জয় ও অধর্মের পরাজয় এবং মূল্যবোধ ও নৈতিকতা গঠনের শিক্ষামূলক নানা কাহিনি বিবৃত হয়েছে ।"
        },
        {
          "label": "গ",
          "question": "উদ্দীপকের ঘটনাটি তোমার পাঠ্যবইয়ের সংযোজিত কোন গ্রন্থের ঘটনাকে প্রতিফলিত করে? ব্যাখ্যা করো।",
          "explanation": "প্রদীপ বাবুর কর্মকাণ্ডের সাথে রামায়ণের আদর্শ রাজা শ্রীরামচন্দ্রের চরিত্রের মিল রয়েছে। রামায়ণ অন্যতম প্রাচীন ধর্মগ্রন্থ। এ ধর্মগ্রন্থের মূল চরিত্র হলো শ্রীরামচন্দ্র। পিতৃসত্য বা পিতার দেওয়া প্রতিশ্রুতি পালনে তিনি ১৪ বছরের জন্য বনবাসে গমন করেন। তিনি ছিলেন আদর্শ রাজা। তাঁর রাজত্বে কেউ যেন কখনো কোনো দুঃখ ভোগ না করে এ ব্যাপারে তিনি সর্বদা সচেষ্ট ছিলেন। তিনি তাঁর স্ত্রী সীতাকে ভালোবাসতেন। পাশাপাশি নিজ কর্তব্যবোধ সম্পর্কেও সচেতন ছিলেন। প্রজাদের মনোরঞ্জনের জন্য তিনি স্ত্রী সীতাকে ত্যাগ করতেও দ্বিধা করেননি। এভাবে তার চরিত্রে রাজার কর্তব্য সম্বন্ধে সুস্পষ্ট ধারণা প্রকাশ পায়। রামের রাজত্ব সম্পর্কে প্রবাদ আছে যে, রামের মতো রাজা কখনো ছিল না এবং ভবিষ্যতেও হবে না। রামের সৎ গুণের অনুরূপ দৃষ্টান্ত উদ্দীপকের প্রদীপ বাবুর কর্মকাণ্ডেও লক্ষ করা যায়। কারণ তিনি সংগঠনের সভাপতির দায়িত্ব পালনের পাশাপাশি নিজ পরিবারকেও ভালোবাসেন। এমনকি তিনি কোনো কাজের প্রতিশ্রুতি দিলে তা রক্ষা করার জন্য আপ্রাণ চেষ্টা করেন। এরূপ ধর্মাচরণের কারণে বলা যায়, প্রদীপ বাবুর কর্মকাণ্ডের সাথে পাঠ্যপুস্তকের রাম চরিত্রের মিল"
        },
        {
          "label": "ঘ",
          "question": "উদ্দীপকের ঘটনা এবং পাঠ্যবইয়ের উক্ত ঘটনার শিক্ষার তুলনামূলক চিত্র উপস্থাপন করো।",
          "explanation": "উদ্দীপকের রহিত পিতার আদেশ পালনের জন্য পাঠ্যপুস্তকের 'মূল্যবোধ ও নৈতিকতা' গঠনে রামায়ণের কাহিনি বর্ণিত হয়েছে। রামায়ণে বর্ণিত রাজা দশরথের সত্যরক্ষা করতে রামের রাজত্ব ত্যাগ ও চৌদ্দ বৎসরের জন্য বনবাসে যাওয়ার বিষয়টিতে পিতার প্রতি পুত্রের কর্তব্যবোধের দিকটি প্রকাশ পেয়েছে। পাশাপাশি রামের সাথে সীতা ও লক্ষ্মণের বনবাসে যাওয়া পতিপ্রেমের পরাকাষ্ঠা ও ভ্রাতৃপ্রেমের জ্বলন্ত উদাহরণ। এমনকি ভরত নিজে রাজা না হয়ে রামের পাদুকা সিংহাসনে রেখে রাজ্য পরিচালনার বিষয়টিও ধর্মবোধ ও ভ্রাতৃপ্রেমের প্রকাশ। এসব বিষয় থেকে পিতার প্রতি পুত্রের কর্তব্যবোধ, ভ্রাতৃপ্রেম, পতিপ্রেমের পরাকাষ্ঠার শিক্ষা লাভ করা যায়। রামায়ণে বলা হয়েছে, রাম একজন আদর্শ রাজা। তাঁর রাজত্বে কেউ যেনো কোনো দুঃখ ভোগ না করে এ ব্যাপারে তিনি সর্বদা সচেতন ছিলেন। তিনি তাঁর স্ত্রী সীতাকে ভালোবাসতেন। কিন্তু প্রজাদের মনোরঞ্জনের জন্য তিনি সীতাকে ত্যাগ করতেও দ্বিধা করেননি। তাঁর এই দৃষ্টান্তের মাধ্যমে আমরা রাজার কর্তব্যবোধ সম্বন্ধে শিক্ষা লাভ করে থাকি। আলোচনা শেষে বলা যায়, রামায়ণ হিন্দুধর্মের একটি উল্লেখযোগ্য ধর্মগ্রন্থ। এখানে রামচন্দ্রের জন্ম থেকে মৃত্যু পর্যন্ত সমগ্র জীবন বর্ণিত আছে। এই কাহিনিতে রামচন্দ্রের ন্যায়পরায়ণতা, সততা, নিষ্ঠা, ত্যাগ, সংযম, ধর্মনিষ্ঠা, প্রজাপ্রীতি, গুরুভক্তি ইত্যাদি ফুটে উঠেছে। মূল্যবোধ ও নৈতিকতা গঠনে রামায়ণের এসব কাহিনির শিক্ষা অনুঘটক হিসেবে কাজ করে।"
        }
      ]
    },
    {
      "number": "4",
      "uddipok": "মিতালির মধ্যে নেতৃত্বের গুণাবলি দেখে শিক্ষক তাকে শ্রেণি নিয়ন্ত্রণের দায়িত্ব দেন। কিছু শিক্ষার্থী মিতালিকে সমর্থন জানালে তাদের সহযোগিতায় মিতালি যোগ্যতার সাথে সুষ্ঠুভাবে দায়িত্ব পালন করে। এতে শিক্ষক এবং অধিকাংশ শিক্ষার্থীই খুশি। কিন্তু প্রিতম ও কিছু শিক্ষার্থী এটা মেনে নিতে না পারায় তাদের মধ্যে বাক-বিতণ্ডা হয়। তারা মিতালিদের বিরুদ্ধে মিথ্যা অপবাদ ছড়ালে শিক্ষক মিতালিকে সরিয়ে প্রিতমকে দায়িত্ব দেন। কিন্তু পরে প্রকৃত ঘটনা জানতে পেরে মিতালিকে দায়িত্ব ফিরিয়ে দেন এবং অভিযোগকারীদের সংশোধিত হতে বলেন।",
      "tag": "MCPC 24",
      "sub_questions": [
        {
          "label": "ক",
          "question": "কে বাংলায় মহাভারত অনুবাদ করেন?",
          "explanation": "কাশীরাম দাস বাংলায় মহাভারত অনুবাদ করেন।"
        },
        {
          "label": "খ",
          "question": "মহাভারতে কুরু ও পান্ডবদের যুদ্ধ গুরুত্বপূর্ণ কেন? বুঝিয়ে লেখো।",
          "explanation": "ধর্মের জয় ও অধর্মের পরাজয়ের জন্য মহাভারতের কুরু ও পাণ্ডবদের যুদ্ধ গুরুত্বপূর্ণ ছিল। কৌরব ও পাণ্ডবদের যুদ্ধের কাহিনি এ মহাভারতের বিষয়বস্তু। কুরু ও পাণ্ডবদের যুদ্ধ সংঘটিত হয়েছিল কুরুক্ষেত্রে। এ যুদ্ধের ফলাফল থেকে ধর্মের শ্রেষ্ঠত্বের প্রমাণ মিলে। অর্থাৎ ধর্মাশ্রয়ী মানুষ শেষ পর্যন্ত জয় লাভ করবেই। এজন্যই পাণ্ডবদের যুদ্ধ গুরুত্বপূর্ণ"
        },
        {
          "label": "গ",
          "question": "অনুচ্ছেদে বর্ণিত প্রিতমের চরিত্রে তোমার পাঠ্যবইয়ের কার চরিত্রের প্রতিফলন ঘটেছে? ব্যাখ্যা করো।",
          "explanation": "অনুচ্ছেদে বর্ণিত প্রিতমের আচরণিক বৈশিষ্ট্যে আমার পঠিত মহাভারতের দুর্যোধনের চরিত্রের প্রতিফলন ঘটেছে। মহাভারত অন্যতম প্রাচীন ধর্মগ্রন্থ। কৃষ্ণদ্বৈপায়ন বেদব্যাস মহাভারত রচনা করেন। মূল মহাভারত সংস্কৃত ভাষায় রচিত। কাশীরাম দাস বাংলায় মহাভারত রচনা করেন। মহাভারতে দুর্যোধন চরিত্রটি ছিল চক্রান্তকারী চরিত্র। সে ক্ষমতার দ্বন্দ্ব আর কূটকৌশল অনুসরণ করত। তার সময় পাণ্ডবরা ছিল ক্ষমতার ন্যায্য দাবিদার। তাদেরকে সে অন্যায়ভাবে চক্রান্ত আর কূটকৌশলের মাধ্যমে ক্ষমতা থেকে বঞ্চিত করে। অনুচ্ছেদের প্রিতমের মাঝে তারই চরিত্র প্রকাশিত হয়েছে। মিতালির যোগ্যতা থাকলেও প্রিতম তার বিরুদ্ধে ষড়যন্ত্র করে তাকে তার অধিকার থেকে বঞ্চিত করে। তাই বলা যায়, প্রিতমের চরিত্রে দুর্যোধনের চরিত্রের প্রতিফলন ঘটেছে।"
        },
        {
          "label": "ঘ",
          "question": "অনুচ্ছেদের ঘটনায় বর্ণিত শিক্ষকের ভূমিকা তোমার পঠিত মহাভারতের বিষয়বস্তুর শিক্ষার আলোকে মূল্যায়ন করো।",
          "explanation": "অনুচ্ছেদের ঘটনায় বর্ণিত শিক্ষকের ভূমিকা মহাভারতের বিষয়বস্তুর পাণ্ডবগণের হৃতরাজ্য উদ্ধার করার সাথে মিলে যায়। উদ্দীপকে মিতালির মধ্যে নেতৃত্বের গুণাবলি দেখে শিক্ষক তাকে শ্রেণি নিয়ন্ত্রণের দায়িত্ব দেন। কিন্তু প্রিতম ও কিছু শিক্ষার্থী এটা মেনে নিতে না পেরে মিতালির বিরুদ্ধে মিথ্যা অপবাদ ছড়ালে শিক্ষক মিতালিকে সরিয়ে প্রিতমকে দায়িত্ব দেন। কিন্তু পরে প্রকৃত ঘটনা জানতে পেরে শিক্ষক মিতালীকে দায়িত্বে ফিরিয়ে দেন। শিক্ষকের এ ভূমিকায় পান্ডবদের হৃতরাজ্য পুনঃপ্রতিষ্ঠার বিষয়টিরই প্রতিফলন ঘটেছে। মহাভারতে ক্ষমতার দ্বন্দ্ব প্রকাশিত হয়েছে। যেখানে একদিকে ছিল পাণ্ডবদের সত্যিকারের ক্ষমতার দাবি আর অন্যদিকে ছিল চক্রান্তের মাধ্যমে ক্ষমতা থেকে সরিয়ে দেওয়ার জন্য প্রতারণা। ধর্ম আর অধর্মের লড়াইয়ে শেষ পর্যন্ত ধর্মাশ্রয়ীগণ জয় লাভ করেন। মহাভারতের কুরু- পাণ্ডবদের যুদ্ধে এই শিক্ষাই শেষ পর্যন্ত স্থির হয় যে, 'যথা-ধর্ম তথা- জয়'। এছাড়া রাজনীতি, কূটনীতি, রাষ্ট্র পরিচালনা অন্যায়ের প্রতিবিধান ইত্যাদিও মহাভারতের বিষয়বস্তুর অন্তর্ভুক্ত। পরিশেষে বলা যায় যে, অনুচ্ছেদের ঘটনায় শিক্ষকের ভূমিকার সাথে মহাভারতের বিষয়বস্তুর মিল রয়েছে। যেখানে মহাভারতে নৈতিকতার জয় দেখানো হয়েছে।"
        }
      ]
    },
    {
      "number": "5",
      "uddipok": "অন্তু ঢাকা বিশ্ববিদ্যালয় থেকে পাস করে বর্তমানে চাকরি করছে। জীবনমানের কাছে এক দুঃসহ যন্ত্রণা, অনেক দুঃখ-কষ্ট সহ্য করে সে আজ সমাজে প্রতিষ্ঠিত। ছেলেবেলায় বাবাকে হারিয়ে সে প্রতিটি ক্ষেত্রে যে বাধা পেরিয়ে এসেছে তা প্রতিনিয়ত তাকে পীড়া দেয়। তাই সে মনেপ্রাণে একজন সৎ, সাহসী ও সহিষ্ণু মানুষ হিসেবে বেঁচে থাকার পাশাপাশি অসহায়, আর্ত ও পীড়িত মানুষের সেবায় নিজেকে বিলিয়ে দিতে বদ্ধপরিকর। নিরন্নকে অন্ন, বস্ত্রহীনে বস্ত্র, বিপন্নকে আশ্রয় ইত্যাদি মানবতার গুণগুলো বিচার করে সে মানুষের মতো মানুষ হয়ে বেঁচে থাকতে চায়।",
      "tag": "MCPC 24",
      "sub_questions": [
        {
          "label": "ক",
          "question": "রাজা রন্তিবর্মা কোন দেবতার ভক্ত ছিলেন?",
          "explanation": ""
        },
        {
          "label": "খ",
          "question": "সকল জীবের মধ্যে মানুষ শ্রেষ্ঠ কেন? বুঝিয়ে লেখ।",
          "explanation": ""
        },
        {
          "label": "গ",
          "question": "উদ্দীপকের অন্তুর আচরণ কোন রাজার আচরণের সাথে তুলনীয়? ব্যাখ্যা কর।",
          "explanation": ""
        },
        {
          "label": "ঘ",
          "question": "'মানুষ হওয়ার জন্য প্রয়োজন মানবিক গুণাবলি'-উক্তিটির মানবতার ধারণার আলোকে বিশ্লেষণ কর।",
          "explanation": ""
        }
      ]
    },
    {
      "number": "6",
      "uddipok": "সজীবকে নিয়ে তার বাবা-মায়ের দুশ্চিন্তার শেষ নেই। সজীবের রাগ অনেক বেশি। বেশির ভাগ সময়ই সে অন্যদের সাথে খারাপ ব্যবহার করে। তাছাড়া তার মধ্যে অন্যদেরকে ছোট করে দেখার প্রবণতাও অনেক বেশি। তার বাবা-মা কাউকে দয়া করে কিছু দান করলে সে প্রচন্ড রাগারাগি করে।",
      "tag": "MCPC 24",
      "sub_questions": [
        {
          "label": "ক",
          "question": "নৈতিক মূল্যবোধ কী?",
          "explanation": "যে বোধ বা বিবেচনার মাধ্যমে কোনটা ভালো বা কল্যাণকর কাজ এবং কোনটা মন্দ বা অকল্যাণকর তা বিচার করা যায়, তাকে নৈতিক মূল্যবোধ বলে।"
        },
        {
          "label": "খ",
          "question": "ধার্মিক বলতে কী বোঝায়?",
          "explanation": "ধর্মের দশটি বাহ্য লক্ষণ যার মধ্যে প্রকাশ পায় তিনিই ধার্মিক। ধার্মিক ব্যক্তি ধর্মের দশটি বাহ্য লক্ষণকে নিজের জীবন চলার পথে অনুসরণ করেন। তিনি বেদ, স্মৃতি, সদাচার ও বিবেকের আহ্বানকে-প্রামাণ্য বলে মনে করেন। ধার্মিক ব্যক্তি কখনো ধৈর্য হারান না। তিনি মানুষকে ক্ষমা করেন। তিনি দম্ভ দ্বারা পরিচালিত হন না। সর্বোপরি যে ব্যক্তি সর্বাবস্থায় নিজেকে সংযত করতে পারেন তিনিই ধার্মিক।"
        },
        {
          "label": "গ",
          "question": "সজীবের আচরণ ও কর্মকাণ্ডে হিন্দুধর্মের কোন দিকটি অনুপস্থিত? ব্যাখ্যা করো।",
          "explanation": "সজীবের আচরণ ও কর্মকাণ্ডে হিন্দুধর্মের নৈতিক মূল্যবোধের দিকটি অনুপস্থিত। কোনো কাজ ভালো বা কল্যাণকর কিংবা মন্দ বা অকল্যাণকর তা বিচার করার বোধ বা বিবেচনা শক্তিকে নৈতিক মূল্যবোধ বলে। অন্য কথায়, নৈতিক মূল্যবোধ হচ্ছে, যে কাজকে ন্যায় আচরণীয় ও কল্যাণকর মনে করে, তা মেনে চললে ধর্ম হয় এবং যা ভালো কাজ নয়, তা করলে অধর্ম হয়। নৈতিক মূল্যবোধ হচ্ছে বিচারের মানদণ্ড, নৈতিকতা ধার্মিকের গুণ। নৈতিক মূল্যবোধের উদাহরণ হিসেবে বলা যায়- ভালো ব্যবহার করা, সবাইকে সমান চোখে দেখা, দান করা, রাগ নিয়ন্ত্রণ করে সংযমী হওয়া ইত্যাদি। এসকল গুণাবলি ধর্মপথের নির্দেশ দেয়। নৈতিক মূল্যবোধ একজন মানুষের প্রাত্যাহিক জীবনে এমন একটি মৌলিক গুণাবলি যা তার বিবেক দ্বারা পরিচালিত হয়ে থাকে। উদ্দীপকে সজীবের আচরণে রাগ বা ক্রোধ, খারাপ ব্যবহার করা, অন্যকে ছোট করে দেখা, দানের মতো মহৎ গুণের প্রতি অনিহা প্রকাশ পায়। এসকল গুণাবলি একজন ব্যক্তির নৈতিক মূল্যবোধের সাথে সম্পর্কিত। কিন্তু সজীবের আচরণ ও কর্মকান্ডে হিন্দুধর্মের এই নৈতিক মূল্যবোধের দিকটির অনুপস্থিতি লক্ষ করা যায়।"
        },
        {
          "label": "ঘ",
          "question": "উক্ত বিষয়টির সাথে ধর্মপথের কোনো সম্পর্ক পরিলক্ষিত হয় কি? তোমার মতামত দাও।",
          "explanation": "নৈতিক মূল্যবোধের সাথে ধর্মপথের ঘনিষ্ঠ সম্পর্ক পরিলক্ষিত হয়। নৈতিক মূল্যববোধ হলো কোনটা ভালো, কাজ বা কল্যাণকর এবং কোনটা মন্দ কাজ বা অকল্যাণকর কাজ তা বিচার করার বোধ বা বিবেচনা শক্তি। নৈতিক মূল্যবোধ ন্যায় আচরণীয় ও কল্যাণকর কাজ মেনে চললে ধর্ম এবং অকল্যাণকর কাজ করলে অধর্ম হয় বলে মনে করে। এই নৈতিক মূল্যবোধের সাথে ধর্মপথের ঘনিষ্ঠ সম্পর্ক রয়েছে। কারণ নৈতিক মূল্যবোধ হচ্ছে বিচারের মানদণ্ড এবং ধর্ম হচ্ছে সেই বিচারের সিদ্ধান্ত বা ফল। নৈতিক মূল্যবোধ মানদণ্ডে যে কাজ অন্যায় এবং শাস্তিযোগ্য অপরাধ, ধর্মের দৃষ্টিকোণ থেকে সেই কাজ অধর্ম। আর অধর্মীয় কাজ করলে পাপ হয়। পাপ করলে ইহলোকে শাস্তি ভোগ করতে হয় এবং পরলোকে নরক যন্ত্রণা ভোগ করতে হয়। নৈতিক মূল্যবোধ এবং ধর্মানুমোদিত আচরণের উদ্দেশ্য একই। নৈতিকতা ধার্মিকের গুণ। নৈতিক মূল্যবোধ ধর্মপথের নির্দেশ দেয়। যিনি সে নির্দেশ মেনে ধর্ম পথে চলেন, তিনি ধার্মিক বলে বিবেচিত হন; অন্যথায় অধার্মিক বলে গণ্য হন। নৈতিক মূল্যবোধ কাম, ক্রোধ ও প্রবৃত্তিকে দমন করে ইন্দ্রিয়কে সংযত করে চলে। ধর্মপথে চলে এরূপ ব্যক্তির দুটি প্রধান নৈতিক হলো- গুণ দান ও দয়া। তাই বলা যায়, নৈতিক মূল্যবোধের সাথে ধর্মপথের ঘনিষ্ঠ সম্পর্ক রয়েছে। যে ব্যক্তি নৈতিক মূল্যবোধের অধিকারী তাকে ধর্মপথের অনুসারী হিসেবে গণ্য করা যায়।"
        }
      ]
    },
    {
      "number": "7",
      "uddipok": "সুভাশীষ বাবু মা-বাবার একমাত্র সন্তান। তিনি মাকে খুবই ভালোবাসেন। পড়ালেখায় তার ছিল অসামান্য মেধা। একদিন এক সাধুর সাথে তার সাক্ষাৎ হলে সাধু তাকে ব্রহ্ম সাধনার কথা বলেন। সাধুর পরামর্শে তিনি মোক্ষলাভের উদ্দেশ্যে ব্রহ্ম সাধনার জন্য গৃহত্যাগ করতে গেলে মা তাকে বাধা দেন। অবশেষে তিনি মাকে বুঝিয়ে বলেন যে, যেখানে থাকুন না কেন মায়ের অন্তিম সময়ে অবশ্যই পাশে উপস্থিত থাকবেন। এ কথা বলে তিনি চলে যান।",
      "tag": "All.B 15,MCPC 24",
      "sub_questions": [
        {
          "label": "ক",
          "question": "শ্রীশঙ্করাচার্য কোন গ্রামে জন্মগ্রহণ করেন?",
          "explanation": "শ্রীশঙ্করাচার্য কালাড়ি নামক গ্রামে জন্মগ্রহণ করেন।"
        },
        {
          "label": "খ",
          "question": "জীব ও ব্রহ্মের মধ্যে কোনো পার্থক্য নেই'- বুঝিয়ে লেখো।",
          "explanation": "শ্রীশঙ্করাচার্যের মূলকথা হলো জীব ও ব্রহ্মে কোনো পার্থক্য নেই। শঙ্করাচার্যের প্রচারিত ধর্মের মূল কথা হলো অদ্বৈতবাদ। অর্থাৎ ব্রহ্ম সত্য জগৎ মিথ্যা, জীব যা ব্রহ্মও তাই। জীব ও ব্রহ্মে কোনো পার্থক্য নেই- এই কথাটি মূলত মানুষের প্রতি মানুষের এবং জীবের প্রতি মানুষের ভালোবাসাকে জাগিয়ে তোলে।"
        },
        {
          "label": "গ",
          "question": "শ্রীশঙ্করাচার্যের সাথে সুভাশীষ বাবুর চরিত্রের বৈসাদৃশ্যগুলো ব্যাখ্যা করো।",
          "explanation": "শ্রীশঙ্করাচার্যের সাথে সুভাশীষ বাবুর চরিত্রের বৈসাদৃশ্য লক্ষণীয়। সুভাশীষবাবু মা-বাবার একমাত্র সন্তান। একদিন এক সাধুর সাথে তার সাক্ষাৎ হলে সাধু তাকে ব্রহ্ম সাধনার কথা বলেন। সাধুর পরামর্শে তিনি মোক্ষলাভের উদ্দেশ্যে গৃহত্যাগ করতে চান। কিন্তু শ্রীশঙ্করাচার্যের গৃহত্যাগের পেছনে কোনো সাধুর প্রেরণা কাজ করেনি। শঙ্করের কোষ্ঠী দেখে পণ্ডিতরা তার খুব অল্প আয়ুর কথা জানায়। শঙ্কর একথা শুনতে পান। তিনি তার মাকে খুবই ভালোবাসতেন। টোলের ছাত্রদের পড়ানোর অবসরে যে সময়টুকু পেতেন তখন তিনি কেবল মায়ের সেবা করতেন কিন্তু মৃত্যুর কথা শুনে তার ভেতরে এক বিরাট পরিবর্তন আসে। তার মধ্যে জীবন ও জগৎ সম্পর্কে নতুন ভাবনা আসে। এ ভাবনা অনুযায়ী মোক্ষলাভই মানুষের চরম লক্ষ্য বলে তার কাছে মনে হয়। তাই ব্রহ্ম সাধনায় বাকি জীবন কাটিয়ে দেওয়ার জন্য তিনি গৃহত্যাগ করেন। তাই দেখা যায়, সুভাশীষের গৃহত্যাগ ও শঙ্করাচার্যের গৃহ ত্যাগের কারণ এক ছিল না। আর এই দিক দিয়েই এ চরিত্র দুটি বৈসাদৃশ্যপূর্ণ।"
        },
        {
          "label": "ঘ",
          "question": "শ্রীশঙ্করাচার্যের মতো সুভাশীষ বাবুও ছিলেন মাতৃভক্ত- মূল্যায়ন করো।",
          "explanation": "শ্রীশঙ্করাচার্যের মতো সুভাশীষবাবুও ছিলেন মাতৃভক্ত- মন্তব্যটি যথার্থ। শ্রীশঙ্করাচার্য, মাকে খুবই ভালোবাসতেন। টোলের ছাত্রদের পড়ানোর অবসরে যে সময়টুকু পেতেন তখন তিনি কেবল মায়ের সেবা করতেন। সুভাশীষের মধ্যেও মায়ের প্রতি অনুরূপ ভালোবাসা লক্ষণীয়। সুভাশীষবাবু মা-বাবার একমাত্র সন্তান। তিনি মাকে খুবই ভালোবাসেন। সাধুর পরামর্শে মোক্ষলাভের উদ্দেশ্য গৃহত্যাগ করতে চাইলে তার মা তাকে বাধা দেন। অবশেষে তিনি মাকে বুঝিয়ে বলেন যে, তিনি যেখানে থাকুন না কেন মায়ের অন্তিম সময়ে অবশ্যই পাশে উপস্থিত থাকবেন। শ্রীশঙ্করাচার্যও যখন ব্রহ্ম সাধনার জন্য গৃহত্যাগ করতে চান, তখন তার মা এতে রাজি ছিলেন না। অবশেষে তিনি অনেক বুঝিয়ে মাকে রাজি করালেন। মায়ের অন্তিম সময়ে তার পাশে উপস্থিত থাকার কথা দিলেন। মায়ের দেয়া কথা রাখার জন্য তিনি ঠিকই মায়ের অন্তিম শয্যায় উপস্থিত ছিলেন। এতে তার পরম মাতৃভক্তির পরিচয় প্রকাশ পায়, যা সুভাশীষের মধ্যেও বিদ্যমান। পরিশেষে বলা যায়, শ্রীশঙ্করাচার্যের মতো সুভাশীষবাবুও ছিলেন মাতৃভক্ত।"
        }
      ]
    },
    {
      "number": "8",
      "uddipok": "রমেশ তাঁর এলাকায় কৌলীন্য প্রথার বিরুদ্ধে প্রচারণা শুরু করলে সাধন ও বাধন দুই ভাই এর রোষানলে পড়েন। তা দেখে রাজন দাস বললেন, শ্রী চৈতন্যের শিষ্যও এমনই বাধার মুখে পড়েছিলেন।",
      "tag": "MCPC 24",
      "sub_questions": [
        {
          "label": "ক",
          "question": "শ্রীগৌরাঙ্গের অপর নাম কী?",
          "explanation": "শ্রীগৌরাঙ্গের অপর নাম শ্রীচৈতন্য।"
        },
        {
          "label": "খ",
          "question": "শ্রীচৈতন্য কীভাবে জীবোদ্ধার করতেন?",
          "explanation": "শ্রীচৈতন্য প্রেমভক্তি এবং হরিনামের মাধ্যমে জীবোদ্ধার করতেন। নবদ্বীপে নন্দন আচার্যের গৃহে শ্রীচৈতন্যের সাথে নিত্যানন্দের দেখা হয়। তারা একে অপরকে চিনতে পারেন। দুজন মিলে যেন এক। জীবোদ্ধারের জন্য যেন দুই দেহে তাঁদের আর্বিভাব ঘটেছে। ভক্তরা তাঁদের সংযোগকে গৌর-নিতাই বলতেন। দুজনে নবদ্বীপে প্রেমভক্তি ও হরিনাম প্রচার করে মানবপ্রেম দিয়ে সমাজের সকলকে কাছে টেনে নিলেন। এভাবেই শ্রীচৈতন্য জীবোদ্ধার করতেন।"
        },
        {
          "label": "গ",
          "question": "সাধন ও বাধনের সাথে কার মিল আছে? পাঠ্যবইয়ের আলোকে ব্যাখ্যা করো।",
          "explanation": "সাধন ও বাধনের সাথে পাঠ্যবইয়ের জগন্নাথ ও মাধব নামে দুই ভাইয়ের মিল আছে। গৌর-নিতাই যখন নবদ্বীপে প্রেমধর্ম ও হরিনাম প্রচার শুরু করলেন, কিছু বৈষ্ণববিদ্বেষীরা বাধা দিতে লাগলেন। তখন নবদ্বীপে জগন্নাথ ও মাধব নামে দুই ভাই সেই নগরে কতোয়ালের কাজ করতেন। তাদের সংক্ষেপে জগাই-মাধাই বলা হত। তারা ছিলেন ভয়ঙ্কর ও মদ্যপ প্রকৃতির। নিত্যানন্দ এবং শ্রীগৌরাঙ্গ তাদেরও উদ্ধার করতে চাইলেন। কিন্তু একদিন নিত্যানন্দ কৃষ্ণনাম করার সময় সে জগাই-মাধাই এর রোষানলে পড়ে আহত হন। পরবর্তীতে নিত্যানন্দের প্রভু শ্রীগৌরাঙ্গ এসে তার বিচার করেন। উদ্দীপকে রমেশ তাঁর এলাকায় কৌলীন্য প্রথার বিরুদ্ধে প্রচারণা শুরু করলে সাধন ও বাধন দুই ভাই এর রোষানলে পড়েন। রাজন দাস তখন বলেন, শ্রীচৈতন্যের শিষ্য এমনই বাধার মুখে পড়েছিলেন। অর্থাৎ এখানে তিনি নিত্যানন্দের কথা উল্লেখ করেছেন। কারণ উদ্দীপকের অনুরূপ শ্রীচৈতন্যের শিষ্য নিত্যানন্দও রমেশের মতোই কৃষ্ণনাম করতে গিয়ে জগাই ও মাধাই নামে দুই ভাইয়ের রোষানলে পড়েছিল। তাই বলা যায়, সাধন ও বাধনের সাথে জগাই-মাধাই দুই ভাইয়ের মিল আছে ।"
        },
        {
          "label": "ঘ",
          "question": "রাজন দাসের বক্তব্যের আলোকে শ্রী চৈতন্যের ভূমিকা তুলে ধরো।",
          "explanation": "রাজন দাসের বক্তব্যের আলোকে শ্রীচৈতন্য মহাপ্রভুর উল্লেখযোগ্য ভূমিকা রয়েছে। শ্রীচৈতন্য এবং তার শিষ্য নিত্যানন্দ নবদ্বীপে প্রেমভক্তি প্রচার করেছিলেন। তাদের প্রেমধর্মে কোনো জাতিভেদ ছিল না। উঁচু-নিচু ছিল না। তখন সমাজে শুষ্ক ধর্মাচরণ প্রবল হয়ে উঠেছিল। মানবপ্রেম তার নিচে চাপা পড়েছিল। তাই প্রেমভক্তি দিয়ে গৌর-নিতাই সমাজের সবাইকে কাছে টেনে নিলেন। ফলে দলে-দলে লোক তাঁদের অনুসারী হলো। কিন্তু বৈষ্ণববিদ্বেষীরা গৌর-নিতাইয়ের এই প্রেমধর্ম প্রচারের বাধা দিতে লাগলেন। কখনো কখনো তাঁদের ওপর আক্রমণও চালান। যেমনটি রাজন দাসের বক্তব্যে উল্লেখ রয়েছে। প্রেমভক্তি দিয়ে শ্রীচৈতন্য এবং তার শিষ্য নিত্যানন্দ তাদেরকে উদ্ধার করেছিলেন। শ্রীচৈতন্য ছিলেন মানবতার পথপ্রদর্শক। তিনি মানুষকে এক নতুন ভাবধারায় উদ্বুদ্ধ করেছিলেন। তার প্রচারের মূল ছিল ভগবৎ নাম সংকীর্তনের মাধ্যমে মানুষের আত্মশুদ্ধি এবং মুক্তি অর্জন। শ্রীচৈতন্য মহাপ্রভু বিশ্বাস করতেন যে, ভগবান সবার মধ্যে বিরাজমান এবং প্রতিটি মানুষই ভগবৎপ্রেমে সমান অধিকারী। এই ভাবনার আলোকে তিনি তাঁর শিষ্য নিত্যানন্দকে শিক্ষা দিয়েছিলেন যে, ভগবৎপ্রেমের মাধ্যমে সবাই পরস্পরের সাথে একতাবদ্ধ হতে পারে, সমাজের সব ভেদাভেদ ভুলে"
        }
      ]
    },
    {
      "number": "9",
      "uddipok": "ভবেশ বাবু একজন বেদজ্ঞ ও ব্রাহ্মণ। তিনি চাকরিজীবী হয়েও সময় পেলে বেদ অধ্যয়ন করেন। বেদের বিশাল জ্ঞান ভাণ্ডার অধ্যয়ন করে তিনি বিস্মিত হয়ে যান। তিনি বুঝতে পেরেছেন যে, বেদ, অখিল ধর্মের মূল।",
      "tag": "MCPC 24",
      "sub_questions": [
        {
          "label": "ক",
          "question": "সাম মানে কী?",
          "explanation": "সাম মানে গান।"
        },
        {
          "label": "খ",
          "question": "বৈদিক সাহিত্য কাকে বলে?",
          "explanation": "বৈদিক সাহিত্য হচ্ছে হিন্দুধর্মের আদি ও প্রধান ধর্মগ্রন্থ। বৈদিক সাহিত্য বা বেদ নামক ধর্মগ্রন্থ সংস্কৃত ভাষায় রচিত। এর রচনাকাল খ্রিষ্টপূর্ব ২৫০০ থেকে ৯৫০ অব্দের মধ্যে বলে পণ্ডিতরা মনে করেন। এ গ্রন্থে স্রষ্টা ও প্রকৃতির বিষয় বর্ণনা করা হয়েছে। এই বর্ণনা সংহিতা, ব্রাহ্মণ, আরণ্যক ও উপনিষদ নামের চারটি অংশে বিভক্ত।"
        },
        {
          "label": "গ",
          "question": "বেদ ও এর তাৎপর্য সম্পর্কে অবহিত হওয়ার কী কী পদক্ষেপ গ্রহণ করা যায়? ব্যাখ্যা করো।",
          "explanation": "বেদ ও এর তাৎপর্য সম্পর্কে অবহিত হওযার জন্য যেসব পদক্ষেপ গ্রহণ করা যায় তা হলো- বেদ হিন্দুদের প্রধান ধর্মগ্রন্থ। তাছাড়া বিশ্বের সবচেয়ে প্রাচীন গ্রন্থগুলো মধ্যেও বেদ অন্যতম। এজন্য বেদের রয়েছে আলাদা তাৎপর্য। বেদ ও এর তাৎপর্য সম্পর্কে অবহিত হওয়ার প্রধান উপায় হচ্ছে সরাসরি বেদ অধ্যয়ন করা এবং এর গুহ্যতম জ্ঞান উপলব্ধি করা। তবে বেদের জ্ঞান রহস্যময় এবং ভাষা সরল না হওয়ার কারণে অনেকেই বেদ অধ্যয়ন করতে পারে না। বেদজ্ঞ ব্যক্তির কাছ থেকে বেদের বিভিন্ন আলোচনা শোনার মাধ্যমে বেদ ও এর তাৎপর্য সম্পর্কে অবহিত হওয়া যায়। এছাড়াও বেদকে কেন্দ্র করে বিভিন্ন সাহিত্য রচিত হয়েছে, সেগুলো পাঠের মাধ্যমেও বেদ ও এর তাৎপর্য সম্পর্কে জানা যায়। বর্তমানে বেদকে কেন্দ্র করে চিকিৎসা শাস্ত্রের অভূতপূর্ব উন্নতি ঘটেছে যার মাধ্যমেও আমরা বেদ ও এর তাৎপর্য সম্পর্কে অবহিত হতে পারি। তবে বেদ ও এর তাৎপর্য সম্পর্কে অবহিত হওয়ার জন্য সরাসরি বেদ অধ্যয়ন করা সবচেয়ে ফলপ্রসূ পদক্ষেপ হবে।"
        },
        {
          "label": "ঘ",
          "question": "\"বেদ অখিল ধর্মের মূল\" উক্তিটির তাৎপর্য মূল্যায়ন করো।",
          "explanation": "বেদ অখিল ধর্মের মূল'- কথাটির অর্থ 'বেদ ধর্মের মূল' যা মনুসংহিতায় লেখা রয়েছে। বিশ্বের প্রাচীন ইতিহাস জানার একমাত্র নির্ভরযোগ্য সহায়ক গ্রন্থ বেদ। বেদ হিন্দুদের আদি ধর্মগ্রন্থ। এজন্য হিন্দুধর্মকে বৈদিক ধর্ম বলা হয়। হিন্দুধর্মের বিকাশ বেদকে কেন্দ্র করেই হয়েছে। বেদ, স্মৃতি, সদাচার ও বিবেকের বাণী এ চারটি ধর্মের বিশেষ লক্ষণ। বেদে বিশ্বাস রেখে স্মৃতিশাস্ত্রের অনুশাসন মেনে এবং মহাপুরুষদের আচরিত কার্যক্রম তথা সদাচার থেকে সিদ্ধান্ত নিয়ে জীবন চলতে হয়। বেদ একটি বিশাল জ্ঞানভান্ডার। এক অখণ্ড জ্ঞানরাশি, যার মাধ্যমে মানবজাতি ধর্ম, অর্থ, কাম ও মোক্ষ এই চতুর্বর্গের সন্ধান লাভ করতে পারে। প্রকৃতপক্ষে ভারতবর্ষের শিক্ষা-সংস্কৃতি, ধর্ম-কর্ম, আচার-নিষ্ঠা সবই বেদের মধ্য দিয়ে প্রতিভাত হয়েছে। বেদ প্রধানত চারটি ভাগে বিভক্ত ঋগ্বেদ, সাম্যবেদ, যজুর্বেদ এবং অর্থববেদ যেখানে উপাসনার বিভিন্ন মন্ত্র প্রদান করা হয়েছে। বেদকে কেন্দ্র করেই হিন্দুধর্মের অন্যান্য সকল ধর্মগ্রন্থ সংকলন করা হয়েছে। তাই বলা যায়, 'বেদঃ অখিলধর্মমূলম' অর্থাৎ 'বেদ ধর্মের মূল।'। কারণ বেদকে কেন্দ্র করেই হিন্দুধর্ম বিকাশ লাভ করেছে।"
        }
      ]
    },
    {
      "number": "10",
      "uddipok": "একদিন সন্ধ্যায় আশু পড়ছিল। এমন সময় এক লোক তার শত্রুপক্ষের কিছু লোকের ধাওয়া খেয়ে আশুর কাছে আশ্রয় চাইল। আশু তাকে আশ্রয় দিল। পরে লোকজন এসে লোকটির সম্পর্কে জানতে চাইলে সে মিথ্যা বলে তাদের ফিরিয়ে দিল।",
      "tag": "MCPC 24",
      "sub_questions": [
        {
          "label": "ক",
          "question": "ধর্ম কাকে রক্ষা করে?",
          "explanation": "ধর্ম ধার্মিককে রক্ষা করে।"
        },
        {
          "label": "খ",
          "question": "মনুষ্যত্ব বলতে কী বোঝ?",
          "explanation": "মনুষ্যত্ব এমন এক গুচ্ছ নৈতিক গুণাবলি যা মানুষ তার নীতি বা বিবেক দ্বারা তাড়িত হয়ে সম্পাদন করে থাকে। যেমন- গরিবদের দান বা সাহায্য করা, মানুষের বিপদে এগিয়ে আসা ইত্যাদি। মনুষ্যত্ব একজন মানুষকে প্রকৃত মানুষ হতে সহায়তা করে। এই গুণাবলির জন্য মানুষ পৃথিবীর শ্রেষ্ঠ জীব এবং অন্যান্য জীব থেকে উচ্চতর। তাই একজন প্রকৃত মানুষ হতে হলে মনুষ্যত্ব নামক নৈতিক গুণাবলি থাকা অতি জরুরি।"
        },
        {
          "label": "গ",
          "question": "আশু কীভাবে আপন ধর্ম রক্ষা করেছে?",
          "explanation": "আশু মিথ্যা বলে একজন লোকের প্রাণ বাঁচিয়ে আপন ধর্ম রক্ষা করেছে। উদ্দীপকে দেখা যায়, আশু একদিন পড়ছিল। এমন সময় এক লোক শত্রুর ধাওয়া থেকে বাঁচার জন্য আশুর কাছে আশ্রয় চাইল। তখন আশু তাকে আশ্রয় দেয়। কিন্তু সেই শত্রুপক্ষের লোকজন এসে তার কথা জিজ্ঞেস করলে আশু তাদের মিথ্যা বলে ফিরিয়ে দেয়। এভাবেই আশু একটি মিথ্যা বলার কারণে একজন নিরীহ ব্যক্তির প্রাণ বেঁচে যায়। যদিও ধর্মে উল্লেখ রয়েছে- মিথ্যা বলা মহাপাপ। কিন্তু কোনো ভালো বা সৎ কাজের জন্য মিথ্যা বলা অন্যায় নয়। এছাড়াও ধর্মে মিথ্যা বলা মহাপাপ বলার পাশাপাশি শরণাগতের প্রাণ রক্ষা সৎ লোকের ধর্ম বলা হয়েছে। তাই আশু মিথ্যা বলে লোকটির প্রাণ বাঁচিয়ে ধর্মরক্ষা করেছে। তাই বলা যেতে পারে যে, আশু মিথ্যা কথা বলে একজন নিরীহ ব্যক্তির প্রাণ বাঁচিয়ে আপন ধর্ম রক্ষা করেছে।"
        },
        {
          "label": "ঘ",
          "question": "\"আশুর শরণাগতের প্রাণ রক্ষা সৎ লোকে ধর্ম”- উক্তিটি আপন ধর্মের আলোকে বিশ্লেষণ করো।",
          "explanation": "\"আশুর শরণাগতের প্রাণ রক্ষা সৎ লোকের ধর্ম\"- উক্তিটির বিশেষ তাৎপর্য রয়েছে। উদ্দীপক থেকে আমরা আশুর একজন নিরীহ শরণাগত ব্যক্তির প্রাণ রক্ষার ঘটনা জানতে পারি। এক ব্যক্তি তার শত্রুপক্ষের আক্রমণ থেকে বাঁচার জন্য আশুর কাছে আশ্রয় চাইলে সে তাকে সাহায্য করে। এমনকি শত্রুপক্ষের সেই লোকজন শরণাগত ব্যক্তির কথা জিজ্ঞেস করলে আশু মিথ্যা বলে তার প্রাণ রক্ষা করে। মিথ্যা বলা মহাপাপ। কিন্তু উদ্দীপকে বর্ণিত ঘটনায় আশু যদি সত্য কথা বলত, তবে সেই ব্যক্তির মৃত্যুও হতে পারত। শরণাগত ব্যক্তি যদি কোনো অপরাধও করে থাকে তার এরূপ শাস্তি কখনো গ্রহণযোগ্য হতে পারে না। তাই আশু একটি মিথ্যা বলার মাধ্যমে একদিকে যেমন এক শরণাগত ব্যক্তির প্রাণ বাঁচিয়েছে, তেমনি অপরদিকে শত্রুপক্ষের ব্যক্তিদের একটি অন্যায় কাজ থেকে বিরত রাখতে সক্ষম হয়েছে। - এছাড়াও ধর্মে মিথ্যা বলা মহাপাপ বলার পাশাপাশি শরণাগতের প্রাণ রক্ষা করার বিষয়কে সৎ লোকের ধর্ম বলা হয়েছে। তাই বলা যায়, “আশুর শরণাগতের প্রাণ রক্ষা সৎ লোকের ধর্ম” শীর্ষক উক্তিটি তাৎপর্যপূর্ণ।"
        }
      ]
    },
    {
      "number": "11",
      "uddipok": "হিন্দুধর্মাবলম্বীদের ধর্মচর্চার বিভিন্নতা লক্ষণীয়। তবে তারা বিশ্বাস করে ধর্মের মূলে রয়েছেন ঈশ্বর। সবকিছুতেই ঈশ্বর রয়েছেন। অনিমার ধারণা ঈশ্বর সকল কর্মের ফল দানকারী। এ ঈশ্বরই ভগবান এবং মোক্ষলাভই মানব জীবনের সার্থকতা।",
      "tag": "MCPC 24",
      "sub_questions": [
        {
          "label": "ক",
          "question": "ধর্ম চর্চা সম্পর্কে ভগবান শ্রীকৃষ্ণ শ্রীমদ্ভগবদ্গীতায় কী বলেছেন?",
          "explanation": "ধর্মচর্চা সম্পর্কে ভগবান শ্রীকৃষ্ণ শ্রীমদ্‌ভগবদ্গীতায় বলেছেন 'যে যথা মাং প্রপদ্যন্তে তাংস্তথৈব ভজাম্যহম্। মম বৰ্ম্মানুবর্তন্তে মনুষ্যাঃ পার্থ সর্বশঃ।'"
        },
        {
          "label": "খ",
          "question": "'ধর্মের মূলে রয়েছেন ঈশ্বর'- এ কথাটি ব্যাখ্যা করো।",
          "explanation": "হিন্দুধর্মের বিশ্বাসসমূহের মধ্যে মৌল বিশ্বাস হচ্ছে ঈশ্বরে বিশ্বাস। সব কিছুর মূলে রয়েছে ঈশ্বর। সুতরাং ধর্মের মূলও ঈশ্বর। ঈশ্বরকে বিশ্বাস করা ধর্মের মূল কথা। তাই 'ধর্মের মূলে রয়েছে ঈশ্বর'- কথাটি হিন্দুধর্মাবলম্বীরা বিশ্বাস করেন।"
        },
        {
          "label": "গ",
          "question": "'ঈশ্বর সকল কর্মের ফলদানকারী' অনিমার এই ধারণাকে তুমি কীভাবে ব্যাখ্যা করবে?",
          "explanation": "'ঈশ্বর সকল কর্মের ফলদানকারী'- অনিমার এই ধারণার সাথে আমি একমত। বিশ্ব জগৎ ঈশ্বরের বিরাট কর্মক্ষেত্র। এই কর্মক্ষেত্রে সর্বক্ষণ ঈশ্বরেরই কর্ম হচ্ছে। আর এই কর্ম করার জন্য ঈশ্বর জীবদের নিয়োগ করেছেন। সুতরাং কর্মে নিয়োগকর্তা হিসেবে কর্মের ফলও ঈশ্বরই দেবেন আমরা আমাদের দৈনন্দিন জীবনে যা কিছু করি তার সবই কর্ম। এই কর্ম আবার দু'প্রকার। যথা- সকাম কর্ম ও নিষ্কাম কর্ম। সকাম কর্মে ঈশ্বর যে ফলদান করেন তাতে জন্মমৃত্যুর চক্রে আবদ্ধ হতে হয়। অপরপক্ষে ফলত্যাগের আশা করে যে কর্ম করা হয় তাকে নিষ্কাম কর্ম বলে। নিষ্কাম কর্মে কর্মফলকে ঈশ্বরের সাথে যুক্ত করে দেওয়া হয়। এ কারণে উদ্দীপকের অনিমার ধারণা; ঈশ্বর সকল কর্মের ফলদানকারী- বিষয়টি সঙ্গতিপূর্ণ।"
        },
        {
          "label": "ঘ",
          "question": "'মোক্ষলাভই মানব জীবনের সার্থকতা'- কথাটির তাৎপর্য বিশ্লেষণ করো।",
          "explanation": "'মোক্ষলাভই মানব জীবনের সার্থকতা' উদ্দীপকে উল্লিখিত এ উক্তিটি যথার্থ তাৎপর্যপূর্ণ। মোক্ষলাভ বলতে ঈশ্বরের সান্নিধ্য লাভ করাকে বোঝায়। অর্থাৎ, জীবাত্মা পরমাত্মায় লীন হওয়ার নামই মোক্ষলাভ। প্রতিটি মানুষকে তার কৃতকর্মের ফল ভোগ করার জন্য বার বার জন্ম নিতে হয় এবং মোক্ষলাভ না করা পর্যন্ত এই জন্ম-মৃত্যুর চক্র চলতে থাকে, যাকে ভবচক্রও বলা হয়। মানুষ মায়া ও ভোগাসক্তির কারণে এই ভবচক্র থেকে মুক্তিলাভ বা মোক্ষলাভ করতে পারে না। মুনি-ঋষিরা মোক্ষলাভের উপায় হিসেবে কর্মযোগ, জ্ঞানযোগ ও ভক্তিযোগ এই তিনটি যোগের কথা বলেছেন। এগুলোর যেকেনো একটি পথ পূর্ণাঙ্গভাবে অনুসরণের মাধ্যমে মোক্ষলাভ সম্ভব হয়। কর্মযোগে ব্যক্তি ফলাকাঙ্ক্ষা ত্যাগের মাধ্যমে নিষ্কাম কর্ম করতে পারে। ফলে তার পার্থিব জীবনের প্রতি কোনো আসক্তি বা বাসনা থাকে না এবং সে মোক্ষলাভ করতে পারে। জ্ঞানযোগে ব্যক্তি উপলব্ধি করেন যে বিশ্বের সকল প্রাণীর মধ্যে একই চেতনা অবস্থান করছে। ফলে সে সবকিছুতে ঈশ্বরের অবস্থান অনুভব করে। ভগবানের শ্রীচরণে আত্মসমর্পণ করাই ভক্তিযোগের প্রধান কথা। এই ভক্তিযোগে ভক্তির মূলে থাকে ঈশ্বরের প্রতি গভীর বিশ্বাস। এভাবেই ভগবানের সান্নিধ্য লাভ করা সম্ভব হয়। বস্তুত ঈশ্বরের সান্নিধ্য লাভ করাই প্রতিটি মানুষের লক্ষ্য। এই লক্ষ্যকে কেন্দ্র করেই তারা কর্ম, ভক্তি ও জ্ঞানের অনুশীলন করে। তাই বলা হয় -- মোক্ষলাভই মানবজীবনের সার্থকতা।"
        }
      ]
    }
  ]
}