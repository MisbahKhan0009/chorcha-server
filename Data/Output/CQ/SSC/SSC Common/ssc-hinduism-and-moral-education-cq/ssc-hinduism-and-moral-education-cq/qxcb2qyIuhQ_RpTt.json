{
  "title": "রাজশাহী বোর্ড ২০২৪",
  "subtitle": "হিন্দু ধর্ম ও নৈতিক শিক্ষা (11)",
  "questions": [
    {
      "number": "1",
      "uddipok": "মৌমিতা দেবী প্রতিদিন সকালে স্নান করে তার আরাধ্য দেবতার পূজা করেন। যিনি পালনের দেবতা হিসেবে পরিচিত। যাঁর নাম নিলে হৃদয় পরিশুদ্ধ হয় এবং মনে শান্তি আসে। অন্যদিকে শিল্পী দেবীও ঈশ্বরের এক বিশেষ শক্তির পূজা করেন। যিনি বিভিন্ন রোগ প্রতিরোধ ও শান্তির দেবী হিসেবে পরিচিত। এ কারণেই শিল্পী দেবী সব সময় পরিষ্কার-পরিচ্ছন্ন থাকেন।",
      "tag": "RB 24",
      "sub_questions": [
        {
          "label": "ক",
          "question": "জীবাত্মা কাকে বলে?",
          "explanation": "ঈশ্বর যখন জীবের মধ্যে আত্মারূপে অবস্থান করেন তখন তাঁকে জীবাত্মা বলে।"
        },
        {
          "label": "খ",
          "question": "'ভগ' বলতে কী বোঝায়?",
          "explanation": "হিন্দুধর্ম অনুসারে ঐশ্বর্য, বীর্য, যশ, শ্রী, জ্ঞান ও বৈরাগ্যকে ভগ বলে। ভগ যাঁর মধ্যে পূর্ণরূপে বিদ্যমান তিনিই ভগবান। অর্থাৎ ঈশ্বরকে যখন এই ছয়টি গুণের অধীশ্বররূপে কল্পনা ও আরাধনা করা হয় তখন ঈশ্বরকে ভগবান বলা হয়। বৈশিষ্ট্যগত দিক থেকে ভগবান ভগ নামক এই ছয়টি গুণে গুণান্বিত।"
        },
        {
          "label": "গ",
          "question": "মৌমিতা দেবী ঈশ্বরের কোন শক্তির পূজা করেন? বর্ণনা করো।",
          "explanation": "মৌমিতা দেবী ঈশ্বরের বিষ্ণু বা পালনকর্তা শক্তির পূজা করেন। বিষ্ণু একজন পৌরাণিক দেবতা। তিনি সৃষ্টির স্থিতি ও প্রতিপালন বিধান করে থাকেন। এ বিশ্বে যা কিছু আছে বিষ্ণু তা পালন ও রক্ষা করেন। দেবতারা বিপদে পড়লে বিষ্ণু তাঁদের উদ্ধার করেন। দুষ্টকে দমন ও শিষ্টকে পালন করার জন্য তিনি বহুরূপে এ পৃথিবীতে অবতাররূপে আবির্ভূত হন। বিষ্ণুকে স্মরণ করলে পাপ দূরীভূত হয়, হৃদয় পবিত্র হয় ও মনে শান্তি আসে। উদ্দীপকেও দেবতা বিষ্ণুর প্রতি ইঙ্গিত করা হয়েছে। উদ্দীপকে মৌমিতা দেবী প্রতিদিন সকালে স্নান করে তার আরাধ্য দেবতার পূজা করেন। যিনি পালনের দেবতা হিসেবে পরিচিত। যাঁর নাম নিলে হৃদয় পরিশুদ্ধ হয় এবং মনে শান্তি আসে। এখানে পালনের দেবতা, হৃদয়ের পরিশুদ্ধতা ও মনের শান্তি দ্বারা বিষ্ণু দেবতাকে নির্দেশ করা হয়েছে। কেননা দেবতা বিষ্ণুই এসকল বিষয় বিধান করে থাকেন। তাই বলা যায়, উদ্দীপকের মৌমিতা দেবী ঈশ্বরের বিষ্ণু বা পালনকর্তা রূপের পূজা করেন।"
        },
        {
          "label": "ঘ",
          "question": "শিল্পী দেবী ঈশ্বরের যে শক্তির পূজা করেন তার গুরুত্ব বিশ্লেষণ করো।",
          "explanation": "শিল্পী দেবী শীতলা দেবীর পূজা করেন যার গুরুত্ব অপরিসীম। শীতলা লৌকিক দেবী। এ দেবী বসন্ত রোগের জ্বালা নিবারণ করে আমাদের শীতল করেন। বলে শীতলা নামে পরিচিত। সাধারণত শ্রাবণ মাসের শুক্লা সপ্তমী তিথিতে দেবী শীতলার পূজা করা হয়। দেবী শীতলাকে স্বাস্থ্যবিধি পালন বা পরিষ্কার-পরিচ্ছন্নতার দেবী বলা হয়। শীতলা পূজার মাধ্যমে আমরা স্বাস্থ্যবিধি ও পরিষ্কার-পরিচ্ছন্নতা বিষয়ে সচেতন হয়ে থাকি। দেবী শীতলার দুই হাতে রয়েছে পূর্ণকুম্ভ ও সম্মার্জনীধারণী। কথিত আছে, সম্মার্জনীর মাধ্যমে তিনি অমৃতময় শীতল জল ছিটিয়ে রোগ, তাপ, শোক দূর করে আমাদের শীতল করেন। কখনো কখনো তিনি নিমের পাতা বহন করে থাকেন যা রোগ প্রতিরোধের প্রতীক। উদ্দীপকে দেখতে পাই, শিল্পী দেবী ঈশ্বরের এক বিশেষ শক্তির পূজা করেন। যিনি বিভিন্ন রোগ প্রতিরোধ ও শান্তির দেবী হিসেবে পরিচিত। এ কারণে তিনি সব সময় পরিষ্কার-পরিচ্ছন্ন থাকেন। দেবী শীতলা হলেন রোগ প্রতিরোধ ও শান্তির দেবী। তাই শিল্পী দেবী শীতলা দেবীর পূজা করে থাকেন। আলোচনা শেষে তাই বলা যায়, স্বাস্থ্যবিধি ও পরিষ্কার-পরিচ্ছন্নতা বিষয়ে সচেতনতা বাড়াতে শীতলা পূজা যথেষ্ট গুরুত্ব বহন করে।"
        }
      ]
    },
    {
      "number": "2",
      "uddipok": "রঞ্জন বাবু একজন ধর্মপরায়ণ ব্যক্তি। তিনি একটি সংগঠন প্রতিষ্ঠা করেন। এ সংগঠনের মাধ্যয়ে তিনি সবাইকে চরিত্রবান ও স্বাবলম্বী হয়ে সমাজের জন্য মঙ্গলজনক কাজ করতে উদ্বুদ্ধ করেন। অন্যদিকে বলাই বাবুও একটি সংগঠন প্রতিষ্ঠা করেন। তার সংগঠনের সদস্যরা ধর্ম ও বিজ্ঞানের সমন্বয়ে জীবন পরিচালনা করেন। তারা আদর্শ সংসারী হওয়ার চেষ্টা করেন।",
      "tag": "RB 24",
      "sub_questions": [
        {
          "label": "ক",
          "question": "ভক্তি কাকে বলে?",
          "explanation": "ভগবানে ঐকান্তিক প্রেম বা ভালোবাসাকে ভক্তি বলে।"
        },
        {
          "label": "খ",
          "question": "ব্রহ্মকে ঈশ্বর বলার কারণ ব্যাখ্যা করো।",
          "explanation": "ব্রহ্ম সকল কিছুর স্রষ্টা এবং তাঁর মধ্যে সকল কিছুর অবস্থান। তাই ব্রহ্মকে ঈশ্বর বলা হয়। ব্রহ্ম শব্দের অর্থ সর্ববৃহৎ, 'বৃহত্বাৎ ব্রহ্ম'। যাঁর থেকে বড় কেউ নেই, যিনি সকল কিছুর স্রষ্টা এবং যাঁর মধ্যে সকল কিছুর অবস্থান ও বিলয় তিনিই ব্রহ্ম। ব্রহ্ম শুধু প্রকৃতি ও মহাবিশ্বকেই সৃষ্টি করেননি, বরং তিনি প্রকৃতি ও মহাবিশ্বকে তাঁর ঐশ্বরিক শক্তির মাধ্যমে রক্ষাও করে থাকেন। ব্রহ্ম নিরাকার ও নির্গুণ এবং তিনি নিশ্চল অবস্থায় অবস্থান করেন। ব্রহ্ম বা পরমাত্মার জন্ম নেই, মৃত্যু নেই। তিনি অজ, অনাদি, অনন্ত এবং শাশ্বত। তাই ব্রহ্মকে ঈশ্বর বলা হয়ে থাকে।"
        },
        {
          "label": "গ",
          "question": "বলাই বাবু কোন মহাপুরুষের আদর্শ অনুসরণ করেন? বর্ণনা করো।",
          "explanation": "বলাই বাবু মহাপুরুষ ঠাকুর অনুকূলচন্দ্রের আদর্শ অনুসরণ করেন। ঠাকুর অনুকূলচন্দ্র ১৮৮৮ সালে পাবনা জেলার হিমাইতপুর গ্রামে আবির্ভূত হন। তিনি 'সৎসঙ্গ' নামে একটি ধর্মীয় সংগঠন প্রতিষ্ঠা করেন। সৎসঙ্গের আদর্শ হচ্ছে- ধর্ম কোনো অলৌকিক ব্যাপার নয়; বরং বিজ্ঞানসিদ্ধ জীবনসূত্র। ভালোবাসাই মহামূল্য যা দিয়ে শান্তি কেনা যায়। এ সংঘের পাঁচটি মূলনীতি হচ্ছে- যজন, যাজন, ইষ্টভৃতি, স্বস্ত্যয়নী ও সদাচার। আর এ সংঘের মূল স্তম্ভ হিসেবে শিক্ষা, কৃষি, শিল্প ও সুবিবাহ নীতিগুলো অনুশীলিত হচ্ছে। এমনিভাবে ধর্ম ও বিজ্ঞানকে একত্রিত করে জীবন গঠনই সৎসঙ্গীদের আদর্শ। উদ্দীপকেও দেখা যায়, বলাই বাবু একটি সংগঠন প্রতিষ্ঠা করেন। তার সংগঠনের সদস্যরা ধর্ম ও বিজ্ঞানের সমন্বয়ে জীবন পরিচালনা করেন। তারা আদর্শ সংসারী হওয়ার চেষ্টা করেন। যা ঠাকুর অনুকূলচন্দ্রের কর্মকাণ্ডের সাথে সাদৃশ্যপূর্ণ। তাই বলা যায়, বলাই বাবুর চরিত্রে ঠাকুর অনুকূলচন্দ্রের আদর্শ প্রতিফলিত হয়েছে।"
        },
        {
          "label": "ঘ",
          "question": "যে মহাপুরুষের প্রতিষ্ঠিত সংগঠনের সাথে রঞ্জন বাবুর সংগঠনের সাদৃশ্য রয়েছে তার মুখ্য উদ্দেশ্য বিশ্লেষণ করো।",
          "explanation": "স্বামী স্বরূপানন্দের প্রতিষ্ঠিত 'অযাচক আশ্রম' সংগঠনের সাথে উদ্দীপকের রঞ্জন বাবুর সংগঠনের সাদৃশ্য রয়েছে। নিচে স্বামী স্বরূপানন্দের প্রতিষ্ঠিত 'অযাচক আশ্রম' সংগঠনের মুখ্য উদ্দেশ্য বিশ্লেষণা হলো- স্বামী স্বরূপানন্দ ১৮৯৩ সালে চাঁদপুর শহরে আবির্ভূত হন। স্বাবলম্বী হয়ে সমাজের কল্যাণের জন্য কাজ করার উদ্দেশ্যে তিনি 'অযাচক আশ্রম' প্রতিষ্ঠা করেন। অযাচক আশ্রমের বিশেষ বৈশিষ্ট্য হচ্ছে ধর্ম-বর্ণ নির্বিশেষে সমবেত উপাসনায় চরিত্র গঠন, সমাজ সংস্কার, ব্রহ্মচর্য, স্বাবলম্বন ও জগতের কল্যাণের কাজে নিযুক্ত থাকা। তার আদর্শকে রূপদান করার লক্ষ্যে ১৯১৪ সালের ১ জানুয়ারি চরিত্র গঠন আন্দোলন শুরু হয়। তার জীবনাদর্শ থেকে আমরা সকলকে সমানভাবে ভালোবাসার শিক্ষা পাই। 'সকলের তরে সকলে আমরা' এ ছিল তার কল্যাণময় জীবন ভাবনা। উদ্দীপকে দেখা যায়, রঞ্জন বাবু একজন ধর্মপরায়ণ ব্যক্তি। তিনি একটি সংগঠন প্রতিষ্ঠা করেন। এ সংগঠনের মাধ্যমে তিনি সবাইকে চরিত্রবান ও স্বাবলম্বী হয়ে সমাজের মঙ্গলজনক কাজ করতে উদ্বুদ্ধ করেন। তার এরূপ কর্মকাণ্ড স্বামী স্বরূপানন্দ পরমহংসের কর্মকাণ্ডের সাথে সাদৃশ্যপূর্ণ। আলোচনা শেষে তাই বলা যায়, উদ্দীপকের রঞ্জন বাবু পাঠ্যবইয়ের স্বামী স্বরূপানন্দের জীবনাদর্শ গ্রহণ করে সবাইকে চরিত্রবান ও স্বাবলম্বী হয়ে সমাজের মঙ্গলজনক কাজ করতে উদ্বুদ্ধ করেন।"
        }
      ]
    },
    {
      "number": "3",
      "uddipok": "শুভ্রা বর্ষাকালের পূর্ণিমা তিথিতে একটি ধর্মাচারের আয়োজন করে। এ অনুষ্ঠানটিতে সে ভাইয়ের হাতে ভাই-বোনের মধ্যকার ভালোবাসার প্রতীক বেঁধে দেয়। অন্যদিকে সুমনাদের বাড়িতে একটি ধর্মানুষ্ঠানের আয়োজন করা হয়। অনুষ্ঠানটিতে একে অপরকে আবির দিয়ে রাঙিয়ে দেয়। এ উপলক্ষ্যে বাড়িতে অনেক আত্মীয়-স্বজনের আগমন ঘটে।",
      "tag": "RB 24",
      "sub_questions": [
        {
          "label": "ক",
          "question": "বাংলার বাইরে 'দোলযাত্রা' কী নামে পরিচিত?",
          "explanation": "বাংলার বাইরে 'দোলযাত্রা' হোলি উৎসব নামে পরিচিত।"
        },
        {
          "label": "খ",
          "question": "দেহ ও আত্মার মধ্যে ঘনিষ্ঠ সম্পর্ক বিদ্যমান'- বুঝিয়ে লেখো।",
          "explanation": "দেহ ও আত্মার মধ্যে ঘনিষ্ঠ সম্পর্ক বিদ্যমান। দেহকে আশ্রয় করে আত্মার অভিযাত্রা। আবার, আত্মাকে লাভ করে দেহ সজীব হয়। দেহহীন আত্মা নিষ্ক্রিয়, আত্মাহীন দেহ জড়। অর্থাৎ জড় বস্তুর আত্মা নেই তাই নিশ্চল, প্রাণহীন ও ক্রিয়াহীন। গীতায় শ্রীকৃষ্ণের উক্তি থেকে জানা যায়- আত্মা জন্মহীন, মৃত্যুহীন, শাশ্বত, পুরাতন হয়েও চির নতুন। মানুষ পুরাতন কাপড় পরিত্যাগ করে যেমন নতুন কাপড় পরিধান করে, আত্মাও তেমনি পুরাতন দেহ পরিত্যাগ করে নতুন দেহে প্রবেশ করে। আত্মার এই দেহ পরিবর্তনকে জন্ম ও মৃত্যু বলে। তাই দেহ ও আত্মার মধ্যে ঘনিষ্ঠ সম্পর্ক রয়েছে"
        },
        {
          "label": "গ",
          "question": "শুভ্রা কোন ধর্মাচার পালন করেন? ব্যাখ্যা করো।",
          "explanation": "রূপার পালনকৃত ধর্মাচারটি হলো রাখীবন্ধন। হিন্দুধর্মের বিভিন্ন ধর্মাচারের মধ্যে রাখীবন্ধন উল্লেখযোগ্য। ভাই-বোনের মধ্যকার আজীবন ভালোবাসার প্রতীক বহন করে রাখীবন্ধন। এদিন বোনেরা তাদের ভাইদের হাতে রাখী নামে পবিত্র সুতো বেঁধে দেয়। নিজের ভাই ছাড়াও আত্মীয় ও অনাত্মীয় ভাইদের হাতেও রাখী পরানো হয় এবং এতে ভাই-বোনের মধ্যে মধুর সম্পর্ক স্থাপিত হয়। শ্রাবণ মাসের পূর্ণিমা তিথিতে এ পর্বটি পালন করা হয় বলে এটি রাখীপূর্ণিমা নামেও পরিচিত। উদ্দীপকের রূপা প্রতি বৎসর শ্রাবণ মাসের এক বিশেষ তিথিতে ভাইদের মঙ্গলার্থে হাতে পবিত্র সুতো বেঁধে দেয়। এতে ভাই-বোনদের মধ্যে মধুর সম্পর্ক স্থাপন হয়। একমাত্র রাখীবন্ধন ধর্মাচার পালনের মাধ্যমে এরূপ সম্পর্ক স্থাপিত হয় বলে রূপার পালনকৃত ধর্মাচারটি হলো রাখীবন্ধন।"
        },
        {
          "label": "ঘ",
          "question": "পারিবারিক ও সামাজিক জীবনে সুমনার পালনকৃত অনুষ্ঠানটির প্রভাব বিশ্লেষণ করো।",
          "explanation": "পারিবারিক ও সামাজিক জীবনে সুমনার পালনকৃত অনুষ্ঠানটি তথা দোলযাত্রা ধর্মানুষ্ঠানের প্রভাব বিশ্লেষণ করা হলো- উদ্দীপকে বলা হয়েছে, সুমনাদের বাড়িতে একটি ধর্মানুষ্ঠানের আয়োজন করা হয়। অনুষ্ঠানটিতে একে অপরকে আবির দিয়ে রাঙিয়ে দেয়। এ উপলক্ষ্যে সুমনাদের বাড়িতে অনেক আত্মীয়-স্বজনের আগমন ঘটে। এখানে আবির দিয়ে একে অপরকে রাঙিয়ে দেওয়া দ্বারা বৈষ্ণবীয় ধর্মানুষ্ঠান দোলযাত্রা অনুষ্ঠানটিকে বোঝানো হয়েছে। দোলযাত্রা একটি গুরুত্বপূর্ণ ধর্মীয় ও সামাজিক অনুষ্ঠান। দোলযাত্রা উপলক্ষ্যে বিভিন্ন স্থানে অনুষ্ঠিত মেলা ও আবির ক্রয়-বিক্রয়ের সাথে মুষ্ঠিত মেলা অর্থনৈতিক গুরুত্ব জড়িত। এই ধর্মানুষ্ঠান পালনের মাধ্যমে ধনী-গরিব, ধর্ম- বর্ণ নির্বিশেষে সকল শ্রেণির মানুষের মধ্যে গড়ে ওঠে সাম্য, ভ্রাতৃত্ববোধ ও প্রীতির বন্ধন। দোলযাত্রা উৎসবে পরস্পর পরস্পরকে রং বা আবির মাখিয়ে এবং পূজার আগের দিন অর্থাৎ ফাল্গুনী শুক্লা চতুর্দশীর দিন 'বুড়ির ঘর' বা 'মেড়া' পুড়িয়ে অমঙ্গলকে দূর করার প্রতীকী অনুষ্ঠান করার মধ্য দিয়ে সামাজিক বন্ধনের সৃষ্টি হয়। এ উৎসবের দিন সকাল থেকেই শত্রু- মিত্র, নারী-পুরুষ নির্বিশেষে সবাই বিভিন্ন প্রকার রং নিয়ে খেলায় মত্ত হয়। ভেদাভেদ ভুলে সবাই এক হয়ে একে অপরকে রাঙিয়ে দেয়। সব ধর্ম-বর্ণের মানুষ এ উৎসবে অংশগ্রহণ করে। ফলে তাদের মধ্যে ভ্রাতৃত্ববন্ধনের সৃষ্টি হয়। সব ভেদাভেদ এবং বৈষম্য হ্রাস পায়। সবাই সবাইকে আপন করে নেয়। বর্তমানে এ উৎসবটি একটি সর্বজনীন উৎসবে পরিণত হয়েছে। আলোচনা শেষে তাই বলা যায়, পারিবারিক ও সামাজিক জীবনে দোলযাত্রা ধর্মানুষ্ঠানটি অনেক গুরুত্বপূর্ণ ভূমিকা পালন করে।"
        }
      ]
    },
    {
      "number": "4",
      "uddipok": "সুধীর বাবুর পিতার মৃত্যুতে পনেরো দিন হবিষ্যান্ন বা ফলাফলাদি খেয়ে জীবন ধারণ করেন। এরপর শাস্ত্রানুযায়ী পরবর্তী কার্য সম্পাদন করেন। অন্যদিকে সুকেশ বাবুর বড় ভাইয়ের মৃত্যুতে বারোদিন কঠোর সংযম করে শ্রাদ্ধ করার উপযুক্ততা অর্জন করেন।",
      "tag": "RB 24",
      "sub_questions": [
        {
          "label": "ক",
          "question": "শ্রাদ্ধ কাকে বলে?",
          "explanation": "শ্রদ্ধার সাথে যা দান করা হয় তাই শ্রাদ্ধ।"
        },
        {
          "label": "খ",
          "question": "অন্নপ্রাশন বলতে কী বোঝায়?",
          "explanation": "হিন্দুধর্মীয় শাস্ত্রমতে দশবিধ সংস্কারের অন্যতম হচ্ছে অন্নপ্রাশন। পূজাদি ও মাঙ্গলিক অনুষ্ঠানের মাধ্যমে সন্তানের প্রথম অন্নভোজনের নাম অন্নপ্রাশন। এই দিনে আনুষ্ঠানিকভাবে সন্তানকে প্রথম খাবার খাওয়ানো হয়। পুত্রের ষষ্ঠ মাসে এবং কন্যার পঞ্চম, অষ্টম বা দশম মাসে পূজাদি ও মাঙ্গলিক অনুষ্ঠানের মাধ্যমে প্রথম অন্নভোজনের নাম অন্নপ্রাশন। অন্নপ্রাশন উপলক্ষ্যে অনুষ্ঠান আয়োজন করা হয়। সেখানে অনেক আত্মীয়-স্বজন ও পাড়া-প্রতিবেশীর আগমন ঘটে। সকলেই শিশুর সুস্বাস্থ্য ও দীর্ঘায়ু কামনা করে তাকে আশীর্বাদ করেন।"
        },
        {
          "label": "গ",
          "question": "সুধীর বাবু কোন বর্ণের লোক? পাঠের আলোকে বর্ণনা করো।",
          "explanation": "শাস্ত্রানুযায়ী পনেরো দিন অশৌচ পালন করায় সুধীর বাবু একজন বৈশ্য বর্ণের লোক। পিতা-মাতার মৃত্যুর পর যে অশৌচ পালন করা হয় তাই মরণাশৌচ। অশৌচ পালনে বর্ণপ্রথার প্রভাব দেখা যায়। অর্থাৎ অশৌচ পালনের দিনের সংখ্যা ব্যক্তি কোন বর্ণের তার ওপর নির্ভর করে। উচ্চবর্ণের চেয়ে নিম্নবর্ণের লোকদের অশৌচ পালনের দিবস সংখ্যা বেশি। ব্রাহ্মণের জন্য দশ দিন, ক্ষত্রিয়ের জন্য বারো দিন, বৈশ্যের জন্য পনেরো দিন এবং শূদ্রের জন্য ত্রিশ দিন অশৌচ পালনের বিধান আছে। তবে বর্তমানে প্রায় সকল বর্ণের বা গোত্রের মানুষ দশ দিন অশৌচ পালন করে একাদশ কিংবা ত্রয়োদশ দিবসে, কেউ কেউ পনেরো দিন অশৌচ পালন করে ষোড়শ দিবসে শ্রাদ্ধানুষ্ঠান করে থাকেন। উদ্দীপকের সুধীর বাবুর পিতার মৃত্যুতে পনেরো দিন হবিষ্যান্ন বা ফলফলাদি খেয়ে জীবন ধারণ করেন। এরপর শাস্ত্রানুযায়ী পরবর্তী কার্য সম্পাদন করেন। শাস্ত্রানুযায়ী সুধীর বাবু এরূপ পনেরো দিন অশৌচ পালন করায় তিনি চতুর্বর্ণের মধ্যে বৈশ্য বর্ণের অন্তর্ভুক্ত। তাই বলা যায়, শাস্ত্রানুযায়ী সুধীর বাবু একজন বৈশ্য বর্ণের লোক।"
        },
        {
          "label": "ঘ",
          "question": "সুধীর বাবু ও সুকেশ বাবু কি একই বর্ণের লোক? পাঠের 'আলোকে যুক্তি দাও।",
          "explanation": "সুধীর বাবু বৈশ্য ও সুকেশ বাবু ক্ষত্রিয় হওয়ায় তারা একই বর্ণের লোক নন। 'অশৌচ' শব্দের অর্থ শুচিতা বা পবিত্রতার অভাব। মাতা-পিতা বা জ্ঞাতিবর্গের মৃত্যুতে আমাদের অশৌচ হয়। কারণ প্রিয়জনের মৃত্যুতে আমাদের মন শোকে আচ্ছন্ন হয়। আমাদের চিত্ত সাধন-ভজনের উপযোগী থাকে না। তখন আমরা অশুচি হই। তাই এসময় কঠোর সংযম পালন করে শ্রাদ্ধ করার উপযুক্ততা অর্জন করতে হয়। শাস্ত্রানুযায়ী চতুর্বর্ণের মধ্যে অশৌচ পালনে দিবস সংখ্যার ভিন্নতা পরিলক্ষিত হয়। ব্রাহ্মণের দশ দিন, ক্ষত্রিয়ের বারো দিন, বৈশ্যের পনেরো দিন এবং শূদ্রের ত্রিশ দিন অশৌচ পালনের বিধান আছে। কিন্তু অশৌচ পালনের দিবস সংখ্যায় তারতম্য ও অনুষ্ঠানের ভিন্নতা যৌক্তিক নয়। কেননা শ্রীমদ্ভগবদ্গীতায় বলা হয়েছে জন্মভেদে নয়, বরং কর্মভেদেই বর্ণবিভাজন হয়। অর্থাৎ যে যেরকম পেশায় নিয়োজিত তার বর্ণটি সে অনুসারে হয়। তাই বর্তমানে প্রায় সকল বর্ণের বা গোত্রের মানুষ দশ দিন অশৌচ পালন করে একাদশ কিংবা ত্রয়োদশ দিবসে, কেউ কেউ পনেরো দিন অশৌচ পালন করে ষোড়শ দিবসে শ্রাদ্ধানুষ্ঠান করে থাকেন। উদ্দীপকের সুকেশ বাবুর বড় ভাইয়ের মৃত্যুতে বারো দিন কঠোর সংযম পালন করে শ্রাদ্ধ করার উপযুক্ততা অর্জন করেন। এখানে সুকেশ বাবু বারো দিন অশৌচ পালন করায় তিনি চতুর্বর্ণের ক্ষত্রিয় বর্ণের অন্তর্ভুক্ত। - আলোচনা শেষে তাই বলা যায়, উদ্দীপকের 'সুধীর বাবু পনেরো দিন অশৌচ পালন করায় বৈশ্য বর্ণের ও সুকেশ বাবু বারোদিন অশৌচ পালন করায় ক্ষত্রিয় বর্ণের লোক।"
        }
      ]
    },
    {
      "number": "5",
      "uddipok": "শিবু দুর্গাপূজার কোনো একদিন লক্ষ করল, মন্দিরে একটি মেয়ের পূজা করছে। সে বিষয়টি পুরোহিত মহাশয়ের কাছে জানতে চাইলে পুরোহিত মহাশয় তাকে বুঝিয়ে বলেন। অন্যদিকে, সুভাষও দুর্গাপূজার কোনো একদিন লক্ষ করল, মায়েরা দেবী দুর্গাকে সিঁদুর পরাচ্ছেন। পরস্পর আলিঙ্গন করছেন, মিষ্টিমুখ করাচ্ছেন। এ উপলক্ষ্যে মেলারও আয়োজন করা হয়েছে।",
      "tag": "RB 24",
      "sub_questions": [
        {
          "label": "ক",
          "question": "পূজা কাকে বলে?",
          "explanation": "দেব-দেবীদের সন্তুষ্ট করার জন্য যে অনুষ্ঠানাদি করা হয় তাকে 'পূজা' বলে।"
        },
        {
          "label": "খ",
          "question": "'নবপত্রিকা' পূজার কারণ ব্যাখ্যা করো।",
          "explanation": "জীবনদায়ী বৃক্ষের পূজা করাই 'নবপত্রিকা' পূজার কারণ। মহাসপ্তমী তিথির পূজায় নবপত্রিকা প্রতিষ্ঠা করা হয়। নবপত্রিকা মূলত নয়টি গাছের সমাহার। এগুলো হলো- কদলী (কলা), দাড়িম্ব (ডালিম), ধান্য (ধান), হরিদ্রা (হলুদ), মানক (মানকচু), কচু, বিল্ব (বেল), অশোক এবং জয়ন্তী। একটি কলাগাছের সঙ্গে অন্য গাছের চারা বেঁধে দেওয়া হয়। তারপর একটি শাড়ি-কাপড় পরানো হয়। একে বলা হয় কলাবৌ। নবপত্রিকার মধ্যে দেবী দুর্গা নয়টি ভিন্ন নামে অধিষ্ঠিত। মূলত এ পূজার মধ্য দিয়ে আমরা আমাদের জীবনদায়ী বৃক্ষকে পূজা করি। বৃক্ষকে সংরক্ষণ করি। আর এই বৃক্ষের মধ্যেই আছে ঈশ্বরের শক্তি, দেবীর শক্তি।"
        },
        {
          "label": "গ",
          "question": "শিবু দুর্গাপূজার যে বিশেষ তিথিটি লক্ষ করেছিল তার বর্ণনা দাও।",
          "explanation": "শিবু দুর্গাপূজার মহা অষ্টমী তিথিটি লক্ষ করেছিল। শারদীয় দুর্গা উৎসবে অষ্টমী পূজা অত্যন্ত গুরুত্বপূর্ণ। এ দিনে দেবী দুর্গা মহিষাসুরকে বধ করে বিজয় লাভ করেছিলেন। এ পূজার দিনে ভক্তবৃন্দ বিধিসম্মতভাবে অষ্টমীবিহিত পূজা করে দেবী দুর্গার কৃপা প্রার্থনা করেন। পূজার শেষে পূজারীগণ দেবীর উদ্দেশে পুষ্পাঞ্জলি প্রদান করে। দুর্গাপূজার মহা অষ্টমী তিথিতে কুমারী পূজা একটি গুরুত্বপূর্ণ বিধি। মেয়েকে মাতৃজ্ঞানে ভাবনার মধ্য দিয়ে আদ্যাশক্তির প্রতীকরূপে কুমারী পূজা করা হয়। কুমারী পূজার মধ্য দিয়ে নারীর প্রতি শ্রদ্ধাবোধ সৃষ্টি হয়ণ উদ্দীপকে শিবু দুর্গাপূজার কোনো একদিন লক্ষ করল, মন্দিরে একটি মেয়ের পূজা করছে। এখানে দুর্গাপূজার দিন মন্দিরে একটি মেয়ের পূজা করার মাধ্যমে মহা অষ্টমী তিথিতে অনুষ্ঠিত কুমারী পূজার প্রতি ইঙ্গিত করা হয়েছে। তাই বলা যায়, উদ্দীপকে শিবু দুর্গাপূজার মহা অষ্টমী তিথিটি লক্ষ করেছিল।"
        },
        {
          "label": "ঘ",
          "question": "সুভাষ দুর্গাপূজার যে তিথিটির আনুষ্ঠানিকতা লক্ষ করছিল তার প্রভাব বিশ্লেষণ করো।",
          "explanation": "সুভাষ দুর্গাপূজার শেষ দিন তথা বিজয়া দশমী তিথিটির আনুষ্ঠানিকতা লক্ষ করেছিল। মহিষাসুরকে বধ করার মধ্য দিয়ে বিজয় উৎসব পালিত হয়। তাই দশমী বিজয়ের দিন অন্যায়কে প্রতিহত করে ন্যায় প্রতিষ্ঠার দিন। দেবী দুর্গা দেবতাদের সম্মিলিত শক্তির প্রকাশ। তাই দুর্গাপূজা তথা বিজয়া দশমী ঐক্যের প্রতীক। বিজয়া দশমী পারিবারিক ও সামাজিক জীবন থেকে সবরকম অশুভ শক্তিকে দূর করতে উদ্বুদ্ধ এবং পারস্পরিক সম্প্রীতি প্রতিষ্ঠার প্রেরণা দান করে। দশমী তিথিতে মা দুর্গাকে বিসর্জন আমাদেরকে ত্যাগের শিক্ষা দেয়। এদিন দেবীকে সিঁদুর পরানো, পরস্পর আলিঙ্গন করা ও সধবা নারীরা একে অন্যের কপালে সিঁদুর পরিয়ে দীর্ঘায়ু কামনা করার মাধ্যমে একে অপরকে ভালোবাসার বন্ধনে আবদ্ধ করে। দশমী আমাদের অসাম্প্রদায়িকতার শিক্ষা দেয়। সব ধর্ম ও বর্ণের মানুষের মধ্যে মিলন ঘটিয়ে একটি সুন্দর ও শান্তিপূর্ণ সমাজ গঠনের শিক্ষা দেয়। দুর্গাপূজাকে অবলম্বন করে পত্র-পত্রিকায় পূজাসংখ্যা বের হয়। মণ্ডপে সাংস্কৃতিক অনুষ্ঠান হয়। বাড়িতে গিয়ে ছেলেমেয়েরা পাড়া-প্রতিবেশীদের সাথে শুভেচ্ছা বিনিময় করে। এছাড়া উপহার, নতুন জামাকাপড়, অর্থ প্রভৃতি প্রদান করে। আলোচনা শেষে বলা যায়, অন্যায়-অবিচারকে প্রতিহত করা, সাম্প্রদায়িক সম্প্রীতি বৃদ্ধিসহ বিজয়া দশমী তথা দুর্গাপূজা আমাদের আর্থ-সামাজিক, পারিবারিক ও নৈতিক জীবনের উন্নয়নে গুরুত্বপূর্ণ ভূমিকা পালন করে।"
        }
      ]
    },
    {
      "number": "6",
      "uddipok": "নিখিল বাবু নিয়মিত একটি যোগাসন অনুশীলন করেন। আসনটি অনুশীলনের সময় তার শরীর অনেকটা লাঙ্গলের মতো দেখায়। তার পা ও মাথা একই পাশে অবস্থান করে। তাছাড়া আসনটির অন্যান্য নিয়ম- কানুনগুলোও তিনি সঠিকভাবে অনুসরণ করেন। এর ফলে তার থাইরয়েড ও টনসিলের সমস্যা অনেকটাই নিয়ন্ত্রণে রয়েছে। মেরুদণ্ডের স্থিতিস্থাপকতাও বজায় রয়েছে।",
      "tag": "RB 24",
      "sub_questions": [
        {
          "label": "ক",
          "question": "পূরক কাকে বলে?",
          "explanation": "শ্বাস গ্রহণকে পূরক বলে ।"
        },
        {
          "label": "খ",
          "question": "অহিংসা বলতে কী বোঝায়?",
          "explanation": "কোনো প্রাণীকে মন, কথা এবং কর্ম দ্বারা কষ্ট না দেওয়াকে অহিংসা বলে। কারও অনিষ্ট না. ভাবা, কাউকে কটু কথা বলে ইত্যাদি দ্বারা কষ্ট না দেওয়া এবং কর্ম দ্বারা কোনো অবস্থাতে কোনো স্থানে, কোনো দিন কোনো প্রাণীর প্রতি হিংসা ভাব প্রদর্শন না করা। অর্থাৎ এক কথায় সকল জীবকে ঘৃণা না করে ভালোবাসা প্রদর্শন করাকে অহিংসা বলে। আবার, অহিংসা শুধু জীবের প্রতি ভালোবাসা নয়, নিখিল বিশ্বের প্রতিটি বস্তুর প্রতি ভালোবাসা।"
        },
        {
          "label": "গ",
          "question": "নিখিল বাবু কীভাবে আসনটি অনুশীলন করেন? পাঠের আলোকে বর্ণনা করো।",
          "explanation": "নিখিল বাবু যে আসনটি অনুশীলন করে সে আসনটি হলো হলাসন। 'হল' শব্দের অর্থ লাঙ্গল। এই আসনে দেহভঙ্গি অনেকটা হল অর্থাৎ লাঙ্গলের মতো দেখায় বলে একে হলাসন বলে। নিয়মিত আসনটি অনুশীলন করলে মেরুদণ্ড সুস্থ ও নমনীয় থাকে। থাইরয়েড ও টনসিলের সমস্যা থাকলে তা দূর হয়। উদ্দীপকে নিখিল বাবুও থাইরয়েড ও টনসিলের সমস্যা দূর করতে হলাসনটি অনুশীলন করেন। হলাসন অনুশীলনের সময় পা দুটো সোজা করে চিৎ হয়ে শুয়ে পড়তে হবে। উরু, হাঁটু ও পায়ের পাতা জোড়া থাকবে। হাত দুটো সোজা করে শরীরের দু পাশে রাখতে হবে। এবার নিঃশ্বাস ছাড়তে ছাড়তে পা দুটো জোড়া ও সোজা অবস্থায় আস্তে আস্তে উপরে তুলতে হবে এবং মাথার পেছনে যতদূর সম্ভব দূরে নিতে হবে যেন পায়ের আঙ্গুলগুলো মাটি স্পর্শ করতে পারে। শ্বাস-প্রশ্বাস স্বাভাবিক রেখে এই অবস্থায় ৩০ সেকেন্ড থাকতে হবে। এরপর আস্তে আস্তে পা নামিয়ে আগের অবস্থায় ফিরে যেতে হবে এবং শবাসনে ৩০ সেকেন্ড বিশ্রাম নিতে হবে। এভাবে আসনটি তিনবার অনুশীলন করতে হবে।"
        },
        {
          "label": "ঘ",
          "question": "পাঠের আলোকে নিখিল বাবুর অনুশীলনকৃত আসনটির প্রভাব বিশ্লেষণ করো।",
          "explanation": "পাঠের আলোকে নিখিল বাবুর অনুশীলনকৃত আসনটি তথা হলাসন নিয়মিত অনুশীলন করলে আমাদের শরীর ও মনে অনেক গুরুত্বপূর্ণ প্রভাবে পড়ে। হলাসন অনুশীলনের ফলে আমাদের মেরুদণ্ড নমনীয় ও সুস্থ থাকে। এ ছাড়া ডায়াবেটিস, বাত ও সায়টিকার ব্যথা, পেটের পীড়া, কোষ্ঠবদ্ধতা, থাইরয়েড, টনসিল ইত্যাদি রোগ নিয়ন্ত্রণে থাকে বা দূর হয়। নিয়মিত হলাসন অনুশীলনের ফলে উদ্দীপকের নিখিল বাবুর মেরুদন্ডের স্থিতিস্থাপকতা বজায় থাকার পাশাপাশি থাইরয়েড ও টনসিলের সমস্যা অনেকটাই নিয়ন্ত্রণে রয়েছে। হলাসন অনুশীলনে মেরুদণ্ড সুস্থ ও নমনীয় হয় এবং এর স্থিতিস্থাপকতা বজায় থাকে। এর ফলে মেরুদণ্ড সংলগ্ন স্নায়ুকেন্দ্র ও মেরুদন্ডের দু'পাশের পেশি সতেজ ও সক্রিয় হয়। প্লীহা, যকৃত, মূত্রাশয় প্রভৃতির কর্মক্ষমতা বৃদ্ধি পায়। থাইরয়েড, প্যারাথাইরয়েড, টনসিল ইত্যাদি গ্রন্থি সবল ও সক্রিয় হয়। এছাড়াও হলাসন অনুশীলনে কোমর ও নিতম্বের মেদ কমে দেহ সুঠাম ও সুন্দর হয়ে ওঠে। পিঠে ব্যথা থাকলে তাও দূর হয়। আর যাদের কাঁধ শক্ত হয়ে গেছে তাদের উপকার হয়। আলোচনা শেষে বলা যায়, নিয়মিত হলাসন অনুশীলনে শারীরিক সমস্যা দূর হয় এবং সুস্থ, সুন্দর জীবনযাপনে সক্ষম করে তোলে। পাশাপাশি মনও সতেজ থাকে এবং কাজ-কর্মে বাড়তি উৎসাহ পাওয়া যায়।"
        }
      ]
    },
    {
      "number": "7",
      "uddipok": "পার্থ বাবু একজন ধার্মিক ব্যক্তি। কোনো সমস্যায় পড়লেই তিনি হিন্দুধর্মের প্রাচীন গ্রন্থের জ্ঞানের আলোকে সমাধান করার চেষ্টা করেন। তাতেও সমাধান না পেলে পর্যায়ক্রমে স্মৃতিশাস্ত্রসহ অন্যান্য বিষয় অনুসরণ করেন। অন্যদিকে হৃদয় বাবু বিশ্বের প্রাচীন ইতিহাস জানার জন্য সবচেয়ে প্রাচীন গ্রন্থখানা অধ্যয়ন করেন। এছাড়াও তিনি এই গ্রন্থ থেকে ভারতবর্ষের শিক্ষা, সংস্কৃতি, ধর্ম-কর্মসহ বিভিন্ন বিষয় সম্পর্কে জানতে পারেন।",
      "tag": "RB 24",
      "sub_questions": [
        {
          "label": "ক",
          "question": "ধর্ম কাকে বলে?",
          "explanation": "যা হৃদয়ে ধারণ করে মানুষ সুন্দর, সুশৃঙ্খল ও পবিত্র জীবনযাপন করতে পারে তাকে ধর্ম বলে।"
        },
        {
          "label": "খ",
          "question": "হিন্দুধর্মকে বৈদিক ধর্ম বলা হয় কেন?",
          "explanation": "বেদ হিন্দুধর্মের আদি ধর্মগ্রন্থ। তাই হিন্দুধর্মকে বৈদিক ধর্ম বলা হয়। হিন্দুধর্মের প্রধানতম ধর্মগ্রন্থ হলো বেদ। মনুসংহিতায় বেদকে হিন্দুধর্মের মূল বলা হয়েছে। প্রথম দিকে বেদ লিখিত রূপে ছিল না। পরবর্তীতে বেদ সংস্কৃত ভাষায় রচিত হয়। বেদ ঈশ্বরের বাণী। বেদকে কেন্দ্র করেই হিন্দুধর্মের বিকাশ ঘটেছে। এজন্য হিন্দুধর্মকে বৈদিক ধর্মও বলা হয়।"
        },
        {
          "label": "গ",
          "question": "হৃদয় বাবু কোন ধর্মগ্রন্থ অধ্যয়ন করেন? ব্যাখ্যা করো।",
          "explanation": "হৃদয় বাবু বেদ ধর্মগ্রন্থটি অধ্যয়ন করেন। বেদ শব্দের অর্থ জ্ঞান। এটি হিন্দুদের সবচেয়ে প্রাচীন ও প্রধান ধর্মগ্রন্থ। বিশ্বের প্রাচীন ইতিহাস জানার সবচেয়ে নির্ভরযোগ্য সহায়ক গ্রন্থ হলো বেদ। এটি একটি বিশাল জ্ঞানভাণ্ডার। ঋগ্বেদ, সামবেদ, অথর্ববেদ ও যজুর্বেদ হলো বেদের চারটি প্রকার। ঋগ্বেদ পাঠে ঈশ্বরের শক্তি, রূপ ও গুণ সম্পর্কে জানা যায়। সামবেদ অধ্যয়ন করলে সংগীতের রীতি এবং সুর দিয়ে বিভিন্ন মন্ত্র উচ্চারণ করার উপায় জানা যায়। যজুর্বেদে আছে যজ্ঞের বিভিন্ন নিয়ম-রীতি সম্পর্কে ধারণা। অথর্ববেদে বলা হয়েছে বিভিন্ন রোগ ও চিকিৎসা পদ্ধতির কথা। উদ্দীপকে দেখতে পাই, হৃদয় বাবু বিশ্বের প্রাচীন ইতিহাস জানার জন্য সবচেয়ে প্রাচীন গ্রন্থখানা অধ্যয়ন করেন। এছাড়াও তিনি এই গ্রন্থ থেকে ভারতবর্ষের শিক্ষা, সংস্কৃতি, ধর্ম-কর্মসহ বিভিন্ন বিষয় সম্পর্কে জানতে পারেন। এখানে নির্দেশিত ধর্মগ্রন্থটি হলো বেদ। কেননা বিশ্বের প্রাচীন ইতিহাস জানার জন্য এবং ভারতবর্ষের শিক্ষা, সংস্কৃতি, ধর্ম-কর্মসহ বিভিন্ন বিষয় সম্পর্কে জানার একমাত্র উপায় হলো বেদ। তাই বলা যায়, উদ্দীপকের হৃদয় বাবু বেদ ধর্মগ্রন্থটি অধ্যয়ন করেন।"
        },
        {
          "label": "ঘ",
          "question": "পার্থ বাবুর মধ্যে ধর্মের বিশেষ লক্ষণ কাজ করছে'- মন্তব্যটির যথার্থতা মূল্যায়ন করো।",
          "explanation": "'পার্থ বাবুর মধ্যে ধর্মের বিশেষ লক্ষণ কাজ করেছে'- মন্তব্যটি যথার্থ। মনুসংহিতায় বেদ, স্মৃতি, সদাচার এবং বিবেকের বাণী এ চারটিকে ধর্মের বিশেষ লক্ষণ হিসেবে উল্লেখ করা হয়েছে। ঋগ্বেদ, সামবেদ, যজুর্বেদ ও অথর্ববেদের সমন্বয়ে বেদ সৃষ্ট। যা ধর্ম-অধর্ম নির্ণয়ে প্রথম প্রমাণ হিসেবে কাজ করে। এরপরে মনুসংহিতা, পরাশর সংহিতা, যাজ্ঞবল্ক্য সংহিতা নিয়ে স্মৃতিশাস্ত্র রচিত যা ধর্মাধর্ম নির্ণয়ের দ্বিতীয় প্রমাণ। কোনো বিষয়ে বেদ ও স্মৃতিশাস্ত্র থেকে বাস্তবসম্মত উপদেশ পাওয়া না গেলে মহাপুরুষদের আচরণকে দৃষ্টান্ত হিসেবে গ্রহণ করতে হবে এবং সে পথেই চলতে হবে। আবহমানকাল ধরে অনুসৃত ও মহাপুরুষদের দ্বারা অনুশীলিত আচরণই সদাচার। আর যখন এই তিনটি লক্ষণ দ্বারা ধর্মাধর্ম নির্ণয় করা সম্ভব হয় না তখন বিবেকের বাণীর মাধ্যমে ধর্ম এবং অধর্ম নির্ণয় করা হয়। উদ্দীপকের পার্থ বাবু একজন ধার্মিক ব্যক্তি। কোনো সমস্যায় পড়লেই তিনি হিন্দুধর্মের প্রাচীন গ্রন্থের জ্ঞানের আলোকে সমাধান করার চেষ্টা করেন। তাতেও সমাধান না পেলে পর্যায়ক্রমে স্মৃতিশাস্ত্রসহ অন্যান্য বিষয় অনুসরণ করেন। এখানে পার্থ বাবু ধর্মাধর্ম নির্ণয়ের ক্ষেত্রে প্রথমে হিন্দুধর্মের প্রাচীন গ্রন্থ তথা বেদের স্মরণাপন্ন হন। বেদে সমাধান না পেলে এরপর পর্যায়ক্রমে স্মৃতিশাস্ত্রসহ অন্যান্য বিষয় অনুসরণ করেন। যা মনুসংহিতায় বর্ণিত ধর্মের বিশেষ লক্ষণকে নির্দেশ করে। আলোচনা শেষে বলা যায়, একজন প্রকৃত ধার্মিক ব্যক্তি তার দৈনন্দিন জীবনের সমস্যা সমাধানে ধর্মের বিশেষ লক্ষণ চারটি পর্যায়ক্রমে অনুসরণ করে।"
        }
      ]
    },
    {
      "number": "8",
      "uddipok": "নরেশ পাশের বাড়ির অসুস্থ একটি ছেলেকে নিয়ে হাসপাতালে ভর্তি করে। সে ছেলেটির সাথে কয়েকদিন হাসপাতালে থাকে। তাকে আর্থিকভাবেও সাহায্য করে। অন্যদিকে নিলয় বাবু নিজ জীবনের ঝুঁকি আছে জেনেও সমাজ ও দেশের মঙ্গলের জন্য বিভিন্ন কাজে অংশগ্রহণ করে। এরূপ ব্যক্তি দেশ ও জাতির অহংকার।",
      "tag": "RB 24",
      "sub_questions": [
        {
          "label": "ক",
          "question": "রাবণ সীতাকে কোন বনে বন্দি করে রেখেছিলেন?",
          "explanation": "করাবণ সীতাকে অশোক বনে বন্দি করে রেখেছিলেন ।"
        },
        {
          "label": "খ",
          "question": "শ্রীরামচন্দ্র মিত্র বিভীষণকে ভর্ৎসনা করেছিলেন কেন?",
          "explanation": "শ্রীরামচন্দ্র তরণীসেনের পরিচয় লুকানোর জন্য মিত্র বিভীষণকে ভর্ৎসনা করেছিলেন। তরণীসেন ছিলেন বিভীষণের পুত্র। বিভীষণ রাক্ষস হয়েও রাবণের অন্যায়ের প্রতিবিধানে রামের পক্ষ হয়ে লড়ছিলেন। অথচ তার পুত্র ধার্মিক হলেও রামের বাহিনীর বিপক্ষে দেশ রক্ষায় বীরত্ব দেখিয়ে যাচ্ছিল। তরণীসেনের বীরত্বে এবং ধার্মিকতায় শ্রীরামচন্দ্র মুগ্ধ হয়ে পরিচয় জানতে চায় বিভীষণের কাছে। কিন্তু বিভীষণ পুত্র রাবণের পক্ষ নেওয়ায় তার পরিচয় গোপন করলেন। পরবর্তীতে যুদ্ধে তরণীসেন নিহত হলে শ্রীরামচন্দ্র তরণীসেনের পরিচয় জানতে পারলে তরণীসেনের পরিচয় লুকানোর জন্য মিত্র বিভীষণকে ভর্ৎসনা করেছিলেন।"
        },
        {
          "label": "গ",
          "question": "নরেশের মধ্যে পাঠের কোন নৈতিক গুণ প্রকাশ পেয়েছে? ব্যাখ্যা করো।",
          "explanation": "নরেশের মধ্যে পাঠ্যবইয়ের 'মানবতা নামক নৈতিক গুণ প্রকাশ পেয়েছে। একজন মানুষকে তখনই প্রকৃত মানুষ হিসেবে চিহ্নিত করা যায় যখন তার মধ্যে মানবতা নামের বিশেষ গুণটি থাকে। মানবতা একটি নৈতিক গুণ। এটি ধর্মের অঙ্গ। সহিষ্ণুতা, ক্ষমা, দয়া, চুরি না করা, শুচিতা, ইন্দ্রিয় সংযম, শুদ্ধবুদ্ধি, জ্ঞান, সত্য ও অক্রোধ এ দশটি গুণ যার মধ্যে আছে তাকে আমরা প্রকৃত মানুষ বলে আখ্যায়িত করতে পারি। নিরন্নকে অন্ন, বস্ত্রহীনে 'বস্ত্র, তৃষ্ণার্তকে জল, দৃষ্টিহীনে দৃষ্টি, রুগ্নকে ওষুধ, গৃহহীনে গৃহ, শোকার্তকে সান্ত্বনা দান করা মানবতারই আরেক নাম। মানবতা গুণের দ্বারা মানুষের মহত্ত্ব প্রকাশ পায়। উদ্দীপকে দেখা যায়, নরেশ পাশের বাড়ির অসুস্থ একটি ছেলেকে নিয়ে হাসপাতালে ভর্তি করে। সে ছেলেটির সাথে কয়েকদিন হাসপাতালে থাকে। তাকে আর্থিকভাবেও সাহায্য করে। নরেশের এরূপ কর্মকাণ্ডের মাধ্যমে মানবতা নামক নৈতিক গুণেরই প্রকাশ ঘটেছে। কেননা নিরন্নকে অন্ন, বস্ত্রহীনে বস্ত্র, তৃষ্ণার্তকে জল, অসুস্থকে সেবা, গরিবকে দান ইত্যাদি মানবতার দৃষ্টান্ত। এসব কাজের মাধ্যমে মানবতা নামক গুণের প্রকাশ পায়। তাই বলা যায়, নরেশের মধ্যে মানবতা গুণটি উপস্থিত।"
        },
        {
          "label": "ঘ",
          "question": "উদ্দীপকের নিলয় বাবুর মতো লোক বর্তমান সমাজ ব্যবস্থায় প্রয়োজন আছে কি? পাঠের আলোকে যুক্তি দাও।",
          "explanation": "উদ্দীপকের নিলয় বাবুর মতো সৎসাহসী লোক বর্তমান সমাজ ব্যবস্থায় যথেষ্ট প্রয়োজন আছে। সত্য ও ন্যায় প্রতিষ্ঠায় ভয় না পেয়ে অন্যায় ও অবিচারের বিরুদ্ধে রুখে দাঁড়ানো বা নিজেকে উৎসর্গ করার নামই সৎসাহস। সৎসাহসী ব্যক্তি নিজের জীবনের ঝুঁকি আছে জেনেও দেশের ও মানুষের মঙ্গলের জন্য অন্যায়ের বিরুদ্ধে কাজ করে। যখন কেউ দুর্বলের ওপর অত্যাচার করে তখন সৎসাহসী ব্যক্তি দুর্বলের পক্ষে দাঁড়ায়। দুর্বলকে সবলের অত্যাচার থেকে রক্ষা করে। যারা ভীরু-কাপুরুষ তারা কখনো কোনো কল্যাণকর বা মঙ্গলজনক কাজ করতে পারে না। সৎসাহসী ব্যক্তিরা দেশ ও জাতির ক্রান্তিকালে অগ্রণী ভূমিকা পালন করে। তাই এ ধরনের ব্যক্তি সমাজের মানুষের জন্য পূজনীয় ও অনুকরণীয়। উদ্দীপকে উল্লেখ করা হয়েছে, নিলয় বাবু নিজ জীবনের ঝুঁকি আছে জেনেও • সমাজ ও দেশের মঙ্গলের জন্য বিভিন্ন কাজে অংশগ্রহণ করে। এরূপ ব্যক্তি দেশ ও জাতির অহংকার। এ উক্তিটির মাধ্যমে পাঠ্যবইয়ে উল্লিখিত সৎসাহসের দিকটি ফুটে উঠেছে। উদ্দীপকের নিলয় বাবুসহ প্রীতিলতা, সূর্যসেন ও তরণীসেনের মতো সৎসাহসীরা দেশের জন্য নিজের জীবন পর্যন্ত দিতে পারেন। তাই আমরা সবাই সৎসাহসী হয়ে গড়ে উঠবো। আলোচনা শেষে বলা যায়, উদ্দীপকে নিলয় বাবুর মতো সৎসাহসী ব্যক্তিরা সমাজ, দেশ ও জাতি বিনির্মাণে গুরুত্বপূর্ণ ভূমিকা পালন করে। তাই বর্তমান সমাজ ব্যবস্থায় তাঁদের যথেষ্ট প্রয়োজন আছে।"
        }
      ]
    },
    {
      "number": "9",
      "uddipok": "নিষ্কৃতি প্রতিদিন খুব ভোরে ঘুম থেকে উঠেই পূর্ব দিকে মুখ করে দেবতার উদ্দেশ্যে স্তব-স্তুতি পাঠ করে প্রণাম জানায়। সে গুরুজনদের প্রতি শ্রদ্ধা জানায়। সে ছোট, বড় বা সময়বয়সীদের সাথেও সুন্দর ব্যবহার করে। কেউ তার ব্যবহারে কষ্ট পায় এমন কাজ সে কখনো করে না। এ কারণে সমাজ তথা প্রতিবেশীদের কাছে নিষ্কৃতি খুবই প্রিয়।",
      "tag": "RB 24",
      "sub_questions": [
        {
          "label": "ক",
          "question": "অষ্টাঙ্গ প্রণাম কাকে বলে?",
          "explanation": "জানু, পদ, হস্ত, বক্ষ, বুদ্ধি, শির, বাক্য ও দৃষ্টি- প্রণামের এ আটটি অঙ্গ ব্যবহার করে প্রণাম করলে তাকে অষ্টাঙ্গ বা সাষ্টাঙ্গ প্রণাম বলে।"
        },
        {
          "label": "খ",
          "question": "'আত্মমোক্ষায় জগদ্ধিতায় চ'- ব্যাখ্যা করো।",
          "explanation": "'আত্মমোক্ষায় জগদ্ধিতায় চ'- কথাটির অর্থ হচ্ছে, আমরা ধর্ম পালন করি মোক্ষলাভ এবং জগতের কল্যাণের জন্য। মানব জীবনের পরম প্রাপ্তি হচ্ছে মোক্ষলাভ। কিন্তু শুধু নিজের কল্যাণ সাধন করলেই চলবে না। জীব ও জগতের কল্যাণ সাধনও করতে হবে। কারণ জীবের মধ্যে আত্মারূপে ঈশ্বর বাস করেন। তাই নিজের মোক্ষলাভ ও জগতের কল্যাণের জন্য আমরা ধর্ম পালন করি।"
        },
        {
          "label": "গ",
          "question": "নিষ্কৃতির আচরণে পাঠ্যপুস্তকের কোন বিষয়টি লক্ষ করা যায়? ব্যাখ্যা করো।",
          "explanation": "নিষ্কৃতির আচরণে পাঠ্যপুস্তকের শিষ্টাচার গুণটি লক্ষ করা যায়। নম্র, ভদ্র বা শিষ্ট আচারকে শিষ্টাচার বলে। শিষ্টাচার একটি নৈতিক মূল্যবোধ এবং ধর্মের অঙ্গ। সমাজ জীবনে চলার পথে শিষ্টাচার একটি প্রয়োজনীয় গুণ বা নৈতিক মূল্যবোধ। কারও সঙ্গে দেখা হলে আমরা শুভেচ্ছা বিনিময় করি। বড়দের প্রণাম করি বা নমস্কার জানাই। সমবয়সীদের শুভেচ্ছা জানাই এবং ছোটদের আশীর্বাদ করি। এসব আচারের মাধ্যমে শিষ্টাচার প্রকাশ পায়। যেমনটি প্রকাশ পেয়েছে উদ্দীপকের নিষ্কৃতির আচরণের মধ্যে। উদ্দীপকে নিষ্কৃতি প্রতিদিন খুব ভোরে ঘুম থেকে উঠেই পূর্ব দিকে মুখ করে দেবতার উদ্দেশ্যে স্তব-স্তুতি পাঠ করে প্রণাম জানায়। সে গুরুজনদের প্রতি শ্রদ্ধা জানায়। ছোট, বড় বা সমবয়সীদের সাথেও সুন্দর ব্যবহার করে। কেউ তার ব্যবহারে কষ্ট পায় এমন কাজ সে কখনো করে না। তাই বলা যায়, নিষ্কৃতির আচরণের মধ্যে শিষ্টাচার গুণটি প্রকাশ পেয়েছে।"
        },
        {
          "label": "ঘ",
          "question": "সমাজ ও রাষ্ট্রীয় জীবনে নিষ্কৃতির কাজের প্রভাব বিশ্লেষণ করো।",
          "explanation": "সমাজ ও রাষ্ট্রীয় জীবনে নিষ্কৃতির কাজ তথা শিষ্টাচারের প্রভাব অপরিসীম। সমাজজীবনে চলার পথে শিষ্টাচার একটি প্রয়োজনীয় গুণ বা নৈতিক মূল্যবোধ। এটি আদর্শ জীবনের অঙ্গ। শিষ্টাচারের জন্যই মানুষ পশু থেকে আলাদা। এটি একটি নৈতিক গুণ এবং ধর্মের অঙ্গ। শিষ্টাচার বা ভদ্র ব্যবহারের দ্বারা আমরা মানুষের মন জয় করতে পারি। কারও সঙ্গে দেখা হলে আমরা শুভেচ্ছা বিনিময় করি, বড়দের প্রণাম করি বা নমস্কার জানাই। সমবয়সীদের শুভেচ্ছা জানাই এবং ছোটদের আশীর্বাদ করি। এক্ষেত্রে প্রথাগত শিষ্টাচার হচ্ছে, বয়সে যে ছোট, সে প্রণাম বা নমস্কার জানাবে। বড়রা কল্যাণ হোক, দীর্ঘজীবী হও ইত্যাদি বলে আশীর্বাদ করবেন। এভাবে শিষ্টাচারের মাধ্যমে আমাদের নৈতিক মূল্যবোধ বিকশিত হয়। এছাড়াও শিষ্টাচারের ধর্মীয় গুরুত্ব রয়েছে। কারণ ধর্মপথে চলার ক্ষেত্রে শিষ্টাচার অন্যতম পাথেয়। আমরা ঈশ্বরের স্তব-স্তুতি করি এবং দেব- দেবীদের উদ্দেশ্যে প্রণাম মন্ত্র উচ্চারণ করে প্রণাম করি। এই প্রণাম বা নমস্কার শিষ্টাচারের অঙ্গ। তাই এসব ধর্মাচারের মধ্য দিয়ে সাধারণত শিষ্টাচারই প্রকাশ পায়। আলোচনা শেষে বলা যায়, সমাজ ও রাষ্ট্রীয় জীবনে শিষ্টাচার আমাদের নৈতিক, সামাজিক ও ধর্মীয় মূল্যবোধবিশিষ্ট আদর্শ নাগরিক হিসেবে গড়ে উঠতে সহায়তা করে। তাই আমরা সবাই শিষ্টাচার পালনে উৎসাহিত হবো।"
        }
      ]
    },
    {
      "number": "10",
      "uddipok": "ডা. আদিত্য বাবু এমন একজন মহান চিকিৎসকের আদর্শ অনুসরণ করেন যিনি ভারতীয় শল্যবিদ্যার জনক হিসেবে পরিচিত। তিনি তাঁর গ্রন্থে শল্যবিদ্যার ৩০০ প্রকার পদ্ধতি এবং শতাধিক অস্ত্রের বর্ণনা দিয়েছেন। অন্যদিকে, ডা. অর্ণব বাবুও একজন মহান চিকিৎসকের আদর্শ অনুসরণ করেন যাঁকে ভারতীয় চিকিৎসাশাস্ত্রের জনক বলা হয়। তিনি রোগীর চিকিৎসার পূর্বে রোগ নির্ণয়ের বিষয়টি ভাবতে বলেছেন। তাঁর রচিত গ্রন্থ আমাদের বিশেষ মঙ্গল সাধন করছে।",
      "tag": "RB 24",
      "sub_questions": [
        {
          "label": "ক",
          "question": "পূর্ণাবতার কাকে বলে?",
          "explanation": "ভগবান যখন পূর্ণরূপে অবতরণ করেন তখন তাঁকে পূর্ণাবতার বলে।"
        },
        {
          "label": "খ",
          "question": "ভগবান শ্রীকৃষ্ণ পৃথিবীতে কেন আবির্ভূত হয়েছিলেন?",
          "explanation": "ধর্ম সংস্থাপনের জন্য ভগবান শ্রীকৃষ্ণ পৃথিবীতে অবতীর্ণ হয়েছিলেন। ভগবান শ্রীকৃষ্ণ এই পৃথিবীতে কেন অবতীর্ণ হয়েছিলেন সে কথা তিনি নিজেই শ্রীমদ্ভগবদ্গীতায় উল্লেখ করেছেন, \"হে অর্জুন! জগতে যখন ধর্মের গ্লানি দেখা দেয় এবং অধর্মের উত্থান ঘটে, তখনই আমি নিজেকে সৃজন করি।” কংস, জরাসন্ধ, শিশুপাল ও দুর্যোধনেরা যখন অত্যাচার শুরু করে ঠিক সে সময় শ্রীকৃষ্ণ অবতাররূপে অবতীর্ণ হয়ে এদের বিনাশ করে সর্বত্র শান্তি স্থাপন করেন। সজ্জনদের রক্ষা ও দুর্জনদের বিনাশ করে ধর্মকে সংস্থাপনের জন্যই ভগবান শ্রীকৃষ্ণ পৃথিবীতে অবতীর্ণ হয়েছিলেন।"
        },
        {
          "label": "গ",
          "question": "ডা. আদিত্য বাবু কোন মহান চিকিৎসকের আদর্শ অনুসরণ করেন? ব্যাখ্যা করো।",
          "explanation": "ডা. আদিত্য বাবু মহান চিকিৎসক সুশ্রুতের আদর্শ অনুসরণ করেন। সুশ্রুত ছিলেন প্রাচীন ভারতের একজন মহান চিকিৎসক। তার পিতার নাম বিশ্বামিত্র মুনি। বিশ্বামিত্র তার পুত্রকে আয়ুর্বেদ শিক্ষার জন্য কাশীরাজের পুত্রের নিকট পাঠান। সুশ্রুত ধন্বন্তরীরূপী কাশীরাজের পুত্র দিবোদাসের কাছে শিক্ষাগ্রহণ করেন। তাঁর চর্চার বিষয় ছিল শল্যবিদ্যা। তিনি 'সুশ্রুত' বা 'সুশ্রুতসংহিতা' নামে একখানা গ্রন্থ রচনা করেন। এতে শল্যবিদ্যার ৩০০ প্রকার পদ্ধতি এবং ১২০টি অস্ত্রের বর্ণনা দেওয়া হয়েছে। পাশ্চাত্যের চিকিৎসাশাস্ত্রে আধুনিকায়নের মাধ্যমে এগুলো প্রয়োগ করা হয়। সুশ্রুত মানুষের অবস্থা অবলোকন করে শল্যবিদ্যার মাধ্যমে ব্যাধি দূর করার প্রয়াস চালান। তাই তাঁকে 'ভারতীয় শল্যবিদ্যার জনক' বলা হয়। উদ্দীপকে বলা হয়েছে, ডা. আদিত্য বাবু এমন একজন মহান চিকিৎসকের আদর্শ অনুসরণ করেন যিনি ভারতীয় শল্যবিদ্যার জনক হিসেবে পরিচিত। তিনি তাঁর গ্রন্থে শল্যবিদ্যার ৩০০ প্রকার পদ্ধতি এবং শতাধিক অস্ত্রের বর্ণনা দিয়েছেন। এখানে প্রাচীন ভারতের শল্যচিকিৎসক সুশ্রুতের প্রতি ইঙ্গিত করা হয়েছে। কেননা, তিনি প্রধানত শল্যবিদ্যার চর্চা করতেন। তাই বলা যায়, ডা. আদিত্য বাবুর অনুসরণকৃত আদর্শ ব্যক্তিটি হলেন প্রাচীন ভারতের মহান চিকিৎসক সুশ্রুত।"
        },
        {
          "label": "ঘ",
          "question": "ডা. অর্ণবের অনুসরণীয় চিকিৎসকের অবদান মূল্যায়ন করো।",
          "explanation": "ডা. অর্ণবের অনুসরণীয় চিকিৎসক হলেন চরক। চিকিৎসাশাস্ত্রে চরকের অবদান মূল্যায়ন করা হলো- চরক প্রাচীন ভারতের একজন মহান চিকিৎসক ছিলেন। তাঁকে ভারতীয় চিকিৎসাশাস্ত্রের জনক বলা হয়। আধুনিক গবেষকদের মতে, চরক খ্রিষ্টপূর্ব ৩০০ অব্দে চররূপে আবির্ভূত হয়েছিলেন। তিনি মানুষের কষ্ট দূর করার জন্য সবার চিকিৎসা শুরু করেন। চরকই প্রথম মানবদেহের পরিপাক, বিপাক ও রোগ-প্রতিরোধ ক্ষমতা সম্পর্কে বলেন। তিনি বলেন, রোগের চিকিৎসার চেয়ে রোগ প্রতিরোধ করা বেশি জরুরি। তিনি রোগীর চিকিৎসার পূর্বে রোগের কারণসমূহ এবং পরিবেশ সম্পর্কে ভাবতে বলেছেন। চরক আয়ুর্বেদ চিকিৎসার জন্য চরকসংহিতা রচনা করেন। চরকসংহিতা রচনা করে তিনি সমগ্র মানব জাতির বিশেষ মঙ্গল সাধন করেন। এজন্য তাকে ভারতীয় চিকিৎসাশাস্ত্রের জনক বলা হয়ে থাকে। উদ্দীপকের ডা. অর্ণব বাবু একজন মহান চিকিৎসকের আদর্শ অনুসরণ করেন। যাঁকে ভারতীয় চিকিৎসাশাস্ত্রের জনক বলা হয়। তিনি রোগীর চিকিৎসার পূর্বে রোগ নির্ণয়ের বিষয়টি ভাবতে বলেছেন। তাঁর রচিত গ্রন্থ আমাদের বিশেষ মঙ্গল সাধন করছে। এখানে ডা. অর্ণব বাবু চরকের - আদর্শ অনুসরণ করেন। কেননা, চরককে ভারতীয় চিকিৎসাশাস্ত্রের জনক বলা হয়। আর তিনি রোগীর চিকিৎসার পূর্বে রোগ নির্ণয়ের বিষয়টি ভাবতে বলেছেন যা উদ্দীপকে পরিলক্ষিত হয়। আলোচনা শেষে বলা যায়, ভারতের চিকিৎসাশাস্ত্রের জনক হিসেবে চিকিৎসাশাস্ত্রে চরকের অবদান অপরিসীম।"
        }
      ]
    },
    {
      "number": "11",
      "uddipok": "শুভজিত মেডিকেলের একজন মেধারী ছাত্র। সে লেখাপড়ার পাশাপাশি একটি ধর্মীয় সংগঠনের সাথে জড়িত। মেডিকেলের চূড়ান্ত পরীক্ষার সময় তার সংগঠন থেকে ধর্মপ্রচারণার কাজে ডাক পেল। সে মেডিকেলের - পরীক্ষায় অংশগ্রহণ না করে ধর্ম প্রচারের কাজে অংশগ্রহণ করে। অন্যদিকে সুমন বাবু এলাকায় একটি বালিকা বিদ্যালয় এবং একটি মহিলা কলেজ প্রতিষ্ঠা করেন। তাছাড়া এলাকার নারীদের জন্য একটি কুটির শিল্পও প্রতিষ্ঠা করেন।",
      "tag": "RB 24",
      "sub_questions": [
        {
          "label": "ক",
          "question": "বিজয়কৃষ্ণ গোস্বামীর পিতার নাম কী?",
          "explanation": "কবিজয়কৃষ্ণ গোস্বামীর পিতার নাম আনন্দকিশোর গোস্বামী।"
        },
        {
          "label": "খ",
          "question": "সত্যই সকল ধর্মের ভিত্তি'- বুঝিয়ে লেখো।",
          "explanation": "সকল ধর্মেরই ভিত্তি এক এবং তা হলো সত্য। সকল ধর্মের লক্ষ্য হলো ঈশ্বরলাভ। আর একমাত্র সত্যের মধ্য দিয়েই ঈশ্বরলাভের পথ প্রসারিত। সৎ হওয়া আর সৎ কর্ম করা ধর্মের অঙ্গ। ঈশ্বর সবসময় এবং সর্বত্র বিরাজমান- এ সত্যকে মনে ধারণ করে ঈশ্বরের আরাধনা করতে হবে। সকল ধর্মে এক ঈশ্বরকে সকল সৃষ্টির মূল বলা হয়। এজন্য স্বামী বিবেকানন্দ বলতেন 'সত্যই সকল ধর্মের ভিত্তি।'"
        },
        {
          "label": "গ",
          "question": "শুভজিতের মধ্যে কোন মহাপুরুষের আচরণিক বৈশিষ্ট্য লক্ষ করা যায়? ব্যাখ্যা করো।",
          "explanation": "শুভজিতের মধ্যে শ্রীবিজয়কৃষ্ণ গোস্বামী মহাপুরুষের আচরণিক বৈশিষ্ট্য লক্ষ করা যায়। ১৮৪১ সালের শ্রাবণ মাসে শ্রীবিজয়কৃষ্ণ গোস্বামী জন্মগ্রহণ করেন। তিনি ছোটবেলা থেকেই একজন মেধাবী ছাত্র ছিলেন। মেডিকেল কলেজের ছাত্র থাকাকালীন তিনি হিতসঞ্চারিণী নামে একটি ধর্মীয় সভা স্থাপন করেন। এ সভায় তিনি পৈতা ত্যাগ করার মতো দুঃসাহস দেখিয়েছিলেন। তার আচরণ অন্যদেরও প্রভাবিত করে। অনেক ব্রাহ্মণ পৈতা ত্যাগ করেন। পরবর্তী সময়ে তিনি ব্রাহ্ম ধর্মে যোগদান করেন। এই ধর্ম প্রচারের দায়িত্বও তিনি নিয়েছিলেন আনন্দের সাথে। মেডিকেলের উজ্জ্বল ভবিষ্যৎ জীবনের সম্ভবনাকে ভুলে গিয়ে তিনি ধর্ম প্রচারের জন্য বিভিন্ন অঞ্চলে যান। এ সময় নিজের প্রতি তাঁর কোনো খেয়াল ছিল না। তাঁর ধ্যান- জ্ঞান হয়ে দাঁড়িয়েছিল সত্য প্রচার। তাই শ্রীবিজয়কৃষ্ণের খ্যাতি সমগ্র ভারতবর্ষে ছড়িয়ে পড়ে। উদ্দীপকের শুভজিত মেডিকেলের একজন মেধাবী ছাত্র। সে লেখাপড়ার পাশাপাশি একটি ধর্মীয় সংগঠনের সাথে জড়িত। মেডিকেলের চূড়ান্ত পরীক্ষার সময় তার সংগঠন থেকে ধর্মপ্রচারণার কাজে ডাক পেল। সে মেডিকেলের পরীক্ষায় অংশগ্রহণ না করে ধর্ম প্রচারের কাজে অংশগ্রহণ করে। উদ্দীপকের শুভজিতের এরূপ কর্মকাণ্ড শ্রীবিজয়কৃষ্ণ গোস্বামীর জীবনীকে প্রতিফলিত করে। কেননা তিনিও ধর্ম প্রচারের জন্য মেডিকেলের উজ্জ্বল ভবিষ্যৎ জীবনের সম্ভবনাকে ভুলে যান। তাই বলা যায়, উদ্দীপকের শুভজিত শ্রীবিজয়কৃষ্ণ গোস্বামী মহাপুরুষের আচরণিক বৈশিষ্ট্যের প্রতিনিধিত্ব করে।"
        },
        {
          "label": "ঘ",
          "question": "'নারী জাগরণে সুমন বাবুর অবদান স্বামী বিবেকানন্দের অবদানের অনুরূপ'- মন্তব্যটির যথার্থতা মূল্যায়ন করো।",
          "explanation": "\"উদ্দীপকের মাধব যে চরিত্রের প্রতিচ্ছবি তিনি নারী শিক্ষা ও সমাজ উন্নয়নে কাজ করে গেছেন।\"- মন্তব্যটি যথার্থ। উদ্দীপকের মাধব স্বামী বিবেকানন্দ চরিত্রের প্রতিচ্ছবি। নারী শিক্ষা ও সমাজ উন্নয়নে স্বামীজীর অবদান অনস্বীকার্য। কারণ তিনি নারীশিক্ষাকে সমর্থন করতেন। তিনি বলেন, বৈদিক যুগের নারীরা যদি শিক্ষালাভ করতে পারে, তাহলে এ যুগের নারীরা পারবে না কেন? তাঁর মতে, যে জাতি নারীদের সম্মান দেয় না, সে জাতি কখনো বড় হতে পারে না। এমনকি আধ্যাত্ম সাধনায় নারীরা যাতে সুযোগ পায় এবং এগিয়ে আসে তার জন্য তিনি সারদাদেবীর পরিচালনায় নারীদের জন্য একটি মঠ প্রতিষ্ঠারও পকিল্পনা করেছিলেন। তিনি সবসময় নারী স্বাধীনতায় বিশ্বাস করতেন। এছাড়াও বিবেকানন্দ সমাজ উন্নয়নে সতীদাহ প্রথা বিলোপ, বিধবাবিবাহ প্রচলনসহ তাদের যথাযথ শিক্ষা দিয়ে স্বাবলম্বী করে তোলার কথাও বলেন। বাল্যবিবাহকে তিনি ঘৃণা করতেন। তিনি বলেছেন, 'বাল্যবিবাহে মেয়েরা অকালে সন্তান প্রসব করে অধিকাংশ মৃত্যুমুখে পতিত হয়, তাদের সন্তানসন্ততি ক্ষীণজীবী হয়ে দেশে ভিখারির সংখ্যা বৃদ্ধি করে।' এ কারণে সমাজ উন্নয়নে নারী শিক্ষার প্রতি বিশেষ গুরুত্বারোপ করেন। আলোচনা শেষে বলা যায়, নারীশিক্ষা, নারী স্বাধীনতা ও সমাজ সংস্কারমূলক কার্যাবলি সম্পাদনে স্বামী বিবেকানন্দ গুরুত্বপূর্ণ ভূমিকা পালন করেছেন।"
        }
      ]
    }
  ]
}