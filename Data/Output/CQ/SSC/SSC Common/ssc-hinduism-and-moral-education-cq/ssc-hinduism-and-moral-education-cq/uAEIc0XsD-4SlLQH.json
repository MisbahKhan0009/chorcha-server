{
  "title": "পুলিশ লাইন স্কুল এন্ড কলেজ ২০২৪",
  "subtitle": "হিন্দু ধর্ম ও নৈতিক শিক্ষা (11)",
  "questions": [
    {
      "number": "1",
      "uddipok": "\"বাসাংসি জীর্ণানি যথা বিহায় নবানি গৃহ্লাতি নরোহপরাণি। তথা শরীরাণি বিহায় জীর্ণা ন্যন্যানি সংযাতি নবানি দেহী\"। (২/২২)",
      "tag": "PLSC 24",
      "sub_questions": [
        {
          "label": "ক",
          "question": "ভগবান প্রধানত কয় গুণে গুণান্বিত?",
          "explanation": "ভগবান প্রধানত ছয়টি গুণে গুণান্বিত।"
        },
        {
          "label": "খ",
          "question": "ঈশ্বরকে কেন প্রাচীন শক্তি বলা হয়?",
          "explanation": "নিম্নের অনুরুপঃ আদিতে এ মহাবিশ্ব ছিল না। তখন সব ছিল অন্ধকার। তারপর এলো আলো, জল এবং জলের পরে পৃথিবী। পৃথিবীর পরে এলো গাছপালা, কীট- পতঙ্গ, জীবজন্তু, মানবকুল প্রভৃতি। এ সবকিছুর মূলে রয়েছেন ঈশ্বর। তাই ঈশ্বরকে আদি শক্তি বলা হয়।"
        },
        {
          "label": "গ",
          "question": "ঈশ্বর প্রাণরূপে সকল জীবের মধ্যে বিরাজমান তোমার পাঠ্যপুস্তকের আলোকে এই লাইনটি ব্যাখ্যা করো।",
          "explanation": "'ঈশ্বর প্রাণরূপে সকল জীবের মধ্যে বিরাজমান'- এই বাক্যটি হিন্দুধর্মের অন্যতম মূল দর্শন ঈশ্বর সর্বব্যাপী ও সর্বজনীন তা প্রকাশ করে ঈশ্বর জীবের মধ্যে আত্মা বা প্রাণরূপে অবস্থান করেন। জীবদেহের ভেতর যে আত্মা আছে তা পরমাত্মারই অংশ। পরমাত্মা যখন জীবের মধ্যে অবস্থান করেন, তখন তিনি জীবাত্মার রূপ ধারণ করেন। এই পরমাত্মা থেকেই জীবের সৃষ্টি। ঈশ্বর এ বিশ্বজগৎ সৃষ্টি করেছেন। তিনি জীবকুল সৃষ্টি করেছেন, আবার তিনিই জীবাত্মা হিসেবে জীবদেহের মধ্যে নিয়ন্ত্রণকারী প্রাণরূপে বিরাজ করছেন। তাই ঈশ্বরই জীবের জীবন, প্রাণীর প্রাণ ও সর্বভূতের সনাতন বীজ। এজন্য শ্রীমদ্ভগবদ্গীতায় শ্রীকৃষ্ণ বলেছেন, “আমি সকল জীবের হৃদয়স্থিত আত্মা বা প্রাণ।” তাই বলা যায়, জীবদেহের মধ্যে যে আত্মা রয়েছে তিনিই ঈশ্বর আর এ কারণেই জীবাত্মাকে পরমাত্মার অংশ বলা হয়।"
        },
        {
          "label": "ঘ",
          "question": "উপরের মন্ত্রটি কোন গ্রন্থ থেকে নেয়া হয়েছে? এর সরল অর্থসহ মন্ত্রটির তাৎপর্য তোমার নিজ মতামতের আলোকে ব্যাখ্যা করো।",
          "explanation": "উদ্দীপকে উল্লেখিত মন্ত্রটি শ্রীমদ্ভগবদ্গীতা গ্রন্থ থেকে নেয়া হয়েছে। মন্ত্রটির সরলার্থসহ তাৎপর্য আমার নিজ মতামতের আলোকে ব্যাখ্যা করা হলো- শ্রীমদ্ভগবদ্গীতায় উল্লিখিত মন্ত্রটি হলো- “বাসাংসি জীর্ণানি যথা বিহায় নবানি গৃহ্লাতি নরোহপরাণি। তথা শরীরাণি বিহায় জীর্ণা ন্যন্যানি সংযাতি নবানি দেহী” (২/২২)। অর্থাৎ, মানুষ পুরাতন কাপড় পরিত্যাগ করে যেমন নতুন কাপড় পরিধান করে, আত্মাও তেমনি পুরাতন দেহ পরিত্যাগ করে নতুন দেহে প্রবেশ করে। আত্মার এই দেহ পরিবর্তনকে জন্ম ও মৃত্যু বলে। দেহ ও আত্মার মধ্যে ঘনিষ্ঠ সম্পর্ক বিদ্যমান। দেহকে আশ্রয় করেই আত্মার অভিযাত্রা। আবার, আত্মাকে লাভ করে 'দেহ সজীব। তাই দেহহীন আত্মা নিষ্ক্রিয়, আর আত্মাহীন দেহ জড়। শ্রীমদ্ভগবদ্গীতায় শ্রীকৃষ্ণের উক্তিতেও জানা যায়, আত্মা জন্মহীন, মৃত্যুহীন, শাশ্বত, পুরাতন হয়েও চিরনতুন। আলোচনা শেষে তাই বলা যায়, আত্মার সৃষ্টি বা বিনাশ কোনটিই সম্ভব নয়। তাই পরমাত্মার ন্যায় জীবাত্মাও জন্ম-মৃত্যহীন এবং শাশ্বত। তবে মানুষ যেমন পুরাতন কাপড় পরিত্যাগ করে নতুন কাঁপড় পরিধান করে, আত্মাও তেমনি পুরাতন দেহ পরিত্যাগ করে নতুন দেহে প্রবেশ করে।"
        }
      ]
    },
    {
      "number": "2",
      "uddipok": "উদ্দীপক-১: রবি লন্ডনে থাকেন। তিনি তার বাবার মৃত্যুর খবর শুনে লন্ডন থেকে দেশে ফিরে আসেন এবং অশৌচ, আদ্যশ্রাদ্ধের মতো সমস্ত আনুষ্ঠানিকতা সম্পাদন করেন। তিনি সকল নিয়ম মেনে অন্ত্যেষ্টিক্রিয়া অনুষ্ঠান সম্পন্ন করেছিলেন।. উদ্দীপক-২: সত্য বাবু তার কন্যার বিবাহ ঠিক করলেন। বিবাহের সমস্ত নিয়ম, রীতি-নীতি পালনের জন্য তিনি তার পরিচিত এক পুরোহিত মশাইকে দায়িত্ব দিলেন। পুরোহিত বলেন, 'তিনি বিবাহবিধির সকল নিয়ম পালন করেই অনুষ্ঠানটি সম্পন্ন করবেন'। তা শুনে সত্য বাবু বলেন, 'ধর্মীয় আচার-অনুষ্ঠানের প্রতি শ্রদ্ধা রেখেই বিবাহ সম্পন্ন করা উচিত।'",
      "tag": "PLSC 24",
      "sub_questions": [
        {
          "label": "ক",
          "question": "নামকরণ কী?",
          "explanation": "সন্তান ভূমিষ্ঠ হওয়ার দশম, একাদশ, দ্বাদশ বা শততম দিবসে সন্তানের নাম রাখার উদ্দেশ্যে অনুষ্ঠিত ধর্মীয় সংস্কার বা মাঙ্গলিক অনুষ্ঠান হলো নামকরণ।"
        },
        {
          "label": "খ",
          "question": "হিন্দুধর্ম মতে জাতকর্ম কীভাবে করতে হয়?",
          "explanation": "হিন্দুধর্মের দশবিধ সংস্কারের একটি হলো জাতকর্ম। জাতকর্ম হলো সন্তান জন্মের পরবর্তী কাজ। শাস্ত্র অনুসারে সাধারণত জন্মের পর পিতা যব, যষ্টিমধু ও ঘৃতদ্বারা সন্তানের জিহ্বা স্পর্শ করে মন্ত্রোচ্চারণ করে জাতকর্ম অনুষ্ঠানটি সম্পন্ন করেন। পৃথিবীতে সন্তানকে স্বাগত জানানো ও দীর্ঘায়ু কামনার জন্য জাতকর্ম সংস্কারটি করা হয় ।"
        },
        {
          "label": "গ",
          "question": "রবি কীভাবে তার বাবার অন্ত্যেষ্টিক্রিয়া সম্পন্ন করেছিলেন? ব্যাখ্যা করো।",
          "explanation": "নিম্নের অনুরুপঃ বিমল বাবুর অন্ত্যেষ্টিক্রিয়া শাস্ত্রের বিধান অনুসরণ করে সম্পন্ন হয়েছিল। শাস্ত্রে মৃতদেহ সৎকারের যে বিধান দেওয়া হয়েছে তাই হচ্ছে অন্ত্যেষ্টিক্রিয়া। এ সময় কতগুলো বিধিবিধান পালন করে মৃতদেহ সৎকারের ব্যবস্থা করা হয়। অন্ত্যেষ্টিক্রিয়ার শুরুতে মৃতদেহকে বস্ত্রাবৃত ও মালা চন্দনাদি দ্বারা বিভূষিত করে শ্মশানে নিয়ে যাওয়া হয়। সেখানে মৃতদেহের মাথা দক্ষিণ দিকে রেখে তাকে কুশের ওপর শুয়ে রাখা হয়। দাহাধিকারী নিজে স্নান সেরে মৃতদেহের গায়ে তেল ও কাঁচা হলুদ মেখে তাকে স্নান করান।- স্নানের পর মৃতদেহকে নতুন কাপড়, মালা, চন্দন দ্বারা সজ্জিত করা হয়। এরপর শরীরের সপ্তছিদ্র স্বর্ণ ও কাঁসা দ্বারা আচ্ছাদন ও পিন্ডদান করা হয়। সর্বশেষে আম বা চন্দন কাঠের চিতায় মৃতদেহকে শয়ন করানো হয়। অন্ত্যেষ্টিক্রিয়ার মন্ত্র পাঠ করে মৃতদেহের চারপাশে জ্যেষ্ঠপুত্র সাত অথবা তিনবার প্রদক্ষিণ করে মুখাগ্নি প্রদান করেন। উদ্দীপকে বিমল বাবু পরলোকগমন করলে জ্যেষ্ঠ পুত্র ইন্দ্রজিৎ উল্লেখিত শাস্ত্রীয় বিধান অনুযায়ী তার পিতার অন্ত্যেষ্টিক্রিয়া সম্পন্ন করেছিল।"
        },
        {
          "label": "ঘ",
          "question": "সত্য বাবুর মতে 'ধর্মীয় আচার-অনুষ্ঠানের প্রতি শ্রদ্ধা রেখেই বিবাহ সম্পন্ন করা উচিত'- উক্ত লাইনটির তাৎপর্য পাঠ্যবইয়ের আলোকে বিশ্লেষণ করো।",
          "explanation": "সত্য বাবুর মতে, 'ধর্মীয় আচার-অনুষ্ঠানের প্রতি শ্রদ্ধা রেখেই বিবাহ সম্পন্ন করা উচিত'- উক্ত লাইনটির তাৎপর্য পাঠ্যবইয়ের আলোকে যথার্থ। আমাদের পার্থিব জীবনকে সুন্দর ও কল্যাণময় করে গড়ে তোলার জন্য প্রাচীন ঋষিরা বিভিন্ন ধর্মীয় আচার-আচরণ ও মাঙ্গলিক কর্মের নির্দেশ দিয়েছেন। এ সকল মাঙ্গলিক অনুষ্ঠানগুলোকে সংস্কার বলা হয়। স্মৃতিশাস্ত্রে দশবিধ সংস্কারের উল্লেখ থাকলেও বিবাহ সংস্কারটিকে শ্রেষ্ঠ হিসেবে উল্লেখ করা হয়েছে। কেননা, বিবাহের মাধ্যমে সংসারধর্ম পালন করা হয়। সংসারধর্ম হলো ধর্মীয় জীবনের চর্চা। স্ত্রী হচ্ছে পুরুষের সহধর্মিণী। স্ত্রীকে বাদ দিয়ে পুরুষের কোনো ধর্মকার্যই সম্পন্ন হয় না। সংসারধর্ম পালনের মাধ্যমে পুরুষ সন্তানের জনকরূপে লাভ করেন পিতৃত্ব এবং নারী জননীরূপে লাভ করেন মাতৃত্ব। তাই সংসারধর্ম পালনের সময় একজন মানুষের মানবিকতার পরিপূর্ণ প্রকাশ ঘটে। এভাবে ধর্মীয় গুরুত্বের পাশাপাশি বিবাহ আমাদের পারিবারিক ও সামাজিক বন্ধন সুদৃঢ় করতে গুরুত্বপূর্ণ ভূমিকা পালন করে। উপরোক্ত আলোচনার শেষে বলা যায়, পাঠ্যবইয়ের আলোকে উদ্দীপক-২ এর সত্য বাবুর উক্তিটি যথার্থ। তাই ইহলৌকিক ও পারলৌকিক শান্তির জন্য একটি ধর্মীয় আচার হিসেবে শ্রদ্ধা রেখেই আমাদের বিবাহ সংস্কারটি সম্পন্ন করা উচিত।"
        }
      ]
    },
    {
      "number": "3",
      "uddipok": "একদিন পুনম ক্লাসে যোগসাধনা সম্পর্কে তার শিক্ষকের কথা খুব মনোযোগ দিয়ে শুনছিল এবং এই আসনটি অনুশীলন করতে উৎসাহিত হয়েছিল এবং তা নিয়মিত অনুশীলন শুরু করেন। আসনটিতে প্রথমে তিনি সোজা হয়ে দাঁড়ান এবং বাম পায়ের উপর দাঁড়িয়ে তিনি উভয় হাত উপরে তুলেন। তারপর শবাসন করে বিশ্রাম নেন এবং তাতে খুব ভালো ফল পায়।",
      "tag": "PLSC 24",
      "sub_questions": [
        {
          "label": "ক",
          "question": "অষ্টাঙ্গাসনের ধাপগুলো কী কী?",
          "explanation": "অষ্টাঙ্গাসনের ধাপগুলো হলো- ১. যম, ২. নিয়ম, ৩. আসন, ৪. প্রাণায়াম, ৫. প্রত্যাহার, ৬. ধারণা, ৭. ধ্যান ও ৮. সমাধি।"
        },
        {
          "label": "খ",
          "question": "যোগসাধনার গুরুত্ব ব্যাখ্যা করো।",
          "explanation": "দেহকে সুস্থ ও মনকে শান্ত রাখতে এবং ধর্মসাধনার ক্ষেত্রে যোগসাধনার গুরুত্ব অপরিসীম। যোগের মাধ্যমে পাচনতন্ত্র সম্পূর্ণরূপে সুস্থ হয়ে ওঠে, যার ফলে শরীর সুস্থ, হালকা এবং ফুর্তিদায়ক হয়ে ওঠে। যোগসাধনা দ্বারা হৃদরোগ, হাঁপানি, শ্বাসকষ্ট, এলার্জি ইত্যাদির হাত থেকে মুক্তি পাওয়া যায়। যৌগিক ক্রিয়ার দ্বারা মেদের পাচন হয়ে শরীরের ওজন কমে এবং শরীর সুস্থ ও সুন্দর হয়। যোগ দ্বারা ইন্দ্রিয় এবং মনের নিগ্রহ হয়। পাশাপাশি অষ্টাঙ্গযোগের অভ্যাসে সাধক পরমাত্মা পর্যন্ত পৌঁছতে সক্ষম হয়ে ওঠেন। .উদ্দীপকেও দেখতে পাই, পুনম যোগসাধনা ক্লাসের শিক্ষকের মাধ্যমে উৎসাহিত হয়ে নিয়মিত একটি আসন অনুশীলন করেন। আসনটিতে প্রথমে তিনি সোজা হয়ে দাঁড়ান এবং বাম পায়ের উপর দাঁড়িয়ে উভয় হাত উপরে তুলেন। তারপর শবাসন করে বিশ্রাম নেন যা পাঠ্যবইয়ে বর্ণিত বৃক্ষাসনকে নির্দেশ করে।"
        },
        {
          "label": "গ",
          "question": "পুনম নিয়মিত কোন যোগাসন অনুশীলন করেন? সে আসনের কর্মপদ্ধতির বিশদ বর্ণনা দাও।",
          "explanation": "পুনম নিয়মিত বৃক্ষাসন অনুশীলন করেন। বৃক্ষাসন অনুশীলনের সময় প্রথমে দুই পা জোড়া 'করে সোজা হয়ে দাঁড়াতে হয়। এ সময় ডান পা হাঁটুতে ভেঙে গোড়ালি বাম উরুমূলে রাখতে হবে, পায়ের পাতা উরুর সঙ্গে লেগে থাকবে। পায়ের আঙ্গুলগুলো থাকবে নিচের দিকে ফেরানো। এরপর কেবল বাঁ-পায়ের ওপর ভর দিয়ে দাঁড়িয়ে থাকতে হবে। নমস্কারের ভঙ্গিতে হাতের তালু দুটি জোড়া করে বুকের কাছে আনতে হবে। তারপর তালু দুটি জোড়া রেখে হাত দুটি সোজা মাথার ওপর নিতে হবে। শ্বাস-প্রশ্বাস স্বাভাবিক রেখে এভাবে ১০ সেকেন্ড নিশ্চল হয়ে থাকতে হবে। পরে হাত নামিয়ে হাতের তালু দুটি ছেড়ে দিয়ে ডান পা সোজা করে আবার আগের মত দুপায়ে সোজা হয়ে দাঁড়াতে হবে। ডান পায়ে দাঁড়িয়ে বাম পা হাঁটুতে ভেঙে গোড়ালি ডান উরুমূলে রাখতে হবে। শেষে শবাসনে ১০ সেকেন্ড বিশ্রাম নিতে হবে।"
        },
        {
          "label": "ঘ",
          "question": "পুনমের শরীর ও মনের উপর সেই আসনের তাৎপর্য, উপকারিতা মূল্যায়ন করো।",
          "explanation": "উদ্দীপকে স্মৃতির অনুশীলনকৃত আসনটি তথা বৃক্ষাসন শরীর ও মনের ওপর খুবই গুরুত্বপূর্ণ প্রভাব ফেলে। বৃক্ষাসন অনুশীলনকালে আসনকারীর দেহ বৃক্ষের মতো দেখায় বলে একে বৃক্ষাসন বলা হয়। বৃক্ষাসন নিয়মিত অনুশীলন করার ফলে শরীরের ভারসাম্য বজায় রাখার ক্ষমতা বাড়ে। পায়ের পেশির দৃঢ়তা ও স্থিতিস্থাপকতা বৃদ্ধি পায়। এর ফলে পায়ে জোর পাওয়া যায়, চলাফেরা করার ক্ষমতা বাড়ে। উরুর সংযোগস্থলের স্থিতিস্থাপকতা বজায় রাখতে সাহায্য করে। কোমর ও মেরুদণ্ডের শক্তি বৃদ্ধি পায়। বৃক্ষাসন অনুশীলন করলে হাতের ও পায়ের গঠন সুষ্ঠু ও সুন্দর হয়। হাঁটু, কনুই, বগল সমস্ত স্নায়ুতন্ত্রীতে রক্ত সঞ্চালন বৃদ্ধি পায় ও গ্রন্থি সবল ও নমনীয় হয়। পায়ের ব্যথায় বিশেষ উপকার পাওয়া যায় এবং পায়ে কোনো দিন বাত হতে পারে না। যাদের হাত-পা কাঁপে, বিশেষ করে পা দুর্বল তাদের জন্য বৃক্ষাসন অনুশীলন খুবই সহায়ক। অনেকের রক্তে অত্যধিক কোলেস্টেরেল থাকার দরুন বা অন্য কোনো কারণে পায়ের ধমনীতে শক্ত হলদে চর্বিজাতীয় পদার্থ জমে। নিয়মিত বৃক্ষাসন অনুশীলনে তা রোধ করা যায়। ফলে থ্রম্বোসিস হতে পারে না। উপরের আলোচনার পরিপ্রেক্ষিতে বলা যায়, বৃক্ষাসন নিয়মিত অনুশীলন স্মৃতির শারীরিক সুস্থতা বজায় রাখতে অনেক গুরুত্বপূর্ণ ভূমিকা রাখে। তাই আমরা এ আসনটি নিয়মিত অনুশীলন করব।"
        }
      ]
    },
    {
      "number": "4",
      "uddipok": "জীবন বাবু প্রতিদিন সন্ধ্যায় গীতা পাঠ করেন। তিনি সকলের কাছে 'সম্মানিত ব্যক্তি। তিনি সকল ধর্মকে সমানভাবে ভালোবাসেন। তিনি সর্বদা সকলকে বলেন- আমরা যদি নিজেকে উপলব্ধি করতে পারি, তবেই আমরা ঈশ্বরের কাছে পাবো।",
      "tag": "PLSC 24",
      "sub_questions": [
        {
          "label": "ক",
          "question": "'ব্রহ্ম' শব্দের অর্থ কী?",
          "explanation": "'ব্রহ্ম' শব্দের অর্থ সর্ববৃহৎ বা বৃহত্বাৎ ব্রহ্ম।"
        },
        {
          "label": "খ",
          "question": "আত্মা কীসের রূপ? ব্যাখ্যা করো।",
          "explanation": "আত্মা ঈশ্বরের রূপ। ঈশ্বর বা পরমাত্মা জীবের মধ্যে আত্মারূপে অবস্থান করেন। আত্মা নিত্যবস্তু ও নিরাকার। আত্মার জন্ম নেই, মৃত্যু নেই। পরমাত্মা বহু আত্মারূপে জীবদেহের মধ্যে অবস্থান করেন। পরমাত্মা যখন জীবের মধ্যে অবস্থান করেন, তখন তিনি জীবাত্মা রূপ ধারণ করেন। এই পরমাত্মা থেকেই জীবের সৃষ্টি। জীবদেহের বিনাশ আছে, কিন্তু আত্মার বিনাশ নেই। কারণ জীবাত্মা পরমাত্মারই অংশবিশেষ। তাই জীবাত্মা হলো ঈশ্বর বা পরমাত্মারই বহিঃপ্রকাশ।"
        },
        {
          "label": "গ",
          "question": "স্রষ্টা কীভাবে অবতার রূপে অবতরণ করেন? ব্যাখ্যা করো।",
          "explanation": "নিম্নের অনুরুপঃ মলয় বাবুর কাজের মধ্যে স্রষ্টার অবতার রূপের প্রতিফলন ঘটেছে। কোনো বিশেষ উদ্দেশে নিরাকার ঈশ্বরের জীব বা সাকার রূপে পৃথিবীতে আবির্ভূত হওয়াকে অবতার বলা হয়। সব অবতার সর্বজন শ্রদ্ধেয় ও অলৌকিক ক্ষমতাসম্পন্ন। ঈশ্বর দুষ্টের দমন, শিষ্টের পালন এবং ধর্ম রক্ষার জন্য নানারূপে অবতার হিসেবে পৃথিবীতে নেমে আসেন। উদ্দীপকের মলয় বাবুর কাজের মধ্যে স্রষ্টার অবতার রূপের প্রতিফলন লক্ষ করা যায়। মলয় বাবু একজন ধার্মিক ব্যক্তি। তিনি সাধারণ মানুষের কল্যাণের জন্য পৃথিবীতে আসেন। মানুষের সাথে মিশে কাজ করেন। সাধারণ মানুষের ভালোর জন্য নিজেকে বিলিয়ে দেন। ভগবানের অবতার শ্রীকৃষ্ণ, রাম, বলরামের ক্ষেত্রেও এরূপ কর্মকাণ্ড লক্ষ করা যায়। তাই বলা যায়, মলয় বাবুর কাজের মধ্যে স্রষ্টার অবতার রূপের প্রতিফলন ঘটেছে।"
        },
        {
          "label": "ঘ",
          "question": "প্রার্থনা কত প্রকার? উদ্দীপকের জীবন বাবুর চরিত্রের আলোকে প্রার্থনার প্রয়োজনীয়তা আলোচনা করো।",
          "explanation": "প্রার্থনা বা উপাসনা দুই প্রকার। যথা- সাকার উপাসনা ও নিরাকার উপাসনা। নিচে উদ্দীপকের জীবন বাবুর চরিত্রের আলোকে প্রার্থনার প্রয়োজনীয়তা আলোচনা করা হলো- বিশেষ পদ্ধতিতে ঈশ্বরের গুণগান করার রীতিকে উপাসনা বলে। এটি ঈশ্বরের সান্নিধ্য লাভের একটি মাধ্যম। শ্রীকৃষ্ণ শ্রীমদ্ভগবদ্গীতায় বলেছেন, \"যারা যেভাবে আমাকে ভজনা করে তাদের আমি সেভাবেই কৃপা করে থাকি।\" এ কারণে উদ্দীপকের জীবন বাবু ঈশ্বরের সান্নিধ্য এবং কৃপা লাভের জন্য প্রতিদিন সন্ধ্যায় গীতা পাঠ করেন যা উপাসনাকে নির্দেশ করে। ঈশ্বরের উপাসনা করার মাধ্যমে হৃদয় পরিশুদ্ধ ও পরিত্র হয়। উপাসনা মনের দৃঢ়তা বৃদ্ধি করে, মনের আবেগকে পরিশুদ্ধ, উন্নত ও নিয়ন্ত্রণ করে। এছাড়া ভক্তদের ঈশ্বরের কাছাকাছি অবস্থানের সুযোগ করে দেয় এবং ধর্মীয় বিষয়ে গভীর চেতনার সৃষ্টি করে। উপাসনা মানুষের মানসিক অবস্থার উন্নতি করে, মনের কুটিলতা দূর হয় এবং মনকে শুদ্ধ করে সত্যের পথে পরিচালিত করে। উপাসনার মাধ্যমে ভক্ত তার ইষ্ট দেবতাকে উপলব্ধি করতে পারে এবং গভীর ভালোবাসার মাধ্যমে সে তাকে নিজের চোখে অবলোকন করতে পারে। কারণ উপাসনার প্রধান উদ্দেশ্য হচ্ছে, ঈশ্বরের সান্নিধ্য লাভ বা মোক্ষলাভ। আলোচনা শেষে তাই বলা যায়, উপাসনা হলো ঈশ্বরের আরাধনা করার একটি মাধ্যম। এ আরাধনার মাধ্যমে ঈশ্বরের সান্নিধ্য এবং কৃপা লাভ -করা যায়। এ কারণে উপাসনার প্রয়োজনীয়তা অপরিসীম।"
        }
      ]
    },
    {
      "number": "5",
      "uddipok": "জনাব 'স' বাবু বিশ্ববিদ্যালয়ের একজন অবসরপ্রাপ্ত অধ্যাপক। তার দুটি সন্তান। সন্তানেরা পেশা ও পারিবারিক জীবনে প্রতিষ্ঠিত। জনাব 'স' বাবু পরিবারের দায়িত্ব থেকে মুক্ত হতে চান। তাই তিনি সন্তানের উদ্দেশ্যে বলেন- তিনি বাড়ি ছেড়ে চলে যাবেন ঈশ্বর সাধনায়। তার এ সিদ্ধান্তে সন্তানেরা তাকে বাঁধা দেয়নি। সন্তানেরা মনে করে, তাদের বাবা সঠিক সিদ্ধান্ত নিয়েছেন।",
      "tag": "PLSC 24",
      "sub_questions": [
        {
          "label": "ক",
          "question": "একেশ্বরবাদ কী?",
          "explanation": "ঈশ্বর এক ও অদ্বিতীয়- এ বিশ্বাসকে বলা হয় একেশ্বরবাদ।"
        },
        {
          "label": "খ",
          "question": "পরমাত্মা কী? ব্যাখ্যা করো।",
          "explanation": "হিন্দুধর্মে পরমাত্মা হলো সর্বোচ্চ আধ্যাত্মিক সত্তা বা একক, যা সমস্ত জীব ও জগতের মধ্যে বিরাজমান। পরমাত্মা শব্দটি এসেছে সংস্কৃত 'পরম' (সর্বোচ্চ) এবং 'আত্মা' শব্দ থেকে। উপনিষদ এবং বেদান্ত দর্শনে বলা হয়েছে, পরমাত্মা সর্বত্র বিরাজমান, তিনি সমস্ত জীবের অন্তরাত্মারূপে বিরাজিত। প্রতিটি জীবের মধ্যে যিনি আত্মা রূপে অবস্থান করেন, তিনিই পরমাত্মা।"
        },
        {
          "label": "গ",
          "question": "হিন্দুধর্ম অনুসারে জীবনের চারটি স্তরের তাৎপর্য কী? ব্যাখ্যা করো ।",
          "explanation": "হিন্দুধর্ম অনুসারে জীবনকে সুন্দর ও সার্থক করে তোলার জন্য জীবনের চারটি স্তর তথা চতুরাশ্রম অত্যন্ত গুরুত্বপূর্ণ তাৎপর্য বহন করে। প্রাচীনকালের ঋষিগণ সব সময় মানুষ ও জগতের কল্যাণ চিন্তা করতেন। তারা মানব জীবনকে বিকশিত ও সার্থক করে তোলার জন্য মানুষের শতবর্ষের জীবনকে ব্রহ্মচর্য, গার্হস্থ্য, বানপ্রস্থ এবং সন্ন্যাস আশ্রম রূপে চারটি ভাগে বিভক্ত করেন। প্রতিটি বিভাগের সময়সীমা পঁচিশ বছর। এই চারটি বিভাগই হচ্ছে মানুষের জীবনের চারটি স্তর বা আশ্রম। প্রতিটি আশ্রমেই মানুষকে নির্দিষ্ট কিছু কর্তব্যকর্ম সম্পাদন করতে হয়। পাঁচ বছর বয়স থেকেই গুরুগৃহে যাওয়ার মধ্যে দিয়ে ব্রহ্মচর্য আশ্রম শুরু হয়। এসময় গুরুর যাবতীয় শিক্ষা গ্রহণ করে নৈতিকতা সম্পন্নভাবে গড়ে ওঠা যায়। গার্হস্থ্য আশ্রমে মানুষ বিবাহিত জীবনে প্রবেশ করে সংসারের দায়-দায়িত্ব গ্রহণ করেন। এসময় মানুষ সমাজের প্রতিও নিজের কর্তব্যকর্ম সম্পাদন করে। বানপ্রস্থ আশ্রমে মানুষ সন্তানদের কাছে সংসারের দায়িত্ব দিয়ে বনে গমন করে।' বিভিন্ন ধর্মানুষ্ঠানের মধ্য দিয়ে বৈরাগ্যময় জীবনযাপন করে। সবশেষে সন্ন্যাস আশ্রমে প্রবেশ করে মানুষ কামফলাসক্তি ও ভোগাসক্তি ত্যাগ করে ঈশ্বরের চিন্তায় মগ্ন থাকে। তাই বলা যায়, চতুরাশ্রম পালনের ফলে মানুষের জীবন সার্থক এবং কল্যাণময় হয়। এজন্য চতুরাশ্রম অত্যন্ত গুরুত্বপূর্ণ বলে বিবেচিত।"
        },
        {
          "label": "ঘ",
          "question": "জনাব 'স' বাবু জীবনের কোন পর্যায়ে আছেন? সেই পর্যায়ের গুরুত্ব তোমার নিজস্ব মতামতসহ আলোচনা করো।",
          "explanation": "জনাব 'স' বাবু জীবনের তৃতীয় পর্যায় বা বানপ্রস্থ আশ্রমে আছেন। কারণ চাকরি থেকে অবসর সময় মূলত বানপ্রস্থ আশ্রমকেই নির্দেশ করে। বানপ্রস্থ আশ্রম বলতে বোঝায় পরিণত বয়সে সংসারের সকল দায় দায়িত্ব ত্যাগ করে, স্ত্রীকে পুত্রের কাছে রেখে কিংবা সঙ্গে নিয়ে বনে গিয়ে ঈশ্বর চিন্তা করা। অন্যান্য আশ্রমের মতো বানপ্রস্থ আশ্রমেরও বিশেষ কিছু গুরুত্ব রয়েছে। ব্রহ্মচর্য ও গার্হস্থ্য আশ্রমে সংসারের বেশি দায়িত্ব থাকায় ব্যক্তি এই দুটি আশ্রমে অত্যন্ত ব্যস্ত সময় অতিবাহিত করে। ফলে হরিনাম, ভজন, কীর্তন, জপ, ধ্যান ইত্যাদির মাধ্যমে ঈশ্বরের নিকট প্রার্থনার পর্যাপ্ত সময় মেলে না। তবে বানপ্রস্থে এসে ব্যক্তি পর্যাপ্ত সময় পায় এবং গভীর ধ্যানে ধর্মসাধনার মাধ্যমে ঈশ্বরের নৈকট্য লাভের সুযোগ তৈরি হয়। তাছাড়া, বানপ্রস্থ আশ্রমে ব্যক্তি জাগতিক পৃথিবীর মোহ, মায়া, ভোগাসক্তি ত্যাগ করে নির্জনে অবস্থান করে। এ কারণে তার পার্থিব জীবনের প্রতি কোনো ইচ্ছা বা আকাঙ্ক্ষা থাকে না। ফলে তার মধ্যে মানসিক শান্তি বিরাজ করে। তাই এই আশ্রমে অবস্থান করার মাধ্যমে মোক্ষলাভ করার পথও সুদৃঢ় হয়। তাই পরিশেষে বলা যায়, বানপ্রস্থ আশ্রমে থেকে একজন ব্যক্তি পূর্ণাঙ্গভাবে ঈশ্বর সাধানায় নিবেদিত হতে পারে। এজন্য ব্যক্তি বানপ্রস্থ আশ্রম জীবনে নির্দিষ্ট গুরুত্ব বহন করে।"
        }
      ]
    },
    {
      "number": "6",
      "uddipok": "ও সর্বমঙ্গলমঙ্গল্যে শিবে সর্বার্থসাধিকে শরণ্যে ত্র্যম্বক গৌরি নারায়ণি নমোহস্তু তে.।",
      "tag": "PLSC 24",
      "sub_questions": [
        {
          "label": "ক",
          "question": "নবপত্রিকা কী?",
          "explanation": "নবপত্রিকা মূলত নয়টি গাছের সমাহার।"
        },
        {
          "label": "খ",
          "question": "কুমারী পূজার তাৎপর্য ও প্রভাব আলোচনা করো।",
          "explanation": "কুমারী পূজার তাৎপর্য ও প্রভাব ব্যাপক ও বিস্তৃত। নারীর প্রতি সম্মান প্রদর্শনের জন্য মহাঅষ্টমীর দিন কুমারী পূজা করা হয়। কুমারী পূজার মধ্য দিয়ে দেবী দুর্গার পূজা করা হয়। আমাদের দেশে কেবল রামকৃষ্ণ মঠে কুমারী পূজা অনুষ্ঠিত হয়। কুমারী পূজায় দেবীশক্তি রূপে নারীর প্রতি সম্মান প্রদর্শন করা হয়। আর এর মধ্য দিয়ে নারীর প্রতি শ্রদ্ধাবোধ সৃষ্টির পাশাপাশি পারিবারিক ও সমাজ জীবনে প্রভূত কল্যাণ সাধিত হয়।"
        },
        {
          "label": "গ",
          "question": "উদ্দীপকের মন্ত্রটির সরল অর্থসহ মন্ত্রটির গুরুত্ব আলোচনা করো।",
          "explanation": "উদ্দীপকে উল্লিখিত মন্ত্রটির সরল অর্থসহ মন্ত্রটির গুরুত্ব নিচে আলোচনা করা হলো- দেবীদুর্গাকে নির্দিষ্ট প্রণামমন্ত্রে প্রণাম করা হয়। প্রণামমন্ত্রটি হলো- “ওঁ সর্বমঙ্গলমঙ্গল্যে শিবে সর্বার্থসাধিকে, শরণ্যে ত্র্যম্বক গৌরি নারায়ণি নমোহস্তুতে। (শ্রীশ্রীচণ্ডী, ১১/১০/১১)।” অর্থাৎ, 'হে দেবী সর্বমঙ্গলা, শিবা, সর্বার্থসাধিকা, শরণযোগ্যা, গৌরি, ত্রিনয়না, নারায়ণি- তোমাকে নমস্কার।' দেবী দুর্গা বিভিন্নরূপে আবির্ভূত হয়ে থাকেন এবং আমাদের মঙ্গল নিশ্চিত করেন। তাই তিনি সর্বমঙ্গলা। তিনি শিবা অর্থাৎ মঙ্গলময়ী। তিনি সকল প্রার্থনা পূরণ করেন, তাঁর অসাধ্য কিছুই নেই। তিনি শরণ্য। তিনি গৌরী। তাঁর কাছে শক্তি প্রার্থনা করে আমরাও অন্যায়ের বিরুদ্ধে দাঁড়াব এবং নিজের ও সমাজের জন্য মঙ্গলজনক কাজ করব।"
        },
        {
          "label": "ঘ",
          "question": "হিন্দুধর্মের ক্রমবিকাশে উদ্দীপকের মন্ত্রটির তাৎপর্য বিশ্লেষণ করো",
          "explanation": "হিন্দুধর্মের ক্রমবিকাশে উদ্দীপকের মন্ত্রটি তথা দেবীদুর্গার প্রণামমন্ত্রটি অত্যন্ত তাৎপর্যপূর্ণ। হিন্দুধর্মের ক্রমবিকাশে উদ্দীপকে উল্লিখিত দেবীদুর্গার প্রণামমন্ত্রটি পৌরাণিক যুগে বিকশিত ভক্তিমার্গের ওপর প্রতিষ্ঠিত শাক্তমতের পরিপূর্ণ রূপ। পৌরাণিক যুগে হিন্দুধর্মের চিন্তা জগতে ভক্তির প্রাধান্য লক্ষ করা যায়। বেদ ও উপনিষদের মধ্যেও ভক্তিভাবের ইঙ্গিত রয়েছে। তবে পৌরাণিক যুগে এসে এটি বিশেষ বৈশিষ্ট্য লাভ করে। আর ভক্তিমার্গের প্রাধান্য লাভ করায় সনাতন ধর্মে' এক রূপান্তর সংঘটিত হয়। ভক্তিকে অবলম্বন করে পরম তত্ত্বে উপনীত হওয়ার যাত্রাপথে বিভিন্ন ধর্মীয় সম্প্রদায়ের প্রকাশ ঘটে। দেবতা একাধিক, তাই পরমব্রহ্মের স্থান নিয়ে বিভিন্ন দেব-দেবীর অনুসারী ভক্তগণের মধ্যে প্রতিদ্বন্দ্বিতা দেখা দেয়। এভাবে বৈষ্ণব, শৈব, শাক্ত প্রভৃতি সম্প্রদায়ের উদ্ভব ঘটে। দুর্গা হলেন একজন পৌরাণিক দেবী। তিনি দেবী শক্তির ওপর প্রতিষ্ঠিত শাক্তমতের একজন গুরুত্বপূর্ণ দেবী। দেবী দুর্গার প্রণামমন্ত্রটি হলো- \"ওঁ সর্বমঙ্গলমঙ্গল্যে শিবে সর্বার্থসাধিকে, শরণ্যে ত্র্যম্বক গৌরি নারায়ণি নমোহস্তুতে। (শ্রীশ্রীচণ্ডী, ১১/১০/১১)।\" অর্থাৎ, 'হে দেবী সর্বমঙ্গলা, শিবা, সর্বার্থসাধিকা, শরণযোগ্যা, গৌরি, ত্রিনয়না, নারায়ণি- তোমাকে নমস্কার।' মন্ত্রটি বৈদিক যুগ পরবর্তী পৌরাণিক যুগের ভক্তিবাদের বিকাশে গুরুত্বপূর্ণ ভূমিকা পালন করে। আলোচনা শেষে তাই বলা যায়, হিন্দুধর্মের ক্রমবিকাশে পৌরাণিক যুগের ভক্তিবাদ প্রসারে দেবীদুর্গার প্রণামমন্ত্রটির ভূমিকা যথেষ্ট তাৎপর্যপূর্ণ ।"
        }
      ]
    },
    {
      "number": "7",
      "uddipok": "তপন সত্যবাদী। তিনি সর্বদা সত্য ও ন্যায়ের পথে চলেন। তিনি কখনো কারো প্রতি অন্যায়-অবিচার সহ্য করেন না। তার মনোভাবে তার বাবার মত সবাই খুব খুশি, তাই তপনকে নিয়ে সবাই অনেক গর্বিত।",
      "tag": "PLSC 24",
      "sub_questions": [
        {
          "label": "ক",
          "question": "স্মৃতিশাস্ত্র কী?",
          "explanation": "বেদের পরে কর্তব্য বা অকর্তব্য, ধর্ম বা অধর্ম নির্ণয়ের জন্য রচিত গ্রন্থাবলিকে স্মৃতিশাস্ত্র বলা হয়।"
        },
        {
          "label": "খ",
          "question": "নৈতিক মূল্যবোধের সাথে ধর্মপথের সর্ম্পক কী? ব্যাখ্যা করো।",
          "explanation": "নিম্নের অনুরুপঃ নৈতিক মূল্যবোধের সাথে ধর্মপথের এক নিবিড় সম্পর্ক বিদ্যমান। নৈতিক শিক্ষা ও নৈতিক মূল্যবোধের মূল উৎসই হলো ধর্ম। ধর্ম ব্যতীত নৈতিক মূল্যবোধ কল্পনা করা যায় না। নৈতিক শিক্ষা ও নৈতিক মূল্যবোধ গঠনের অন্যতম উৎস হচ্ছে ধর্মগ্রন্থ। ধর্মগ্রন্থে বিভিন্ন কাহিনি, উপকাহিনি, আখ্যান-উপাখ্যানে সৎ উপদেশ বর্ণিত হয়েছে। তাই ধর্মগ্রন্থ পাঠের মাধ্যমে আমরা নীতি-নৈতিকতার শিক্ষা পেয়ে থাকি, যা নৈতিকতা গঠনে সহায়ক ভূমিকা পালন করে। আবার, নৈতিক মূল্যবোধের মাধ্যমে ধর্মপথে চলা যায়। এ কারণে নৈতিক মূল্যবোধের সাথে ধর্মপথের নিবিড় সম্পর্ক বিদ্যমান।"
        },
        {
          "label": "গ",
          "question": "ধার্মিকের স্বরূপ' কেমন হওয়া প্রয়োজন বলে তুমি মনে কর? তোমার পাঠ্যপুস্তকের আলোকে ব্যাখ্যা করো।",
          "explanation": "ধার্মিকের স্বরূপ শাস্ত্রীয় বিধান ও নৈতিক মূল্যবোধ সম্পন্ন হওয়া প্রয়োজন বলে আমি মনে করি। ধর্মের দশটি বাহ্য লক্ষণ যার মধ্যে প্রকাশ পায় বা যিনি ধর্মের ঐ দশটি লক্ষণ নিজের জীবনে চলার পথে অনুসরণ করেন, তিনিই ধার্মিক। তিনি বেদ, স্মৃতি, সদাচার ও বিবেকের আহ্বানকে প্রামাণ্য বলে মনে করেন। ধার্মিক ব্যক্তি ধীশক্তিসম্পন্ন হন। তার প্রজ্ঞা তাকে মহান করে তোলে। দান ও দয়া তার দুটি প্রধান নৈতিক গুণ। তাঁর কাছে কোনো বর্ণভেদ নেই। ধর্ম-বর্ণ নির্বিশেষে সকলকে তিনি সমান বিবেচনা করেন। ধার্মিক ব্যক্তি কখনো ধৈর্য হারান না। তিনি মানুষকে ক্ষমা করেন। কখনই তিনি দম্ভ দ্বারা পরিচালিত হন না। সর্বোপরি, যে ব্যক্তি সর্বাবস্থায় নিজেকে সংযত রাখতে পারেন তিনিই ধার্মিক। তিনি নিজের ইন্দ্রিয়গুলোকে ধর্মপালনের মাধ্যমে সংযত রাখেন। তিনি ত্যাগের দ্বারা ভোগ করেন। যোগযুক্ত হয়ে জগতের হিতসাধনে আত্মনিবেদন করেন। ধার্মিক ব্যক্তি ধর্মপথ অনুসরণ করে আদর্শ জীবন-যাপন করেন। তাই উক্ত গুণগুলো 'ধার্মিকের স্বরূপ' হওয়া প্রয়োজন বলে আমি মনে করি"
        },
        {
          "label": "ঘ",
          "question": "তপনের সাথে তোমার পাঠ্যপুস্তকের কোন চরিত্রের মিল পাওয়া যায়? তোমার মতামতসহ তার ব্যাখ্যা দাও।",
          "explanation": "তপনের সাথে পাঠ্যপুস্তকের কাঠুরিয়া চরিত্রের মিল পাওয়া যায়। উদ্দীপকে তপনকে একজন সত্যবাদী হিসেবে উপস্থাপন করা হয়েছে। তিনি সর্বদা সত্য ও ন্যায়ের পথে চলেন। কখনো কারো প্রতি অন্যায়- অবিচার সহ্য করেন না। তাই তপনকে নিয়ে সবাই অনেক গর্বিত। তার এরূপ সততা ও সত্যবাদিতা পাঠ্যবইয়ের গরিব কাঠুরিয়ার সততার অনুরূপ। পাঠ্যপুস্তকে বর্ণিত, একবার এক গরিব কাঠুরিয়া নদীর তীরে এসে কাঠ কাটছিল। এ সময় কাঠুরিয়ার অসতর্কতায় তার কুঠারটা নদীতে পড়ে যায়। এতে কাঠুরিয়া মনের দুঃখে কাঁদতে লাগল। তার দুঃখ দেখে জলদেবতার দয়া হলো। তিনি নদীর ভেতর থেকে উঠে এলেন। তিনি সোনা ও রূপার কুঠার দেখিয়ে কাঠুরিয়াকে পরীক্ষা করলেন। কিন্তু সৎ কাঠুরিয়া সোনার বা রুপার কুঠার নিজের না হওয়ায় এগুলো নিজের বলে দাবি করলেন না। যখন জলদেবতা কাঠুরিয়ার লোহার কুঠার নিয়ে এলেন তখন সে এটিকে নিজের বলে চাইলেন। এতে তার চরিত্রের সততা গুণটি প্রকাশ পেল। তার সততায় মুগ্ধ হয়ে জলদেবতা তাকে 'সোনার ও রূপার কুঠার দুটিও দিয়ে দিলেন। আলোচনা শেষে তাই বলা যায়, গরিব কাঠুরিয়ার সত্যবাদিতায় জলদেবতা কর্তৃক পুরস্কৃত হওয়া যেন উদ্দীপকের তপনকে নিয়ে সবার গর্বিত হওয়ার অনুরূপ।"
        }
      ]
    },
    {
      "number": "8",
      "uddipok": "তাঁর বাহন ময়ূর পাখি। পুরাণ মতে তারকাসুরদের বধ করার জন্য তার জন্ম হয়েছিল। তাঁর অপর নাম মহাসেন, কুমার গুহ।",
      "tag": "PLSC 24",
      "sub_questions": [
        {
          "label": "ক",
          "question": "গর্দভ' কোন দেবীর বাহন?",
          "explanation": "'গর্দভ' শীতলা দেবীর বাহন।"
        },
        {
          "label": "খ",
          "question": "সপ্তমী পূজার বিভিন্ন দিক আলোচনা করো।",
          "explanation": "ষষ্ঠীর পর আসে মহাসপ্তমী। এ তিথিতে অনুষ্ঠিত হয় সপ্তমীবিহিত পূজা। মন্ত্র উচ্চারণের মধ্য দিয়ে দেবী দুর্গাসহ সকল প্রতিমার প্রাণপ্রতিষ্ঠা করা হয়। নানা উপকরণে ফুল, বেলপাতা, নৈবেদ্য, বস্ত্রাদি সাজিয়ে দেবীকে পূজা করা হয়। এদিনের পূজায় নবপত্রিকা প্রতিষ্ঠা অন্যতম। নবপত্রিকা মূলত নয়টি গাছের সমাহার। নবপত্রিকার মধ্যে দেবী দুর্গা নয়টি ভিন্ননামে অধিষ্ঠিত। মূলত নবপত্রিকা পূজার মধ্য দিয়ে আমরা আমাদের জীবনদায়ী বৃক্ষরূপে দেবী দুর্গার পূজা করা হয়। এভাবে নির্দিষ্ট প্রণামমন্ত্রে প্রণাম করার মাধ্যমে সপ্তমী পূজা সমাপ্ত হয়।"
        },
        {
          "label": "গ",
          "question": "দেব/দেবীর শ্রেণিবিন্যাস করে প্রতিটির উদাহরণসহ ব্যাখ্যা করো।",
          "explanation": "ঈশ্বর যখন নিজের কোনো গুণ বা ক্ষমতাকে বিশেষ আকার বা রূপে প্রকাশ করেন তখন তাকে দেব/দেবী বলে। ঈশ্বর হলেন এক এবং অদ্বিতীয়। দেবতারা এক ঈশ্বরের বিভিন্ন গুণ বা শক্তির প্রকাশ। বেদ ও পুরাণে দেব-দেবীর রূপ, শক্তি, প্রভাব, সামাজিক গুরুত্ব এবং পূজা প্রণালির ওপর ভিত্তি করে তাঁদের তিন ভাগে ভাগ করা হয়েছে। যথা- ১. বৈদিক দেবতা, ২. পৌরাণিক দেবতা এবং ৩. লৌকিক বা মর্ত্যলোকের দেবতা। বৈদিক দেবতাদের মধ্যে রয়েছেন- অগ্নি, ইন্দ্র, মিত্র, রুদ্র, বায়ু প্রভৃতি। পৌরাণিক দেবতাদের মধ্যে রয়েছেন- ব্রহ্মা, বিষ্ণু, শিব, দুর্গা প্রভৃতি। আর লৌকিক বা মর্ত্যলোকের দেবতাদের মধ্যে রয়েছেন- মনসা, শীতলা, দক্ষিণ রায় প্রভৃতি।"
        },
        {
          "label": "ঘ",
          "question": "উদ্দীপকের যে দেব/দেবীর কথা বলা হয়েছে তার প্রণামমন্ত্রসহ তার পূজার গুরুত্ব ও প্রভাব আলোচনা করো।",
          "explanation": "উদ্দীপকে কার্ত্তিক দেবের কথা বলা হয়েছে। কার্ত্তিক দেবের প্রণামমন্ত্র হলো- \"ওঁ কার্তিকেয় মহাভাগ দৈত্যদর্পনিসূদন। প্রণোতোহং মহাবাহো নমস্তে শিখিবাহন। রুদ্রপুত্র নমস্তুভ্যং শক্তিহস্ত বরপ্রদ। ষান্মাতুর মহাভাগ তারকান্তকর প্রভো। মহাতপস্বী ভগবান পিতুমাতুঃ প্রিয় সদা। দেবানাং যজ্ঞরক্ষার্থং জাতত্ত্বং গিরিশিখরে। শৈলাত্মজায়াং ভবতে তুভ্যং নিত্যং নমো নমঃ।\" কার্তিক মাসের সংক্রান্তিতে কার্ত্তিক পূজার আয়োজন করা হয়। কার্তিক দেবতাদের সেনাপতি। তিনি অসীম শক্তিধর দেবতা। এজন্য তাঁকে রক্ষাকর্তা হিসেবে পূজা করা হয়। তাঁর দেহাকৃতি অত্যন্ত সুন্দর, সুঠাম ও বলিষ্ঠ। এ কারণে কার্তিক পূজার মাধ্যমে দম্পতিরা সুন্দর, সুঠাম ও বলিষ্ঠ চেহারার সন্তানাদি প্রার্থনা করে থাকেন। কার্ত্তিক নম্র ও বিনয়ী স্বভাবের দেবতা। তিনি তারকাসুরকে পরাভূত করে স্বর্গরাজ্যে শান্তি প্রতিষ্ঠা করেছিলেন। তাই আমরা কার্তিক দেবের পূজার মাধ্যমে তাঁর মতো ন্যায় প্রতিষ্ঠার আদর্শে উদ্বুদ্ধ হই। তাঁকে অনুসরণ করে বিনয়ী মানুষ হতে পারি এবং আদর্শ সমাজ গঠনে গুরুত্বপূর্ণ ভূমিকা পালন করতে পারি। আলোচনা শেষে বলা যায়, সন্তান প্রাপ্তি এবং অন্যায়-অবিচারের প্রতিরোধে সোচ্চার হওয়ার ক্ষেত্রে কার্ত্তিক পূজার গুরুত্ব ও প্রভাব অপরিসীম।"
        }
      ]
    },
    {
      "number": "9",
      "uddipok": "সনাতন বাবু একজন ধর্মীয় শিক্ষক। ক্লাসে একদিন তিনি চিকিৎসা বিজ্ঞানের ইতিহাস নিয়ে দুইজন মহামানবের উপর বক্তৃতা দিচ্ছিলেন- যার একজন, যাকে ভারতীয় অস্ত্রোপচারের বা শল্যবিদ্যার জনক বলা হয়। তিনি মেডিকোলজির ওপর একটি বই লিখেছেন যা এখনও সারা বিশ্বে আধুনিক চিকিৎসায় ব্যবহৃত হচ্ছে। অপর একজন যাকে ভারতীয় চিকিৎসা বিজ্ঞানের জনক বলা হয়। ধারণা করা হয়, মানুষের চিকিৎসার জন্য তিনি মুণিরূপে পৃথিবীতে জন্মগ্রহণ করেছিলেন।",
      "tag": "PLSC 24",
      "sub_questions": [
        {
          "label": "ক",
          "question": "পূর্ণ অবতার কাকে বলে?",
          "explanation": "ভগবান যখন পূর্ণরূপে অবতরণ করেন তখন তাঁকে পূর্ণাবতার বলে।"
        },
        {
          "label": "খ",
          "question": "এই পৃথিবীতে ঈশ্বরের আগমনকে আমরা কী বলি? ব্যাখ্যা করো।",
          "explanation": "এই পৃথিবীতে বিশেষ কোনো উদ্দেশ্য সাধনের জন্য স্বেচ্ছায় সাকার রূপে ঈশ্বরের আগমন বা অবতরণকে আমরা অবতার বলি। অবতার অর্থ হলো- উপর থেকে নিচে নামা বা অবতরণ করা। মনুষ্যসমাজে মাঝে মাঝে ধর্মের প্রতি অবজ্ঞা, অবহেলা দেখা দেয়। ধার্মিকদের জীবনে নেমে আসে নিপীড়ন-নির্যাতন। দুষ্কৃতিকারীদের অত্যাচার-অনাচার সমাজজীবনকে কলুষিত করে তোলে। এরূপ অবস্থায় ভগবান স্বয়ং জীব মূর্তি ধারণ করে পৃথিবীতে আগমন করেন বা নেমে আসেন। একেই অবতার বলা হয়।"
        },
        {
          "label": "গ",
          "question": "উদ্দীপকে উল্লেখিত ভারতীয় চিকিৎসা বিজ্ঞানের জনক যিনি তার জীবনী ব্যাখ্যা করো।",
          "explanation": "নিম্নের অনুরুপঃ মিতুলের বাবা যে মহান চিকিৎসকের কথা বলেছেন তিনি হলেন প্রাচীন ভারতের একজন মহান চিকিৎসক চরক। চিকিৎসাশাস্ত্রে চরকের অপরিসীম অবদান পরিলক্ষিত হয়। পৃথিবীর মানুষকে ব্যাধিগ্রস্ত দেখে চরক চররূপে খ্রিষ্টপূর্ব ৩০০ অব্দে পৃথিবীতে আবির্ভূত হন। তিনি মানুষের কষ্ট দূর করার জন্য সবার চিকিৎসা শুরু করেন। চরকই প্রথম মানব দেহের পরিপাক, বিপাক ও রোগ প্রতিরোধের ক্ষমতা সম্পর্কে বলেন। তিনি বলেন, রোগের চিকিৎসার চেয়ে রোগ প্রতিরোধ করা বেশি জরুরি। রোগীর চিকিৎসার পূর্বে তিনি রোগের কারণসমূহ এবং পরিবেশ সম্পর্কে ভাবতে বলেছেন। চরক আয়ুর্বেদ চিকিৎসার জন্য চরকসংহিতা রচনা করেন। চরকসংহিতা রচনা করে তিনি সমগ্র মানব জাতির বিশেষ মঙ্গল সাধন করেন। এজন্য তাকে ভারতীয় চিকিৎসাশাস্ত্রের জনক বলা হয়ে থাকে। উদ্দীপকে মিতুলের বাবা চিকিৎসা সম্পর্কে বলতে গিয়ে এক মহান চিকিৎসকের কথা বলেন। যিনি মানব দেহের পরিপাক, বিপাক ও রোগ প্রতিরোধ সম্পর্কে সুস্পষ্ট ধারণা দেন। এতে তার খ্যাতি চারিদিকে 'ছড়িয়ে পড়ে। এভাবে মিতুলের বাবা প্রাচীন ভারতের চিকিৎসক চরকের অবদান উল্লেখ করেন।"
        },
        {
          "label": "ঘ",
          "question": "উদ্দীপকের যে ব্যক্তির নাম উল্লেখ করা হয়েছে শল্যবিদ্যার জনক; প্রাচীনকাল থেকে বর্তমান সময় পর্যন্ত চিকিৎসা বিজ্ঞানে যে গুরুত্বপূর্ণ ভূমিকা তিনি পালন করেছেন- তথ্য উপাত্তসহ তার জীবনী বিশ্লেষণ করো।",
          "explanation": "নিম্নের অনুরুপঃ উদ্দীপকের চয়নের মধ্যে মহান চিকিৎসক সুশ্রুতের আদর্শ লুকিয়ে আছে। চিকিৎসাক্ষেত্রে তার শিক্ষার গুরুত্ব অপরিসীম।.. সুশ্রুত ছিলেন প্রাচীন ভারতের একজন মহান চিকিৎসক। তার পিতার নাম বিশ্বামিত্র মুনি। বিশ্বামিত্র তার পুত্রকে আয়ুর্বেদ শিক্ষার জন্য কাশীরাজের পুত্রের কাছে পাঠান। সুশ্রুত ধন্বন্তরীরূপী কাশীরাজের পুত্র দিবোদাসের কাছে শিক্ষাগ্রহণ করেন। তাঁর চর্চার বিষয় ছিল শল্যবিদ্যা। 'তিনি 'সুশ্রুত' বা 'সুশ্রুতসংহিতা' নামে একখানা গ্রন্থ রচনা করেন। এতে শল্যবিদ্যার ৩০০ প্রকার পদ্ধতি এবং ১২০টি অস্ত্রের বর্ণনা দেওয়া হয়েছে। পাশ্চাত্যের চিকিৎসাশাস্ত্র আধুনিকায়নে এগুলো প্রয়োগ করা হয়। সুশ্রুত মানুষের অবস্থা অবলোকন করে শল্যবিদ্যার মাধ্যমে ব্যাধি দূর করার প্রয়াস চালান। তাঁকে 'ভারতীয় শল্যবিদ্যার জনক' বলা হয়। তিনি প্রধানত শল্যবিদ্যার চর্চা করতেন। সুশ্রুত চিকিৎসাসেবার মাধ্যমে মানুষের কষ্ট দূর করেন। তাঁর লিখিত গ্রন্থ 'সুশ্রুতসংহিতা' আধুনিক চিকিৎসাশাস্ত্রের মাইলফলক। এটি চারটি ভাগে বিভক্ত- সূত্রস্থান, শারীরস্থান, চিকিৎসাস্থান এবং কল্পস্থান। বর্তমানেও চিকিৎসা জগতে এর বিশেষ গুরুত্ব রয়েছে। তাই চিকিৎসাশাস্ত্রে ব্যুৎপত্তি লাভ করতে হলে সুশ্রুতসংহিতায় বিশেষ জ্ঞান লাভ করা প্রয়োজন। সুশ্রুতসংহিতা রচনা করে সুশ্রুত মানব জাতির বিশেষ মঙ্গল সাধন করেছেন। তাই বলা যায়, আধুনিক চিকিৎসা ব্যবস্থা প্রসারে সুশ্রুতের চিকিৎসা পদ্ধতি বা শিক্ষার গুরুত্ব অপরিসীম।"
        }
      ]
    },
    {
      "number": "10",
      "uddipok": "বিজয় দশম শ্রেণির ছাত্র। সে তার গুরুর বাড়িতে থাকে এবং তার গুরু তাকে যা শেখায় তা সে যথাযথভাবে পালন করে। একদিন তার গুরু এমন একটি বইয়ের কথা বলছিলেন যেখানে তিনি জীবন ধারণ এবং অনেক রহস্যময় জিনিস শিখতে পারেন। যা গুরুর সামনে বসে বিজয় খুব নিষ্ঠার সাথে গ্রন্থটির পাঠ গুরুর থেকে শ্রবণ করেন। বইটি রহস্যময় কারণ এতে ব্রহ্মের মাঝে জগৎ সৃষ্টির জ্ঞান গভীরভাবে বিশ্লেষণ করা আছে এবং মূলত সে কারণে তার ভাষ্য সবার বুঝতে বা বোধগম্য হওয়া বেশ কিছুটা কঠিন।",
      "tag": "PLSC 24",
      "sub_questions": [
        {
          "label": "ক",
          "question": "মহাভারত কে রচনা করেন?",
          "explanation": "কৃষ্ণদ্বৈপায়ন বেদব্যাস মহাভারত রচনা করেন।"
        },
        {
          "label": "খ",
          "question": "নৈতিকতা গঠনে ধর্মীয় বইয়ের গুরুত্ব কতটা তাৎপর্যপূর্ণ লেখো।",
          "explanation": "নিম্নের অনুরুপঃ \"ধর্মের বিশেষ লক্ষণ বেদকে কেন্দ্র করে হিন্দুধর্মের বিকাশ”- এ উক্তিটি যথার্থ। বেদ হিন্দুদের আদি ও মূল ধর্মগ্রন্থ। এ কারণে হিন্দুধর্ম বিকাশে বেদের অবদান সবচেয়ে বেশি। বৈদিক যুগে ঐশ্বরিক জ্ঞানের মাধ্যমে মুনি- ঋষিরা বেদের শ্লোক বা মন্ত্রগুলো রচনা করেন। শ্লোকগুলোর মধ্যে হিন্দুধর্মের নানা গরুত্বপূর্ণ বিষয় আলোচনা করা হয়েছে। যেমন- ধর্মীয় আদর্শ, দার্শনিক ধারণা, ধর্মীয় ও সামাজিক ব্যবস্থা ইত্যাদি। বেদে হিন্দুধর্মীয় আদর্শ সম্পর্কে আলোচনা রয়েছে। এখানে হিন্দুধর্মীয় কর্ম, যজ্ঞ, ধর্মের মূল লক্ষ্য ও উদ্দেশ্য প্রভৃতি বিষয় বিষদভাবে বর্ণনা করা হয়েছে। পাশাপাশি দার্শনিক ধারণা হিসেবে ঈশ্বরের অস্তিত্ব, উদ্দেশ্য ও দায়িত্ব সম্পর্কে বেদে আলোচনা রয়েছে। ঈশ্বর কেন মানুষ সৃষ্টি করেছেন, আত্মার ধারণা, মৃত্যুর প্রকৃতি প্রভৃতি বিষয়ে আলোচনা করা হয়েছে। বেদে বিভিন্ন তাত্ত্বিক বিষয়ের ব্যাখ্যা দেওয়া হয়েছে। যেমন- পৃথিবীর সৃষ্টি, মানুষের উৎপত্তি, বিশ্বব্রহ্মাণ্ডের আয়তন, অবস্থা, স্থায়িত্ব ইত্যাদি। বেদে সামাজিক ব্যবস্থার ওপর যেসব আলোচনা রয়েছে তার মধ্যে অন্যতম বিষয়গুলো হলো- বর্ণ ব্যবস্থা, রাজনীতি, সমাজ গঠন, সমাজ ব্যবস্থা, অর্থনৈতিক বিষয়াবলি। পরিশেষে বলা যায়, বেদে হিন্দুধর্মের প্রায় প্রত্যেকটি বিষয়ে আলোচনা করা হয়েছে। এসব আলোচনা হিন্দুধর্মকে আর সমৃদ্ধ করেছে। তাই বলা যায়, \"ধর্মের বিশেষ লক্ষণ বেদকে কেন্দ্র করে হিন্দুধর্মের বিকাশ।\""
        },
        {
          "label": "গ",
          "question": "'বেদঃ অখিলধর্মমূলম'- ব্যাখ্যাসহ তোমার নিজস্ব মতামতের বিশ্লেষণ দাও।",
          "explanation": "'বেদঃ অখিলধর্মমূলম' কথাটির অর্থ বেদ ধর্মের মূল। বেদ শব্দের অর্থ জ্ঞান। এটি হিন্দুদের প্রধান ধর্মগ্রন্থ। বিশ্বের প্রাচীন ইতিহাস জানার সবচেয়ে নির্ভরযোগ্য সহায়ক গ্রন্থ হলো বেদ। এটি একটি বিশাল জ্ঞানভাণ্ডার। বেদ পাঠ করলে স্রষ্টা, বিশ্বপ্রকৃতি ও জীবন সম্পর্কে জ্ঞান লাভ করা যায়। বিশ্বের প্রাচীন ইতিহাস জানার অন্যতম নির্ভরযোগ্য গ্রন্থ হলো বেদ। বেদের কর্মমার্গ থেকে আমরা মন্ত্র, যাগ-যজ্ঞ, অনুষ্ঠান, আচার-নিয়ম সম্পর্কে জানতে পারি আর জ্ঞানমার্গ থেকে ঈশ্বর, ব্রহ্ম, সৃষ্টিকর্তা ও সৃষ্টি রহস্য সম্পর্কে জানতে পারি। এ কারণেই বলা হয়, 'বেদঃ অখিলধর্মমূলম' অর্থাৎ বেদ-ই ধর্মের মূল।"
        },
        {
          "label": "ঘ",
          "question": "বিজয়ের শিক্ষক তাকে যে গ্রন্থের কথা বলেছেন তার নাম কী? আদর্শ জীবন ও নৈতিকতা সৃজনে এ গ্রন্থের গুরুত্ব ব্যাখ্যা করো।",
          "explanation": "বিজয়ের শিক্ষক তাকে উপনিষদ গ্রন্থের কথা বলেছেন। আদর্শ জীবন ও নৈতিকতা সৃজনে উপনিষদের গুরত্ব অপরিসীম। উপনিষদ হচ্ছে হিন্দুধর্মের একটি ধর্মগ্রন্থ। বেদের জ্ঞানকাণ্ড এবং কর্মকাণ্ডের মধ্যে উপনিষদ বেদের জ্ঞানকাণ্ডের অন্তর্গত। এটি মূলত রহস্যাবৃত ব্রহ্মবিদ্যার শাস্ত্র। ব্রহ্মবিদ্যাই বেদের সার। এজন্য এর অপর নাম বেদান্ত এবং এতে ব্রহ্মপ্রাপ্তির উপায় আছে বলে এর অপর নাম উপনিষদ। উপনিষদে রয়েছে ঈশ্বরের কথা, ব্রহ্মের কথা, সৃষ্টিকর্তা ও সৃষ্টি রহস্যের কথা। ব্রহ্মকে নিয়ে এ গ্রন্থে বিশেষভাবে আলোচনা করা হয়েছে। ব্রহ্মবিদ্যা গুহ্যতম বিদ্যা যা মানুষের জন্ম-মৃত্যুর কারণ নিয়ে আলোচনায় ভরপুর। জন্ম আর মৃত্যু মানুষের কাছে এক বিরাট রহস্য, তাই উপনিষদকে রহস্য বিদ্যাও বলা হয়। শিষ্যগণ গুরুর কাছে গিয়ে যেখানে বসতেন মূলত সেই ছোট-ছোট বৈঠকের নাম ছিল উপনিষদ। উপনিষদের শিক্ষা মানুষকে আধ্যাত্মিক বিদ্যার গভীরতা দান করে। এতে বলা হয়েছে, জীব জ্ঞান, কর্ম ও ভক্তি বা প্রেমের মাধ্যমে ব্রহ্মের সাথে সবসময় যুক্ত থাকে। কেননা, ব্রহ্ম জীবের মধ্যে আত্মারূপে অবস্থান করেন। ব্রহ্মই সত্য, এ জগৎ মিথ্যা, জীব ব্রহ্ম ছাড়া আর কিছুই নয়। তাই জগতের প্রতি কোনো মায়া না করে শুধু ব্রহ্মচিন্তা করতে হবে। কারো সাথে কোনো ভেদ নেই। তাই কাউকে হিংসা করা যাবে না এবং কারো ক্ষতি করা যাবে না। সবাইকে নিজের মতো করে দেখা উচিত। তাহলে আমাদের মাঝে সৌহার্দ্য ও সম্প্রীতি প্রতিষ্ঠিত হবে। আলোচনা শেষে তাই বলা যায়, উদ্দীপকের বিজয় তার গুরুর থেকে শেখা কঠিন ভাষার রহস্যময় বই হলো উপনিষদ যেখানে ব্রহ্মের মাঝে জগৎ সৃষ্টির জ্ঞান গভীরভাবে বিশ্লেষণ করা আছে, তার মাধ্যমে আদর্শ জীবন ও নৈতিকতা সৃজনে সক্ষম।"
        }
      ]
    },
    {
      "number": "11",
      "uddipok": "\"যত মত তত পথ যত জীব তত শিব\"",
      "tag": "PLSC 24",
      "sub_questions": [
        {
          "label": "ক",
          "question": "বৈদিক যুগ কী?",
          "explanation": "হিন্দুধর্মের বিকাশমান তিনটি স্তরের প্রথম স্তরকে বৈদিক যুগ বলে।"
        },
        {
          "label": "খ",
          "question": "শাস্ত্রমতে কর্মমার্গ ও জ্ঞানমার্গ কী? ব্যাখ্যা করো।",
          "explanation": "শাস্ত্রমতে কর্মমার্গ হলো কর্মের মাধ্যমে এবং জ্ঞানমার্গ হলো জ্ঞানের মাধ্যমে, মোক্ষ বা মুক্তি লাভের পথ। বেদ ও বেদান্ত গ্রন্থসমূহের ওপর নির্ভর করে সনাতন ধর্মের দুইটি শাখা প্রকট হয়ে ওঠে। যথা- একটি কর্মমার্গ, অপরটি জ্ঞানমার্গ। বেদের কর্মমার্গ থেকে আমরা মন্ত্র, যাগ-যজ্ঞ, অনুষ্ঠান, আচার-নিয়ম সম্পর্কে জানতে পারি। এটি কর্মযোগ বা নিষ্কাম কর্মের মাধ্যমে মোক্ষলাভের পথ নির্দেশ করে। আর জ্ঞানমার্গ থেকে ঈশ্বর, ব্রহ্ম, সৃষ্টিকর্তা ও সৃষ্টি রহস্য সম্পর্কে জানতে পারি। এটি জ্ঞানযোগের মাধ্যমে মোক্ষলাভের পথ নির্দেশ করে।"
        },
        {
          "label": "গ",
          "question": "উদ্দীপকের বাণীটি কার? বাণীটির গুরুত্ব আলোচনা করো।",
          "explanation": "উদ্দীপকের বাণীটি শ্রীরামকৃষ্ণ পরমহংসদেবের। নিচে তাঁর বাণীটির গুরুত্ব আলোচনা করা হলো- \"যত মত তত পথ; যত জীব তত শিব\"- এ কথাটির অর্থ হলো, ঈশ্বর লাভের পথ ভিন্ন হলেও সবার উদ্দেশ্য এক। শ্রীরামকৃষ্ণ বিভিন্ন ধর্ম মতে সাধনা করেছিলেন। তিনি সকল পথেই সিদ্ধি লাভ করেন। এভাবে ধর্ম সাধনায় তিনি উপলব্ধি করেন যে, সকল পথেই ঈশ্বরকে পাওয়া যায়, যদি মনে ভক্তি থাকে। পথ ভিন্ন হলেও সকলের লক্ষ্য এক ঈশ্বরকে লাভ করা। হিন্দুধর্মে বিভিন্ন মতাদর্শের অনুসরণ করা হয়ে থাকে। শাক্ত, বৈষ্ণব, তান্ত্রিক প্রভৃতি মতাদর্শের অনুসারীরা ভিন্ন ভিন্ন উপায়ে সাধনা করে থাকেন। নিষ্ঠার সাথে সাধনা করলে সব পথেই ঈশ্বরকে লাভ করা যায়। তাই বলা যায়, সমাজে সাম্প্রদায়িক সম্প্রীতি প্রতিষ্ঠার পাশাপাশি ঈশ্বর লাভে উদ্দীপকের শ্রীরামকৃষ্ণ পরমহংসের বাণীটির গুরুত্ব অনেক।"
        },
        {
          "label": "ঘ",
          "question": "আধুনিক ধর্ম সংস্কার যুগে উদ্দীপকের বাণী কতটা তাৎপর্যপূর্ণ তা লেখো। সাথে তাঁর জীবনী ব্যাখ্যা করো।",
          "explanation": "আধুনিক ধর্ম সংস্কার যুগে উদ্দীপকে শ্রীরামকৃষ্ণ পরমহংসের বাণীটি যথেষ্ট তাৎপর্যপূর্ণ। নিচে তার জীবনীসহ ব্যাখ্যা করা হলো- স্বশিক্ষায় শিক্ষিত শ্রীরামকৃষ্ণ পরমহংস ভারতের পশ্চিমবঙ্গের হুগলী জেলায় ১৮৩৬ খ্রিষ্টাব্দের ১৭ ফেব্রুয়ারি জন্মগ্রহণ করেন। তাঁর পিতার নাম ক্ষুদিরাম চট্টোপাধ্যায় এবং মাতা চন্দ্রমণি দেবী। পিতা-মাতা বিষ্ণুর অপর নামানুসারে শিশুপুত্রের নাম রাখেন গদাধর। এই গদাধরই পরবর্তীকালে শ্রীরামকৃষ্ণ পরমহংস নামে জগদ্বিখ্যাত হন। উদ্দীপকে উল্লিখিত বাণীটি হলো- \"যত মত তত পথ; যত জীব তত শিব\"। এই বাণীটিতে বোঝা যায়, ঈশ্বর রয়েছেন সকল জীবের মধ্যে, তাই জীবসেবাই ঈশ্বরসেবা- এই ছিল শ্রীরামকৃষ্ণের দর্শন। আধুনিক ধর্ম সংস্কারের যুগে তাঁর এ মতই সাম্প্রদায়িক ও ধর্মীয় সম্প্রীতি রক্ষায় অগ্রণী ভূমিকা পালন করেছিল। স্বামী বিবেকানন্দ তাঁরই ধর্মীয় আদর্শ জগৎবাসীকে শুনিয়ে গেছেন। যার ফলে তাঁর এই জীবসেবার আদর্শ অর্থাৎ মানবধর্ম আজ বিশ্বব্যাপী সমাদৃত। ঠাকুর রামকৃষ্ণের এই ভাবাদর্শ প্রচারের উদ্দেশ্যে ১৮৮৬ সালে রামকৃষ্ণ মঠ প্রতিষ্ঠিত হয়। এরপর ১৯৯৭ সালে স্বামী বিবেকানন্দ কর্তৃক রামকৃষ্ণ মিশন স্থাপিত হয়। এই রামকৃষ্ণ মঠ ও রামকৃষ্ণ মিশন বিশ্বব্যাপী রামকৃষ্ণ ভাবান্দোলন' বা বেদান্ত আন্দোলন সক্রিয়ভাবে পরিচালনা করছে। স্বামী বিবেকানন্দের দর্শন 'বিবাদ নয়, সহায়তা; বিনাশ নয়, পরস্পরের ভাব গ্রহণ; মতবিরোধ নয়, সমন্বয় ও শান্তি'। এই আদর্শটি তার গুরু শ্রীরামকৃষ্ণের বাণী থেকে উদ্ভূত। শ্রীরামকৃষ্ণের বাণীর দর্শন শুধু হিন্দুধর্মের প্রেক্ষাপটে নয়, এটি বিশ্ব মানবতার ক্ষেত্রেও সমানভাবে ক্রিয়াশীল। আলোচনা শেষে তাই বলা যায়, আধুনিক ধর্ম সংস্কার যুগে উদ্দীপকের শ্রীরামকৃষ্ণ পরমহংসের বাণীটি যথেষ্ট তাৎপর্যপূর্ণ।"
        }
      ]
    }
  ]
}