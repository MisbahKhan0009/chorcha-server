{
  "title": "যশোর বোর্ড ২০২৪",
  "subtitle": "হিন্দু ধর্ম ও নৈতিক শিক্ষা (11)",
  "questions": [
    {
      "number": "1",
      "uddipok": "বিনয় ও বিধু দুই বন্ধু। এবার তারা দুজনেই এসএসসি পরীক্ষা দিচ্ছে। বিনয় তার ভালো ফলে বেশ আশাবাদী। সে মনে করে, যেহেতু সে পরিশ্রম করেছে সেহেতু সে ভালো ফলাফল করবে। অপরদিকে, বিধু মনে করে, বিশ্ব জগৎ ঈশ্বরের বিরাট কর্মক্ষেত্র। শিক্ষার্থী হিসেবে লেখাপড়া করা হচ্ছে তার কর্তব্য। সে নিষ্ঠার সাথে লেখাপড়া করে কর্মফল ঈশ্বরে সমর্পণ করেছে।",
      "tag": "JB 24",
      "sub_questions": [
        {
          "label": "ক",
          "question": "মানব জীবনের শ্রেষ্ঠ প্রাপ্তি কী?",
          "explanation": "মানব জীবনের শ্রেষ্ঠ প্রাপ্তি হলো ঈশ্বরলাভ বা মোক্ষলাভ।"
        },
        {
          "label": "খ",
          "question": "ভক্তিযোগ বলতে কী বোঝায়?",
          "explanation": "ভক্তিকে অবলম্বন করে ঈশ্বরের যে আরাধনা তাকে ভক্তিযোগ বলে। ভক্তিকে অবলম্বন করে ভগবানের সঙ্গে যোগসূত্র রচনা করাই ভক্তিযোগ। ভক্তি মানব হৃদয়ের একটি সুকুমার বৃত্তি। এই ভক্তির অশেষ শক্তি, ভক্তিতেই মুক্তি- এই বিশ্বাসকে ধারণ করেই ভক্তরা মোক্ষলাভের চেষ্টা করেন। এই বিশ্বাস অবলম্বন করে ভক্ত ভগবানকে একমাত্র আশ্রয়স্থল মনে করেন। ভগবানে শরণাগতি বা আত্মসমর্পণই ভক্তিযোগের সার কথা।"
        },
        {
          "label": "গ",
          "question": "বিনয় যে কর্মে বিশ্বাসী তার সম্পর্কে বর্ণনা দাও।",
          "explanation": "উদ্দীপকের বিনয় যে কর্মে বিশ্বাসী তা হলো সকাম কর্ম। যা কিছু করা হয় তাকেই বলে কর্ম। আমরা জীবনধারণের জন্য প্রতিনিয়ত যে কাজ করি তার সকলই কর্ম। কর্ম দুরকম যথা- সকাম কর্ম ও নিষ্কাম কর্ম। সকাম কর্মের ধরন হলো এমন যেখানে বিশেষ কোনো ফলের আশায় কর্ম করা হয়। এই কর্মে কর্মকর্তার কর্তৃত্বাভিমান থাকে, ফলাকাঙ্ক্ষা থাকে। এমন বোধ হয় যে, কর্ম আমি করেছি; ফল ভোগের অধিকারও আমার। এরূপ কর্মে মোক্ষলাভ হয় না। সকাম কর্মের ফল হিসেবে কর্মকর্তাকে বার বার জন্মগ্রহণ করতে হয়। এজন্য আমাদের সকাম কর্ম পরিহার করতে হবে। উদ্দীপকের বিনয় তার এসএসসি পরীক্ষায় ভালো ফলে বেশ আশাবাদী। সে মনে করে, যেহেতু সে পরিশ্রম করেছে, সেহেতু সে ভালো ফলাফল করবে। অর্থাৎ সে কর্ম ফলের আশা করে। এ কারণে তার কামনা- বাসনাযুক্ত কাজটি হলো সকাম কর্ম।"
        },
        {
          "label": "ঘ",
          "question": "'বিধুর কর্মই হচ্ছে যোগসাধনার ক্ষেত্রে কর্মযোগ'-- মূল্যায়ন করো।",
          "explanation": "'বিধুর কর্মই হচ্ছে যোগসাধনার ক্ষেত্রে কর্মযোগ।'- কথাটি যথার্থ। সাধারণত জীবাত্মার সাথে পরমাত্মার সংযোগই যোগসাধনা। ধর্মশাস্ত্রে সাধনা বলতে বোঝায় যে কাজ শুধু ঈশ্বরলাভের উদ্দেশ্যে করা হয়। এ • কারণে নিষ্কাম কর্মকেই যোগসাধনার ক্ষেত্রে কর্মযোগ হিসেবে বিবেচনা করা হয়। উদ্দীপকের বিধু নিষ্ঠার সাথে লেখাপড়া করে কর্মফল ঈশ্বরে সমর্পণ করে। এ কারণে বিধুর কাজ নিষ্কাম কর্মের দৃষ্টান্ত। এ কাজের মাধ্যমে বিধুর সাথে ঈশ্বরের সংযোগ ঘটবে। এ অর্থে র্থ তার তার কাজটি কাজটি হলো হলো এক প্রকার যোগসাধনা। এরূপ কর্মে মোক্ষলাভ হয়। মানব জীবনের শ্রেষ্ঠ প্রাপ্তি ঈশ্বর বা মোক্ষলাভ। নিষ্কাম কর্ম তথা কর্মযোগের মাধ্যমে মোক্ষলাভ সম্ভব। কারণ নিষ্কাম কর্মে কর্মফল ঈশ্বরে সমর্পণ করা হয়। কর্তা নিষ্কাম কর্ম করেন, কোনো রকম ফলের আশা না নিয়ে। তিনি মনে করেন, কর্মের কর্তা আমি নই, কর্মফলও আমার নয়। এরূপ কর্মে কর্তা অনাবিল আনন্দ লাভ করে এবং ভগবানের প্রতি তার ভক্তির উদয় হয়। এভাবে কর্মানুশীলন করতে করতে ঈশ্বরের অনুগ্রহে মানুষের মুক্তিলাভ হয়ে থাকে। আলোচনা শেষে বলা যায়, বিধুর কর্ম তথা নিষ্কাম কর্মই যোগসাধনার ক্ষেত্রে কর্মযোগ। এ যোগের মাধ্যমে মোক্ষলাভ করা যায়।"
        }
      ]
    },
    {
      "number": "2",
      "uddipok": "অশোকের পিতা পাঁচ বছর বয়সে তাকে গুরুগৃহে প্রেরণ করেন। গুরুর নির্দেশে সে বহু শাস্ত্র অধ্যয়ন, আত্মসংযম, পরিশ্রম ও কঠোর জীবনযাপনে অভ্যস্ত হয়। বিদ্যাশিক্ষা সমাপ্ত হলে পঁচিশ বছর পর গুরুর নির্দেশে নিজ গৃহে প্রত্যাবর্তন করে- পিতৃযজ্ঞ, দৈবযজ্ঞ, ভূতযজ্ঞ, নৃযজ্ঞ ও ঋষিযজ্ঞ পালনের মাধ্যমে জীবন অতিবাহিত করতে থাকে। এছাড়া সে এখন সমাজের প্রতিও নানা কর্তব্য পালন করে।",
      "tag": "JB 24",
      "sub_questions": [
        {
          "label": "ক",
          "question": "যোগ দর্শনের প্রণেতা কে?",
          "explanation": "যোগ দর্শনের প্রণেতা হলেন মহর্ষি পতঞ্জলি।"
        },
        {
          "label": "খ",
          "question": "'আসন' কী? তা ব্যাখ্যা করো।",
          "explanation": "দেহ ও মনকে সুস্থ ও স্থির রাখার উদ্দেশ্যে বিভিন্ন দেহভঙ্গি বা দেহাবস্থানকে বলে আসন। আসন অর্থ স্থির হয়ে বসা। আসনে শরীরে দৃঢ়তা আসে, নীরোগ ও লঘুভার হয়। আসন নানা প্রকার। যেমন- পদ্মাসন, সুখাসন, গোমুখাসন, হলাসন ইত্যাদি-। বিভিন্ন আসন অনুশীলনের মধ্য দিয়ে যোগীপুরুষ নিজ দেহে ও মনকে ঈশ্বর চিন্তায় নিবিষ্ট করার যোগ্যতা অর্জন করেন। তবে কোনো গুরু বা যোগীর নিকট এই আসন প্রক্রিয়া শিক্ষা করা দরকার।"
        },
        {
          "label": "গ",
          "question": "অশোকের গুরুগৃহের শিক্ষালাভ কোন আশ্রমের অন্তর্ভুক্ত? তোমার পাঠ্যবইয়ের আলোকে বর্ণনা করো।",
          "explanation": "অশোকের গুরুগৃহে শিক্ষালাভ ব্রহ্মচর্যাশ্রমের অন্তর্ভুক্ত। স্বাভাবিক মানুষের জীবিত থাকার সময় ধরা হয় একশত বৎসর। এই শত বর্ষের জীবনকে চারটি স্তরে বা আশ্রমে বিভক্ত করা হয়। এসব এক- একটি আশ্রমের সময়সীমার গড় পঁচিশ বছর। প্রতিটি আশ্রমেই সুনির্দিষ্ট কর্তব্যকর্ম রয়েছে। প্রথম পঁচিশ বছরকে বলা হয় ব্রহ্মচর্য আশ্রম। মানুষের পাঁচ বছর বয়স হলেই তাকে গুরুগৃহে গমন করে ব্রহ্মচর্য জীবন শুরু করতে হয়। গুরুর কাছে দীক্ষাগ্রহণ, গুরুর তত্ত্বাবধানে পড়াশোনা করতে হয়। এটাই ব্রহ্মচর্যাশ্রমের কাজ। উদ্দীপকে বলা হয়েছে, অশোকের পিতা পাঁচ বছর বয়সে তাকে গুরুগৃহে প্রেরণ করেন। গুরুর নির্দেশে সে বহু শাস্ত্র অধ্যয়ন, আত্মসংযম, পরিশ্রম ও কঠোর জীবনযাপনে অভ্যস্ত হয়। বিদ্যাশিক্ষা সমাপ্ত হলে পঁচিশ বছর পর গুরুর নির্দেশে নিজ গৃহে প্রত্যাবর্তন করে। এ থেকে বোঝা যায়, অশোকের গুরুগৃহে শিক্ষালাভ ব্রহ্মচর্যাশ্রমের অন্তর্ভুক্ত। বিদ্যাশিক্ষা সমাপ্ত হলে গুরুর নির্দেশে নিজ গৃহে প্রত্যাবর্তন করে ব্রহ্মচারী গার্হস্থ্য জীবনে প্রবেশ করে।"
        },
        {
          "label": "ঘ",
          "question": "অশোক গৃহে এসে কীভাবে তার জীবন অতিবাহিত করে? তা বিশ্লেষণ করো।",
          "explanation": "অশোক গৃহে এসে গার্হস্থ্য আশ্রমের মাধ্যমে জীবন অতিবাহিত করে। উদ্দীপকে দেখা যায়, অশোকের বিদ্যাশিক্ষা সমাপ্ত হলে পঁচিশ বছর পর গুরুর নির্দেশে নিজ গৃহে প্রত্যাবর্তন করে পিতৃযজ্ঞ, দৈবযজ্ঞ, ভূতযজ্ঞ, নৃযজ্ঞ ও ঋষিযজ্ঞ পালনের মাধ্যমে জীবন অতিবাহিত করতে থাকে। পাশাপাশি সে এখন সমাজের প্রতিও নানা কর্তব্য পালন করে। অর্থাৎ অশোক গার্হস্থ্য আশ্রমে জীবন অতিবাহিত করছে। মানুষের জীবনের দ্বিতীয় পঁচিশ বছর গার্হস্থ্য আশ্রম। সংসার ধর্ম পালনের মাধ্যমে মানুষের গার্হস্থ্য আশ্রম সম্পন্ন হয়। এ সময় মানুষকে বিবাহের মাধ্যমে সন্তান-সন্ততি লাভ এবং তাদের ভরণ-পোষণসহ পারিবারিক জীবনে প্রতিদিন পাঁচটি যজ্ঞ কর্মের অনুশীলন করতে হয়। এই পাঁচটি যজ্ঞ হচ্ছে: পিতৃযজ্ঞ, দৈবযজ্ঞ, ভূতযজ্ঞ, নৃযজ্ঞ ও ঋষিযজ্ঞ। মা-বাবার প্রতি শ্রদ্ধা, ভক্তি, সেবা যত্ন কর্মগুলো সন্তানের কর্তব্য হয়ে দাঁড়ায়। আর এ কর্তব্যগুলো সম্পাদন করে একজন সন্তান পিতৃযজ্ঞ সম্পন্ন করে থাকে। মানুষের জীবন ধারণের জন্য প্রকৃতির দান গ্রহণ করতে হয়। এই দানের কর্তা বা উৎস হলেন স্বয়ং ভগবান। তাই প্রকৃতিদত্ত বস্তু ভোগ করার সময় মানুষ কৃতজ্ঞ চিত্তে প্রকৃতি ভগবানকে তার ভোগ্যবস্তু নিবেদন করে থাকে। এই কর্মটিকে বলা হয় দৈবযজ্ঞ। ভূতযজ্ঞ হচ্ছে পশু- পাখিসহ অন্যান্য জীবজন্তুর আহার প্রদানসহ নানা প্রকার পরিচর্যা। অতিথি সেবাকে বলা হয় নৃযজ্ঞ। পদ্ধতিগতভাবে বেদসহ প্রয়োজনীয় গ্রন্থাদি পাঠের দ্বারা জ্ঞান ও নৈতিকতা অর্জনের প্রচেষ্টাকে বলা হয় ঋষিযজ্ঞ। প্রাচীনকালে মুনি-ঋষিদের নিকট থেকে উক্ত জ্ঞান অর্জন করতে হতো বলে এ যজ্ঞের নাম ঋষিযজ্ঞ। আলোচনা শেষে বলা যায়, অশোক গৃহে এসে গার্হস্থ্য জীবন অতিবাহিত করে।"
        }
      ]
    },
    {
      "number": "3",
      "uddipok": "শ্রীবাস বিভিন্ন ধর্মানুষ্ঠান- নামযজ্ঞ, রথযাত্রায় যায়। সে ভদ্র, নম্র ও বিনয়ী। সমাজ ও পারিবারিক জীবনে তার বন্ধন সুদৃঢ়। এছাড়া ঐতিহাসিক তীর্থস্থান ভ্রমণে তার বেশ আগ্রহ। সে চট্টগ্রামের সীতাকুণ্ড, মহেশখালীর আদিনাথের মন্দিরসহ দেশ-বিদেশের অনেক তীর্থস্থান দর্শন করেছে।",
      "tag": "JB 24",
      "sub_questions": [
        {
          "label": "ক",
          "question": "পণাতীর্থস্থানটি কোন জেলায় অবস্থিত?",
          "explanation": "পণাতীর্থস্থানটি সুনামগঞ্জ জেলার তাহিরপুর গ্রামে অবস্থিত।"
        },
        {
          "label": "খ",
          "question": "দীপাবলি কী তা ব্যাখ্যা করো।",
          "explanation": "দীপাবলি ধর্মাচারের মাধ্যমে মনের কালিমা মুছে সারা পৃথিবীকে আলোকিত করা হয়। শ্যামা বা কালীপূজার দিন রাত্রে অনুষ্ঠিত হয় 'দীপাবলি' উৎসব। সচেতনতার আলো জ্বালিয়ে মনের অজ্ঞানতার মোহান্ধকার দূর করার প্রতীক হিসেবে এই দীপাবলি উৎসব পালিত হয়। দীপাবলি উৎসব দেওয়ালি, দীপালিকা, সুখরাত্রি, সুখসুপ্তিকা প্রভৃতি নামেও পরিচিত। 'সকল কুসংস্কার প্রদীপের আগুনে পুড়িয়ে জ্ঞানের আলোকে সারা বিশ্ব আলোকিত হোক'- এ ব্রত নিয়েই দীপাবলি উৎসব পালন করা হয়।"
        },
        {
          "label": "গ",
          "question": "শ্রীবাস কী পালনের মাধ্যমে সমাজ ও পারিবারিক জীবনে তার বন্ধন সুদৃঢ় হয়েছে? বর্ণনা করো।",
          "explanation": "শ্রীবাস বিভিন্ন ধর্মাচার ও ধর্মানুষ্ঠান পালনের মাধ্যমে সমাজ ও পারিবারিক জীবনে তার বন্ধন সুদৃঢ় হয়েছে। ব্যক্তি, পরিবার ও সমাজ জীবনে ধর্মাচার ও ধর্মানুষ্ঠানের গুরুত্ব অপরিসীম। এ ধরনের আচার-অনুষ্ঠান মানুষকে নম্র, ভদ্র ও বিনয়ী করে তোলে। সংক্রান্তি, গৃহপ্রবেশ, জামাইষষ্ঠী, রাখীবন্ধন, ভ্রাতৃদ্বিতীয়া প্রভৃতি ধর্মাচার পালনকালে ধর্ম-বর্ণ, ধনী-দরিদ্র নির্বিশেষে সকল শ্রেণির মানুষ এক সাথে সমবেত হওয়ায় তাদের মধ্যকার দ্বন্দ্ব-সংঘাত দূরীভূত হয়, গড়ে ওঠে পারস্পরিক সৌহার্দ ও ভ্রাতৃত্ববোধ। এসব পালনের মধ্যদিয়ে সামাজিক ও পারিবারিক জীবনের বন্ধন সুদৃঢ় হয়। উদ্দীপকে বর্ণিত শ্রীবাসের মতো বিভিন্ন ধর্মানুষ্ঠান- নামযজ্ঞ, দোলযাত্রা, রথযাত্রা পালন করতে গিয়ে ধনী-দরিদ্র, ধর্ম-বর্ণ নির্বিশেষে সকল শ্রেণির মানুষের মধ্যে গড়ে ওঠে সাম্য, ভ্রাতৃত্ববোধ ও প্রীতির বন্ধন। আর এসব ধর্মাচার ও ধর্মানুষ্ঠান পালনের মাধ্যমে যে শিক্ষা পাওয়া যায় তা ব্যক্তি থেকে পরিবার, পরিবার থেকে সমাজ এবং সমাজ থেকে রাষ্ট্রব্যাপী ছড়িয়ে যায়। এভাবে সামাজিক ও পারিবারিক জীবনে ব্যক্তির বন্ধন সুদৃঢ় হয়।"
        },
        {
          "label": "ঘ",
          "question": "'শ্রীবাস ঐতিহাসিক তীর্থস্থান ভ্রমণের ফলে তার জ্ঞানের পরিধি বৃদ্ধি পায়।'-এই মর্মে তীর্থ দর্শনের গুরুত্ব তুলে ধরো।",
          "explanation": "'শ্রীবাস ঐতিহাসিক তীর্থস্থান ভ্রমণের ফলে তার জ্ঞানের পরিধি বৃদ্ধি পায়।'- উক্তিটি যথার্থ। স্বয়ং ভগবান কিংবা তার অবতারের আবির্ভাবের স্থানকে তীর্থস্থান বা পুণ্যস্থান বলা হয়। তীর্থস্থানকে ঐতিহাসিক স্থান বলে আখ্যায়িত করা হয়। তীর্থস্থান ভ্রমণ করা একটি পুণ্য কর্ম। ধর্ম পালন করার মতো তীর্থদর্শন করাও একটি পবিত্র কর্তব্য। তীর্থদর্শনে মন পবিত্র হয়। অশান্ত মন শান্ত হয়। দুঃখ দূর হয়। পুণ্যলাভ হয়। পরকালে সদ্‌গতি হয়। তীর্থভ্রমণ মানুষের মনের প্রসারতা বাড়ায়। তীর্থভ্রমণে গেলে মানুষের মধ্যকার সংকীর্ণতা দূর হয়। তীর্থ ভ্রমণ মনের উদারতা বৃদ্ধি করে। এর ফলে মনে আসে স্বস্তি। এছাড়া তীর্থস্থানে গিয়ে মহাপুরুষদের জীবনাচরণের নিদর্শন মানুষের মনকে ভালো কাজে উদ্বুদ্ধ করে। ঐতিহাসিক তীর্থস্থান ভ্রমণে বিভিন্ন প্রাচীন জিনিসপত্র দেখা যায়, মহাপুরুষদের সম্পর্কে বিভিন্ন তথ্য জানা যায়। এতে করে জ্ঞানের পরিধি বৃদ্ধি পায়। যার দৃষ্টান্ত উদ্দীপকে শ্রীবাসের ঘটনার মাধ্যমে উল্লেখ করা হয়েছে। পরিশেষে বলা যায়, মানব জীবনে তীর্থস্থানের গুরুত্ব অপরিসীম।"
        }
      ]
    },
    {
      "number": "4",
      "uddipok": "",
      "tag": "JB 24",
      "sub_questions": [
        {
          "label": "ক",
          "question": "বিবাহের মূল পর্ব কোনটি?",
          "explanation": "বিবাহের মূল পর্ব হলো সম্প্রদানপর্ব।"
        },
        {
          "label": "খ",
          "question": "বৃদ্ধিশ্রাদ্ধ বলতে কী বোঝায়?",
          "explanation": "বৃদ্ধিশ্রাদ্ধ হচ্ছে বর ও কনের নিজ নিজ পূর্বপুরুষদের প্রতি শ্রদ্ধা নিবেদনের প্রক্রিয়া। বিবাহের দিন কিংবা আগের দিন বর ও কনে উভয় পক্ষই নিজ নিজ ঘরে পূর্বপুরুষদের প্রতি শ্রদ্ধা নিবেদন করে তাঁদের আশীর্বাদ কামনা করেন। উভয়কুলের পিতৃপুরুষদের প্রতি এই শ্রাদ্ধ অর্পণ করাকে বলা হয় বৃদ্ধিশ্রাদ্ধ।"
        },
        {
          "label": "গ",
          "question": "নবদম্পতি বিশুদ্ধ নব-জীবন লাভ করে উপরের কোন পর্ব পালনের মাধ্যমে? পাঠ্যবইয়ের আলোকে বর্ণনা করো।",
          "explanation": "নবদম্পতি বিশুদ্ধ নব-জীবন লাভ করে বিবাহের যজ্ঞানুষ্ঠান ও সাতপাকে বাঁধা পর্বটি পালনের মাধ্যমে। বিবাহ অনুষ্ঠানের অনেক পর্ব আছে। যেমন- আশীর্বাদ, অধিবাস, বৃদ্ধিশ্রাদ্ধ, গায়ে হলুদ (গাত্র হরিদ্রা), বর-বরণ, শুভদৃষ্টি, মালাবদল, সম্প্রদান, যজ্ঞানুষ্ঠান ও সাতপাকে বাঁধা, সিঁথিতে বিবাহ চিহ্ন, সপ্তপদীগমন, বাসি বিয়ে, অষ্টমঙ্গলা প্রভৃতি। এর মধ্যে নবদম্পতি বিশুদ্ধ নব-জীবন লাভ করে বিবাহের যজ্ঞানুষ্ঠান ও সাতপাকে বাঁধা পর্বটি পালনের মাধ্যমে। সম্প্রদান পর্বের পর বর্গাকার যজ্ঞক্ষেত্র তৈরি করা হয়। বেদমন্ত্র উচ্চারণ করে মনের অহংকার, মান-অভিমান, হিংসা-বিদ্বেষ, ঘৃণাসহ সকল অসাধু চিন্তারূপী ঘি-মাখা আমপাতা আগুনে আহুতি দিতে হয়। এরপর দেবপুরোহিত অগ্নিকে পর পর সাত বার প্রদক্ষিণ করে প্রণাম করতে হয়। এভাবেই সাতপাকে বেঁধে নবদম্পতি বিশুদ্ধ নব-জীবন লাভ করে। বর সম্মুখে থেকে তার বাঁ হাত দিয়ে কনের ডান হাত ধরে বিবাহ আসরের চারদিকে সাত বার ঘোরে। এর পাশাপাশি দুজনের কাপড়ের কোণা একত্র করে একটা গিটও দেওয়া হয়। এই যজ্ঞানুষ্ঠানের মাধ্যমে অগ্নিদেবের কাছে বর-কনে আমৃত্যু বাঁধা হয়ে থাকে।"
        },
        {
          "label": "ঘ",
          "question": "\"সুদৃঢ় বিবাহিত জীবন ও নবদম্পতির সুখ-শান্তি কামনা করাই গায়ে হলুদের অন্তর্নিহিত উদ্দেশ্যে।\"-বিশ্লেষণ করো।",
          "explanation": "সুদৃঢ় বিবাহিত জীবন ও নবদম্পতির সুখ-শান্তি কামনা করাই গায়ে হলুদের অন্তর্নিহিত উদ্দেশ্য।\"- কথাটি যথার্থ। হিন্দুশাস্ত্র অনুসারে সমগ্র জীবনে যে দশটি সংস্কার বা মাঙ্গলিক অনুষ্ঠান রয়েছে তন্মধ্যে বিবাহ শ্রেষ্ঠ। গায়ে হলুদ হিন্দু বিবাহের একটি উল্লেখযোগ্য পর্ব। এ অনুষ্ঠানের মধ্য দিয়েই বিবাহের আনুষ্ঠানিকতা শুরু হয়। বর-কনের স্ব স্ব বাড়িতে গায়ে হলুদ অনুষ্ঠিত হয়। বর বা কনেকে একটি আসনের উপর বসানো হয়। বড়রা ধান, দূর্বা প্রভৃতি দিয়ে আশীর্বাদ করে আর ছোটরা নমস্কার করে গালে, কপালে, হাতে হলুদ মাখিয়ে দেয়। সাথে সাথে মিষ্টিমুখও করানো হয়। এটি মূলত দেহশুদ্ধিকরণ অনুষ্ঠান। কাঁচা হলুদের সাথে মেথি, সুন্ধা, সরিষা, চন্দন প্রভৃতি থাকে। এগুলো সবই, সৌভাগ্যের প্রতীক। সুদৃঢ় বিবাহিত জীবন, নবদম্পতির সুখ-শান্তি কামনা করাই এ অনুষ্ঠানের অন্তর্নিহিত উদ্দেশ্য। গায়ে হলুদের সময় সকল নিকটাত্মীয় ও পাড়া- প্রতিবেশী আসে। তারা গায়ে হলুদ মাখিয়ে হবু বর বা কনেকে সুখী বিবাহিত জীবনের জন্য আশীর্বাদ করেন। আলোচনা শেষে বলা যায়, গায়ে হলুদ অনুষ্ঠানের মূল উদ্দেশ্য হলো নব- দম্পতির সুখী ও সমৃদ্ধ জীবন কামনা করা।"
        }
      ]
    },
    {
      "number": "5",
      "uddipok": "মিতাদের বাড়িতে কার্তিক মাসের এক বিশেষ তিথিতে একজন দেবতার পূজা করা হয়। তাঁর বাহন ময়ূর। মিতার ভাই ও বৌদির সন্তান কামনায় এই দেবতার পূজার আয়োজন করে। আর মুকুলদের বাড়িতে শ্রাবণ মাসে যে দেবীর পূজা করা হয় তাঁর বাহন গর্দভ। উভয় গৃহেই ভক্তিভরে দেব-দেবীর পূজা করা হয়।",
      "tag": "JB 24",
      "sub_questions": [
        {
          "label": "ক",
          "question": "পূজা শব্দের অর্থ কী?",
          "explanation": "পূজা শব্দের অর্থ হলো প্রশংসা বা শ্রদ্ধা জানানো।"
        },
        {
          "label": "খ",
          "question": "লৌকিক দেবতা বলতে কী বোঝায়?",
          "explanation": "বেদ ও পুরাণে যে-সকল দেবতার কথা বলা হয়নি, কিন্তু ভক্তগণ তাঁদের পূজা করেন, তাঁদের বলা হয় লৌকিক দেবতা। নিজেদের বিশ্বাস থেকে যে সকল দেব-দেবীর পূজা করা হয়, তাঁরা লৌকিক দেব-দেবী। যেমন- মনসা, শীতলা, বনবিবি, দক্ষিণ রায় প্রভৃতি। এসব দেব-দেবীর পূজা ব্যক্তি ও অঞ্চলভেদে ভিন্ন হয়ে থাকে। স্থানীয়ভাবে লৌকিক দেবতার পূজা বিশেষ তিথিতে করা হয়।"
        },
        {
          "label": "গ",
          "question": "মুকুলদের বাড়িতে যে দেবীর পূজা করা হয় তাঁর পরিচয় ও পূজা পদ্ধতি বর্ণনা করো।",
          "explanation": "মুকুলদের বাড়িতে শীতলা দেবীর পূজার কথা বলা হয়। শীতলা লৌকিক দেবী হলেও পরবর্তীতে পৌরাণিক দেবীতে পরিণত হয়েছেন। তাঁকে ঠাকুরানি, জাগরণী, করুণাময়ী, দয়াময়ী প্রভৃতি নামে অভিহিত করা হয়। স্কন্ধ পুরাণ অনুযায়ী দেবীর দুহাতে আছে পূর্ণকুম্ভ ও সম্মার্জনীধারণী। এই সম্মার্জনীর মাধ্যমে তিনি অমৃতময় শীতল জল ছিটিয়ে - রোগ, শোক, তাপ দূর করেন। আবার তিনি বসন্ত রোগের জ্বালা নিবারণ করে শীতল করেন এ জন্য তাকে শীতলা বলা হয়। বসন্ত ও চর্মরোগ থেকে পরিত্রাণের জন্য তার পূজা করা হয়। শ্রাবণ মাসের শুক্লা সপ্তমী তিথিতে এ দেবীর পূজা করা হয়। মন্দিরে বা শীতলা পূজার নির্দিষ্ট স্থানে পুরোহিতের মাধ্যমে পূজা করা হয়। পূজার পদ্ধতি অন্যান্য পূজার মতো হলেও এ পূজার সময় ঠাণ্ডা জাতীয় ফল প্রয়োজন হয়। যেমন- পেঁপে, নারিকেল, তরমুজ, কলা ও অন্যান্য মিষ্টি জাতীয় উপকরণ দেবীর উদ্দেশ্যে সমর্পণ করা হয়।"
        },
        {
          "label": "ঘ",
          "question": "মিতাদের বাড়িতে পূজিত দেবতার পূজার গুরুত্ব ও প্রভাব বিশ্লেষণ করো।",
          "explanation": "মিতা কার্তিক দেবের পূজা করে সন্তান লাভ করেছে। কার্তিক দেবতার পূজার বিশেষ গুরুত্ব এবং প্রভাব রয়েছে। কার্তিক দেবের দেহাকৃতি অত্যন্ত সুন্দর, সুঠাম ও বলিষ্ঠ। এ কারণে কার্তিক পূজার মাধ্যমে দম্পতিরা সুন্দর, সুঠাম ও বলিষ্ঠ চেহারার সন্তানাদি প্রার্থনা করে থাকেন। কার্ত্তিক দেবতাদের সেনাপতি এবং অসীম শক্তিধর দেবতা। ফলে তাঁকে রক্ষাকর্তা হিসেবে পূজা করা হয়। তিনি নম্র ও বিনয়ী স্বভাবের দেবতা এবং সমাজের ন্যায়, অন্যায় ও অবিচার নির্মূলে অবিচল যোদ্ধা। তাই কার্তিকের ন্যায় আমরা ন্যায় প্রতিষ্ঠার আদর্শ অনুসরণে নীতিবান হতে পারি। তাঁর পথ অনুসরণ করে বিনয়ী মানুষ হিসেবে প্রতিষ্ঠা লাভ করতে পারি এবং আদর্শ সমাজ গঠনে গুরুত্বপূর্ণ ভূমিকা পালন করতে পারি। উদ্দীপকে ইমার বিয়ের অনেক বছর পরেও সন্তান লাভ না হওয়ায় সে গুরুদেবের কথা মতো কার্ত্তিক দেবের পূজা করে। তাঁর পূজার মাধ্যমে ইমা সন্তান লাভ করে। পরিশেষে বলা যেতে পারে যে, কার্তিক পূজার বিশেষ গুরুত্ব ও প্রভাব রয়েছে। কারণ এই পূজার মাধ্যমে কার্তিকের মতো সুঠাম, বলিষ্ঠ, শক্তিধর, নম্র ও বিনয়ী সন্তান লাভ করা যায়।"
        }
      ]
    },
    {
      "number": "6",
      "uddipok": "প্রীতির মায়ের ডায়াবেটিস। প্রীতি যাতে এ রোগে আক্রান্ত না হয় সেজন্য সে নিয়মিত একটি আসন অনুশীলন করে। যে আসনটি দেখতে লাঙ্গলের মতো দেখায়। প্রীতির প্রতিবেশী স্মৃতির হাত-পা কাঁপে, হাঁটতে অসুবিধা হয়। প্রীতির পরামর্শে সেও অন্য একটি আসন অনুশীলন করে। যা দেখতে বৃক্ষের মতো দেখায়। অনুশীলনের ফলে স্মৃতি এখন পায়ে জোর পায় এবং চলাফেরায় ক্ষমতা বেড়েছে।",
      "tag": "JB 24",
      "sub_questions": [
        {
          "label": "ক",
          "question": "হিন্দুধর্মশাস্ত্রে 'যোগ' মানে কী?",
          "explanation": "হিন্দুধর্মশাস্ত্রে 'যোগ' মানে মিলন।"
        },
        {
          "label": "খ",
          "question": "অপরিগ্রহ' ব্যাখ্যা করো।",
          "explanation": "প্রয়োজনের অতিরিক্ত কোনো কিছু গ্রহণ না করাকে অপরিগ্রহ বলে। অপরিগ্রহ হলো যমের পঞ্চম ধাপ। অপরিগ্রহ মানে হলো প্রয়োজনের অতিরিক্ত গ্রহণ না করা। জীবনে বেঁচে থাকার জন্য ন্যূনতম ধন, বস্ত্রাদি - ইত্যাদি গ্রহণ করে আত্মতৃপ্ত থাকার নামই অপরিগ্রহ।"
        },
        {
          "label": "গ",
          "question": "প্রীতির অনুশীলনকৃত আসনটির অনুশীলন পদ্ধতি তোমার পাঠ্যবইয়ের আলোকে বর্ণনা করো।",
          "explanation": "চিত্র: ১ আসনটি হলো হলাসন।. 'হল' শব্দের অর্থ লাঙ্গল। এই আসনে দেহভঙ্গি অনেকটা হল অর্থাৎ লাঙ্গলের মতো দেখায় বলে একে হলাসন বলে। এ আসনটি অনুশীলন পদ্ধতি হলো- পা দুটো সোজা করে চিৎ হয়ে শুয়ে পড়তে হবে। উরু, হাঁটু ও পায়ের পাতা জোড়া থাকবে। হাত দুটো সোজা করে শরীরের দু পাশে রাখতে হবে। এবার নিঃশ্বাস ছাড়তে ছাড়তে পা দুটো জোড়া ও সোজা অবস্থায় আস্তে আস্তে উপরে তুলতে হবে এবং মাথার পেছনে যতদূর সম্ভব দূরে নিতে হবে যেন পায়ের আঙ্গুলগুলো মাটি স্পর্শ করতে পারে। শ্বাস-প্রশ্বাস স্বাভাবিক রেখে এই অবস্থায় ৩০ সেকেন্ড থাকতে হবে। এরপর আস্তে আস্তে পা নামিয়ে আগের অবস্থায় ফিরে যেতে হবে এবং শবাসনে ৩০ সেকেন্ড বিশ্রাম নিতে হবে। এভাবে এই আসনটি তিনবার"
        },
        {
          "label": "ঘ",
          "question": "উদ্দীপকে উল্লিখিত স্মৃতির আসনটির প্রভাব বিশ্লেষণ করো।",
          "explanation": "উদ্দীপকে স্মৃতির অনুশীলনকৃত আসনটি তথা বৃক্ষাসন শরীর ও মনের ওপর খুবই গুরুত্বপূর্ণ প্রভাব ফেলে। বৃক্ষাসন অনুশীলনকালে আসনকারীর দেহ বৃক্ষের মতো দেখায় বলে একে বৃক্ষাসন বলা হয়। বৃক্ষাসন নিয়মিত অনুশীলন করার ফলে শরীরের ভারসাম্য বজায় রাখার ক্ষমতা বাড়ে। পায়ের পেশির দৃঢ়তা ও স্থিতিস্থাপকতা বৃদ্ধি পায়। এর ফলে পায়ে জোর পাওয়া যায়, চলাফেরা করার ক্ষমতা বাড়ে। উরুর সংযোগস্থলের স্থিতিস্থাপকতা বজায় রাখতে সাহায্য করে। কোমর ও মেরুদণ্ডের শক্তি বৃদ্ধি পায়। বৃক্ষাসন অনুশীলন করলে হাতের ও পায়ের গঠন সুষ্ঠু ও সুন্দর হয়। হাঁটু, কনুই, বগল সমস্ত স্নায়ুতন্ত্রীতে রক্ত সঞ্চালন বৃদ্ধি পায় ও গ্রন্থি সবল ও নমনীয় হয়। পায়ের ব্যথায় বিশেষ উপকার পাওয়া যায় এবং পায়ে কোনো দিন বাত হতে পারে না। যাদের হাত-পা কাঁপে, বিশেষ করে পা দুর্বল তাদের জন্য বৃক্ষাসন অনুশীলন খুবই সহায়ক। অনেকের রক্তে অত্যধিক কোলেস্টেরেল থাকার দরুন বা অন্য কোনো কারণে পায়ের ধমনীতে শক্ত হলদে চর্বিজাতীয় পদার্থ জমে। নিয়মিত বৃক্ষাসন অনুশীলনে তা রোধ করা যায়। ফলে থ্রম্বোসিস হতে পারে না। উপরের আলোচনার পরিপ্রেক্ষিতে বলা যায়, বৃক্ষাসন নিয়মিত অনুশীলন স্মৃতির শারীরিক সুস্থতা বজায় রাখতে অনেক গুরুত্বপূর্ণ ভূমিকা রাখে। তাই আমরা এ আসনটি নিয়মিত অনুশীলন করব।"
        }
      ]
    },
    {
      "number": "7",
      "uddipok": "ব্রজমোহন বাবু সুখে-দুঃখে নিরুদ্বেগ থাকেন। আনন্দে অতি উদ্বেল হন না, দুঃখে ভেঙে পড়েন না। দান ও দয়া তার দু'টি প্রধান নৈতিক গুণ। সহকর্মী অনীল বাবু সর্বদা বিষণ্ণ থাকেন। তিনি অল্পতেই রেগে যান। কাঙ্ক্ষিত বস্তু অর্জনের জন্য অনেক সময় লোভের বশবর্তী হয়ে অসৎ পথ অবলম্বন করেন। পরিণামে তার অধঃপতন হয়েছে।",
      "tag": "JB 24",
      "sub_questions": [
        {
          "label": "ক",
          "question": "শিষ্টাচার কাকে বলে?",
          "explanation": "নম্র, ভদ্র বা শিষ্ট আচারকে শিষ্টাচার বলে।"
        },
        {
          "label": "খ",
          "question": "\"ধর্মাধর্ম নির্ণয়ে সদাচার তৃতীয় প্রমাণ'- ব্যাখ্যা করো।",
          "explanation": "ধর্মাধর্ম নির্ণয়ের তৃতীয় প্রমাণটি হলো সদাচার। কোনো বিষয়ে বেদ ও স্মৃতিশাস্ত্র থেকে বাস্তবসম্মত উপদেশ না পাওয়া গেলে মহাপুরুষদের আচরণকে দৃষ্টান্ত হিসেবে গ্রহণ করতে হবে এবং সে পথেই চলতে হবে। আবহমান কাল ধরে অনুসৃত ও মহাপুরুষদের দ্বারা অনুশীলিত আচরণই সদাচার। তাই ধর্মাধর্ম নির্ণয়ে সদাচার তৃতীয় প্রমাণ।"
        },
        {
          "label": "গ",
          "question": "ব্রজমোহন বাবুর চরিত্র তোমার পাঠ্যবইয়ের কাদের স্বরূপের সাথে মিল খুঁজে পাও? ব্যাখ্যা করো।",
          "explanation": "জ্ঞানানন্দের চরিত্রে ধার্মিকের স্বরূপের দিকটি লক্ষ করা যায়। ধর্মের দশটি বাহ্য লক্ষণ যার মধ্যে প্রকাশ পায় তিনিই ধার্মিক। ধার্মিক ব্যক্তি ধর্মের দশটি বাহ্য লক্ষণকে নিজের জীবন চলার পথে অনুসরণ করেন। তিনি বেদ, স্মৃতি, সদাচার ও বিবেকের আহ্বানকে প্রামাণ্য বলে মনে করেন। ধার্মিক ব্যক্তি ধীশক্তিসম্পন্ন হন। তার প্রজ্ঞা তাকে মহান করে তোলে। দান ও দয়া তার দুটি প্রধান নৈতিক গুণ। তাঁর কাছে কোনো বর্ণভেদ নেই। ধর্ম-বর্ণ নির্বিশেষে সকলকে তিনি সমান বিবেচনা করেন। তিনি নিজের ইন্দ্রিয়গুলোকে ধর্মপালনের মাধ্যমে সংযত রাখেন। তিনি ত্যাগের দ্বারা ভোগ করেন। তিনি যোগযুক্ত হয়ে জগতের হিতসাধনে আত্মনিবেদন করেন। ধার্মিক ব্যক্তি ধর্মপথ অনুসরণ করে আদর্শ জীবন- যাপন করেন। উদ্দীপকে জ্ঞানানন্দ সমাজের একজন সম্মানিত ও ধর্মপ্রাণ ব্যক্তি। তাকে এলাকার সবাই পছন্দ করেন। কারণ, তিনি অত্যন্ত সহনশীল এবং তার চোখে সবাই সমান। জাতি ধর্ম-বর্ণ বিষয়গুলো তিনি পার্থক্য করেন না। তাঁর এ দৃষ্টিভঙ্গি একজন ধার্মিকের অন্যতম বৈশিষ্ট্য।"
        },
        {
          "label": "ঘ",
          "question": "'উদ্দীপকের অনীল বাবুর চরিত্র অধার্মিকেরই প্রতিচ্ছবি'- তোমার উত্তরের পক্ষে যুক্তি তুলে ধর।",
          "explanation": "উদ্দীপকের অনীল বাবুর চরিত্র অধার্মিকেরই প্রতিচ্ছবি'- উক্তিটি যথার্থ। যিনি ধর্মের দশটি বাহ্য লক্ষণ নিজের জীবনে চলার পথে অনুসরণ করেন না, তিনিই অধার্মিক। অধার্মিক সব সময় অতৃপ্ত থাকেন বলে সর্বদাই তাকে বিষণ্ণ দেখায়। কাম তাকে তাড়িত করে, ক্রোধে উত্তেজিত হয়, লোভ তাকে আকর্ষণ করে তার অধঃপতন ঘটায়। অধার্মিক ইহলোকে খারাপ কাজে লিপ্ত থাকেন। কখনও কখনও নিজ কাজের জন্য দণ্ডিত হন এবং দণ্ড ভোগ করেন। ধর্মশাস্ত্র অনুসারে খারাপ কাজ করলে পাপ হয়। পাপ মৃত্যু পর্যন্ত ডেকে আনে। এসব বৈশিষ্ট্য উদ্দীপকের অনীল বাবুর চরিত্রে প্রতীয়মান। অনীল বাবু সর্বদা বিষণ্ণ থাকেন। তিনি অল্পতেই রেগে যান। কাঙ্ক্ষিত বস্তু অর্জনের জন্য অনেক সময় লোভের বশবর্তী হয়ে অসৎ পথ অবলম্বন করেন। পরিণামে তার অধঃপতন হয়েছে। অনীল বাবুর এসব কর্মকান্ড ধর্মের বাহ্য লক্ষণ বহির্ভূত। এ কারণে তাকে অধার্মিক বলাই যুক্তিযুক্ত। মনুসংহিতায় বলা হয়েছে, ধর্ম নষ্ট হলে ধর্মই ধর্মনষ্টকারীকে বিনাশ করে। অধার্মিকের কর্মকাণ্ডে ধর্মের দিক নষ্ট হয়। এ কারণে ধর্মই অধর্মিকের জীবন নষ্ট করে। এ কারণে উদ্দীপকের অনীল বাবুর অধঃপতনের পেছনে তার অধার্মিক বৈশিষ্ট্যই কারণ হিসেবে উল্লেখ করা যায়। এসব কারণে বলা যায়, 'উদ্দীপকের অনীল বাবুর চরিত্র অধার্মিকেরই প্রতিচ্ছবি'।"
        }
      ]
    },
    {
      "number": "8",
      "uddipok": "সজীবের সাথে পরিবারের অন্যদের সম্পর্ক এখন আর ভালো নেই। সে স্বাভাবিক জীবন থেকে এখন অনেকটাই দূরে সরে গেছে। তার বিবেক- বুদ্ধিও লোপ পেয়েছে। বর্তমানে সে ফুসফুসের ক্যান্সারে আক্রান্ত। সজীবের এক সময়ের সহপাঠী সিক্ত সাধু-সজ্জন, বৈষ্ণব সবাইকে দেখলেই হাত জোড় করে মাথায় ঠেকায়। কারও সাথে দেখা হলে শুভেচ্ছা বিনিময় করে। সে স্বাভাবিক জীবন-যাপন করছে।",
      "tag": "JB 24",
      "sub_questions": [
        {
          "label": "ক",
          "question": "অভিবাদন কাকে বলে?",
          "explanation": "'প্রণাম করি' বাক্য বলে আনত হওয়াকে অভিবাদন বলা হয়।"
        },
        {
          "label": "খ",
          "question": "ধর্মপথের ধারণা ব্যাখ্যা করো।",
          "explanation": "যে পথে চললে নিজের মোক্ষলাভ এবং জীব ও জগতের কল্যাণ সাধিত হয়, সেই পথই ধর্মপথ। ধর্মপথ হচ্ছে ন্যায়ের পথ, সত্যের পথ, অহিংসা এবং কল্যাণের পথ। যিনি ধর্মপথে চলেন, তিনিই ধার্মিক। ধার্মিক ব্যক্তি ধর্মের দশটি বাহ্য লক্ষণকে নিজের জীবন চলার পথে অনুসরণ করেন। তিনি বেদ, স্মৃতি, সদাচার ও বিবেকের আহ্বানকে প্রামাণ্য বলে মনে করেন।"
        },
        {
          "label": "গ",
          "question": "সজীবের পরিণতি কীসের কুফল? বর্ণনা করো।",
          "explanation": "সজীবের পরিণতি মাদক বা মাদকাসক্তির কুফল। উদ্দীপকের সজীবের সাথে পরিবারের অন্যদের সম্পর্ক এখন আর ভালো নেই। সে স্বাভাবিক জীবন থেকে এখন অনেকটাই দূরে সরে গেছে। তার বিবেক-বুদ্ধিও লোপ পেয়েছে। বর্তমানে সে ফুসফুসের ক্যান্সারে আক্রান্ত। এ থেকে বোঝা যায় সজীব মাদকে আসক্ত। মাদক গ্রহণ বা মাদকাসক্তি অনৈতিক এবং অধর্মের পথ। কারণ মাদক আসক্ত ব্যক্তির স্বাভাবিক চেতনাকে বিমূঢ় করে দেয়। তিনি আর প্রকৃতিস্থ থাকেন না, সুস্থ থাকেন না। আর অসুস্থ দেহ ও মনে তিনি যে আচরণ করেন, তাতে অনৈতিকতা প্রকাশ পায়। ধূমপান, মদ, গাঁজা, আফিম, হেরোইন, কোডিন (ফেনসিডিল) ইত্যাদি মাদক। মাদকাসক্তি দৈহিক, মানসিক, আর্থিক ও সামাজিক ক্ষতি সাধন করে। মাদক গ্রহণের ফলে নিউমোনিয়া, ব্রংকাইটিস, যক্ষ্মা, ফুসফুসের ক্যান্সার, গ্যাস্টিক আলসার, ক্ষুধামান্দ্য, হৃদরোগের মতো নানাবিধ রোগ হয়। মাদকাসক্তির কারণে পারিবারিক ও সামাজিক বন্ধন পর্যন্ত শিথিল হয়ে যায়।"
        },
        {
          "label": "ঘ",
          "question": "সিক্তের আচরণটির গুরুত্ব তুলে ধরো।",
          "explanation": "সমাজ ও রাষ্ট্রীয় জীবনে নিষ্কৃতির কাজ তথা শিষ্টাচারের প্রভাব অপরিসীম। সমাজজীবনে চলার পথে শিষ্টাচার একটি প্রয়োজনীয় গুণ বা নৈতিক মূল্যবোধ। এটি আদর্শ জীবনের অঙ্গ। শিষ্টাচারের জন্যই মানুষ পশু থেকে আলাদা। এটি একটি নৈতিক গুণ এবং ধর্মের অঙ্গ। শিষ্টাচার বা ভদ্র ব্যবহারের দ্বারা আমরা মানুষের মন জয় করতে পারি। কারও সঙ্গে দেখা হলে আমরা শুভেচ্ছা বিনিময় করি, বড়দের প্রণাম করি বা নমস্কার জানাই। সমবয়সীদের শুভেচ্ছা জানাই এবং ছোটদের আশীর্বাদ করি। এক্ষেত্রে প্রথাগত শিষ্টাচার হচ্ছে, বয়সে যে ছোট, সে প্রণাম বা নমস্কার জানাবে! বড়রা কল্যাণ হোক, দীর্ঘজীবী হও ইত্যাদি বলে আশীর্বাদ করবেন। এভাবে শিষ্টাচারের মাধ্যমে আমাদের নৈতিক মূল্যবোধ বিকশিত হয়। এছাড়াও শিষ্টাচারের ধর্মীয় গুরুত্ব রয়েছে। কারণ ধর্মপথে চলার ক্ষেত্রে শিষ্টাচার অন্যতম পাথেয়। আমরা ঈশ্বরের স্তব-স্তুতি করি এবং দেব- দেবীদের উদ্দেশ্যে প্রণাম মন্ত্র উচ্চারণ করে প্রণাম করি। এই প্রণাম বা - নমস্কার শিষ্টাচারের অঙ্গ। তাই এসব ধর্মাচারের মধ্য দিয়ে সাধারণত শিষ্টাচারই প্রকাশ পায়। আলোচনা শেষে বলা যায়, সমাজ ও রাষ্ট্রীয় জীবনে শিষ্টাচার আমাদের নৈতিক, সামাজিক ও ধর্মীয় মূল্যবোধবিশিষ্ট আদর্শ নাগরিক হিসেবে গড়ে উঠতে সহায়তা করে। তাই আমরা সবাই শিষ্টাচার পালনে উৎসাহিত হবো।"
        }
      ]
    },
    {
      "number": "9",
      "uddipok": "দৃশ্যকল্প-১: মিঠুন জানতে পারে আধুনিক গবেষকদের মতে 'ভারতীয় শল্যবিদ্যার জনক' খ্রিস্টপূর্ব ৬০০ অব্দে বর্তমান ছিলেন। তিনি বর্তমান বারণবাসী নগরে গঙ্গার তীরে বাস করতেন এবং চিকিৎসাবিদ্যা চর্চা করতেন। দৃশ্যকল্প-২: মিঠুন আরও জানতে পারে 'ভারতীয় চিকিৎসাশাস্ত্রের জনক' ব্যাধিগ্রস্ত মানুষের কষ্ট দূর করার জন্য চররূপে পৃথিবীতে মুনির পুত্র হয়ে খ্রিষ্টপূর্ব ৩০০ অব্দে আবির্ভূত হন। তিনি প্রাচীন ভারতীয় চিকিৎসাশাস্ত্রে যে বিখ্যাত গ্রন্থ রচনা করেন তা আটটি ভাগে বিভক্ত।",
      "tag": "JB 24",
      "sub_questions": [
        {
          "label": "ক",
          "question": "বিশ্বামিত্রের পুত্রের নাম কী?",
          "explanation": "বিশ্বামিত্র মুনির পুত্রের নাম হলো সুশ্রুত।"
        },
        {
          "label": "খ",
          "question": "অদ্বৈতবাদ সম্পর্কে ব্যাখ্যা করো।",
          "explanation": "অদ্বৈতবাদ হলো শ্রীশঙ্করাচার্য কর্তৃক প্রবর্তিত একটি মতবাদ। অদ্বৈতবাদ হলো এমন এক মতবাদ যার মূলকথা হচ্ছে, জীব ও ব্রহ্ম এক। এ মতবাদের প্রবর্তক শঙ্করাচার্য বলেন, জীব ও ব্রহ্মের মধ্যে কোনো পার্থক্য নেই। কারণ ব্রহ্ম জীবের মধ্যে আত্মারূপে অবস্থান করেন। তিনি মনে করেন, ব্রহ্মই একমাত্র সত্য বাকি সব মায়া।"
        },
        {
          "label": "গ",
          "question": "মিঠুনের জানা 'ভারতীয় শল্যবিদ্যার জনকের' চিকিৎসা বিজ্ঞানে অবদান বর্ণনা করো।",
          "explanation": "মিঠুনের জানা 'ভারতীয় শল্যবিদ্যার জনক' হলেন সুশ্রুত। সুশ্রুত প্রাচীন ভারতের একজন মহান শল্যচিকিৎসক। পিতা বিশ্বামিত্র মুনি স্বীয় পুত্র সুশ্রুতকে ধন্বন্তরী রূপী কাশীরাজের পুত্র দিবোদাসের নিকট পাঠান আয়ুর্বেদ শিক্ষার জন্য। সুশ্রুত দিবোদাসের নিকট আয়ুর্বেদ শিখে 'সুশ্রুতসংহিতা' নামে একটি চিকিৎসাগ্রন্থ রচনা করেন। এ গ্রন্থটি আধুনিক চিকিৎসার মাইলফলক হিসেবে কাজ করে। সুশ্রুত-এর চর্চার বিষয় ছিল শল্যবিদ্যা। শল্যবিদ্যার ৩০০ প্রকার পদ্ধতি এবং ১২০টি অস্ত্রের বর্ণনা এতে পাওয়া যায়। পাশ্চাত্যের চিকিৎসা ক্ষেত্রে উক্ত অস্ত্রগুলো আধুনিকায়নের মাধ্যমে প্রয়োগ করা হয়। তার গবেষণার বিষয় ছিল সূত্রস্থান, শারীরস্থান, চিকিৎসিৎস্থান এবং কল্পস্থান। তিনি মানুষের অবস্থা অবলোকন করেন এবং শল্যবিদ্যার মাধ্যমে ব্যাধি দূর করার প্রয়াস চালান। এ জন্য তাকে শল্যবিদ্যার জনক বলা হয়।"
        },
        {
          "label": "ঘ",
          "question": "আধুনিক চিকিৎসা বিজ্ঞানে ভারতীয় চিকিৎসাশাস্ত্রের জনকের অবদান মূল্যায়ন করো।",
          "explanation": "ডা. অর্ণবের অনুসরণীয় চিকিৎসক হলেন চরক। চিকিৎসাশাস্ত্রে চরকের অবদান মূল্যায়ন করা হলো- চরক প্রাচীন ভারতের একজন মহান চিকিৎসক ছিলেন। তাঁকে ভারতীয় চিকিৎসাশাস্ত্রের জনক বলা হয়। আধুনিক গবেষকদের মতে, চরক খ্রিষ্টপূর্ব ৩০০ অব্দে চররূপে আবির্ভূত হয়েছিলেন। তিনি মানুষের কষ্ট দূর করার জন্য সবার চিকিৎসা শুরু করেন। চরকই প্রথম মানবদেহের পরিপাক, বিপাক ও রোগ-প্রতিরোধ ক্ষমতা সম্পর্কে বলেন। তিনি বলেন, রোগের চিকিৎসার চেয়ে রোগ প্রতিরোধ করা বেশি জরুরি। তিনি রোগীর চিকিৎসার পূর্বে রোগের কারণসমূহ এবং পরিবেশ সম্পর্কে ভাবতে বলেছেন। চরক আয়ুর্বেদ চিকিৎসার জন্য চরকসংহিতা রচনা করেন। চরকসংহিতা রচনা করে তিনি সমগ্র মানব জাতির বিশেষ মঙ্গল সাধন করেন। এজন্য তাকে ভারতীয় চিকিৎসাশাস্ত্রের জনক বলা হয়ে থাকে। উদ্দীপকের ডা. অর্ণব বাবু একজন মহান চিকিৎসকের আদর্শ অনুসরণ করেন। যাঁকে ভারতীয় চিকিৎসাশাস্ত্রের জনক বলা হয়। তিনি রোগীর চিকিৎসার পূর্বে রোগ নির্ণয়ের বিষয়টি ভাবতে বলেছেন। তাঁর রচিত গ্রন্থ আমাদের বিশেষ মঙ্গল সাধন করছে। এখানে ডা. অর্ণব বাবু চরকের আদর্শ অনুসরণ করেন। কেননা, চরককে ভারতীয় চিকিৎসাশাস্ত্রের জনক বলা হয়। আর তিনি রোগীর চিকিৎসার পূর্বে রোগ নির্ণয়ের বিষয়টি ভাবতে বলেছেন যা উদ্দীপকে পরিলক্ষিত হয়। আলোচনা শেষে বলা যায়, ভারতের চিকিৎসাশাস্ত্রের জনক হিসেবে চিকিৎসাশাস্ত্রে চরকের অবদান অপরিসীম।"
        }
      ]
    },
    {
      "number": "10",
      "uddipok": "বিধান বাবু পরিবারের গর্ব। তিনি সমাজ, দেশ ও জাতির অহংকার। বাংলাদেশের মুক্তিযুদ্ধে তিনি অংশগ্রহণ করেন এবং দেশকে স্বাধীন করেন। দেশ স্বাধীন হওয়ার পরও তিনি থেমে থাকেননি। বর্তমানে তিনি গরিব-দুঃখীদের যথাসাধ্য দান করেন। অনেক সময় নিজে না খেয়ে তাদেরকে খেতে দেন।",
      "tag": "JB 24",
      "sub_questions": [
        {
          "label": "ক",
          "question": "রামায়ণ কে রচনা করেন?",
          "explanation": "রামায়ণ রচনা করেন আদি কবি বাল্মিকী মুনি।"
        },
        {
          "label": "খ",
          "question": "উপনিষদের শিক্ষা সম্পর্কে ব্যাখ্যা দাও।",
          "explanation": "উপনিষদ মানুষকে পরিপূর্ণ জীবনমুখী শিক্ষা দেয়। 'জগতের সবকিছুই ব্রহ্মময়' উপনিষদের এ উপলব্ধি থেকে বলা হয় বিশ্ব ব্রহ্মান্ডের যা কিছু আছে সবই এক। সুতরাং কেউ কাউকে হিংসা করা মানে নিজেকেই হিংসা করা। কারো ক্ষতি করা মানে নিজেরই ক্ষতি করা। অতএব, আমাদের সকলেরই উচিত একে অপরকে হিংসা না করে সাহায্য ও সহযোগিতা করা। আর এভাবেই ব্যক্তিতে ব্যক্তিতে, সমাজে, রাষ্ট্রে, সম্প্রদায়ের সাথে সম্প্রদায়ের সৌহার্দ ও সম্প্রীতি প্রতিষ্ঠিত হবে।"
        },
        {
          "label": "গ",
          "question": "মুক্তিযোদ্ধা বিধান বাবু তোমার পাঠ্যবইয়ের কার চরিত্রকে নির্দেশ করে? বর্ণনা করো।",
          "explanation": "উদ্দীপকের নয়নের সাথে পাঠ্যপুস্তকের সৎসাহসী বালক তরণীসেন-এর সাথে মিল খুঁজে পাওয়া যায়। তরণীসেন ছিলেন পিতা বিভীষণের মতো ধার্মিক ও সাহসী বীর। রাম- রাবণের যুদ্ধে দ্বাদশ বর্ষীয় এই বালক দেশকে রক্ষার জন্য যুদ্ধ ক্ষেত্রে এগিয়ে যান, তবে যুদ্ধক্ষেত্রে মৃত্যুবরণ করেন। উদ্দীপকের অয়নের ক্ষেত্রেও তরণীসেনের মতো সৎসাহসের বহিঃপ্রকাশ ঘটেছে। নৌকায় মায়ের কোল থেকে একটি শিশু নদীতে পড়ে গেলে কেউ এগিয়ে আসেনি। তা দেখে অয়ন নিজের জীবন বাজি রেখে সাহসের সঙ্গে নদীতে ঝাঁপিয়ে পড়ে এবং শিশুটিকে উদ্ধার করে। এভাবেই সৎসাহসের দ্বারা অয়ন তরণীসেনের আদর্শ ফুটিয়ে তুলেছে।"
        },
        {
          "label": "ঘ",
          "question": "বর্তমানে বিধান বাবুর কর্মকাণ্ড রন্তিবর্মারই প্রতিচ্ছবি-বিশ্লেষণ করো।",
          "explanation": "বর্তমানে বিধান বাবুর কর্মকাণ্ড রন্তিবর্মারই প্রতিচ্ছবি- উক্তিটি যথার্থ। কৃষ্ণভক্ত রন্তিবর্মা ছিলেন একজন প্রজাবৎসল রাজা। রাজাধিরাজ হয়েও তিনি পার্থিব সুখ-স্বাচ্ছন্দ্যের প্রতি আসক্ত ছিলেন না। বরং তিনি ভগবান শ্রীকৃষ্ণের চরণকেই একমাত্র সম্পদ বলে মনে করতেন। শ্রীকৃষ্ণে সবকিছু সমর্পণ করে একবার তিনি অযাচক বৃত্তি গ্রহণ করেছিলেন। আটচল্লিশ দিন না খেয়ে থাকার পর ঊনপঞ্চাশতম দিনে এক ভক্ত তাকে কিছু খাবার দিয়ে যায়। কিন্তু তখনই তার সামনে একজন ক্ষুধার্ত ভিক্ষুক একটি কুকুর নিয়ে উপস্থিত হয়। ভিক্ষুকটি রন্তিবর্মার কাছে কিছু খেতে চাইলে রন্তিবর্মা নিজে না খেয়ে সমস্ত খাবার ভিক্ষুক ও কুকুরটিকে দিয়ে দেন। বস্তুত তার মাঝে মানবতাবোধ ছিল বলেই তিনি এই কাজটি করতে পেরেছিলেন। তার এ কাজটি মানবতাবোধের অনুপম দৃষ্টান্ত। মানবতাবোধের অনুরূপ দৃষ্টান্ত লক্ষ করা যায় উদ্দীপকের বিধান বাবুর বর্তমান কর্মকাণ্ডে। কারণ বর্তমানে তিনি গরিব-দুঃখীদের যথাসাধ্য দান করেন। পাঠ্যবইয়ের রন্তিবর্মা যেমন ক্ষুধার্ত অসহায় ভিক্ষুককে দেখে তার নিজের কথা ভুলে গিয়েছিলেন তেমনি বিধান বাবুও অনেক সময় নিজে না খেয়ে গরিব-দুঃখীদের খেতে দেন। তাই বলা যায়, বর্তমানে বিধান বাবুর কর্মকাণ্ড রন্তিবর্মারই প্রতিচ্ছনি।"
        }
      ]
    },
    {
      "number": "11",
      "uddipok": "রাজীব ও দীপঙ্কর আচন্ডালে হরিনাম বিলাতো। একদিন মদ্যপ দুই ভাই 'ক' ও 'খ' দীপঙ্করের সম্মুখে পড়ে। সে সময় দীপঙ্কর হরিনামে মেতে ছিলেন। তা দেখে 'ক' তার হাতে থাকা লাঠি দিয়ে দীপঙ্করের মাথায় আঘাত করে। একথা শুনে রাজীব ছুটে আসে। পরবর্তীতে দুই ভাই ভুল বুঝতে পেরে ক্ষমা চাইলে রাজীব ও দীপঙ্কর দুই ভাইকে ক্ষমা করে প্রেমভক্তি দিয়ে আপন করে নিলেন।",
      "tag": "JB 24",
      "sub_questions": [
        {
          "label": "ক",
          "question": "অবতার কয় ধরনের?",
          "explanation": "অবতার দুই রকমের। যথা- পূর্ণাবতার ও অংশাবতার।"
        },
        {
          "label": "খ",
          "question": "শ্রীমা আশ্রমে ব্যায়ামাগার গড়ে তুললেন কেন?",
          "explanation": "আধ্যাত্মিক সাধনায় সুস্থ শরীর সহায়ক বলে শ্রীমা আশ্রমে ব্যায়ামাগার গড়ে তোলেন। শ্রীঅরবিন্দ পূর্ণ সিদ্ধি লাভ করার পর শ্রীমা আশ্রমের সমস্ত দায়িত্ব গ্রহণ করেন। তিনি বুঝতে পেরেছিলেন যে, আধ্যাত্মিক সাধনা করতে হলে শরীরকে সুস্থ রাখতে হয়। এজন্য যোগব্যায়াম প্রয়োজন। তাই আশ্রমে তিনি একটি ব্যায়ামাগার গড়ে তোলেন"
        },
        {
          "label": "গ",
          "question": "উদ্দীপকের দীপঙ্কর তোমার পঠিত বিষয়ের কোন চরিত্রের সাথে সাদৃশ্য রয়েছে? বর্ণনা করো।",
          "explanation": "উদ্দীপকের দীপঙ্কর চরিত্রটির সাথে পাঠ্যবইয়ে বর্ণিত নিত্যানন্দের সাদৃশ্য রয়েছে। উদ্দীপকে বর্ণিত, রাজীব ও দীপঙ্কর আচন্ডালে হরিনাম বিলাতো। একদিন মদ্যপ দুই ভাই 'ক' ও 'খ' দীপঙ্করের সম্মুখে পড়ে। সে সময় দীপঙ্কর হরিনামে মেতে ছিলেন। তা দেখে 'ক' তার হাতে থাকা লাঠি দিয়ে দীপঙ্করের মাথায় আঘাত করে। অনুরূপ ঘটনা পাঠ্যবইয়ে নিত্যানন্দের ক্ষেত্রেও বর্ণিত হয়েছে। তখন শ্রীচৈতন্য ও নিত্যানন্দ দুজনে গৌর-নিতাই নামে নবদ্বীপে নেচে- গেয়ে কৃষ্ণের প্রেমভক্তি প্রচার করছিলেন। সেসময় জগাই-মাধাই নামক মদ্যপ এবং ভয়ঙ্কর প্রকৃতির দুই ভাই ছিলো। একদিন গৌর-নিতাই কৃষ্ণনাম করতে করতে পথ দিয়ে ফিরছেন। হঠাৎ জগাই-মাধাইয়ের সঙ্গে তাঁদের দেখা। মাধাই একটা ভাঙ্গা কলসির কানা ছুঁড়ে মারলেন নিতাইয়ের দিকে। মাথায় আঘাত লাগে তার। উদ্দীপকেও অনুরূপ ঘটনার উল্লেখ থাকার কারণে বলা যায়, উদ্দীপকের দীপঙ্কর চরিত্রটির সাথে পাঠ্যবইয়ে বর্ণিত নিত্যানন্দের সাদৃশ্য রয়েছে।"
        },
        {
          "label": "ঘ",
          "question": "রাজীব প্রভু শ্রীচৈতন্যেরই প্রতিচ্ছবি'- বিশ্লেষণ করো।",
          "explanation": "রাজীব প্রভু শ্রীচৈতন্যেরই প্রতিচ্ছবি'- উক্তিটি যথার্থ। উদ্দীপকে বর্ণিত, রাজীব ও দীপঙ্কর আচন্ডালে হরিনাম বিলাতো। একদিন মদ্যপ 'ক' নামক এক ভাই লাঠি দিয়ে দীপঙ্করের মাথায় আঘাত করে। একথা শুনে রাজীব ছুটে আসে। পরবর্তীতে দুই ভাই ভুল বুঝতে পেরে ক্ষমা চাইলে রাজীব ও দীপঙ্কর দুই ভাইকে ক্ষমা করে প্রেমভক্তি দিয়ে আপন করে নিলেন। অনুরূপ ঘটনা পাঠ্যবইয়ে বর্ণিত হয়েছে। ১৫-১৬ শতকের আধ্যাত্মিক গুরু, সমাজ সংস্কারক শ্রীচৈতন্য। গৌর বর্ণের জন্য তাঁকে গৌর, গৌরচন্দ্র, গৌরাঙ্গও বলা হয়। তবে তাঁর ডাক নাম নিমাই। পরবর্তীকালে এই নিমাই-ই শ্রীচৈতন্য মহাপ্রভু বা চৈতন্যদেব নামে খ্যাত হন। একবার গৌর-নিতাই দুজনে নবদ্বীপে নেচে-গেয়ে হরিনাম বিলাতে লাগলেন। তখন নবদ্বীপে জগন্নাথ ও মাধব নামে দুই ভাই নগর কোতোয়ালের কাজ করতেন। লোকে তাদের বলত জগাই-মাধাই। একদিন নিত্যানন্দ কৃষ্ণনাম করতে করতে পথ দিয়ে ফিরছেন। তখন হঠাৎ মাধাই নিতাইয়ের মাথায় আঘাত করে। ঘটনাটি জানার সঙ্গে সঙ্গে শ্রীগৌরাঙ্গ ছুটে আসেন। ঘটনার এক পর্যায়ে নিত্যানন্দ জগাই-মাধাইকে ক্ষমা করে দেন। প্রেমভক্তি দিয়ে তাঁরা জগাই-মাধাইকে উদ্ধার করেন।."
        }
      ]
    }
  ]
}