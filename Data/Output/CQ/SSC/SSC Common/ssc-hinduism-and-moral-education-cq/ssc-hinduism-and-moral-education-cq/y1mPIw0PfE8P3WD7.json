{
  "title": "রাজশাহী বোর্ড ২০২৩",
  "subtitle": "হিন্দু ধর্ম ও নৈতিক শিক্ষা (11)",
  "questions": [
    {
      "number": "1",
      "uddipok": "রহিত বাবু একজন চাকরিজীবী। তার ছেলে কলেজে এবং মেয়ে স্কুলে লেখাপড়া করে। তার বাড়িতে কোনো অতিথি এলে আপ্যায়ন করেন খুব যত্ন সহকারে। তার বড় ভাই সুশান্ত বাবু পৈত্রিক বিষয়-সম্পত্তি ছেড়ে মন্দিরে পূজার্চনা করে দিন অতিবাহিত করেন। ইদানিং তাকে বাড়িতে আসতে দেখা যায় না।",
      "tag": "RB 23",
      "sub_questions": [
        {
          "label": "ক",
          "question": "কর্মযোগ কাকে বলে?",
          "explanation": "কফলাকাঙ্ক্ষা বর্জিত কর্মকে বলে কর্মযোগ।"
        },
        {
          "label": "খ",
          "question": "লেখাপড়া শেখানো হয় কোন আশ্রমে? ব্যাখ্যা করো।",
          "explanation": "লেখাপড়া শেখানো হয় কিংবা বিদ্যাশিক্ষা লাভ করা যায় ব্রহ্মচর্যাশ্রমে। ব্রহ্মচর্যাশ্রম আশ্রমে মানুষের পাঁচ বছর বয়স হলেই তাকে গুরুগৃহে গমন করে ব্রহ্মচর্য জীবন শুরু করতে হয়। গুরুর নিকট দীক্ষাগ্রহণ, গুরুর তত্ত্বাবধানে পড়াশোনা করতে হয়। এ আশ্রমে থেকে শিষ্যকে গুরুর নির্দেশে বহু শাস্ত্র অধ্যয়ন, আত্মসংযম, পরিশ্রম ও কঠোর জীবনযাপনে অভ্যস্ত হতে হয়।"
        },
        {
          "label": "গ",
          "question": "উদ্দীপকের আলোকে রহিত বাবুর কার্যকলাপ কোন আশ্রমের অন্তর্ভুক্ত বর্ণনা করো।",
          "explanation": "কমল বাবুর কাজটি মানবজীবনের গার্হস্থ্য আশ্রমের পর্যায়ভুক্ত। মানুষ গার্হস্থ্য আশ্রমে বিবাহের মাধ্যমে সন্তান-সন্ততি লাভ এবং তাদের ভরণ-পোষণসহ পারিবারিক জীবনে প্রতিদিন পাঁচটি যজ্ঞ কর্মের অনুশীলন করে। এই পাঁচটি যজ্ঞ হচ্ছে: পিতৃযজ্ঞ, দৈবযজ্ঞ, ভূতযজ্ঞ, নৃযজ্ঞ ও ঋষিযজ্ঞ। মা-বাবার প্রতি কর্তব্য সম্পাদন করে একজন সন্তান পিতৃযজ্ঞ সম্পন্ন করে থাকে। প্রকৃতিদত্ত বস্তু ভোগ করার সময় মানুষ কৃতজ্ঞ চিত্তে ভগবানকে তার ভোগ্যবস্তু নিবেদন করে থাকেন। এই কর্মটিকে বলা হয় দৈবযজ্ঞ। ভূতযজ্ঞ হচ্ছে পাখিসহ অন্যান্য জীবজন্তুর আহার প্রদানসহ নানা প্রকার পরিচর্যা। অতিথি সেবাকে বলা হয় নৃযজ্ঞ। পদ্ধতিগতভাবে বেদসহ 'প্রয়োজনীয় গ্রন্থাদি পাঠের দ্বারা জ্ঞান ও নৈতিকতা অর্জনের প্রচেষ্টাকে বলা হয় ঋষিযজ্ঞ। এ সমস্ত কর্মের মধ্য দিয়ে সমাজের প্রতি মানুষ তার কর্তব্য সম্পাদন করেন। এসবই গার্হস্থ্য আশ্রমের কর্ম। এরূপ আশ্রমের প্রতিফলন ঘটেছে উদ্দীপকের কমল বাবুর কর্মকাণ্ডে। । : উদ্দীপকে বলা হয়েছে, কমল বাবু ছেলেমেয়ে স্ত্রীসহ পরিবারের সকলের দেখা-শোনা এবং ব্যয়ভার বহন করেন। অতিথি সেবাসহ সমাজের সকল দায়িত্ব নিষ্ঠার সাথে পালন করেন। তার এসব ধর্ম গার্হস্থ্য আশ্রমের অন্তর্ভুক্ত। কারণ গার্হস্থ্য আশ্রমে মানুষ সংসার ধর্ম এবং সামাজিক দায়িত্ব পালন করে থাকেন।"
        },
        {
          "label": "ঘ",
          "question": "'সুশান্ত বাবুর কর্মকাণ্ড ঈশ্বর লাভের উপায়'- আশ্রম ধারণার আলোকে মূল্যায়ন করো।",
          "explanation": "হ্যাঁ, সুবাস বাবুর কাজের মাধ্যমে অর্থাৎ সন্ন্যাস গ্রহণের মাধ্যমে ঈশ্বরলাভ সম্ভব বলে আমি মনে করি। আশ্রম জীবনের চতুর্থ পর্যায় হলো সন্ন্যাস আশ্রম। সন্ন্যাস শব্দের অর্থ সম্পূর্ণরূপে ত্যাগ। তাই এই আশ্রমে সন্ন্যাসী জাগতিক সকল কর্ম পরিত্যাগ করে কেবল ঈশ্বর চিন্তাতেই মগ্ন থাকেন। তিনি মাত্র দুপুর বেলায় আহারের সামগ্রী লোকালয় থেকে সংগ্রহ করেন। বাকি দুবেলা দুধ, ফল ইত্যাদি সংগ্রহ করে স্বল্প পরিমাণে আহার করেন। অতীত জীবনের সব স্মৃতি পরিহার করে একমনে ঈশ্বর চিন্তায় মগ্ন থাকেন। অর্থাৎ সন্ন্যাসী জাগতিক সকল কর্ম পরিত্যাগ করে কেবল ঈশ্বর চিন্তায় মগ্ন থাকেন। কর্মফলের বাসনা না করে কর্তব্যকর্ম করেন। এরূপ কর্মফলাসক্তি ও ভোগাসক্তি ত্যাগ করার কারণে তিনি ঈশ্বরলাভ করতে পারবেন। কারণ শাস্ত্র থেকে জানা যায়, সন্ন্যাস গ্রহণ করলেই মানুষ নারায়ণ বা দেবতা হয়ে যায়। সুবাস বাবুর কর্মকাণ্ডে সন্ন্যাস আশ্রমের বৈশিষ্ট্যগুলো পরিলক্ষিত হয়। তার বয়স হয়েছে। ফলে তিনি সংসারের মায়া ত্যাগ করে মঠ, আশ্রম, মন্দিরে রাত্রি যাপন করেন। দুপুরের খাবার লোকালয় থেকে সংগ্রহ করে আহার করেন এবং সব সময় ঈশ্বর চিন্তায় মগ্ন থাকেন। সকল কর্মবাসনা ত্যাগ করে কর্মে অবিচল থাকায় সুবাস বাবু ঈশ্বরলাভ করবেন বলে আমি বিশ্বাস করি। • সুতরাং বলা যায়, সুবাস বাবুর সন্ন্যাস গ্রহণের মাধ্যমে মুক্তি বা মোক্ষলাভ। তথা ঈশ্বরলাভ করা সম্ভব হবে।"
        }
      ]
    },
    {
      "number": "2",
      "uddipok": "রীনা ও রিপন ভাইবোন। রিপন প্রায়ই নানা রকম পেটের পীড়ায় ভোগে। তার শ্বাসকষ্টের সমস্যাও আছে। তার বোন রীনার মাঝে মধ্যে পায়ের পেশিতে খিল ধরে। আর এ কারণে মাঝে মাঝে ঠিকমত দাঁড়াতে ও হাঁটতে পারে না, পড়ে যায়। দুজনের এমন সমস্যা দেখে তাদের কাকু তাদের আলাদা দুটি আসন করতে শিখালো।",
      "tag": "RB 23",
      "sub_questions": [
        {
          "label": "ক",
          "question": "অষ্টাঙ্গযোগ কাকে বলে?",
          "explanation": "মহর্ষি পতঞ্জলি মানুষের আত্মা-অনুসন্ধানে যোগের যে আটটি ধাপ নির্দেশ করেছেন সেসবকে একত্রে অষ্টাঙ্গযোগ বলা হয়।"
        },
        {
          "label": "খ",
          "question": "সম্পূর্ণরূপে ঈশ্বরে চিত্তসমর্পণ করাকে কী বলে? ব্যাখ্যা করো।",
          "explanation": "সাধক সমাধির মাধ্যমে নিজের মনকে সম্পূর্ণরূপে ঈশ্বরে সপে দিতে পারেন। সমাধি অর্থ সম্পূর্ণরূপে ঈশ্বরে চিত্ত সমর্পণ। সম্পূর্ণরূপে ঈশ্বরে চিত্ত সমর্পণ করতে পারলে পরামাত্মার মধ্যে জীবাত্মার নিবেশ ঘটে। সাধকের অন্বেষণের শেষ হয়। ধ্যানের সর্বোচ্চ শিখরে মনশূন্য, বুদ্ধিশূন্য অহংশূন্য নিরাময় অবস্থা প্রাপ্ত হন। এভাবে সাধক প্রকৃত যোগ লাভ করেন।"
        },
        {
          "label": "গ",
          "question": "উদ্দীপকে রিপনের জন্য কোন আসনটি প্রযোজ্য হবে? ব্যাখ্যা করো।",
          "explanation": "উদ্দীপকে রিপনের জন্য হলাসনটি প্রযোজ্য হবে। 'হল' শব্দের অর্থ লাঙ্গল। এই আসনে দেহভঙ্গি অনেকটা হলের অর্থাৎ লাঙ্গলের মতো দেখায় বলে একে হলাসন বলে। নিয়মিত হলাসন - অনুশীলন করলে ব্যক্তি বিভিন্নভাবে উপকৃত হয়। যেমন- কোষ্ঠবদ্ধতা, অজীর্ণ, পেট ফাঁপা প্রভৃতি পেটের যাবতীয় রোগ দূর হয়। পেট, কোমর ও নিতম্বের মেদ কমিয়ে দেহকে সুঠাম ও সুন্দর করে গড়ে তোলে। পিঠে ব্যথা থাকলে তা দূর হয়। উদ্দীপকের রিপন প্রায়ই নানা রকম পেটের পীড়ায় ভোগে। তার শ্বাসকষ্টের সমস্যাও রয়েছে। তাই বলা যায়, তার এই সমস্যাদি সমাধানের জন্য হলাসনটি প্রযোজ্য।"
        },
        {
          "label": "ঘ",
          "question": "কাকুর শেখানো আসন দ্বারা কি রীনা উক্ত সমস্যা থেকে মুক্তি পাবে? পাঠ্যপুস্তকের আলোকে মূল্যায়ন করো।",
          "explanation": "কাকুর শেখানো আসনটি হচ্ছে গরুড়াসন, যার মাধ্যমে রীনা তার সমস্যা থেকে মুক্তি পাবে। গরুড়াসনের দেহভঙ্গি হয় গরুড়-এর মতো। তাই এর নাম হয় গরুড়াসন। এটি নিয়মিত অনুশীলনের মাধ্যমে বিভিন্নভাবে উপকৃত হওয়া যায়। যেমন- পায়ের ও হাতের গঠন সুন্দর হওয়ার সাথে সাথে তাদের শক্তি বৃদ্ধি পায়। পায়ে বাত হতে পারে না, পায়ের পেশিতে খিল ধরতে পারে না। বাঁকা মেরুদণ্ড সোজা হয়, ব্রহ্মচর্য রক্ষা করা সহজ হয়। উদ্দীপকের রীনার মাঝে মধ্যে পায়ের পেশিতে খিল ধরে। আর এ কারণে. মাঝে মাঝে ঠিকমতো দাঁড়াতে ও হাঁটতে পারে না, পড়ে যায়। গরুড়াসন অনুশীলন এ সমস্যাগুলো থেকে পরিত্রাণে সহায়ক ভূমিকা পালন করে। পরিশেষে বলা যায়, কাকুর শেখানো আসনটি গরুড়াসন, যার মাধ্যমে রীনা উক্ত সমস্যা থেকে মুক্তি পাবে।"
        }
      ]
    },
    {
      "number": "3",
      "uddipok": "",
      "tag": "RB 23",
      "sub_questions": [
        {
          "label": "ক",
          "question": "সমাবর্তন কাকে বলে?",
          "explanation": "শিক্ষা প্রতিষ্ঠান কিংবা গুরুগৃহ থেকে পাঠ শেষে নিজগৃহে ফিরে আসার সময় যে অনুষ্ঠান করা হয় তাকে সমাবর্তন বলে।"
        },
        {
          "label": "খ",
          "question": "বিবাহের মূল পর্ব কোনটি? ব্যাখ্যা করো।",
          "explanation": "বিবাহের মূল পর্ব হচ্ছে সম্প্রদান পর্ব। বিবাহের নির্দিষ্ট পোশাক পরে বর-কনেকে বিয়ের পিঁড়িতে মুখোমুখি বসাতে হয়। বর পূর্বমুখী আর কনে পশ্চিমমুখী হয়ে বসে এবং যিনি কন্যা সম্প্রদান করবেন তিনি উত্তরমুখী হয়ে বসেন। পুত্তলি অঙ্কিত, আম্রপল্লবে সুশোভিত, গঙ্গাজলপূর্ণ একটা ঘটের উপর বরের চিৎ করা ডান হাত রাখা. হয় এবং তার উপর লাল গামছায় বাঁধা পাঁচটি ফল কুশপত্র আর ফুলের মালা দিয়ে বেঁধে দেয়ার পর সম্প্রদানকর্তা দেবতার নাম উচ্চারণ করে উলুধ্বনি, শঙ্খধ্বনি ও আনন্দঘন পরিবেশের মধ্যে কন্যা সম্প্রদান করেন।"
        },
        {
          "label": "গ",
          "question": "চিত্র-১ এর বিষয়টি পাঠ্যপুস্তকের আলোকে ব্যাখ্যা করো।",
          "explanation": "চিত্র-১ এর বিষয়টি আদ্যশ্রাদ্ধের সাথে সাদৃশ্য রয়েছে। কোনো ব্যক্তির মৃত্যুর পর প্রথমে যে শ্রাদ্ধ করা হয় তাই আদ্যশ্রাদ্ধ। অশৌচকাল উত্তীর্ণ হলে তার পরদিন অনুষ্ঠিত হয় এই শ্রাদ্ধ। শ্রাদ্ধে দানের বিধান রয়েছে। যার যেমন সামর্থ্য সে তেমন দান করে থাকেন। আদ্যশ্রাদ্ধে গীতা এবং বৃযোৎসর্গে গীতা ও মহাভারতের বিরাট পর্ব পাঠের বিধান আছে। আদ্যশ্রাদ্ধের পূর্ণনাম আদ্য একোদ্দিষ্ট শ্রাদ্ধ। একজন মৃতব্যক্তির উদ্দেশে করা হয় বলে তার এ নাম। আদ্য একোদ্দিষ্ট শ্রাদ্ধের প্রথমে প্রদীপ প্রজ্বলিত করে বাস্তুপুরুষ যজ্ঞেশ্বর ও ভূস্বামীর পূজা - করণীয়। শ্রাদ্ধের সময় আসন, ছাতা, পাদুকা, বস্ত্র, অন্ন, জল, তাম্বুল, মালা, বিছানা ইত্যাদি দান করা হয়। চিত্র-১ এ দেখা যায়, একজন পুরোহিতের তত্ত্বাবধানে কতিপয় ব্যক্তি মৃত ব্যক্তির উদ্দেশ্যে বিভিন্ন বিষয় দান করছে। এ থেকে বলা যায়, চিত্র-১ এর বিষয়টি হলো আদ্যশ্রাদ্ধ।"
        },
        {
          "label": "ঘ",
          "question": "চিত্র-২ এর উল্লিখিত সংস্কারটির গুরুত্ব পাঠ্যপুস্তকের আলোকে মূল্যায়ন করো।",
          "explanation": "উদ্দীপকে উল্লেখিত বিবাহ নামক মাঙ্গলিক অনুষ্ঠানটির গুরুত্ব অপরিসীম। সংসারধর্ম হলো ধর্মীয় জীবনের চর্চা। স্ত্রী হচ্ছে পুরুষের সহধর্মিণী। স্ত্রীকে বাদ দিয়ে পুরুষের কোনো ধর্মকার্যই সম্পন্ন হয় না। সংসারধর্ম পালনের মাধ্যমে পুরুষ সন্তানের জনক হয়ে লাভ করেন পিতৃত্ব এবং নারী জননীরূপে লাভ করেন মাতৃত্ব! সংসারধর্ম পালনের মাধ্যমেই পৃথিবীর বুকে মাতা, পিতা, পুত্র, কন্যা নিয়ে গড়ে ওঠে সুখের সংসার। এই সংসারকে কেন্দ্র করেই প্রেম-প্রীতি, স্নেহ, বাৎসল্য প্রভৃতি মানবমনের সুকুমার বৃত্তি পরিপূর্ণরূপে বিকশিত হয়। কেননা সংসারধর্ম বলতে বিবাহের পরবর্তী জীবনকে বোঝায়। এই সময় স্বাভাবিকভাবেই স্ত্রী, পুত্র, কন্যা সকলের প্রতি পুরুষের প্রেম-প্রীতি, স্নেহ ইত্যাদি প্রকাশ পায়। সংসারধর্ম পালনের সময় পিতা-মাতাকে পরিবারের ভরণপোষণের সমস্ত দায়িত্ব নিতে হয়। এর মধ্যে দিয়ে সংসারের প্রতি তাদের সকল দায়িত্ববোধ ও শ্রদ্ধা প্রকাশ পায়। তাই সংসারধর্ম পালনের সময় একজন মানুষের মানবিকতার পরিপূর্ণ প্রকাশ ঘটে। আর এভাবে গড়ে ওঠে আলোকিত মানুষ। উপরের আলোচনা থেকে বলা যায়, মানবজীবনের সুকুমার বৃত্তিগুলোর বিকাশে 'সংসারধর্ম পালনের গুরুত্ব অপরিসীম। এ কারণে উদ্দীপকে উল্লিখিত বিবাহকে মানবজীবনের সর্বশ্রেষ্ঠ স্তর বলা হয়।"
        }
      ]
    },
    {
      "number": "4",
      "uddipok": "নিখিল রায় আত্মীয়-স্বজন ও প্রতিবেশীদের নিয়ে এক বিশেষ সংস্কারের আয়োজন করেন। সেখানে তিনি নমিতা রায়ের সমগ্র জীবনের সার্বিক দায়িত্ব গ্রহণ করেন। লিখিল রায় এ সংস্কারে কন্যা পক্ষ থেকে কোনো প্রকার উপঢৌকন গ্রহণ করেননি।",
      "tag": "RB 23",
      "sub_questions": [
        {
          "label": "ক",
          "question": "সংস্কার কাকে বলে?",
          "explanation": "ঐতিহ্য অনুসরণ করে হিন্দুদের সমগ্রজীবনে যে সকল মাঙ্গলিক অনুষ্ঠান করা হয় সেগুলোকে বলা হয় সংস্কার।"
        },
        {
          "label": "খ",
          "question": "দেহ-শুদ্ধিকরণ অনুষ্ঠানটি ব্যাখ্যা করো।",
          "explanation": "দেহ-শুদ্ধিকরণ অনুষ্ঠানটি মূলত বিবাহের গায়ে হলুদ পর্বকে নির্দেশ করে। বর-কনের স্ব স্ব বাড়িতে গায়ে হলুদ অনুষ্ঠিত হয়। বর বা কনেকে একটি আসনের উপর বসানো হয়। বড়রা ধান, দূর্বা প্রভৃতি দিয়ে আশির্বাদ করে আর ছোটরা নমস্কার করে গালে, কপালে, হাতে হলুদ মাখিয়ে দেয়। সাথে সাথে মিষ্টিমুখও করানো হয়।"
        },
        {
          "label": "গ",
          "question": "নিখিল রায় কোন সংস্কারের আয়োজন করেছেন? ব্যাখ্যা করো।",
          "explanation": "মিতার জীবনের বিশেষ দিনের অনুষ্ঠানটি হলো তার বিবাহ। দশবিধ সংস্কারের মধ্যে বিবাহ গুরুত্বপূর্ণ একটি বিষয়। বিবাহের ফলে পুরুষকে স্ত্রীর ভরণ-পোষণ এবং মানসম্ভ্রম রক্ষার সার্বিক দায়িত্ব পালন করতে হয়। স্মৃতিশাস্ত্রের বিখ্যাত গ্রন্থ মনুসংহিতায় আট প্রকার বিবাহের উল্লেখ আছে। এ আট প্রকারের মধ্যে বর্তমানে ব্রাহ্ম বিবাহ সমাজে বেশি প্রচলিত। বিবাহে কন্যাকে বস্ত্র দিয়ে আচ্ছাদন করে এবং অলংকার দিয়ে সাজিয়ে বরের কাছে দান করা হয়। উদ্দীপকে দেখা যায়, লেখাপড়া শেষে মেয়ে মিতাকে সংসারী করতে তার বাবা তাকে বিয়ে দেন। এটি একটি বিশেষ দিন হওয়ায় তার বাবা আত্মীয়-স্বজন, প্রতিবেশীদের আমন্ত্রণ করেন। তাদের উপস্থিতিতে বিভিন্ন যাজ্ঞানুষ্ঠানের মধ্য দিয়ে মিতার বিবাহকার্য সম্পন্ন হয়। এ সংস্কারের মাধ্যমে মিতার জীবনে নতুন অধ্যায়ের সূচনা হয়।"
        },
        {
          "label": "ঘ",
          "question": "নিখিল রায়ের উপঢৌকন গ্রহণ না করার যৌক্তিকতা তোমার পাঠ্যপুস্তকের আলোকে বিশ্লেষণ করো।",
          "explanation": "কন্যা পক্ষ থেকে যৌতুক হওয়ায় নিখিল রায়ের উপঢৌকন গ্রহণ না করা যুক্তিযুক্ত হয়েছে। যৌতুক বা উপঢৌকন একটি মারাত্মক সামাজিক ব্যাধি। এর কারণে এখনও অনেক পরিবারে নারীদের ওপর চালানো হয় বিভিন্ন নিপীড়ন ও মানসিক নির্যাতন। পিতৃতান্ত্রিক সমাজ ব্যবস্থার কারণে কন্যাকে পাত্রস্থ করতে চাইলে কনের বাবাকে পাত্রের বাবার সকল চাহিদা মেটাতে হয়। পণের অর্থ জোগাড় করতে গিয়ে অনেক সময় কনের বাবা তার সর্বস্ব বিক্রি করে দিতে বাধ্য হন। বিয়ের পরও এ প্রথার অবসান হয় না। বরং বিয়ের পরও বউকে বাবার বাড়ি থেকে বিভিন্ন অজুহাত দেখিয়ে অর্থ-সম্পদ আনতে বাধ্য করা হয়। যৌতুকের জন্য বউয়ের ওপর শারীরিক নির্যাতনও চালানো হয়ে থাকে। বর্তমান সমাজ ব্যবস্থায় এ পণপ্রথা নিন্দনীয় ও রাষ্ট্রীয়ভাবে নিষিদ্ধ। উদ্দীপকের নিখিল রায় তার বিয়ের সময় কন্যা পক্ষ থেকে কোনো প্রকার উপঢৌকন নামে যৌতুক গ্রহণ করেননি। তাই বলা. যায় যে, নিখিল রায়ের উপঢৌকন গ্রহণ না করা যুক্তিযুক্ত।"
        }
      ]
    },
    {
      "number": "5",
      "uddipok": "",
      "tag": "RB 23",
      "sub_questions": [
        {
          "label": "ক",
          "question": "যোগসূত্রের প্রণেতা কে?",
          "explanation": "যোগসূত্রের প্রণেতা হলেন মহর্ষি পতঞ্জলি।"
        },
        {
          "label": "খ",
          "question": "প্রয়োজনের অতিরিক্ত গ্রহণ না করাকে কী বলে?",
          "explanation": "প্রয়োজনের অতিরিক্ত কোনো কিছু গ্রহণ না করাকে অপরিগ্রহ বলে। অপরিগ্রহ হলো যমের পঞ্চম ধাপ। অপরিগ্রহ মানে হলো প্রয়োজনের অতিরিক্ত গ্রহণ না করা। জীবনে বেঁচে থাকার জন্য ন্যূনতম ধন, বস্ত্রাদি ইত্যাদি গ্রহণ করে আত্মতৃপ্ত থাকার নামই অপরিগ্রহ।"
        },
        {
          "label": "গ",
          "question": "চিত্র-১ এর অনুশীলন কৌশল ব্যাখ্যা করো।",
          "explanation": "চিত্র-১ এর আসনটি হলো বৃক্ষাসন। বৃক্ষাসনের অনুশীলনের সময় প্রথমে দুই পা জোড়া করে সোজা হয়ে দাঁড়াতে হবে। এ সময় ডান পা হাঁটুতে ভেঙে গোড়ালি বাম উরুমূলে রাখতে হবে, পায়ের পাতা উরুর সঙ্গে লেগে থাকবে। পায়ের আঙ্গুলগুলো থাকবে নিচের দিকে ফেরানো। এরপর কেবল বাঁ-পায়ের ওপর ভর দিয়ে দাঁড়িয়ে থাকতে হবে। নমস্কারের ভঙ্গিতে হাতের তালু দুটি জোড়া করে বুকের কাছে আনতে হবে। তারপর তালু দুটি জোড়া রেখে হাত দুটি সোজা মাথার ওপর নিতে হবে। শ্বাস-প্রশ্বাস স্বাভাবিক রেখে এভাবে ১০ সেকেন্ড নিশ্চল হয়ে থাকতে হবে। পরে হাত নামিয়ে হাতের তালু দুটি ছেড়ে দিয়ে ডান পা সোজা করে আবার আগের মত দুপায়ে সোজা হয়ে দাঁড়াতে হবে। ডান পায়ে দাঁড়িয়ে বাম পা হাঁটুতে ভেঙে গোড়ালি ডান উরুমূলে রাখতে হবে। শ্বাস- প্রশ্বাস স্বাভাবিক রেখে একইভাবে ১০ সেকেন্ড নিশ্চল হয়ে থাকতে হবে। আবার আগের মতো দুই পায়ে সোজা হয়ে দাঁড়াতে হবে। শেষে শবাসনে ১০ সেকেন্ড বিশ্রাম নিতে হবে। এভাবে তিনবার আসনটি অনুশীলন করতে হবে। এভাবে বৃক্ষাসন অনুশীলন সম্পন্ন করতে হবে।"
        },
        {
          "label": "ঘ",
          "question": "চিত্র-২ এর আসনটি নিয়মিত অনুশীলন করলে আমাদের শরীরে কী ধরনের উপকার হবে? বিশ্লেষণ করো।",
          "explanation": "চিত্র-২ এর আসনটি হলো হলাসন। নিয়মিত হলাসন অনুশীলনে ব্যক্তির শারীরিক সমস্যা দূরীভূত হবে এবং সে সুস্থ সুন্দর জীবনযাপন করতে সক্ষম হবে। হলাসন অনুশীলনের ফলে ব্যক্তির মেরুদণ্ডসহ শরীরের নানা উপকার হয়। শারীরিক নানা সমস্যা যেমন- ডায়াবেটিস, বাতের ব্যথা, পেটের পীড়া, কোষ্ঠবদ্ধতা প্রভৃতি থেকে মুক্ত থাকা যায়। হলাসন অনুশীলনের মাধ্যমে মেরুদণ্ড সুস্থ ও নমনীয় হবে। এর স্থিতি- স্থাপকতা বজায় থাকবে। এর ফলে মেরুদণ্ড সংলগ্ন স্নায়ুকেন্দ্র ও মেরুদণ্ডের দুপাশের পেশি সতেজ ও সক্রিয় হবে। প্লীহা, যকৃৎ, মূত্রাশয় প্রভৃতির কর্মদক্ষতা বৃদ্ধি পাবে। থাইরয়েড, প্যারাথাইরয়েড, টনসিল প্রভৃতি গ্রন্থি সবল ও সক্রিয় হবে। এ আসন পেট, কোমর ও নিতম্বের মেদ কমিয়ে দেহকে সুঠাম ও সুন্দর করে গড়ে তোলে। পিঠে ব্যথা থাকলে তা দূর করে। পরিশেষে বলা যায়, নিয়মিত হলাসন অনুশীলন করার মাধ্যমে শারীরিকভাবে সুস্থ থাকা যায় এবং কাজে-কর্মে উৎসাহ পাওয়া যায়।"
        }
      ]
    },
    {
      "number": "6",
      "uddipok": "ঘটনা-১: পরিতোষ বাবু কোন কাজটি করবেন আর কোন কাজটি করবেন না, এ নিয়ে মাঝে মাঝে সংশয়ে পড়েন। পরিশেষে তিনি মনের কথা অনুযায়ী সঠিক সিদ্ধান্ত নিয়ে থাকেন। ঘটনা-২: কল্যাণ দরিদ্র কৃষক। বাজারে কিছু টাকা হারিয়ে গেলে চেয়ারম্যান মহোদয় তা কুড়িয়ে পান। কল্যাণের মন খারাপ দেখে চেয়ারম্যান মহোদয় এর কারণ জানতে চাইলে কল্যাণ বলে, আমি কিছু টাকা হারিয়ে ফেলেছি। চেয়ারম্যান মহোদয় বললেন, “দেখ তো এই এক হাজার টাকার নোটটি তোমার কি না?” কল্যাণ বললো, 'আমার দুইশত টাকা হারিয়েছে।' কল্যাণের এমন সততায় খুশি হয়ে চেয়ারম্যান মহোদয় দুইশত টাকার সাথে এক হাজার টাকার নোটটিও উপহার দিলেন।",
      "tag": "RB 23",
      "sub_questions": [
        {
          "label": "ক",
          "question": "স্মৃতিশাস্ত্র কাকে বলে?",
          "explanation": "স্মৃতিশাস্ত্র হলো বৈদিক শিক্ষার-কর্ম ও জ্ঞান এ দুই মতের সংযোগ স্থাপন করা।"
        },
        {
          "label": "খ",
          "question": "\"আত্মমোক্ষায় জগদ্ধিতায় চ\"- ব্যাখ্যা করো।",
          "explanation": "এই উক্তি মানবজীবনের একটি সামগ্রিক দর্শন নির্দেশ করে। এটি আত্মকেন্দ্রিক এবং পরার্থবাদী দৃষ্টিভঙ্গির মধ্যে সমন্বয় ঘটায়। কোনো ব্যক্তি যদি নিজের উন্নতি এবং অন্যদের কল্যাণের মধ্যে ভারসাম্য রক্ষা করতে পারে, তবে সে সত্যিকার অর্থে সফল জীবন যাপন করতে পারে। এই দর্শন ভগবদ্গীতা, উপনিষদ, এবং অন্যান্য হিন্দু দর্শনশাস্ত্রে গভীরভাবে প্রতিফলিত হয়েছে। শ্রী রামকৃষ্ণ ও স্বামী বিবেকানন্দের মতো মহাপুরুষরা এই জীবনদর্শনকে অনুপ্রাণিত করেছেন এবং প্রচার করেছেন।"
        },
        {
          "label": "গ",
          "question": "ঘটনা-১ এ পাঠ্যপুস্তকের ধর্মের কোন লক্ষণটি প্রকাশ পেয়েছে? ব্যাখ্যা করো।",
          "explanation": "ঘটনা-১ এ পাঠ্যপুস্তকের ধর্মের বিবেক লক্ষণটি প্রকাশ পেয়েছে। ধর্মাধর্ম নির্ণয়ে চারটি ধর্মপথের মধ্যে বিবেক একটি। যে কাজ ব্যক্তিকে বিপথগামী করে এবং সামষ্টিক অমঙ্গল ডেকে আনে, বিবেক সে-কাজকে অর্ধম বলে বিবেচনা করে। কাজেই নিজেই নিজেকে প্রশ্ন করে নির্ণয় করতে হবে কাজটি করলে ধর্ম হবে, না অধর্ম হবে। নৈতিক মূল্যবোধের বিচারে যা ভালো কাজ তা ধর্মসম্মত এবং যা ভালো কাজ নয়, তা করলে অধর্ম হয়। অনেক সময় ধর্মাধর্ম নির্ণয়ে কোনো দৃষ্টান্ত পাওয়া যাচ্ছে না এরূপ অবস্থার সম্মুখীন হতে হয়, তখন বিবেকের বাণী গ্রহণ করতে হয়। উদ্দীপকে ঘটনা-১ এ পরিতোষ বাবু কোন কাজটি করবেন আর কোন কাজটি করবেন না এ নিয়ে মাঝে মাঝে সংশয়ে পড়েন। পরিশেষে তিনি মনের কথা অনুযায়ী সঠিক সিদ্ধান্ত নিয়ে থাকেন। যা ধর্মাধর্ম নির্ণয়ে ধর্মপথের বিবেক লক্ষণটি প্রকাশ পায়।"
        },
        {
          "label": "ঘ",
          "question": "ঘটনা-১ এ পাঠ্যপুস্তকের ধর্মের কোন লক্ষণটি প্রকাশ পেয়েছে? ব্যাখ্যা করো।",
          "explanation": "ঘটনা-২ এ কল্যাণের মাঝে সততার দৃষ্টান্ত পরিলক্ষিত হয়েছে যা পাঠ্যবইয়ে বর্ণিত উপাখ্যানের মূল চরিত্রের খন্ডাংশ মাত্র। একবার এক গরিব কাঠুরিয়া নদীর তীরে এসে কাঠ কাটছিল। এ সময় কাঠুরিয়ার অসতর্কতায় তার কুঠারটা নদীতে পড়ে যায়। এতে কাঠুরিয়া মনের দুঃখে কাঁদতে লাগল। তার দুঃখ দেখে জলদেবতার দয়া হলো। তিনি নদীর ভেতর থেকে উঠে এলেন। তিনি সোনা ও রূপার কুঠার দেখিয়ে কাঠুরিয়াকে পরীক্ষা করলেন। কিন্তু সৎ কাঠুরিয়া সোনার বা রূপার কুঠার নিজের না হওয়ায় এগুলো নিজের বলে দাবি করলেন না। যখন জলদেবতা গ্রহ কাঠুরিয়ার লোহার কুঠার নিয়ে এলেন তখন সে এটিকে নিজের বলে চাইলেন। এতে তার চরিত্রের সততা গুণটি প্রকাশ পেল। তার সততার মুগ্ধ হয়ে জলদেবতা তাকে সোনার ও রূপার কুঠার দুটিও দিয়ে দিলেন। সততার অনুরূপ দৃষ্টান্ত উদ্দীপকে কল্যাণের ক্ষেত্রেও লক্ষ্য করা যায়। ঘটনা-২ এ কল্যাণ একজন দরিদ্র কৃষক। বাজারে তার কিছু টাকা হারিয়ে গেলে চেয়ারম্যান মহোদয় তা কুড়িয়ে পান। চেয়ারম্যান মহোদয় তার টাকা হারানোর কথা জানতে পারলে এক হাজার টাকার নোট দেখিয়ে জানতে চায়, সেটি তার হারানো টাকা কিনা। কল্যাণ তা অস্বীকার করে বলে, তার দুইশত টাকা হারিয়েছে। কল্যাণের এমন 'সততায় খুশি হয়ে চেয়ারম্যান মহোদয় দুইশত টাকার সাথে এক হাজার টাকার নোটটিও উপহার দেন। তাই বলা যায়, ঘটনা-২ এর কল্যাণ পাঠ্যবইয়ে বর্ণিত উপাখ্যানের মূল চরিত্র সৎ কাঠুরিয়ার খণ্ডাংশ মাত্র।"
        }
      ]
    },
    {
      "number": "7",
      "uddipok": "দৃশ্যকল্প-১: শিক্ষক মশাই শ্রেণিকক্ষে শিক্ষার্থীদের এক বিশেষ সময়ের কথা বললেন। সেসময় ধর্মানুষ্ঠানের রূপ ছিল যজ্ঞক্রিয়া ও ঋষিগণ ছিলেন সুখবাদী আর জীবনবাদী। দৃশ্যকল্প-২: মোহিনী বাবু একটি ধর্মীয় সংগঠনের সাথে যুক্ত। যার মূলনীতি হলো পাঁচটি। এ সংঘের মূল স্তম্ভ শিক্ষা, কৃষি, শিল্প ও সুবিবাহ।",
      "tag": "RB 23",
      "sub_questions": [
        {
          "label": "ক",
          "question": "মতুয়া ধর্মের মূলমন্ত্র কী?",
          "explanation": "মতুয়া ধর্মের মূলমন্ত্র হচ্ছে ধর্ম, বর্ণ, নির্বিশেষ হরিনামে মেতে থাকা।"
        },
        {
          "label": "খ",
          "question": "ভক্তিযোগ ব্যাখ্যা করো।",
          "explanation": "ভক্তিকে অবলম্বন করে ঈশ্বরে যে আরাধনা তাকে ভক্তিযোগ বলে। ভক্তি মানব হৃদয়ের একটি সুকুমার বৃত্তি। ভক্তির অশেষ শক্তি, ভক্তিতেই মুক্তি। নারদীয় ভক্তি সূত্রে বলা হয়েছে- ভগবানে ঐকান্তিক প্রেম বা ভালোবাসাকে ভক্তি বলে। ভগবানের শ্রীচরণে আত্মসমর্পণই ভক্তিযোগের প্রধান কথা।"
        },
        {
          "label": "গ",
          "question": "শিক্ষক মশাই, শিক্ষার্থীদের হিন্দুধর্মের বিকাশমান কোন স্তরটির 'কথা বলেছেন? পাঠ্যপুস্তকের আলোকে ব্যাখ্যা করো।",
          "explanation": "শিক্ষক মশাই শিক্ষার্থীদের হিন্দুধর্মের বিকাশমান বৈদিক যুগের কথা বলেছেন। হিন্দুধর্মের বিকাশমান বৈশিষ্ট্যের অন্যতম প্রধান স্তর হচ্ছে বৈদিক যুগ। এই যুগে ঋষিগণ ছিলেন সুখবাদী ও জীবনবাদী। তাদের প্রার্থনায় জীবনে সমৃদ্ধি, জীবের প্রতি স্নেহপরায়ণতা এবং জগতের মঙ্গল কামনা করা হতো। এই প্রার্থনার মধ্য দিয়ে এক পরমশক্তি ঈশ্বরের নিকট প্রার্থনা করা হয়। একে বলা হয় ঈশ্বরবাদ। বৈদিক যুগে ধর্মানুষ্ঠানের প্রধান রূপ ছিল যজ্ঞক্রিয়া বা যজ্ঞানুষ্ঠান। যজ্ঞকর্মের মাধ্যমে সেকালের মানুষ অভীষ্ট কর্মফল লাভ করতে পারতেন। বৈদিক যুগে মোক্ষলাভের সহায়ক ধর্মচিন্তায় সন্ন্যাসবাদের আবির্ভাব ঘটে। এ যুগেই ব্রহ্মলাভের পথ সহজ করার জন্য মহর্ষি বাদরায়ণ বেদব্যাস 'ব্রহ্মসূত্র' গ্রন্থে সমন্বয় সাধনের চেষ্টা করেন।"
        },
        {
          "label": "ঘ",
          "question": "মোহিনী বাবু যে সংগঠনের সাথে যুক্ত সেই সংগঠনের আদর্শ পাঠ্যপুস্তকের আলোকে বিশ্লেষণ করো।",
          "explanation": "মোহিনী বাবু ঠাকুর অনুকূল চন্দ্রের 'সৎসঙ্গ' সংগঠনের সাথে যুক্ত। নিচে এই সংগঠনের আদর্শ পাঠ্যপুস্তকের আলোকে বিশ্লেষণ করা হলো- ঠাকুর অনুকূলচন্দ্র ১৮৮৮ সালে পাবনা জেলার হিমাইতপুর গ্রামে আবির্ভূত হন। তিনি 'সৎসঙ্গ' নামে একটি ধর্মীয় সংগঠন প্রতিষ্ঠা করেন। এই সংগঠনের আদর্শ হচ্ছে ধর্ম কোনো অলৌকিক ব্যাপার নয়; বরং বিজ্ঞানসিদ্ধ জীবনসূত্র। ভালোবাসাই মহামূল্য যা দিয়ে শান্তি কেনা যায়। এ প্রতিষ্ঠানের পাঁচটি মূলনীতি হলো- যজন, যাজন, ইষ্টভৃতি, স্বস্ত্যয়নী ও সদাচার। আর এর মূল স্তম্ভ হিসেবে শিক্ষা, কৃষি, শিল্প ও সুবিবাহ নীতিগুলো অনুশীলিত হচ্ছে। এভাবে ধর্ম ও বিজ্ঞানকে একত্র করে জীবন গঠনই সৎসঙ্গীদের আদর্শ। সৎসঙ্গ চায় আদর্শ মানুষ, আদর্শ গৃহী ও আদর্শ ধর্মযাজক। সৎসঙ্গের এ সকল আদর্শ অনুসরণ করলে সমাজে শান্তি প্রতিষ্ঠা করা যায়। উদ্দীপকের মোহিনী বাবুর কর্মকাণ্ডে পাঠ্যবইয়ে উল্লেখিত এসব তথ্যের ধারণা পাওয়া যায়। উদ্দীপকের দৃশ্যকল্প-২ এ বর্ণিত, মোহিনী বাবু একটি ধর্মীয় সংগঠনের সাথে যুক্ত। যার মূলনীতি হলো পাঁচটি। এ সংঘের মূল স্তম্ভ শিক্ষা, কৃষি, শিল্প ও সুবিবাহ। এ বৈশিষ্ট্যসমূহ ঠাকুর অনুকূল চন্দ্র কর্তৃক প্রতিষ্ঠিত সৎসঙ্গ নামক ধর্মীয় প্রতিষ্ঠানের অনুরূপ। আলোচনা শেষে তাই বলা যায়, মোহিনী বাবু ঠাকুর অনুকূলচন্দ্রের 'সৎসঙ্গ' সংগঠনের আদর্শ অনুসরণ করেন।"
        }
      ]
    },
    {
      "number": "8",
      "uddipok": "",
      "tag": "RB 23",
      "sub_questions": [
        {
          "label": "ক",
          "question": "পৌরাণিক দেবতা কাকে বলে?",
          "explanation": "কপুরাণে যে সকল দেবতার বর্ণনা করা হয়েছে, তাঁদের পৌরাণিক দেবতা বলা হয়।"
        },
        {
          "label": "খ",
          "question": "ঈশ্বরের বিশেষ গুণ বা ক্ষমতাকে কী বলে? ব্যাখ্যা করো।",
          "explanation": "ঈশ্বরের বিশেষ গুণ বা ক্ষমতাকে দেব-দেবী বলে। ঈশ্বর সীমাহীন গুণ ও ক্ষমতার অধিকারী। তিনি যখন নিজের কোনো গুণ বা ক্ষমতাকে কোনো বিশেষ আকার বা রূপে প্রকাশ করেন, তখন তাঁকে দেবতা বা দেবী বলে। যেমন- ব্রহ্মা সৃষ্টির দেবতা, স্বরস্বতী বিদ্যার দেবী ইত্যাদি।"
        },
        {
          "label": "গ",
          "question": "চিত্র-১ এর উল্লিখিত দেবীর পূজা কীভাবে করা হয়? ব্যাখ্যা করো।",
          "explanation": "চিত্র-১ এ শীতলা দেবীর দৃষ্টান্ত পরিলক্ষিত হয়। নিচে উল্লেখিত দেবীর পূজা পদ্ধতি ব্যাখ্যা করা হলো- সাধারণত শ্রাবণ মাসের শুক্লা সপ্তমী তিথিতে দেবী শীতলার পূজা করা হয়। শীতলা পূজা মন্দিরে বা পূজার নির্দিষ্ট স্থানে পূরোহিতের মাধ্যমে করা হয়। পূজার পদ্ধতি অন্যান্য পূজার অনুরূপ হলেও এ পূজার সময় ঠান্ডা জাতীয় ফলের প্রয়োজন হয়। পেঁপে, নারিকেল, তরমুজ, কলা ও অন্যান্য মিষ্টিজাতীয় উপকরণ দেবীর উদ্দেশে সমর্পণ করে এই প্রণামমন্ত্র পাঠ করতে হয়- 'ওঁ নমামি শীতলাং দেবীং রাসভস্থাং দিগম্বরীম্। মার্জনীকলসোপেতাং সূর্পালঙ্কৃতমস্তকাম্।' এভাবেই শীতলা দেবীর পূজা সম্পন্ন করা হয়।"
        },
        {
          "label": "ঘ",
          "question": "চিত্র-২ উল্লিখিত উৎসবটির শিক্ষা পাঠ্যপুস্তকের আলোকে মূল্যায়ন করো।",
          "explanation": "চিত্র-২ উল্লিখিত দৃষ্টান্তটি হলো দুর্গাপূজার উৎসব। নিচে দুর্গাপূজার শিক্ষা পাঠ্যপুস্তকের আলোকে মূল্যায়ন করা হলো- দেবী দুর্গা হলেন ঈশ্বরের শক্তির রূপ। তার আরাধনার মাধ্যমে শক্তির আরাধনা করা হয়। এছাড়া তার হাতের অস্ত্র আমাদের অভয় থাকার শিক্ষা দেয়। তিনি দুষ্টের দমন ও শিষ্টের পালন করেন। এছাড়া ধর্ম, দল, মত, বর্ণ নির্বিশেষে সকলেই ভাই-ভাই, এই তত্ত্বের বাস্তব প্রয়োগ দেখা যায় দুর্গোৎসবে। এ পূজায় সর্বস্তরের মানুষের অংশগ্রহণের মাধ্যমে সর্বজনীন উৎসবে পরিণত হয়। এর ফলে দুর্গাপূজা আমাদের সর্বজনীন ভ্রাতৃত্বের শিক্ষা দেয়। দুর্গোৎসবের দশমী বিজয়ের দিন। অন্যায়কে প্রতিহত করে ন্যায় প্রতিষ্ঠার দিন। এ দিনের তাৎপর্য অনুসারে আমরা অন্যায়ের বিরুদ্ধে প্রতিবাদ করার শিক্ষা পেয়ে থাকি। দেবী দুর্গা দেবতাদের সম্মিলিত শক্তির প্রকাশ। তাই দুর্গাপূজা তথা বিজয়া দশমী ঐক্যের প্রতীক। বিজয়া দশমী পারিবারিক ও সামাজিক জীবন থেকে সবরকম অশুভ শক্তিকে দূর করতে উদ্বুদ্ধ করে এবং পারস্পরিক সম্প্রীতি প্রতিষ্ঠার প্রেরণা দান করে। উপর্যুক্ত আলোচনার প্রেক্ষিতে বলা যায়, দুর্গাপূজার শিক্ষা আমাদের জীবনের জন্য গুরুত্বপূর্ণ।"
        }
      ]
    },
    {
      "number": "9",
      "uddipok": "ঘটনা-১: প্রান্তিক খুব বেশি ঈশ্বর ভক্ত। তাই মিষ্টার 'ক' নানাভাবে তাকে নিবৃত্ত করতে উদ্যত হন। কিন্তু তিনি ব্যর্থ। কারণ সমগ্র বাধা- বিপত্তি থেকে স্বয়ং ঈশ্বরই তাকে রক্ষা করেন। ঘটনা-২: রাতুল সর্বদা ধর্মীয় অনুশাসন মেনে চলে। কিন্তু তার সহপাঠী বিমল নেশায় আসক্ত। তাই পিতা-মাতার দুশ্চিন্তার শেষ নেই। বিষয়টা রাতুলের কাছে খুব কষ্টদায়ক মনে হয়। এজন্য বিমলের বাবা ও রাতুল বিমলকে সঙ্গ দেয় এবং মন্দিরে নিয়ে যায়। বর্তমানে বিমল সব অনৈতিক কাজ থেকে দূরে থাকে।",
      "tag": "RB 23",
      "sub_questions": [
        {
          "label": "ক",
          "question": "অভিবাদন কাকে বলে?",
          "explanation": "বাক্য দ্বারা 'প্রণাম করি' বলে আনত হওয়াকে অভিবাদন-বলা হয়।"
        },
        {
          "label": "খ",
          "question": "পাঁচটি অঙ্গযোগে গঠিত প্রণামকে কী বলে? ব্যাখ্যা করো।",
          "explanation": "বাহুদ্বয়, জানুদ্বয়, মস্তক, বক্ষস্থল ও দর্শনেন্দ্রিয় যোগে অবনত হয়ে প্রণামকে পঞ্চাঙ্গ প্রণাম বলে। প্রণাম হলো প্রকৃষ্টরূপে নমন বা নমস্কার জানানো। হরিচরণ বন্দ্যোপাধ্যায় তার বঙ্গীয় শব্দকোষে চার প্রকার প্রণাম উল্লেখ করেছেন। তার একটি হলো পঞ্চাঙ্গ প্রণাম। এর মাধ্যমে অন্যকে বাহুদ্বয়, জানুদ্বয়, মস্তক, বক্ষস্থল ও দর্শনেন্দ্রিয় যোগে অবনত হয়ে প্রণাম করা হয়।"
        },
        {
          "label": "গ",
          "question": "ঘটনা-১ এ পাঠ্যপুস্তকের কোন দিকটি উপস্থিত? ব্যাখ্যা করো।",
          "explanation": "ঘটনা-১ এ পাঠ্যপুস্তকের 'ধর্মই ধার্মিককে রক্ষা করে' দিকটি উপস্থিত। ধর্মপথে চললে ভগবান সাথে থাকেন। তিনি সর্বদা ধর্ম রক্ষা করেন। আর ধার্মিক ব্যক্তি ধর্ম রক্ষা করলে ভগবান ধর্মের মধ্য দিয়ে তাকে রক্ষা করেন। আর এর মাধ্যমেই ধর্মের জয় ঘটে। সত্যযুগে দেবতাবিদ্বেষী হিরণ্যকশিপুর ঘরেই জন্ম নিয়েছিলেন হরিভক্ত প্রহ্লাদ। তাই তাকে বারংবার মারতে উদ্যত হলেও সফল হয়নি। এমনি একটি ঘটনা উদ্দীপকের ঘটনা-১ এ লক্ষণীয়। উদ্দীপকে ঘটনা-১ এ প্রান্তিক খুব ঈশ্বরভক্ত। তাই মিষ্টার 'ক' নানাভাবে নিবৃত্ত করতে উদ্যত হলেও ব্যর্থ হয়। তাই বলা যায়, ঘটনা-১ এ পাঠ্যপুস্তকের 'ধর্মই ধার্মিককে রক্ষা করে দিকটির উপস্থিতি রয়েছে।"
        },
        {
          "label": "ঘ",
          "question": "বিমলের বাবা ও রাতুলের কর্মকাণ্ডই স্মরণ করিয়ে দেয়, সমাজে মাদকাসক্তি প্রতিরোধে পারিবারিক ও ধর্মীয় অনুশাসনই যথেষ্ট। পাঠ্যপুস্তকের আলোকে মূল্যায়ন করো।",
          "explanation": "বিমলের বাবা ও রাতুলের কর্মকাণ্ডই স্মরণ করিয়ে দেয়, সমাজে মাদকাসক্তি প্রতিরোধে পারিবারিক ও ধর্মীয় অনুশাসনই যথেষ্ট- উক্তিটি যথার্থ। পারিবারিক ধর্মীয়, সংস্কৃতি ও নৈতিক মূল্যবোধ গোটা পরিবারের ক্ষেত্রে প্রভাব বিস্তার করে। মাদকাসক্তকে সুস্থ জীবনে ফিরিয়ে আনার দায়িত্বও পরিবারের। সন্তানদের কেবল শাসন নয়, ধর্মীয় সংস্কৃতি ও নৈতিক মূল্যবোধের আলোকে সচেতনতা বৃদ্ধি করতে হবে। পরিবারকে এমন শিক্ষা পোষণ করতে হবে যাতে পরিবারের সকল সদস্য ধূমপান ও মাদক গ্রহণের মতো অনৈতিক কাজ থেকে দূরে থাকে। পাশাপাশি ধর্মীয় শিক্ষা মাদকদ্রব্য সেবন থেকে দূরে রাখতে পারে। কারণ ধর্ম বিশ্বাস মতে, আমাদের এই দেহে ঈশ্বর আত্মারূপে অবস্থান করেন। এ কারণে মাদক গ্রহণের মাধ্যমে দেহকে অপবিত্র করা যাবে না। পরিবারের প্রত্যেকেরই একটা অঙ্গীকার হওয়া উচিত- 'ধূমপান, মাদক গ্রহণ অধর্মের পথ, চালাব না সে পাপপথে আমার জীবনরথ।' বিমলকে উক্ত পারিবারিক অনুশাসন ও ধর্মীয় চেতনাই পারে মাদকদ্রব্য, গ্রহণ থেকে বিরত রাখতে। তাই বলা যায়, বিমলের বাবা ও রাতুলের কর্মকাণ্ডই স্মরণ করিয়ে দেয়, সমাজে মাদকাসক্তি প্রতিরোধে পারিবারিক ও ধর্মীয় অনুশাসনই যথেষ্ট।"
        }
      ]
    },
    {
      "number": "10",
      "uddipok": "অমল তার বাবার মৃত্যুতে পাড়া-প্রতিবেশী ও আত্মীয়-স্বজনদের সহযোগিতায় শবদাহ করেন। অন্যদিকে, হেমন্ত তার বন্ধু বসন্তকে মাথা - মুণ্ডন করা অবস্থায় দেখে জিজ্ঞেস করলো, বন্ধু মাথা-মুন্ডন করেছো কেন? উত্তরে বসন্ত বললো, \"মায়ের আত্মার শান্তির জন্য এ সংস্কারটি করতে হয়েছে। এ উপলক্ষে সাধ্যমতো দানও করতে হয়েছে।”",
      "tag": "RB 23",
      "sub_questions": [
        {
          "label": "ক",
          "question": "সমাবর্তন কাকে বলে?",
          "explanation": "পাঠ শেষে গুরুগৃহ বা শিক্ষাপ্রতিষ্ঠান থেকে নিজগৃহে ফিরে আসার সময় যে অনুষ্ঠান করা হয় তাকে সমাবর্তন বলে।"
        },
        {
          "label": "খ",
          "question": "জাতকর্ম করা হয় কেন?",
          "explanation": "পৃথিবীতে সন্তানকে স্বাগত জানানো ও দীর্ঘায়ুর জন্য জাতকর্ম করা হয়। হিন্দুধর্মের দশবিধ সংস্কারের মধ্যে একটি হলো জাতকর্ম। জাতকর্ম হলো সন্তান জন্মের পরবর্তী কাজ। সাধারণত সন্তান জন্মের পর পিতা সন্তানের জিহ্বায় যব, যষ্টিমধু ও ঘৃত স্পর্শ করে মন্ত্রোচ্চারণ করেন। শাস্ত্র অনুসারে এই কর্মকেই বলা হয় জাতকর্ম।"
        },
        {
          "label": "গ",
          "question": "অমলের পালনকৃত সংস্কারটি ব্যাখ্যা করো।",
          "explanation": "বিমল বাবুর অন্ত্যেষ্টিক্রিয়া শাস্ত্রের বিধান অনুসরণ করে সম্পন্ন হয়েছিল। শাস্ত্রে মৃতদেহ সৎকারের যে বিধান দেওয়া হয়েছে তাই হচ্ছে অন্ত্যেষ্টিক্রিয়া। এ সময় কতগুলো বিধিবিধান পালন করে মৃতদেহ সৎকারের ব্যবস্থা করা হয়। অন্ত্যেষ্টিক্রিয়ার শুরুতে মৃতদেহকে বস্ত্রাবৃত ও মালা চন্দনাদি দ্বারা বিভূষিত করে শ্মশানে নিয়ে যাওয়া হয়। সেখানে মৃতদেহের মাথা দক্ষিণ দিকে রেখে তাকে কুশের ওপর শুয়ে রাখা হয়। দাহাধিকারী নিজে স্নান সেরে মৃতদেহের গায়ে তেল ও কাঁচা হলুদ মেখে তাকে স্নান করান। স্নানের পর মৃতদেহকে নতুন কাপড়, মালা, চন্দন দ্বারা সজ্জিত করা হয়। এরপর শরীরের সপ্তছিদ্র স্বর্ণ ও কাঁসা দ্বারা আচ্ছাদন ও পিন্ডদান করা হয়। সর্বশেষে আম বা চন্দন কাঠের চিতায় মৃতদেহকে শয়ন করানো হয়। অন্ত্যেষ্টিক্রিয়ার মন্ত্র পাঠ করে মৃতদেহের চারপাশে জ্যেষ্ঠপুত্র সাত অথবা তিনবার প্রদক্ষিণ করে মুখাগ্নি প্রদান করেন। উদ্দীপকে বিমল বাবু পরলোকগমন করলে জ্যেষ্ঠ পুত্র ইন্দ্রজিৎ উল্লেখিত শাস্ত্রীয় বিধান অনুযায়ী তার পিতার অন্ত্যেষ্টিক্রিয়া সম্পন্ন করেছিল।"
        },
        {
          "label": "ঘ",
          "question": "বসন্তের পালনকৃত সংস্কারটির গুরুত্ব বিশ্লেষণ করো।",
          "explanation": "প্রণবের কার্যকলাপে অশৌচ সংস্কার পালনের ইঙ্গিত করা হয়েছে। ধর্মীয় ও সামাজিকভাবে এর গুরুত্ব অপরিসীম। অশৌচ পালন' যে শুধু শাস্ত্রীয় বিধি-বিধান তা-ই নয়, সামাজিক দিক থেকেও এর যথেষ্ট গুরুত্ব আছে। পিতা-মাতার জীবদ্দশায় তাদের স্পর্শ আমাদের স্বর্গসুখ দেয়। হঠাৎ তাদের চির অনুপস্থিতি সন্তানকে বিচলিত করে তোলে। এমনকি নিকট আত্মীয়-স্বজনের মৃত্যুও আমাদের বিষাদগ্রস্ত করে। তাদের আত্মার শান্তি কামনায় 'তখন নিজেদের প্রস্তুত করতে হয়। কিন্তু বিচলিত মনে ঈশ্বরের প্রতি প্রার্থনায় পূর্ণ একাগ্রতা আসে না। এজন্য চাই শান্ত মন। তাই সময়ের প্রয়োজন। আর এ প্রস্তুতির জন্য অশৌচ পালন করা কর্তব্য। অশৌচ পালনে মন ধীরে ধীরে শান্ত হয় এবং মনে প্রশান্তি ফিরে আসে। এছাড়া মৃত ব্যক্তির পরিবার ও জ্ঞাতিবর্গ অশৌচ পালন করে তার আত্মার প্রতি শ্রদ্ধা প্রদর্শন করেন। যার দৃষ্টান্ত উদ্দীপকের প্রণবের কার্যকলাপে দেখা যায়। পরিশেষে বলা যায়, অশৌচ শাস্ত্রীয় একটি উল্লেখযোগ্য বিধান এবং হিন্দুধর্মের একটি গুরুত্বপূর্ণ সংস্কার।"
        }
      ]
    },
    {
      "number": "11",
      "uddipok": "",
      "tag": "RB 23",
      "sub_questions": [
        {
          "label": "ক",
          "question": "নবান্ন কাকে বলে?",
          "explanation": "হেমন্তকালের অগ্রহায়ণ মাসে নতুন ধানের চাল দিয়ে তৈরি ভাত, নানা রকম পিঠা প্রভৃতি দিয়ে যে মাঙ্গলিক উৎসব করা হয় তার নাম নবান্ন।"
        },
        {
          "label": "খ",
          "question": "বাংলা মাসের শেষ দিনকে কী বলে? ব্যাখ্যা করো।",
          "explanation": "বাংলা মাসের শেষ দিনকে বলা হয় সংক্রান্তি। ঋতুভেদে ভিন্ন ভিন্ন মাসের সংক্রান্তি অনুযায়ী ভিন্ন ভিন্ন উৎসব করা হয়। তবে বাঙালি সমাজে পৌষ সংক্রান্তি ও চৈত্র সংক্রান্তি উৎসবই উল্লেখযোগ্য। সংক্রান্তি শব্দটি কোথাও কোথাও 'সাকরাইন' নামে পরিচিত। তবে পৌষপার্বণ বা পৌষ সংক্রান্তিকে মকর সংক্রান্তিও বলা হয়। হিন্দুরা এই দিনে পিতৃপুরুষের উদ্দেশ্যে তর্পণ করে থাকে"
        },
        {
          "label": "গ",
          "question": "চিত্র-১ এর বিষয়টি পাঠ্যপুস্তকের আলোকে ব্যাখ্যা করো।",
          "explanation": "তথ্যসূত্র-১ এ রথযাত্রা ধর্মানুষ্ঠানটি নির্দেশিত হয়েছে। হিন্দুদের ধর্মানুষ্ঠানগুলোর মধ্যে রথযাত্রা অন্যতম। আষাঢ় মাসের শুক্লা দ্বিতীয়া তিথিতে রথযাত্রা শুরু হয়। রথ হলো চাকাওয়ালা একটি যান। যেখানে তিনজন দেবতা- জগন্নাথ, বলরাম ও সুভদ্রা অধিষ্ঠিত থাকেন। ভক্তগণ এই যানটিকে একটি নির্দিষ্ট দেবালয় বা মন্দির থেকে রশি দিয়ে টেনে অন্য একটি নির্দিষ্ট মন্দির বা বারোয়ারি তলায় রেখে আসে। এরপর ঠিক নবম দিনে অর্থাৎ একাদশীর দিন সে স্থান থেকে টেনে পুনরায় পূর্বের নির্দিষ্ট মন্দিরে ফিরিয়ে নিয়ে যাওয়া হয়। এ পর্বটির নাম জগন্নাথদেবের পুনর্যাত্রা বা উল্টোরথ। এই রথযাত্রা উপলক্ষে নয় দিনব্যাপী বিভিন্ন ধর্মীয় অনুষ্ঠান ও মেলা অনুষ্ঠিত হয়। উদ্দীপকের তথ্যসূত্র-১ এ দেখতে পাই, সাগরের মা বর্ষাকালে এক বিশেষ - তিথিতে পুরীতে দেবতা দর্শনে গিয়েছিলেন। তিনি দেখলেন, সেখানে অনেক লোকের সমাগমে এক বিশাল উৎসব পালিত হচ্ছে। এখানে বর্ষাকালের তিথি বলতে আষাঢ় মাসের শুক্লা দ্বিতীয়া তিথিকে এবং পুরী বলতে উড়িষ্যার পুরীতে অবস্থিত জগন্নাথ দেবের মন্দিরকে বোঝানো হয়েছে। তাই বলা যায়, উদ্দীপকে রথযাত্রা ধর্মানুষ্ঠানটির প্রতিই ইঙ্গিত করা হয়েছে।"
        },
        {
          "label": "ঘ",
          "question": "চিত্র-২ এর অনুষ্ঠানটির পারিবারিক ও সামাজিক গুরুত্ব পাঠ্যপুস্তকের আলোকে বিশ্লেষণ করো।",
          "explanation": "মাধুরীদের বাড়ির সামনের মন্দিরে অনুষ্ঠিত অনুষ্ঠান তথা নামযজ্ঞ অনুষ্ঠানটি পারিবারিক ও সামাজিক জীবনে গুরুত্বপূর্ণ ভূমিকা পালন করে। উদ্দীপকে দেখা যায়, মাধুরীদের বাড়ির সামনের মন্দিরে কয়েকদিন ব্যাপী চলে একটি অনুষ্ঠান। অনেক দূর-দূরান্ত থেকে ভক্তগণ এসে যোগ দেয় এ অনুষ্ঠানে। রাম ও কৃষ্ণের নাম বার বার উচ্চারিত হতে থাকে। উদ্দীপকে বর্ণিত এ অনুষ্ঠানটি হলো নামযজ্ঞ। নামযজ্ঞ অনুষ্ঠানের মাধ্যমে ভগবান শ্রীকৃষ্ণ ও রামচন্দ্রের পূজা করা হয়। বিভিন্ন সুরে, ছন্দে, তালে কৃষ্ণনাম এবং রামনাম কীর্তন করা হয়। হিন্দুরা বিশ্বাস করে, শ্রীহরির নাম নিলে তিনি খুশি হন। এতে আমাদের পুণ্য হয়। এজন্য ভক্তরা জাতি-বর্ণ নির্বিশেষে শ্রীকৃষ্ণের নামযজ্ঞানুষ্ঠানে একত্রিত হয়ে বিভিন্ন সুরে, ছন্দে ও তালে কৃষ্ণনাম জপ করে এবং কৃষ্ণনামের কীর্তন করে। এ অনুষ্ঠানে অংশ নেওয়ার জন্য মানুষ দূর-দূরান্ত থেকে আসে। 'কয়েক প্রহর ব্যাপী' চলা এ অনুষ্ঠানে নানা জাতি ও বর্ণের মানুষ সব ভেদাভেদ ভুলে একাত্ম হয়ে যায়। এতে মানুষে-মানুষে সম্প্রীতি ও ভালোবাসা তৈরি হয়। একে অপরের সাথে মনের ভাব বিনিময় করে। একই উদ্দেশ্যে পরিবারের সকলে সমবেত হয় বলে দুঃখ-কষ্টে একসাথে থাকার মানসিকতা গড়ে ওঠে। এভাবে নামযজ্ঞের মাধ্যমে পারিবারিক ও সামাজিক বন্ধন সুদৃঢ় হয়। সর্বোপরি জাতীয় সংহতি গড়ে ওঠে। - তাই বলা যায়, মাধুরীদের বাড়ির সামনের মন্দিরে অনুষ্ঠিত নামযজ্ঞ অনুষ্ঠানটি পারিবারিক ও সামাজিক জীবনে গুরুত্বপূর্ণ ভূমিকা পালন করে।"
        }
      ]
    }
  ]
}