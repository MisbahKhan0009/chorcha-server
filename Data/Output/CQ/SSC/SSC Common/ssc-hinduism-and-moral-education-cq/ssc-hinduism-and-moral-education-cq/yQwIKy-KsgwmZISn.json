{
  "title": "সিলেট সরকারি উচ্চ বিদ্যালয় ২০২৪",
  "subtitle": "হিন্দু ধর্ম ও নৈতিক শিক্ষা (11)",
  "questions": [
    {
      "number": "1",
      "uddipok": "হেমেন্দ্র সবসময় ধর্মীয় অনুশাসন মেনে চলেন। একদিন অফিসে যাওয়ার পথে রাস্তায় লোকের ভিড় দেখে এগিয়ে গেলে দেখতে পান তারই প্রতিবেশী বিজয় বাবু রাস্তায় রক্তাক্ত অবস্থায় পড়ে আছেন। এ অবস্থা দেখে তিনি তৎক্ষণাৎ তাকে হাসপাতালে নিয়ে যান এবং চিকিৎসকের সাহায্যে সুস্থ করে তোলেন। বিজয় বাবু বলেন, আপনি ধার্মিক মানুষ, আপনি প্রমাণ করলেন একমাত্র ধর্মই পারে নৈতিক মূল্যবোধ জাগ্রত করতে।",
      "tag": "SGHS 24",
      "sub_questions": [
        {
          "label": "ক",
          "question": "ব্রহ্মলগ্ন হওয়া বলতে কী বোঝায়?",
          "explanation": "ব্রহ্মের সাথে জীবাত্মার মিশে যাওয়াকে বলে ব্রহ্মলগ্ন।"
        },
        {
          "label": "খ",
          "question": "বেদ কী? ব্যাখ্যা করো।",
          "explanation": "বেদ হিন্দুদের সবচেয়ে প্রাচীন ও প্রধান ধর্মগ্রন্থ। বেদ শব্দের অর্থ জ্ঞান। বিশ্বের প্রাচীন ইতিহাস জানার সবচেয়ে নির্ভরযোগ্য সহায়ক গ্রন্থ হলো বেদ। এটি একটি বিশাল জ্ঞানভাণ্ডার। বেদ পাঠ করলে স্রষ্টা, বিশ্বপ্রকৃতি ও জীবন সম্পর্কে জ্ঞান লাভ করা যায়।"
        },
        {
          "label": "গ",
          "question": "হেমেন্দ্রের আচরণের সাথে ধর্মপথের সম্পর্ক পাঠ্যবইয়ের আলোকে ব্যাখ্যা করো ।",
          "explanation": "হেমেন্দ্রের আচরণের সাথে ধর্মপথের ঘনিষ্ঠ সম্পর্ক রয়েছে। উদ্দীপকের হেমেন্দ্র অফিসে যাওয়ার পথে রাস্তায় লোকের ভিড় দেখে এগিয়ে গেলে দেখতে পান তারই প্রতিবেশী বিজয় বাবু রক্তাক্ত অবস্থায় রাস্তায় পড়ে আছেন। এ অবস্থা দেখে তিনি তৎক্ষণাৎ তাকে হাসপাতালে নিয়ে যান এবং চিকিৎসকের সাহায্যে তাকে সুস্থ করে তোলেন। হেমেন্দ্রের এরূপ কাজের মাধ্যমে ধর্মপথ বা নৈতিক মূল্যবোধের বিষয়টি ফুটে উঠেছে। বস্তুত আমাদের ভালো-মন্দ বিচার করার জন্য যে বোধ বা বিবেচনা শক্তি রয়েছে তাকেই বলে নৈতিক মূল্যবোধ। অন্যকথায়, যে কাজকে ন্যায় ও কল্যাণকর মনে করা হয় তাই ধর্ম এবং যা ভালো কাজ নয় তা করলে অধর্ম হয়। তাই বলা যায়, নৈতিক মূল্যবোধের সাথে ধর্মপথের ঘনিষ্ঠ সম্পর্ক রয়েছে।"
        },
        {
          "label": "ঘ",
          "question": "উদ্দীপকের বিজয় বাবুর কথাটির সপক্ষে তোমার মতামত দাও।",
          "explanation": "উদ্দীপকের বিজয় বাবুর কথাটি সম্পূর্ণরূপে সঠিক। ধর্মপথ হচ্ছে ন্যায়ের পথ, সত্যের পথ, অহিংসা বা কল্যাণের পথ। আর নৈতিক মূল্যবোধের বিচারে যা ভালো পথ তা ধর্মসম্মত এবং যা ভালো কাজ নয় তা করলে অধর্ম হয়। তাই ধর্ম ও নৈতিক মূল্যবোধ একে অপরের ওপর নির্ভরশীল। উদ্দীপকে বর্ণিত, হেমেন্দ্র বিজয় বাবুর বিপদের দিনে তার পাশে দাঁড়িয়ে সাহায্য করেন। এজন্য তিনি বিজয় বাবুকে বলেন, আপনি ধার্মিক মানুষ। আপনি প্রমাণ করলেন, একমাত্র ধর্মই পারে নৈতিক মূল্যবোধ জাগ্রত করতে। কেননা নৈতিক মূল্যবোধ হচ্ছে বিচারের মানদণ্ড আর ধর্ম হচ্ছে সেই বিচারের সিদ্ধান্ত বা ফল। অন্যের জিনিস অপহরণ করা বা আত্মসাৎ করা নৈতিক মূল্যবোধের মানদণ্ডে অন্যায় এবং তা শাস্তিযোগ্য অপরাধ। আবার ধর্মের দৃষ্টিকোণ থেকে চুরি বা অপহরণ করা অধর্ম। অধর্ম করলে পাপ হয়। এ থেকে বোঝা যায়, নৈতিক মূল্যবোধ আর ধর্মপথ মূলত একই। অতএব বলা যায়, নৈতিক মূল্যবোধ ধর্মপথের নির্দেশ দেয়। যিনি এ নির্দেশ মেনে ধর্মপথে চলেন তিনি ধার্মিক বলে বিবেচিত হন। যিনি তা করেন না তিনি অধার্মিক বলে গণ্য হন। এ থেকে প্রমাণিত হয় যে, একমাত্র ধর্মই পারে নৈতিক মূল্যবোধ জাগ্রত করতে।"
        }
      ]
    },
    {
      "number": "2",
      "uddipok": "মিতা ও রিতা দুই বোন। মিতা সব সময় ঈশ্বরের কাছে প্রার্থনা করে, সে যেন অনেক সম্পদের অধিকারী হতে পারে। গাড়ি, বাড়িসহ সবাইকে নিয়ে সুখে দিনপাতিপাত করতে পারে। অপরদিকে, তারই বোন রিতা কাজ করলেও ধন-সম্পদের প্রতি তার কোনো লোভ নেই। সে শুধু ঈশ্বরকে পেতে চায়।",
      "tag": "SGHS 24",
      "sub_questions": [
        {
          "label": "ক",
          "question": "'কৃষ্ণস্তু ভগবান স্বয়ম্'- এর অর্থ কী?",
          "explanation": "'কৃষ্ণস্তু ভগবান স্বয়ম্' অর্থ শ্রীকৃষ্ণ স্বয়ং ভগবান।"
        },
        {
          "label": "খ",
          "question": "ঈশ্বরের পৃথিবীতে অবতরণের কারণ ব্যাখ্যা করো।",
          "explanation": "জগতের অন্যায়-অত্যাচার ও অনাচার দূর করে শান্তি প্রতিষ্ঠার জন্য ঈশ্বর অবতার রূপে অপ্রাকৃত নিত্যধাম থেকে পৃথিবীতে নেমে আসেন। অবতার এর অর্থ হচ্ছে উপর থেকে নিচে নামা বা অবতরণ করা। পৃথিবীতে অন্যায়-অত্যাচার ও অনাচার যখন বেড়ে যায় তখন ঈশ্বর স্বয়ং বা তাঁর কোনো শক্তি বিভিন্ন রূপধারণ করে অপ্রাকৃত নিত্যধাম থেকে নেমে এলে তাঁকে অবতার বলে। অবতারের উদ্দেশ্য দুষ্কৃতকারীদের বিনাশ সাধন করা, সাধু-সজ্জনদের দুঃখ-কষ্ট থেকে মুক্ত করা এবং ধর্ম সংস্থাপন করা।"
        },
        {
          "label": "গ",
          "question": "রিতা কোন প্রকারের কর্ম করে? ব্যাখ্যা করো।",
          "explanation": "নিম্নের অনুরুপঃ অজয় বাবুর কর্মে নিষ্কাম কর্ম প্রতিফলিত হয়েছে। আমরা জীবন ধারণের জন্য প্রতিনিয়ত যে-কাজগুলো করি তাকেই কর্ম বলে। কর্ম দুই প্রকার। যথা- সকাম কর্ম ও নিষ্কাম কর্ম। যখন বিশেষ কোনো ফলের আশায় কর্ম করা হয় তখন তাকে সকাম কর্ম বলে। অর্থাৎ কামনা বাসনা যুক্ত কর্ম। সকাম কর্মে বন্ধন হয়। তাই সকাম কর্মের দ্বারা মোক্ষলাভ সম্ভব নয়। অপরদিকে, কর্তা যখন কর্মের ফল আশা না করে কর্ম করেন তখন তাকে নিষ্কাম কর্ম বলে। ফলাকাঙ্ক্ষা বর্জিত এই কর্মই কর্মযোগ। একমাত্র নিষ্কাম কর্মের মাধ্যমেই মোক্ষলাভ সম্ভব। তাই মোক্ষলাভের জন্য নিষ্কাম কর্মের প্রয়োজন হয়। উদ্দীপকে অজয় বাবু পরিবারের প্রতি তাঁর দায়িত্ব নিষ্ঠার সাথে পালন করেন। সমাজে পাঠশালা ও হাসপাতাল নির্মাণে সহায়তা করেন। তার এ সকল কর্মকাণ্ডে তিনি কোনো রকম প্রাপ্তির আশা করেন না। তাই তার কর্মটি হবে নিষ্কাম কর্ম। কেননা নিষ্কাম কর্মের ফল কর্মকর্তাকে স্পর্শ করে না। আর এই নিষ্কাম কর্মের দ্বারাই মোক্ষলাভ সম্ভব। তাই বলা যায়, উদ্দীপকের অজয় বাবুর কর্মগুলো হলো নিষ্কাম কর্মের দৃষ্টান্ত।"
        },
        {
          "label": "ঘ",
          "question": "মিতা ও রিতা উভয়ের পক্ষে কি মোক্ষলাভ সম্ভব? উত্তরের সপক্ষে যুক্তি প্রদর্শন করো।",
          "explanation": "নিম্নের অনুরুপঃ উদ্দীপকের লাবণ্যের পক্ষে মোক্ষলাভ সম্ভব না হলেও নীলার পক্ষে সম্ভব। আমরা প্রতিনিয়ত যে কাজ করি তার সকলই কর্ম। যখন বিশেষ কোনো ফলের আশায় কর্ম করা হয় তখন তাকে বলে সকাম কর্ম। অর্থাৎ কামনা- বাসনা যুক্ত কর্ম। এই কর্মে কর্মকর্তার ফলাকাঙ্ক্ষা থাকে। কিন্তু নিষ্কাম কর্মে কর্তা কর্ম করেন কোনো রকম ফলের আশা না নিয়ে। তিনি মনে করেন কর্মের কর্তা আমি নই, কর্মফলও আমার নয়। নিষ্কাম কর্মের ফল কর্মকর্তাকে স্পর্শ করে না। এই নিষ্কাম কর্মে মোক্ষলাভ হয়। উদ্দীপকের লাবণ্য বড়লোক হওয়ার আশায় কর্ম করে। সে কর্ম করে ফলের আশা করে। তাই তার কর্ম সকামকর্ম। সকাম কর্মে মোক্ষলাভ সম্ভব নয়। অপরদিকে নীলা সবরকম ফলের আশা ত্যাগ করে কর্ম করে। তার এ কর্মকে নিষ্কাম কর্ম বলে। নিষ্কাম কর্মে ফল ঈশ্বরের উদ্দেশ্যে সমর্পণ করা হয়। তাই নিষ্কাম কর্মের মাধ্যমে নীলা মোক্ষলাভ করতে পারবে। পরিশেষে বলা যায়, লাবণ্যের সকাম কর্মের দ্বারা মোক্ষলাভ সম্ভব নয়। অপরদিকে নীলার নিষ্কাম কর্মের দ্বারা মোক্ষলাভ সম্ভব।"
        }
      ]
    },
    {
      "number": "3",
      "uddipok": "প্রণয় বাবু তার বাড়িতে বিভিন্ন দেব-দেবীর পূজা অর্চনা করেন। এর মাধ্যমে তিনি তার মনের আকাঙ্ক্ষা পূরণের জন্য আপ্রাণ চেষ্টা করেন। কিন্তু তার প্রতিবেশী সুবল বাবু কোনো পূজা অর্চনা করেন না। তিনি মন্দিরে দেব-দেবীর দর্শনেও যান না। তিনি প্রত্যহ উষাকালে ও সন্ধ্যায় নীরবে বসে একমনে নিষ্কামভাবে সৃষ্টিকর্তাকে স্মরণ করেন।",
      "tag": "DB, BB 19,RB, DIN.B, CB, CTG.B, SB, JB 19,SGHS 24",
      "sub_questions": [
        {
          "label": "ক",
          "question": "ব্রহ্ম শব্দের অর্থ কী?",
          "explanation": "ব্রহ্ম শব্দের অর্থ 'সর্ববৃহৎ'।"
        },
        {
          "label": "খ",
          "question": "পরমাত্মা বলতে কী বোঝায়?",
          "explanation": "পরমাত্মা হলেন ঈশ্বর। পরমাত্মাকে ধরা বা ছোঁয়া যায় না। কিন্তু তিনি জীবের মধ্যেই আত্মারূপে অবস্থান করেন। এ কারণেই মৃত্যুর মধ্য দিয়ে জীবদেহের বিনাশ ঘটে, কিন্তু আত্মা পরমাত্মার অংশ হওয়ায় তাঁর বিনাশ নেই।"
        },
        {
          "label": "গ",
          "question": "প্রণয় বাবু ঈশ্বরের কোন রূপের উপাসনা করেন? পাঠ্যের আলোকে ব্যাখ্যা করো।",
          "explanation": "নিম্নের অনুরুপঃ অঞ্জনা দেবীর ঈশ্বর আরাধনার পদ্ধতিকে সাকার উপাসনা বলা হয়। আমাদের মঙ্গলের জন্য আমরা ঈশ্বরের কাছে প্রার্থনা জানাই। তাঁর গুণগান করি। বিশেষ পদ্ধতিতে ঈশ্বরের গুণগান করার রীতিকে বলা হয় উপাসনা। উপাসনা সাধারণত দুই ধরনের হয়ে থাকে। যথা- সাকার উপাসনা ও নিরাকার উপাসনা। সাকার উপাসনা বিভিন্ন দেব-দেবীর প্রতিমাকে উদ্দেশ্য করে করা হয়। সাকার উপাসনা সগুণ উপাসনা বা ভক্তিযোগ নামে পরিচিত। সগুণরূপে ঈশ্বর সাকাররূপে অবস্থান করেন। এ সময় তিনি প্রতিকৃতে প্রকাশিত। পূজা করাকে সগুণ উপাসনা হিসেবে বিবেচনা করা হয়। উদ্দীপকে বলা হয়েছে, অঞ্জনা দেবী প্রতিদিন সকালে স্নান করে শুদ্ধ বস্ত্র পরিধান করে পূজা অর্চনা করেন। পূজা শেষে গীতা ও অন্যান্য ধর্মগ্রন্থ পাঠ করেন। এ থেকে বোঝা যায়, তিনি ঈশ্বরের সাকার উপাসনা করেন। কারণ সাকার উপাসনার জন্য শরীরকে পবিত্র করে পরিশুদ্ধ বস্ত্র পরিধান করতে হয়।"
        },
        {
          "label": "ঘ",
          "question": "সুবল বাবুর অনুসরণকৃত পদ্ধতির মাধ্যমে কি মোক্ষপ্রাপ্তি সম্ভব? উত্তরের সপক্ষে যুক্তি প্রদর্শন করো।",
          "explanation": "ছক-২ এ প্রদর্শিত মাধ্যমটি হলো নিরাকার উপাসনা। এই নিরাকার উপাসনার দ্বারা মোক্ষলাভ সম্ভব। 'নিরাকার' শব্দের অর্থ যার কোনো আকার নেই। মূলত এ ধরনের উপাসনা ধ্যান সাধনার মাধ্যমে করা হয়। এ উপাসনা ঈশ্বরের কোনো প্রতিকৃতিকে উদ্দেশ্য করে করা হয় না। জ্ঞানযোগ নিরাকার উপাসনার একটি অংশ। নিরাকাররূপ ঈশ্বর অদৃশ্য অবস্থায় থাকেন। তাঁকে উপলব্ধি করে উপাসনা করা হয়। যেমনটি ছক-২ এ প্রদর্শিত মাধ্যম-২ এ দেখানো হয়েছে, অবয়বহীন জ্ঞানযোগ হৃদয়ে অনুভব। অর্থাৎ বিমূর্ত দেবতাকে হৃদয়ে অনুভব করে জ্ঞানযোগ তথা ধ্যানের মাধ্যমে ঈশ্বরকে পাওয়া। যা নিরাকার উপাসনাকে নির্দেশ করে। উপাসনার প্রধান উদ্দেশ্য হলো ঈশ্বরের সান্নিধ্য এবং মোক্ষলাভ। হিন্দুধর্মাবলম্বীরা কেউ নিরাকার, কেউবা সাকার উপাসনার মাধ্যমে ঈশ্বরকে পূজা করেন। এ সম্পর্কে ভগবান শ্রীকৃষ্ণ শ্রীমদ্ভগবদ্গীতায় উল্লেখ করেছেন, 'যারা যেভাবে আমাকে ভজনা করে' তাদের আমি সেভাবেই কৃপা করে থাকি।' এ থেকে বোঝা যায়, সাকার এবং নিরাকার উভয় প্রকার উপাসনার মাধ্যমেই ঈশ্বরের সান্নিধ্য এবং কৃপা লাভ করা সম্ভব। আর ঈশ্বরের সান্নিধ্য লাভ করাই হলো পরম তৃপ্তি এবং মোক্ষলাভের একমাত্র পথ। উপরের আলোচনার পরিপ্রেক্ষিতে বলা যায়, শুধু ঈশ্বরের সাকার উপাসনা নয় বরং নিরাকার উপাসনার মাধ্যমেও মোক্ষলাভ করা সম্ভব।"
        }
      ]
    },
    {
      "number": "4",
      "uddipok": "নারায়ণ বাবু প্রতিদিন বিকেলে এক ঘণ্টা করে হাঁটেন। তার ছেলে-মেয়ে যেন প্রতিদিন বিকেলে খেলাধুলা করতে পারে সে ব্যাপারে খুব সচেতন থাকেন। এজন্য তিনি খেলার যাবতীয় উপকরণ কিনে দেন। অন্যদিকে, তার স্ত্রী সুমি দেবী সংসারের কাজের পাশাপাশি বাড়ির চারপাশ সবসময় পরিষ্কার রাখেন। বাড়ির চারপাশে এবং উঠানের চারদিকে নানা রকমের ফুল গাছের চারা রোপণ করেন। বাড়িটি দেখলে মনে হয় একটি স্বর্গপুরী।",
      "tag": "SGHS 24",
      "sub_questions": [
        {
          "label": "ক",
          "question": "পূর্ণাবতার কাকে বলে?",
          "explanation": "যে অবতারে ভগবানের সমস্ত শক্তি ও গুণ বিদ্যমান তাকে পূর্ণাবতার বলে।"
        },
        {
          "label": "খ",
          "question": "‘যত মত তত পথ'- এ উক্তিটি ব্যাখ্যা করো।",
          "explanation": "'যত মত, তত পথ'- কথাটির অর্থ হলো, ঈশ্বর লাভের পথ ভিন্ন হলেও সবার উদ্দেশ্য এক।\" শ্রীরামকৃষ্ণ বিভিন্ন ধর্ম মতে সাধনা করেছিলেন। তিনি সকল পথেই সিদ্ধি লাভ করেন। এভাবে ধর্ম সাধনায় তিনি উপলব্ধি করেন যে, যদি মনে ভক্তি থাকে, সকল পথেই ঈশ্বরকে পাওয়া যায়। পথ ভিন্ন হলেও সকলের লক্ষ্য এক ঈশ্বরকে লাভ করা। তাই তিনি বলেন, 'যত মত, তত পথ'। অর্থাৎ যতগুলো মত আছে তা সবই সত্য। সব পথেই ঈশ্বরকে পাওয়া যায়।"
        },
        {
          "label": "গ",
          "question": "নারায়ণ বাবুর মধ্যে শ্রীমার কোন গুণটি লক্ষ করা যায়? বর্ণনা করো।",
          "explanation": "লউদ্দীপকের নারায়ণ বাবুর মধ্যে শ্রীমার স্বাস্থ্য সচেতনতা গুণটি লক্ষ করা যায়। শ্রীমা ১৮৭৮ খ্রিষ্টাব্দের ২১ ফেব্রুয়ারি ফ্রান্সের প্যারিস শহরে জন্মগ্রহণ করেন। তার প্রকৃত নাম মীরা। ভারতের পন্ডিচেরীতে অরবিন্দ আশ্রমে এসে তাঁর নাম হয় শ্রীমা। তিনি নিয়মিত যোগসাধনা করতেন। তিনি বুঝতে পেরেছিলেন, আধ্যাত্মিক সাধনা করতে হলে শরীরকে সুস্থ রাখতে হয়। এ জন্য যোগব্যায়াম প্রয়োজন। তাই আশ্রমে তিনি একটি ব্যায়ামাগার গড়ে তোলেন। উদ্দীপকে দেখা যায়, নারায়ণ বাবু প্রতিদিন বিকেলে এক ঘণ্টা করে হাঁটেন। তার ছেলে-মেয়ে যেন প্রতিদিন বিকেলে খেলাধুলা করতে পারে ।"
        },
        {
          "label": "ঘ",
          "question": "সুমি দেবীর কাজটি শ্রীমার কাজের আলোকে মূল্যায়ন করো।",
          "explanation": "সুমি দেবীর কাজটির মধ্যে শ্রীমার সৌন্দর্যবোধের প্রকাশ ঘটেছে। শ্রীমা-শুধু একজন জ্ঞানতপস্বিনী বা রুক্ষ যোগিনীই ছিলেন না, তাঁর মধ্যে প্রচণ্ড সৌন্দর্যবোধও ছিল। এক নিবিড় সৌন্দর্যবোধের দ্বারা তিনি বহিঃপ্রকৃতি ও অন্তঃপ্রকৃতির মধ্যে চমৎকার সামঞ্জস্য সাধন করে চলতেন। তিনি চাইতেন মানুষের অন্তঃপ্রকৃতিও বাইরের প্রকৃতির মতো সুন্দর হয়ে উঠুক। এ চিন্তা থেকে তিনি নিজের আশ্রমটিকে প্রাকৃতিক সৌন্দর্যের এক লীলাভূমিরূপে গড়ে তুলেছিলেন। উদ্দীপকের সুমি দেবীর ক্ষেত্রেও দেখা যায়, তিনি সংসারের কাজের পাশাপাশি বাড়ির চারপাশ সবসময় পরিষ্কার রাখেন। বাড়ির চারপাশে এবং উঠানের চারদিকে নানা রকমের ফুল গাছের চারা রোপণ করেন। বাড়িটি দেখলে মনে হয় একটি স্বর্গপুরী। সুমি দেবীর এ কাজের মাধ্যমে শ্রীমার সৌন্দর্যবোধের প্রকাশ ঘটেছে। তিনি বিভিন্ন ফুলের গাছ লাগিয়ে এবং চারপাশ পরিষ্কার রাখার মাধ্যমে বাড়ির বাইরের ও ভিতরের পরিবেশ সুন্দর রাখতে চেয়েছেন। শ্রীমাও চাইতেন মানুষের বাহ্যিক প্রকৃতি যেমন সুন্দর, তেমনি তার অন্তরও সুন্দর হোক। উপরের আলোচনার আলোকে বলা যায়, সুমি দেবীর কাজের সাথে শ্রীমার সৌন্দর্যবোধের যথেষ্ট মিল রয়েছে।"
        }
      ]
    },
    {
      "number": "5",
      "uddipok": "",
      "tag": "SGHS 24",
      "sub_questions": [
        {
          "label": "ক",
          "question": "অভিবাদন কী?",
          "explanation": "প্রণাম করি বাক্য বলে আনত বা নিচু হওয়াকে বলে অভিবাদন।"
        },
        {
          "label": "খ",
          "question": "\"আত্মমোক্ষায় জগদ্ধিতায় চ\"- উক্তিটি বুঝিয়ে লেখো।",
          "explanation": "নিম্নের অনুরুপঃ 'আত্মমোক্ষায় জগদ্ধিতায় চ'- কথাটির অর্থ হচ্ছে, আমরা ধর্ম পালন করি মোক্ষলাভ এবং জগতের কল্যাণের জন্য। মানব জীবনের পরম প্রাপ্তি হচ্ছে মোক্ষলাভ। কিন্তু শুধু নিজের কল্যাণ সাধন করলেই চলবে না। জীব ও জগতের কল্যাণ সাধনও করতে হবে। কারণ জীবের মধ্যে আত্মারূপে ঈশ্বর বাস করেন। তাই নিজের মোক্ষলাভ ও জগতের কল্যাণের জন্য আমরা ধর্ম পালন করি।"
        },
        {
          "label": "গ",
          "question": "ধর্মাধর্ম নির্ণয়ে ৪ নং ধর্মপথটির কার্যকারিতা বর্ণনা করো।",
          "explanation": "ধর্মাধর্ম নির্ণয়ে ৪নং ধর্মপথটি অর্থাৎ বিবেকের বাণী অনেক কার্যকর। মানুষের মধ্যে পাপ-পুণ্যের জ্ঞান আসে ধর্ম-অধর্ম নির্ণয়ের মাধ্যমে। এই ধর্ম-অধর্ম নির্ণয়ে পবিত্র বেদ, স্মৃতিশাস্ত্র, সদাচার এবং বিবেকের বাণী- এই চারটিকে হিন্দুধর্মের বিশেষ লক্ষণ বলা হয়। কোনটা ধর্ম আর কোনটা অধর্ম তা নির্ণয় করার জন্য এই চারটি লক্ষণ ব্যবহার করা হয়। এর মধ্যে বেদ, স্মৃতিশাস্ত্র এবং সদাচারের মাধ্যমে কোনো সমস্যার সমাধান করা না গেলে বিবেকের দ্বারস্থ হতে হয়। ধর্মাধর্ম নির্ণয়ে কোনো দৃষ্টান্ত পাওয়া না গেলে এবং কোনো অবস্থানে আসা না গেলে বিবেকের দ্বারস্থ হতে হয়। যে কাজ নিজেকে প্রশ্ন করে সঠিক বা বেঠিক নির্ণয় করা যায় তাই বিবেক। এক্ষেত্রে নৈতিক মূল্যবোধের বিচারে যা ভালো কাজ তা ধর্মসম্মত এবং যা ভালো কাজ নয় তা অধর্ম। যেমন এক সন্ন্যাসির গৃহে এক লোক এসে আশ্রয় নেয়। ডাকাতরা তাকে খুঁজতে খুঁজতে সেই সন্ন্যাসীর বাসায় এসে উপস্থিত হয়। এক্ষেত্রে সন্ন্যাসির ধর্ম সত্য কথা বলা হলেও বিবেকের মতে তা অন্যায়। কারণ সত্য কথা বললে আশ্রিত লোকটিকে ডাকাতরা ধরে নিয়ে গিয়ে ক্ষতি করবে। আর মিথ্যা কথা বললে লোকটি প্রাণভিক্ষা পাবে। এক্ষেত্রে মিথ্যা বলাটাই ধর্ম। কারণ কারো জীবন বাঁচানোর জন্য মিথ্যা বলা পাপ নয়। এক্ষেত্রে ব্যক্তি বা সমাজের ক্ষতিকর কাজ ধর্মসম্মত নয়। বিবেক তা বাধা দিবেই। তাই ধর্মাধর্ম নির্ণয়ে ৪নং ধর্মপথ তথা বিবেকের বাণীর কার্যকারিতা অনেক বেশি।"
        },
        {
          "label": "ঘ",
          "question": "সমাজে চলার পথে ২ ও ৩নং ধর্মপথের গুরুত্ব বিশ্লেষণ করো।",
          "explanation": "সমাজে চলার পথে ২নং অর্থাৎ, স্মৃতি ও ৩নং অর্থাৎ, সদাচার ধর্মপথের গুরুত্ব অনেক। ধর্মপথ হচ্ছে সেই পথ যে পথে চললে নিজের মোক্ষলাভ এবং জীব ও জগতের কল্যাণ সাধন হয়। অন্যভাবে বলা যায়, ধর্মের লক্ষণগুলো অনুসরণ করে জীবনযাপনের যে পথ তাকে বলা হয় ধর্মপথ। ধর্মপথের চারটি লক্ষণ হচ্ছে বেদ, স্মৃতি, সদাচার এবং বিবেকের বাণী। যার কথা উদ্দীপকের চিত্রে পাওয়া যায়। নিচে স্মৃতি ও সদাচার নিয়ে আলোচনা করা হলো। ধর্মাধর্ম নির্ণয়ে বেদের পরেই যাকে স্থান দেয়া হয়েছে তা হলো স্মৃতিশাস্ত্র বা স্মৃতি। বেদের পরে কর্তব্য বা অকর্তব্য, ধর্ম বা অধর্ম নির্ণয়ের জন্য রচিত গ্রন্থাবলিকে বলা হয় স্মৃতিশাস্ত্র। মনুসংহিতা, পরাশর সংহিতা, যাজ্ঞবল্ক্য সংহিতা প্রভৃতি স্মৃতিশাস্ত্রের উল্লেখযোগ্য গ্রন্থ। বেদের পরে ধর্মাধর্ম নির্ণয়ে স্মৃতিশাস্ত্রগুলো হলো দ্বিতীয় প্রমাণ। আবার, কোনো বিষয়ে বেদ - ও স্মৃতিশাস্ত্র থেকে বাস্তবসম্মত উপদেশ না পাওয়া গেলে মহাপুরুষদের - আচরণকে দৃষ্টান্ত হিসেবে গ্রহণ করতে হবে এবং সেই পথেই চলতে হবে, যাকে বলে সদাচার। সদাচার হলো আবহমানকাল ধরে অনুসৃত ও মহাপুরুষদের দ্বারা অনুশীলিত আচরণ। মূলত শাস্ত্র অধ্যয়ন করলে ধর্মাধর্ম নির্ণয় করা সহজ হয়। অনেক পরিস্থিতি এমন থাকে যা বেদ বা স্মৃতিশাস্ত্র থেকে সমাধান করা সম্ভব হয় না। সে সকল ক্ষেত্রে ধর্ম-অধর্ম নির্ণয়ের বিষয় সদাচার তথা মহাপুরুষদের আচার-আচরণ ও পথ অনুসরণ করার মাধ্যমে সমাধান করা হয়। জীবনে চলার জন্য সত্য-অসত্য, ধর্ম-অধর্ম নির্ণয় করা অত্যন্ত জরুরি সে ক্ষেত্রে স্মৃতিশাস্ত্র ও সদাচার অত্যন্ত গুরুত্বপূর্ণ ভূমিকা পালন করে।"
        }
      ]
    },
    {
      "number": "6",
      "uddipok": "পূজোর সময় নিপাদের বাড়িতে একটি নাটক মঞ্চস্থ হয়। নাটকে দেখানো হয় যে, এক মহামানবের উপস্থিতিতে দুষ্টের দমন হয়। নাটকে আরও তুলে ধরা হয় যে, ধর্মের জয় অবশ্যম্ভাবী।",
      "tag": "SGHS 24",
      "sub_questions": [
        {
          "label": "ক",
          "question": "ভগবান বিষ্ণু নৃসিংহরূপে কাকে' বধ করেন?",
          "explanation": "ভগবান বিষ্ণু নৃসিংহরূপে অবতীর্ণ হয়ে অত্যাচারী দৈত্যরাজ হিরণ্যকশিপুকে বধ করেন।"
        },
        {
          "label": "খ",
          "question": "সমাধি বলতে কী বোঝায়?",
          "explanation": "সমাধি অর্থ সম্পূর্ণরূপে ঈশ্বরে চিত্ত সমর্পণ। অষ্টাঙ্গযোগের সর্বশেষ অঙ্গ হচ্ছে সমাধি। সমাধির মাধ্যমে পরমাত্মার সাথে জীবাত্মার মিলন ঘটে, সাধকের সাধনা শেষ হয়। অর্থাৎ ধ্যানের সর্বোচ্চ শিখরে উঠে সাধক সমাধি লাভ করেন। তখন মনশূন্য, বুদ্ধিশূন্য, অহংশূন্য হয়ে সাধকের সাথে পরমাত্মার মিলন ঘটে।"
        },
        {
          "label": "গ",
          "question": "উদ্দীপকে মহামানবের 'আবির্ভাবে কীসের পরিচয় পাওয়া যায়? ব্যাখ্যা করো।",
          "explanation": "উদ্দীপকে মহামানবের আবির্ভাবে অবতারের পরিচয় পাওয়া যায়। ভগবান মাঝে মাঝে বিভিন্নরূপে পৃথিবীতে নেমে আসে তাঁর ভক্তদের রক্ষা করার জন্য। তখন তাঁকে অবতার বলা হয়। উদ্দীপকে বর্ণিত নাটকে দেখানো হয় যে, এক মহামানবের উপস্থিতিতে দুষ্টের দমন হয়। এখানে মহামানবের ভূমিকা অবতার বিষয়টিকে নির্দেশ করেছে মাঝে মাঝে মনুষ্য সমাজে ধর্মের প্রতি অবজ্ঞা ও অবহেলা দেখা দেয়। ধার্মিকদের জীবনে নেমে আসে নিপীড়ন-নির্যাতন। দুষ্কৃতকারীদের অত্যাচার-অনাচারে কলুষিত হয় সমাজজীবন। এই অবস্থায় অনন্য শক্তিধর ঈশ্বর জীবের ন্যায় দেহধারণ করে আবির্ভূত হন ধর্মকে এবং ধার্মিককে রক্ষা করতে। অবতারের উদ্দেশ্য দুষ্কৃতকারীদের বিনাশ সাধন করে ধার্মিককে দুঃখ-কষ্ট থেকে মুক্ত করা এবং ধর্ম সংস্থাপন করা।"
        },
        {
          "label": "ঘ",
          "question": "'ধর্মের জয় অবশ্যম্ভাবী'- বিশ্লেষণ করো।",
          "explanation": "'ধর্মের জয় অবশ্যম্ভাবী'- উক্তিটি যথার্থ। ধর্মের দশটি বাহ্য লক্ষণ (ধৃতি, ক্ষমা, দম, ধী, বিদ্যা, অক্রোধ প্রভৃতি) যার মধ্যে প্রকাশ পায় তিনিই ধার্মিক। ধার্মিক ব্যক্তি কখনো ধৈর্য হারান না। তিনি সদা সন্তুষ্ট থাকেন। তিনি তাঁর কর্মকে ঈশ্বরের কর্ম বলে বিবেচনা করেন এবং সকল কর্মের ফল ঈশ্বরে সমর্পণ করেন। ধার্মিক ব্যক্তি ত্যাগ করে আনন্দ পান। সেবা করে তৃপ্ত হন। ধর্মগ্রন্থে আছে, ধার্মিক ইহলোকে শান্তি পান এবং পরলোকে তার স্বর্গলাভ হয়। ধার্মিকতার চরম অবস্থায় ধার্মিক ব্রহ্মলাভ করেন, তাঁর জীবাত্মা পরমাত্মায় লীন হয়ে যায় এবং মোক্ষ রা চিরমুক্তি লাভ করেন। মনুসংহিতায় বলা হয়েছে, ধর্ম রক্ষিত হয়ে ধর্মই ধার্মিককে রক্ষা করেন। তাই ধর্মের জয় সর্বত্রই। ধর্মের জয় উপাখ্যানে দেখা যায়, দৈত্যরাজ হিরণ্যকশিপুর পুত্র প্রহ্লাদ একজন হরিভক্ত। হরিনাম জপ ছাড়া সে কিছুই বোঝে না। কিন্তু হিরণ্যকশিপু ছিল হরিবিদ্বেষী। তাই নিজ পুত্রকে হরিপ্রেমে আকুল দেখে সে অত্যন্ত ক্ষিপ্ত হলো। পুত্রের মন থেকে হরিনাম দূর করার জন্য বিভিন্ন শাস্তিমূলক ব্যবস্থা অবলম্বন করা হলো। কিন্তু প্রহ্লাদের হৃদয় হরিনামে পবিত্র হওয়ার কারণে হিরণ্যকশিপুর কোনো নির্যাতনমূলক ব্যবস্থাই কার্যকর হয়নি। অবশেষে ভগবান শ্রীহরিই নৃসিংহ মূর্তিতে ধার্মিক প্রহ্লাদকে রক্ষা করেছিল।\" তাই যথার্থভাবে বলা যায়, 'ধর্মের জয় অবশ্যম্ভাবী'- উক্তিটি যথার্থ ।"
        }
      ]
    },
    {
      "number": "7",
      "uddipok": "শারীরিক সুস্থতার পাশাপাশি মনকে সুস্থ রাখতে হলে অষ্টাঙ্গযোগের অনুশীলন অবশ্যই করা উচিত বলে অজিত বাবু মনে করেন। তিনি নিয়মিত একটি আসন অনুশীলন করেন। আসনটি অনুশীলনের সময় তাকে বৃক্ষের মত দেখায়। উক্ত আসন অনুশীলন করে তিনি শরীর ও মনে এর প্রভাব উপলব্ধি করেন।",
      "tag": "SGHS 24",
      "sub_questions": [
        {
          "label": "ক",
          "question": "'ধ্যান' শব্দের অর্থ কী?",
          "explanation": "'ধ্যান' শব্দের অর্থ নিরবচ্ছিন্ন গভীর চিন্তা।"
        },
        {
          "label": "খ",
          "question": "সমাধি বলতে কী বোঝায়? ব্যাখ্যা করো।",
          "explanation": "নিম্নের অনুরুপঃ সমাধি অর্থ সম্পূর্ণরূপে ঈশ্বরে চিত্ত সমর্পণ। অষ্টাঙ্গযোগের সর্বশেষ অঙ্গ হচ্ছে সমাধি। সমাধির মাধ্যমে পরমাত্মার সাথে জীবাত্মার মিলন ঘটে, সাধকের সাধনা শেষ হয়। অর্থাৎ ধ্যানের সর্বোচ্চ শিখরে উঠে সাধক সমাধি লাভ করেন। তখন মনশূন্য, বুদ্ধিশূন্য, অহংশূন্য হয়ে সাধকের সাথে পরমাত্মার মিলন ঘটে।"
        },
        {
          "label": "গ",
          "question": "অজিত বাবু যে আসনটি অনুশীলন করেন তার পদ্ধতি ব্যাখ্যা করো।",
          "explanation": "নিম্নের অনুরুপঃ চিত্র-১ এর আসনটি হলো বৃক্ষাসন। বৃক্ষাসনের অনুশীলনের সময় প্রথমে দুই পা জোড়া করে সোজা হয়ে দাঁড়াতে হবে। এ সময় ডান পা হাঁটুতে ভেঙে গোড়ালি বাম উরুমূলে রাখতে হবে, পায়ের পাতা উরুর সঙ্গে লেগে থাকবে। পায়ের আঙ্গুলগুলো থাকবে নিচের দিকে ফেরানো। এরপর কেবল বাঁ-পায়ের ওপর ভর দিয়ে দাঁড়িয়ে থাকতে হবে। নমস্কারের ভঙ্গিতে হাতের তালু দুটি জোড়া করে বুকের কাছে আনতে হবে। তারপর তালু দুটি জোড়া রেখে হাত দুটি সোজা মাথার ওপর নিতে হবে। শ্বাস-প্রশ্বাস স্বাভাবিক রেখে এভাবে ১০ সেকেন্ড নিশ্চল হয়ে থাকতে হবে। পরে হাত নামিয়ে হাতের তালু দুটি ছেড়ে দিয়ে ডান পা সোজা করে আবার আগের মত দুপায়ে সোজা হয়ে দাঁড়াতে হবে। ডান পায়ে দাঁড়িয়ে বাম পা হাঁটুতে ভেঙে গোড়ালি ডান উরুমূলে রাখতে হবে। শ্বাস- প্রশ্বাস স্বাভাবিক রেখে একইভাবে ১০ সেকেন্ড নিশ্চল হয়ে থাকতে হবে। আবার আগের মতো দুই পায়ে সোজা হয়ে দাঁড়াতে হবে। শেষে শবাসনে ১০ সেকেন্ড বিশ্রাম নিতে হবে। এভাবে তিনবার আসনটি অনুশীলন করতে হবে। এভাবে বৃক্ষাসন অনুশীলন সম্পন্ন করতে হবে।"
        },
        {
          "label": "ঘ",
          "question": "অজিত বাবুর শরীর ও মনে উক্ত আসন অনুশীলনের প্রভাব বিশ্লেষণ করো।",
          "explanation": "চিত্র: ২-এর অনুশীলনকৃত আসন অর্থাৎ বৃক্ষাসন অনুশীলনের মাধ্যমে ব্যক্তির শরীর ও মনে ইতিবাচক প্রভাব পড়ে। বৃক্ষাসন অনুশীলনকালে আসনকারীর দেহ বৃক্ষের 'মতো দেখায় বলে একে বৃক্ষাসন বলা হয়। যার দৃষ্টান্ত চিত্র: ২-এ লক্ষ করা যায়। এ আসন অনুশীলনের অনেক গুরুত্বপূর্ণ প্রভাব রয়েছে। নিয়মিত বৃক্ষাসন অনুশীলন করার ফলে শরীরের ভারসাম্য বজায় রাখার ক্ষমতা বাড়ে। পায়ের পেশির দৃঢ়তা ও স্থিতিস্থাপকতা বৃদ্ধি পায়। এর ফলে পায়ে জোর পাওয়া যায়, চলাফেরা করার ক্ষমতা বাড়ে। উরুর সংযোগস্থলের স্থিতিস্থাপকতা বজায় রাখতে সাহায্য করে। কোমর ও মেরুদণ্ডের শক্তি বৃদ্ধি পায়। বৃক্ষাসন অনুশীলন করলে হাতের ও পায়ের গঠন সুষ্ঠু ও সুন্দর হয়। হাঁটু, কনুই, বগল সমস্ত স্নায়ুতন্ত্রীতে রক্ত সঞ্চালন বৃদ্ধি পায় ও গ্রন্থি সবল ও নমনীয় হয়। পায়ের ব্যথায় বিশেষ উপকার পাওয়া যায় এবং পায়ে কোনো দিন বাত হতে পারে না। যাদের হাত-পা কাঁপে, বিশেষ করে পা দুর্বল তাদের জন্য বৃক্ষাসন অনুশীলন খুবই সহায়ক। অনেকের রক্তে অত্যধিক কোলেস্টেরল থাকার দরুন বা অন্য কোনো কারণে পায়ের ধমনীতে শক্ত হলদে চর্বিজাতীয় পদার্থ জমে। নিয়মিত বৃক্ষাসন অনুশীলনে তা রোধ করা যায়। ফলে থ্রাম্বোসিস হতে পারে না। উপরের আলোচনার পরিপ্রেক্ষিতে বলা যায়, নিয়মিত বৃক্ষাসন অনুশীলন শারীরিক সুস্থতা বজায় রাখতে অনেক গুরুত্বপূর্ণ ভূমিকা রাখে। তাই আমরা এ আসনটি নিয়মিত অনুশীলন করব।"
        }
      ]
    },
    {
      "number": "8",
      "uddipok": "সুবর্ণা নিয়মিত এক দেবীর পূজা করে। সে দেবী অন্যায় প্রতিরোধ করে ন্যায় প্রতিষ্ঠা করেন। তিনি ভক্তদের কল্যাণে নিয়োজিত। অন্যায়কারীদের কাছে রাগী, ভয়ংকরী এবং ভক্তের কাছে স্নেহময়ী জননী।",
      "tag": "SGHS 24",
      "sub_questions": [
        {
          "label": "ক",
          "question": "যজমান কাকে বলে?",
          "explanation": "যার নামে সংকল্প করে পূজা করা হয় তাকে যজমান বলে।"
        },
        {
          "label": "খ",
          "question": "বোধন' বলতে কী বোঝায়?",
          "explanation": "নিম্নের অনুরুপঃ বোধন কথার অর্থ ঘুম ভাঙানো বা জাগানো। 'বোধন' হলো দুর্গাপূজার অন্যতম একটি আচার। দুর্গাপূজার সময় ষষ্ঠীর দিনে সন্ধ্যাকালে বোধনের মাধ্যমে দেবীকে জাগানো হয়। অর্থাৎ শারদীয় দুর্গোৎসবের শুরুতে বোধনের মাধ্যমে দক্ষিণায়নের নিদ্রিত দেবীর নিদ্রা ভাঙানোর জন্য বন্দনা পূজা করা হয়।"
        },
        {
          "label": "গ",
          "question": "সুবর্ণা কোন দেবীর পূজা করে? তার পূজার পদ্ধতি আলোচনা কর।",
          "explanation": "নিম্নের অনুরুপঃ উদ্দীপকে উল্লেখিত সুবল বাবুর পূজাটি হলো কালীপূজা। অনুচ্ছেদে বর্ণিত সুবল বাবু দুর্গাপূজার পর কার্তিক-অগ্রাহায়ণ মাসে অমাবস্যা তিথিতে কালীপূজার আয়োজন করেন। উক্ত পূজার মাধ্যমে বিভিন্ন মহামারি থেকে রক্ষা পাওয়া যায়। সমাজের অশুভ শক্তির বিনাশ, বিভিন্ন ধরনের মহামারি (বসন্ত, কলেরা রোগের প্রাদুর্ভাব), ঝড়, বন্যা, খরা প্রভৃতি থেকে মুক্ত থাকার জন্য শ্যামা বা কালীপূজা করা হয়। কালীপূজার পদ্ধতি দুর্গাপূজার মতোই। কালীপূজাও গৃহে বা মণ্ডপে প্রতিমা নির্মাণ করে সম্পন্ন করা হয়। দেবীর চক্ষু দান ও প্রাণ প্রতিষ্ঠার মধ্য দিয়েই কালীপূজা শুরু হয়। দেবীর পূজার জন্য ষোলো উপচার অনুসরণ করা হয়। এবং আট শক্তিকে পূজা করা হয়। তান্ত্রিক হোম করা হয়। দেবী কালীকে ধ্যান, আরতি, ভোগ প্রভৃতি কর্ম সম্পাদন করে সবশেষে প্রণাম করা হয়।"
        },
        {
          "label": "ঘ",
          "question": "সুবর্ণা পূজিত দেবীর শিক্ষা মানব জীবনে ন্যায় প্রতিষ্ঠার পথ- প্রদর্শক- বিশ্লেষণ কর।",
          "explanation": "উদ্দীপকের সুবর্ণা নিয়মিত দেরী কালীর পূজা করেন। দেবী কালীর শিক্ষা মানব জীবনে ন্যায় প্রতিষ্ঠার পথপ্রদর্শন করে থাকে। দেবী কালী শক্তির দেবী। তিনি অসুর বিনাশে ভয়ংকরী। পৃথিবীর সব অন্যায় ও অত্যাচার দূর করার জন্য তিনি সব অশুভ শক্তির ধ্বংস সাধন করেন। পুরাণে দেবী কালীর নানা বর্ণনা আছে। তিনি বিভিন্ন রূপে অসুরদের ধ্বংস করেন। স্বর্গের দেবতাদের রক্ষা করেন। তিনিই অম্বিকা ও কালিকা রূপে শুম্ভ ও নিশুম্ভের অনুচর চণ্ড ও মুণ্ডকে বধ করেন। এজন্য তাঁর নাম হয় চামুণ্ডা। এভাবে দেবী কালী আরও অনেক অসুরদের বিনাশ সাধন করেছেন। তিনি এ বিশ্বের সব অশুভ শক্তি ধ্বংস করে সবার মধ্যে মঙ্গলবার্তা ছড়িয়ে দিয়ে থাকেন। দেবীর এ সকল কর্মকান্ড থেকে আমরা মঙ্গল সাধন করার শিক্ষা পাই। দেবী কালী অন্যায়কারীর কাছে রাগী কিন্তু ভক্তের কাছে স্নেহময়ী জননী। দেবী কালী সকল অন্যায় প্রতিরোধ করে ন্যায় প্রতিষ্ঠা করেন। পরিশেষে বলা যায়, দেবী কালীর শিক্ষা আমাদের অন্যায়ের কাছে কঠোর হতে, কোমলের কাছে সহজ হতে শেখায় এবং আমাদের মানব জীবনে ন্যায় প্রতিষ্ঠার পথপ্রদর্শন করে।"
        }
      ]
    },
    {
      "number": "9",
      "uddipok": "",
      "tag": "SGHS 24",
      "sub_questions": [
        {
          "label": "ক",
          "question": "বিবাহের মূল পর্ব কী?",
          "explanation": "বিবাহের মূল পর্ব হলো সম্প্রদান।"
        },
        {
          "label": "খ",
          "question": "'গায়ে হলুদ হিন্দু বিবাহের একটি উল্লেখযোগ্য পর্ব- বুঝিয়ে লেখো।",
          "explanation": "গায়ে হলুদের মাধ্যমে বিবাহের আনুষ্ঠানিকতা শুরু হয় বলে গায়ে হলুদ হিন্দু বিবাহের একটি উল্লেখযোগ্য পর্ব। বর-কনের স্ব-স্ব বাসস্থানে বড়দের ধান-দূর্বা আশীবাদের মাধ্যমে বর এবং কনের গায়ে হলুদ মাখানো হয়। মূলত এর মাধ্যমে দেহ-শুদ্ধিকরণ করা হয়। এছাড়া কাঁচা হলুদের সাথে থাকা মেথি, সুন্ধা, সরিষা, চন্দন প্রভৃতি মেশানো হয় যা সৌভাগ্যের প্রতীক। সুদৃঢ় বিবাহিত জীবন, নবদম্পতির সুখ-শান্তি কামনা করাই এ অনুষ্ঠানের প্রধান উদ্দেশ্য হওয়ায় এবং বিয়ের আনুষ্ঠানিকতা এই অনুষ্ঠানের মাধ্যমে শুরু হওয়ায় এটি বিবাহের একটি উল্লেখযোগ্য পর্ব।"
        },
        {
          "label": "গ",
          "question": "মৃত ব্যক্তির সৎকার কোন ধাপের আলোচ্য বিষয়? উক্ত ধাপ সম্পর্কে আলোচনা করো।",
          "explanation": "মৃত ব্যক্তির সৎকার ধাপ-১ অর্থাৎ অন্ত্যেষ্টিক্রিয়ার আলোচ্য বিষয়। মৃতদেহের সৎকার অন্ত্যেষ্টিক্রিয়া নামে পরিচিত। আত্মা দেহ থেকে বের হলে দেহটি একটি জড়বস্তুতে পরিণত হয় এবং প্রাকৃতিক নিয়মে ধীরে ধীরে পচতে শুরু করে। ভূপৃষ্ঠে পড়ে থাকলে তখন ভীতির সঞ্চার হয় এবং পরিবেশ নষ্ট হয়। তাই শাস্ত্রে মৃতদেহের সৎকারের বিধান দেওয়া হয়েছে। 'অন্ত্যেষ্টিক্রিয়া' শব্দের অর্থ হচ্ছে অগ্নিতে মৃতদেহকে আহুতি দেওয়া। অর্থাৎ শাস্ত্রে মৃতদেহ সৎকারের যে বিধান দেওয়া হয়েছে তাই হচ্ছে অন্ত্যেষ্টিক্রিয়া। এ সময় কতগুলো বিধিবিধান পালন করে মৃতদেহ সৎকারের ব্যবস্থা করা হয়। অন্ত্যেষ্টিক্রিয়ার শুরুতে মৃতদেহকে রস্ত্রাবৃত ও মালা চন্দনাদি দ্বারা ভূষিত করে শ্মশানে নিয়ে যাওয়া হয়। সেখানে মৃতদেহের মাথা দক্ষিণ দিকে রেখে শয়ন করানো হয় এবং দাহাধিকারী মৃতদেহকে স্নান করান। স্নানের পর মৃতদেহকে নতুন কাপড়, মালা, চন্দন দ্বারা সজ্জিত করা হয়। এরপর শরীরের সপ্তছিদ্র স্বর্ণ ও কাঁসা দ্বারা আচ্ছাদন ও পিন্ডদান করা হয়। সর্বশেষে আম বা চন্দন কাঠের চিতায় মৃতদেহকে শয়ন করানো হয়। অন্ত্যেষ্টিক্রিয়ার মন্ত্র পাঠ করে মৃতদেহের চারপাশে জ্যেষ্ঠপুত্র সাত অথবা তিনবার প্রদক্ষিণ করে মস্তকে অগ্নি প্রদান করেন।"
        },
        {
          "label": "ঘ",
          "question": "মানব জীবনে ধাপ-২ ও ৩ এর তাৎপর্য মূল্যায়ন করো।",
          "explanation": "মানর জীবনে ধাপ-২ ও ৩ অর্থাৎ অশৌচ এবং আদ্যশ্রাদ্ধ পালন অত্যন্ত তাৎপর্যপূর্ণ কাজ। অশৌচ পালন যে শুধু শাস্ত্রীয় বিধি-বিধান তা-ই নয়, সামাজিক দিক থেকেও এর যথেষ্ট গুরুত্ব আছে। পিতা-মাতা এবং নিকট আত্মীয়-স্বজনের মৃত্যু আমাদের বিষাদগ্রস্ত করে। তাদের আত্মার শান্তি কামনায় নিজেদেরকে প্রস্তুত করতে হয়। কিন্তু বিচলিত মনে ঈশ্বরের প্রতি প্রার্থনার পূর্ণ একাগ্রতা আসে না। এজন্য চাই শান্ত মন। অশৌচ পালনে মন ধীরে ধীরে শান্ত হয় এবং মনে প্রশান্তি ফিরে আসে। আর এ প্রস্তুতির জন্য অশৌচ পালন কর্তব্য। এছাড়া মৃত ব্যক্তির পরিবার ও জ্ঞাতিবর্গ অশৌচ পালন করে তার আত্মার প্রতি শ্রদ্ধা প্রদর্শন করেন। আদ্যশ্রাদ্ধ হিন্দুধর্মের একটি সংস্কার। ধর্মীয়, পারিবারিক ও সামাজিক দিক থেকে আদ্যশ্রাদ্ধের যথেষ্ট গুরুত্ব রয়েছে। কেউ মারা গেলে পাড়া- প্রতিবেশী, আত্মীয়-স্বজন মৃত ব্যক্তির আত্মার প্রতি শ্রদ্ধা প্রদর্শন করে তার পরিবার, জ্ঞাতিবর্গের দুঃখের সাথে একাত্ম হন। এতে মানুষের মধ্যে পারিবারিক ও সামাজিক বন্ধন আরও দৃঢ় হয়। সকলেই সমব্যথী হয়। পাশাপাশি আত্মীয়-স্বজনের একটি মিলনমেলাও হয়। একজনের প্রতি আরেক জনের শ্রদ্ধা ভালোবাসা বেড়ে যায়। ভবিষ্যৎ প্রজন্মের মধ্যে সামাজিকতার বীজ অঙ্কুরিত হয়। পরিশেষে বলা যায়, অশৌচ এবং আদ্যশ্রাদ্ধ পালন মানব জীবনের অত্যন্ত তাৎপর্যপূর্ণ সংস্কার কাজ। এগুলো পালনের মাধ্যমে ভ্রাতৃত্ববোধ জাগ্রত এবং সামাজিক বন্ধন সুদৃঢ় হয়।"
        }
      ]
    },
    {
      "number": "10",
      "uddipok": "ভজন মন্দিরে তব পূজা যেনো নাহি রয় থেমে মানুষের কোরো না অপমান যে ঈশ্বর ভক্তি করে, হে সাধক, মানুষের প্রেমে তাঁরি প্রেম করে সপ্রমাণ।",
      "tag": "SGHS 24",
      "sub_questions": [
        {
          "label": "ক",
          "question": "'বৈদিক যুগ' বলতে কী বোঝায়?",
          "explanation": "হিন্দুধর্মের বিকাশমান স্তরের যাগযজ্ঞ নির্ভর প্রথম স্তরকে বলে বৈদিক যুগ।"
        },
        {
          "label": "খ",
          "question": "যুক্তিহীন বিচারেন ধর্মহানিঃ প্রজায়তে'- ব্যাখ্যা করো।",
          "explanation": "নিম্নের অনুরুপঃ 'যুক্তিহীন বিচারেন ধর্মহানিঃ প্রজায়তে'- এর অর্থ হলো যুক্তিহীন বিচারে ধর্মের হানি ঘটে। বিজ্ঞানমনস্ক সুধীজন সনাতন ধর্মের প্রচলিত পূজা-পার্বণ, ধ্যান-ধারণা ইত্যাদি নিয়ে চিন্তাভাবনা করে এর সংস্কার করতে চান। এই সংস্কার যদি যুক্তিসঙ্গত হয় তাহলে ধর্ম ও ধার্মিক উভয়েই উপকৃত হবে। যেমন- রাজা রামমোহন রায়ের 'ব্রাহ্মসমাজ' প্রতিষ্ঠা। অপরদিকে যদি এই সংস্কার বা বিচার যুক্তিহীন হয় তাহলে ধর্মের হানি ঘটবে। তাই বলা হয়, 'যুক্তিহীন বিচারেণ ধর্মহানিঃ প্রজায়তে'।"
        },
        {
          "label": "গ",
          "question": "উদ্দীপকে আধুনিক ধর্মসংস্কার যুগের কোন দিকটি ফুটে উঠেছে? ব্যাখ্যা করো।",
          "explanation": "উদ্দীপকে আধুনিক ধর্ম সংস্কার যুগের মানব সেবার দিকটি ফুটে উঠেছে। ধর্ম সংস্কার যুগে শ্রীরামকৃষ্ণ, শ্রীচৈতন্য, স্বামী বিবেকানন্দ, হরিচাঁদ ঠাকুর, প্রমুখ মনীষীর মানবপ্রেম উল্লেখযোগ্য। তাঁরা ধর্মের লক্ষ্য হিসেবে মানবপ্রেমকে প্রতিষ্ঠা করেন। শ্রীরামকৃষ্ণ সকল জাতিভেদ প্রথার ঊর্ধ্বে উঠে মানুষকে ভক্ত হিসেবে প্রতিষ্ঠা করতে চেয়েছেন। শ্রীচৈতন্য তাঁর প্রেম ভক্তি দিয়ে সকল শ্রেণির মানুষকে বুকে টেনে নিয়েছেন। স্বামী বিবেকানন্দ, 'জীব সেবাকে ঈশ্বর সেবা' হিসেবে আখ্যায়িত করেছেন। হরিচাঁদ ঠাকুর, সকল ধর্ম বর্ণের মানুষকে এক হরিনামে মেতে থাকার আহ্বান জানান। উদ্দীপকে বলা হয়েছে, ঈশ্বরকে ভজনা করার জন্য মানুষ মন্দিরে যায়। কিন্তু ঈশ্বরের ভজনা যেন মন্দিরেই সীমাবদ্ধ না থাকে। কারণ যে মানুষকে ভালোবাসে তার ভক্তিই প্রকৃত ঈশ্বরভক্তি। উদ্দীপকের মানবপ্রেমের এই দিকটির মধ্যে আধুনিক সংস্কার যুগের মানব সেবার দিকটি ফুটে উঠেছে।"
        },
        {
          "label": "ঘ",
          "question": "উদ্দীপকে বর্তমান ধর্মসংস্কার ও আধুনিক ধর্ম সংস্কার এর মূল চেতনাকে কতটুকু স্পর্শ করে? বিশ্লেষণ করো।",
          "explanation": "উদ্দীপকে জীবজ্ঞানে ঈশ্বর সেবার কথা বলা হয়েছে। তাই বলা যায়, উদ্দীপকটি বর্তমান ও আধুনিক ধর্মসংস্কারের মূল চেতনাকে সম্পূর্ণরূপে স্পর্শ করেছে। আধুনিক ধর্ম সংস্কারের যুগের মূলকথা হলো, জীবকে ঈশ্বর জ্ঞানে সেবা করা। এ যুগে যত মনীষীর আবির্ভাব ঘটেছে তারা সবাই মানবপ্রেমের কথা বলে গেছেন। তারা বলেছেন, জীবকে সেবা করলেই ঈশ্বরকে সেবা করা হয়। উদ্দীপকে মানবপ্রেমের কথা বলা হয়েছে। ঈশ্বরকে ভজনা করার জন্য মানুষ মন্দিরে যায়। কিন্তু ঈশ্বর ভক্তি শুধু মন্দিরেই সীমাবদ্ধ থাকে না। মানুষকে ঘৃণা করে কখনো ঈশ্বর ভক্তি সম্ভব নয়। বরং যে মানুষকে ভালোবাসে সেই প্রকৃত সাধক এবং সেই ঈশ্বরকে প্রকৃত ভালোবাসে। আধুনিক ধর্মসংস্কার যুগে মানুষ আধ্যাত্মিক পূজা-পার্বণের সাথে সাথে মানবসেবাকেও সমানভাবে গুরুত্ব দেওয়ার চেষ্টা করেছে। তাদের সেই চিন্তা-চেতনার একটি রূপ হিসেবে আলোচ্য উদ্দীপকটিকে চিহ্নিত করা যায়। তাই বলা যায়, উদ্দীপকে আধুনিক ধর্ম সংস্কার যুগের মূল চেতনাকে সম্পূর্ণরূপে স্পর্শ করেছে।"
        }
      ]
    },
    {
      "number": "11",
      "uddipok": "ঈশ্বর তাঁর সৃষ্টিকে খুব ভালোবাসেন। তিনি তাঁর সৃষ্ট জীবের মধ্যে অবস্থান করেন। তাই জীবকে ভালোবাসলে ঈশ্বরকেও ভালোবাসা হয়। স্বামী বিবেকানন্দ তাই বলেছেন, \"জীবে প্রেম করে যেই জন, সেই জন সেবিছে ঈশ্বর।”",
      "tag": "SGHS 24",
      "sub_questions": [
        {
          "label": "ক",
          "question": "স্বামী বিবেকানন্দ কখন জন্মগ্রহণ করেন?",
          "explanation": "স্বামী বিবেকানন্দ ১৮৬৩ খ্রিষ্টাব্দের ১২ জানুয়ারি জন্মগ্রহণ করেন।"
        },
        {
          "label": "খ",
          "question": "ঈশ্বরের সাকার রূপ বলতে কী বোঝায়?",
          "explanation": "ঈশ্বরের সাকার রূপ বলতে দেব-দেবীদের বোঝায়। ঈশ্বর এ. মহাবিশ্বের সৃষ্টিকর্তা, পালনকর্তা এবং সংহারকর্তা। তিনি নিরাকার, আবার প্রয়োজনে সাকার রূপ ধারণ করেন। দেব-দেবী ঈশ্বরের সাকার রূপ। অর্থাৎ ঈশ্বর যখন নিজের কোনো গুণ বা ক্ষমতার রূপকে বিশেষ আকারে প্রকাশ করেন তখন তাঁদের দেব-দেবী বলে। যেমন: ব্রহ্মা, বিষ্ণু, শিব, দুর্গা, সরস্বতী ইত্যাদি।"
        },
        {
          "label": "গ",
          "question": "উদ্দীপকের আলোকে সৃষ্টির মধ্যে স্রষ্টার অবস্থান সম্পর্কে বর্ণনা করো।",
          "explanation": "ঈশ্বর তাঁর সৃষ্টিকে খুব ভালোবাসেন বলে তিনি তাঁর সৃষ্ট জীবের মধ্যে অবস্থান করেন। ঈশ্বর মানুষ ও জীবজন্তুর কল্যাণে অফুরন্ত সৌন্দর্যে ও সম্পদে ভরপুর ও সুন্দর পৃথিবী ও প্রকৃতি সৃষ্টি করেছেন। এ প্রকৃতিতে বিরাজ করছে কত রকমের ফুল, কত রকমের ফল। সকল সৃষ্টির মূলে রয়েছেন ঈশ্বর। গীতায় বলা হয়েছে, তিনি পরমাত্মা এবং একমাত্র আশ্রয়। এ বিশ্বে জীবকূল সৃষ্টির মূলে রয়েছেন ঈশ্বর। আবার তিনিই জীবাত্মা হিসেবে জীবদেহের মধ্যে নিয়ন্ত্রণকারী হিসেবে বিরাজ করেছেন। তিনি জীবের জীবন, প্রাণীর প্রাণ, সর্বভূতের সনাতন বীজ। জীবদেহের ভেতরে যে জীবন আছে তা পরমাত্মারই অংশ। আত্মা ছাড়া জীবদেহ অচল, মৃত। তিনি জীবের জন্ম ও মৃত্যুর কারণ। জীবদেহের মধ্যে যখন ঈশ্বর. আত্মারূপে প্রবেশ করেন, জীবদেহ তখন চেতনাসম্পন্ন হয়, সচল সক্রিয় হয়। যতদিন জীবাত্মারূপে তিনি জীবদেহে অবস্থান করেন, ততদিনেই জীবের জীবন বা আয়ু। জীবাত্মা জীবদেহে পরিত্যাগ করলে জীবের মৃত্যু ঘটে এবং মৃত্যুর মধ্য দিয়ে দেহের বিনাশ ঘটে। তাই বলা হয়েছে, ঈশ্বরই আমাদের জন্ম ও মৃত্যুর কারণ। তিনিই আমাদের চিন্তা, চেতনা ও সকল প্রচেষ্টার নিয়ন্তা।"
        },
        {
          "label": "ঘ",
          "question": "উদ্দীপকে স্বামী বিবেকানন্দের উক্তিটি মূল্যায়ন করো।",
          "explanation": "উদ্দীপকে স্বামী বিবেকানন্দের উক্তিটির মূল কথা হলো- ঈশ্বর জীবের মাঝে আত্মারূপে অবস্থান করেন, তাই ঈশ্বরজ্ঞানে জীবসেবা করলে ঈশ্বরেরই সেবা করা হয়। সেবা অর্থ পরিচর্যা। যেমন-অতিথি সেবা, জীবসেবা, ঈশ্বর সেবা প্রভৃতি। অপরের সন্তোষ বিধানের জন্য দেহ ও মনের সমন্বয়ে যে কাজ করা হয়। তাকে সেবা বলা হয়। জীবসেবা বলতে জীবের পরিচর্যা, সংরক্ষণ ও বৃদ্ধি করাকে বোঝায়। এছাড়াও যুক্তি দিয়ে, পরামর্শ দিয়ে, সহানুভূতি জানিয়ে, বিপদে পাশে দাঁড়িয়ে নানাভাবে সেবা করা যায়। যিনি জীবকে ভালোবাসেন, তিনি সেই সেবার মধ্য দিয়ে ঈশ্বরেরই সেবা করেন। তাই হিন্দুধর্মে জীবকে ঈশ্বর বা ব্রহ্মজ্ঞানে সেবা করতে বলা হয়েছে। ঈশ্বর পরমাত্মা। তিনি জীবের মাঝে জীবাত্মারূপে অবস্থান করেন।. জীবাত্মা তাই পরমাত্মার অংশ। যেহেতু হিন্দুধর্মের মূল লক্ষ্য হলো ঈশ্বর প্রাপ্তি। তাই জীব সেবা করার মাধ্যমে ঈশ্বরের সেবা করা হয়। এর মাধ্যমেই ঈশ্বর প্রাপ্তি বা মোক্ষলাভ সম্ভব। তাই উদ্দীপকে বলা হয়েছে- 'জীবে প্রেম করে যেই জন, সেই জন সেবিছে ঈশ্বর'। অর্থাৎ, ঈশ্বরকে খুঁজে বেড়ানোর দরকার নেই। যিনি জীবকে ভালোবাসেন, তিনি জীবের সেবার মাধ্যমেই ঈশ্বরের সেবা করতে পারেন। সার্বিক আলোচনার প্রেক্ষিতে বলা যায়, ঈশ্বরের সেবা করতে হলে প্রত্যেককেই ঈশ্বরের সৃষ্টির সেবা করতে হবে।"
        }
      ]
    }
  ]
}