{
  "title": "সিলেট বোর্ড ২০২৪",
  "subtitle": "হিন্দু ধর্ম ও নৈতিক শিক্ষা (11)",
  "questions": [
    {
      "number": "1",
      "uddipok": "সজল বাবু প্রতিদিন সকালে ঘুম থেকে উঠে সূর্যকে প্রণাম করেন। স্নান সেরে তিনি মন্দিরে গিয়ে বিভিন্ন উপচারের মাধ্যমে দেবতার পূজা করেন। অন্যদিকে, কাজল বাবু প্রতিদিন সকালে বাগান পরিচর্যা করেন এবং গরিব-দুঃখীদের বিভিন্নভাবে আর্থিক সহযোগিতা করেন।",
      "tag": "SB 24",
      "sub_questions": [
        {
          "label": "ক",
          "question": "ঈশ্বর কাকে বলে?",
          "explanation": "ব্রহ্ম যখন জীব ও জগতের ওপর প্রভুত্ব করেন তখন তাঁকে ঈশ্বর বলা হয়।"
        },
        {
          "label": "খ",
          "question": "কাকে নটরাজ বলা হয়? ব্যাখ্যা করো।",
          "explanation": "নাট্যে ও নৃত্যে পারদর্শিতার কারণে শিব বা মহেশ্বরকে নটরাজ বলা হয়। শিব হলেন ধ্বংস বা প্রলয়ের দেবতা। তিনি ধ্বংস করে সমতা রক্ষা করেন। এছাড়াও তিনি দেবতাদের বিপদ আপদ থেকে রক্ষা এবং প্রয়োজনে অসুরদের বিনাশ করেন। তিনি চিকিৎসাশাস্ত্র ও নৃত্যশাস্ত্রসহ বহু বিদ্যায় পারদর্শী। এ পারদর্শিতার কারণে ভক্তরা তাঁকে নটরাজ নামেও ডাকেন।"
        },
        {
          "label": "গ",
          "question": "সজল বাবুর কর্মকাণ্ডের মধ্যে কোন দিকটি ফুটে উঠেছে? ব্যাখ্যা করো।",
          "explanation": "সজল বাবুর কর্মকাণ্ডে সাকার উপাসনা বা প্রতীক উপাসনার দিকটি ফুটে উঠেছে। প্রতীক শব্দের অর্থ চিহ্ন বা আকার। এই উপাসনা বিভিন্ন দেব-দেবীকে খুশি করার জন্য করা হয়। এই উপাসনার সময় দেব-দেবীর মূর্তি তৈরি করে তার সামনে বসে পূজা করা হয়। উদ্দীপকে সজল বাবুর কর্মকান্ডে এরূপ উপাসনার দৃষ্টান্ত প্রকাশ পেয়েছে। সজল বাবু প্রতিদিন সকালে ঘুম থেকে উঠে সূর্যকে প্রণাম করেন। স্নান সেরে তিনি মন্দিরে গিয়ে বিভিন্ন উপচারের মাধ্যমে দেবতার পূজা করেন। মূলত তিনি সাকার উপাসনা করেন। এ ধরনের উপাসনা ব্রহ্মা, বিষ্ণু, শিব , সরস্বতী, লক্ষ্মী, মনসা প্রভৃতি দেব-দেবীর উদ্দেশে করা হয়। প্রতীক বা সাকার উপাসনা ভক্তিযোগ নামে পরিচিত। সগুণরূপে ঈশ্বর সাকাররূপে অবস্থান করেন। এ সময় তিনি প্রতিকৃতিতে প্রকাশিত। ঈশ্বরের এমন পূজা করাকে সাকার বা সগুণ উপাসনা হিসেবে বিবেচনা করা হয়। আর সজল বাবুর কর্মকাণ্ডে এ উপাসনাটিই লক্ষণীয়"
        },
        {
          "label": "ঘ",
          "question": "কাজল বাবুর অনুসরণকৃত পদ্ধতিতে কি ঈশ্বরলাভ সম্ভব? উত্তরের সপক্ষে যুক্তি প্রদর্শন করো।",
          "explanation": "উদ্দীপকের কাজল বাবু বৃক্ষ পরিচর্যা এবং গরিব-দুঃখীদের বিভিন্নভাবে আর্থিক সহযোগিতা করেন। তার এই জীবসেবার পদ্ধতিতে ঈশ্বরলাভ সম্ভব। ঈশ্বর বা ভগবান যে জীবসমূহের দেহে অবস্থান করেন তার প্রমাণ হিসেবে বলা হয়েছে- “হে অর্জুন! আমি সকল প্রাণীর হৃদয়স্থিত আত্মা, আমি ভূতসকলের আদি, মধ্য ও অন্ত।” এছাড়া 'যত্ন জীবঃ তত্র শিবঃ।” অর্থাৎ যেখানেই জীব সেখানেই শিব। শিব বলতে ঈশ্বরের কথাই বোঝানো হয়েছে। জীবসেবা সম্পর্কে স্বামী বিবেকানন্দ বলেছেন, \"বহুরূপে সম্মুখে তোমার ছাড়ি কোথা খুঁজিছ ঈশ্বর; জীবে প্রেম করে যেইজন, সেইজন সেবিছে ঈশ্বর।” এ কথার তাৎপর্য এই যে, বহুরূপে ঈশ্বর আমাদের সম্মুখেই আছেন। তাই যিনি জীবকে ভালোবাসেন, তিনি সেই সেবার মধ্য দিয়ে ঈশ্বরেরই সেবা করেন। কাজল বাবু প্রতিদিন সকালে বাগান পরিচর্যা করেন এবং গরিব-দুঃখীদের বিভিন্নভাবে আর্থিক সহযোগিতা করেন। তার এই কাজটি জীবসেবার দৃষ্টান্ত। পরিশেষে বলা যায়, ঈশ্বরলাভ বা মোক্ষলাভের একটি উপায় হলো কর্মযোগ। আর কর্মযোগের একটি মাধ্যম হলো ঈশ্বর জ্ঞানে জীবের সেবা করা। উদ্দীপকের কাজল বাবু এরূপ পথই অনুসরণ করছেন। এ কারণে তিনিও ঈশ্বরলাভ করবেন।"
        }
      ]
    },
    {
      "number": "2",
      "uddipok": "তনয় বাবু উচ্চ পদে চাকরি করছেন। তিনি সংসারের সকল দায়িত্ব পালন করেন। সামাজিক সকল কর্মকাণ্ডে অংশগ্রহণ করেন। অন্যদিকে, বিকাশ বাবু তার ব্যবসায়ী পুত্র ও স্ত্রীকে সংসারের সকল দায়িত্ব দিয়ে সংসারত্যাগী হন। তিনি দেবগৃহে বিভিন্ন ভক্তিমূলক উপাসনার মাধ্যমে দিনাতিপাত করেন।",
      "tag": "SB 24",
      "sub_questions": [
        {
          "label": "ক",
          "question": "প্রত্যাহার কাকে বলে?",
          "explanation": "দেহের ইন্দ্রিয়গুলোকে নিজের আয়ত্তে এনে চিত্তের অনুগামী করাকে প্রত্যাহার বলে।"
        },
        {
          "label": "খ",
          "question": "কীসের মাধ্যমে ঈশ্বরের প্রতি প্রেমভাব জাগ্রত হয়? ব্যাখ্যা করো।",
          "explanation": "ভক্তির মাধ্যমে ঈশ্বরের প্রতি প্রেমভাব জাগ্রত হয়। ঈশ্বরের প্রতি প্রেমভাবকে ভক্তি বলে। ভক্তি মানব হৃদয়ের একটি সুকুমার বৃত্তি। নারদীয় ভক্তি সূত্রে বলা হয়েছে- ভগবানে ঐকান্তিক প্রেম বা ভালোবাসাই হলো ভক্তি। ভক্তির অশেষ শক্তি, ভক্তিতেই মুক্তি। ভক্তিকে অবলম্বন করে ভগবানের সংযোগসূত্র রচনা করাই ভক্তিযোগ। ভক্তির গুরুত্বের কারণে শ্রীমদ্ভগবদ্গীতার দ্বাদশ অধ্যায়ের নামই দেওয়া হয়েছে 'ভক্তিযোগ'।"
        },
        {
          "label": "গ",
          "question": "উদ্দীপকের তনয় বাবু আশ্রমের যে স্তরে রয়েছেন তা পাঠ্যবইয়ের আলোকে ব্যাখ্যা করো।",
          "explanation": "কমল বাবুর কাজটি মানবজীবনের গার্হস্থ্য আশ্রমের পর্যায়ভুক্ত। মানুষ গার্হস্থ্য আশ্রমে বিবাহের মাধ্যমে সন্তান-সন্ততি লাভ এবং তাদের ভরণ-পোষণসহ পারিবারিক জীবনে প্রতিদিন পাঁচটি যজ্ঞ কর্মের অনুশীলন করে। এই পাঁচটি যজ্ঞ হচ্ছে: পিতৃযজ্ঞ, দৈবযজ্ঞ, ভূতযজ্ঞ, নৃযজ্ঞ ও ঋষিযজ্ঞ। মা-বাবার প্রতি কর্তব্য সম্পাদন করে একজন সন্তান পিতৃযজ্ঞ সম্পন্ন করে থাকে। প্রকৃতিদত্ত বস্তু ভোগ করার সময় মানুষ কৃতজ্ঞ চিত্তে ভগবানকে তার ভোগ্যবস্তু নিবেদন করে থাকেন। এই কর্মটিকে বলা হয় দৈবযজ্ঞ। ভূতযজ্ঞ হচ্ছে পাখিসহ অন্যান্য জীবজন্তুর আহার প্রদানসহ নানা প্রকার পরিচর্যা। অতিথি সেবাকে বলা হয় নৃযজ্ঞ। পদ্ধতিগতভাবে বেদসহ প্রয়োজনীয় গ্রন্থাদি পাঠের দ্বারা জ্ঞান ও নৈতিকতা অর্জনের প্রচেষ্টাকে বলা হয় ঋষিযজ্ঞ। এ সমস্ত কর্মের মধ্য দিয়ে সমাজের প্রতি মানুষ তার কর্তব্য সম্পাদন করেন। এসবই গার্হস্থ্য আশ্রমের কর্ম। এরূপ আশ্রমের প্রতিফলন ঘটেছে উদ্দীপকের কমল বাবুর কর্মকাণ্ডে। উদ্দীপকে বলা হয়েছে, কমল বাবু ছেলেমেয়ে স্ত্রীসহ পরিবারের সকলের দেখা-শোনা এবং ব্যয়ভার বহন করেন। অতিথি সেবাসহ সমাজের সকল দায়িত্ব নিষ্ঠার সাথে পালন করেন। তার এসব ধর্ম গার্হস্থ্য আশ্রমের অন্তর্ভুক্ত। কারণ গার্হস্থ্য আশ্রমে মানুষ সংসার ধর্ম এবং সামাজিক দায়িত্ব পালন করে থাকেন।"
        },
        {
          "label": "ঘ",
          "question": "উদ্দীপকের বিকাশ বাবু কি ধর্ম নির্দেশিত পথে হাঁটছেন? তোমার মতের সপক্ষে যুক্তি দাও।",
          "explanation": "হ্যাঁ, উদ্দীপকের বিকাশ বাবু ধর্ম নির্দেশিত পথেই হাঁটছেন। হিন্দুধর্ম অনুসারে চতুরাশ্রমের মধ্যে বানপ্রস্থ আসে তৃতীয় পর্যায়ে। সেখানে মানুষ সংসারের দায়-দায়িত্ব সন্তানের উপর ন্যস্ত করে নির্জন পরিবেশে অবসর জীবন যাপন করে। এখানে সংসার জীবনের সঙ্গী স্ত্রী, স্বামীর সঙ্গে থাকতে পারে তবে তাদের জীবন চর্চায় সংযম, ত্যাগ, নির্লোভ আচরণের বিধান থাকে। বানপ্রস্থে বনে যাওয়ার বিধান থাকলেও সভ্যতার অগ্রগতিতে মানুষ বনবাসী না হয়ে গৃহ ত্যাগ করে কোনো ধর্মীয় প্রতিষ্ঠানে সেবা বা পূজা-অর্চনার মাধ্যমে বৈরাগ্যময় জীবন যাপন করে। উদ্দীপকের বিকাশ বাবুর মধ্যে বানপ্রস্থের জীবনাচরণই লক্ষণীয়। বিকাশ বাবু তার ব্যবসায়ী পুত্র ও স্ত্রীকে সংসারের সকল দায়িত্ব দিয়ে সংসারত্যাগী হন। তিনি দেবগৃহে বিভিন্ন ভক্তিমূলক উপাসনার মাধ্যমে দিনাতিপাত করেন। তার এসব কর্মকাণ্ড বানপ্রস্থ আশ্রমের সাথে সঙ্গতিপূর্ণ। অর্থাৎ তিনি ধর্ম নির্দেশিত পথ অনুসরণ করেই এই আশ্রমের কাজ করছেন। পরিশেষে বলা যায়, বানপ্রস্থ আশ্রমে ভোগবিলাসিতা ত্যাগ করে সেবামূলক কাজ বা পূজা-অর্চনার মাধ্যমে বৈরাগ্যময় জীবন যাপন করতে হয়। উদ্দীপকের বিকাশ বাবুও এই স্তরে এসে ঠিক সেভাবেই তার কাজ করছেন। তাই বলা যায়, উদ্দীপকের বিকাশ বাবু ধর্ম নির্দেশিত পথেই হাঁটছেন।"
        }
      ]
    },
    {
      "number": "3",
      "uddipok": "",
      "tag": "SB 24",
      "sub_questions": [
        {
          "label": "ক",
          "question": "তপ কাকে বলে?",
          "explanation": "তপ হচ্ছে কোনো সঙ্কল্পসিদ্ধির উদ্দেশ্যে কঠোর সাধনা।"
        },
        {
          "label": "খ",
          "question": "শ্বাস-প্রশ্বাস সম্পর্কিত বিজ্ঞান কোনটি? ব্যাখ্যা করো।",
          "explanation": "শ্বাস-প্রশ্বাস সম্পর্কিত বিজ্ঞান হলো প্রাণায়াম। প্রাণায়াম অর্থ প্রাণের আয়াম। প্রাণ হলো শ্বাসরূপে গৃহীত বায়ু আর আয়াম হলো বিস্তার। সুতরাং প্রাণায়াম বলতে বোঝায় শ্বাস-প্রশ্বাসের বিস্তার। শ্বাস- প্রশ্বাসের স্বাভাবিক গতিকে নিয়ন্ত্রণ করার মাধ্যম হচ্ছে প্রাণায়াম। এর মাধ্যমে শ্বাস-প্রশ্বাস দীর্ঘ হয়। প্রাণায়ামের মাধ্যমে শ্বাস গ্রহণ করলে শ্বসনতন্ত্র বলিষ্ঠ হয়, স্নায়ুতন্ত্র শান্ত থাকে এবং কামনা বাসনা হ্রাস পায়। প্রাণায়ামকে তাই শ্বাস-প্রশ্বাসের বিজ্ঞান বলা হয়।"
        },
        {
          "label": "গ",
          "question": "চিত্র-১ এ অনুশীলনকৃত আসনটির পদ্ধতি ব্যাখ্যা করো।",
          "explanation": "চিত্র-১ এর আসনটি হলো বৃক্ষাসন। বৃক্ষাসনের অনুশীলনের সময় প্রথমে দুই পা জোড়া করে সোজা হয়ে দাঁড়াতে হবে। এ সময় ডান পা হাঁটুতে ভেঙে গোড়ালি বাম উরুমূলে রাখতে হবে, পায়ের পাতা উরুর সঙ্গে লেগে থাকবে। পায়ের আঙ্গুলগুলো থাকবে নিচের দিকে ফেরানো। এরপর কেবল বাঁ-পায়ের ওপর ভর দিয়ে দাঁড়িয়ে থাকতে হবে। নমস্কারের ভঙ্গিতে হাতের তালু দুটি জোড়া করে বুকের কাছে আনতে হবে। তারপর তালু দুটি জোড়া রেখে হাত দুটি সোজা মাথার ওপর নিতে হবে। শ্বাস-প্রশ্বাস স্বাভাবিক রেখে এভাবে ১০ সেকেন্ড নিশ্চল হয়ে থাকতে হবে। পরে হাত নামিয়ে হাতের তালু দুটি ছেড়ে দিয়ে ডান পা সোজা করে আবার আগের মত দুপায়ে সোজা হয়ে দাঁড়াতে হবে। ডান পায়ে দাঁড়িয়ে বাম পা হাঁটুতে ভেঙে গোড়ালি ডান উরুমূলে রাখতে হবে। শ্বাস- প্রশ্বাস স্বাভাবিক রেখে একইভাবে ১০ সেকেন্ড নিশ্চল হয়ে থাকতে হবে। আবার আগের মতো দুই পায়ে সোজা হয়ে দাঁড়াতে হবে। শেষে শবাসনে ১০ সেকেন্ড বিশ্রাম নিতে হবে। এভাবে তিনবার আসনটি অনুশীলন করতে হবে। এভাবে বৃক্ষাসন অনুশীলন সম্পন্ন করতে হবে।"
        },
        {
          "label": "ঘ",
          "question": "চিত্র-২ অনুশীলন করার ফলে যে শারীরিক ও মানসিক প্রভাব প্রতিফলিত হয় তা বিশ্লেষণ করো।",
          "explanation": "চিত্র-২ এর আসনটি তথা গরুড়াসন নিয়মিত অনুশীলনের ফলে শারীরিক ও মানসিক ইতিবাচক প্রভাব প্রতিফলিত হয়। নিয়মিত গরুড়াসন অনুশীলনের ফলে পায়ের ও হাতের গঠন সুন্দর হওয়ার সাথে সাথে শক্তি বৃদ্ধি পায়। পায়ের পেশিতে খিল ধরতে পারে না বলে পায়ে বাত হয় না। এছাড়া উরু, নিতম্ব, পেট আর হাতের উপরের দিক মজবুত হয়। এ আসন অনুশীলনের ফলে বাঁকা মেরুদণ্ড সোজা হওয়ার পাশাপাশি কাঁধ শক্ত হয়। আবার, এ আসনের ফলে নিতম্ব, হাঁটু আর গোড়ালির গাঁটের নমনীয়তা বাড়ে। এছাড়া দেহ লম্বা ও ভালো হয়। গরুড়াসনের মাধ্যমে কিডনি ভালো হয়। এছাড়া এ আসন অনুশীলনের ফলে ব্রহ্মচর্য রক্ষা করা সহজ হয়। বেদ ও উপনিষদে ব্রহ্মচর্য রক্ষার এবং এর গুরুত্বের কথা বলা হয়েছে। ব্রহ্মচর্য রক্ষার মাধ্যমে আমরা সহজেই ভক্তি, কর্ম ও জ্ঞান যোগের সমন্বয় করতে পারি ফলে মোক্ষলাভের পথ সহজ হয়। আলোচনার প্রেক্ষিতে বলা যায়, এ আসন অনুশীলনের মাধ্যমে দেহের বিভিন্ন উপকারিতা পাওয়ার পাশাপাশি ব্রহ্মচর্য লাভ করা সহজ হয়। তাই এ আসন অনুশীলন করা অত্যন্ত গুরুত্বপূর্ণ।"
        }
      ]
    },
    {
      "number": "4",
      "uddipok": "তথ্যসূত্র-১: শিমলা ও মানস দম্পতি তাদের মনোবাসনা পূরণের জন্য' হেমন্তকালের সংক্রান্তিতে এক বিশেষ দেবতার পূজা করেন। তথ্যসূত্র-২: মহেশপুর গ্রামের লোকেরা ঔষধিবৃক্ষ হাতে এক দেবীর পূজা করেন।",
      "tag": "SB 24",
      "sub_questions": [
        {
          "label": "ক",
          "question": "পূজা কাকে বলে?",
          "explanation": "দেব-দেবীদের সন্তুষ্ট করার জন্য যে অনুষ্ঠানাদি করা হয় তাকে পূজা বলে।"
        },
        {
          "label": "খ",
          "question": "নারীর প্রতি সম্মান প্রদর্শন করা হয় কোন পূজার মধ্য দিয়ে? ব্যাখ্যা করো",
          "explanation": "মেয়েকে মাতৃজ্ঞানে ভাবনার মধ্য দিয়ে আদ্যাশক্তির প্রতীকরূপে যে পূজা করা হয় তাকে কুমারী পূজা বলে। নারীর প্রতি সম্মান প্রদর্শনের জন্য মহা অষ্টমীর দিন কুমারী পূজা করা হয়। কুমারী পূজার মধ্য দিয়ে দেবী দুর্গার পূজা করা হয়। আমাদের দেশে কেবল রামকৃষ্ণ মঠে কুমারী পূজা অনুষ্ঠিত হয়। কুমারী পূজায় নারীর প্রতি সম্মান প্রদর্শন করা হয়। আর এর মধ্য দিয়ে নারীর প্রতি শ্রদ্ধাবোধ সৃষ্টির পাশাপাশি পারিবারিক ও সমাজ জীবনে প্রভূত কল্যাণ সাধিত হয়।"
        },
        {
          "label": "গ",
          "question": "তথ্যসূত্র-১ এ কোন দেবতার পূজার কথা বলা হয়েছে? উত্ত দেবতার পরিচয় পাঠ্যবইয়ের আলোকে ব্যাখ্যা করো।",
          "explanation": "তথ্যসূত্র-১ এ কার্তিক দেবের পূজার কথা বলা হয়েছে। কার্ত্তিক দেব অত্যন্ত সুন্দর, সুঠাম দেহ এবং অসীম শক্তির অধিকারী। এ কারণে তথ্যসূত্র-১ এ বর্ণিত শিমলা ও মানস দম্পতির মতো অনেকেই সুপুত্র লাভের আশায় হেমন্তকালের সংক্রান্তিতে কার্তিক দেবতার পূজা করেন। কার্ত্তিক একজন পৌরাণিক দেবতা। তিনি ভগবান শিব ও মা দুর্গার পুত্র। পুরাণে আছে, তারকাসুরের আধিপত্য থেকে স্বর্গরাজ্য উদ্ধার করার জন্য স্বর্গের দেবতারা তাঁকে সেনাপতিরূপে বরণ করেন। তাঁর দেহবর্ণ তপ্ত স্বর্ণের মতো। যুদ্ধাস্ত্র হিসেবে কার্তিকের হাতে তীর, ধনুক ও বল্লম দেখা যায়। তার বাহন সুদৃশ্য পাখি ময়ূর। কার্ত্তিক বিভিন্ন সময়ে বিভিন্ন অসুরের সঙ্গে যুদ্ধ করেছেন। এ সকল যুদ্ধে তিনি জয়লাভ করেছিলেন। পুরাণ অনুসারে তারকাসুরকে বধ করার জন্য কার্তিকের জন্ম হয়েছিল। তিনি বলির পুত্র বাণাসুরকেও পরাজিত করেছিলেন। কার্তিকের অন্য নাম স্কন্দ, মহাসেন, কুমার গুহ ইত্যাদি। স্কন্দপুরাণ, কার্তিককে নিয়ে রচনা করা হয়েছে।"
        },
        {
          "label": "ঘ",
          "question": "তথ্যসূত্র-২ এ গ্রামবাসী যে দেবীর পূজা করেছেন তার গুরুত্ব বিশ্লেষণ করো।",
          "explanation": "তথ্যসূত্র-২ এ গ্রামবাসী শীতলা দেবীর পূজা করছেন। দেবী শীতলা ভক্তের কাছে ঠাকুরানি, জাগরণী, করুণাময়ী, দয়াময়ী প্রভৃতি নামে পরিচিত। শীতলা দেবী বসন্ত রোগ থেকে মুক্ত করে আমাদের শীতল করেন। এ কারণে তিনি সকলের কাছে সমাদৃত হয়েছেন। দেবী শীতলাকে স্বাস্থ্যবিধি পালন বা পরিষ্কার-পরিচ্ছন্নতার দেবী বলা হয়। তাঁর পূজার মাধ্যমে আমরা স্বাস্থ্যবিধি, পরিষ্কার ও পরিচ্ছন্নতা বিষয়ে সচেতন হয়ে থাকি। আবার দেবী নিমপাতা বহন করেন। যা আমাদের রোগ প্রতিরোধে সাহায্য করে। অর্থাৎ এক কথায় বললে বলা যায়, দেবী শীতলার আশীর্বাদে সকল রোগ-শোক থেকে মুক্ত থাকা যায়। যেহেতু সুস্থ দেহ আধ্যাত্মিক চর্চার জন্য অত্যন্ত গুরুত্বপূর্ণ তাই শীতলা দেবী পূজা অত্যন্ত গুরুত্ববহ। দেবী শীতলার দুই হাতে থাকে পূর্ণকৃষ্ণ ও সম্মার্জনীধারণী। কথিত আছে, সম্মার্জনীর মাধ্যমে তিনি অমৃতময় শীতল জল ছিটিয়ে রোগ, তাপ, শোক দূর করে শীতল করেন। আমরাও বসন্ত আক্রান্ত রোগীদের সেবা করে তাদের শীতল করব। শীতলা পূজার মধ্য দিয়ে আমরা এ ধরনের সেবামূলক কাজ করার জন্য উদ্বুদ্ধ হই। সুতরাং বলা যায়; নানা প্রকার রোগ-ব্যাধি হতে মুক্ত থেকে সুস্থ ও সুখসমৃদ্ধ জীবনযাপন করাই শীতলা পূজার মূল উদ্দেশ্য। তাই এ পূজা অত্যন্ত গুরুত্বপূর্ণ।"
        }
      ]
    },
    {
      "number": "5",
      "uddipok": "",
      "tag": "SB 24",
      "sub_questions": [
        {
          "label": "ক",
          "question": "ধর্মাচার কাকে বলে?",
          "explanation": "যে সকল আচার-আচরণ আমাদের জীবনকে সুন্দর ও মঙ্গলময় করে তোলে সেগুলোকে ধর্মাচার বলে।"
        },
        {
          "label": "খ",
          "question": "কোন ধর্মাচারটি বাঙালির অসাম্প্রদায়িক চেতনার এক মহোৎসব? ব্যাখ্যা করো।",
          "explanation": "বাংলা সনের প্রথম দিন নতুন বছরকে বরণ করার জন্য যে উৎসব পালন করা হয় তাকে বর্ষবরণ বলা হয়। বাঙালির এ উৎসবের দিন মঙ্গল শোভাযাত্রা, পূজা, মিষ্টি খাওয়া, ভাব- বিনিময় ও হালখাতাসহ নানা প্রকার অনুষ্ঠান করা হয়। ছোট-বড়, ধনী- গরিবসহ সকল ধর্ম-বর্ণের বাঙালি এই উৎসব পালন করে। এমনকি ক্ষুদ্র-নৃতাত্ত্বিক গোষ্ঠীরাও এ দিনটিকে তাদের ধর্মীয় ও সামাজিক আচার- অনুষ্ঠানের মাধ্যমে পালন করে থাকে। এভাবে সকল শ্রেণির মানুষের অংশগ্রহণের মধ্যদিয়ে অসাম্প্রদায়িক চেতনার প্রকাশ পায়। তাই বলা যায়, বর্ষবরণ বাঙালির অসাম্প্রদায়িক চেতনার বহিঃপ্রকাশ।"
        },
        {
          "label": "গ",
          "question": "চিত্র-১ এর অনুষ্ঠানটির ধারণা ব্যাখ্যা করো।",
          "explanation": "চয়নদের গ্রামের মন্দিরের মাঠে অনুষ্ঠিত অনুষ্ঠানটি হলো নামযজ্ঞ। নামযজ্ঞ অনুষ্ঠানের মাধ্যমে ভগবান শ্রীকৃষ্ণ ও রামচন্দ্রের পূজা করা হয়। বিভিন্ন সুরে, ছন্দে, তালে কৃষ্ণনাম এবং রামনাম কীর্তন করা হয়। ভক্তরা জাতি-বর্ণ নির্বিশেষে শ্রীকৃষ্ণের নামযজ্ঞানুষ্ঠানে একত্রিত হয়ে বিভিন্ন সুরে, ছন্দে, তালে কৃষ্ণনাম জপ করে এবং কৃষ্ণনামের কীর্তন করে। এ অনুষ্ঠানে অংশ নেওয়ার জন্য মানুষ দূর-দূরান্ত থেকে আসে। এ অনুষ্ঠানটি কয়েক প্রহর ব্যাপী চলে। উদ্দীপকে বর্ণিত চয়নদের গ্রামের বাড়িতে মন্দিরের মাঠে কয়েক প্রহরব্যাপী চলছে একটি অনুষ্ঠান। দূর-দূরান্ত থেকে ভক্তগণ দলে দলে এসে যোগ দিচ্ছে এ অনুষ্ঠানে। এ অনুষ্ঠানের মাধ্যমে ভগবান শ্রীকৃষ্ণ ও শ্রীরামচন্দ্রের পূজা করা হয়। উদ্দীপকের এসব বর্ণনা পাঠ্যবইয়ের নামযজ্ঞ অনুষ্ঠানের সাথে সাদৃশ্যপূর্ণ।"
        },
        {
          "label": "ঘ",
          "question": "'চিত্র-২ এর অনুষ্ঠানটি একদিকে উৎসব অন্যদিকে ব্যবসায়িক গুরুত্ব বহন করে।'- উক্তিটির তাৎপর্য বিশ্লেষণ করো।",
          "explanation": "'চিত্র-২ এর অনুষ্ঠানটি বা রথযাত্রা একদিকে উৎসব অন্যদিকে ব্যবসায়িক গুরুত্ব বহন করে।'- উক্তিটি যথার্থ। হিন্দুধর্মের অনুসারীদের ধর্মানুষ্ঠানগুলোর মধ্যে রথযাত্রা অন্যতম। আষাঢ় মাসের শুক্লা দ্বিতীয়া তিথিতে রথযাত্রার অনুষ্ঠান শুরু হয়ে একাদশীর দিন পর্যন্ত চলতে থাকে। রথযাত্রা উপলক্ষ্যে নয় দিনব্যাপী বিভিন্ন ধর্মীয় অনুষ্ঠান ও মেলা অনুষ্ঠিত হয়। আমাদের দেশে অনেক অঞ্চলেই রথযাত্রা পালিত হয়। তবে ঢাকা জেলার ধামরাইয়ে অনুষ্ঠিত রথযাত্রা উৎসব বিখ্যাত। রথযাত্রা ধর্মীয় উৎসব হলেও বর্তমান সময়ে তা সর্বজনীন উৎসব হিসেবে রূপলাভ করেছে। রথযাত্রা উপলক্ষে অনুষ্ঠিত মেলায় সব ধর্মের, সম্প্রদায়ের এবং শ্রেণি পেশার মানুষ অংশগ্রহণ করে। সবাই মেলায় বেড়াতে যান। মেলাতে অনেক জিনিস-পত্রের দোকান বসে। সেখানে বিভিন্ন ধর্মের ক্রেতা-বিক্রেতার উপস্থিতি দেখা যায়। অনেকে মেলা উপলক্ষে কিছু উপার্জনের আশায় বিভিন্ন জিনিসপত্র বিক্রি করতে আসে। কেউ কেউ পণ্য বিক্রি করে অনেক লাভবানও হন। এতে করে মেলায় এক ধরনের উৎসবের আমেজ বিরাজ করে। এসবের মাঝে মেলায় ক্রেতা-বিক্রেতার মাঝে ব্যবসার দিকটি ফুটে উঠে। উল্লিখিত আলোচনার পরিপ্রেক্ষিতে এই সিদ্ধান্তে আসা যায়, চিত্র-২. এর অনুষ্ঠানটি বা রথের মেলা একদিকে যেমন ধর্মীয় উৎসব তেমনি অন্যদিকে তা ব্যবসার ভালো সুযোগ করে দেয়।"
        }
      ]
    },
    {
      "number": "6",
      "uddipok": "পুলক বাবু একজন দরিদ্র ব্রাহ্মণ। তার গ্রামে আগুনে পুড়ে যাওয়া ক্ষতিগ্রস্ত মানুষের জন্য তার জমানো সমস্ত টাকা জেলা প্রশাসকের হাতে তুলে দেন। অন্যদিকে, রিপন নামে এক বালক আগুন থেকে এক শিশুকে রক্ষা করতে গিয়ে প্রাণ ত্যাগ করেন।",
      "tag": "SB 24",
      "sub_questions": [
        {
          "label": "ক",
          "question": "মানবতা কাকে বলে?",
          "explanation": "মানুষের প্রতি মানুষের যে ভালোবাসা ও মমত্ববোধ তাকে মানবতা বলে।"
        },
        {
          "label": "খ",
          "question": "কাকে শ্রেষ্ঠ জীব বলা হয়? ব্যাখ্যা করো।",
          "explanation": "মানবতা গুণের কারণে মানুষকে সৃষ্টির শ্রেষ্ঠ জীব বলা হয়। মানবতা একমাত্র গুণ, যা মানুষ ছাড়া অন্যকোনো জীবের মধ্যে থাকে না। তাই মানবতা গুণ দিয়েই মানুষকে অন্যান্য জীব থেকে পৃথক করা যায়। এ গুণের জন্য মানুষকে সৃষ্টির শ্রেষ্ঠ জীব বলা হয়।."
        },
        {
          "label": "গ",
          "question": "উদ্দীপকের পুলকের চরিত্রের সাথে পাঠ্যবইয়ের কোন চরিত্রের মিল রয়েছে? ব্যাখ্যা করো।",
          "explanation": "পুলকের চরিত্রের সাথে পাঠ্যপুস্তকের রন্তিবর্মা চরিত্রের মিল রয়েছে। রন্তিবর্মা নামে এক কৃষ্ণভক্ত রাজা ছিলেন। তিনি একবার অযাচক বৃত্তি গ্রহণ করে আটচল্লিশ দিন পর্যন্ত না খেয়ে ছিলেন। ঊনপঞ্চাশতম দিনে • এক ভক্ত তার থালায় কিছু খাবার দিয়ে যায়। সে সময় এক ভিক্ষুক কুকুরসহ রন্তিবর্মার সামনে উপস্থিত হয়। ভিক্ষুকটি তার কাছে খাবার চায়। তখন রন্তিবর্মা তার খাবার ভিক্ষুককে দিয়ে দেন। তিনি দীর্ঘ আটচল্লিশ দিন অনাহারে থাকার পরও নিজের ভিক্ষালব্ধ খাবার ক্ষুধার্ত ব্যক্তিকে দিয়ে মহৎ দৃষ্টান্ত স্থাপন করেন। তাই রন্তিবর্মা মানবতার দৃষ্টান্ত হিসেবে পরিচিত। উদ্দীপকের পুলক বাবুর মধ্যেও অনুরূপ মানবতার গুণ প্রকাশ পেয়েছে। পুলক বাবু একজন দরিদ্র ব্রাহ্মণ। তার গ্রামে আগুনে পুড়ে যাওয়া ক্ষতিগ্রস্ত মানুষের জন্য তিনি জমানো সমস্ত টাকা জেলা প্রশাসকের হাতে তুলে দেন। তার এরূপ কাজের মাধ্যমে মানবতাবোধের প্রকাশ পেয়েছে, যা পাঠ্যপুস্তকের রন্তিবর্মা চরিত্রের সাথে সাদৃশ্যপূর্ণ।"
        },
        {
          "label": "ঘ",
          "question": "সামাজিক ও পারিবারিক জীবনে রিপনের কর্মকাণ্ডটির শিক্ষার গুরুত্ব বিশ্লেষণ করো।",
          "explanation": "উদ্দীপকের তপনের কর্মকাণ্ডে প্রকাশিত 'সৎসাহস' গুণটির শিক্ষা সমাজ ও পারিবারিক জীবনে অত্যন্ত তাৎপর্যপূর্ণ। নিজের জীবনের ঝুঁকি আছে জেনেও দেশ বা অন্যের মঙ্গলের জন্য যে ব্যক্তি নিজের শক্তি দিয়ে যথাসাধ্য চেষ্টা করে বা সাহস প্রদর্শন করে, তাকেই বলে সৎসাহস। উদ্দীপকের তপন দেশ ও দেশের মানুষের জন্য যুদ্ধে অংশ নেন। নিজের কথা না ভেবে প্রাণপণে যুদ্ধ করে দেশকে শত্রুমুক্ত করেন। যুদ্ধে তিনি একটি পা হারান। এতে তার কোনো কষ্ট হয়নি কারণ দেশ আজ স্বাধীন। তপনের এরূপ কর্মকাণ্ডের মাধ্যমে সৎসাহসের পরিচয় খুঁজে পাওয়া যায়। সৎসাহস একটি বড় গুণ। যখন কেউ দুর্বলের ওপর অত্যাচার করে তখন সৎসাহসী ব্যক্তি দুর্বলের পক্ষে দাঁড়ায়। দুর্বলকে সবলের অত্যাচার থেকে রক্ষা করে। এ কারণে সৎসাহসী ব্যক্তি পরিবারে গুরুত্বপূর্ণ ভূমিকা পালন করে। পাশাপাশি এরূপ ব্যক্তি দেশ ও জাতির ক্রান্তিকালে অগ্রণী ভূমিকা রাখে। তারা সমাজের প্রতিটি মানুষের জন্য পূজনীয় ও অনুকরণীয়। দেশের বা জাতির যেকোনো বিপদে সৎসাহসী ব্যক্তি ঝাঁপিয়ে পড়তে দ্বিধা করে না। পরিশেষে বলা যেতে পারে যে, উদ্দীপকের তপনের কর্মকান্ড অর্থাৎ, সৎসাহসের শিক্ষা সমাজ ও পারিবারিক জীবনে বিশেষ তাৎপর্যবহন করে। কারণ সৎসাহসের মাধ্যমে সমাজ ও পরিবারের কল্যাণের জন্য এ সকল ব্যক্তিরা সাহস প্রদর্শন করে"
        }
      ]
    },
    {
      "number": "7",
      "uddipok": "সাগর বাবু একজন উচ্চপদস্থ কর্মকর্তা। তিনি তার পছন্দের পাত্রীকে বিয়ে করেন। কিন্তু পাত্রী পক্ষ থেকে কোনো জিনিসপত্র গ্রহণ করেননি। অপরদিকে নিলয় বাবুর বাবা মারা যাওয়ার পর কিছু দিন সবজি ও ফলাহার করেন এবং সংযমী জীবনযাপন করেন।",
      "tag": "SB 24",
      "sub_questions": [
        {
          "label": "ক",
          "question": "সমাবর্তন কাকে বলে?",
          "explanation": "শিক্ষা প্রতিষ্ঠান কিংবা গুরুগৃহ থেকে পাঠ শেষে নিজগৃহে ফিরে আসার সময় যে অনুষ্ঠান করা হয় তাকে সমাবর্তন বলে।"
        },
        {
          "label": "খ",
          "question": "কোন অনুষ্ঠানের মাধ্যমে বর-কনে আমৃত্যু বাঁধা হয়ে থাকে? ব্যাখ্যা করো।",
          "explanation": "বিবাহ অনুষ্ঠানের মাধ্যমে বর-কনে আমৃত্যু বাঁধা হয়ে থাকে। দশবিধ সংস্কারের মধ্যে বিবাহ গুরুত্বপূর্ণ একটি বিষয়। বিবাহের ফলে পুরুষকে স্ত্রীর ভরণ-পোষণ এবং মানসম্ভ্রম রক্ষার সার্বিক দায়িত্ব পালন করতে হয়। সংসারধর্ম পালনের মাধ্যমে পুরুষ সন্তানের জনকরূপে লাভ করেন পিতৃত্ব এবং নারী জননীরূপে লাভ করেন মাতৃত্ব। তাদের মাধ্যমেই মাতা, পিতা, পুত্র, কন্যা নিয়ে গড়ে ওঠে সুখের সংসার। এভাবে তাদের মধ্যে আমৃত্যু সম্পর্ক প্রতিষ্ঠিত হয়।"
        },
        {
          "label": "গ",
          "question": "সাগর বাবুর চরিত্রে পাঠ্যপুস্তকের কোন দিকটি ফুটে উঠেছে? ব্যাখ্যা করো।",
          "explanation": "সাগর বাবুর চরিত্রে পণ প্রথা নির্মূলে সহায়তার দিকটি ফুটে উঠেছে। কন্যাকে পাত্রস্থ করার সময় বরপক্ষকে যদি নগদ অর্থ, সম্পদ প্রভৃতি দিতে হয় তাহলে তাকে পণ বলে। এই পণপ্রথা বা যৌতুকপ্রথা একটি সামাজিক ব্যাধি। পণ গ্রহণ এবং প্রদান দুটোই সমান অপরাধ। এর মূলে রয়েছে অশিক্ষা, অসচেতনতা, পিতৃতান্ত্রিক ও পুরুষনিয়ন্ত্রিত সমাজ ব্যবস্থা। বর্তমান সমাজ ব্যবস্থায় এই পণপ্রথা নিন্দনীয় এবং রাষ্ট্রীয়ভাবে নিষিদ্ধ। দৃষ্টিভঙ্গির পরিবর্তন, মানসিক প্রসারতা ও জীবনমুখী শিক্ষা এ প্রথা নির্মূলে সহায়ক ভূমিকা রাখতে পারে। যার দৃষ্টান্ত উদ্দীপকে সাগর বাবুর কর্মকাণ্ডে প্রকাশ পেয়েছে। উদ্দীপকে বর্ণিত ঘটনায় সাগর বাবু একজন উচ্চপদস্থ কর্মকর্তা। তিনি তার পছন্দের পাত্রীকে বিয়ে করেন। কিন্তু পাত্রী পক্ষ থেকে কোনো জিনিসপত্র গ্রহণ করেননি। অর্থাৎ পণ গ্রহণ না করার মাধ্যমে তার চরিত্রে পণ প্রথা নির্মূলে সহায়তার দিকটি ফুটে উঠেছে।"
        },
        {
          "label": "ঘ",
          "question": "নিলয় বাবুর পালনকৃত আচরণটির গুরুত্ব বিশ্লেষণ করো।",
          "explanation": "প্রণবের কার্যকলাপে অশৌচ সংস্কার পালনের ইঙ্গিত করা হয়েছে। ধর্মীয় ও সামাজিকভাবে এর গুরুত্ব অপরিসীম। অশৌচ পালন যে শুধু শাস্ত্রীয় বিধি-বিধান তা-ই নয়, সামাজিক দিক থেকেও এর যথেষ্ট গুরুত্ব আছে। পিতা-মাতার জীবদ্দশায় তাদের স্পর্শ আমাদের স্বর্গসুখ দেয়। হঠাৎ তাদের চির অনুপস্থিতি সন্তানকে বিচলিত করে তোলে। এমনকি নিকট আত্মীয়-স্বজনের মৃত্যুও আমাদের বিষাদগ্রস্ত করে। তাদের আত্মার শান্তি কামনায় 'তখন নিজেদের প্রস্তুত করতে হয়। কিন্তু বিচলিত মনে ঈশ্বরের প্রতি প্রার্থনায় পূর্ণ একাগ্রতা আসে না। এজন্য চাই শান্ত মন। তাই সময়ের প্রয়োজন। আর এ প্রস্তুতির জন্য অশৌচ পালন করা কর্তব্য। অশৌচ পালনে মন ধীরে ধীরে শান্ত হয় এবং মনে প্রশান্তি ফিরে আসে। এছাড়া মৃত ব্যক্তির পরিবার ও জ্ঞাতিবর্গ অশৌচ পালন করে তার আত্মার প্রতি শ্রদ্ধা প্রদর্শন করেন। যার দৃষ্টান্ত উদ্দীপকের প্রণবের কার্যকলাপে দেখা যায়। পরিশেষে বলা যায়, অশৌচ শাস্ত্রীয় একটি উল্লেখযোগ্য বিধান এবং হিন্দুধর্মের একটি গুরুত্বপূর্ণ সংস্কার।"
        }
      ]
    },
    {
      "number": "8",
      "uddipok": "প্রদীপ বাবু একটি সংগঠনের সভাপতি। তিনি তার পরিবার এবং সংগঠনের সকল সদস্যের সমস্যা সমাধান করেন। তিনি কোনো কাজের প্রতিশ্রুতি দিলে তা রক্ষা করার জন্য আপ্রাণ চেষ্টা করেন। অন্যদিকে, তার প্রতিবেশী উজ্জ্বল বাবু একজন স্বার্থপর ব্যক্তি। তিনি ভাইদের সম্পত্তি নিজের নামে করে নেন। এতে ভাইদের মধ্যে তিক্ততার সৃষ্টি হয়। শেষ পর্যন্ত উজ্জ্বল বাবু সবদিক দিয়ে পরাজিত হন।",
      "tag": "SB 24",
      "sub_questions": [
        {
          "label": "ক",
          "question": "বৈদিক সাহিত্য কাকে বলে?",
          "explanation": "বেদকে কেন্দ্র করে যে সাহিত্য গড়ে উঠেছে তাকে বৈদিক সাহিত্য বলে।"
        },
        {
          "label": "খ",
          "question": "কাকে রহস্য বিদ্যা বলা হয়? ব‍্যাখ্যা করো।",
          "explanation": "উপনিষদে জন্ম-মৃত্যুর ঘোর রহস্য নিয়ে আলোচনা করা হয়েছে বলে - একে রহস্যবিদ্যা বলা হয়। বৈদিক সাহিত্যের জ্ঞানকাণ্ডের অংশ উপনিষদ, যা হিন্দুদের অন্যতম ধর্মীয় গ্রন্থ হিসেবে পরিচিত। উপনিষদ মূলত ব্রহ্মবিদ্যা ও গুহ্যতম বিদ্যা, যা মানুষের জন্ম-মৃত্যুর কারণ সম্পর্কিত আলোচনায় সমৃদ্ধ। জন্ম-মৃত্যু মানুষের নিকট গুহ্যতম রহস্য হওয়ায় উপনিষদকে রহস্যবিদ্যাও বলা হয়।"
        },
        {
          "label": "গ",
          "question": "প্রদীপ বাবুর কর্মকাণ্ডের মধ্যে তোমার পাঠ্যপুস্তকের কোন চরিত্রের মিল রয়েছে? ব্যাখ্যা করো।",
          "explanation": "প্রদীপ বাবুর কর্মকান্ডের সাথে রামায়ণের আদর্শ রাজা শ্রীরামচন্দ্রের চরিত্রের মিল রয়েছে। রামায়ণ অন্যতম প্রাচীন ধর্মগ্রন্থ। এ ধর্মগ্রন্থের মূল চরিত্র হলো শ্রীরামচন্দ্র। পিতৃসত্য বা পিতার দেওয়া প্রতিশ্রুতি পালনে তিনি ১৪ বছরের জন্য বনবাসে গমন করেন। তিনি ছিলেন আদর্শ রাজা। তাঁর রাজত্বে কেউ যেন কখনো কোনো দুঃখ ভোগ না করে এ ব্যাপারে তিনি সর্বদা সচেষ্ট ছিলেন। তিনি তাঁর স্ত্রী সীতাকে ভালোবাসতেন। পাশাপাশি নিজ কর্তব্যবোধ সম্পর্কেও সচেতন ছিলেন। প্রজাদের মনোরঞ্জনের জন্য তিনি স্ত্রী সীতাকে ত্যাগ করতেও দ্বিধা করেননি। এভাবে তার চরিত্রে রাজার কর্তব্য সম্বন্ধে সুস্পষ্ট ধারণা প্রকাশ পায়। রামের রাজত্ব সম্পর্কে প্রবাদ আছে যে, রামের মতো রাজা কখনো ছিল না এবং ভবিষ্যতেও হবে না। রামের সৎ গুণের অনুরূপ দৃষ্টান্ত উদ্দীপকের প্রদীপ বাবুর কর্মকাণ্ডেও লক্ষ করা যায়। কারণ তিনি সংগঠনের সভাপতির দায়িত্ব পালনের পাশাপাশি নিজ পরিবারকেও ভালোবাসেন। এমনকি তিনি কোনো কাজের প্রতিশ্রুতি দিলে তা রক্ষা করার জন্য আপ্রাণ চেষ্টা করেন। এরূপ ধর্মাচরণের কারণে বলা যায়, প্রদীপ বাবুর কর্মকাণ্ডের সাথে পাঠ্যপুস্তকের রাম চরিত্রের মিল রয়েছে।"
        },
        {
          "label": "ঘ",
          "question": "উদ্দীপকে উজ্জ্বল বাবু ও ভাইদের মধ্যে সংঘটিত ঘটনা থেকে যে শিক্ষা পাই, তা পাঠ্যবইয়ের আলোকে বিশ্লেষণ করো",
          "explanation": "উদ্দীপকে উজ্জ্বল বাবু ও ভাইদের মধ্যে সংঘটিত ঘটনা থেকে যে শিক্ষা পাই তা হলো- 'যথা ধর্ম তথা জয়।' কৃষ্ণদ্বৈপায়ন ব্যাসদেব মহাভারত রচনা করেন। মহাভারতে বর্ণিত হয়েছে, কুরু-পাণ্ডবদের দ্বন্দ্ব-সংঘাত তথা স্বার্থের দ্বন্দ্বের কথা; ক্ষমতার দম্ভ, রাজনীতির কূটকৌশলের আশ্রয়ের কথা। সেইসঙ্গে যুক্ত হয়েছে অনেক কাহিনি-উপকাহিনি। এসব কাহিনি-উপকাহিনির একাংশে বর্ণিত হয়েছে ধর্মযুদ্ধের কথা। যা ছিল অধর্ম ও অসত্যের বিরুদ্ধে ধর্ম ও সত্যের যুদ্ধ। এ যুদ্ধে সত্য ও ধর্মের জয় হয় আর অসত্য ও অধর্মের পরাজয় হয়। মহাভারতের এ শিক্ষা উদ্দীপকেও লক্ষ করা যায়। উদ্দীপকের উজ্জ্বল বাবু একজন স্বার্থপর ব্যক্তি। তিনি ভাইদের সম্পত্তি নিজের নামে করে নেন। এতে ভাইদের মধ্যে তিক্ততার সৃষ্টি হয়। শেষ পর্যন্ত উজ্জ্বল বাবু সবদিক দিয়ে পরাজিত হন। এভাবে মহাভারতের বিভিন্ন উপাখ্যান ও উদ্দীপক থেকে এ শিক্ষাই পাওয়া যায় যে, সত্যের জয় সর্বদাই হয়। পরিশেষে বলা যায়, হিন্দুধর্মের উল্লেখযোগ্য ধর্মগ্রন্থ হলো মহাভারত। এখানে কুরু-পাণ্ডবদের দ্বন্দ্ব-সংঘাতের মাধ্যমে এ বিষয়টি বুঝানো হয়েছে যে, অন্যের ক্ষতি করলে নিজেরই ক্ষতি হয়। যার দৃষ্টান্ত উদ্দীপকের উজ্জ্বল বাবু ও ভাইদের মধ্যে সংঘটিত ঘটনায় প্রতীয়মান হয়।"
        }
      ]
    },
    {
      "number": "9",
      "uddipok": "কমল গ্রামের দরিদ্র মেয়েদের শিক্ষার জন্য প্রয়োজনীয় শিক্ষা উপকরণ ও আর্থিক সাহায্য করেন। তিনি মনে করেন, মেয়েদের শিক্ষিত করতে পারলে দরিদ্রতা দূর হবে এবং দেশ উন্নত হবে। অপরদিকে, মিনু দেবীর লেখাপড়া ও অন্য কিছুর প্রতি তেমন আগ্রহ ছিল না। তিনি প্রকৃতির সাথে সময় কাটাতে স্বাচ্ছন্দ্যবোধ করতেন।",
      "tag": "SB 24",
      "sub_questions": [
        {
          "label": "ক",
          "question": "পূর্ণাবতার কাকে বলে?",
          "explanation": "ভগবান যখন পূর্ণরূপে অবতরণ করেন, তখন তাঁকে বলা হয় পূর্ণাবতার।"
        },
        {
          "label": "খ",
          "question": "চরক শরীরের কার্যকারিতার কয়টি উপাদানের কথা বলেছেন? ব্যাখ্যা করো।",
          "explanation": "চরক শরীরের কার্যকারিতার ৩টি উপাদানের কথা বলেছেন। চরক ছিলেন প্রাচীন ভারতের একজন মহান চিকিৎসক। তিনিই প্রথম মানবদেহের পরিপাক, বিপাক ও রোগ প্রতিরোধ ক্ষমতা সম্পর্কে বলেন। তিনি শরীরের কার্যকারিতার জন্য তিনটি দোষ বা উপাদানের কথা বলেছেন। সেগুলো হলো- বাত, পিত্ত ও কফ। এই তিনটির সামঞ্জস্য নষ্ট হলে শরীর অসুস্থ হয়। আর সামঞ্জস্য ফিরে এলে শরীর সুস্থ হয়।"
        },
        {
          "label": "গ",
          "question": "কমলের মধ্যে তোমার পাঠ্যবইয়ের কোন মহাপুরুষের গুণটি প্রকাশ পেয়েছে? ব্যাখ্যা করো।",
          "explanation": "উদ্দীপকের কমলের মধ্যে আমার পাঠ্যবইয়ের মহাপুরুষ স্বামী বিবেকানন্দের নারীশিক্ষা অনুরাগ গুণটি প্রকাশ পেয়েছে। মহামনীষী স্বামী বিবেকানন্দ নারী স্বাধীনতায় বিশ্বাসী ছিলেন। তিনি নারী শিক্ষাকে জোরালোভাবে সমর্থন করতেন। বৈদিক যুগের মৈত্রেয়ী, গাগী প্রমুখ বিদুষী নারীর উল্লেখ করে তিনি বলেছেন- সেই যুগে নারীরা যদি এত শিক্ষালাভ করতে পারে, তা হলে এযুগের নারীরা পারবে না কেন? তাঁর মতে, যে জাতি নারীদের সম্মান দেয় না, সে জাতি কখনো বড় হতে পারে না। তিনি মনে করতেন, নারীর অবস্থার উন্নতি না করে বিশ্বের মঙ্গলসাধন করা সম্ভব নয়। এ জন্য তিনি নারী শিক্ষার উপর জোর দিয়েছিলেন। প্রতিটি সমাজের উন্নয়নের মূল চাবিকাঠি হলো আর্থ-সামাজিক ক্ষেত্রে নারী ও পুরুষের সহাবস্থান। উদ্দীপকে বলা হয়েছে, কমল বাবু গ্রামের দরিদ্র মেয়েদের শিক্ষার জন্য প্রয়োজনীয় শিক্ষা উপকরণ ও আর্থিক সাহায্য করেন। তিনি মনে করেন, মেয়েদের শিক্ষিত করতে পারলে দরিদ্রতা দূর হবে ও দেশ উন্নত হবে। এখানে কমল বাবুর কাজের মাধ্যমে স্বামী বিবেকানন্দের নারীশিক্ষা অনুরাগ গুণটি প্রকাশ পেয়েছে। তিনিও স্বামীজীর মতো নারীশিক্ষার গুরুত্ব উপলব্ধি করতে পেরেছেন। তিনি বুঝতে পেরেছেন দেশ ও জাতির উন্নতির জন্য এ কাজটি অত্যন্ত জরুরি। নারীরাও যদি পুরুষের মতো সমান সুযোগ-সুবিধা পায় তা হলে তারাও দেশের উন্নয়নে সমান অবদান রাখতে পারবে।"
        },
        {
          "label": "ঘ",
          "question": "উদ্দীপকের মিনু দেবীর চরিত্রটি নৈতিক জীবন গঠনে কতটুকু সহায়ক তা মূল্যায়ন করো।",
          "explanation": "উদ্দীপকের মিনু দেবীর মাধ্যমে ইঙ্গিত করা চরিত্রটি তথা শ্রীমা চরিত্রটি নৈতিক জীবন গঠনে সম্পূর্ণরূপে সহায়ক। উদ্দীপকে দেখা যায়, মিনু দেবীর লেখাপড়া ও অন্য কিছুর প্রতি তেমন আগ্রহ ছিল না। তিনি প্রকৃতির সাথে জীবন কাটাতে স্বাচ্ছন্দ্যবোধ করতেন। এ থেকে বোঝা যায়, মিনু দেবীর মাধ্যমে শ্রীমাকে ইঙ্গিত করা হয়েছে। শৈশবেই শ্রীমার মধ্যে আধ্যাত্মিক ভাব জেগে ওঠে। পড়াশোনার প্রতি তাঁর কোনো আগ্রহ ছিল না। সময় পেলেই তিনি গাছতলায় ধ্যানে বসতেন। নৈতিক জীবন গঠনে শ্রীমার কর্মকাণ্ড আমাদের জন্য অনুসরণীয়। নৈতিকতা হলো মানুষে মানবীয় গুণ এবং জীবনের শ্রেষ্ঠ সম্পদ, যা অর্জন করলে জীবন সুন্দর ও উন্নত হয়। শ্রীমার প্রতিটি কাজের মধ্যে মানবিকতা প্রকাশ পেয়েছে। শ্রীমা কর্মফলের প্রতি আসক্ত না হয়ে অন্যের মঙ্গলের জন্য কাজ করেছেন। তিনি অরবিন্দ আশ্রমে একটি হাসপাতাল স্থাপন করেন। এ হাসপাতালে সকলকে বিনামূল্যে চিকিৎসা সেবা দেওয়া হতো। তিনি আশ্রমবাসীদের থাকা-খাওয়ার সমস্ত ব্যয়ভার বহন করতেন। তিনি কোনো প্রকার ভেদাভেদ পছন্দ করতেন না। তিনি আশ্রমের সবাইকে সন্তানের মতো ভালোবাসতেন। তিনি মানব সেবাকে জীবনের ব্রত হিসেবে গ্রহণ করেন। উপর্যুক্ত আলোচনা শেষে বলা যায়, শ্রীমার মানবীয় গুণগুলো চর্চার মাধ্যমে নৈতিক জীবন গঠন করা সম্ভব।"
        }
      ]
    },
    {
      "number": "10",
      "uddipok": "রবিন দরিদ্রতার কারণে লেখাপড়ার পাশাপাশি এক বেলা রিক্সা চালায়। একদিন এক ব্যক্তি তার মোবাইল ও মানি ব্যাগ রিক্সায় রেখে চলে যান। কিছুক্ষণ পর রবিন সেগুলো দেখে ঐ ব্যক্তির মানি ব্যাগে প্রাপ্ত ঠিকানা অনুযায়ী ঐ যাত্রীকে পৌঁছে দেয়। রবিনের বোন রনিতা খুবই অমায়িক। সে পাড়ার ছোটদের স্নেহের দৃষ্টিতে দেখে এবং বড়দের যথাযথ সম্মান করে।",
      "tag": "SB 24",
      "sub_questions": [
        {
          "label": "ক",
          "question": "স্মৃতিশাস্ত্র কাকে বলে?",
          "explanation": "বেদের পরে রচিত কর্তব্য বা অকর্তব্য ধর্ম বা অধর্ম নির্ণয়ের জন্য গ্রন্থাবলিকে বলা হয় স্মৃতিশাস্ত্র।"
        },
        {
          "label": "খ",
          "question": "বিচারের মানদণ্ড কী? ব্যাখ্যা করো।",
          "explanation": "নৈতিক মূল্যবোধ হচ্ছে মানুষের বিচারের মানদণ্ড। অনেক সময় নিজের বিবেককে প্রশ্ন করে জানতে হয় যে, কোন কাজটি করলে ধর্ম হয় আর না করলে অধর্ম হয়। নৈতিক মূল্যবোধের বিচারে যা ভালো কাজ তা ধর্মসম্মত ও সঠিক এবং যা ভালো কাজ নয় তা করলে অধর্ম হয় এবং তা সঠিক নয়। সুতরাং দেখা যাচ্ছে নৈতিক মূল্যবোধের সাথে ধর্মপথের ঘনিষ্ঠ সম্পর্ক রয়েছে। নৈতিক মূল্যবোধ হচ্ছে বিচারের মানদণ্ড। আর ধর্ম হচ্ছে সেই বিচারের সিদ্ধান্ত বা ফল।"
        },
        {
          "label": "গ",
          "question": "রবিনের চরিত্রে কোন নৈতিকতাটি ফুটে উঠেছে? ব্যাখ্যা করো",
          "explanation": "টেক্সিচালকের আচরণে সততা নামক গুণটি প্রকাশ পেয়েছে। সব সময় সত্য কথা বলা এবং সৎপথে চলাকেই সততা বলে। আবার অন্য কারও জিনিস অন্যায়ভাবে গ্রহণ না করাও সততা। অন্য কাউকে ঠকানো বা না জানিয়ে তার জিনিস নেয়া থেকে বিরত থাকাও সততা। সততা মানুষের চরিত্রের একটি নৈতিক গুণ এবং ধর্মের অঙ্গ। যার দৃষ্টান্ত উদ্দীপকে বর্ণিত টেক্সিচালকের আচরণে লক্ষ করা যায়। উদ্দীপকের ড. রোজারী জাপান থেকে সিলেটে আসেন কাজে। এয়ারপোর্ট থেকে আম্বরখানায় টেক্সি করে আসার পথে পাসপোর্ট ও গুরুত্বপূর্ণ কাগজপত্রসহ হ্যান্ডব্যাগটি গাড়িতে রেখেই নেমে পড়েন। বিকেল বেলায় টেক্সিচালক তার গাড়িতে হ্যান্ডব্যাগটি দেখতে পেয়ে মাইক যোগে প্রাপ্তি বিজ্ঞপ্তি প্রচার করেন। ড. রোজারী মাইকিং শুনে তার ব্যাগটি ফিরে পান। এভাবে অন্যের হারানো জিনিস কোনো হঠকারিতা না করে প্রকৃত মালিকের কাছে ফিরিয়ে দেওয়ার মাধ্যমে টেক্সিচালকের আচরণে সততার বহিঃপ্রকাশ ঘটেছে।"
        },
        {
          "label": "ঘ",
          "question": "উদ্দীপকে রনিতার চারিত্রিক বৈশিষ্ট্যটির ধর্মীয় গুরুত্ব বিশ্লেষণ করো .",
          "explanation": "উদ্দীপকে রনিতার চারিত্রিক বৈশিষ্ট্য তথা শিষ্টাচারের ধর্মীয় গুরুত্ব বিশ্লেষণ করা হলো- নম্র, ভদ্র বা শিষ্ট আচরণকে শিষ্টাচার বলে। শিষ্টাচার আদর্শ জীবনের অংশ। শিষ্টাচারের জন্যই মানুষ পশু-পাখি থেকে আলাদা। এটি একটি নৈতিক গুণ এবং ধর্মের অঙ্গ। শিষ্টাচারের উক্ত বৈশিষ্ট্যগুলো রনিতার আচরণে লক্ষ করা যায়। কারণ সে খুবই অমায়িক। পাড়ার ছোটদের সে স্নেহের দৃষ্টিতে দেখে এবং বড়দের যথাযথ সম্মান করে। তাই বলা যায়, রনিতার চরিত্রে শিষ্টাচার গুণটি ফুটে উঠেছে। শিষ্টাচারের ধর্মীয় গুরুত্ব অপরিসীম। কারণ ধর্মপথে চলার ক্ষেত্রে শিষ্টাচার অন্যতম পাথেয়। আমরা ঈশ্বরের স্তব-স্তুতি করি এবং ঈশ্বরের অংশ বিভিন্ন দেব-দেবীর উদ্দেশ্যে প্রণাম মন্ত্র উচ্চারণ করে প্রণাম করি। এই প্রণাম বা নমস্কার শিষ্টাচারের অঙ্গ। তাই এসব ধর্মাচারের মধ্য দিয়ে সাধারণত শিষ্টাচার প্রকাশ পায়। শিষ্টাচারের মাধ্যমে মানুষের মন জয় করা যায়। সবার ভালোবাসা পাওয়া যায়। পাশাপাশি এরূপ আচরণের কারণে সবাই মন থেকে আশীর্বাদ করেন। পরিশেষে বলা যায়, শিষ্টাচার একটি নৈতিক গুণ। হিন্দুধর্মে এ গুণটির গুরুত্ব অপরিসীম।"
        }
      ]
    },
    {
      "number": "11",
      "uddipok": "দৃশ্যকল্প-১: অনাবৃষ্টির কারণে অধীর বাবুদের এলাকায় ভালো ফসল হয়নি। এ অবস্থা থেকে উত্তরণের জন্য এলাকাবাসী এক বিশেষ পূজার আয়োজন করেন। দৃশ্যকল্প-২: পাঁচদিন ব্যাপী অনুষ্ঠিত পূজায় প্রতিমার সামনে উপবিষ্ট এক ব্যক্তি মন্ত্র পাঠের মাধ্যমে প্রতিমাকে ফুল দূর্বা নিবেদন করছেন।",
      "tag": "SB 24",
      "sub_questions": [
        {
          "label": "ক",
          "question": "যজমান কাকে বলে?",
          "explanation": "যার নামে সংকল্প করে পূজা করা হয় তাকে যজমান বলে।"
        },
        {
          "label": "খ",
          "question": "\"একং সদ্‌ বিপ্রা বহুধা বদন্তি\" উক্তিটি ব্যাখ্যা করো।",
          "explanation": "একং সদ্‌ বিপ্রা বহুধা বদন্তি' কথাটির অর্থ এক, অখণ্ড ও চিরন্তন ব্রহ্মকে বিপ্রগণ ও জ্ঞানীরা বহু নামে বর্ণনা করেছেন। ঈশ্বর সীমাহীন গুণ ও ক্ষমতার অধিকারী। তিনি যখন নিজের কোনো গুণ বা ক্ষমতাকে বিশেষ আকার বা রূপে প্রকাশ করেন, তখন তাকে দেবতা বলে। দেবতারা আলাদা গুণ বা শক্তির অধিকারী হলেও ঈশ্বর নন। তারা এক ঈশ্বরের বিভিন্ন গুণ বা ক্ষমতার প্রকাশ। শুধু বিপ্রগণ তাদের বিভিন্ন নামে বর্ণনা করেছেন।"
        },
        {
          "label": "গ",
          "question": "দৃশ্যকল্প-১ এ অধীর বাবু কর্তৃক আয়োজিত পূজার পদ্ধতি ব্যাখ্যা করো।",
          "explanation": "উদ্দীপকে উল্লেখিত সুবল বাবুর পূজাটি হলো কালীপূজা। অনুচ্ছেদে বর্ণিত সুবল বাবু দুর্গাপূজার পর কার্তিক-অগ্রাহায়ণ মাসে অমাবস্যা তিথিতে কালীপূজার আয়োজন করেন। উক্ত পূজার মাধ্যমে বিভিন্ন মহামারি থেকে রক্ষা পাওয়া যায়। সমাজের অশুভ শক্তির বিনাশ, বিভিন্ন ধরনের মহামারি (বসন্ত, কলেরা রোগের প্রাদুর্ভাব), ঝড়, বন্যা, খরা প্রভৃতি থেকে মুক্ত থাকার জন্য শ্যামা বা কালীপূজা করা হয়। কালীপূজার পদ্ধতি দুর্গাপূজার মতোই। কালীপূজাও গৃহে বা মণ্ডপে প্রতিমা নির্মাণ করে সম্পন্ন করা হয়। দেবীর চক্ষু দান ও প্রাণ প্রতিষ্ঠার মধ্য দিয়েই কালীপূজা শুরু হয়। দেবীর পূজার জন্য ষোলো উপচার অনুসরণ করা হয় এবং আট শক্তিকে পূজা করা হয়। তান্ত্রিক হোম করা হয়। দেবী কালীকে ধ্যান, আরতি, ভোেগ প্রভৃতি কর্ম সম্পাদন করে সবশেষে প্রণাম করা হয়।"
        },
        {
          "label": "ঘ",
          "question": "দৃশ্যকল্প-২ এ প্রতিমার সামনে উপবিষ্ট ব্যক্তিটির গুণাবলির যথার্থতা মূল্যায়ন করো।",
          "explanation": "যদৃশ্যকল্প-২ এ প্রতিমার সামনে উপবিষ্ট ব্যক্তিটি হলেন পুরোহিত। সাধারণ অর্থে পুরোহিত বলতে পূজা-অর্চনা কার্যাদি সম্পাদনকারীকে বোঝানো হয় এবং যিনি পূজার সময় সকলের অগ্রভাগে অবস্থান করেন। পুরোহিত হতে গেলে একজন ব্যক্তিকে বেশকিছু গুণের অধিকারী হতে হয়। হিন্দুধর্মাবলম্বী হিসেবে তার সংস্কৃত ভাষায় লেখা ও পড়ার মতো জ্ঞান ও দক্ষতা থাকতে হয়। নিত্যকর্ম ও পূজাবিধি সম্পর্কে তাত্ত্বিক এবং ব্যবহারিক জ্ঞান ও ধারণা থাকতে হবে। ধর্মশাস্ত্র এবং শাস্ত্রীয় রীতিনীতি ও প্রথার ওপর অভিজ্ঞতা থাকতে হবে। ধর্মানুরাগী, প্রগতিশীল ও জনসাধারণের প্রতি মমত্ববোধ থাকতে হবে। শুদ্ধভাবে মন্ত্র উচ্চারণের দক্ষতা থাকতে হবে। বিভিন্ন পূজা ও ধর্মীয় আচার-অনুষ্ঠান, নিয়ম-নীতি সম্পর্কে বাস্তব জ্ঞান ও অভিজ্ঞতা থাকতে হবে। উদ্দীপকের দৃশ্যকল্প-২ এ বর্ণিত, পাঁচদিন ব্যাপী অনুষ্ঠিত পূজায় প্রতিমার সামনে উপবিষ্ট এক ব্যক্তি মন্ত্র পাঠের মাধ্যমে প্রতিমাকে ফুল দূর্বা নিবেদন করছেন। এরূপ কাজ একমাত্র পুরোহিত করে থাকেন। পরিশেষে বলা যায়, পুরোহিত একজন সম্মানিত ব্যক্তি। তিনি পারিবারিক ও সামাজিক পূজা-অর্চনাদি পরিচালনা করে থাকেন। তার গুণাবলির যথার্থতা উপরোল্লিখিত বক্তব্যে প্রকাশ পেয়েছে।"
        }
      ]
    }
  ]
}