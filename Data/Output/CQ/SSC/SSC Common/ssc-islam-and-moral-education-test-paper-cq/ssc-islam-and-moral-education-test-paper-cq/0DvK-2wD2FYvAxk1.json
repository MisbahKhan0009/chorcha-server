{
  "title": "দিনাজপুর বোর্ড ২০২৩",
  "subtitle": "ইসলাম ও নৈতিক শিক্ষা (11)",
  "questions": [
    {
      "number": "1",
      "uddipok": "আরমান সাহেব মসজিদের ইমাম সাহেবের সংস্পর্শে এসে শরিয়তের বিধানবলি অন্তর থেকে বিশ্বাস করেন এবং সে অনুযায়ী আমল করারও চেষ্টা করেন। অন্যদিকে আরমান সাহেবের বড় ভাই ইমরান সাহেব ইসলামের মৌলিক বিষয়গুলো বিশ্বাস করেন না। এমনকি এ বিষয়গুলোর ব্যাপারে তার সন্দেহও রয়েছে। তাই আরমান সাহেব তার ভাইকে বলেন- যারা ইসলামের মৌলিক বিষয়গুলো বিশ্বাস করে না, তাদের জন্য রয়েছে শাস্তি এবং তারা চিরকাল জাহান্নামে থাকবে।।",
      "tag": "DIN.B 23",
      "sub_questions": [
        {
          "label": "ক",
          "question": "আখিরাত কী?",
          "explanation": "আখিরাত হলো মানুষের মৃত্যুর পরবর্তী জীবন।"
        },
        {
          "label": "খ",
          "question": "ইসলামই একমাত্র মনোনীত ধর্ম- ব্যাখ্যা করো।",
          "explanation": "ইসলাম হলো আল্লাহ তায়ালার নিকট মনোনীত একমাত্র ধর্ম বা জীবনব্যবস্থা। আল্লাহ তায়ালা মানবজাতির হিদায়াতের জন্য যুগে যুগে বহু আদেশ-নিষেধ, বিধি-বিধান প্রেরণ করেছেন। এসব আদেশ-নিষেধ শরিয়ত হিসেবে প্রদান করেছেন। শরিয়তের সর্বশেষ ও পূর্ণাঙ্গ রূপ হলো ইসলাম। এটি মানবজাতির জন্য নির্দেশিত সর্বশেষ ও সর্বোত্তম জীবন বিধান। এটিই আল্লাহ তায়ালার নিকট গ্রহণযোগ্য ধর্ম। আল্লাহ তায়ালা এ সম্পর্কে বলেন, 'নিশ্চয়ই আল্লাহর নিকট ইসলামই একমাত্র মনোনীত ধর্ম বা জীবনব্যবস্থা।' (সূরা আলে ইমরান, আয়াত ১৯)"
        },
        {
          "label": "গ",
          "question": "আরমান সাহেবের কর্মকান্ডে আকাইদের কোন বিষয়টি ফুটে উঠেছে? ব্যাখ্যা করো।",
          "explanation": "নিম্নের অনুরূপঃ 'গ' চিহ্নিত বিষয়টি হলো ইমান, মানবজীবনে যার প্রভাব অনেক বেশি। ইমান শব্দটি আমনুন মূল ধাতু থেকে নির্গত। যার অর্থ বিশ্বাস করা, আস্থা স্থাপন, স্বীকৃতি দেওয়া, নির্ভর করা ইত্যাদি। ইসলামের মূল বিষয়গুলোর প্রতি পূর্ণ বিশ্বাসকেই বলা হয় ইমান। 'গ' চিহ্নিত বিষয়টি এ ইমানের প্রতিই ইঙ্গিত করে। 'গ' চিহ্নিত বিষয়টি হলো মুখে স্বীকার, অন্তরে বিশ্বাস, তদনুযায়ী আমল। এখানে ইমানের তিনটি শর্তের কথাই বলা হয়েছে। কারণ কোনো মানুষকে ইমানদার হতে হলে শরিয়তের যাবতীয় বিধি-বিধান অন্তরে বিশ্বাস করতে হবে, মুখে স্বীকার করতে হবে এবং সে অনুযায়ী আমল করতে হবে। এ তিনটির একটিও অনুপস্থিত থাকলে পরিপূর্ণ ইমানদার হওয়া যাবে না। মানবজীবনে ইমানের প্রভাব অপরিসীম। ইমান নানাভাবে মানুষের মানবিকতার বিকাশ সাধন করে। ইমানের মূল কথা হলো তাওহিদ। আর তাওহিদে বিশ্বাস মানুষকে আত্মমর্যাদাশীল করে তোলে। পৃথিবীর কোনো সৃষ্টির সামনে সে আর মাথা নত করে না। ইমান মানুষকে সত্য ও সুন্দরের পথে পরিচালিত করে। পূর্ণাঙ্গ মুমিন কখনোই অন্যায় ও অনৈতিক কাজে লিপ্ত হতে পারে না। সে সবসময় সাম্য, মৈত্রী, ভ্রাতৃত্ব, সহযোগিতা ইত্যাদি সৎগুণাবলির চর্চা করে। ইমান মানুষকে দায়িত্বশীলতা ও জবাবদিহির ব্যাপারে সতর্ক করে। মুমিন ব্যক্তি একদিন আল্লাহ তায়ালার সামনে জবাবদিহিতার কথা স্মরণে রাখে। আর আল্লাহ তায়ালা বলেন, 'আর যে ব্যক্তি তার প্রভুর সামনে দণ্ডায়মান হওয়ার ভয় করে এবং নিজ প্রবৃত্তির অনুসরণ থেকে বিরত থাকে। নিশ্চয়ই জান্নাতই হলো তার বাসস্থান।' (সূরা আন-নাযিআত, আয়াত ৪০-৪১) সুতরাং বলা যায়, 'গ' চিহ্নিত বিষয়টি হলো ইমান, যা মানুষকে জান্নাতের পথে পরিচালিত করে।"
        },
        {
          "label": "ঘ",
          "question": "ইমরান সাহেবের মনোভাব চিহ্নিত করে পাঠ্যবইয়ের আলোকে তার পরিণতি বিশ্লেষণ করো।",
          "explanation": "ইমরান সাহেবের মনোভাব কুফরের অন্তর্ভুক্ত, যার ইহকালীন ও পরকালীন পরিণতি অত্যন্ত ভয়াবহ। কুফর শব্দের অর্থ অস্বীকার করা, অবিশ্বাস করা, গোপন করা ইত্যাদি। ইসলামি পরিভাষায়, আল্লাহ তায়ালার মনোনীত দীন ইসলামের মৌলিক বিষয়গুলোর কোনো একটিরও প্রতি অবিশ্বাস করাকে কুফর বলে। কুফর হলো ইমানের বিপরীত, যা ইমরান সাহেবের মনোভাবেও পরিলক্ষিত হয়। উদ্দীপকের ইমরান সাহেব ইসলামের মৌলিক বিষয়সমূহে বিশ্বাস করে না। এমনকি এ বিষয়গুলোর ব্যাপারে সে সন্দেহও প্রকাশ করে। তার এ মনোভাবটি কুফরের নামান্তর। কুফরের পরিণতি অত্যন্ত ভয়াবহ। কুফর ব্যক্তিজীবন ও সমাজজীবনে অনৈতিকতার ব্যাপক প্রসার ঘটায়। আখিরাতে বিশ্বাস না থাকায় কুফরে লিপ্ত ব্যক্তির নৈতিকতার অবক্ষয় ঘটে এবং দুনিয়ার স্বার্থে সে নানা ধরনের পাপ ও অনৈতিক কাজে জড়িয়ে পড়ে। ফলে সে সবকিছুতে ধৈর্যহারা ও হতাশাগ্রস্ত হয়। তাছাড়া পরকালেও কুফরের পরিণতি হবে জাহান্নামের যন্ত্রণাদায়ক শাস্তি। এ সম্পর্কে আল্লাহ তায়ালা বলেন, 'যারা কুফরি করবে এবং আমার নিদর্শনগুলোকে অস্বীকার করবে, তারাই জাহান্নামের অধিবাসী'। (সূরা আল-বাকারা, আয়াত ৩৯) পরিশেষে বলা যায়, কুফরের পরিণতি ধ্বংস ছাড়া কিছুই না। এটি থেকে সবাইকে বেঁচে থাকতে হবে।"
        }
      ]
    },
    {
      "number": "2",
      "uddipok": "ফাতিমা বেগম একজন মহীয়সী নারী। তিনি সবসময় ক্ষুধার্তকে অন্নদান ও রোগীর সেবা করেন। নিঃস্ব-দুস্থদের আর্থিক সহায়তা করেন। তিনি একদিন তার ছেলে আবদুল মজিদকে বাগদাদ শহরে পড়াশোনার জন্য পাঠালেন। খরচ বাবদ কিছু টাকা ছেলের জামার আস্তিনে দিয়ে দিলেন। আবদুল মজিদ একটা কাফেলার সাথে বাগদাদ রওয়ানা দিল। পথিমধ্যে ডাকাত দল তাদের আক্রমণ করল। কাফেলার, সবাই নিজেদের সম্পদ লুকানোর চেষ্টা করলো। একদল ডাকাত আবদুল মজিদকে জিজ্ঞাসা করল- “হে বালক, তোমার কাছে টাকা-পয়সা কিছু আছে কি?” উত্তরে আবদুল মজিদ বলল- হ্যাঁ, আমার কাছে মায়ের দেওয়া কিছু টাকা আছে। বালকের কথায় ডাকাতেরা কিছুটা বিস্মিত হলো।",
      "tag": "DIN.B 23",
      "sub_questions": [
        {
          "label": "ক",
          "question": "কাকে মহান চরিত্রের ধারক বলা হয়েছে?",
          "explanation": "মহানবি (স)-কে মহান চরিত্রের ধারক বলা হয়।"
        },
        {
          "label": "খ",
          "question": "নাজাফাত বলতে কী বোঝ? ব্যাখ্যা করো।",
          "explanation": "জানাজাফাত বলতে পরিষ্কার, সুন্দর ও পরিপাটি অবস্থাকে বোঝায়। নাজাফাত হলো পরিচ্ছন্নতার আরবি প্রতিশব্দ। মানুষের শরীর, মন ও অন্যান্য ব্যবহার্য বস্তু সুন্দর ও পবিত্র রাখা, ময়লা-আবর্জনা ও বিশৃঙ্খল অবস্থা থেকে মুক্ত রাখাকেই নাজাফাত বলা হয়। মানুষের দৈহিক পরিচ্ছন্নতা, পোশাকের পরিচ্ছন্নতা ও পরিবেশের পরিচ্ছন্নতা এর অন্তর্ভুক্ত। আর এ সকল কিছুকে সুন্দর ও পবিত্র রাখার নামই নাজাফাত বা পরিচ্ছন্নতা।"
        },
        {
          "label": "গ",
          "question": "ফাতিমা বেগমের কর্মকান্ডে আখলাকে হামিদার কোন গুণটি প্রতিফলিত হয়েছে? এর গুরুত্ব ব্যাখ্যা করো।",
          "explanation": "নিম্নের অনুরূপঃ ভ্যানচালক নোমান সাহেবের কাজে আখলাকে হামিদার অন্যতম গুণ মানবসেবা প্রকাশ পেয়েছে। মানবসেবা বলতে মানুষের সেবা করা, পরিচর্যা করা, যত্ন নেওয়া, সাহায্য- সহযোগিতা করা ইত্যাদি বোঝায়। জাতি, ধর্ম, বর্ণ নির্বিশেষে সকল মানুষের সেবা করা মানবসেবার আওতাভুক্ত। নানাভাবে মানবসেবা করা যায়। যেমন- ক্ষুধার্তকে অন্নদান, বস্ত্রহীনকে বস্ত্রদান, রোগীর সেবা করা, নিঃস্ব ও দুস্থদের আর্থিক সাহায্য করা ইত্যাদি, যা নোমান সাহেবের কর্মকাণ্ডেও ফুটে উঠেছে। উদ্দীপকের নোমান সাহেব অসুস্থ ব্যক্তিকে ভ্যানে করে হাসপাতালে নিয়ে যান। তার এ কাজটি মানবসেবাকে নির্দেশ করে। মানবসেবা করা মুমিনের অন্যতম গুণ। মুমিন ব্যক্তি সর্বদাই অন্য মানুষের খেদমতে নিয়োজিত থাকেন। মহানবি (স) এ সম্পর্কে নির্দেশ দিয়ে বলেছেন, 'তোমরা ক্ষুধার্তকে খাদ্য দাও, রুগ্ন ব্যক্তির সেবা করো, বন্দিকে মুক্ত করো এবং ঋণগ্রস্তকে ঋণমুক্ত করো।' (বুখারি) সুতরাং বলা যায়, নোমান সাহেব মানবসেবা করে প্রশংসনীয় ও পুণ্যের কাজ করেছেন।"
        },
        {
          "label": "ঘ",
          "question": "উদ্দীপকে উল্লিখিত বালক আবদুল মজিদের আচরণে যে গুণের বহিঃপ্রকাশ ঘটেছে, মানবজীবনে এর প্রভাব মূল্যায়ন করো।",
          "explanation": "উদ্দীপকে উল্লেখিত বালক আবদুল মজিদের আচরণে সত্যবাদিতার বহিঃপ্রকাশ ঘটেছে, মানবজীবনে যার প্রভাব অপরিসীম। সত্যবাদিতার আরবি প্রতিশব্দ আস-সিদক। সাধারণভাবে সত্য কথা বলার অভ্যাসকে সত্যবাদিতা বলা হয়। কোনো ঘটনা বা বিষয় সম্পর্কে কোনোরূপ পরিবর্তন, পরিবর্ধন বা বিকৃতি ব্যতিরেকে হুবহু বা অবিকল বর্ণনা করাই হলো সিদক তথা সত্যবাদিতা। বালক আবদুল মজিদের মধ্যেও এই গুণটির বহিঃপ্রকাশ লক্ষণীয়। উদ্দীপকে আবদুল মজিদ একটি কাফেলার সাথে বাগদাদ রওনা দিলে পথিমধ্যে ডাকাত দলের কবলে পড়ে। কাফেলার সবাই নিজেদের সম্পদ লুকানোর চেষ্টা করলেও ডাকাত দল আবদুল মজিদকে যখন জিজ্ঞাসা করলো, তার কাছে সম্পদ আছে কিনা? তখন সে অকপটে স্বীকার করলো যে, তার কাছে তার মায়ের দেওয়া কিছু টাকা আছে। আবদুল মজিদের এ কাজটি সত্যবাদিতারই প্রতিচ্ছবি। মানবজীবনে সত্যবাদিতার প্রভাব সীমাহীন। সত্যবাদিতা মানুষকে নৈতিক চরিত্র গঠনে সাহায্য করে। পাপ ও অশালীন কাজ থেকে রক্ষা করে। সত্যবাদী ব্যক্তি কোনোরূপ অন্যায় ও অত্যাচার করতে পারে না। সত্যবাদিতার ফলে মানুষ দুনিয়াতে সম্মানিত হয়। আর আখিরাতে সত্যবাদিতার প্রতিদান হলো জান্নাত। আল্লাহ তায়ালা বলেন, 'এ তো সেই দিন যে দিন সত্যবাদীদের তাঁদের সত্যবাদিতা বিশেষ উপকার দান করবে। তাদের জন্য রয়েছে জান্নাত।' (সূরা আল-মায়িদা, আয়াত ১১৯) উপরের আলোচনায় প্রতীয়মান হয় যে, সত্যবাদিতা মানুষকে প্রভূত কল্যাণ ও সফলতা দান করে। তাই আমাদের সবার সত্যবাদী হওয়া একান্ত কর্তব্য।"
        }
      ]
    },
    {
      "number": "3",
      "uddipok": "নাজমুল সাহেব একজন সম্পদশালী ব্যক্তি। তিনি রমজান মাসে তার সম্পদের একটি নির্দিষ্ট অংশ আল্লাহর সন্তুষ্টির জন্য আত্মীয়-স্বজন ও দরিদ্রদের মাঝে বিতরণ করেন। তার উদ্দেশ্য হলো দরিদ্রদের মাঝে সচ্ছলতা ফিরিয়ে আনা এবং ধনী-গরিবের মাঝে বন্ধুত্ব সৃষ্টি করা। অন্যদিকে হালিম সাহেব সম্পদশালী না হলেও তিনি খুব ধার্মিক ব্যক্তি। তার পরিবারের সকলেই নিয়মিত একটি ইবাদত করেন। তিনি মসজিদের ইমাম সাহেবের নিকট শুনেছিলেন, কিয়ামতে সর্বপ্রথম এ ইবাদতটির হিসাব নেওয়া হবে। তাছাড়া এটি মানুষকে খারাপ কাজ থেকে বিরত রাখে।",
      "tag": "HC 24,DIN.B 23",
      "sub_questions": [
        {
          "label": "ক",
          "question": "হাক্কুল্লাহ কী?",
          "explanation": "হাক্কুল্লাহ হলো আল্লাহর সাথে সম্পৃক্ত অধিকার বা কর্তব্য।"
        },
        {
          "label": "খ",
          "question": "ইলমের গুরুত্ব ব্যাখ্যা করো।",
          "explanation": "ইলম অর্জনের গুরুত্ব এত বেশি যে, ইসলাম সকল মুসলমানের ওপর এটি ফরজ করেছে। আল্লাহ তায়ালা পবিত্র কুরআন নাজিল শুরু করেছেন 'পড়ুন' শব্দ দ্বারা। কারণ পড়ার মাধ্যমেই জ্ঞান অর্জিত হয়। ইলম অর্জন সম্পর্কে মহানবি (স) বলেছেন, 'ইলম (জ্ঞান) অন্বেষণ করা প্রত্যেক মুসলমানের ওপর ফরয।' (ইবনে মাজাহ) এ থেকে বোঝা যায়, ইলম বা জ্ঞান অর্জনের কোনো বিকল্প নেই। এটি সৎকর্মশীল জীবনের ভিত্তিস্বরূপ।"
        },
        {
          "label": "গ",
          "question": "নাজমুল সাহেবের কর্মকান্ডে কোন ইবাদতটি পালিত হয়েছে? ব্যাখ্যা করো।",
          "explanation": "নাজমুল সাহেবের যে ইবাদত পালন করেছেন সেটি হলো যাকাত। যাকাত ইসলামের একটি ফরজ ইবাদত। ধনী ও গরিবের মাঝে আর্থিক সমন্বয় সাধন করতে মহান আল্লাহ যাকাতের বিধান দিয়েছেন। এটি ইসলামের পঞ্চস্তম্ভের একটি। মিসেস ফারিহার কাজে ইসলামের এ গুরুত্বপূর্ণ ইবাদতটি পালনের দৃষ্টান্ত ফুটে উঠেছে। উদ্দীপকের নাজমুল সাহেবের বছরান্তে দশ ভরি স্বর্ণের গহনার বাজার মূল্য দশ লক্ষ টাকা থেকে নির্দিষ্ট ইবাদত পালন বাবদ ২.৫০% হারে দুস্থ, বিধবাদের মধ্যে পুনর্বাসনের জন্য বিতরণ করেন। তার পালনকৃত এই ইবাদতটি হলো যাকাত। কারণ, ইসলামি শরিয়তের দৃষ্টিতে কোনো মুসলিম নিসাব পরিমাণ সম্পদের মালিক হলে বছরান্তে তার সম্পদের শতকরা ২.৫০ হারে নির্দিষ্ট খাতে ব্যয় করাকে যাকাত 'বলে। আর ইসলামে যাকাতের গুরুত্ব অনেক বেশি। আল্লাহ তায়ালা পবিত্র কুরআনের অনেক স্থানে সালাতের সাথে যাকাতের কথাও বলেছেন। রুকনের পর্যায়ক্রমিক ধারায় এটি হলো তৃতীয়। যাকাত সমাজ থেকে অস্থিতিশীলতা ও বিশৃঙ্খলা দূর করে পারস্পরিক সৌহার্দ স্থাপন করে। সামাজিক নিরাপত্তা দানের পাশাপাশি সমাজের মানুষের মধ্যকার সম্পদের বৈষম্য দূর করে। আল্লাহ তায়ালা বলেন, 'আপনি তাদের ধন-সম্পদ থেকে সাদকাহ (যাকাত) গ্রহণ করুন। এর মাধ্যমে আপনি তাদের পবিত্র এবং পরিশোধিত করবেন।' (সূরা আত-তাওবা, আয়াত ১০৩) অর্থাৎ যাকাত আদায়ের মাধ্যমে সম্পদ পবিত্র হয়। যাকাত ব্যবস্থা রাষ্ট্রের অর্থনৈতিক ভিত মজবুত ও শক্তিশালী করে। রাষ্ট্রের অর্থনৈতিক ভারসাম্য প্রতিষ্ঠিত হয়। এছাড়া যাকাত আদায় না করলে পরকালে কঠিন শাস্তি পেতে হবে। সুতরাং বলা যায়, নাজমুল সাহেবের যে ইবাদত পালন করেছেন সেটি হলো যাকাত।"
        },
        {
          "label": "ঘ",
          "question": "ইমাম সাহেবের বক্তব্যটি কি সঠিক? হালিম সাহেবের পরিবার কর্তৃক আদায়কৃত ইবাদতটি চিহ্নিতপূর্বক এর ধর্মীয় গুরুত্ব বিশ্লেষণ করো।",
          "explanation": "হ্যাঁ, সালাত সম্পর্কে ইমাম সাহেবের বক্তব্যটি সঠিক। আর হালিম সাহেবের পরিবার কর্তৃক আদায়কৃত ইবাদতটি হলো সালাত, যার ধর্মীয় গুরুত্ব অপরিসীম। সালাত অর্থ দোয়া, ক্ষমতা প্রার্থনা করা ও রহমত (দয়া) কামনা করা। যে ইবাদতের মাধ্যমে বান্দা তার প্রভুর নিকট দোয়া, দয়া ও ক্ষমা প্রার্থনা করে থাকে তাকে সালাত বলে। কিয়ামতের দিন আল্লাহ তায়ালা সালাতের হিসাব সর্বপ্রথম নেবেন। রাসুল (স) বলেন, 'কিয়ামতের দিন বান্দার কাছ থেকে সর্বপ্রথম নামাযের হিসাব নেওয়া হবে।' (তিরমিযি) হালিম সাহেবের পরিবার এ ইবাদতটিই পালন করেছেন। উদ্দীপকে হালিম সাহেবের সকলেই নিয়মিত একটি ইবাদত পালন করেন। হালিম সাহেবও ইবাদতটি সম্পর্কে ইমাম সাহেবের কাছ থেকে জেনেছেন যে, কিয়ামতের দিন সর্বপ্রথম এটির হিসাব নেওয়া হবে এবং এটি মানুষকে খারাপ কাজ থেকে বিরত রাখে। হালিম সাহেবের পরিবার মূলত সালাত আদায় করেন। আর এ সম্পর্কে ইমাম সাহেবের উক্তিটিও যথার্থ। কারণ আল্লাহ তায়ালা বলেন, 'নিশ্চয়ই সালাত অশ্লীল ও খারাপ কাজ থেকে বিরত রাখে।' (সূরা আল-আনকাবুত, আয়াত ৪৫) সালাতের ধর্মীয় গুরুত্ব অপরিসীম। সালাত মানুষকে আল্লাহর নৈকট্য অর্জনে সহায়তা করে। এর মাধ্যমে বান্দা তার প্রভুর সান্নিধ্য লাভ করতে পারে। ইমান মজবুত হয়, আত্মা পরিশুদ্ধ হয়। সালাতের গুরুত্ব সম্পর্কে রাসুল (স) বলেছেন, 'যে ব্যক্তি মনোযোগসহ সালাত আদায় করে, কিয়ামতের দিন ঐ সালাত তার জন্য নুর হবে।' (তাবারানি) পরিশেষে বলা যায, মানবজীবনে সালাতের তাৎপর্য অপরিসীম। তাই সবাইকে পাঁচ ওয়াক্ত সালাতের ব্যাপারে অত্যন্ত মনোযোগী এবং যত্নবান হতে হবে।"
        }
      ]
    },
    {
      "number": "4",
      "uddipok": "জাবিদ আল্লাহ তায়ালার ভয়ে প্রকাশ্যে ও গোপনে সকল প্রকার অন্যায় ও পাপ কাজ থেকে দূরে থাকে। সে মনে করে আল্লাহ সবকিছু জানেন ও দেখেন। অন্যদিকে জাবিদের বন্ধু আসিফ তাকে কিছু টাকা ধার দেয়ার জন্য বলে। আসিফ কথামত টাকা ধার নিয়ে যথাসময়ে তা ফেরত দেয়। এমনকি কোনো প্রতিজ্ঞা করলেও তা পূরণ করে। কেননা আসিফ জানে আল্লাহ তায়ালা বলেছেন-তোমরা অঙ্গীকারসমূহ পূর্ণ করো। কেননা যারা প্রতিশ্রুতি পালন করে না, তাদের দীন নেই।",
      "tag": "DIN.B 23",
      "sub_questions": [
        {
          "label": "ক",
          "question": "আখলাকে হামিদা কাকে বলে?",
          "explanation": "মানবচরিত্রের সুন্দর, নির্মল ও মার্জিত গুণাবলিকে আখলাকে হামিদাহ বলা হয়।"
        },
        {
          "label": "খ",
          "question": "হিংসার কুফল ব্যাখ্যা করো।",
          "explanation": "হিংসা মানুষের জন্য ইহকালীন ক্ষতি এবং পরকালীন ধ্বংসের কারণ হওয়ায় এটির কুফল মারাত্মক। হিংসা মানবচরিত্রের অত্যন্ত নিন্দনীয় অভ্যাস। এটি মানবচরিত্রকে ধ্বংস করে দেয়। এটি ব্যক্তিগত, সামাজিক ও জাতীয় পর্যায়ে ঐক্য, সংহতি ও উন্নতির পথে অন্তরায় হয়ে দাঁড়ায়। কারণ হিংসার ফলে মানুষ সবসময় নিজের স্বার্থকেই সবার উপরে প্রধান্য দেয়। তাছাড়া হিংসা মানুষের পরকালীন জীবনেও ক্ষতি ডেকে আনে। রাসুল (স) বলেন, 'তোমরা হিংসা থেকে বেঁচে থাকো। কেননা আগুন যেমন কাউকে খেয়ে ফেলে (পুড়িয়ে দেয়), হিংসাও তেমনি মানুষের সৎকর্মগুলোকে খেয়ে ফেলে (নষ্ট করে দেয়)।' (আবু দাউদ)"
        },
        {
          "label": "গ",
          "question": "জাবিদের কর্মকান্ডে আখলাকে হামিদার কোন বিষয়টি প্রকাশ পেয়েছে? ব্যাখ্যা করো।",
          "explanation": "জাবেদ মিয়ার মধ্যে আখলাকে হামিদার অন্যতম গুণ তাকওয়া প্রকাশ পেয়েছে। তাকওয়া শব্দের অর্থ খোদাভীতি, আত্মশুদ্ধি। আল্লাহ তায়ালার ভয়ে যাবতীয় অন্যায়, অত্যাচার ও পাপকাজ থেকে বিরত থাকাকে তাকওয়া বলে। আল্লাহ মানুষের সবকিছু দেখেন, জানেন এবং তাঁর কাছেই সবাইকে জবাবদিহিতা করতে হবে। জাবেদ মিয়ার মানসিকতায় এ খোদাভীতিই প্রকাশ পেয়েছে। অফিস সহকারী জাবেদ মিয়াকে একজন ঠিকাদার দশ হাজার টাকার প্রলোভন দেখালেও আল্লাহর ভয়ে তিনি তা প্রত্যাখ্যান করেন। আর এটিই হচ্ছে, তাকওয়া। পরকালে মানুষকে দুনিয়ার প্রতিটি কাজের জবাব দিতে হবে। ভালো কাজের পুরস্কার হবে জান্নাত এবং মন্দ কাজের জন্য জাহান্নামের কঠিন আযাব ভোগ করতে হবে। আর আল্লাহ তায়ালার সামনে জবাবদিহি করার ভয়ে সকল প্রকার অন্যায়, অত্যাচার, অশ্লীল কাজ ও চিন্তা-ভাবনা থেকে বিরত থাকাকেই তাকওয়া বলা হয়। এ সম্পর্কে মহান আল্লাহ বলেন, 'যে ব্যক্তি আল্লাহর সামনে দণ্ডায়মান হওয়ার ভয় করবে ও কুপ্রবৃত্তি থেকে' বেঁচে থাকবে, তার স্থান হবে জান্নাত।' (সূরা আন- নাযিয়াত, আয়াত-৪০-৪১) উদ্দীপকের জাবেদ মিয়া আল্লাহর কাছে জবাবদিহিতা তথা জাহান্নামের শাস্তির কথা মনে করে অন্যায় কাজ থেকে বিরত থেকেছেন। তাই তার মানসিকতায় তাকওয়া প্রকাশিত হয়েছে।"
        },
        {
          "label": "ঘ",
          "question": "আসিফের কর্মকাণ্ড চিহ্নিতপূর্বক কুরআন ও হাদিসের আলোকে বিষয়টি বিশ্লেষণ করো।",
          "explanation": "আসিফের কর্মকান্ডে ওয়াদা পালনের বিষয়টি প্রকাশ পেয়েছে। কাউকে কোনো কথা দিয়ে বা কারও সাথে প্রতিজ্ঞা করে তা রক্ষা করাকে ওয়াদা পালন বলা হয়। এটি আখলাকে হামিদাহর (সচ্চরিত্র) অন্যতম গুণ। স্বয়ং আল্লাহ তায়ালা মানুষকে ওয়াদা পালনের নির্দেশ দিয়ে বলেছেন, 'হে ইমানদারগণ! তোমরা অঙ্গীকারসমূহ পূর্ণ করো।' (সূরা মায়িদা, আয়াত ১) আসিফের মধ্যে এ গুণটিই প্রতিফলিত হয়েছে। উদ্দীপকের আসিফ প্রতিজ্ঞা করলে পূরণ করে এবং টাকা ধার নিলে তা যথাসময়ে পরিশোধ করে। তার এ গুণটি ওয়াদা পালনের অন্তর্ভুক্ত। ইসলামি জীবনব্যবস্থায় ওয়াদা পালনের গুরুত্ব অপরিসীম। ওয়াদা পালন করা মুমিনের অন্যতম বৈশিষ্ট্য। মহানবি (স) বলেছেন, 'যে ব্যক্তি ওয়াদা পালন করে না, তার দীন (ধর্ম) নেই।' (মুসনাদে আহমদ) মহান আল্লাহ বলেছেন, 'তোমরা প্রতিশ্রুতি পূর্ণ করো। নিশ্চয়ই এ সম্পর্কে জিজ্ঞাসা করা হবে।' (সূরা বনি ইসরাইল, আয়াত ৩৪) তাছাড়া ওয়াদা পালন না করা মুনাফিকের বৈশিষ্ট্য, আর মুনাফিকরা পরকালে জাহান্নামের সর্বনিম্ন স্তরে অবস্থান করবে। তাই মহান আল্লাহ মুমিনদের ওয়াদা ভঙ্গ না করার নির্দেশ দিয়েছেন। তিনি বলেন, 'হে মুমিনগণ! তোমরা যা পালন করো না, এমন কথা বলো কেন?' (সূরা আস-সফ, আয়াত ১৩) পরিশেষে বলা যায়, ওয়াদা পালন মানবচরিত্রের অন্যতম একটি গুণ। তাই সবাইকে ওয়াদা পালনের ব্যাপারে সচেতন হতে হবে।"
        }
      ]
    },
    {
      "number": "5",
      "uddipok": "আলফাজ সাহেব উদ্দেশ্যমূলকভাবে আজিম সাহেবের অগোচরে তার সম্পর্কে বিভিন্ন মিথ্যা ও খারাপ কথা বানিয়ে জনগণের কাছে উপস্থাপন করে। এ সকল কথা শুনে স্থানীয় মসজিদের ইমাম সাহেব বলেন, এ ধরনের কাজ ইসলামে সম্পূর্ণ নিষেধ। অন্যদিকে রিয়াজ উদ্দিন একজন কৃষক। তিনি তার গাভীটি বেশি দামে বিক্রি করার উদ্দেশ্যে বিক্রির দিন গাভীকে মেডিসিন খাইয়ে বেশি দুধ দেয় বলে বাজারে বিক্রি করেন। গাভীর ক্রেতা বিষয়টি জানার পর বলেন, এরূপ কাজ যারা করেন, তারা সমাজে ঘৃণিত, লজ্জিত ও অপমানিত হয়।",
      "tag": "DIN.B 23",
      "sub_questions": [
        {
          "label": "ক",
          "question": "আখলাকে যামিমাহ কী?",
          "explanation": "মানবচরিত্রের নিন্দনীয় স্বভাবগুলোই আখলাকে যামিমাহ।"
        },
        {
          "label": "খ",
          "question": "\"ফিতনা হত্যার চেয়েও জঘন্য\"- বুঝিয়ে লেখো।",
          "explanation": "সব ধরনের অপরাধ ও পাপকাজ করার সুযোগ সৃষ্টি করে বলে ফিতনা হত্যার চেয়েও জঘন্য। সমাজে ভয়-ভীতি, অত্যাচার-অনাচার, ছিনতাই-রাহাজানি, গুম, খুন, অপহরণ ইত্যাদির মাধ্যমে যে অরাজক পরিস্থিতির সৃষ্টি হয় তাই ফিতনা- ফাসাদ। ফিতনা-ফাসাদ অত্যন্ত মারাত্মক অপরাধ। এর দ্বারা সমাজে সকল অন্যায়-অত্যাচারের দরজা খুলে যায়। অরাজক পরিস্থিতিতে অসৎ মানুষেরা সবধরনের পাপ কাজ করার সুযোগ পায়। এজন্যই আল্লাহ তায়ালা বলেন, 'ফিতনা হত্যার চেয়েও জঘন্য।' (সূরা আল-বাকারা, আয়াত ১৯১)"
        },
        {
          "label": "গ",
          "question": "আলফাজ সাহেবের কর্মকাণ্ডে আখলাকে যামিমাহর কোন দিকটি প্রকাশ পেয়েছে? ব্যাখ্যা করো।",
          "explanation": "উদ্দীপকের আলফাজ সাহেবের কাজটি হলো গিবত। গিবতের পরিণাম অত্যন্ত ভয়াবহ।গিবত অর্থ পরনিন্দা, পরচর্চা, অসাক্ষাতে দুর্নাম করা, সমালোচনা করা ইত্যাদি। কারও অসাক্ষাতে অন্যের নিকট তার সম্পর্কে এমন কথা বলা যা শুনলে সে মনে কষ্ট পায় তাকে গিবত বলে। জাকিয়ার কাজে এ বিষয়টি প্রকাশ পেয়েছে। আলফাজ সাহেবের সালমার আগোচরে অন্য বান্ধবীর কাছে তার দোষ প্রকাশ করে। এ কাজটি গিবত। কারণ এ সম্পর্কে রাসুল (স) বলেছেন, 'গিবত হলো- তুমি তোমার ভাইয়ের এমনভাবে সমালোচনা করবে যা শুনলে সে মনে কষ্ট পায়.........।' (মুসলিম) ইসলামি শরিয়তে গিবত বা পরনিন্দা করা অবৈধ। আল্লাহ বলেছেন, 'আর তোমরা একে অন্যের গিবত করো না। তোমাদের কেউ কি তার মৃত ভাইয়ের গোশত খেতে ভালোবাসবে? বস্তুত তোমরা নিজেরাই তা অপছন্দ করে থাকো।' (সূরা আল-হুজুরাত, আয়াত ১২) গিবত করাকে আল-কুরআনে নিজ মৃত ভাইয়ের গোশত খাওয়ার সাথে তুলনা করা হয়েছে। সুতরাং গিবত খুবই অপছন্দনীয় কাজ। সুস্থ, বিবেকবান কোনো মানুষই এরূপ কাজ পছন্দ করতে পারে না। আল্লাহ তায়ালাও গিবত করা পছন্দ করেন না। পবিত্র হাদিসে মহানবি (স) আমাদের গিবতের পরিণাম সম্পর্কে সতর্ক করে দিয়েছেন। রাসুলুল্লাহ (স) বলেছেন, \"গিবত ব্যভিচারের চাইতেও মারাত্মক। সাহাবিগণ বললেন, হে আল্লাহর রাসুল! গিবত কীভাবে ব্যভিচারের চাইতেও মারাত্মক অপরাধ হয়? রাসুল (স) বললেন, কোনো ব্যক্তি ব্যভিচার করার পর তওবা করলে আল্লাহ তায়ালা তাকে ক্ষমা করে দিতে পারেন। কিন্তু গিবতকারীকে ততক্ষণ পর্যন্ত আল্লাহ মাফ করবেন না, যতক্ষণ না যার গিবত করা হয়েছে সে ব্যক্তি মাফ করবে।” (বায়হাকি) উপরের আলোচনা থেকে বোঝা যায়, জাকারিয়ার কাজটি হলো গিবত আর এটি মানুষের জন্য মারাত্মক পরিণতি বয়ে আনে।"
        },
        {
          "label": "ঘ",
          "question": "রিয়াজ উদ্দিন সাহেবের কাজটি চিহ্নিতপূর্বক গাভীর ক্রেতার বক্তব্যটির যথার্থতা নিরূপণ করো।",
          "explanation": "হ্যাঁ, উদ্দীপকে প্রতারণা বিষয়টি প্রকাশ পাওয়ায় রিয়াজ উদ্দিন সাহেবের মন্তব্যটি আমি যথার্থ বলে মনে করি। প্রতারণা অর্থ ঠকানো, ফাঁকি দেওয়া, ধোঁকা দেওয়া, বিশ্বাস ভঙ্গ করা। এটি মিথ্যাচারের একটি বিশেষ রূপ। প্রতারণা নানাভাবে হতে পারে। সাধারণত আর্থিক লেনদেন ও ব্যবসায়-বাণিজ্যে প্রতারণার দৃষ্টান্ত বেশি পরিলক্ষিত হয়। যেমন- ওজনে কম দেওয়া, জাল মুদ্রা চালিয়ে দেওয়া, পণ্যদ্রব্যের দোষ গোপন করা, ভালো জিনিস দেখিয়ে বিক্রির সময় খারাপ জিনিস দেওয়া, বেশি দামের দ্রব্যের সাথে কম দামের দ্রব্য মিশিয়ে বিক্রি করা, ভেজাল মেশানো, ফলে ও মাছে রাসায়নিক দ্রব্য দেওয়া, পণ্যদ্রব্যের মিথ্যা প্রচারণা চালানো ইত্যাদি, যা উদ্দীপকে রিয়াজ উদ্দিন সাহেবের বক্তব্যের সাথে সাদৃশ্যপূর্ণ। উদ্দীপকে নকল ঔষধ সম্পর্কে জনৈক ব্যক্তির সাথে একাত্মতা পোষণ করে রিয়াজ উদ্দিন সাহেবের বলেন, এরূপ আরও অনেক কাজ আমাদের সমাজে হচ্ছে। যেমন কেউ মুদ্রা জাল করছে। কেউ ওজনে চুরি করছে। আবার কেউ মিথ্যা গুজব ছড়াচ্ছে। এরূপ যারা করে তারা কিন্তু আমাদের নবির উম্মত হিসেবে কখনো গণ্য হবে না। তার বক্তব্যটি প্রতারণাকে নির্দেশ করে। আর এর কুফল সম্পর্কিত তার বক্তব্যটিও সঠিক। কেননা, প্রতারণা অত্যন্ত গর্হিত ও ঘৃণিত কাজ। এটি মিথ্যাচারের শামিল। এমনকি অনেক ক্ষেত্রে প্রতারণা মিথ্যা অপেক্ষাও জঘন্য। কারণ, প্রতারণা করার দ্বারা দুটো পাপ হয়। একটি মিথ্যা বলা ও অপরটি বিশ্বাস ভঙ্গ করা। সুতরাং সর্বাবস্থায় প্রতারণা বর্জন করা আবশ্যক। যে ব্যক্তি প্রতারণা করে সে প্রকৃত মুমিন নয়। কারণ ইমান ও প্রতারণা এক ব্যক্তির মধ্যে একত্রে থাকতে পারে না। প্রকৃত মুমিন কখনোই প্রতারণার আশ্রয় নেন না। নিজ স্বার্থের বিরোধী হলেও মুমিন ব্যক্তি সততা ও সত্যবাদিতার উপর অটল থাকেন। রাসুলুল্লাহ (স) হাদিসে 'স্পষ্ট ভাষায় বলেছেন, 'যে প্রতারণা করে, সে আমাদের দলভুক্ত নয়।' (তিরমিযি) পরিশেষে বলা যায়, প্রতারণা একটি মারাত্মক অপরাধ। আর্থ-সামাজিক ক্ষেত্রে এর কুফল অত্যন্ত ভয়াবহ। তাই প্রতারণা সম্পর্কিত রিয়াজ উদ্দিন সাহেবের বক্তব্যটি সঠিক বলে আমি মনে করি।"
        }
      ]
    },
    {
      "number": "6",
      "uddipok": "আমান সাহেব একজন পরিশ্রমী কৃষক। তিনি গ্রামে নতুন বাড়ি নির্মাণ করেছেন। বাড়ির চারপাশে বিভিন্ন রকম ফলের গাছ রোপণ করেছেন। গাছে চমৎকার ফল ধরেছে। তিনি তার প্রতিবেশী ও আত্মীয়-স্বজনদেরকে কিছু ফল উপহার হিসেবে পাঠালেন, কিছু ফল পশুপাখিরা খায়। তার ছেলে ইয়াসির দশম শ্রেণিতে পড়ে। একদিন শিক্ষক ক্লাসে শরিয়তের দ্বিতীয় উৎস হাদিস সম্পর্কে আলোচনা করছিলেন। ইয়াসির বলল, যেহেতু আল্লাহ তায়ালা পবিত্র কুরআনে সবকিছু বর্ণনা করেছেন, তাই শরিয়তের দ্বিতীয় উৎস থাকার কোনো প্রয়োজনীয়তা আছে বলে আমি মনে করি না। জবাবে শিক্ষক বললেন, হাদিস 'যে শরিয়তের দ্বিতীয় উৎস তা কুরআন দ্বারাই প্রমাণিত।",
      "tag": "DIN.B 23",
      "sub_questions": [
        {
          "label": "ক",
          "question": "মারফু হাদিস কী?",
          "explanation": "যে হাদিসের সনদ রাসুলুল্লাহ (স) পর্যন্ত পৌঁছেছে তাকে মারফু হাদিস বলে।"
        },
        {
          "label": "খ",
          "question": "শরিয়ত বলতে কী বোঝ? ব্যাখ্যা করো।",
          "explanation": "ইসলামি আইন-কানুন বা বিধি-বিধানকে একত্রে শরিয়ত বলা হয়। শরিয়ত শব্দের অর্থ পথ বা রাস্তা। ব্যাপক অর্থে শরিয়ত হলো এমন সুদৃঢ় ও সুস্পষ্ট বিধি-বিধান, যা অনুসরণ করলে মানুষ সুষ্ঠু ও সুন্দরভাবে নিজ গন্তব্যে পৌছাতে পারে। ইসলামি পরিভাষায় ইসলামি কার্যনীতি ও জীবন পদ্ধতিকে শরিয়ত বলা হয়। অর্থাৎ মহান আল্লাহ ও তাঁর রাসুল (স) মানুষের জীবন পরিচালনার জন্য যেসব আদেশ-নিষেধ ও পথনির্দেশনা প্রদান করেছেন তাকে শরিয়ত বলে।"
        },
        {
          "label": "গ",
          "question": "উদ্দীপকে উল্লিখিত আমান সাহেবের কাজে কোন হাদিসের শিক্ষা প্রতিফলিত হয়েছে? ব্যাখ্যা করো।",
          "explanation": "উদ্দীপকে উল্লেখিত আমান সাহেবের কাজে বৃক্ষরোপণ সম্পর্কিত হাদিসের শিক্ষা প্রতিফলিত হয়েছে। বৃক্ষরোপণ অত্যন্ত পুণ্যের কাজ। এর মাধ্যমে মানুষ পার্থিব কল্যাণের পাশাপাশি পরকালীন কল্যাণও লাভ করে। বৃক্ষরোপণের প্রতি উৎসাহ প্রদান করে মহানবি (স) বলেন, 'কোনো মুসলমান যদি বৃক্ষরোপণ করে কিংবা কোনো ফসল আবাদ করে, এরপর তা থেকে কোনো পাখি, মানুষ বা চতুষ্পদ জন্তু কিছু ভক্ষণ করে তবে তা তার জন্য সদকা হিসেবে গণ্য হবে'। (বুখারি ও মুসলিম) আমান সাহেবের কাজে এ হাদিসের শিক্ষার প্রতিফলন ঘটেছে। উদ্দীপকের আমান সাহেব একটি বাড়ি নির্মাণ করে সেটির চারপাশে বিভিন্ন ধরনের ফলের গাছ রোপণ করেন। তিনি সেই গাছের ফল তার প্রতিবেশী ও আত্মীয়-স্বজনকে উপহার হিসেবে পাঠান। কিছু ফল আবার পশুপাখিও খায়। তার এ কাজে বৃক্ষরোপণ সম্পর্কিত হাদিসের শিক্ষার প্রভাব রয়েছে। কারণ উক্ত হাদিস দ্বারা বৃক্ষরোপণকে সদকা হিসেবে গণ্য করা হয়েছে। বৃক্ষরোপণকারী বা ফসল আবাদকারী ঐ ফল বা ফসল দান করে দিলে যে সাওয়াব হতো, পশুপাখি ও মানুষের খাওয়ার ফলে আল্লাহ তায়ালা তার আমলনামায় সে পরিমাণ সাওয়াব লিখে দেন। ফলে বৃক্ষরোপণকারী নিজের অজান্তেই অনেক সাওয়াবের অধিকারী হয়ে যায়। আর এ শিক্ষা থেকেই আমান সাহেব বৃক্ষরোপণে উৎসাহিত হয়েছেন।"
        },
        {
          "label": "ঘ",
          "question": "উদ্দীপকে উল্লিখিত শরিয়তের দ্বিতীয় উৎস সম্পর্কে শিক্ষকের বক্তব্যের যথার্থতা কুরআনের আলোকে প্রমাণ করো।",
          "explanation": "উদ্দীপকে উল্লেখিত শরিয়তের দ্বিতীয় উৎস অর্থাৎ হাদিস সম্পর্কে শিক্ষকের বক্তব্যটি যথার্থ। হাদিস অর্থ কথা বা বাণী। ইসলামি পরিভাষায় হাদিস বলতে মহানবি হযরত মুহাম্মদ (স)-এর বাণী, কর্ম ও মৌনসম্মতিকে বোঝানো হয়। হাদিস ইসলামি শরিয়তের দ্বিতীয় উৎস। এটিও এক প্রকার ওহি যা আল-কুরআনের মাধ্যমেই প্রমাণিত। শিক্ষকের বক্তব্যে এ বিষয়টিই প্রকাশ পেয়েছে। উদ্দীপকে শিক্ষক বলেন, হাদিস শরিয়তের দ্বিতীয় উৎস তা কুরআন দ্বারাই প্রমাণিত। হাদিসের গুরুত্ব তুলে ধরে শিক্ষক যথার্থই বলেছেন। হাদিস হলো শরিয়তের দ্বিতীয় উৎস। মহানবি (স) মানুষকে যেসব নির্দেশনা দিতেন সেগুলো মূলত আল্লাহরই নির্দেশনা। আল্লাহ তায়ালা বলেন, 'আর তিনি নিজ প্রবৃত্তি থেকে কোনো কথা বলেন না। তা তো ওহি, যা তাঁর প্রতি প্রত্যাদেশ হয়'। (সূরা আন-নাজম, আয়াত ৩-৪) অন্যত্র আল্লাহ তায়ালা বলেন, 'রাসুল তোমাদের যা দেন, তা গ্রহণ করো। আর যা নিষেধ করেন, তা থেকে বিরত থাকো'। (সূরা আল-হাশর, আয়াত ৭) পরিশেষে বলা যায়, ইসলামি শরিয়তে কুরআনের পরেই হাদিসের স্থান। তাই কুরআনের পাশাপাশি হাদিসের শিক্ষা ও আদর্শও সবাইকে পরিপূর্ণভাবে ধারণ করতে হবে।"
        }
      ]
    },
    {
      "number": "7",
      "uddipok": "আমজাদ সাহেব তার বন্ধু রফিক সাহেবকে নিয়ে জাফলং বেড়াতে যান। সেখানকার প্রাকৃতিক দৃশ্য দেখে আমজাদ সাহেব বলেন, এতো চমৎকার দৃশ্য, মনোরম পরিবেশ সবই এক মহান সত্তার সৃষ্টি। তিনি তার সত্তা ও গুণাবলিতে অদ্বিতীয়। পরবর্তীতে তারা একটি মাজারে গমন করেন। সেখানে তাদের দলের আরিফ সাহেব উক্ত মাজারের পিরের নামে একটি ছাগল জবাই করে। রফিক সাহেব বিষয়টি জানার পর মাংস খাওয়া থেকে বিরত থাকেন। তিনি বলেন, আল্লাহ ব্যতিত কারও নামে পশু জবাই করা ক্ষমার অযোগ্য অপরাধ।",
      "tag": "DIN.B 23",
      "sub_questions": [
        {
          "label": "ক",
          "question": "ইসলাম কাকে বলে?",
          "explanation": "পরিপূর্ণভাবে আল্লাহ তায়ালা ও রাসুল (স)-এর আনুগত্য করাকে ইসলাম বলে।"
        },
        {
          "label": "খ",
          "question": "মানবিক মূল্যবোধ কী? বুঝিয়ে লেখো।",
          "explanation": "যেসব বিষয় একমাত্র মানুষের বৈশিষ্ট্য ও গুণাবলি হওয়ার যোগ্য তাকে মানবিক মূল্যবোধ বলে। মানবিক বলতে মানব সম্বন্ধীয় বোঝায়। আর মূল্যবোধ হলো এক ধরনের আপেক্ষিক প্রত্যয়, যা মানুষের আচরণ ও কর্মকাণ্ডকে নিয়ন্ত্রণ করে। সুতরাং যেসব কর্মকাণ্ড, চিন্তা-চেতনা মানুষ ও মানব সভ্যতার সাথে সামঞ্জস্যপূর্ণ তাই মানবিক মূল্যবোধ।"
        },
        {
          "label": "গ",
          "question": "আমজাদ সাহেবের বক্তব্যে আকাইদের কোন বিষয়টি ফুটে উঠেছে? ব্যাখ্যা করো।",
          "explanation": "আমজাদ সাহেবের বক্তব্যে আকাইদের মূল বিষয় তাওহিদ ফুটে উঠেছে।তাওহিদ হলো আল্লাহ তায়ালাকে এক ও অদ্বিতীয় হিসেবে স্বীকার করে নেওয়া। তিনি এ বিশ্বজগতের একমাত্র অধিপতি ও মালিক। তাঁর কোনো শরিক নেই। তিনি অনন্য ও অতুলনীয়। যার নিদর্শন সৃষ্টিজগৎ থেকে পাওয়া যায়। গ্রহ, নক্ষত্র, চন্দ্র, সূর্যসহ পৃথিবীর সৃষ্টিসমূহে লক্ষ করলে মহান আল্লাহর একত্ববাদের নিদর্শন পরিলক্ষিত হয়, যেটি উদ্দীপকের আমজাদ সাহেরের বক্তব্যে ফুটে উঠেছে। আমজাদ সাহেব জাফলং-এর প্রাকৃতিক দৃশ্য দেখে বিস্ময়ে অভিভূত হন। তিনি বুঝতে পারেন, এগুলো পরিচালনা করছেন এক ও অদ্বিতীয় সত্তা মহান -আল্লাহ। তার এ বিশ্বাস আল্লাহর একত্ববাদের অন্তর্ভুক্ত। আমরা যে পৃথিবীতে বাস করছি তা খুব সুন্দর। এতে আছে নদী-নালা, সাগর, মহাসাগর, পাহাড়-পর্বত ইত্যাদি। এসব নিজে নিজে সৃষ্টি হয়নি। যিনি সুনিপুণভাবে এসব সৃষ্টি এবং পরিচালনা করছেন তিনি' হলেন মহান আল্লাহ। এ বিশাল সৃষ্টিজগতে যদি একাধিক সৃষ্টিকর্তা থাকত তাহলে সৃষ্টিজগৎ সুশৃঙ্খলভাবে পরিচালিত হতো না। নানারূপ বিশৃঙ্খলা দেখা দিত কিংবা এ সৃষ্টিজগৎ এতদিনে ধ্বংস হয়ে যেত। এ থেকে বোঝা যায়, মহান আল্লাহ এক, অদ্বিতীয় এবং অতুলনীয়। সুতরাং বলা যায়, আমজাদ সাহেব তার বক্তব্যে তাওহিদ বা আল্লাহর একত্ববাদকেই নির্দেশ করেছেন।"
        },
        {
          "label": "ঘ",
          "question": "আরিফ সাহেবের কর্মকাণ্ড চিহ্নিতপূর্বক উদ্দীপকের শেষ অংশে রফিক সাহেবের বক্তব্যটির যথার্থতা নিরূপণ করো।",
          "explanation": "আরিফ সাহেবের ধারণা শিরকের অন্তর্ভুক্ত। শিরকের কুফল অন্য যেকোনো ধরনের পাপের কুফলের চেয়ে ভয়াবহ। শিরক শব্দের অর্থ অংশীদার সাব্যস্ত করা, একাধিক স্রষ্টা বা উপাস্যে বিশ্বাস করা। শিরক হলো তাওহিদের বিপরীত। পৃথিবীর সকল প্রকার জুলুমের মধ্যে সবচেয়ে বড় জুলুম হলো শিরক। কারিমার ধারণা এ বিষয়টিকে নির্দেশ করে। আরিফ সাহেবের মনে করে, মানুষের সফলতা আল্লাহর পাশাপাশি পির-মুরুব্বিদের দোয়ার ওপর অনেকটা নির্ভরশীল। তাই সে পরীক্ষার আগে মাজারে গিয়ে তবারক বিতরণ করে। তার এ কাজ দ্বারা শিরক প্রকাশিত হয়েছে। মূলত আল্লাহ তায়ালা হলেন এক ও অদ্বিতীয়। অথচ তাঁর সত্তা ও গুণাবলির সাথে কোনো কিছুকে সমান মনে করা হলো শিরক। যেকোনো কাজে সফলতার জন্য একমাত্র আল্লাহর ওপর নির্ভর করতে হয়। তিনি ছাড়া অন্য কাউকে সাফল্যের কারিগর মনে করা শিরক। শিরক অত্যন্ত জঘন্য অপরাধ। বস্তুত আল্লাহ তায়ালাই আমাদের স্রষ্টা ও প্রতিপালক। তাঁর প্রদত্ত নিয়ামতই আমরা ভোগ করি। এরপরও কেউ যদি আল্লাহ তায়ালার সাথে কাউকে অংশীদার স্থাপন করে তবে তা অপেক্ষা বড় জুলুম আর কী হতে পারে! আল্লাহ তায়ালা মুশরিকদের প্রতি খুবই অসন্তুষ্ট। তিনি অপার ক্ষমাশীল ও অসীম দয়াময় হওয়া সত্ত্বেও শিরকের অপরাধ ক্ষমা করেন না। পরকালে মুশরিকদের জন্য রয়েছে যন্ত্রণাদায়ক শাস্তি। আল-কুরআনে স্পষ্টভাবে বর্ণনা করা হয়েছে- 'যে ব্যক্তি আল্লাহর সাথে শিরক করবে, আল্লাহ তার জন্য অবশ্যই জান্নাত হারাম করে দেবেন। এবং তার আবাস জাহান্নাম।' (সূরা আল-মায়িদা, আয়াত ৭২) উপরের আলোচনা থেকে বোঝা যায়, আরিফ সাহেবের শিরকের গুনাহে লিপ্ত। এ পাপের কারণে মানুষ সবচেয়ে বেশি ক্ষতিগ্রস্ত হয়।"
        }
      ]
    },
    {
      "number": "8",
      "uddipok": "আজিম উদ্দিন সাহেব অনেক সম্পদের মালিক। তিনি কিছুদিন পরপর গ্রামে এসে সকলের সাথে মসজিদে নামায আদায়ের পাশাপাশি দান-খয়রাতও করেন। সমাজের সকলের সাথে পরিচিত হওয়ার চেষ্টা করেন। তার এ সকল কাজের একমাত্র উদ্দেশ্য হলো ভবিষ্যতে তিনি মানুষের প্রশংসা পাবেন এবং খ্যাতি লাভ করবেন। অন্যদিকে আজিম উদ্দিন সাহেবের বড় ভাই আফাজ উদ্দিন দারিদ্র্যের কষাঘাতে নিষ্পেষিত। প্রতিনিয়ত অভাব ও দুঃখ-কষ্টে দিনাতিপাত করছেন। আফাজ সাহেবের স্ত্রী মাঝে মধ্যে অধৈর্য হলে, তিনি স্ত্রীকে সান্ত্বনা দিয়ে আল্লাহর প্রতি ভরসা নিয়ে ধৈর্যসহকারে মোকাবিলা করার কথা বলেন। কেননা অবশ্যই কষ্টের সাথে স্বস্তি রয়েছে।",
      "tag": "DIN.B 23",
      "sub_questions": [
        {
          "label": "ক",
          "question": "সূরা আত্-তীন কোথায় অবতীর্ণ হয়?",
          "explanation": "সূরা আত-তীন-মক্কায় অবতীর্ণ হয়।"
        },
        {
          "label": "খ",
          "question": "মক্কি ও মাদানি সূরার পার্থক্য লেখো।",
          "explanation": "মক্কি সূরা বলতে হিজরতের পূর্বে আর মাদানি সূরা বলতে হিজরতের পরে অবতীর্ণ সূরাসমূহকে বোঝায়। মক্কি সূরায় তাওহিদ, রিসালাত, আখিরাত, শিরক, কুফর ইত্যাদি বিষয়সমূহ বর্ণিত হয়েছে। এ সূরায় শরিয়তের সাধারণ নীতিমালা উল্লেখ করা হয়েছে। এ সূরাসমূহ আকারে ছোট। এর শব্দমালা ভাবগম্ভীর ও অন্তরে প্রকম্পন সৃষ্টিকারী। আর মাদানি সূরায় মানুষের ব্যক্তিগত, পারিবারিক, সামাজিক, রাজনৈতিক, অর্থনৈতিক ইত্যাদি কর্মকাণ্ডের নীতিমালা ও বিধান বর্ণিত হয়েছে। এ সূরায় কাফির ও মুনাফিকদের ষড়যন্ত্রের কথা বলা হয়েছে। এতে শরিয়তের বিধি-বিধান, ফরজ, ওয়াজিব, হালাল-হারাম ইত্যাদির সুস্পষ্ট বর্ণনা রয়েছে। এ সূরা ও আয়াতসমূহ তুলনামূলক দীর্ঘ।"
        },
        {
          "label": "গ",
          "question": "জনাব আজিম উদ্দিন সাহেবের কাজের মনোভাব তোমার পাঠ্যবইয়ের কোন হাদিসের সাথে সামঞ্জস্যপূর্ণ? ব্যাখ্যা করো।",
          "explanation": "জনাব আজিম উদ্দিন সাহেবের কাজের মনোভাব পাঠ্যবইয়ের নিয়ত সম্পর্কিত হাদিসের সাথে সামঞ্জস্যপূর্ণ। নিয়ত বা উদ্দেশ্য ছাড়া মানুষ কোনো কাজ করে না। মানুষের সকল কাজই নিয়তের সাথে সংশ্লিষ্ট। এ সম্পর্কে রাসুলুল্লাহ (স) বলেন, 'প্রকৃতপক্ষে সকল কাজ (এর ফলাফল) নিয়তের উপর নির্ভরশীল'। (বুখারি) আল্লাহ তায়ালা পরকালে মানুষের সকল কৃতকর্মের হিসাব নিবেন নিয়ত বা উদ্দেশ্যের প্রতি দৃষ্টিপাত করে। তাই কেউ যদি নিয়ত সঠিক না করে অথবা পার্থিব স্বার্থ হাসিলের লক্ষ্যে ভালো কাজও করে, তাহলে পরকালে সেটা তার কোনো কাজে আসবে না। জনাব আজিম উদ্দিন সাহেবের কাজে এরূপ বৈশিষ্ট্যই প্রকাশ পেয়েছে। উদ্দীপকের আজিম উদ্দিন সাহেব কিছুদিন পরপর গ্রামে এসে মসজিদে নামাজ আদায়ের পাশাপাশি দান-সদকাও করেন। তবে তার উদ্দেশ্য হলো এ কাজের মাধ্যমে মানুষের প্রশংসা পাওয়া ও খ্যাতি অর্জন করা। অথচ হাদিসে রাসুলুল্লাহ (স) নিয়ত শুদ্ধ রাখার ব্যাপারে নির্দেশনা দিয়েছেন। রাসুলুল্লাহ (স) বলেন, 'কোনো ব্যক্তি যদি আল্লাহ ও তাঁর রাসুলের নিয়তে (তাঁদের সন্তুষ্টি লাভের জন্য) হিজরত করে, তবে সে আল্লাহ ও তাঁর রাসুলের সন্তুষ্টি লাভ করবে। আর যদি সে পার্থিব লাভ বা কোনো স্ত্রীলোককে বিয়ে করার জন্য হিজরত করে তবে সে শুধু তাই লাভ করবে, যে জন্য সে হিজরত করেছে'। (বুখারি) সুতরাং বলা যায়, নিয়ত শুদ্ধ না হওয়ায় জনাব আজিম উদ্দিন সাহেব পার্থিব স্বার্থ হাসিল করলেও পরকালে ভালো কাজের প্রতিদান পাওয়া থেকে বঞ্চিত থাকবে।"
        },
        {
          "label": "ঘ",
          "question": "স্ত্রীর উদ্দেশ্যে দেয়া আফাজ সাহেবের বক্তব্যটিতে কোন সুরার শিক্ষা প্রতিফলিত হয়েছে তা উল্লেখপূর্বক বিশ্লেষণ করো।",
          "explanation": "স্ত্রীর উদ্দেশ্যে দেওয়া আফাজ সাহেবের বক্তব্যটিতে সূরা আল- ইনশিরাহর শিক্ষা প্রতিফলিত হয়েছে। সূরা আল-ইনশিরাহ আল-কুরআনের ৯৪তম সূরা। এ সূরায় মহান আল্লাহ মহানবি (স)-এর প্রতি তাঁর নিয়ামতের সংক্ষিপ্ত বর্ণনা দিয়েছেন। এরপর মহানবি (স)-এর করণীয় বিষয়েও নির্দেশনা প্রদান করেছেন। বিপদাপদে ধৈর্যধারণ করার শিক্ষা রয়েছে এ সূরায়। আফাজ সাহেবের বক্তব্যে এ বিষয়ের প্রতিফলন ঘটেছে। উদ্দীপকের আফাজ সাহেব দারিদ্র্যের কষাঘাতে নিমজ্জিত। এজন্য আফাজ সাহেবের স্ত্রী ধৈর্যহারা হয়ে পড়েন। এ প্রেক্ষিতে আফাজ সাহেব তার স্ত্রীকে আল্লাহর প্রতি ভরসা দিয়ে ধৈর্য ধরতে বলেন এবং স্বস্তির আশ্বাস দেন। তার এ আচরণের সত্যতা সূরা আল-ইনশিরাহে পাওয়া যায়। মহানবি (স) আরবদের মাঝে ইসলাম প্রচার শুরু করলে কাফিররা তাঁর বিরোধিতা করে এবং তাঁর ওপর নির্যাতন চালায়। তারা নও মুসলিম সাহাবিদের প্রতিও অত্যাচার-নির্যাতন করতে থাকে। এতে মহানবি (স) দুঃখ-ভারাক্রান্ত হয়ে পড়েন। আল্লাহ তায়ালা এ অবস্থায় তাকে সান্ত্বনা দিয়ে বলেন, দুঃখের পরই সুখ। তাই বিপদে হতাশ হওয়া চলবে না। বরং ধৈর্যসহকারে এর মোকাবিলা করতে হবে। কষ্টে ভেঙে না পড়ে বরং আল্লাহর ইবাদতে মনোনিবেশ করতে হবে। উপরের আলোচনা থেকে বলা যায়, সূরা আল-ইনশিরাহে আল্লাহ তায়ালা মানুষের কষ্ট-যাতনা দূর করার প্রতিশ্রুতি দিয়েছেন। আফাজ সাহেবের বক্তব্য এ বিষয়টিকেই নির্দেশ করে।"
        }
      ]
    },
    {
      "number": "9",
      "uddipok": "রমজান মাসে আদিব সুবহে সাদিক থেকে সূর্যাস্ত পর্যন্ত আল্লাহর সন্তুষ্টি লাভের আশায় নিয়তের সাথে, পানাহার থেকে বিরত থাকে এবং সে আশা করে আল্লাহ তায়ালা তাকে এর পুরস্কার নিজ হাতে দিবেন। অন্যদিকে ইসলাম শিক্ষা বিষয়ের শিক্ষক জনাব মঈন উদ্দীন এমন একটি ইবাদতের কথা উল্লেখ করেন, যার মাধ্যমে বিশ্বভ্রাতৃত্ব গড়ে ওঠে এবং ইবাদত পালনকারী ব্যক্তি নবজাত শিশুর মতো নিষ্পাপ হয়ে যায়।",
      "tag": "DIN.B 23",
      "sub_questions": [
        {
          "label": "ক",
          "question": "ইবাদত কী?",
          "explanation": "দৈনন্দিন জীবনের সকল কাজে আল্লাহ তায়ালার-বিধি-বিধান মেনে চলাই হলো ইবাদত।"
        },
        {
          "label": "খ",
          "question": "\"সালাত মানুষকে নিয়মানুবর্তী করে\"- ব্যাখ্যা করো।",
          "explanation": "সুনির্দিষ্ট নিয়মকানুন অনুসরণের শিক্ষা দিয়ে সালাত মানুষকে নিয়মানুবর্তী করে। সালাতের জন্য রয়েছে নির্দিষ্ট ওয়াক্ত ও নির্দিষ্ট নিয়ম। রুকু-সিজদার সময় শুধু রুকু-সিজদাই করা হয়, অন্য কিছু নয়। জামাআতে সালাত আদায়ের সময় প্রতিটি মুসল্লি কাঁধে কাঁধ মিলিয়ে ইমামের আনুগত্য করে থাকে। ইমামের প্রতিটি কাজকেই মুকতাদি অনুসরণ করে থাকে। কোনো চিৎকার, চেচামেচি, কথা-বার্তা, সাড়া-শব্দ ইত্যাদি করার চেষ্টা কেউ করে না। নির্দিষ্ট সময়েই জামাআত শুরু হয়। প্রতিদিন পাঁচবার সামষ্টিক সালাতে সুনির্দিষ্ট নিয়মাবলির এই কঠোর অনুশীলনের ফলে নিয়মানুবর্তিতার উন্মেষ ঘটে।"
        },
        {
          "label": "গ",
          "question": "আদিব কোন ইবাদতটি পালন করেছে? ব্যাখ্যা করো।",
          "explanation": "আদিব ইসলামের অন্যতম মৌলিক ইবাদত সাওম পালন করেছেন। সাওম আরবি শব্দ। এর আভিধানিক অর্থ হলো বিরত থাকা। শরিয়তের পরিভাষায়, সাওম হলো সুবহে সাদিক থেকে সূর্যাস্ত পর্যন্ত আল্লাহর সন্তুষ্টি লাভের আশায় নিয়তের সাথে পানাহার ও ইন্দ্রিয় তৃপ্তি থেকে বিরত থাকা, যা আদিব পালনকৃত ইবাদতের সাথে সাদৃশ্যপূর্ণ। উদ্দীপকের আ. জলিল প্রতি বছরের মতো এবারও মাসব্যাপী রাতের শেষ ভাগে কিছু খেয়ে সারাদিন পানাহার থেকে বিরত থাকেন। তার এ ইবাদতটি হলো সাওম। এটি একটি ফরজ ইবাদত। প্রাপ্তবয়স্ক প্রত্যেক নারী ও পুরুষের উপর রমযান মাসের এক মাস সাওম পালন করা ফরজ। সাওম কেবল আমাদের উপরই নয়; বরং পূর্বের সকল নবি-রাসুলের উম্মতের ওপরও ফরজ ছিল। সাওম পালনের মাধ্যমে সাওম পালনকারীর আত্মিক উৎকর্ষ সাধিত হয়। সাওমের মাধ্যমে মানুষের মনে তাকওয়া (আল্লাহভীতি) ও আল্লাহর প্রতি ভালোবাসা সৃষ্টি হয়। মানুষ লোভ-লালসা, হিংসা-বিদ্বেষ প্রভৃতি মন্দ কাজ থেকে বিরত থাকে। গরিবের ক্ষুধা- পিপাসার যন্ত্রণা উপলব্ধি করতে পারে। ফলে মানুষের মাঝে সহানুভূতি ও সহমর্মিতার ভাব সৃষ্টি হয়। একে-অপরকে সাহায্য-সহযোগিতা করার - মাধ্যমে সামাজিক সম্পর্ক মজবুত হয়। তাই আমাদের রমযানে একমাস যথাযথভাবে সাওম পালন করতে হবে এবং এ থেকে শিক্ষা নিয়ে আমাদের জীবন গঠন করতে হবে।"
        },
        {
          "label": "ঘ",
          "question": "জনাব মঈন উদ্দীন যে ইবাদতটির কথা উল্লেখ করেছেন তা চিহ্নিতপূর্বক এর শিক্ষা তাৎপর্য বিশ্লেষণ করো।",
          "explanation": "জনাব মঈন উদ্দীন হজের কথা উল্লেখ করেছেন, যার শিক্ষা ও তাৎপর্য অপরিসীম। হজ শব্দের অর্থ ইচ্ছা করা, সংকল্প করা ইত্যাদি। শরিয়তের পরিভাষায়, নির্দিষ্ট দিনে, নির্ধারিত পদ্ধতিতে আল্লাহর ঘর প্রদক্ষিণ করাকে হজ বলে। হজ বিশ্বভ্রাতৃত্ব তৈরি করে এবং পাপ মোচনে সহায়তা করে, যা জনাব মঈন উদ্দীনের বক্তব্যেও ফুটে ওঠে। উদ্দীপকের ইসলাম শিক্ষা বিষয়ের শিক্ষক জনাব মঈন উদ্দীন এমন একটি ইবাদতের কথা বলেন, 'যার মাধ্যমে বিশ্বভ্রাতৃত্ব গড়ে ওঠে এবং ইবাদত পালনকারী নবজাতক শিশুর মতো নিষ্পাপ হয়ে যায়। হজ সম্পর্কে শিক্ষকের এ বক্তব্যটি সঠিক। মানবজীবনে হজের শিক্ষা ও তাৎপর্য অনস্বীকার্য। মানুষের মধ্যে ধন-সম্পদ, বর্ণ-গোত্র ও জাতীয়তার ভেদাভেদ থাকলেও হজ এসব ভেদাভেদ ভুলিয়ে মুসলমানদের ঐক্যবদ্ধ হতে শেখায়। এটি মানুষকে পারস্পরিক সম্প্রীতি ও শৃঙ্খলাবোধের শিক্ষা দিয়ে সহানুভূতিশীল করে গড়ে তোলে। হজ পালনের জন্য প্রতিবছর বিশ্বের নানা প্রান্ত থেকে লক্ষ লক্ষ মুসলিম একই স্থানে মিলিত হয়। মুসলিমের এই মহাসম্মেলনের ফলে গড়ে ওঠে বিশ্বভ্রাতৃত্ব। এছাড়া হজ মানুষকে পাপমুক্ত হতে সাহায্য করে। মহানবি (স) বলেন, 'যে ব্যক্তি হজ করে, সে নবজাতক শিশুর মতো নিষ্পাপ হয়ে যায়।' (ইবনে মাজাহ) উপরের আলোচনা থেকে বলা যায়, বিশ্বভ্রাতৃত্ব তৈরি ও পাপমোচনের ক্ষেত্রে হজের ভূমিকা অপরিসীম। তাই সামর্থ্যবান ব্যক্তির জন্য হজ পালন করা অপরিহার্য।"
        }
      ]
    },
    {
      "number": "10",
      "uddipok": "তুচ্ছ একটি ঘটনাকে কেন্দ্র করে দুই পক্ষের সমর্থকদের মধ্যে সংঘর্ষে অনেক লোক রক্তাক্ত ও জখম হয়। এভাবে বেশ কিছুদিন মারামারি, অরাজকতা চলতে থাকলে অত্র এলাকার বিশিষ্ট সমাজসেবক আবুজার সাহেব বিবদমান পক্ষের নেতৃস্থানীয় ব্যক্তি এবং এলাকার শান্তিকামী যুবকদেরকে নিয়ে একটি সংঘ গঠন করে দুই পক্ষের মধ্যে শান্তি প্রতিষ্ঠা করেন। অপরদিকে আজফার সাহেব জনপ্রতিনিধি নিযুক্ত হয়ে তার এলাকায় রক্তপাত, মারামারি, বিশৃঙ্খলা নিষিদ্ধ ঘোষণা করেন এবং বিভিন্ন শ্রেণি ও গোষ্ঠীর প্রধান ব্যক্তিদের সাথে বৈঠক করে এলাকায় শান্তি প্রতিষ্ঠার লক্ষ্যে একটি নীতিমালা প্রণয়ন করেন।",
      "tag": "DIN.B 23",
      "sub_questions": [
        {
          "label": "ক",
          "question": "'জাবালে রহমত' কী?",
          "explanation": "জাবালে রহমত হলো আরাফাতের ময়দানের পার্শ্বে অবস্থিত একটি পাহাড়, যেখানে দাঁড়িয়ে মহানবি (স) বিদায় হজের ভাষণ দিয়েছিলেন।"
        },
        {
          "label": "খ",
          "question": "আবু বকর (রা)-কে কেন ইসলামের ত্রাণকর্তা বলা হয়?",
          "explanation": "ইসলামের সেবায় অসামান্য অবদানের জন্য হযরত আবু বকর (রা)-কে ইসলামের ত্রাণকর্তা বলা হয়। রাসুল (স)-এর ইন্তিকালের পর হযরত আবু বকর (রা) অত্যন্ত দক্ষতার সাথে মুরতাদ (ইসলামচ্যুত) ও যাকাত অস্বীকারকারীদের দমন করেন। তাছাড়া ইয়ামামার যুদ্ধে অনেক হাফেজে কুরআন শাহাদাতবরণ করায় পবিত্র কুরআন বিলুপ্তির আশঙ্কা দেখা দিলে তিনি পবিত্র কুরআনকে গ্রন্থাকারে লিপিবদ্ধ করার ব্যবস্থা করেন। এসব যুগান্তকারী পদক্ষেপ বাস্তবায়ন করার কারণে তাঁকে ইসলামের ত্রাণকর্তা বলা হয়।"
        },
        {
          "label": "গ",
          "question": "আবুজার সাহেব কর্তৃক গঠিত সংঘের সাথে মহানবি (স)-এর প্রতিষ্ঠিত কোন সংঘের সাদৃশ্য রয়েছে? ব্যাখ্যা করো।",
          "explanation": "আবুজার সাহেব কর্তৃক গঠিত সংঘের সাথে মহানবি (স) কর্তৃক প্রতিষ্ঠিত হিলফুল ফুযুল সংঘের সাদৃশ্য রয়েছে। সমাজে শান্তি প্রতিষ্ঠার উদ্দেশ্যে মহানবি (স) আরবের শান্তিকামী যুবকদের নিয়ে যে সংঘ প্রতিষ্ঠা করেন তাকে হিলফুল ফুযুল বলে। এ সংঘের উদ্দেশ্য ছিল সমাজে শান্তি-শৃঙ্খলা প্রতিষ্ঠা করা এবং গোত্রে-গোত্রে সম্প্রীতি প্রতিষ্ঠা করা। এ সংঘের আদর্শের আলোকেই তৎকালীন আরবে গোত্রকলহ বন্ধ হয়ে শান্তি ও সম্প্রীতি প্রতিষ্ঠিত হয়েছিল। আবুজার সাহেবের কর্মকাণ্ডে এ সংঘেরই প্রতিচ্ছবি ফুটে ওঠে। উদ্দীপকের আবুজার সাহেবের এলাকায় বেশ কিছুদিন যাবৎ দুই পক্ষের সমর্থকদের মধ্যে মারামারি ও অরাজকতা চলতে থাকে। আবুজার সাহেব এ সমস্যা সমাধানের লক্ষ্যে বিবদমান পক্ষের নেতৃস্থানীয় ব্যক্তি ও এলাকার শান্তিকামী যুবকদের নিয়ে একটি সংঘ গঠন করেন। এ সংঘের কল্যাণে পরবর্তীতে দুই পক্ষের মধ্যে শান্তি প্রতিষ্ঠিত হয়। তার এ কাজটি মহানবি (স) কর্তৃক গঠিত 'হিলফুল ফুযুল' নামক সংঘেরই অনুরূপ। মহানবি (স) ফিজার যুদ্ধের ভয়াবহতা দেখে অত্যন্ত ব্যথিত হন। এজন্য সমাজের সর্বত্র 'শান্তি প্রতিষ্ঠার জন্য 'হিলফুল ফুযুল' গঠন করেন। তৎকালীন সমাজে শান্তি প্রতিষ্ঠায় এ সংঘের ভূমিকা ছিল অনস্বীকার্য। আবুজার সাহেব কর্তৃক গঠিত সংঘটি এই সংঘেরই প্রতিচ্ছবি।"
        },
        {
          "label": "ঘ",
          "question": "আজফার সাহেবের কার্যাবলি মহানবি (স)-এর মদিনা সনদের আলোকে বিশ্লেষণ করো।",
          "explanation": "আজফার সাহেবের কার্যাবলি তথা এলাকায় শান্তি প্রতিষ্ঠার লক্ষ্যে নীতিমালা প্রণয়নের বিষয়টি মহানবি (স)-এর মদিনা সনদ প্রণয়নের সাথে সাদৃশ্যপূর্ণ। মদিনা সনদ হলো পৃথিবীর ইতিহাসে সর্বপ্রথম লিখিত সনদ। এ সনদ মদিনার কলহপ্রিয় জাতিগোষ্ঠীকে ঐক্যবদ্ধ হতে অনুপ্রাণিত করেছিল। এ সনদ প্রণয়ন করতে গিয়ে মহানবি (স) মদিনার সকল গোত্রের নেতাদের সাথে বৈঠক করেন এবং রক্তপাত, মারামারি ও অন্যান্য অপরাধমূলক কর্মকাণ্ড সম্পূর্ণ নিষিদ্ধ ঘোষণা করেন, যা আজফার সাহেবের কর্মকাণ্ডেও প্রকাশ পায়। উদ্দীপকের আজফার সাহেব জনপ্রতিনিধি নিযুক্ত হয়ে এলাকায় মারামারি ও বিশৃঙ্খলা নিষিদ্ধ ঘোষণা করেন। এছাড়াও তিনি বিভিন্ন শ্রেণি ও গোষ্ঠীর প্রধান ব্যক্তিদের সাথে বৈঠক করে এলাকায় শান্তি প্রতিষ্ঠার লক্ষ্যে নীতিমালা প্রণয়ন করেন। তার এ কাজটি মহানবি (স)-এর 'মদিনা সনদ' প্রণয়নকে নির্দেশ করে। একটি সুশৃঙ্খল ও আদর্শ ইসলামি সমাজ ব্যবস্থা গড়ে তুলতে মদিনা সনদের গুরুত্ব অপরিসীম। মদিনা সনদ মুসলমান ও অমুসলমান সম্প্রদায়কে ভ্রাতৃত্বের বন্ধনে আবদ্ধ করে, যা হিংসা, বিদ্বেষ ও কলহের অবসান ঘটায়। এর মাধ্যমে মদিনায় গোত্রভিত্তিক শাসন ব্যবস্থার বিলুপ্তি ঘোষণা করে আল্লাহর সার্বভৌমত্ব প্রতিষ্ঠা ও ইসলামি শাসনতন্ত্র কায়েম করা হয়। পরিশেষে বলা যায়, ধর্ম, বর্ণ, গোত্র নির্বিশেষে সবার সমঅধিকারের ভিত্তিতে একটি রাষ্ট্র প্রতিষ্ঠা করতে মদিনা সনদের কোনো বিকল্প নেই। আজফার সাহেবের কার্যাবলি মদিনা সনদের নীতিমালা বাস্তবায়নেরই প্রতিচ্ছবি।"
        }
      ]
    },
    {
      "number": "11",
      "uddipok": "উদয়নগর গ্রামের বাসিন্দা আহমাদ আলী এলাকার একজন স্বনামধন্য ব্যক্তি। তিনি এলাকার লোকজনকে অত্যন্ত ভালোবাসেন এবং তাদের ভালো-মন্দ নিয়ে চিন্তা করেন। একদা এলাকার লোকজন ক্ষুদ্র বিষয়কে কেন্দ্র করে দুই দলে বিভক্ত হয় এবং তাদের মধ্যে সংঘর্ষ বাধে। আহমাদ আলী সবাইকে একত্র করে তাদের মাঝে মীমাংসা করে দেন এবং সকলের উদ্দেশ্যে বলেন, আজ তোমাদের প্রতি কোনো অভিযোগ নেই। যাও তোমরা সবাই এক হয়ে যাও। তারপর সকলের উদ্দেশ্যে এক যুগান্তকারী ভাষণ প্রদান করে বলেন, \"আল্লাহর সাথে কাউকে শরিক করবে না, নিজের সৎকর্ম দ্বারা শ্রেষ্ঠত্ব অর্জন করতে হবে। সর্বদা অন্যের আমানত রক্ষা করবে এবং পাপ কাজ থেকে বিরত থাকবে পূর্বের অনেক লোক এ কারণেই ধ্বংস হয়েছে।\"",
      "tag": "DIN.B 23",
      "sub_questions": [
        {
          "label": "ক",
          "question": "আস-সাবউল মুয়াল্লাকাত কী?",
          "explanation": "আস-সাবউল মুয়াল্লাকাত হলো সাতটি ঝুলন্ত গীতিকবিতা, যা জাহিলি যুগে রচিত হয়।"
        },
        {
          "label": "খ",
          "question": "হিলফুল ফুযুল বলতে কী বোঝ? ব্যাখ্যা করো।",
          "explanation": "হিলফুল ফুযুল হলো একটি শান্তি সংঘ, যা মহানবি (স) কর্তৃক আরবের শান্তিকামী যুবকদের নিয়ে গঠিত হয়। মহানবি (স) ফিজার যুদ্ধের ভয়াবহতা দেখে অত্যন্ত ব্যথিত হন এবং অস্থির হয়ে পড়েন। এমতাবস্থায় সমাজে শান্তি প্রতিষ্ঠার লক্ষ্যে তিনি আরবের শান্তিকামী যুবকদের নিয়ে যে সংঘটি গঠন করেন সেটিই হিলফুল ফুযুল নামে পরিচিত। এই সংঘের উদ্দেশ্য ছিল আর্তের সেবা, অত্যাচারীকে প্রতিরোধ ও অত্যাচারিতকে সাহায্য করা, শান্তি-শৃঙ্খলা প্রতিষ্ঠা করা এবং গোত্রে-গোত্রে সম্প্রীতি বজায় রাখা।"
        },
        {
          "label": "গ",
          "question": "আহমাদ আলীর ক্ষমা করার বিষয়টি রাসুল (স)-এর জীবনের কোন ঘটনাকে নির্দেশ করে? ব্যাখ্যা করো।",
          "explanation": "আহমাদ আলীর ক্ষমা করার বিষয়টি মহানবি (স)-এর মক্কা বিজয়ের পর কুরাইশদের ক্ষমা করার ঘটনাটিকে নির্দেশ করে। নবুয়ত লাভের পর মহানবি (স) মক্কাবাসীর কাছে ইসলাম প্রচার শুরু করেন। কিন্তু তারা ইসলামের সুমহান আদর্শ গ্রহণ না করে তাঁকে এ কাজ থেকে বিরত রাখার জন্য তাঁর ওপর অমানবিক নির্যাতন চালায়। একপর্যায়ে তারা মহানবি (স)-কে হত্যার ষড়যন্ত্র করলে তিনি মদিনায় হিজরত করেন। পরবর্তী সময়ে রাসুল (স) প্রতিশোধ গ্রহণের সুযোগ পেয়েও প্রতিশোধ না নিয়ে ক্ষমার আদর্শ প্রতিষ্ঠা করেন। উদ্দীপকের আহমাদ আলীর মধ্যেও এ আদর্শের প্রতিফলন লক্ষণীয়। আহমাদ আলী এলাকার একজন স্বনামধন্য ব্যক্তি। একদা তার এলাকার লোকজন ক্ষুদ্র বিষয়কে কেন্দ্র করে দুই দলে বিভক্ত হয় এবং সংঘর্ষে জড়িয়ে পড়ে। আহমাদ আলী সবাইকে একত্র করে তাদের মাঝে মীমাংসা করে দেন এবং বলেন, আজ তোমাদের প্রতি কোনো অভিযোগ নেই। যাও, তোমরা সবাই এক হয়ে যাও। তার এ কর্মকান্ডে ক্ষমা করে দেওয়ার বিষয়টি ফুটে উঠেছে, যা কুরাইশদের প্রতি মহানবি (স)-এর ক্ষমার আদর্শই ধারণ করে। ষষ্ঠ হিজরিতে (৬২৮ খ্রি.) হুদাইবিয়া নামক স্থানে কুরাইশদের সাথে মহানবি (স)-এর দশ বছর ব্যাপী যুদ্ধবিরতি চুক্তি স্বাক্ষরিত হয়। কুরাইশরা এ চুক্তির শর্ত ভঙ্গ করায় রাসুল (স) ৬৩০ খ্রিষ্টাব্দে মক্কায় অভিযান পরিচালনা করেন। কুরাইশরা একসময় তাঁর ওপর অত্যাচার করলেও মক্কা বিজয়ের পর তিনি তাদের প্রতি সাধারণ ক্ষমা ঘোষণা করেন। সুতরাং আহমাদ আলীর আচরণে মহানবি (স)-এর ক্ষমার আদর্শই ফুটে উঠেছে।"
        },
        {
          "label": "ঘ",
          "question": "উদ্দীপকের শেষাংশে আহমাদ আলীর ভাষণের সাথে রাসুল (স)-এর যে ভাষণটি সাদৃশ্যপূর্ণ তার তাৎপর্য বিশ্লেষণ করো।",
          "explanation": "উদ্দীপকের শেষাংশে আহমাদ আলীর ভাষণের সাথে রাসুল (স)-এর বিদায় হজের ভাষণটি সাদৃশ্যপূর্ণ। মহানবি (স) মক্কা বিজয়ের পর ৬৩২ খ্রিষ্টাব্দে হজ পালন করেন। এ সময় জিলহজ মাসের নবম তারিখে আরাফাতের ময়দানে উপস্থিত জনসমুদ্রের। উদ্দেশে মহানবি হযরত মুহাম্মদ (স) এক যুগান্তকারী ভাষণ দেন। এটিই বিদায় হজের ভাষণ। এ ভাষণে মহানবি (স) শিরক না করা, সৎকর্ম করা, আমানত রক্ষা করাসহ বিভিন্ন বিষয়ে দিকনির্দেশনা দেন, যা আহমাদ আলীর ভাষণেও প্রতিফলিত হয়। উদ্দীপকের আহমাদ আলী সকলকে উদ্দেশ্য করে বলেন, আল্লাহর সাথে কাউকে শরিক করবে না, সৎকর্ম দ্বারা শ্রেষ্ঠত্ব অর্জন করবে, আমানত রক্ষা করবে, পাপ কাজ থেকে বিরত থাকবে। তার এ ভাষণটি রাসুল (স)- এর বিদায় হজের ভাষণেরই প্রতিচ্ছবি। মূলত মহানবি (স)-এর বিদায় হজের ভাষণটি ছিল মানুষের জন্য জীবন পরিচালনার সুস্পষ্ট দিকনির্দেশনা। তিনি তাঁর ভাষণে উল্লিখিত বিষয়সমূহ ছাড়াও আরো অনেক বিষয়ে মানুষদের নির্দেশনা দেন। এ ভাষণে তিনি মানুষের জীবন ও সম্পদের নিরাপত্তা বিধান করেন, স্ত্রীদের প্রতি সদয় ব্যবহার করতে বলেন, পাপকাজ এবং সুদ গ্রহণ থেকে বিরত থাকতে বলেন। মহানবি (স) আরও বলেন, দেশ, বর্ণ, গোত্র, সম্প্রদায় নির্বিশেষে সব মুসলমান সমান। ধর্ম নিয়ে বাড়াবাড়ি করা যাবে না। দাস-দাসীদের প্রতি সদাচরণ করতে হবে। সব মুসলিম একে অন্যের ভাই ভাই। এ ভাষণের মাধ্যমে মহানবি (স) জাহিলিয়া যুগের সব কুসংস্কার ও হত্যার প্রতিশোধ বাতিল করে দেন এবং নিজেকে শেষ নবি হিসেবে ঘোষণা করেন। ব্যক্তিস্বাধীনতা, নিজ ধর্ম পালনের অধিকার, জানমালের নিরাপত্তা লাভের অধিকার, দাস-দাসীদের অধিকার, স্ত্রীদের অধিকার, সাম্য প্রভৃতি গুরুত্বপূর্ণ অধিকারগুলো বিদায় হজের ভাষণের মাধ্যমে প্রতিষ্ঠা লাভ করেছে। পরিশেষে বলা যায়, মানুষের সামগ্রিক জীবনযাপনের সব দিকনির্দেশনা বিদ্যমান থাকায় বিদায় হজের ভাষণের তাৎপর্য অপরিসীম।"
        }
      ]
    }
  ]
}