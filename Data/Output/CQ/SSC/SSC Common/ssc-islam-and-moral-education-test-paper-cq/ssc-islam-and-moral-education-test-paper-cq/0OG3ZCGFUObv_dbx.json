{
  "title": "বরিশাল ক্যাডেট কলেজ ২০২৪",
  "subtitle": "ইসলাম ও নৈতিক শিক্ষা (11)",
  "questions": [
    {
      "number": "1",
      "uddipok": "একদল অভিযাত্রী একটি জঙ্গলের ভেতরে ঢুকল। তারা সারাদিন পরম সুখে ঘোরাঘুরি করলো। কিন্তু সূর্যাস্তের সময় তারা পথ হারিয়ে ফেলে। সর্বশক্তিমান আল্লাহ তায়ালা মানুষকে ইহকালীন ও পরকালীন জীবনের সঠিক পথ দেখানোর জন্য নবি ও রাসুল প্রেরণ করেছেন।",
      "tag": "BCC 24",
      "sub_questions": [
        {
          "label": "ক",
          "question": "'রিসালাত' অর্থ কী?",
          "explanation": "'রিসালাত' অর্থ বার্তা বা সংবাদ বহন।"
        },
        {
          "label": "খ",
          "question": "খাতমে নবুয়ত সম্পর্কে তুমি কী জানো?",
          "explanation": "খতমে নবুয়ত বলতে নবুয়তের সমাপ্তিকে বোঝায়। মানবজাতির হিদায়াতের জন্য আল্লাহ তায়ালা যুগে যুগে বহু নবি-রাসুল প্রেরণ করেছেন। এ ক্রমধারা শুরু হয়েছে হযরত আদম (আ)-এর মাধ্যমে এবং শেষ হয়েছে হযরত মুহাম্মদ (স)-এর মাধ্যমে। অর্থাৎ সর্বশ্রেষ্ঠ নবি ও রাসুল হযরত মুহাম্মদ (স)-এর মাধ্যমে নবুয়ত ও রিসালাতের দায়িত্ব বন্ধ হয়েছে। নবুয়ত তথা নবি-রাসুল আগমনের এ ক্রমধারাটির পরিসমাপ্তিকেই খতমে নবুয়ত বলা হয়।"
        },
        {
          "label": "গ",
          "question": "আমরা যদি মনে করি আমাদের জীবন উল্লিখিত ব্যক্তিদের জীবনের মতো তাহলে আমাদের করণীয় কী? আলোচনা করো।",
          "explanation": "আমাদের জীবন উল্লিখিত ব্যক্তিদের জীবনের মতো হলে আমাদেরকে আখিরাতের প্রস্তুতি নিয়ে কাজ করতে হবে।আখিরাত হলো অনন্তকালের জীবন। এ জীবনের শুরু আছে, কিন্তু শেষ নেই। আর এ জীবনের সফলতা নির্ভর করে মানুষের দুনিয়ার জীবনের উপর। মানুষ যদি দুনিয়ায় আল্লাহর বিধান অনুযায়ী জীবন যাপন করে তাহলে সে সফল হবে। আর যদি বিধানের তোয়াক্কা না করে হেসে-খেলে ইচ্ছামতো জীবনযাপন করে তাহলে সে আখিরাতে কঠিন পরিণতি ভোগ করবে। উদ্দীপকে এরূপ একটি শিক্ষা লক্ষণীয়। উদ্দীপকে বলা হয়েছে, একদল অভিযাত্রী জঙ্গলের ভেতরে ঢুকে সারাদিন পরম সুখে ঘোরাঘুরি করলো। এর ফলে সূর্যাস্তের সময় তারা পথ হারিয়ে ফেলে। আমাদের জীবনটাও এমন। বলা হয়েছে, \"দুনিয়া আখিরাতের শস্যক্ষেত্র\"। মানুষ শস্যক্ষেত্রে যেরূপ আবাদ করে, ঠিক সে রূপই ফল পায়। তেমন মানুষ দুনিয়াতে যেরূপ কর্ম করবে, সেই অনুযায়ী সে আখিরাতে ফল লাভ করবে। অর্থাৎ দুনিয়াতে আমরা উদ্দীপকের অভিযাত্রী দলের ন্যায় নিজেদের খেয়াল খুশিমতো চললে জীবনের সূর্যাস্তের পর গন্তব্য হারিয়ে ফেলবো। এজন্য আমাদের করণীয় হলো আখিরাতে পূর্ণ বিশ্বাস রেখে সে অনুযায়ী আমল করা। মহান আল্লাহর আদেশ মানা এবং নিষেধ থেকে বিরত থাকা। রাসুল (স) যে পথ দেখিয়েছেন এবং যে জীবন বিধান অনুযায়ী জীবন পরিচালনা করতে বলেছেন, সে অনুযায়ী আমল করা। তাহলে আমরা উত্ত অভিযাত্রী দলের মতো পথহারা হবো না।"
        },
        {
          "label": "ঘ",
          "question": "সর্বশক্তিমান আল্লাহ তায়ালা থেকে মানবজাতির জন্য কারা প্রেরিত? মানবজাতির জন্য তাদের প্রয়োজনীয়তা আছে কি? কুরআন ও হাদিস অনুযায়ী আলোচনা করো।",
          "explanation": "সর্বশক্তিমান আল্লাহ তায়ালা থেকে মানবজাতির জন্য নবি-রাসুলগণ প্রেরিত হয়েছেন। মানবজাতির হিদায়াতের জন্য তাদের প্রয়োজনীয়তা অপরিসীম।। আল্লাহ তায়ালা মানবজাতির হিদায়াতের জন্য যুগে যুগে বহু নবি-রাসুল প্রেরণ করেছেন। তারা মানুষের মানুষের নিকট আল্লাহ তায়ালার পরিচয় তুলে ধরতেন। তারা পৃথিবীতে আল্লাহ তায়ালার আদেশ-নিষেধ ও বিধি- বিধান মানুষদের হাতে কলমে শিক্ষা দিতেন। মূলত মানুষের জ্ঞান সীমাবদ্ধ। এ স্বল্প জ্ঞান দ্বারা অনন্ত, অসীম আল্লাহ তায়ালার পূর্ণ পরিচবয় লাভ করা সম্ভব নয়। তাই নবি-রাসুলগণ মানুষের নিকট আল্লাহ তায়ালার পরিচয় তুলে ধরেছেন। তাঁর পূর্ণাঙ্গ ক্ষমতা ও গুণাবলির বর্ণনা প্রদান করেছেন। তাঁরা ইহকালীন ও পরকালীন কল্যাণের জন্য আল্লাহ তায়ালা প্রদত্ত জীবনবিধান ও দিকনির্দেশনা নিয়ে এসেছেন। যেমন: হযরত মুহাম্মদ (স) না আসলে নবি ও রাসুল সম্পর্কে আমরা কিছুই জানতে পারতাম না। এমনকি আল্লাহ তায়ালার সত্তা ও সিফাতের পরিচয়ও লাভ করতে পারতাম না। মূলত নবি-রাসুলগণের আনীত বাণী ও বর্ণনার ফলেই মানুষের পক্ষে এসব পরিচয় জানা সম্ভব হয়েছে। পরিশেষে বলা যায়, নবি-রাসুলগণ ছিলেন মহান চরিত্রের ধারক এবং হিদায়াতের দূত। তারা মানুষের ইহকালীন কল্যাণ ও পরকালীন সফলতা লাভের শিক্ষা প্রদান করে গেছেন। তাই মানব জাতির জন্য তাদের প্রয়োজনীয়তা অস্বীকার করার কোনো উপায় নেই।"
        }
      ]
    },
    {
      "number": "2",
      "uddipok": "পাঁচ বছর বয়সী ছেলে 'খ' তার দাদার মৃত্যু এবং কবর দেওয়ার কাজগুলো দেখে এবং সে তার মাকে সে সম্পর্কে জিজ্ঞাসা করে। তার মা তাকে কবর, কিয়ামত, মৃত্যু ইত্যাদি সম্পর্কে সংক্ষেপে বললেন। ভবিষ্যতে হয়তো এই বক্তব্য ও ঘটনা কিছুটা তার জীবনে প্রভাব ফেলবে এবং সে এ বিষয়ে আরও সচেতন ও জানতে আগ্রহী হবে।",
      "tag": "BCC 24",
      "sub_questions": [
        {
          "label": "ক",
          "question": "বারযাখের জীবন কাকে বলে?",
          "explanation": "মৃত্যুর পর থেকে পুনরুত্থান পর্যন্ত সময়কে বারযাখের জীবন বলে।"
        },
        {
          "label": "খ",
          "question": "'খ' কী পর্যবেক্ষণ করে? এ ব্যাপারে কুরআন ও হাদিসে কী বলা আছে? আলোচনা করো।",
          "explanation": "কবরের জীবনে ৩টি প্রশ্ন জিজ্ঞাসা করা হবে। মৃত্যুর পর যখন মানুষকে কবরস্থ করা হয় তখন মুনকার-নাকির ফেরেশতা এসে তাকে তিনটি প্রশ্ন করেন। সেগুলো হলো- ১. তোমার রব কে? ২. তোমার দীন কী? ৩. তোমার নবি কে?"
        },
        {
          "label": "গ",
          "question": "'খ' কী পর্যবেক্ষণ করে? এ ব্যাপারে কুরআন ও হাদিসে কী বলা আছে? আলোচনা করো।",
          "explanation": "'খ' বারযাখ বা কবরের জীবন পর্যবেক্ষণ করেছে। মৃত্যুর পর থেকে পুনরুত্থান পর্যন্ত সময়কে কবরের জীবন বলা হয়। এর অপর নাম বারযাখ। এ প্রসঙ্গে আল্লাহ তায়ালা বলেন- \"আর তাদের সামনে বারযাখ থাকবে পুনরুত্থান দিবস পর্যন্ত।” (সূরা আল-মুমিনুন, আয়াত ১০০) 'খ' আখিরাতের জীবনের এ স্তরটিই পর্যবেক্ষণ করেছে। উদ্দীপকের 'খ' তার দাদার মৃত্যু এবং কবর দেওয়ার কাজগুলো প্রত্যক্ষ করেছে। যা বারযাখ বা কবরের জীবনকে বোঝায়। দুনিয়াতে মানুষকে মৃত্যুর পর কবরস্থ করা হলে মুনকার-নাকির নামক দুজন ফেরেশতা কবরে আসেন। তাঁরা মৃত ব্যক্তিকে তিনটি প্রশ্ন করেন। এগুলো হলো- ১. তোমার রব কে? ২. তোমার দীন কী? ৩. তোমার নবি কে? অথবা (রাসুল (স)-এর প্রতি ইঙ্গিত করে বলা হয়) এই ব্যক্তি কে? যাদের কবর দেওয়া হয় না তাদেরও এ প্রশ্ন করা হবে। দুনিয়াতে যারা ইসলাম অনুসারে জীবন পরিচালনা করবে তারা এ প্রশ্নগুলোর সঠিক উত্তর দিতে পারবে। তাদের জন্য কবরের জীবন হবে শান্তিময়। আর যারা ইসলাম অনুসরণ করবে না তারা এসব প্রশ্নের জবাব দিতে পারবে না। তারা বলবে 'আফসোস। আমি জানি না।' কবরের জীবনে তারা কঠোর শাস্তি ভোগ করবে। তাই আমাদরেকে এ জীবনের জন্য সঠিক প্রস্তুতি নিতে হবে, যেন আমরা কবরের প্রশ্নসমূহের উত্তর দিতে পারি।"
        },
        {
          "label": "ঘ",
          "question": "আমরা যদি 'খ'-এর মতো আরও সচেতন ও জ্ঞানী হই তাহলে আমাদের করণীয় কী? কুরআন ও হাদিস অনুযায়ী আলোচনা করো।",
          "explanation": "আমরা যদি 'খ'-এর মতো সচেতন ও জ্ঞানী হই তাহলে আমাদেরকে আখিরাতের প্রস্তুতিস্বরূপ নৈতিক জীবন গঠনে মহান আল্লাহর বিধি-বিধান মেনে চলতে হবে। মানব জীবন গঠনের জন্য আখিরাতে বিশ্বাস অত্যন্ত গুরুত্বপূর্ণ। কেননা আখিরাতে বিশ্বাস মানুষকে জীবন পরিচালনায় নীতি ও আদর্শের অনুসরণ করতে বাধ্য করে। যে ব্যক্তি আখিরাতে বিশ্বাস করে সে প্রত্যহ তার প্রতিটি কাজের হিসাব নিজেই নিয়ে থাকে। এভাবে দৈনন্দিন আত্মসমালোচনার মাধ্যমে মানুষ তার ভুলত্রুটি শুধরিয়ে নিয়ে সৎচরিত্রবান হিসেবে গড়ে ওঠে। উদ্দীপকের 'খ' তার মায়ের কাছে মৃত্যু ও কবর সম্পর্কে জানতে চাইলে তার মা মৃত্যু সম্পর্কে সংক্ষেপে ধারণা দেন। তার এমন জানার আগ্রহ তাকে ভবিষ্যতে সচেতন ও জ্ঞানী করবে। আর আমরা যদি তার মতো সচেতন এবং জ্ঞানী হই তাহলে আমাদের কর্তব্য হলো মহান আল্লাহ ও রাসুল (স)-এর বিধান অনুসরণ করা এবং সে অনুযায়ী সৎকর্ম করা। কেননা সৎকর্মশীলদের পুরস্কারের ঘোষণা দিয়ে আল্লাহ তায়ালা বলেন, 'নিশ্চয়ই যারা ইমান আনে এবং সৎকর্ম করে তাদের জন্য রয়েছে জান্নাত।” (সূরা আল-বুরুজ, আয়াত ১১)। অপরদিকে জাহান্নাম থেকে বাঁচার জন্য আমাদেরকে অসৎ ও মন্দ কাজ থেকে বিরত থাকতে হবে এবং মহান আল্লাহর অবাধ্য যেন না হই সে ব্যাপারে সতর্ক থাকতে হবে। কারণ আল্লাহ তায়ালা অবাধ্যদের জন্য জাহান্নাম প্রস্তুত করে রেখেছেন। তিনি বলেন, \"অনন্তর যে সীমালঙ্ঘন করে এবং পার্থিব জীবনকে অগ্রাধিকার দেয় জাহান্নামই হবে তার আবাস।\" (সূরা আন- নাযিআত, আয়াত ৩৭-৩৯)।' পরিশেষে বলা যায়, আখিরাতের স্তরসমূহ মানুষের সফলতা ব্যর্থতার নির্ণায়ক। তাই সফল হতে হলে আমাদরেকে মহান আল্লাহর বিধান পরিপূর্ণভাবে অনুসরণ করতে হবে। উল্লেখ্য হাশরের ময়দানে মানুষের ক্ষুদ্রাতিক্ষুদ্র কর্মের হিসাব দেওয়া লাগবে।"
        }
      ]
    },
    {
      "number": "3",
      "uddipok": "হাসিমের ব্যক্তিগত লাইব্রেরিতে শুধু কুরআন ও হাদিস ছাড়া শতাধিক বই রয়েছে। এটা দেখে তার পিতামহ বললেন, তুমি কি কুরআন-হাদিস পড় না? হাসিম উত্তর দেয়, 'আমি ধর্মের ব্যাপারে আগ্রহী নই।' তারপর হাসিমের দাদা মন্তব্য করেন, 'পবিত্র কুরআন হলো সকল জ্ঞানের উৎস। তারপর তিনি তার দ্বিতীয় মন্তব্যে বলেন, কুরআনের জ্ঞানকে অস্বীকার করা কুফর।",
      "tag": "BCC 24",
      "sub_questions": [
        {
          "label": "ক",
          "question": "ইসলামি শরিয়ার তৃতীয় ও চতুর্থ উৎস কী?",
          "explanation": "ইসলামি শরিয়ার তৃতীয় উৎস ইজমা এবং চতুর্থ উৎস কিয়াস।"
        },
        {
          "label": "খ",
          "question": "অর্থসহ কুরআনের অন্য চারটি নাম লেখো।",
          "explanation": "কুরআন বাদে আল-কুরআনের অন্য চারটি নাম হলো- ১. আল- কিতাব (গ্রন্থ), ২. আল-হিকমা (প্রজ্ঞা) ৩. আন-নুর (জ্যোতি) ৪. আর-রাহমান (অনুগ্রহ)।"
        },
        {
          "label": "গ",
          "question": "হাসিমের দাদার প্রথম মন্তব্য প্রমাণসহ সংক্ষেপে বিচার করো।",
          "explanation": "হাসিমের দাদার প্রথম মন্তব্যে মহাগ্রন্থ আল কুরআনের মাহাত্ম্য প্রকাশ পেয়েছে। মহাগ্রন্থ আল-কুরআন শরিয়তের সর্বপ্রথম ও সর্বপ্রধান উৎস। এটি শরিয়তের অকাট্য ও প্রামাণ্য দলিল। মানবজীবনের সকল বিষয়ের সমাধানসূচক মূলনীতি ও ইঙ্গিত আল-কুরআনে বিদ্যমান। এটিতে সকল জ্ঞানের মূলনীতি সন্নিবেশিত হয়েছে, যা হাসিমের দাদার প্রথম মন্তব্যে ফুটে উঠেছে। উদ্দীপকে হালিমের দাদার প্রথম উক্তি- আল-কুরআন হলো সকল জ্ঞানের উৎস। আল কুরআন সম্পর্কিত হাসিমের দাদার এ মন্তব্যটি সঠিক। কেননা আল-কুরআন মহান আল্লাহর পবিত্র বাণী। এটি মানুষের প্রতি আল্লাহ তায়ালার এক বিশেষ নিয়ামত। এটি হলো পূর্ণাঙ্গ জ্ঞান- ভাণ্ডার। এতে যেমন তাওহিদ, রিসালাত, আখিরাত, ইবাদত ইত্যাদি বিষয়ের বর্ণনা রয়েছে, তেমনি পার্থিব জীবনের প্রয়োজনীয় নানা জ্ঞান- বিজ্ঞানের সুষ্পষ্ট ইঙ্গিত ও নির্দেশনা রয়েছে। এজন্য একজন ফরাসি পণ্ডিত যথার্থই বলেছেন, \"কুরআন বিজ্ঞানীদের জন্য একটি বিজ্ঞান সংস্থা, ভাষাবিদদের জন্য শব্দকোষ, বৈয়াকরণের জন্য ব্যাকরণ গ্রন্থ এবং বিধানের জন্য একটি বিশ্বকোষ।” সুতরাং এটিই প্রমাণিত যে, মহাগ্রন্থ আল-কুরআন সকল জ্ঞানের উৎস।"
        },
        {
          "label": "ঘ",
          "question": "হাসিমের দাদার দ্বিতীয় মন্তব্য অনুযায়ী হাসিমের করণীয় কী হওয়া উচিত? কুরআন ও হাদিস অনুযায়ী আলোচনা করো।",
          "explanation": "হাসিমের দাদার দ্বিতীয় মন্তব্য অনুযায়ী হাসিমের করণীয় হলো কুফরি ত্যাগ করে আল-কুরআনের জ্ঞান ধারণ করা এবং যে অনুসারে জীবন পরিচালনা করা। আল-কুরআন হলো আসমানি কিতাবসমূহের মধ্যে সর্বশ্রেষ্ঠ কিতাব। এটি মানবজাতির কল্যাণের জন্য মহান আল্লাহ জিবরাইল (আ)-এর মাধ্যমে মহানবি (স)-এর ওপর নাজিল করেন। কেউ যদি এ মহাগ্রন্থকে অস্বীকার করে তাহলে সে কাফির হয়ে যাবে। কেননা কুফরি করার যে দিকগুলো রয়েছে তার মধ্যে অন্যতম একটি হলো আসমানি কিতাবকে অস্বীকার করা।. সুতরাং হাসিমও কাফির হিসেবে বিবেচিত হবে। উদ্দীপকের হাসিম তার ব্যক্তিগত গ্রন্থাগারে শতাধিক বই রাখলেও কুরআন-হাদিস রাখে না। সে ধর্মীয় এসব ব্যাপারে আগ্রহী নয়। এটি দেখে তার দাদা বলে, আল-কুরআনের জ্ঞানকে অস্বীকার করা কুফরি। প্রকৃতপক্ষেই সে কুফরি করেছে। কেননা সে আসমানি কিতাব আল কুরআনকে অস্বীকার করেছে। এখন তার করণীয় হলো এই ধরনের বিশ্বাস থেকে বের হয়ে ইমান গ্রহণ করা। না হলে সে কঠিন শাস্তি থেকে কখনোই রেহাই পাবে না। আল্লাহ তায়ালা বলেন, \"যারা কুফরি করবে এবং আমার নিদর্শনসমূহ অস্বীকার করবে তারাই জাহান্নামি।” (সূরা আল-বাকারা, আয়াত ৩৯) এছাড়াও হাসিমের কর্তব্য হলো আসমানি কিতাবে বিশ্বাসসহ ইমানের বাকি মৌলিক বিষয়সমূহ যেমন- আল্লাহ, নবি-রাসুল, ফেরেশতা, তকদির, আখিরাত প্রভৃতি বিষয়সমূহে বিশ্বাস স্থাপন করা। পরিশেষে বলা যায়, আসমানি কিতাব হিসেবে আল-কুরআন অবিশ্বাস করা কুফরির শামিল। তাই হাসিমের করণীয় এরূপ ধ্যান-ধারণা থেকে বেরিয়ে মহান আল্লাহর বিধি-বিধান মেনে জীবনযাপন করা।"
        }
      ]
    },
    {
      "number": "4",
      "uddipok": "সোয়েবের প্রতিবেশী মুত্তাকি তার উদ্বিগ্নতার বিষয়ে জানতে চায়। সোয়েব উত্তরে বলে, আমার অনেক সমস্যা আছে। তারপর সে তাকে সব খুলে বলল। এরপর সোয়েবের প্রতিবেশী বলেন, কুরআনে বলা হয়েছে 'নিশ্চয়ই কষ্টের সাথে স্বস্তিও রয়েছে।'",
      "tag": "BCC 24",
      "sub_questions": [
        {
          "label": "ক",
          "question": "পবিত্র কুরআনে কতটি মাদানি সূরা রয়েছে?",
          "explanation": "পবিত্র কুরআনে ২৮টি মাদানি সূরা রয়েছে।"
        },
        {
          "label": "খ",
          "question": "শানে নুযুল বলতে তুমি কী বোঝ?",
          "explanation": "আল-কুরআনের সূরা বা আয়াত নাজিলের কারণ বা পটভূমিকে শানে নুযুল বলা হয়। আল-কুরআন মহানবি (স)-এর ওপর একসাথে নাজিল হয়নি। বরং প্রয়োজনের প্রেক্ষাপটে সুদীর্ঘ ২৩ বছরে অল্প অল্প করে এটি নাজিল হয়েছে। কোনো ঘটনার বিধান বর্ণনায় কিংবা কোনো সমস্যার সমাধানে কুরআনের সূরা বা অংশবিশেষ নাজিল হয়েছে। যে ঘটনা বা অবস্থার প্রেক্ষিতে আল- কুরআনের আয়াত বা সূরা নাজিল হয়েছে সে ঘটনা বা অবস্থাকে ঐ সূরা বা আয়াতের শানে নুযুল বলা হয়।"
        },
        {
          "label": "গ",
          "question": "সোয়েবের প্রতিবেশীর উল্লেখ করা কুরআনের আয়াতটি সংক্ষেপে ব্যাখ্যা করো।",
          "explanation": "সোয়েবের প্রতিবেশীর উল্লেখ করা আয়াতটি সূরা আল-ইনশিরাহের পাঁচ নম্বর আয়াত। সূরা আল-ইনশিরাহ আল কুরআনের ৯৪তম সূরা। এ সূরায় মহান আল্লাহ মহানবি (স)-এর প্রতি তাঁর নিয়ামতের সংক্ষিপ্ত বর্ণনা প্রদান করেছেন। তন্মধ্যে একটি হলো মহানবি (স)-কে দুঃখের সময় স্বস্তির আশ্বাস দেওয়া। মহান আল্লাহ জানিয়ে দেন, নিশ্চয়ই কষ্টের সাথে স্বস্তি রয়েছে।\" (সূরা ইনশিরাহ, আয়াত ৫) সোয়েবের প্রতিবেশী এ আয়াতটিই উল্লেখ করেন। উদ্দীপকের সোয়েব তার উদ্বিগ্নতার কারণ জানালে তার প্রতিবেশী তাকে উল্লেখিত আয়াতটি পড়ে শোনান। মূলত ইসলাম প্রচারের সময় মহানবি (স) এবং নওমুসলিমরা মক্কার কাফিরদের দ্বারা নানাভাবে নির্যাতিত হয়। মুসলমানগণ তাদের অকথ্য জুলুমে অতিষ্ঠ হয়ে ওঠেন। তখন আল্লাহ তায়ালা মহানবি (স)-কে সান্ত্বনা নিয়ে জানিয়ে দেন কাফিরদের এ অত্যাচার দীর্ঘস্থায়ী নয়। দুঃখের পরেই সুখ আসে। চূড়ান্ত বিজয় মুসলমানরাই লাভ করবে।"
        },
        {
          "label": "ঘ",
          "question": "আমরা যদি সোয়েবের মতো একই পরিস্থিতির মুখোমুখি হই তাহলে আমাদের কর্তব্য কী? ইসলামি শরিয়তের আলোকে আলোচনা করো।",
          "explanation": "সোয়েবের মতো পরিস্থিতির মুখোমুখি হলে আমাদের করণীয় সূরা আল-ইনশিরাহ থেকে শিক্ষা নিয়ে ধৈর্যের সাথে পরিস্থিতির মোকাবিলা করা ও আল্লাহর উপর ভরসা রাখা। সূরা আল-ইনশিরাহের শিক্ষা হলো মানুষের জীবনে সুখ-দুঃখ থাকবে। সুখ আসলে সেটা আল্লাহর পক্ষ থেকেই আসে, দুঃখ আসলে সেটাও আল্লাহর পক্ষ থেকেই আসে। আর মহান আল্লাহই মানুষের দুঃখ কষ্ট দূর করবেন। তাই সোয়েবের মতো পরিস্থিতিতে পড়লে আমরা ধৈর্যধারণ করব। উদ্দীপকের সোয়েব অনেক সমস্যার কারণে উদ্বিগ্ন, থাকে। আমরা যদি উক্ত পরিস্থিতিতে পড়ি তাহলে সূরা আল-ইনশিরাহ অধ্যয়ন করে এবং এ সূরার তাফসির জানার মাধ্যমে শিক্ষা গ্রহণ করব। এ সূরায় বর্ণনা অনুযায়ী, মানবজীবনে সুখ-দুঃখ থাকবেই। সুতরাং দুঃখ-কষ্টে হতাশ হলে চলবে না। বরং ধৈর্যসহকারে তার মোকাবিলা করতে হবে। আল্লাহর উপর পূর্ণ ভরসা রাখতে হবে। কারণ তিনিই মানুষের কষ্ট ও যাতনা দূর করেন। আর চূড়ান্ত বিজয় মুসলমানদেই দিয়ে থাকেন। পরিশেষে বলা যায়, দুঃখ-কষ্ট ও বিপদাপদে অস্থির ও হতাশ হলে চলবে না। বরং ধৈর্য ও মেধা দিয়ে পরিস্থিতির মোকাবিলা করতে হবে এবং মহান আল্লাহর ওপর পূর্ণ ভরসা রাখতে হবে।"
        }
      ]
    },
    {
      "number": "5",
      "uddipok": "দশম শ্রেণির শ্রেণিশিক্ষক তার ছাত্রদের কাছে তাদের রোল মডেল সম্পর্কে জানতে চান। তারা বিভিন্ন খেলোয়ার, চলচ্চিত্র তারকাদের নাম উল্লেখ করেন এবং আরও কত কী। অতঃপর তিনি একটি হাদিস উল্লেখ করে বলেন, রাসুলুল্লাহ (স) বললেন, আমি কি তোমাদেরকে ভালো লোকের কথা বলব না? তারা বললেন, অবশ্যই আমাদের বলবেন। তিনি বলেন, তোমাদের মধ্যে তারাই ভালো মানুষ যাদের দেখলে আল্লাহর কথা স্মরণ হয়। (ইবনে মাজাহ)",
      "tag": "BCC 24",
      "sub_questions": [
        {
          "label": "ক",
          "question": "হাদিস প্রধানত কত প্রকার?",
          "explanation": "হাদিস প্রধানত ৩ প্রকার।"
        },
        {
          "label": "খ",
          "question": "সনদ ও মতন সম্পর্কে তুমি কী জানো?",
          "explanation": "সনদ হলো রাবিদের পরম্পরা এবং মতন হাদিসের মূলকথা। হাদিস বর্ণনায় হাদিসের রাবিগণের পর্যায়ক্রমিক উল্লেখ বা বর্ণনা পরম্পরাকে সনদ বলে। আর হাদিসের মূল বক্তব্য বা মূল অংশকে মতন বলে। হাদিসশাস্ত্রে সনদ ও মতন উভয়ই গুরুত্বপূর্ণ।"
        },
        {
          "label": "গ",
          "question": "উদ্দীপকে বর্ণিত হাদিসের বক্তব্য সংক্ষেপে ব্যাখ্যা করো।",
          "explanation": "উদ্দীপকে সর্বোত্তম মানুষ সম্পর্কিত হাদিসটি তুলে ধরা হয়েছে। সর্বোত্তম মানুষ সম্পর্কিত হাদিসে রাসুল (স) বলেন, \"আমি কি তোমাদের ভালো লোকদের সম্পর্কে অবহিত করব না? তারা (সাহাবিগণ) বললেন, হে আল্লাহর রাসুল। হ্যাঁ, বলে দিন। তিনি বললেন- তোমাদের মধ্যে ভালো লোক তারা, যাদের দেখলে আল্লাহর কথা স্মরণ হয়।” (ইবনে মাজাহ) উদ্দীপকে এ হাদিসটি বর্ণিত হয়েছে। উল্লেখিত হাদিসে রাসুলুল্লাহ (স) সবচেয়ে উত্তম মানুষের বৈশিষ্ট্য বর্ণনা করেছেন। বস্তুত সর্বোত্তম মানুষ হলেন তারা, যাদের দেখলে আল্লাহ তায়ালার কথা স্মরণ হয়। ঐসব ব্যক্তি চাল-চলন, আচার-ব্যবহার, পোশাক-পরিচ্ছদে ইসলামের একান্ত অনুসারী। তারা সদাসর্বদা আল্লাহ তায়ালার যিকির ও প্রশংসায় লিপ্ত থাকেন। এরূপ লোকদের দেখলেই আল্লাহর স্মরণ এসে যায়। মানুষের মধ্যে এসব লোকই সর্বোত্তম।"
        },
        {
          "label": "ঘ",
          "question": "শ্রেণিশিক্ষক শিক্ষার্থীদের একটি প্রশ্ন করলেন এবং তাদের কাছে একটি হাদিস উল্লেখ করলেন। এখান থেকে আমরা কী শিখতে পারি? ইসলামি শরিয়ার আলোকে আলোচনা করো।",
          "explanation": "\"শ্রেণিশিক্ষক শিক্ষার্থীদের প্রশ্ন করলেন এবং তাদের কাছে একটি হাদিস উল্লেখ করলেন\"- এটি থেকে, আমরা উক্ত হাদিস অর্থাৎ, সর্বোত্তম মানুষ সম্পর্কিত হাদিস থেকে শিক্ষা গ্রহণ করতে পারি। সর্বোত্তম মানুষ সম্পর্কিত হাদিস থেকে আমরা অনেক কিছুই শিখতে পারি। মানুষের উচিত সর্বোত্তম মানুষের অনুসরণ করা যাতে সে নিজে সর্বোত্তম হতে পারে। এক্ষেত্রে সর্বোত্তম মানুষ কারা যে বিষয়েও প্রশ্ন থেকে যায়। আর এ প্রশ্নের সমাধান রাসুল (স) নিজেই দিয়েছেন। তিনি সর্বোত্তম মানুষের পরিচয় দিয়েছেন, যা উদ্দীপকে লক্ষণীয়। উদ্দীপকে শিক্ষক শিক্ষার্থীদের রোল মডেল জানতে চাইলে তারা খেলোয়াড় ও তারকাসহ বিভিন্ন ব্যক্তিদের কথা উল্লেখ করেন। তখন শিক্ষক রোল মডেল ব্যক্তি উল্লেখ করতে গিয়ে রাসুল (স)-এর উল্লেখিত হাদিসটি বলেন। সেখানে বলা হয়েছে, তোমাদের মধ্যে তারাই ভালো মানুষ যাদেরকে দেখলে আল্লাহর স্মরণ হয়। আর এ হাদিস থেকে আমাদের জন্য শিক্ষা হলো- মানুষের মর্যাদা ধন-দৌলত, শিক্ষা বা ক্ষমতার উপর নির্ভরশীল নয়। বরং দীন পালনের মাধ্যমেই মানুষের মর্যাদা নির্ধারিত হয়। এ হাদিসের আরেকটি শিক্ষা হলো যাদেরকে দেখলে আল্লাহর কথা স্মরণ হয়, তারাই সর্বোত্তম মানুষ। তাই আল্লাহর স্মরণই হলো সর্বোত্তম কাজ। পরিশেষে বলা যায়, আমাদের অনুসরণীয় ব্যক্তি হবেন তারাই, যাদেরকে দেখলে আল্লাহ তায়ালার কথা মনে পড়ে যায়। শিক্ষকের উক্ত হাদিস শিক্ষার্থীদের ভ্রান্ত রোল মডেল অনুসরণের ক্ষেত্রে চিন্তার পরিবর্তন ঘটাবে।"
        }
      ]
    },
    {
      "number": "6",
      "uddipok": "স্বর্ণা স্পিনিং মিলস' কয়েকবার সেরা পুরস্কার পেয়েছে। এ বছর একটি সংবাদ সম্মেলনে তাকে এর রহস্য সম্পর্কে জিজ্ঞাসা করা হয়েছিল। এর স্বতাধিকারী জনাব রাজ্জাক বলেন, আমার কোনো রহস্য নেই, আমি এখানে কুরআন এবং হাদিসের নীতি অনুসরণ করছি। আশা করি এটাই কারণ। এরপর তিনি বিস্তারিত বর্ণনা করেন এবং একটি হাদিস থেকে উল্লেখ করেন, শ্রমিকের ঘাম শুকানোর আগেই তার পাওনা পরিশোধ করে দাও।'",
      "tag": "BCC 24",
      "sub_questions": [
        {
          "label": "ক",
          "question": "হাদিস অনুযায়ী একজন অধস্তন ব্যক্তিকে কতবার ক্ষমা করা যায়?",
          "explanation": "হাদিস অনুযায়ী একজন অধীনস্থ ব্যক্তিকে দিনে ৭০ বার ক্ষমা করা যায়।"
        },
        {
          "label": "খ",
          "question": "সূরা আন-নিসার ৩৬ নম্বর আয়াতে কী বলা হয়েছে?",
          "explanation": "সূরা আন-নিসার ৩৬ নম্বর আয়াতে আল্লাহ তায়ালা তাঁর ইবাদত করা, বিভিন্ন শ্রেণির মানুষের সাথে সদয় ব্যবহার করা এবং দাম্ভিকতা না করার নির্দেশ দিয়েছেন। আল্লাহ তায়ালা সূরা নিসার ৩৬ নম্বর আয়াতে বলেন, \"আর উপাসনা করো আল্লাহর। তার সাথে কাউকে শরিক করো না। পিতামাতার সাথে সৎ ও সদয় ব্যবহার করো এবং নিকটাত্মীয়, এতিম, মিসকিন, প্রতিবেশী, অসহায় মুসাফির এবং নিজের দাস-দাসীর প্রতিও। নিশ্চয়ই আল্লাহ অহংকারীদের পছন্দ করেন না।\""
        },
        {
          "label": "গ",
          "question": "'স্বর্ণা স্পিনিং মিলের সাফল্যের রহস্য কী? এ ব্যাপারে কুরআন ও হাদিসে কী বলা আছে? আলোচনা করো।",
          "explanation": "স্বর্ণা স্পিনিং মিলের সাফল্যের রহস্য হলো মালিক-শ্রমিক সম্পর্কে ক্ষেত্রে ইসলামের নীতিমালা অনুসরণ- মালিক-শ্রমিক যদি ইসলাম স্বীকৃত পন্থায় তাদের সম্পর্ক উন্নয়ন করতে পারে, তাহলে শ্রমিক তার ন্যায্য পারিশ্রমিক পাবে আর মালিকও তার সঠিক শ্রম পাবে। শ্রমিক ও মালিকের মাঝে কোনো দিন দ্বন্দ্ব হবে না। কলকারখানায় স্থিতিশীল পরিবেশ বিরাজ করবে। ফলে দেশ ও জাতির কল্যাণ হবে যা উদ্দীপকেও লক্ষণীয় 1 উদ্দীপকের স্বর্ণা স্পিনিং মিল কয়েকবার সেরা পুরস্কার পেয়েছে। তাদের এই সাফল্যের পেছনে রয়েছে আল-কুরআন ও হাদিসের নীতিমালা অনুসরণ, যা এই কারখানার স্বত্বাধিকারীও স্বীকার করেছেন। কুরআন ও হাদিসে মালিক-শ্রমিক সম্পর্ক উন্নয়নের নির্দেশনা রয়েছে। আর এ নির্দেশনা অনুসরণ করলে কারখানায় সফলতা আসা স্বাভাবিক। মহান আল্লাহ বলেন, “তোমাদের অধীনস্থ যেসব দাস-দাসী আছে, তাদের প্রতি সদয় হও।” (সূরা আন-নিসা, আয়াত ৩৬) অন্যত্র মহানবি (স) বলেন, \"তারা তোমাদের ভাই, আল্লাহ তাদেরকে তোমাদের অধীনস্থ করেছেন। তাই সে (মালিক যা খায়, অধীনস্থদেরও যেন তা খাওয়ায়।\" (বুখারি ও মুসলিম) তাই বলা যায়, কুরআন ও হাদিসের নীতিমালা অনুসরণ স্বর্ণা স্পিনিং মিলের সাফল্যের কারণ।"
        },
        {
          "label": "ঘ",
          "question": "আবদুর রাজ্জাক সাহেব যে হাদিসটি বলেছেন তা সংক্ষেপে বিশ্লেষণ করো।",
          "explanation": "আবদুর রাজ্জাক সাহেবের উদ্ধৃত হাদিসে শ্রমিকের একটি অধিকারের ব্যাপারে নির্দেশনা দেওয়া হয়েছে। মালিক-শ্রমিক সম্পর্কের ব্যাপারে ইসলামে নির্দেশনা দেওয়া হয়েছে। ইসলামে খুব দ্রুত শ্রমিকের পারিশ্রমিক আদায়ের জন্য বলা হয়েছে। রাসুল (স) বলেন, \"শ্রমিকের গায়ের ঘাম শুকানোর পূর্বেই তার পারিশ্রমিক দিয়ে দাও।\" (ইবনে মাজাহ) উদ্দীপকেও এ হাদিসটি লক্ষণীয়। উদ্দীপকে আবদুর রাজ্জাক সাহেব রাসুল (স)-এর উল্লিখিত হাদিসটি বর্ণনা করেন। উক্ত হাদিসের রাসুল মালিক সম্প্রদায়কে দ্রুত শ্রমিকদের পারিশ্রমিক প্রদান করতে বলেছেন। মালিক সম্প্রদায়ের অনেকেই আছে যারা সময়মতো পারিশ্রমিক দেয় না। বেতন প্রদানে গড়িমসি করে। অনেকেই আবার নির্ধারিত চুক্তি সত্ত্বেও পরবর্তীতে কম দেয়। অথচ শ্রমিক যাতে ন্যায্য পারিশ্রমিক পায় সে ব্যাপারেও রাসুল (স) গুরুত্বারোপ করেছেন। রাসুল (স)-এর নির্দেশ অনুযায়ী সময়মতো যথাযথ পারিশ্রমিক দিলে একদিকে অর্থনৈতিক ও ভ্রাতৃত্বের উন্নয়ন যেমন হবে, তেমনি রাসুল (স)-এর নির্দেশনা মেনে চলার কারণে পরকালীন সফলতাও পাওয়া যাবে। পরিশেষে বলা যায়, শ্রমিকের পারিশ্রমিক দিতে অকারণে বিলম্ব করা মোটেই সমীচীন নয়। প্রত্যেক মানুষেরই উচিত তার অধীনস্থের ব্যাপারে সতর্ক থাকা এবং তাদের হক সঠিকভাবে আদায় করা।"
        }
      ]
    },
    {
      "number": "7",
      "uddipok": "জুনায়েদ সাহেব তার প্রতিবেশী শাকিল সাহেবকে বললেন, আমার জন্য দোয়া করবেন। আর আমি আগামী সপ্তাহে হজে যাচ্ছি। শাকিল সাহেব জবাবে বললেন, এটা হজের মাস না। ঠিক আছে। এটা ছোট হজ। শাকিল সাহেব বলেন, জুনায়েদ সাহেবকে বললেন, এটাকে ওমরাহ বলে। হজ ও ওমরাহ সমান নয়। হজের নির্দিষ্ট সময় আছে। কিন্তু ওমরাহ সারা বছরই করা যায়। তারপর তিনি বিস্তারিত বর্ণনা করেন।",
      "tag": "BCC 24",
      "sub_questions": [
        {
          "label": "ক",
          "question": "'হজ' শব্দের অভিধানিক অর্থ কী?",
          "explanation": "'হজ' শব্দের আভিধানিক অর্থ সংকল্প করা।"
        },
        {
          "label": "খ",
          "question": "হজ ও ওমরার সংজ্ঞা দাও।",
          "explanation": "হজ এবং ওমরাহ উভয়ই বাইতুল্লাহ বা আল্লাহর ঘর যিয়ারতের উদ্দেশ্যেই করা হয়। হজ হলো আল্লাহর সন্তুষ্টি লাভের উদ্দেশ্যে জিলহজ মাসের নির্ধারিত দিনসমূহে নির্ধারিত পদ্ধতিতে বাইতুল্লাহ বা আল্লাহর ঘর ও সংশ্লিষ্ট স্থানসমূহ যিয়ারত করা। অন্যদিকে ওমরাহ হলো- যেকোনো সময় ওমরার নিয়তে ইহরাম অবস্থায় কাবার চারপাশে তাওয়াফ এবং সাফা ও মারওয়া পাহাড়ের মধ্যখানে সাঈ করা।"
        },
        {
          "label": "গ",
          "question": "ওমরাহ থেকে কোন জিনিসটি ভিন্ন? এর ফরজ ও ওয়াজিব কার্যক্রম কী কী?",
          "explanation": "ওমরাহ থেকে ভিন্ন জিনিসটি হলো হজ। আর এটি পালনের ক্ষেত্রে কিছু ফরজ ও ওয়াজিব বিধান মান্য করতে হয়। হজ ইসলামের পঞ্চম ভিত্তি। 'হজ' অর্থ সংকল্প করা। ইসলামের পরিভাষায় আল্লাহর সন্তুষ্টি লাভের উদ্দেশ্যে জিলহজ মাসের নির্ধারিত দিনসমূহে নির্ধারিত পদ্ধতিতে। বাইতুল্লাহ (আল্লাহর ঘর) ও সংশ্লিষ্ট স্থানসমূহ যিয়ারত করাকে হজ বলে। অন্যদিকে ওমরাহ যেকোনো পালন করা চায় যায়। হজ ঐ সমস্ত ধনী-মুসলমানের উপর ফরজ যাদের পবিত্র মক্কায় যাতায়াত ও হজের কাজ সম্পাদন করার মতো আর্থিক ও দৈহিক সামর্থ্য রয়েছে। ১. ইহরাম বাঁধা; ২. ৯ই জিলহজ আরাফাতের ময়দানে অবস্থান করা; ৩. তাওয়াফে যিয়ারত (১০ই জিলহজ ভোর থেকে ১২ই জিলহজ পর্যন্ত যেকোনো দিন কাবা শরিফ তাওয়াফ করা)। অন্যদিক হজের ওয়াজিব-৭টি। যথা- ১. ৯ই জিলহজ দিবাগত রাতে মুযদালিফা নামক স্থানে অবস্থান করা; ২. সাফা ও মারওয়া পাহাড়দ্বয়ের মাঝে সাঈ (দৌড়ানো) করা; ৩. ১০, ১১, ও ১২ই জিলহজ পর্যায়ক্রমে মিনায় তিনটি নির্ধারিত স্থানে ৭টি করে কংকর (পাথর কণা) শয়তানের উদ্দেশ্যে নিক্ষেপ করা; ৪. কুরবানি করা; ৫. মাথা কামানো বা চুল কেটে ছোট করা ৬. বিদায়ী তাওয়াফ করা (এটি মক্কার বাইরের লোকদের জন্য ওয়াজিব) এবং ৭. দম দেওয়া।"
        },
        {
          "label": "ঘ",
          "question": "জুনায়েদ সাহেব ও শাকিল সাহেবের মধ্যে কোন বিষয়ে আলোচনা হয়েছে? এর গুরুত্ব কী? কুরআন ও হাদিসের আলোকে আলোচনা করো।",
          "explanation": "জুনায়েদ সাহেব ও শাকিল সাহেবের মধ্যে হজ এবং ওমর বিষয় দুটি নিয়ে আলোচনা হয়েছে। ইসলামে যার গুরুত্ব অপরিসীম। হজ ইসলামের অন্যতম মৌলিক ইবাদত। হজ এবং ওমরার উদ্দেশ্য একই হলেও এ দুটির মধ্যে পার্থক্য রয়েছে। হজ পালন করতে হয় নির্দিষ্ট সময়ে কিন্তু ওমরাহ পালনের জন্য নির্দিষ্ট কোনো সময় নেই। এটি যেকোনো সময় করা যায়। আবার হজ মানুষের জীবনে একবারই ফরজ হয় কিন্তু ওমরাহ বারবার করা যায়। বিধানগত দিক থেকে হজ ফরজ কিন্তু ওমরা বিষয়, মতানৈক্য রয়েছে। কোনো কোনো ইমাম এটিকে ওয়াজিব আবার কেউ কেউ এটিকে সুন্নতে মুয়াক্কাদাহ বলেছেন। তবে সুন্নতে মুয়াক্কাদাহ ওয়াজিবের কাছাকাছি। তাই এটি পালন করাও আমাদের. কর্তব্য। হজ ও ওমরাহ উভয়েরই গুরুত্ব ইসলামে অনেক বেশি। উদ্দীপকে দেখা যায়, জুনায়েদ সাহেব ও সাকিল সাহেব হজ ও ওমরা নিয়ে আলোচনা করছেন। আর আল-কুরআন ও হাদিসেও আমরা হজ ও ওমরার গুরুত্ব সম্পর্কিত আলোচনা লক্ষ করি। আল্লাহ তায়ালা পবিত্র কুরআনের বিভিন্ন জায়গায় হজ ও ওমরার ব্যাপারে আয়াত অবতীর্ণ করেছেন। তিনি বলেন, \"মানুষের মধ্যে যার আল্লাহর ঘর পর্যন্ত পৌঁছার সামর্থ্য আছে তার উপর আল্লাহর উদ্দেশ্যে ঐ ঘরের হজ করা অবশ্য কর্তব্য।\" (সুলা আলে ইমরান, আয়াত ৯৭)। অন্য আয়াতে আল্লাহ তায়ালা বলেন, \"আর তোমরা হজ ও ওমরাহ আল্লাহর জন্য পূর্ণ করো।\" (সূরা আল-বাকারা, আয়াত ১৯৬) অন্যদিকে রাসুল (স) বলেন, \"যে ব্যক্তি হজ করে, সে যেন নবজাত শিশুর মতো নিষ্পাপ হয়ে যায়।\" (ইবনে মাজাহ) তাছাড়া হজ ও ওমরাহ হলো বিশ্ব মুসলিমের জন্য এক মহাসম্মেলন। উপরের আলোচনা থেকে বলা যায়, মুসলমানদের জন্য হজ ও ওমরাহ ধর্মীয়, সামাজিকভাবে খুবই গুরুত্বপূর্ণ। তাই আমাদের উচিত তা পালন করা।"
        }
      ]
    },
    {
      "number": "8",
      "uddipok": "জসিম সঠিকভাবে পরিচ্ছন্নতা বজায় রাখে। সে তার পোশাক পরিচ্ছন্ন রাখে। সে নিয়মিত গোসল করেন। তাছাড়া সে তার বসার ঘর পরিপাটি রাখে। পাশাপাশি পরিবেশকে সতেজ রাখার চেষ্টা করে। এ কারণেই সবার কাছে সে পছন্দের। সে কুরআন ও হাদিস থেকে অন্যদেরকে এর গুরুত্ব জানার জন্য উদ্বুদ্ধ করে।",
      "tag": "BCC 24",
      "sub_questions": [
        {
          "label": "ক",
          "question": "পরিচ্ছন্নতার আরবি প্রতিশব্দ কী?",
          "explanation": "'পরিচ্ছন্নতার' আরবি প্রতিশব্দ হলো 'নাজাফাত'।"
        },
        {
          "label": "খ",
          "question": "মানসিক পরিচ্ছন্নতা বলতে কী বোঝ?",
          "explanation": "মানসিক পরিচ্ছন্নতা বলতে সকল প্রকার কুপ্রবৃত্তি, অশ্লীলতা, অসামাজিকতা পরিহার করে সুষ্ঠু জীবনযাপনে অভ্যস্ত হওয়াকে বোঝায়। মানুষ সামাজিক জীব। ফলে মানুষ ভুলের ঊর্ধ্বে নয়। তবে মানুষ যখন জেনে বুঝে ভুল করতে থাকে, তা চরম অন্যায়। বিভিন্ন সময় মানুষের অন্তরে কুপ্রবৃত্তি, অশ্লীল বা অসামাজিক কাজকর্মের প্রতি আকর্ষণ সৃষ্টি হতে পারে। এরূপ পরিস্থিতিতে নিজের কুপ্রবৃত্তিকে দমন করার মাধ্যমে মানসিক পরিচ্ছন্নতা লাভ করা যায়। আবার অন্তর থেকে নিফাক বা শিরকের মতো চিন্তা-চেতনা বাদ দিয়ে পুরোপুরি ইসলাম অনুসরণ করাকেও মানসিক পরিচ্ছন্নতা বলা যায়।"
        },
        {
          "label": "গ",
          "question": "জসিম কেন সবার পছন্দের? আমরা কেন তার মতো পরিচ্ছন্নতা বজায় রাখব? ব্যাখ্যা করো।",
          "explanation": "জসিম পরিচ্ছন্ন জীবনযাপনে অভ্যস্ত হওয়ায় তাকে সবাই পছন্দ করে। পরিচ্ছন্নতা ইমানের অংশ হওয়ায় আমাদেরও তার মতো পরিচ্ছন্নতা বজায় রাখতে হবে। পরিষ্কার, সুন্দর ও পরিপাটি অবস্থাই হলো পরিচ্ছন্নতা। মূলত শরিয়ত নির্দেশিত পদ্ধতিতে দেহ-মন, পোশাক, খাদ্য, বাসস্থান ও পরিবেশ পরিষ্কার ও নির্মল রাখাকে পরিচ্ছন্নতা বলা হয়। ইসলামি শরিয়তে পরিষ্কার থাকার ওপর অধিক গুরুত্বারোপ করা হয়েছে, যা জসিমের কর্মকাণ্ডে লক্ষণীয়। উদ্দীপকে জসিম সবসময় পরিচ্ছন্নতা বজায় রাখে। তাই সবাই তাকে পছন্দ করে। মূলত মানবজীবনে পরিষ্কার-পরিচ্ছন্নতা ও পবিত্রতার গুরুত্ব অপরিসীম। পরিচ্ছন্ন থাকা মুমিনের বৈশিষ্ট্য। নোংরা, ময়লা ও দুর্গন্ধযুক্ত থাকা ইমানদারগণের স্বভাব নয়। প্রকৃত ইমানদার হওয়ার জন্য পবিত্র থাকা অপরিহার্য। কেননা পবিত্রতা ব্যতীত কোনো ইবাদত কবুল হয় না। অন্যদিকে কোনো পরিচ্ছন্ন বা অপবিত্র ব্যক্তিকে মানুষ পছন্দ করে না বা ভালোবাসে না। বস্তুত মানুষের সুস্থ ও সুন্দর জীবনযাপনের জন্য দৈহিক পরিচ্ছন্ন, পোশাকের পরিচ্ছন্নতা এবং তার আশপাশের পরিবেশের পরিচ্ছন্নতা অত্যন্ত জরুরি। এটি ইমানের একটি অংশ। রাসুল (স) বলেন, “পবিত্রতা ইমার্নের অর্ধেক।” (মুসলিম) তাই বলা যায়, পরিচ্ছন্নতার স্বভাব জসিমের মধ্যে বিদ্যমান থাকায় তাকে সবাই পছন্দ করে। এ কারণে আমাদেরও পরিষ্কার-পরিচ্ছন্ন জীবনযাপন করা উচিত।"
        },
        {
          "label": "ঘ",
          "question": "জসিম কোন বিষয়ে অন্যদের উদ্বুদ্ধ করেন? এ ব্যাপারে কুরআন ও হাদিসে কী বলা আছে? আলোচনা করো।",
          "explanation": "জসিম পরিষ্কার-পরিচ্ছন্নততার বিষয়ে অন্যদের উদ্বুদ্ধ করে, যা কুরআন ও হাদিসের আলোকে যথার্থ। পরিষ্কার, সুন্দর ও পরিপাটি অবস্থাকে পরিচ্ছন্নতা বলে। শরীর, মন ও অন্যান্য ব্যবহার্য বস্তু সুন্দর ও পবিত্র রাখা, ময়লা-আবর্জনা ও বিশৃঙ্খল অবস্থা থেকে মুক্ত রাখাকে পরিচ্ছন্নতা বলা হয়। দুর্নীতিমুক্ত, ভেজালমুক্ত ও ঝামেলামুক্ত অবস্থা ও পরিচ্ছন্নতার অন্যতম রূপ। উদ্দীপকে জসিমের কর্মকাণ্ডে এ বিষয়ের অনুশীলন লক্ষণীয়। জসিম নিজে সঠিকভাবে পরিচ্ছন্নতা বজায় রাখার পাশাপাশি অন্যদেরও কুরআন-হাদিস থেকে এর গুরুত্ব জানার জন্য উদ্বুদ্ধ করে। সে তার কাজটির জন্য প্রশংসার দাবিদার। কেননা ইসলামেও পরিষ্কার-পরিচ্ছন্নতার ওপর গুরুত্ব দেওয়া হয়েছে। রাসুল (স) বলেন, 'পবিত্রতা ইমানের অর্ধেক।' (মুসলিম) প্রকৃত ইমানদার হওয়ার জন্য পবিত্র থাকা অপরিহার্য। কেননা পবিত্রতা ছাড়া কোনো ইবাদত কবুল হয় না। সালাত আদায়ের জন্য মানুষের শরীর, পোশাক ও সালাতের স্থান পরিষ্কার ও পবিত্র হতে হয়। এগুলো নাপাক থাকলে সালাত শুদ্ধ হয় না। তেমনি আল-কুরআন তিলাওয়াতের জন্যও পাক-পবিত্র হতে হয়। অপবিত্র অবস্থায় আল- কুরআন স্পর্শ করাও নিষিদ্ধ। আল্লাহ তায়ালা বলেছেন, 'আর এটা (আল- কুরআন) পবিত্রগণ ছাড়া আর কেউ স্পর্শ করবে না।' (সূরা আল-ওয়াকিয়া, আয়াত-৭৯) পরিষ্কার ও পরিচ্ছন্ন ব্যক্তিদের সবাই ভালোবাসে। আল্লাহ তায়ালাও তাদের ভালোবাসেন, পছন্দ করেন। আল্লাহ তায়ালা বলেছেন, 'নিশ্চয়ই আল্লাহ, তওবাকারীদের ভালোবাসেন এবং যারা পবিত্র থাকে তাদেরও ভালোবাসেন।' (সূরা আল-বাকারা, আয়াত-২২২) উপরের আলোচনা শেষে বলা যায়, মানবজীবনে পরিষ্কার-পরিচ্ছন্নতা ও পবিত্রতার গুরত্ব অসীম, যা কুরআন-হাদিস দ্বারা প্রমাণিত। তাই আমাদের এই মহৎ গুণটি ব্যক্তি জীবনে বাস্তবায়ন করতে হবে।"
        }
      ]
    },
    {
      "number": "9",
      "uddipok": "জনাব 'X' বলেন, 'আমাদের সমাজ এখন ফিতনা ও ফাসাদে পরিপূর্ণ। মানুষ ভুয়া তথ্য ও গুজবের মাধ্যমে ফিতনা তৈরি করছে। জনাব 'Y' উত্তর দেন, হ্যাঁ এটা ধর্মীয় এবং অন্যান্য সকল ক্ষেত্রে দেখা যায়, যা সামাজিক শান্তি ও নিরাপত্তা ব্যাহত করে। পাশাপাশি আমাদের সমাজে সুদ ও ঘুষ দিন দিন বেড়েই চলছে।",
      "tag": "BCC 24",
      "sub_questions": [
        {
          "label": "ক",
          "question": "হত্যার চেয়েও জঘন্য কী?",
          "explanation": "ফিতনা হত্যার চেয়ে জঘন্য।"
        },
        {
          "label": "খ",
          "question": "সুদ বলতে তুমি কী বোঝ?",
          "explanation": "কাউকে প্রদত্ত ঋণের মূল পরিমাণের ওপর অতিরিক্ত আদায় করাকে সুদ বা রিবা বলা হয়। সুদ এমন একটি প্রথা যার ফলে ধনী আরও ধনী এবং গরিব ক্রমান্বয়ে নিঃস্ব। হয়ে যায়। এটা শোষণের নামান্তর। অনেকে সুদ ও মুনাফাকে সমরূপ মনে করেন। কিন্তু প্রকৃতপক্ষে এ দুটো এক নয়। কারণ সুদে লোকসানের ঝুঁকি থাকে না। আর মুনাফায় ঝুঁকি থাকে। সুদের সংজ্ঞা দিয়ে রাসুলুল্লাহ (স) বলেন, 'যে ঋণ কোনো লাভ নিয়ে আসে তা-ই রিবা (সুদ)।\" (জামি সগির) সুতরাং বলা যায়, ঋণদাতা কর্তৃক ঋণ গ্রহীতা থেকে মূলধনের অতিরিক্ত কোনো লাভ নেওয়াই হলো সুদ।"
        },
        {
          "label": "গ",
          "question": "আমরা মনে করি জনাব 'X'-এর মন্তব্যের ব্যাপারে আমরা একমত। এখন, একটি সাম্প্রতিক ঘটনা উদাহরণ হিসেবে তুলে ধরে সমাজ থেকে এটি নির্মূলে এর প্রতিকার বিশ্লেষণ করো।",
          "explanation": "সাম্প্রতিক সময়ে বাংলাদেশের প্রেক্ষাপটে একটি ফিতনা বা গুজব হলো সংখ্যালঘুদের নির্যাতন। এটি নির্মূলের জন্য মানুষকে আখলাকে হামিদার অন্যতম গুণ তাকওয়া ও সত্যবাদিতা অনুশীলন করতে হবে। ফিতনা-ফাসাদ অর্থ হলো বিশৃঙ্খলা, কলহ ইত্যাদি। ইসলামি পরিভাষায়, ফিতনা-ফাসাদ বলতে বিশৃঙ্খল-বিপর্যয় সৃষ্টি করাকে বুঝায়। পক্ষান্তরে তাকওয়া অর্থ ভয় করা, অর্থাৎ আল্লাহ তায়ালার ভয়ে যাবতীয় অন্যায়, অত্যাচার ও পাপকাজ থেকে বিরত থাকাকে তাকওয়া বলে এবং বাস্তব ও প্রকৃত ঘটনা বা বিষয় প্রকাশ করাকে সত্যবাদিতা বলা হয়। আর তাকওয়া ও সত্যবাদিতার গুণ যার মধ্যে বিদ্যমান সে কখনও ফিতনা-ফাসাদ সৃষ্টি করতে পারে না। বর্তমান সময়ে দেখা যায়, কিছু কুচক্রীমহল বহির্বিশ্বে বাংলাদেশের ভাবমূর্তি নষ্ট করার জন্য এখানে সংখ্যালঘু সম্প্রদায় নির্যাতিত হচ্ছে বলে গুজব ছড়াচ্ছে, যা ফিতনা-ফাসাদের সমতুল্য। এরূপ কর্মকাণ্ড সমাজ জীবনে ও রাষ্ট্রীয় জীবনে অত্যন্ত ক্ষতিকর। আর এখান থেকে মুক্তি পেতে প্রয়োজন সততার চর্চা। কারণ সত্যবাদিতার গুণ মানুষকে খারাপ কাজ থেকে দূরে রাখে। অন্যদিকে কেউ যদি তাকওয়াবান হন তাহলে তার পক্ষে কখনো ফিতনা ছড়ানো সম্ভর হয় না। তাই বলা যায়, সমাজ থেকে ফিতনা-ফাসাদ দূর করার জন্য তাকওয়া ও সত্যবাদিতার চর্চা জরুরি।"
        },
        {
          "label": "ঘ",
          "question": "জনাব 'Y'-এর মন্তব্য অনুযায়ী কী জিনিস সমাজে বাড়ছে? এর নেতিবাচক পরিণতি কী? কুরআন ও হাদিসের আলোকে আলোচনা করো।",
          "explanation": "জনাব 'Y' এর মন্তব্য অনুযায়ী সমাজে সুদ ও ঘুষের লেনদেন। বাড়ছে, যার পরিণতি কুরআন ও হাদিসের আলোকে অত্যন্ত নেতিবাচক। সুদ ফার্সি শব্দ এর আরবি শব্দ 'রিবা'। মূলত কাউকে প্রদত্ত ঋণের মূল পরিমাণের ওপর অতিরিক্ত অবদার করাকে সুদ বলা হয়। পক্ষান্তরে ঘুষ অর্থ উৎকোচ। স্বাভাবিক প্রাপ্যের পরও অসুদপায়ে অতিরিক্ত সম্পদ বা সুযোগ-সুবিধা গ্রহণ করাকে ঘুষ বলে। উদ্দীপকে জনাব 'Y'-এর কথায় এই বিষয় দুটির আলোচনা লক্ষণীয়। উদ্দীপকের জনাব 'Y' বলেন, আমাদের সামজে সুদ ও ঘুষ দিন দিন বেড়েই চলছে। এগুলো আমাদের সামজের জন্য অত্যন্ত ক্ষতিকর। কেননা, সুদ ও ঘুষ অত্যন্ত জঘন্য অর্থনৈতিক অপরাধ। এর কুফল ও অপকারিতা অত্যন্ত ভয়াবহ। সুদ মানবসমাজে অর্থনেতকি বৈষম্যের জন্ম দেয়। এর ফলে ধনী আরও ধনী হয় এবং গরিব আরও গরিব হয়। ফলে সমাজে শ্রেণিভেদ গড়ে ওঠে। এর কুফল সম্পর্কে একটি হাদিসে বলা হয়েছে, \"নবি করিম (স) সুদখোর, সুদ দাতা, সুদের চুক্তি লেখক ও সুদি লেনদেনের সাক্ষীকে অভিশাপ দিয়েছেন।\" (মুসলিম) অন্যদিকে ঘুষ মানবসমাজে অশান্তি ডেকে আনে। 'ঘুসখোর ব্যক্তি নিজ দায়িত্ব-কর্তব্যে অবহেলা করে আমানতের খিয়ানত করে। নিজ ক্ষমতা ও দায়িত্বের অপব্যহার করে। আর এরূপ আচরণের মানুষদের পরিণতি অত্যন্ত ভয়াবহ। রাসুল (স) বলেন, \"ঘুষদাতা ও ঘুষখোর উভয়ই জাহান্নামি।\" (তাবারানি) তাছাড়া এ ধরনের মানুষদের সমাজে কেউ পছন্দ করে না। পরিশেষে বলা যায়, সুদ ও ঘুষ সমাজে অশান্তি ও বিশৃঙ্খলা ছাড়া ভালো কিছু নিয়ে আসতে পারে না। এর ফলে সমাজে শৃঙ্খলা ভেঙে যায় এবং এ কর্মকাণ্ডে জড়িত ব্যক্তিরা ইহকাল ও পরকালে কঠিন শাস্তির সম্মুখীন হয়। তাই আমাদের এরূপ কর্মকান্ড থেকে মুক্ত থাকা জরুরি।"
        }
      ]
    },
    {
      "number": "10",
      "uddipok": "সুলতান রাষ্ট্রবিজ্ঞানে বিএ অনার্সের একজন ছাত্র। সমসাময়িক কিছু কিছু রাজনৈতিক নেতাদের জঘন্য স্বভাব ও চরিত্র দেখে তিনি খুবই হতাশ। তারা লোভী, দুর্নীতিগ্রস্ত এবং আরও কত কী। তিনি সবসময় স্বপ্ন দেখেন তার সমাজে খুলাফায়ে রাশেদিনের শাসনব্যবস্থা প্রতিষ্ঠিত হবে এবং তাদের রাজনৈতিক নেতা হবেন হযরত আবু বকর (রা), উমর (রা)-এর মতো।",
      "tag": "BCC 24",
      "sub_questions": [
        {
          "label": "ক",
          "question": "হযরত উমর (রা) কত সালে জন্মগ্রহণ করেন?",
          "explanation": "হযরত উমর (রা) ৫৮৩ সালে জন্মগ্রহণ করেন।"
        },
        {
          "label": "খ",
          "question": "খুলাফায়ে রাশেদিন সম্পর্কে তুমি কী জানো?",
          "explanation": "নিম্নের অনুরুপঃ মহানবি হযরত মুহাম্মদ (স)-এর মৃত্যুর পর যে চারজন খলিফা সততা ও ন্যায়পরায়ণতার সাথে খিলাফত পরিচালনা করেছেন, তাদেরকে খুলাফায়ে রাশেদিন বলা হয়। খুলাফায়ে রাশেদুন অর্থ ন্যায়পরায়ণ খলিফা। এ চারজন খলিফা হলেন- হযরত আবু বকর (রা), হযরত উমর (রা), হযরত উসমান (রা) ও হযরত আলি (রা)। তাঁরা সকলেই মহানবি হযরত মুহাম্মদ (স) কাছ থেকে সরাসরি ইসলামের শিক্ষা লাভ করেছেন। তাঁরা এ শিক্ষাকে ব্যক্তি জীবনে যথাযথভাবে অনুসরণ ও অনুকরণ করার পাশাপাশি রাষ্ট্র ও শাসনব্যবস্থার প্রতিটি ক্ষেত্রে বাস্তবায়নের চেষ্টা করেছেন। এজন্য তাদেরকে খুলাফায়ে রাশেদুন বা সৎ ও ন্যায়পরায়ণগামী খলিফা বলা হয়।"
        },
        {
          "label": "গ",
          "question": "কারা দুর্নীতিগ্রস্ত, কেন তারা দুর্নীতিগ্রস্ত? এটা কীভাবে প্রতিকার করা যেতে পারে? কুরআন ও হাদিস অনুযায়ী আলোচনা করো।",
          "explanation": "সমসাময়িক কিছু কিছু রাজনৈতিক নেতারা দুর্নীতিগ্রস্ত। তাদের মধ্যে তাকওয়া ও স্বদেশপ্রেমের মতো মহৎ গুণ না থাকায় তারা দুর্নীতিগ্রস্ত। দুর্নীতিগ্রস্ত মানুষদের মধ্যে তাকওয়া ও স্বদেশপ্রেম জাগ্রত করার মাধ্যমে এটা প্রতিকার করা সম্ভব। তাকওয়া অর্থ ভয় করা। পরিভাষায়, সকল প্রকার পাপাচার থেকে নিজেকে রক্ষা করে কুরআন-সুন্নাহ মোতাবেক জীবন পরিচালনা করাকে তাকওয়া বলা হয়। আবার স্বদেশ বলতে নিজ দেশ বা মাতৃভূমিকে বোঝায়। মূলত স্বদেশের প্রতি মায়া-মমতা, আকর্ষণই হলো স্বদেশপ্রেম। আর এই দুইটি বৈশিষ্ট্য যার মধ্যে বিদ্যমান থাকবে সে দুর্নীতি থেকে মুক্ত থাকবে। উদ্দীপকের সুলতান সমসায়িক কিছু কিছু রাজনৈতিক নেতাদের জঘন্য স্বভাব ও চরিত্র দেখে হতাশ হন। এসব রাজনৈতিক নেতাদের মধ্যে মূলত তাকওয়া ও স্বদেশপ্রেমের গুণাবলি অনুপস্থিত। যদি তারা এগুলো চর্চা করতেন, তাহলে তাদের দ্বারা এমন কোনো কাজ করা সম্ভব হতো না, যা দেশকে ক্ষতির মুখে ফেলে। মূলত তাকওয়া একটি মহৎ চারিত্রিক বৈশিষ্ট্য। যিনি তাকওয়া অবলম্বন করেন তিনি মুত্তাকি। আর মুত্তাকি ব্যক্তি কখন অন্যায় কাজ করতে পারে না। আল্লাহ তায়ালা বলেন, 'যে ব্যক্তি আল্লাহর সামনে দণ্ডায়মান হওয়ার ভয় করবে ও কুপ্রবৃত্তি থেকে বেঁচে থাকবে তার স্থান হবে জান্নাত।' (সূরা আন-নাযিআত, আয়াত ৪০-৪১) অন্যদিকে স্বদেশপ্রেম একটি মহৎ মানবিক গুণ এবং ইমানের অঙ্গ। বলা হয় 'স্বদেশপ্রেম ইমানের অঙ্গ।' তাই বলা যায়, যে সব নেতারা দুর্নীতিগ্রস্ত তাদের মধ্যে তাকওয়া ও স্বদেশপ্রেমের চর্চা ঘটাতে পারলে এটি থেকে পরিত্রাণ পাওয়া সম্ভব।"
        },
        {
          "label": "ঘ",
          "question": "কাদের শাসনের কথা বলা হয়েছে? তাদের মধ্য থেকে যে কোনো একজন শাসকের শাসনের প্রকৃতি ও বৈশিষ্ট্য বিশ্লেষণ করো।",
          "explanation": "উদ্দীপকে খুলাফায়ে রাশেদিনের শাসনের কথা বলা হয়েছে। তাদের অন্যতম ছিলেন হযরত আবু বকর (রা)। ইসলামের প্রথম খলিফা হযরত আবু বকর (রা)। তার মূল নাম, আব্দুল্লাহ এবং উপাধি সিদ্দিক ও আতিক। ছোটকাল থেকে মহানবি (স)-এর সাথে তাঁর ছিল গভীর বন্ধুত্ব। বয়স্ক পুরুষদের মধ্যে তিনিই প্রথম ইসলাম কবুল করেন। সুখে-দুঃখে, আপদে-বিপদে সর্বদা তিনি মহানবি হযরত মুহাম্মদ (স)-এর সাথে থাকতেন। তাকে ইসলামের ত্রাণকর্তাও বলা হয়। উদ্দীপকে সুলতান খুলাফায়ে রাশেদিনের ন্যায় শাসনব্যবস্থা প্রতিষ্ঠার স্বপ্ন দেখেন। যেখানে নেতা হবেন হযরত আবু বকর, হযরত উমর (রা)- এর মতো। সুলতানের স্বপ্নটি ফজিলতপূর্ণ। কেননা খুলাফায়ে রাশেদিনের শাসনামল ছিল পৃথিবীর ইতিহাসের অন্যতম গৌরবময় শাসনামল। তার মধ্যে আবু বকর (রা)-এর শাসনামলে রয়েছে সর্বকালের শাসকদের জন্য আদর্শ। মহানবি (স)-এর ইন্তিকালের পর মুসলিম রাষ্ট্রে কতিপয় সমস্যা দেখা দেয়। কেউ কেউ মিথ্যা নবুয়তের দাবি করে, কতিপয় লোক যাকাত দিতে অস্বীকার করে, আবার কতিপয় লোক ইসলাম ত্যাগ করে। হযরত আবু বকর (রা) অত্যন্ত দৃঢ়তার সাথে এসব মোকাবিলা করেন এবং ইসলাম ও মুসলমানদের বিশৃঙ্খলা থেকে রক্ষা করেন। তাছাড়া খলিফা নির্বাচিত হওয়ার পরও তিনি ব্যবসা করতেন। নিজ হাতের উপার্জন খেতেন। পরবর্তীতে মুসলমানদের দাবির মুখে তিনি রাষ্ট্রীয় কোষাগার থেকে সামান্যতম ভাতা নিতেন। মুসলিম জাহানের খলিফা হয়েও তিনি রাষ্ট্রীয়সম্পদ ব্যয় করার ক্ষেত্রে যে সতর্কতা অবলম্বন করেছেন, তা সকল রাজা-বাদশা ও রাষ্ট্র প্রধানের জন্য অনুসরণীয় আদর্শ।"
        }
      ]
    },
    {
      "number": "11",
      "uddipok": "তিতুমীর, রিয়াজুল এবং আনিসুল তাদের বিসিএস পরীক্ষার প্রস্তুতির জন্য গ্রুপস্টাডি করেন। আনিসুল মন্তব্য করেন, প্রতিবছর নোবেল পুরস্কার দেওয়া হয়, কিন্তু কোনো মুসলমানই তা পায় না। কিন্তু পূর্ববর্তী সময়ে মুসলিম পণ্ডিতরা সব দিক দিয়েই শীর্ষস্থানীয় ছিলেন। যেমন- ইবনে সিনা, আল রাযি, জাবির ইবনে হাইয়ান প্রমুখ। রিয়াজুল মন্তব্য করছেন, এই পর্যায়ে তিতুমীর বলেন, মুসলিমরা পড়াশোনা ছেড়ে দিয়েছিলেন। কিন্তু কুরআনের প্রথম শব্দ 'ইকরা' অর্থ পাঠ করা।",
      "tag": "BCC 24",
      "sub_questions": [
        {
          "label": "ক",
          "question": "'কানুন ফিত-তিবব-এর রচয়িতা কে?",
          "explanation": "'আল-কানুন ফিত-তিবব' গ্রন্তের রচয়িতা ইবনে সিনা।"
        },
        {
          "label": "খ",
          "question": "মুসা আল-খাওয়ারিজমি কেন বিখ্যাত?",
          "explanation": "মুসা আল-খাওয়ারিজমি গণিতশাস্ত্রের উন্নয়নে অসামান্য অবদান রাখার কারণে বিখ্যাত। আল-খাওয়ারেযমি তার রচিত 'হিসাব আল জাবর ওয়াল মুকাবালাহ' গ্রন্থে বীজগণিতের আট শতাধিক উদাহরণ সন্নিবেশিত করেন। তিনি হলেন বীজগণিতের আবিষ্কারক। সমীকরণের সমাধান করার সহজ ছয়টি নিয়ম তিনিই আবিষ্কার করেন। এছাড়া তার 'কিতাবুল হিসাব আল আদাদ আল হিন্দী' গ্রন্থটিতে তিনি পাটিগণিতের বহু নিয়ম উল্লেখ করেছেন। গণিতে তার এই অসামান্য অবদানের কারণেই তাকে গণিতশাস্ত্রের জনক বলা হয়।"
        },
        {
          "label": "গ",
          "question": "রিয়াজুল কাদের সম্পর্কে মন্তব্য করেছেন, তাদের অবদান কী? আলোচনা করো।",
          "explanation": "রিয়াজুল জ্ঞান বিজ্ঞানে অবদান রাখা মুসলিম মনীষীদের সম্পর্কে মন্তব্য করেছেন। জ্ঞান-বিজ্ঞানে যাদের অবদান অসামান্য। এক সময় মুসলমানরা শুধু সাধারণ শিক্ষা নয়, জ্ঞান-বিজ্ঞান ও প্রযুক্তি চর্চায়ও সমান দক্ষতার পরিচয় দিয়েছেন। এ প্রচেষ্টা ও অবদানের উপর ভিত্তি করে মুসলমানগণ একসময়ে সারা বিশ্বে নেতৃত্ব দিয়েছিলেন। আধুনিক যুগের জ্ঞান-বিজ্ঞান ও প্রযুক্তির অনেক শাখা মুসলমানদের জ্ঞান- বিজ্ঞান ও প্রযুক্তিরই ফসল। এ সকল মুসলিম মনীষীর মধ্যে কয়েকজনের নাম উদ্দীপকে উল্লেখ করা হয়েছে। উদ্দীপকের রিয়াজুল তার বন্ধুদের বলেন, পূর্ববর্তী সময়ে মুসলিম পণ্ডিতরা সবদিক দিয়েই শীর্ষস্থানীয় ছিলেন। যেমন ইবনে সিনা, আল রাখি, জাবির ইবনে হাইয়াম প্রমুখ। রিয়াজুলের উল্লেখ করা প্রতিটি ব্যক্তি জ্ঞান-বিজ্ঞানের বিভিন্ন শাখায় অসামান্য অবদান রেখে গিয়েছেন। আল রাযি তৎকালীন সময়ে শল্যচিকিৎসায় শ্রেষ্ঠ ব্যক্তি ছিলেন। তার অস্ত্রোপচার পদ্ধতি ছিল গ্রীকদের থেকেও উন্নত। তিনি চিকিৎসা বিষয়ক শতাধিক গ্রন্থ রচনা করেছেন। তার লেখা বসন্ত ও হাম বিষয়ক গ্রন্থ 'আল জুদাইরি ওয়াল হাসবাহ'-এর মৌলিকত্ব তৎকালীন চিকিৎসা বিজ্ঞানীদের আশ্চর্যান্বিত করেছিল। অন্যদিকে ইবনে সিনার লেখা গ্রন্থ 'আল-কানুন ফিত-তিবব' চিকিৎসাশাস্ত্রের বাইবেল হিসেবে পরিচিত। তাছাড়া জাবির ইবনে হাইয়াম সর্বপ্রথম রসায়নকে বিজ্ঞানের একটি স্বয়ংসম্পূর্ণ শাখা হিসেবে প্রতিষ্ঠা করেন। তাই তাকে এই শাস্ত্রের জনক বলা হয়। এছাড়াও আল কিন্দি, আল বিরুনি প্রমুখের মতো মুসলিম মনীষীগণের অবদানও উল্লেখযোগ্য। তাই বলা যায়, জ্ঞান-বিজ্ঞানের বিভিন্ন শাখায় মুসলিম মনীষীদের অবদান অসামান্য।"
        },
        {
          "label": "ঘ",
          "question": "তিতুমীরের মন্তব্য কুরআন ও হাদিসের আলোকে এবং বাস্তবাতার প্রেক্ষিতে বিচার করো।",
          "explanation": "তিতুমীরের মন্তব্যে ইলমের গুরুত্ব প্রকাশ পেয়েছে। কুরআন ও হাদিসের আলোকে এবং বাস্তব প্রেক্ষাপটে তা যথার্থ। ইলম আরবি শব্দ। যার অর্থ জ্ঞান। পরিভাষায়, কোনো বস্তুর প্রকৃত অবস্থা উপলব্ধি করাই হলো ইলম। ইসলামে ইলম বা জ্ঞানার্জনের প্রতি বিশেষ গুরুত্ব দেওয়া হয়েছে। মূলত ইসলামে ইলম (জ্ঞান)-এর গুরুত্ব এতো বেশি যে, মহান আল্লাহ পবিত্র কুরআন নাজিলের সূচনা করেছেন পড়ুন শব্দ দ্বারা। আল্লাহ বলেন, 'পড়ুন আপনার প্রভুর নাম যিনি সৃষ্টি করেছেন।' উদ্দীপকে রিয়াজের মন্তব্যের পর তিতুমীর মন্তব্য করেন, মুসলিমরা পড়াশোনা ছেড়ে দিয়েছিলেন। কিন্তু কুরআনের প্রথম শব্দ 'ইকরা' অর্থ পাঠ করা। তার মন্তব্যটি বর্তমান প্রেক্ষাপটে যথার্থ। মুসলিম মনীষীরা যেখানে এক সময় বিজ্ঞানের বিভিন্ন শাখায় অবদান রেখেছিলেন, সেখানে মুসলমানরা এখন জ্ঞান-বিজ্ঞান চর্চা থেকে নিজেদেরকে দূরে রেখেছেন। ফলে আধুনিক বিশ্বের 'অগ্রগতি থেকে মুসলমানরা পিছিয়ে পড়ছে। কিন্তু ইসলামে সবসময় জ্ঞান চর্চাকে উৎসাহিত করা হয়েছে। ইসলাম জ্ঞানার্জনকে সকল মুসলিমের উপর ফরজ করেছে। মহানবি (স) বলেছেন, 'ইলম (জ্ঞান) অন্বেষণ করা প্রত্যেক মুসলমানের উপর ফরজ।' (ইবনে মাজাহ) হযরত মুহাম্মদ (স) অন্যত্র জ্ঞানার্জনকে উত্তম ইবাদত বলে অভিহিত করেছেন। প্রকৃতপক্ষে জ্ঞানবান ব্যক্তি ও অজ্ঞ ব্যক্তি কখনো সমান হতে পারে না। জ্ঞান জ্ঞানীর মর্যাদাসমৃদ্ধ ও সমুন্নত করে। এ সম্পর্কে আল্লাহ তায়ালা বলেন, 'তোমাদের মধ্যে যারা ইমান এনেছে এবং যাদের জ্ঞান দান করা হয়েছে আল্লাহ তাদের মর্যাদায় সমুন্নত করবেন।' (সুরা আল-মুজাদালা, আয়াত ১১) সুতরাং বলা যায়, মুসলমানরা যখন তাদের গৌরবময় ইতিহাস স্মরণ করে পুনরায় জ্ঞান-বিজ্ঞান চর্চায় নিজেদের আত্মনিয়োগ করবে, তখন আবার মুসলমানরা পুনরুজ্জীবন লাভ করবে।"
        }
      ]
    }
  ]
}