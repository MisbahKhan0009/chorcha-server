{
  "title": "গবর্নমেন্ট ল্যাবরেটরি হাই স্কুল, ঢাকা ২০২৪",
  "subtitle": "ইসলাম ও নৈতিক শিক্ষা (11)",
  "questions": [
    {
      "number": "1",
      "uddipok": "আরব জাহিলিয়াতে নরহত্যা, রাহাজানি, কন্যা সন্তানের জীবন্ত কবর দেওয়া, মদপান, সুদ, ঘুষ, ব্যভিচার নিত্যদিনের সামজিক রূপ। এরই মাঝে মহানবি (স) প্রাপ্ত হলেন মহান প্রভুর আদেশ। সৃষ্টি করলেন আনসার-মুহাজিরদের সাথে ভ্রাতৃত্ব এ সৌহার্দ। গড়ে তুললেন ইসলামি আদর্শের ভিত্তিতে সুশৃঙ্খল সমাজব্যবস্থা।",
      "tag": "GLHSD 24",
      "sub_questions": [
        {
          "label": "ক",
          "question": "মহানবি (স) আল্লাহ তায়ালার পক্ষ থেকে কোন বিষয়ে সর্বপ্রথম নির্দেশিত হন?",
          "explanation": "মহানবি (স) আল্লাহ তায়ালার পক্ষ থেকে পড়া বা ইলম অর্জন বিষয়ে সর্বপ্রথম নির্দেশিত হন।"
        },
        {
          "label": "খ",
          "question": "মহানবি (স) কেন হিজরত করেছিলেন?",
          "explanation": "মহানবি (স) মক্কায় ইসলাম প্রচারে বাধাগ্রস্ত হওয়ায় মদিনায় হিজরত করেছিলেন। হযরত মুহাম্মদ (স) নিজের ধর্ম ইসলাম প্রচার করতে গেলে মক্কাবাসীর রোষানলে পড়েন। তারা নিজেদের ঈশ্বরদের বিরুদ্ধে কিছু শুনতে রাজি ছিল না। ফলে মহানবি (স) যখন ইসলাম প্রচার করে, তখন বিরূপ প্রতিক্রিয়া শুরু হয়। সেই সময় মক্কার অধিবাসীরা মহানবি (স)-কে হত্যা করার পরিকল্পনা করেছিল। তা জানতে পেরে মহানবি (স) তার কিছু সাহাবিদের নিয়ে মক্কা থেকে মদিনায় হিজরত করেন।"
        },
        {
          "label": "গ",
          "question": "হারবুল ফিজারের কারণ ও ফলাফল ব্যাখ্যা করো।",
          "explanation": "মক্কার প্রধান দুটি শহরকে কেন্দ্র করে হারবুল ফিজার যুদ্ধ সংঘটিত হয়। হারবুল ফিজার শব্দের অর্থ অন্যায় সমর। ফিজার যুদ্ধ তৎকালীন আরবের মক্কা ও তায়েফের মধ্যে সংঘটিত হয়। যুদ্ধের প্রধান কারণ হিসেবে এলাকার বাণিজ্যপথ এবং রাজস্ব আদায় সংক্রান্ত নিয়ন্ত্রণকে দায়ি করা হয়। এ যুদ্ধ ফিজার যুদ্ধ হিসেবেও খ্যাত। কেননা, বনু কিনানাহর বারার্য নামে এক ব্যক্তি কায়েস আয়লানের তিন লোককে হত্যা করে। এ খবর ওকাযে পৌঁছালে উভয় দলের মাঝে উত্তেজনা ছড়িয়ে পড়ে যুদ্ধ বেড়ে যায়। কুরাইশ-কিনানাহ মিত্রপক্ষের সেনাপতি ছিলেন হারব বিন উমাইয়া। কারণ প্রতিভা ও প্রভাব প্রতিপত্তির ফলে তিনি কুরাইশ ও কিনানাহ গোত্রের মধ্যে নিজেকে মান-মর্যাদার উচ্চাসনে প্রতিষ্ঠিত করে নিতে সক্ষম হয়েছিলেন। প্রথমদিকে কিনানাহদের উপর কায়েসদের সমর্থন বেশি ছিল। কিন্তু পরবর্তীতে কিনানাহদেরই সমর্থন হয়ে যায় বেশি। অতপর কুরাইশদের কতক ব্যক্তি উভয় পক্ষের নিহতদের বিষয়ে সমঝোতার লক্ষ্যে সন্ধির প্রস্তাব দেন এবং বলেন, কোনো পক্ষে বেশি নিহত থাকলে অতিরিক্ত নিহতের দিয়াত গৃহীত হবে। এতে উভয়পক্ষ সম্মত হয়ে সন্ধি করে এবং যুদ্ধ পরিত্যাগ করে পরস্পর শত্রুতা বিদ্বেষ ভুলে যায়। এ যুদ্ধে রাসুল (স)ও গমন করেছিলেন। সুতরাং ফিজার যুদ্ধ এক ঐতিহাসিক যুদ্ধ ছিল। দীর্ঘ ৪ বছর এ যুদ্ধ সংঘটিত হয়েছিল।"
        },
        {
          "label": "ঘ",
          "question": "আদর্শ সমাজ বিনির্মাণে মহানবি (স)-এর গৃহিত কার্যাবলি বিশ্লেষণ করো।",
          "explanation": "নিম্মের অনুরুপ। সমাজে শান্তি ও শৃঙ্খলা প্রতিষ্ঠায় মহানবি (স)-এর ভূমিকা পৃথিবীর সকল মানুষের জন্য আদর্শস্বরূপ। শৈশবকাল থেকেই মহানবি (স) ছিলেন শান্তিকামী মানুষ। শান্তিকামী মানুষ হিসেবে তিনি আরবের যুবকদের নিয়ে গঠন করেন হিলফুল ফুজুল। যার উদ্দেশ্য ছিল গোত্রে গোত্রে কলহ দূর করা এবং সমাজের সর্বস্তরে শান্তি প্রতিষ্ঠা করা। হাজরে আসওয়াদ স্থাপন নিয়ে যখন আরবের বিভিন্ন গোত্রে দ্বন্দ্ব লাগে, মহানবি (স) তখন অত্যন্ত দক্ষতার সাথে বিষয়টির সমাধান করেন। তিনি ধনী-গরিব, আপন-পর কখনোই কারো প্রতি বৈষম্য করেননি। আবার মহানবি (স)-এর মাদানি জীবন যুদ্ধ বিগ্রহে জর্জরিত হলেও সেখানে তিনি শান্তি প্রতিষ্ঠায় সজাগ ছিলেন। বহু শত্রু ও বন্দীকে তিনি ক্ষমা ও মুক্তি দিয়েছেন। ঐতিহাসিক মদিনা সনদ প্রণয়ন করে তিনি রাষ্ট্রের সর্বস্তরে শান্তি সংবিধান প্রণয়ন করেন। মক্কা বিজয়ের পর প্রতিশোধ নেওয়ার সুযোগ পেয়েও তিনি মক্কার কাফির ও কুরাইশদের ক্ষমা করে দেন। তাছাড়া বিদায় হজের ভাষণে তিনি ধর্ম-গোত্র-বর্ণ নির্বিশেষে পৃথিবীর সকল মানুষের অধিকারের ব্যাপারে সুস্পষ্ট নির্দেশনা দিয়ে যান এবং জীবনবিধান হিসেবে আল-কুরআন ও হাদিসের কথা বলে যান। সুতরাং বলা যায়, মহানবি (স) ছিলেন শান্তি ও মুক্তির দূত। মানজীবনের সর্বস্তরে শান্তি ও শৃঙ্খলা প্রতিষ্ঠার ক্ষেত্রে তাঁর চেয়ে উত্তম পথ প্রদর্শক আর কেউ নেই।"
        }
      ]
    },
    {
      "number": "2",
      "uddipok": "তাবুক যুদ্ধে সমুদয় সম্পত্তি আল্লাহর রাহে ব্যয় করে-হিজরতের সঙ্গি হন। মিরাজের, নিরঙ্কুশ স্বীকৃতি যাকে নিয়ে যান মানব ইতিহাসের সেরা উচ্চতায়। তারই অনুগামী 'ফারুক' উপাধিতে ভূষিত হন। ন্যায় প্রতিষ্ঠায় ও দীনের প্রচার- প্রসারে অনবদ্য অবদান তার।",
      "tag": "GLHSD 24",
      "sub_questions": [
        {
          "label": "ক",
          "question": "তিনি কে? যিনি তাবুক যুদ্ধে সমুদয় সম্পদ দান করেন?",
          "explanation": "হযরত আবু বকর (রা) তাবুক যুদ্ধে সমুদয় সম্পদ দান করেন।"
        },
        {
          "label": "খ",
          "question": "কাকে ইসলামের ত্রাণকর্তা বলা হয়? কেন বলা হয়?",
          "explanation": "নিম্মের অনুরুপ। ইসলামের সেবায় অসামান্য অবদানের জন্য হযরত আবু বকর (রা)-কে ইসলামের ত্রাণকর্তা বলা হয়। রাসুল (স)-এর ইন্তিকালের পর হযরত আবু বকর (রা) অত্যন্ত দক্ষতার সাথে মুরতাদ (ইসলামচ্যুত) ও যাকাত অস্বীকারকারীদের দমন করেন। তাছাড়া ইয়ামামার যুদ্ধে অনেক হাফেজে কুরআন শাহাদাতবরণ করায় পবিত্র কুরআন বিলুপ্তির আশঙ্কা দেখা দিলে তিনি পবিত্র কুরআনকে গ্রন্থাকারে লিপিবদ্ধ করার ব্যবস্থা করেন। এসব যুগান্তকারী পদক্ষেপ বাস্তবায়ন করার কারণে তাঁকে ইসলামের ত্রাণকর্তা বলা হয়।"
        },
        {
          "label": "গ",
          "question": "হযরত উমর (রা)-এর ইসলাম গ্রহণের ঘটনা ব্যাখ্যা করো।",
          "explanation": "হযরত উমর (রা)-এর ইসলাম ধর্ম গ্রহণ এক ঐতিহাসিক ঘটনা। হযরত উমর (রা) প্রথমদিকে ইসলামের ঘোর শত্রু ছিলেন। তিনি একদা মহানবি (স)-কে হত্যার জন্য খোলা তরবারি হাতে বের হন। পথিমধ্যে শুনতে পান যে, তার বোন ফাতিমা ও ভগ্নিপতি আবু সাইদ ইসলাম ধর্ম গ্রহণ করেছে। এ কথা শুনে রাগে অগ্নিশর্মা হয়ে তিনি বাড়িতে তাদের হত্যা করতে যান। কিন্তু সেখানে তাদের অনড় অবস্থা দেখে তার মনের ভাবান্তর ঘটল। পরবর্তীতে ইসলামের সৌন্দর্যে মুগ্ধ হয়ে তিনি রাসুল (স)-এর কাছে গিয়ে ইসলাম ধর্ম গ্রহণ করেন এবং বলেন, আজ থেকে আর গোপনে নয়। এখন থেকে আমরা প্রকাশ্যে কারা ঘরের সামনে সালাত আদায় করবো। তার ইসলাম গ্রহণে মহানবি (স) অত্যন্ত খুশি হয়ে তাকে ফারুক অর্থাৎ সত্য- মিথ্যার পার্থক্যকারী উপাধি দেন। ইসলাম ধর্ম গ্রহণের পর উমর (রা) ছিলেন ইসলামের জন্য নিবেদিত প্রাণ। তিনি ইসলামের প্রচারের জন্য অকাতরে ধন-সম্পদ দান করে দেন। তিনি ছিলেন ন্যায়বিচারের মূর্ত প্রতীক।"
        },
        {
          "label": "ঘ",
          "question": "সাম্য ও মানবতার দৃষ্টান্ত হিসেবে উমর (রা)-কে বিশ্লেষণ করো।",
          "explanation": "নিম্মের অনুরুপ। মকবুল সাহেবের কর্মকান্ড ইসলামের দ্বিতীয় খলিফা হযরত উমর (রা)-এর কর্মকাণ্ডের অনুরূপ- মন্তব্যটি যথার্থ। হযরত উমর (রা) ছিলেন ন্যায় এবং ইনসাফের মূর্ত প্রতীক। সাম্য ও মানবতা ছিল তার চরিত্রের উজ্জ্বল দিক। প্রজাবাৎসল্যতার জন্য তিনি বিশেষ খ্যাতি লাভ করেছেন। ন্যায়বিচার প্রতিষ্ঠার ক্ষেত্রে তিনি আপন-পর কোনো ভেদাভেদ করতেন না। তার চরিত্রে কঠোরতা ও কোমলতার অপূর্ব সংমিশ্রণ ঘটেছিল। সত্য ও ন্যায়ের জন্য তিনি যেমন কঠোরতা অবলম্বন করতেন, তেমনি মানবতার জন্য তিনি কষ্ট অনুভব করতেন। মানুষের দুঃখ-কষ্ট তাকে পীড়া দিত। তাই তাদের দুঃখ মোচনে তিনি সর্বাত্মক চেষ্টা চালাতেন। মকবুল সাহেবের কর্মকাণ্ডে তার এ মহান আদর্শেরই প্রতিফলন দেখা যায়। স্থানীয় চেয়ারম্যান মকবুল সাহেব রোহিঙ্গা শিশুদের কান্নার আওয়াজ শুনে রাতের অন্ধকারে ইউনিয়নের তহবিল থেকে আটার বস্তা নিয়ে তাদের মধ্যে বিতরণ করেন। এমনকি রোহিঙ্গা গর্ভবতী মহিলাদের প্রসব বেদনায় সাহায্য করার জন্য তার স্ত্রীকে সেখানে নিয়ে যান। এ ধরনের বৈশিষ্ট্যের মহান ধারক ছিলেন হযরত উমর (রা)। একজন প্রজাবৎসল শাসক হিসেবে তিনি গভীর রাতে পাড়া-মহল্লায় ঘুরে ঘুরে প্রজাদের সার্বিক অবস্থা স্বচক্ষে দেখতে যেতেন। ক্ষুধার্ত শিশুর কান্নার আওয়াজ শুনে নিজ কাঁধে করে আটার বস্তা তাদের ঘরে পৌছে দিয়ে আসতেন। তিনি নিজ স্ত্রীকে নিয়ে যেতেন প্রসব বেদনায় কাতর বেদুইন নারীকে সাহায্য করার জন্য। এভাষে হযরত উমর (রা) মানবকল্যাণে অবদান রেখেছেন। পরিশেষে বলা যায়, হযরত উমর (রা) ছিলেন সাম্য ও মানবতাবোধের মহান আদর্শ। ন্যায় ও জবাবদিহিমূলক শাসন প্রতিষ্ঠা, প্রজাকল্যাণ সাধন করে তিনি আদর্শ শাসক হিসেবে ইতিহাসে অনুকরণীয় হয়ে আছেন। চেয়ারম্যান মকবুল সাহেবের কাজে তার এসব আদর্শই প্রতিফলিত হয়েছে।"
        }
      ]
    },
    {
      "number": "3",
      "uddipok": "হাদিসশাস্ত্র ও ইসলামি আইনশাস্ত্রের অনন্য দু'দিকপাল- একজন হলেন আমিরুল মুমিনিন ফিল হাদিস অপরজন হলেন 'ইমামে আযম'। মেধা, পরিশ্রম সবই বিলিয়ে দিয়েছেন উম্মতে মুহাম্মদির কল্যাণে।",
      "tag": "GLHSD 24",
      "sub_questions": [
        {
          "label": "ক",
          "question": "মুসনাদে আবু হানিফা কীরূপ গ্রন্থ?",
          "explanation": "মুসনাদে ইমাম আবু হানিফা হলো হাদিস সংক্রান্ত গ্রন্থ।"
        },
        {
          "label": "খ",
          "question": "উদ্দীপকে বর্ণিত দু'জন মনীষী কারা?",
          "explanation": "উদ্দীপকে বর্ণিত দু'জন মনীষী হলেন ইমাম বুখারি (র) ও ইমাম আবু হানিফা (র)। ইমাম বুখারি (র)-এর নাম মুহাম্মদ। তার উপনাম আব্দুল্লাহ। তার উপাধি 'আমিরুল মু'মিনুন ফিল হাদিস।' তিনি বুখারি শরিফ সংকলন করেন। আর ইমাম আবু হানিফা (র) হলেন ফিকাহ শাস্ত্রের জনক। তার উপাধি হলো ইমাম আযম। তিনি চল্লিশজন ছাত্রের সমন্বয়ে 'ফিকাহ সম্পাদনা বোর্ড' গঠন করেন। তিনি কুতুবে হানাফিয়‍্যাতে ৮৩ হাজার মাসআলা ও সমাধান লিপিবদ্ধ করেন। তিনি হানাফি মাযহাবের প্রতিষ্ঠাতা।"
        },
        {
          "label": "গ",
          "question": "ইমাম আবু হানিফা (র)-এর খোদাভীরুতা ব্যাখ্যা করো।",
          "explanation": "নিম্মের অনুরুপ। জুবায়ের ইমাম আবু হানিফা (রা)-এর সম্পর্কে পড়েছেন, ফিকাহশাস্ত্রে যার অবদান অপরিসীম। ইমাম আবু হানিফা (র) ফিকাহশাস্ত্রের উদ্ভাবক ছিলেন। তিনি তাঁর চল্লিশজন ছাত্রের সমন্বয়ে 'ফিকাহ সম্পাদনা বোর্ড' গঠন করেন। তার নেতৃত্বে এই বোর্ড দীর্ঘ বাইশ বছর কঠোর সাধনা করে ফিকাহকে একটি পূর্ণাঙ্গ শাস্ত্র হিসেবে রূপ দান করেন। জুবায়ের এই মহান মনীষীর সম্পর্কে জেনেছে। উদ্দীপকের জুবায়ের এমন একজন মনীষীর জীবন পড়েছেন, যিনি ফিকাহশাস্ত্রে তার অবদানের জন্য বিখ্যাত হয়ে আছেন। আর ফিকাহশাস্ত্রের এই মহান ব‍্যক্তি হলেন ইমাম আবু হানিফা (র)। ফিকাহশাস্ত্রে ইমাম আবু হানিফা (র)-এর অবদান অপরিসীম। ইমাম তিনি হলেন ফিকাহশাস্ত্রের জনক। তিনি ফিকাহশাস্ত্রের পূর্ণাঙ্গতার জন্য ফিকাহ সম্পাদনা বোর্ডের চল্লিশজন সদস্য হতে দশজনকে নিয়ে একটি বিশেষ বোর্ড গঠন করেন। ফিকাহশাস্ত্র প্রচার ও প্রসারের ক্ষেত্রে এই বোডের অবদান সবচেয়ে বেশি। কোনো মাসআলা (সমস্যা) এলেই এই বোর্ড তা নিয়ে গবেষণা করত এবং কুরআন ও হাদিসের আলোকে গবেষণা করে ফতোয়া (সমাধান) দিন। এভাবে কুতুবে হানাফিয়্যাতে (হানাফি যানহাবের কিতাবসমূহ) ৮৩ হাজার মাসআলা ও সমাধান লিপিবদ্ধ করা হয়। তিনি হানাফি মাযহাবের প্রতিষ্ঠাতা। পারস্পরিক আরোচনার মাধ্যমে কঠিন বস্তুও যে সহজ করা যায় ইমাম আবু হানিফার 'ফিকাহ বোর্ড' এর প্রমাণ।"
        },
        {
          "label": "ঘ",
          "question": "বুখারি শরিফ সংকলনের ইতিবৃত্ত বিশ্লেষণ করো।",
          "explanation": "ইমাম বুখারি (র) দীর্ঘদিন সাধনা, গবেষণা, অনুসন্ধান করে বুখারি শরিফ সংকলন করেন। ইমাম বুখারি (র) তীক্ষ্ণ ও গভীর জ্ঞানের অধিকারী ছিলেন। তিনি ছয় বছর বয়সে কুরআন হিফজ সম্পন্ন করে হাদিস মুখস্ত করা আরম্ভ করেন। তিনি ছয় বছর হাদিস শাস্ত্রের শিক্ষা ও জ্ঞান লাভ করেন। এরপর তিনি হাদিস সংগ্রহ করার জন্য কুফা, বাগদাদ, বসরা, মিসর, সিরিয়া, আসকালান, হিমস, দামিশক ইত্যাদি স্থানে গমন করেন। এ সমস্ত স্থান হতে প্রাপ্ত হাদিস নিয়ে 'বুখারি শরিফ' নামে একটি হাদিস গ্রন্থ সংকলন করেন। ইমাম বুখারি (র) দীর্ঘ ষোল বছর সাধনা করে ৬ লক্ষ হাদিস থেকে পরীক্ষা-নিরীক্ষা করে ৭২৭৫টি হাদিস বুখারি শরিফে লিপিবদ্ধ করেন। প্রত্যেক হাদিস লিখার পূর্বে তিনি ওযু ও গোসল করে দুই রাকাআত নফল নামাজ আদায় করতেন। অতপর ইস্তেখারা (স্বপ্নে কল্যাণকর বস্তু পাওয়ার আবেদন) করতেন। বিশুদ্ধ মনে হলে সেই হাদিস লিখতেন। হাদিস-বিশারদ ও উলামায়ে কেরাম ঐকমত্য পোষণ করেছেন যে, পৃথিবীতে আল-কুরআনের পর বুখারি শরিফই হলো সবচেয়ে বিশুদ্ধ গ্রন্থ। বুখারি শরিফ ছাড়াও তিনি বিভিন্ন বিষয়ে আরও অনেক গ্রন্থ রচনা করেছেন। তবে হাদিস গ্রন্থ সংকলনের ক্ষেত্রে তার অতুলনীয় ও গুরুত্বপূর্ণ অবদান রাখার জন্য তাকে 'আমিরুল মু'মিনুন ফিল হাদিস' তথা হাদিস বর্ণনায় মুমিনদের নেতা উপাধিতে ভূষিত করা হয়। অতএব বলা যায়, বুখারি শরিফ হলো সিহাহ সিত্তাহ গ্রন্থের মধ্যে অন্যতম। ইমাম বুখারি (র) বিখ্যাত গ্রন্থটি সংকলন করে মুসলিম বিশ্বের কল্যাণে নিয়োজিত করেছেন।"
        }
      ]
    },
    {
      "number": "4",
      "uddipok": "জীবনের সকল ক্ষেত্রে নীতি-নৈতিকতা অবলম্বন করেন, অন্যায়, অশ্লীলতা ও পাপকার্য পরিহার করে চলেন। বিপদাপদে, সফলতা-ব্যর্থতায় সর্বাবস্থায় যারা আল্লাহ তায়ালার সন্তুষ্টির অনুকূলে নিজেকে নিয়োজিত রাখতে পারেন- তারাই আল্লাহর নিকট অধিক প্রিয়।",
      "tag": "GLHSD 24",
      "sub_questions": [
        {
          "label": "ক",
          "question": "আল্লাহ তায়ালার নিকট সবচেয়ে বেশি সম্মানিত কে?",
          "explanation": "আল্লাহ তায়ালার নিকট সবচেয়ে বেশি সম্মানিত মুত্তাকি।"
        },
        {
          "label": "খ",
          "question": "তাকওয়া কীরূপ আমল?",
          "explanation": "যতাকওয়া আল্লাহ তায়ালার নৈকট্য লাভের আমল। তাকওয়া মানে আল্লাহভীতি। কোনো ব্যক্তির মধ্যে আল্লাহভীতি সৃষ্টি হলে সে নিজেকে সকল প্রকার পাপ কাজ থেকে বিরত রাখে। ফলে সে আল্লাহর কাছে মর্যাদাবান ব্যক্তি হিসেবে পরিগনিত হয়। যে যত বেশি নেক আমল করবে সে তত বেশি তাকওয়া অর্জন করবে।"
        },
        {
          "label": "গ",
          "question": "তাকওয়া অর্জনের উপায়সমূহ ব্যাখ্যা করো।",
          "explanation": "নিম্মের অনুরুপ। জনৈক ব্যক্তির মন্তব্যে আখলাকে হামিদার অন্যতম গুণ তাকওয়া ফুটে উঠেছে। তাকওয়া অর্থ বিরত থাকা, বেঁচে থাকা, ভয় করা, নিজেকে রক্ষা করা। মহান আল্লাহর ভয়ে যাবতীয় অন্যায়, অত্যাচার ও পাপ কাজ থেকে নিজেকে রক্ষা করে কুরআন ও সুন্নাহ মোতাবেক জীবন পরিচালনা করাকে তাকওয়া বলে। যিনি তাকওয়া অবলম্বন করেন তাকে মুত্তাকি বলা হয়। উদ্দীপকে জনৈক ব্যক্তির বক্তব্যেও এ বিষয়টি লক্ষণীয়। উদ্দীপকে দেখা যায়, সাম্প্রতিক সামাজিক গণমাধ্যমে নকল ঔষধ তৈরির একটি প্রতিবেদন ভাইরাল হয়েছে। এটি দেখে জনৈক ব্যক্তি বলেন, আল্লাহর মুখোমুখি হওয়ার ইচ্ছা থাকলে কোনো ব্যক্তি এরকম জঘন্য কাজ করতো না। তার বক্তব্যটি তাকওয়াকেই নির্দেশ করে। তাকওয়া একজন মানুষকে সমস্ত প্রকার অন্যায় থেকে দূরে রাখে। প্রকৃতপক্ষে তাকওয়া একটি মহৎ ও অন্যতম চারিত্রিক বৈশিষ্ট্য। মানবজীবনে তাকওয়ার গুরুত্ব অপরিসীম। তাকওয়া মানুষকে ইহকালীন ও পরকালীন উভয় জীবনেই সম্মান, মর্যাদা ও সফলতা দান করে। ইসলামি জীবনদর্শনে মানুষের মধ্যে সবচেয়ে মর্যাদাবান ব্যক্তি হলো মুত্তাকিগণ। আল্লাহ তায়ালা বলেন, 'নিশ্চয়ই আল্লাহর কাছে সেই ব্যক্তি সবচেয়ে সম্মানিত, যে তোমাদের মধ্যে সবচেয়ে বেশি তাকওয়াবান।' (সূরা আল-হুজুরাত, আয়াত ১৩) মুত্তাকি ব্যক্তি কোনোরূপ অশ্লীল ও অশালীন কথা, কাজ ও চিন্তা-ভাবনা করে না। তারা সর্বদা কুরআন ও সুন্নাহ মোতাবেক জীবনযাপন করেন এবং আল্লাহর ভয়ে নিজেদের অন্যায় কাজ থেকে দূরে সরিয়ে রাখেন। তাই বলা যায়, জনৈক ব্যক্তির মন্তব্যে তাকওয়া প্রকাশ পেয়েছে।"
        },
        {
          "label": "ঘ",
          "question": "মানবজীবনে তাকওয়ার প্রভাব বিশ্লেষণ করো।",
          "explanation": "নৈতিক জীবন গঠনে ও নীতি-নৈতিকতা রক্ষায় তাকওয়ার প্রভাব অনস্বীকার্য। তাকওয়া অর্থ বিরত থাকা, বেঁচে থাকা, ভয় করা, নিজেকে রক্ষা করা। সদাসর্বদা আল্লাহকে ভয় করে চলাই হলো তাকওয়া। এটি আখলাকে হামিদাহর মধ্যে সবচেয়ে বেশি গুরুত্ববহ। তাকওয়া সকল সৎগুণের মূল। ইসলামি নৈতিক তার মূল ভিত্তি হলো তাকওয়া। তাকওয়া মানুষকে মানবিক ও নৈতিক গুণাবলিতে উদ্বুদ্ধ করে। হারাম বর্জন করতে এবং হালাল গ্রহণ করতে প্রেরণা যোগায়। মুত্তাকি ব্যক্তি সদাসর্বদা আল্লাহ তায়ালাকে স্মরণ করেন। যে ব্যক্তি তাকওয়া অবলম্বন করতে পারেন সেই আল্লাহ তায়ালার কাছে বেশি মর্যাদাবান। আল্লাহ তায়ালা বলেন, 'নিশ্চয়ই আল্লাহ মুত্তাকিনদের ভালোবাসেন।' (সূরা আত-তাওবা, আয়াত: ৪) পার্থিব জীবনে তাকওয়া অবলম্বনকারীরা আল্লাহ তায়ালার বহু নিয়ামত লাভ করে থাকেন। আল্লাহ তাদেরকে বিপদাপদ থেকে উদ্ধার করেন এবং বরকতময় রিযিক দান করেন। পরকালেও তারা মহাপুরস্কার লাভ করবেন। আল্লাহ তায়ালা বলেন, 'হে মুমিনগণ যদি তোমরা তাকওয়া অবলম্বন করো (আল্লাহকে ভয় করো) তবে আল্লাহ তোমাদের ন্যায়-অন্যায় পার্থক্য করার শক্তি দেবেন, তোমাদের পাপ মোচন করবেন এবং তোমাদের ক্ষমা করবেন। আর আল্লাহ অতিশয় মঙ্গলময়।' (সূরা আল-আনফাল, আয়াত: ২৯) তাই বলা যায়, মানবজীবনে তাকওয়ার প্রভাব অপরিসীম। তাকওয়ার মাধ্যমে ইহকালীন ও পরকালীন সফলতা অর্জন করা যায়।"
        }
      ]
    },
    {
      "number": "5",
      "uddipok": "মানবসমাজে শান্তি প্রতিষ্ঠায় ভ্রাতৃত্ববোধ ও সাম্প্রদায়িক সম্প্রীতি অপরিহার্য। ভ্রাতৃত্ববোধ মানুষকে ত্যাগের মহিমায় উজ্জীবিত করে, তৃষ্ণার্তকে পানি পান, ক্ষুধার্তকে খাদ্য দান, মানবতার প্রতি সুবিচার, সভ্যতার অগ্রগতিতে মানবতার জয়গান হোক সকল শ্রেণি-পেশার মানুষের ব্রত।",
      "tag": "GLHSD 24",
      "sub_questions": [
        {
          "label": "ক",
          "question": "ভ্রাতৃত্ববোধের মূল ধারণা কী?",
          "explanation": "ভ্রাতৃত্ববোধের মূল ধারণা হলো ভ্রাতৃত্বসুলভ আচার-আচরণ করা।"
        },
        {
          "label": "খ",
          "question": "রাসুল (স)-এর পথে কাঁটা দেওয়া বৃদ্ধার সঙ্গে রাসুল (স)-এর আচরণ কীরূপ ছিল?",
          "explanation": "রাসুল (স)-এর পথে কাঁটা দেওয়া বৃদ্ধার সঙ্গে রাসুল (স)-এর আচরণ ছিল সৌহাদ্যপূর্ণ। রাসুল (স)-এর প্রতি একজন বৃদ্ধা সবসময় শত্রুতা পোষণ করতেন। রাসুল (স)-এর যাতায়াতের পথে কাঁটা দিয়ে রাখতেন। বৃদ্ধা মনে করতো এর ফলে রাসুল (স) কষ্ট পাবেন। কিন্তু রাসূল (স) কোনোদিন এতে বিরক্ত হননি বা প্রতিশোধমূলক আচরণ করেননি। হঠাৎ একদিন রাসুল (স) দেখলেন রাস্তায় কাঁটা নাই। রাসুল (স) খোঁজ নিয়ে সেই বৃদ্ধার বাসায় গিয়ে খবর নিলেন। এতে বৃদ্ধা মুগ্ধ হয়ে ইসলাম ধর্ম গ্রহণ করেন।"
        },
        {
          "label": "গ",
          "question": "ইসলামে ভ্রাতৃত্ববোধের প্রয়োজনীয়তা ব্যাখ্যা করো।",
          "explanation": "ইসলামে ভ্রাতৃত্ববোধের প্রয়োজনীয়তা অপরিসীম। ভাতৃত্ববোধ হলো ভ্রাতৃত্বসুলভ অনুভূতি প্রকাশ। কোনো ব্যক্তির অপর ব্যক্তিকে ভাইয়ের ন্যায় মনে করা, ভ্রাতৃত্বসূলভ আচার-আচরণ করা। দুনিয়ার সকল মানুষের প্রতি সহানুভূতিশীল মনোভাব পোষণ ও নিজ কর্মের মাধ্যমে তা বাস্তবায়নই হলো ভ্রাতৃত্ববোধ। ইসলাম মানুষের প্রতি এরূপ আচরণ করার জোর তাগিদ দিয়েছে। ভ্রাতৃত্ববোধ না থাকলে কোনো জাতি উন্নতি লাভ করতে পারে না। এর অনুপস্থিতিতে দেশ ও সমাজে শান্তি-শৃঙ্খলা বিনষ্ট হয়, জাতির উন্নতি বাধাগ্রস্ত হয়, এমনকি দেশের স্বাধীনতা ও সার্বভৌমত্ব হুমকির সম্মুখীন হয়। ভ্রাতৃত্ববোধ মানুষকে ত্যাগের মহিমায় উজ্জীবিত করে, মানুষের মধ্যে সহযোগিতা, সহমর্মিতা ইত্যাদি গুণের বিকাশ ঘটায়। ফলে মানব সমাজে ঐক্য ও শৃঙ্খলা প্রতিষ্ঠিত হয়। অন্যদিকে ভ্রাতৃত্ববোধ না থাকলে মানুষ একে অন্যকে ভালোবাসে না, অন্যের কল্যাণ কামনা করে না। বরং নিজ স্বার্থ হাসিলের জন্য তৎপর হয়। এমনকি অন্যের প্রতি অন্যায়, অত্যাচার ও নির্যাতন করতেও দ্বিধাবোধ করে না। তাই ইসলামে ভ্রাতৃত্ববোধের গুরুত্ব অপরিসীম।"
        },
        {
          "label": "ঘ",
          "question": "ইসলামে পরমতসহিষ্ণুতা ও অন্যান্য ধর্মাবলম্বীদের প্রতি আচরণিক বৈশিষ্ট্য বিশ্লেষণ করো।",
          "explanation": "ইসলাম পরমতসহিষ্ণুতা ও অন্যান্য ধর্মাবলম্বীদের প্রতি সুন্দর আচরণ করার নির্দেশনা দেওয়া হয়েছে। সমাজে শান্তি স্থাপনের জন্য পরমতসহিষ্ণুতা ও অন্য ধর্মাবলম্বীদের প্রতি শ্রদ্ধা পোষণ করা একান্ত জরুরি। কুরআন ও হাদিসে এ বিষয়ে সুস্পষ্ট নির্দেশ দিয়েছে। ইসলামে অমুসলিম সম্প্রদায়কে তাদের ধর্ম পালনের স্বাধীনতা দিয়েছে। তাদের ধর্মগ্রন্থ, উপসনালয়, ধর্মীয় আচার-অনুষ্ঠান নিয়ে ঠাট্টা-বিদ্রূপ করা নিষেধ করা হয়েছে এবং তাদের ধর্ম পালনে কোনো বাধা না দিতে আদেশ দেওয়া হয়েছে। আল্লাহ তায়ালা বলেন, তোমাদের দীন তোমাদের, আমার দীন আমার।' (সূরা আল-কাফিরুন, আয়াত-৬) অন্য আয়াতে আল্লাহ তায়ালা বলেন, 'দীনের ব্যাপারে কোনো জবরদস্তি নেই।' (সূরা আল- বাকারা, আয়াত-২৫৬) ইসলাম ধর্মীয় স্বাধীনতা দানের পাশাপাশি পরমত সহিষ্ণু হওয়ারও নির্দেশ দিয়েছে। অমুসলিমদের প্রতি কোনোরূপ অন্যায়- অত্যাচার ও সম্পত্তি দখল করার বিষয়ে ইসলাম কঠোর হুশিয়ারি জারি করেছে। মহানবি (স) বলেন, \"সাবধান! যে ব্যক্তি, কোনো চুক্তিবদ্ধ অমুসলিম নাগরিকের প্রতি অত্যাচার করে অথবা তাকে তার অধিকার থেকে কম দেয় কিংবা ক্ষমতা বহির্ভূতভাবে কোনো কাজ চাপিয়ে দেয় বা জোরপূর্বক তার কোনো সম্পদ নিয়ে যায় তবে কিয়ামতের দিন আমি সে ব্যক্তির প্রতিবাদকারী হব।” (আবু দাউদ) অতএব বলা যায়, ইসলামে পরমতসহিষ্ণুতা অর্জন ও অন্যান্য ধর্মাবলম্বীদের সাথে সুন্দর আচরণ করার নির্দেশনা বিদ্যমান।"
        }
      ]
    },
    {
      "number": "6",
      "uddipok": "ধর্মীয় স্বাধীনতা, মর্যাদা, আধ্যাত্মিক উন্নতি সাধনের ক্ষেত্রে ইসলাম নারীকে অধিকতর সম্মান ও মহিমান্বিত করেছে। সম্মান ও সদ্ব্যবহার প্রাপ্তির দিক থেকে মাকেই সর্বাধিক অগ্রাধিকার দেওয়া হয়েছে। পারিবারিক ও সামাজিক অগ্রগতিতেও তাদের অবদান অনস্বীকার্য।",
      "tag": "GLHSD 24",
      "sub_questions": [
        {
          "label": "ক",
          "question": "নারীকে সমাজ উন্নয়নের কী হিসেবে গণ্য করা হয়?",
          "explanation": "নারীকে সমাজ উন্নয়নের অগ্রদূত বা অংশীদার হিসেবে গণ্য করা হয়।"
        },
        {
          "label": "খ",
          "question": "আরব জাহিলিয়াতে নারীর অবস্থান কীরূপ ছিল?",
          "explanation": "আরব জাহিলিয়াত বলতে ইসলাম পূর্ব অজ্ঞতার যুগকে বোঝায়। সে যুগে নারীদের অনেক অত্যাচার করা হতো। অজ্ঞতার যুগে নারীদের কোনো মর্যাদা ছিল না। সেসময় তাদের দ্রব্যসামগ্রী মনে করা হতো। তাদের ক্রীতদাসী হিসেবে বাজারে কেনাবেচা করা হতো। তারা ছিল ভোগ্যপণ্য, আনন্দদায়ক, প্রেমদায়িনী, উৎস, ইত্যাদি নামে খ্যাত ছিল। তৎকালীন আরবের লোকেরা কন্যা সন্তানের জন্মকে অপমানজনক মনে করত ও কন্যা শিশুকে জীবন্ত কবর দিত।"
        },
        {
          "label": "গ",
          "question": "মায়ের মর্যাদা সম্পর্কে ইসলামের মর্মবাণী ব্যাখ্যা করো।",
          "explanation": "শান্তি ও মানবতার ধর্ম ইসলাম মাকে দিয়েছে সর্বোচ্চ মর্যাদা ও সম্মান। নারীর প্রতি সম্মানবোধ আখলাকে হামিদাহর অন্যতম একটি গুণ। পারিবারিক ও সামাজিক জীবনে ইসলাম নারীদের মর্যাদা ও সম্মানের ঘোষণা প্রদান করেছে। মা হিসেবে নারীকে সন্তানের কাছে সর্বোচ্চ সম্মান প্রদান করেছে। রাসুল (স) বলেন, 'মায়ের পদতলে সন্তানের বেহেশত' (মুসনাদে শিহাব আল-কাযায়ি)। অন্য একটি হাদিসে এসেছে, একদা জনৈক সাহাবি রাসুল (স)-কে জিজ্ঞাসা করলেন, আমার সদ্ব্যবহার পাওয়ার সবচেয়ে বেশি হকদার কে? তিনি বললেন, তোমার মাতা। তিনি পুনরায় জিজ্ঞাসা করলেন, অতঃপর কোন ব্যক্তি? রাসুল (স) বলেন, তোমার মাতা। এভাবে তিনবার মাতা বলার পর রাসুল (স) চতুর্থবারে বলেন তোমার পিতা। এর দ্বারা প্রতীয়মান যে, সন্তানের উপর পিতার চাইতেও মাতার অধিকার তিনগুণ বেশি। এটি মা হিসেবে নারীর অনন্য মর্যাদার পরিচায়ক। ইসলামের বিধানমতে, আল্লাহ তায়ালার ও রাসুল (স)-এর পরই মাতা-পিতার স্থান। আল্লাহ বলেন, মা সন্তানকে কষ্টের পর কষ্ট করে গর্ভধারণ করেন এবং তার দুধ ছাড়ানো হয় দুই বছরে। সুতরাং আমার (আল্লাহর) প্রতি এবং তোমার পিতা-মাতার প্রতি কৃতজ্ঞ হও। প্রত্যাবর্তন তো আমারই কাছে। (সূরা লুকমান: ১৪) সুতরাং আমাদের সকলের উচিত মায়ের সাথে ভালো ব্যবহার করা।"
        },
        {
          "label": "ঘ",
          "question": "ইসলামে নারী জাতির অধিকার বিশ্লেষণ করো।",
          "explanation": "ইসলাম সর্বপ্রথম নারীদের অধিকার ও মর্যাদার ঘোষণা দান করেছে। নারীর প্রতি সম্মানবোধ ব্যাপক অর্থবোধক। সাধারণ অর্থে এটি নারীকে সম্মান প্রদর্শনের অনুভূতি বা মনোভাবকে বুঝিয়ে থাকে। ইসলামে নারীদের প্রভূত সম্মান দেওয়া হয়েছে। ইসলাম ব্যক্তি, পরিবার ও সামাজিক জীবনের সকল ক্ষেত্রেই নারীদের মর্যাদা ও সম্মান প্রদান করেছে। অর্থনৈতিক ক্ষেত্রেও ইসলাম নারীদের অধিকার ও মর্যাদা সংরক্ষণ করেছে। ইসলামে নারীকে ব্যবসা-বাণিজ্য, চাকরি করার অধিকার দিয়েছে। কিন্তু সেগুলো শালীনতা রক্ষা করে করতে হবে এবং পর্দা মেনে চলতে হবে। ইসলাম নারীকে কন্যা হিসেবে, বোন হিসেবে, স্ত্রী হিসেবে, মা হিসেবে সর্বোচ্চ মর্যাদা দিয়েছে। নারীকে সকল প্রকার অত্যাচার নির্যাতনের গণ্ডি থেকে বের করে এনে সমাজে সম্মানজনক অবস্থান দিয়েছে। প্রতিষ্ঠা করেছে নারীর সকল অধিকার। আইয়ামে জাহেলিয়া যুগে নারীদের ভোগ্যপণ্য হিসেবে বিবেচনা করা হত। তখন কন্যা সন্তান হলেই তাকে জীবন্ত কবর দেওয়া হত। মহানবি (স) সেই যুগে নারীদের সম্মান দিয়েছিল। নারীদের এহেন অপমানকর অবস্থা থেকে মুক্তি দান করেছে। পরিশেষে বলা যায়, ইসলাম নারীর প্রতি সম্মানসূচক এবং তাদের অধিকারের প্রতি শ্রদ্ধাশীল মনোভাব সৃষ্টি করে দিয়েছে। তাই আমাদের উচিত নারীদের সমান অধিকার দেওয়া ও সম্মান প্রদর্শন করা।"
        }
      ]
    },
    {
      "number": "7",
      "uddipok": "আল্লাহ তায়ালার সৃষ্টি মানুষ ও অন্যান্য প্রাণীর মধ্যে পার্থক্য বিবেক-বুদ্ধি ও জ্ঞানের। আল্লাহ তায়ালা মানবমণ্ডলীকে তাঁর ইবাদতের জন্য সৃষ্টি করেছেন। কীভাবে জীবনযাপন করলে তিনি সন্তুষ্ট হবেন তা শেখানোর জন্যই নবি রাসুলগণকে প্রেরণ করা হয়েছে।",
      "tag": "GLHSD 24",
      "sub_questions": [
        {
          "label": "ক",
          "question": "ইবাদত কী?",
          "explanation": "দৈনন্দিন জীবনে সফল কাজ-কর্মে আল্লাহ তায়ালার বিধি-বিধান মেনে চলাই ইবাদত।"
        },
        {
          "label": "খ",
          "question": "ইবাদত প্রধানত কয় প্রকার ও কী কী?",
          "explanation": "ইবাদত প্রধান দুই প্রকার। ইবাদত হলো চূড়ান্তভাবে দীন-হীনতা ও বিনয় প্রকাশ করা। ইবাদত সাধারণত দুই ধরনের হয়ে থাকে। যথা- ১. হাক্কুল্লাহ (আল্লাহর হক) যেমন- সালাত, সাওম ইত্যাদি ও ২. হাক্কুল ইবাদ (বান্দার হক) যেমন- মানুষের প্রতি মানুষের হক।"
        },
        {
          "label": "গ",
          "question": "ইবাদতের তাৎপর্য ব্যাখ্যা করো।",
          "explanation": "নিম্মের অনুরুপ। মানবজীবনে ইবাদতের শিক্ষা ও তাৎপর্য অনেক। আমরা আল্লাহর বান্দা। তাঁর উপর বিশ্বাস স্থাপন করা আমাদের অবশ্য কর্তব্য। আল্লাহ তায়ালা আমাদের সৃষ্টির উদ্দেশ্য সম্পর্কে পবিত্র কুরআনে বলেছেন \"জিন ও মানবজাতিকে আমি (আল্লাহ) আমার ইবাদতের জন্যই সৃষ্টি করেছি।\" (সূরা আয-যারিয়াত, আয়াত ৫৬) সুতরাং মানুষের প্রধান লক্ষ্য হবে আল্লাহর সন্তুষ্টি অর্জনে একমাত্র তাঁরই ইবাদত করা। আল্লাহ তায়ালার সৃষ্টি মানুষ ও অন্যান্য প্রাণীর মধ্যে পার্থক্য হলো বিবেক- বৃদ্ধি ও জ্ঞানের। যদি মানুষ সে বিবেক-বুদ্ধি ও জ্ঞান দিয়ে আল্লাহর ইবাদত করতে না পারে তাহলে সে চতুষ্পদ জন্তু কিংবা তার চেয়েও অধম হয়ে যায়। আল্লাহ তায়ালা বলেন, \"তাদের হৃদয় আছে কিন্তু তা দ্বারা তারা উপলব্ধি করে না তাদের চক্ষু আছে তা দ্বারা দেখে না, তাদের কর্ণ আছে তা দ্বারা শুনে না; এরা পশুর ন্যায়। বরং অধিক নিকৃষ্ট (পশু হতে); তারা হলো অচেতন।” (সূরা আল-আরাফ, আয়াত ১৭৯)। অতএব ইবাদত বলতে শুধু উপাসনাকেই বোঝায় না। বরং আল্লাহর খলিফা (প্রতিনিধি) হিসেবে সকল কার্য আল্লাহর বিধানমতে করাই হলো ইবাদত। আল্লাহ তায়ালা বলেন, \"সালাত আদায় করার পর তোমরা জমিনে ছড়িয়ে পড়বে। আল্লাহর অনুগ্রহ সন্ধানে ব্যাপৃত হবে, আল্লাহকে বেশি বেশি স্মরণ করবে। যাতে তোমরা সফলকাম হও।\" (সূরা আল-জুমুআ, আয়াত ১০) পরিশেষে বলা যায়, মহান আল্লাহ মানুষ সৃষ্টি করেছেন তাঁরই ইবাদতের জন্য। সুতরাং তাঁর সন্তুষ্টি অর্জনে একনিষ্ঠভাবে ইবাদত করা আমাদের প্রধান দায়িত্ব।"
        },
        {
          "label": "ঘ",
          "question": "মানুষের প্রতি মানুষের অধিকারের পর্যায়গুলো বিশ্লেষণ করো।",
          "explanation": "মানুষের প্রতি মানুষের অধিকার অর্থাৎ হাক্কুল ইবাদের আটটি পর্যায় রয়েছে। আল্লাহ তায়ালার সকল বিধি-বিধান মেনে চলাকেই ইবাদত বলে। ইবাদত দুই প্রকার। যথা- ১, হাক্কুল্লাহ ও ২. হাক্কুল ইবাদ। মানুষ হিসেবে অন্য মানুষের প্রতি যেসব দায়িত্ব-কর্তব্য রয়েছে তা যথাযথভাবে আদায় করাই হলো হাক্কুল ইবাদ বা বান্দার হক। ইসলামে অতি গুরুত্বের সাথে বান্দার হক পালনের নির্দেশ দেওয়া হয়েছে মানুষ সামাজিক জীব। সমাজবদ্ধ হয়েই মানুষকে বসবাস করতে হয়। আমরা পিতা-মাতা, ভাই-বোন, আত্মীয়-স্বজন, পাড়া প্রতিবেশীদের নিয়ে সামাজিকভাবে একসাথে বসবাস করি। একজনের দুঃখে অন্যজন সাড়া দেই। আপদে বিপদে একে অপরকে সহযোগিতা করি। পরস্পরের প্রতি এই সহানুভূতি ও দায়িত্ব হলো হাক্কুল ইবাদ। ইসলামে বান্দার হক তথা মানবাধিকারের প্রতি ওপর গুরুত্ব দেওয়া হয়েছে। রাসুল (স) বলেছেন, 'নিশ্চয়ই তোমার উপর তোমার প্রতিপালকের, তোমার শরীরের উপর তোমার স্ত্রী ও সন্তান-সন্ততির হক রয়েছে।' তিনি আরো বলেন, এক মুসলিমের প্রতি আরেক মুসলিমের ছয়টি অধিকার রয়েছে। মানুষের প্রতি মানুষের হক বা অধিকারকে আটটি ভাগে ভাগ করা যায়। যথা- ১. নিকটাত্মীয়ের হক; ২. দূরাত্মীয়ের হক; ৩. প্রতিবেশীর হক; ৪. দেশবাসীর হক; ৫. শাসক-শাসিতের হক; ৬. সাধারণ মুসলমানের হক; ৭. অভাবী লোকের হক এবং ৮. অমুসলিমদের হক। রাসুল (স) অন্যত্র বলেন, বান্দা যতক্ষণ পর্যন্ত তার ভাইয়ের সাহায্যরত থাকে, ততক্ষণ আল্লাহ তাকে সাহায্য করতে থাকেন (মুসলিম)। পরিশেষে বলা যায়, আমরা আল্লাহর হক পালন করার সাথে সাথে মানুষের প্রতি দায়িত্ব ও কর্তব্য পালনে সচেষ্ট হব।"
        }
      ]
    },
    {
      "number": "8",
      "uddipok": "অর্থনৈতিকভাবে ধনী ও গরিব উভয় শ্রেণির মানুষ সমাজে রয়েছে। অর্থনৈতিক সমন্বয় সাধনের জন্য মহান আল্লাহ তায়ালা যাকাতের বিধান দিয়েছেন, যাকাত ব্যবস্থা সম্পদের প্রবাহ ও গতিশীলতা সৃষ্টি করে, আর্থিক অসচ্ছলতা দূর করে।",
      "tag": "GLHSD 24",
      "sub_questions": [
        {
          "label": "ক",
          "question": "যাকাত ইসলামের কী?",
          "explanation": "যাকাত হলো ইসলামের সেতুবন্ধ।"
        },
        {
          "label": "খ",
          "question": "যাকাত কীরূপ ইবাদত?",
          "explanation": "যাকাত একটি আর্থিক ইবাদত। যাকাত শব্দের অর্থ পবিত্রতা, পরিশুদ্ধ ও বৃদ্ধি পাওয়া। সমাজে ধনী ও গরিবের মধ্যে আর্থিক সমন্বয় সাধনের জন্য মহান আল্লাহ যাকাতের বিধান দিয়েছেন। যাকাতের মাধ্যমে সমাজে অর্থনৈতিক শৃঙ্খলা বজায় থাকে। যাকাত আদায় করলে সমাজের দুর্বল লোকেরাও আর্থিকভাবে সফল হয়ে ওঠে। ফলে ধনী ও গরিবের মধ্যে সেতুবন্ধন তৈরি হয়।"
        },
        {
          "label": "গ",
          "question": "অর্থনৈতিক ভরাসাম্য রক্ষায় যাকাতের অবদান ব্যাখ্যা করো।",
          "explanation": "নিম্মের অনুরুপ। নাজমুল যাকাতের কথা বলেছেন, যার অর্থনৈতিক গুরুত্ব অপরিসীম যাকাত ইসলামের পাঁচটি স্তম্ভের একটি। ধনী ও গরিবের মধ্যে আর্থিক সমন্বয় সাধনের জন্য 'আল্লাহ যাকাতের বিধান দিয়েছেন। নিসাব পরিমাণ সম্পদের মালিকের ওপর যাকাত ফরজ। নাজমুল এ ফরজ বিধানটির কথাই বলেছেন। উদ্দীপকের নাজমুল ধনী ও গরিবের মাঝে আর্থিক সমন্বয় সাধন করে এমন ইবাদতের কথা উল্লেখ করেন। সেটি ইসলমের সেতুবন্ধ। তার এ বক্তব্যে যাকাতের বিধান প্রকাশ পেয়েছে। ইসলামি শরিয়তে যাকাতের অর্থনৈতিক গুরুত্ব অত্যধিক। যাকাত ব্যবস্থা ইসলামি অর্থ ব্যবস্থার অন্যতম প্রধান দিক। এর ওপর ইসলামি রাষ্ট্রের অর্থনৈতিক ভিত্তি ও জনকল্যাণমুখী প্রকল্পসমূহের সাফল্য নির্ভর করে। এতে সম্পদের প্রবাহ গতিশীল হয়। ধনীর সম্পদ পুঞ্জীভূত না থেকে দরিদ্র লোকদের হাতেও যায়। ফলে রাষ্ট্রের অর্থব্যবস্থা সচল হয়, গরিব মানুষের আর্থিক অবস্থা ভালো হয় এবং দারিদ্র্য দূর হয়। তাই বলা যায়, অর্থনৈতিকভাবে সাবলম্বী হতে এবং দেশের উন্নয়নে যাকাতের গুরুত্ব অপরিসীম।"
        },
        {
          "label": "ঘ",
          "question": "তাদের সম্পদে প্রার্থী ও বঞ্চিতের অধিকার রয়েছে বিশ্লেষণ করো",
          "explanation": "'তাদের সম্পদে প্রার্থী ও বঞ্চিতের অধিকার রয়েছে'- এ বক্তব্যের মাধ্যমে ধনীদের সম্পদের যাকাত দরিদ্রদের প্রতি 'অনুগ্রহ নয় বরং অধিকার বিষয়টি প্রকাশ পেয়েছে। যাকাত ইসলামের তৃতীয় স্তম্ভ। নামাজ, রোজা ও হজের মতো যাকাত প্রদান করাও ফরজ। যাকাত না দিলে, পূর্ণাঙ্গ মুসলিম হওয়া যায় না। ধন-সম্পদ আল্লাহর দান। আর যাকাত হলো দরিদ্র লোকের অধিকার। তাদের অধিকার অবশ্যই দিতে হবে। যাকাতের ফলে দরিদ্র লোকেরা নিজেদের আর্থিক অবস্থা উন্নতি ঘটাতে সক্ষম হয়। ফলে তাদের জীবনযাত্রার মান উন্নত হয়। এমনকি তারা দেশে অর্থনীতেও অবদান রাখতে পারে। যাকাত প্রদানের মাধ্যমে রাষ্ট্রের অর্থনীতি সচল হয়। উৎপাদন বৃদ্ধি পায় এবং বেকারত্ব হ্রাস পায়। যাকাত শুধু দারিদ্রেরই অবসান ঘটায় না। ধনী-গরিবের মধ্যে সম্প্রীতির বন্ধনকেও সুদৃঢ় করে। মহান আল্লাহ বলেন, আর তাদের (ধনীদের) সম্পদে ভিক্ষুক ও বঞ্চিতের অধিকার রয়েছে। (সূরা আয-যারিয়াত, আয়াত: ১৯) তাই বলা যায়, যাকাত প্রদানের মাধ্যমে ধনী গরিব উভয় শ্রেণির মধ্যে বৈষম্য কমে আসে এবং একটি সুসম্পর্ক তৈরি হয় এবং সামাজিক সম্প্রীতি ও সহযোগিতার সুযোগ সৃষ্টি হয়।"
        }
      ]
    },
    {
      "number": "9",
      "uddipok": "ভালো-মন্দ বিবেচনায় জীবন পরিচালনা মানুষের মৌলিক বৈশিষ্ট্য। মন্দকে বর্জন, উন্নত ও পবিত্রকে গ্রহণে শরিয়তের বিধি-বিধান অপরিহার্য ও সহায়ক। ইসলামি জীবনাচারে নিজস্ব পারিভাষিক শব্দ ও বিশ্লেষণ রয়েছে।",
      "tag": "GLHSD 24",
      "sub_questions": [
        {
          "label": "ক",
          "question": "হালাল কী?",
          "explanation": "যে সকল বিষয় বৈধ হওয়া কুরআন-হাদিস দ্বারা পরিষ্কারভাবে প্রমাণিত তাই হালাল।"
        },
        {
          "label": "খ",
          "question": "হারাম বর্জন অপরিহার্য কেন?",
          "explanation": "আল্লাহ তায়ালা হারাম বর্জন করতে নির্দেশ দিয়েছেন তাই হারাম বর্জনীয়। শরিয়তে দু'ধরনের নির্দেশনা রয়েছে। এর একটি হালাল, অপরটি হারাম। যেসব কাজ আল্লাহ তায়ালা কুরআন মজিদে এবং নবি (স) হাদিসের মাধ্যমে নিষিদ্ধ ঘোষণা করেছেন সেগুলোই হারাম। মানবজীবনে হারাম বস্তু, কথা ও কাজের পরিণাম ও কুফল অত্যন্ত ভয়াবহ। কোনো কোনো হারাম দ্রব্যের মধ্যে এমন উপাদান বিদ্যমান থাকে যা মানুষের মন মস্তিষ্ক ও শরীরের জন্য চরম ক্ষতিকরো। তাছাড়া আধুনিক জ্ঞান-বিজ্ঞানের গবেষণায় বিভিন্ন হারাম জিনিসের মধ্যে মারাত্মক সব জীবানুর সন্ধান পাওয়া গেছে। হারাম খাদ্য গ্রহণের ফলে ইবাদত কবুল হয় না। সর্বোপরি হারাম বর্জনের জন্য আল্লাহ তায়ালা পবিত্র কুরআনে নির্দেশ প্রদান করেছেন।"
        },
        {
          "label": "গ",
          "question": "ফরজে আইন ও ফরজে কিফায়া পালনের গুরুত্ব ব্যাখ্যা করো।",
          "explanation": "ফরজে আইন ও ফরজে কিফায়া হলো কুরআন-সুন্নাহর অকাট্য দলিল দ্বারা অবশ্য পালনীয়। ফরজ অর্থ অবশ্য পালনীয়। ইসলামি পরিভাষায় যে সকল কাজ কোনো অবস্থাতেই পরিত্যাগ করা যায় না তাকে ফরজ বলে। ফরজ অস্বীকার করলে ইমান থাকে না এবং এর অস্বীকারকারী কাফির। ফরজ পালন না করলে আখিরাতে ভয়ংকর শাস্তির মুখোমুখি হতে হবে। আর এ ফরজ দুই প্রকার। যথা: ফরজে আইন ও ফরজে কিফায়া। যে সকল ফরজ বিধান সকলের উপর পালন করা অত্যাবশ্যক তাকে ফরজে আইন বলে। যেমন- দৈনিক পাঁচ ওয়াক্ত সালাত আদায় করা, রমযান মাসে রোযা রাখা ইত্যাদি। আর যেসব কাজ মুসলমানের উপর ফরজ, কিন্তু সমাজের কতিপয় মুসলমান যদি আদায় করে তবে সকলের পক্ষ থেকে তা আদায়, হয়ে যায় তাকে ফরজে কিফায়া বলে। অর্থাৎ, কিছু লোকের আদায় করার দ্বারা সমাজের বাকি সবাই সে দায়িত্ব থেকে মুক্তি পায়। তবে যদি সমাজের কেউই আদায় না করে তবে সকলেই গুনাহগার হবে। যেমন- জানাযার সালাত। সুতরাং আমাদের এ সকল বিধান পালনে মনোযোগী হওয়া উচিত।"
        },
        {
          "label": "ঘ",
          "question": "ইসলামি বিধানের পরিভাষাসমূহ বিশ্লেষণ করো।",
          "explanation": "ইসলামি বিধানের পরিভাষাসমূহ জানা এবং পালন করা মানবজীবনের জন্য অত্যন্ত গুরুত্বপূর্ণ। প্রতিটি বিষয়েরই নিজস্ব কিছু পরিভাষা থাকে। ইসলামি শরিয়তেরও এরূপ বেশ কিছু পরিভাষা বিদ্যমান। এসব পরিভাষার মাধ্যমে শরিয়তের *বিধানাবলির নাবলির পর্যায়ক্রমিক গুরুত্ব উপলব্ধি করা যায়। ইসলামি শরিয়তের আহকাম বা বিধানাবলি সংক্রান্ত পরিভাষাগুলোর মধ্যে উল্লেখযোগ্য হলো- ফরজ, ওয়াজিব, সুন্নত, মুস্তাহাব, মুবাহ ইত্যাদি। এই সকল পরিভাষাসমূহের মাধ্যমে মানুষের জন্য কোনটি গ্রহণ করতে হবে। আর কোনটি বর্জন করতে হবে তার নির্দেশনা দেওয়া হয়েছে। যার প্রতিচ্ছবি উদ্দীপকেও লক্ষণীয়। উদ্দীপকের আলোচনায় শরিয়তের আহকাম সংক্রান্ত পরিভাষাকে নির্দেশ করা হয়েছে। শরিয়তের প্রথম ও প্রধান আহকাম হলো ফরজ। এটি এমন একটি বিষয় যার বিধান কুরআন-সুন্নাহর অকাট্য দলিল দ্বারা অবশ্য কর্তব্য, ও অলঙ্ঘনীয় বলে প্রমাণিত। এ বিধান পালন না করলে শাস্তির মুখোমুখি হতে হবে। ফরজ দুই প্রকার যথা- ফরজে আইন ও কিফায়া। শরিয়তের আহকামের আরেকটি গুরুত্বপূর্ণ পরিভাষা হলো ওয়াজিব। ফরজের পরই এর স্থান। অকাট্য দলিল দ্বারা প্রমাণিত না হলেও এটি অবশ্য পালনীয় কর্তব্য। শরিয়তের অপর প্রয়োজনীয় আহকাম হলো সুন্নত। যে সকল কাজ মহানবি (স) নিজে করেছেন বা করার জন্য নির্দেশ দিয়েছেন কিংবা অনুমোদন করেছেন তাকে সুন্নত বলে। দুই প্রকার সুন্নতের মধ্যে সুন্নতে মুয়াক্কাদাহ পালনের গুরুত্ব ওয়াজিবের কাছাকাছি। ফরজ, ওয়াজিব ও সুন্নত ব্যতীত অতিরিক্ত সবধরনের ইবাদত ও ভালো কাজই মুস্তাহাব। সেটিও শরিয়তের অন্যতম আহকাম। আর শরিয়তে যে সকল কাজ করলে কোনোরূপ সাওয়াব নেই, আবার না করলেও কোনোরূপ গুনাহ হয় না এরূপ কাজকে মুবাহ বলে। শরিয়তের অন্যতম আহকাম, হিসেবে মুবাহকেও বিবেচনা করা হয়। সুতরাং বলা যায়, ইসলামি জীবন পরিচালনার জন্য শরিয়তের আহকামসমূহ বিস্তারিত জানা ও প্রতিটির গুরুত্ব অনুযায়ী বাস্তবায়ন করা আমাদের কর্তব্য।"
        }
      ]
    },
    {
      "number": "10",
      "uddipok": "কোন ইবাদত কীভাবে পালন করা হবে, সঠিক নিয়ম ও পদ্ধতি শিখানোর জন্যই আল্লাহ তায়ালা প্রেরিত কিতাবের সাথে রাসুল প্রেরণ করেছেন। হিজরি তৃতীয় দশক ছিলো হাদিস সংকলনের স্বর্ণ যুগ। মুসলিম দুনিয়ায় ছয়টি বিশুদ্ধতম হাদিস গ্রন্থ প্রচলিত রয়েছে।",
      "tag": "GLHSD 24",
      "sub_questions": [
        {
          "label": "ক",
          "question": "সিহাহ সিত্তাহ কী?",
          "explanation": "সিহাহ সিত্তাহ হলো হাদিসশাস্ত্রে ছয়টি বিশুদ্ধ গ্রন্থ।"
        },
        {
          "label": "খ",
          "question": "তাকরিরি হাদিস কাকে বলে?",
          "explanation": "তাকরিরি হাদিস বলতে রাসুল (স)-এর মৌনসম্মতিজ্ঞাপক হাদিসকে বোঝায়। সাহাবিগণ মহানবি (স)-এর সম্মুখে শরিয়ত সম্পর্কিত কোনো কথা বলেছেন বা কোনো কাজ করেছেন আর রাসুলুল্লাহ (স) তার প্রতিবাদ করেননি বা নিরব থেকে এর প্রতি মৌনসম্মতি জ্ঞাপন করেছেন এ ধরনের হাদিস হলো তাকরিরি হাদিস।"
        },
        {
          "label": "গ",
          "question": "হাদিস সংরক্ষণ ও সংকলনের ইতিবৃত্ত ব্যাখ্যা করো।",
          "explanation": "রাসুল (স) ও সাহাবিদের মাধ্যমে হাদিস সংরক্ষণ ও সংকলন করা হয়। রাসুল (স)-এর জীবদ্দশায় হাদিস লিপিবদ্ধ করে সংরক্ষণ করা হয়নি। তবে সাহাবিগণ মহানবি (স)-এর বাণীসমূহ মুখস্থ রাখতেন। রাসূল (স) কোন সময় কী কাজ করতেন তা খেয়াল রাখতেন। আরবদের স্মৃতিশক্তি ছিল অসাধারণ। তারা একবার যা স্মৃতিতে ধারণ করতেন কখনোই তা ভুলতেন না। ফলে রাসুলুল্লাহ (স)-এর প্রতিটি বাণী ও কাজ সাহাবিগণের স্মৃতিতে সংরক্ষিত হতো। রাসুল (স)ও স্বয়ং তাদের হাদিস মুখস্থ করার জন্য উৎসাহিত করতেন। হাদিস সংরক্ষণের ব্যাপারে রাসুল (স) বলেন, \"আল্লাহ ঐ ব্যক্তির জীবন উজ্জ্বল করবেন, যে আমার কথা শুনে তা মুখস্থ করল ও সঠিকরূপে সংরক্ষণ করল এবং এমন ব্যক্তির নিকট পৌছে দিল যে তা শুনতে পায়নি।\" (তাবারানি)। সাহাবিগণ রাসুল (স)-এর কথা শুনতেন, তা মনে রাখতেন এবং তা হুবহু বন্ধুবান্ধব, পরিবার-পরিজন ও আত্মীয়-স্বজনের নিকট পৌছে দিতেন। এভাবে রাসুল (স)-এর জীবদ্দশাতেই হাদিস সংরক্ষণ শুরু হয়। তাছাড়া লিখিত আকারেও সেসময় বেশ কিছু হাদিস সংরক্ষিত হয়। বহু সাহারি রাসুল (স)-এর অনুমতিক্রমে ব্যক্তিগত উদ্যোগে হাদিস লিখে রাখতেন। এ প্রসঙ্গে হযরত আব্দুল্লাহ ইবনে আমর ইবনে আস (রা)-এর সহিফা 'আস-সাদিকা'-এর কথা উল্লেখযোগ্য। এ সহিফাতে তিনি রাসুল (স)-এর বহুসংখ্যক হাদিস লিখে রেখেছিলেন। তাছাড়া রাসুল (স)-এর চিঠিপত্র, সন্ধিপত্র-চুক্তিনামা, সনদ, ফরমান ইত্যাদি লিখিত আকারে সংরক্ষিত ছিল। পরবর্তীতে বিভিন্ন সময়ে বিভিন্ন মনীষীগণের সহায়তায় হাদিস সংকলন করা হয়।"
        },
        {
          "label": "ঘ",
          "question": "হাদিস সংকলনে হযরত ওমর বিন আব্দুল আজিজের অবদান বিশ্লেষণ করো।",
          "explanation": "হাদিস সংকলনে উমর বিন আব্দুল আযিয (র) গুরুত্বপূর্ণ অবদান রাখেন। হাদিসের উৎপত্তি রাসুল (স)-এর সময়ে হলেও সে সময়ে তা গ্রন্থাকারে সংকলন করা হয়নি। রাসুল (স)-এর ওফাতের পর সাহাবিগণ ও তাবে- তাবেঈগণের মাধ্যমে হাদিসশাস্ত্র সংকলন করা হয়। হাদিসশাস্ত্র সংকলনে সকল মনীষীদের অবদান অনস্বীকার্য। হাদিসশাস্ত্রে যে সকল মনীষীগণ অবদান রেখেছেন, তাদের মধ্যে উমর বিন আব্দুল আযিয (র) অন্যতম। হাদিস সংকলনের ক্ষেত্রে উমাইয়া খলিফা হযরত উমর ইবনে আব্দুল আযিয (র)-এর নাম বিশেষভাবে উল্লেখযোগ্য। তিনিই সর্বপ্রথম সরকারিভাবে হাদিস সংগ্রহ ও সংকলনের উদ্যোগ গ্রহণ করেন। তার উৎসাহ ও পৃষ্ঠপোষকতায় হাদিস সংগ্রহ ও সংকলনে নতুন গতি সঞ্চার হয়। এরই ধারাবাহিকতায় হযরত ইমাম মালিক (র) সর্বপ্রথম হাদিসের বিশুদ্ধ সংকলন তৈরি করেন। তার এ গ্রন্থের নাম আল-মুয়াত্তা। পরিশেষে বলা যায়, হাদিসগ্রন্থের মাধ্যমে আমরা রাসুল (স)-এর আদর্শ অনুসরণ করতে পারি। তাই বিশুদ্ধ হাদিসশাস্ত্রের সংকলক হিসেবে উমর বিন আব্দুল আযিয (র)-এর কাছে মানুষ চিরকৃতজ্ঞ।"
        }
      ]
    },
    {
      "number": "11",
      "uddipok": "মৃত্যু পরবর্তী এক অনন্ত জীবন যাত্রায় প্রবেশ করবে মানবমণ্ডলী। ইহ জাগতিক জীবনের কৃত সকল কর্মের সুফল কিংবা কুফল ভোগ করতে হবে সে জীবনে। অনন্ত জীবনযাত্রার জবাবদিহিতার অনুভূতি মানুষকে সৎকর্মশীল হতে অনুপ্রেরণা জোগায়, অন্যায় ও অসুন্দর থেকে বিরত থাকতে উৎসাহিত করে।",
      "tag": "GLHSD 24",
      "sub_questions": [
        {
          "label": "ক",
          "question": "আখিরাত জীবনের শুরু হয় কখন?",
          "explanation": "মৃত্যুর পরেই আখিরাত জীবনের শুরু হয়।"
        },
        {
          "label": "খ",
          "question": "আলমে বারযাখে মৃত ব্যক্তির প্রশ্নোত্তর কীরূপ হবে?",
          "explanation": "সৎকর্মশীলদের জন্য আলমে বারযাখে প্রশ্নোত্তর হবে অত্যন্ত সহজ, আর অসৎকর্মশীলদের জন্য হবে অত্যন্ত কঠিন। মৃত্যুর পর পুনরুত্থান পর্যন্ত সময়কে বারযাখ বলে। এখানে মুনকার নাকির নামক দুজন ফেরেশতা মৃত ব্যক্তিকে তিনটি প্রশ্ন করবেন। যথা- তোমার রব কে? তোমার দীন কী? তোমার নবি কে? যাদের কবর দেওয়া হয় না তাদেরও এ প্রশ্ন করা হবে। দুনিয়াতে যারা ইসলাম অনুসারে জীবন পরিচালনা করবে তারা এ প্রশ্নগুলোর সঠিক উত্তর দিতে পারবে। তাদের জন্য কবরের জীবন হবে শান্তিময়। আর যারা ইসলাম অনুসরণ করবে না তারা এসব প্রশ্নের জবাব দিতে পারবে না। তারা বলবে 'আফসোস। আমি জানি না।' কবরের জীবনে তারা কঠোর শাস্তি ভোগ করবে।"
        },
        {
          "label": "গ",
          "question": "কিয়ামত দিবসের ভয়াবহতা ব্যাখ্যা করো।",
          "explanation": "কিয়ামত দিবসের ভয়াবহতা হবে ভীষণ যন্ত্রণাদায়ক। কিয়ামত শব্দের অর্থ মহাপ্রলয়। আল্লাহ তায়ালার নির্দেশে ইসরাফিল (আ) শিঙ্গায় ফুৎকার দিবেন আল্লাহ ব্যতীত পৃথিবীর সবকিছু ধ্বংস হয়ে যাবে। মানুষ কবর থেকে জীবিত হয়ে উঠে হাশরের ময়দানে হিসাবনিকাশের জন্য সমবেত হবে। যা কিয়ামত নামে পরিচিত। কিয়ামত হলো মহা ধ্বংসযজ্ঞময় পরিস্থিতি। যখন পৃথিবীতে আল্লাহ তায়ালার নাম নেওয়ার মতোও কাউকে পাওয়া যাবে না। সকল মানুষ গোমরাহি ও নাফরমানিতে লিপ্ত হয়ে পড়বে। সে সময় আল্লাহ তায়ালা এ পৃথিবী ধ্বংস করে দেবেন। তাঁর নির্দেশে হযরত ইসরাফিল (আ) শিঙ্গায় ফুঁক দেবেন। ফলে চন্দ্র-সূর্য ও তারকারাজি খসে পড়বে, পাহাড় পর্বত তুলার ন্যায় উড়তে থাকবে, ভূগর্ভস্থ সবকিছু বের হয়ে যাবে, সকল প্রাণী মৃত্যু বরণ করবে এবং গোটা পৃথিবী ধ্বংস হয়ে যাবে। এ সময় শুধু আল্লাহ তায়ালা থাকবেন। আর কেউ বিদ্যমান থাকবে না। পৃথিবী ধ্বংসের এ মহাপ্রলয়ের নাম কিয়ামত। কিয়ামতের ভয়াবহতা এমন হবে যে, মানুষ ব্যাপক আতঙ্কে থাকবে। নিজেই নিজেকে চিনতে পারবে না। এমনকি মা- বাবা ও সন্তান একে অপরের এড়িয়ে যাবে। সেদিন প্রত্যেকের জীবনের সব কাজের হিসাব নেওয়া হবে। মানুষেেক তার কর্ম অনুযায়ী পুরস্কৃত বা শাস্তি দেওয়া হবে। সুতরাং কিয়ামতের ভয়াবহতা থেকে বাঁচতে আমাদের উচিত আল্লাহর হুকুম পালন করা।"
        },
        {
          "label": "ঘ",
          "question": "জান্নাত লাভের উপায়সমূহ বিশ্লেষণ করো।",
          "explanation": "ইসলামি বিধি-বিধান অনুযায়ী আল্লাহ ও তাঁর রাসুল (স)-এর নির্দেশিত পথে চললে জান্নাত লাভ করা যাবে।. জান্নাত হলো পরকালীন জীবনে পুণ্যবানগণের জন্য পুরস্কারস্বরূপ আরামদায়ক স্থান। সেখানে সব ধরনের নিয়ামত বিদ্যমান থাকবে। মুমিনগণ সেখানে চিরকাল অবস্থান করবেন। তারা যা চাইবেন তাই সাথে সাথে লাভ করবেন। চির সুখের আরাম জান্নাতে প্রবেশ করতে হলে দুনিয়াতে অবশ্যই আল্লাহ ও তাঁর রাসুলের নির্দেশিত পথে চলতে হবে। জান্নাত লাভের প্রথম শর্ত হলো সঠিক ইমান রাখা এবং আল্লাহ, তাঁর রাসুল ও আখ্রিাতের প্রতি পূর্ণ বিশ্বাস স্থাপন করা। পাশাপাশি আমাদের দৈনন্দিন জীবনে সৎকর্ম ও ইবাদত পালন করাও অত্যন্ত গুরুত্বপূর্ণ। পাঁচ ওয়াক্ত নামাজ, রোজা, যাকাত-প্রদান আর্থিক সামর্থ থাকলে হজ করা প্রভৃতি ইবাদত মানুষকে জান্নাতের পথে অগ্রসর করে। আল্লাহর প্রতি তাকওয়া রাখা, অর্থাৎ প্রতিটি কাজে আল্লাহর সন্তুষ্টির প্রতি মনোযোগ দেয়া। সকল পাপ ও অন্যায় কাজ থেকে নিজেকে দূরে রাখা জান্নাত লাভের জন্য অত্যন্ত সহায়ক। সেই সঙ্গে আল্লাহর নিয়ামতের জন্য তার প্রতি কৃতজ্ঞতা প্রকাশ করা এবং প্রতিটি কাজে ধৈর্যধারণ করা একজন মানুষকে জান্নাতের পথ সহজ করে দেয়। এছাড়া পরোপকার, দানশীলতা, সত্যবাদিতা, মানুষের প্রতি সদাচরণ প্রভৃতি ভালো কাজ একজন মুসলমানকে জান্নাত লাভের উপযোগী করে তোলে। এছাড়া নিয়মিত ইস্তিগফার করে কৃত ভুলের জন্য আল্লাহর নিকট ক্ষমা প্রার্থনা করলে আল্লাহ জান্নাতের পথ সুগম করে দিবেন; যেহেতু আল্লাহ অত্যন্ত দয়ালু ও ক্ষমাশীল। সুতরাং আমাদের উচিত সদা জান্নাত লাভের জন্য কাজ করা।"
        }
      ]
    }
  ]
}