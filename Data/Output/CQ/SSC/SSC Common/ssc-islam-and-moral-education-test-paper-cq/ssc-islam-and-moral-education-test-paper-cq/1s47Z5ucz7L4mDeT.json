{
  "title": "দিনাজপুর বোর্ড ২০২০",
  "subtitle": "ইসলাম ও নৈতিক শিক্ষা (11)",
  "questions": [
    {
      "number": "1",
      "uddipok": "আনান মিয়া একজন চাকরিজীবী। মসজিদে আযান হলে তিনি জামায়াতে সালাত আদায় করতে রওয়ানা হলে তার সহকর্মী নজীর সাহেব বললেন, আপনি জরুরি কাজ ফেলে কোথায় যান? উত্তরে আনান সাহেব বললেন, অনন্তকালীন জীবনে আমাদের একটি জায়গায় সমবেত করে সকল কাজের হিসাব নেওয়া হবে। অপরদিকে সাদেক সাহেব তার বন্ধু রানা সাহেবের সাথে সমুদ্র সৈকত কুয়াকাটায় বেড়াতে গেলেন। সেখানে সূর্যাস্তের দৃশ্য দেখে সাদেক সাহেব মুগ্ধ হয়ে বন্ধু রানাকে বললেন, \"নিশ্চয়ই সূর্যোদয় ও সূর্যাস্তুসহ প্রকৃতির সবকিছু একক স্রষ্টার নিয়ন্ত্রণে পরিচালিত হচ্ছে।\"",
      "tag": "DIN.B 20",
      "sub_questions": [
        {
          "label": "ক",
          "question": "'দম' কী?",
          "explanation": "ভুলে বা স্বেচ্ছায় হজের কোনো ওয়াজিব বাদ পড়লে তার কাফফারা হিসেবে একটি অতিরিক্ত কুরবানি দেওয়াই দম।"
        },
        {
          "label": "খ",
          "question": "আর তাদের সামনে বারযাখ থাকবে পুনরুত্থান দিবস পর্যন্ত।'- আয়াতটি ব্যাখ্যা করো।",
          "explanation": "'আর তাদের সামনে বারযাখ থাকবে পুনরুত্থান দিবস পর্যন্ত'- এ আয়াতটির মাধ্যমে কবরের জীবনকে নির্দেশ করা হয়েছে। আখিরাত হলো পরকাল। মৃত্যু পরবর্তী জীবনকে আখিরাত বলে। আখিরাত বা পরকালের বেশ কয়েকটি স্তর বা পর্যায় রয়েছে। কবরের জীবন এর মধ্যে একটি। মৃত্যুর পর থেকে পুনরুত্থান পর্যন্ত সময়কে কবরের জীবন বলা হয়। এর অপর নাম বারযাখ। আলোচ্য আয়াতটিতে এ বিষয়টির কথাই বলা হয়েছে।"
        },
        {
          "label": "গ",
          "question": "আনানু মিয়ার বক্তব্যে আখিরাতের কোন বিষয়টি ফুটে উঠেছে? ব্যাখ্যা করো।",
          "explanation": "নিম্নের অনুরুপ : লিমনের কর্মকান্ডে পরকালীন জীবনের চার নম্বর স্তর হাশরের প্রতিচ্ছবি ফুটে উঠেছে। হাশর শব্দের অর্থ মহাসমাবেশ। এটি পরকালীন জীবনের চতুর্থ স্তর। সৃষ্টির শুরু থেকে শেষ পর্যন্ত সব মানুষকে এ স্তরের মুখোমুখি হতে হবে। লিমনের বক্তব্যে এ বিষয়টিই প্রকাশ পেয়েছে। লিমন বলেছে, দুনিয়ার জীবনই শেষ নয়, মৃত্যুর পর আমাদের আরও একটি জীবন রয়েছে। সেখানে সবাইকে দুনিয়ার সব কাজের হিসাব দিতে হবে। এই জীবনই হলো হাশরের জীবন। আল্লাহ তায়ালার নির্দেশনায় সব মানুষ ও প্রাণিকুল মৃত্যুর পর পুনরায় জীবিত হবে। সবাই সেদিন একজন আহ্বানকারী ফেরেশতার ডাকে 'হাশরের ময়দানে সমবেত হবে। মানুষের এই মহাসমাবেশকেই হাশর বলা হয়। হাশরের ময়দান হলো হিসাব-নিকাশের দিন, জবাবদিহিতার দিন। এদিন সব মানুষের সমস্ত কাজকর্মের হিসাব নেওয়া হবে। আল্লাহ তায়ালা হবেন' একমাত্র বিচারক। আল্লাহ বলেন, 'তিনি (আল্লাহ) বিচার দিবসের মালিক।' (সূরা আল-ফাতিহা, আয়াত ৩) সুতরাং দেখা যায়, লিমন আখিরাতের অন্যতম স্তর হাশরের প্রতিই ইঙ্গিত করেছে।"
        },
        {
          "label": "ঘ",
          "question": "সাদেক সাহেবের বিশ্বাসে কী ফুটে উঠেছে তা উল্লেখপূর্বক মানবজীবনে এর প্রভাব বিশ্লেষণ করো।",
          "explanation": "নিম্নের অনুরুপ : তাসিনের উক্তিটিতে তাওহিদের পরিচয় পাওয়া যায়। তাওহিদ হলো আল্লাহ তায়ালাকে এক ও অদ্বিতীয় হিসেবে স্বীকার করে নেওয়া। তিনি এ বিশ্বজগতের একমাত্র অধিপতি ও মালিক। তাঁর কোনো শরিক নেই। তিনি অনন্য ও অতুলনীয়। যার নিদর্শন সৃষ্টিজগৎ থেকে পাওয়া যায়। গ্রহ, নক্ষত্র, চন্দ্র, সূর্যসহ পৃথিবীর সৃষ্টিসমূহে লক্ষ করলে মহান আল্লাহর একত্ববাদের নিদর্শন পরিলক্ষিত হয়, যেটি তাসিনের বক্তব্যে ফুটে উঠেছে। উদ্দীপকের তাসিন, বঙ্গোপসাগরের তীরবর্তী সবুজ বনবেষ্টিত পর্যটন টাওয়ারে উঠে সমুদ্রের নীল জলরাশি দেখে অভিভূত হয়। মনের অজান্তেই সে বলে, দয়াময় প্রভু কত সুন্দর করে সমুদ্র তৈরি করেছেন। তাসিনের এ উক্তিটিতে তাওহিদ বা আল্লাহর একত্ববাদ প্রকাশ পায়। প্রকৃতপক্ষে আল্লাহ তায়ালাই সবকিছুর স্রষ্টা। আমরা যে পৃথিবীতে বাস করছি তা কত সুন্দর। এতে আছে নদী-নালা, সাগর, মহাসাগর, পাহাড়-পর্বত ইত্যাদি। এসব নিজে নিজে সৃষ্টি হয়নি। যিনি সুনিপুণভাবে এসব সৃষ্টি করেছেন এবং পরিচালনা করছেন তিনি হলেন মহান আল্লাহ। এ বিশাল সৃষ্টিজগতে যদি একাধিক সৃষ্টিকর্তা থাকত তাহলে সৃষ্টিজগৎ সুশৃঙ্খলভাবে পরিচালিত হতো না। নানারূপ বিশৃঙ্খলা দেখা দিত কিংবা এ সৃষ্টিজগৎ এতদিনে ধ্বংস হয়ে যেত। এ থেকে বোঝা যায়, মহান আল্লাহ এক, অদ্বিতীয় এবং অতুলনীয়। পরিশেষে বলা যায়, আল্লাহ তায়ালাই সবকিছু সৃষ্টি করেছেন। তিনিই সবকিছুর মালিক। আর এ বিষয়টি তাসিনের মনোভাবে প্রকাশ পাওয়ায় তার বিশ্বাসটি তাওহিদের অন্তর্ভুক্ত।"
        }
      ]
    },
    {
      "number": "2",
      "uddipok": "জনাব 'X' একদিন বন্ধু-বান্ধবদের সাথে বসে টিভিতে বিশাল হাতির পাল দেখে বিস্ময়ে অভিভূত হয়ে বললেন, নিশ্চয়ই এদের লালন-পালন একক স্রষ্টার পক্ষে সম্ভব নয়। এর জন্য ফেরেশতাদের সহযোগিতার প্রয়োজন রয়েছে। অন্যদিকে জনাব 'Y' তার ছোট ভাইয়ের উদ্দেশ্যে বললেন, তুমি যদি পরীক্ষায় ভালো ফলাফল করো, তাহলে তোমাকে একটি দামি ঘড়ি কিনে দেব। সে পরীক্ষায় ভালো ফলাফল করে বড় ভাইয়ের কাছে। ঘড়ি দাবি করলে তিনি বললেন, এমন কোনো কথা তো তোমার সাথে ছিল না।",
      "tag": "DIN.B 20",
      "sub_questions": [
        {
          "label": "ক",
          "question": "রিসালাত কাকে বলে?",
          "explanation": "মহান আল্লাহর পবিত্র বাণী মানুষের কাছে পৌঁছে দেওয়ার দায়িত্বকে রিসালাত বলা হয়।"
        },
        {
          "label": "খ",
          "question": "হযরত মুহাম্মদ (স)-কে কেন 'খাতামুন নাবিয়্যিন' বলা হয়? ব্যাখ্যা করো।",
          "explanation": "হযরত মুহাম্মদ (স)-এর মাধ্যমে নবুয়তের ধারার সমাপ্তি ঘটেছে। এ কারণে তাঁকে খাতামুন নাবিয়্যিন বলা হয়। খাতামুন অর্থ শেষ, সমাপ্তি। আর নবুয়ত হলো নবিগণের দায়িত্ব। খতমে নবুয়তের অর্থ নবুয়তের সমাপ্তি। যার মাধ্যমে নবুয়তের ধারার সমাপ্তি ঘটে তিনি হলেন খাতামুন নাবিয়্যিন বা সর্বশেষ নবি। হযরত মুহাম্মদ (স) নবি- রাসুলগণের ধারায় সর্বশেষ আগমন করেছেন। তাঁর মাধ্যমে নবুয়তের ধারার পরিসমাপ্তি ঘটেছে। এ কারণেই তাঁকে খাতামুন নাবিয়্যিন বলা হয়।"
        },
        {
          "label": "গ",
          "question": "জনাব 'X' এর বক্তব্যে কী প্রকাশ পেয়েছে? ব্যাখ্যা করো।",
          "explanation": "নিম্নের অনুরুপ : জনাব সাহেদের কর্মকাণ্ডে শিরক ফুটে উঠেছে। শিরক শব্দের অর্থ হলো অংশীদার সাব্যস্ত করা, একাধিক স্রষ্টা বা উপাস্যে বিশ্বাস করা। মূলত আল্লাহর সাথে কোনো ব্যক্তি বা বস্তুকে শরিক করা কিংবা তাঁর সমতুল্য মনে করাকে শিরক বলা হয়। সাহেদের কর্মকাণ্ডেও অনুরূপ দৃষ্টান্ত দেখা যায়। উদ্দীপকে জনাব সাহেদ সন্তানের সুস্থতার আশায় তার পিরের নামে একটি গরু জবাই করেন। ইসলামের দৃষ্টিতে তার এ কাজটি শিরকের অন্তর্ভুক্ত। কারণ অসুস্থতা থেকে সুস্থতা দানের একমাত্র মালিক মহান আল্লাহ। এ ক্ষেত্রে পিরের সুস্থতা দানের কোনো ক্ষমতা নেই। তাই পিরের কাছে সুস্থতা প্রার্থনা করার অর্থ হলো তাকে মহান আল্লাহর সমকক্ষ মনে করা, যা সুস্পষ্টভাবে শিরকের পর্যায়ভুক্ত। আল্লাহ তায়ালা নিজেই শিরকের ধারণা খন্ডন করেছেন। তিনি বলেন, \"বলুন (হে নবি) তিনি আল্লাহ এক ও অদ্বিতীয়।\" (সূরা আল-ইখলাস, আয়াত ১) অন্যত্র আল্লাহ তায়ালা বলেন, \"কোনো কিছুই তাঁর সদৃশ নয়।\" (সূরা আশ-শুরা, আয়াত ১১), আল্লাহর সাথে কাউকে শরিক করা ইসলামে চরম জুলুম হিসেবে গণ্য। কিন্তু জনাব সাহেদ পিরের নামে গরু জবাই করে সন্তানের সুস্থতা কামনা করে আল্লাহকে একমাত্র সত্তা হিসেবে মেনে নেওয়ার ধারণা থেকে বিচ্যুত হয়েছেন, যা শিরকের সমতুল্য।"
        },
        {
          "label": "ঘ",
          "question": "জনাব 'Y' এর কর্মকাণ্ড চিহ্নিতপূর্বক তার পরিণতি বিশ্লেষণ করো।",
          "explanation": "নিম্নের অনুরুপ : কামাল উদ্দিনের চরিত্রে মুনাফিকের বৈশিষ্ট্য প্রকাশ পেয়েছে। এ বিষয়ে ব্যবসায়ী সমিতির সভাপতির বক্তব্যটি যথার্থ। সাধারণভাবে যারা অন্তরে একরকম ভাব রেখে বাইরে তার বিপরীত অবস্থা প্রকাশ করে তাদের মুনাফিক বলা হয়। রাসুল (স) মুনাফিকের তিনটি বৈশিষ্ট্যের কথা উল্লেখ করে বলেন, \"মুনাফিকের চিহ্ন তিনটি। যখন কথা বলে মিথ্যা বলে, যখন ওয়াদা করে তা ভঙ্গ করে, আর যখন কোনো কিছু তার কাছে আমানত রাখা হয় তার খিয়ানত করে\"। (সহিহ বুখারি) আর সাঈদের চরিত্রে ওয়াদা ভঙ্গের বৈশিষ্ট্য লক্ষণীয়। কামাল উদ্দিন দুই মাস পর ফেরত দেওয়ার ওয়াদা করে সুমনের বন্ধু লোকমানের কাছ থেকে পঁচিশ হাজার টাকা ঋণ নেয়। কিন্তু সামর্থ্য থাকা সত্ত্বেও দুই মাস অতিক্রম হলেও সে টাকা ফেরত দেয়নি। এভাবে কথা দিয়ে কথা না রাখা, ওয়াদা ভঙ্গ করা মুনাফিকের কাজ। এ বিষয়ে ব্যবসায়ী সমিতির সভাপতি বলেন, আমাদের সবারই কথা ও কাজে মিল রাখা উচিত। তার এ বক্তব্য সম্পূর্ণরূপে সঠিক। কারণ মুনাফিকি অত্যন্ত জঘন্য পাপ। এটি মানুষের চরিত্র ও নৈতিকতা ধ্বংস করে দেয়। এর ফলে মানুষ মিথ্যাচারে অভ্যস্ত হয়ে পড়ে। মুনাফিকদের কেউ বিশ্বাস করে না। তাদেরকে সবাই সন্দেহ ও ঘৃণার চোখে দেখে। সমাজের মানুষের কাছে তারা অপমানিত ও লাঞ্ছিত হয়ে জীবন কাটায়। তাদের পরকালীন পরিণতি সম্পর্কে আল্লাহ তায়ালা বলেন, \"নিশ্চয়ই মুনাফিকরা জাহান্নামের সর্বনিম্ন স্তরে থাকবে।\" (সূরা আন-নিসা, আয়াত ১৪৫) উপরের আলোচনায় প্রমাণিত হয় যে, কামাল উদ্দিন ওয়াদা ভঙ্গ করে মুনাফিকের বৈশিষ্ট্যকে ধারণ করেছে, যা দুনিয়া ও আখিরাত উভয় জীবনের জন্য ক্ষতিকর। তাই তার উচিত সর্বদা ওয়াদা রক্ষা করা তথা কথা ও কাজের মধ্যে মিল রাখা।"
        }
      ]
    },
    {
      "number": "3",
      "uddipok": "দৃশ্যপট-১: মতি মিয়ার বাড়িতে চাচাতো ভাই জুলু মাতবর বেড়াতে এলেন। জুলু মাতবর নিয়মিত জামাআতে সালাত আদায় করেন। মসজিদে আযান হলে জুলু মাতবর মতি মিয়াকে বললেন, চলুন ভাই, মসজিদে গিয়ে সালাত আদায় করে আসি। ইচ্ছে না থাকা সত্ত্বেও ভাইকে দেখানোর জন্য মতি মিয়া তার সাথে মসজিদে গিয়ে সালাত আদায় করল। অপরদিকে আরেকদিন মতি মিয়ার কাছে তার প্রতিবেশী এক টুকরা রশি চাইলে সে বলল, থাকলেই কি সবকিছু দিতে হবে? দৃশ্যপট-২: সাদিয়া একটি গ্রন্থ থেকে কিছু আবৃত্তি করছেন। এমন সময় তার বান্ধবী সামিয়া -এসে বলল, তুমি কী আবৃত্তি করছ? আমিতো তোমার সাথে গল্প করতে এসেছি। তখন সাদিয়া বলল, 'আমি এমন এক গ্রন্থ থেকে আবৃত্তি করছি যার দশটি অক্ষর উচ্চারণ করলে একশত নেকি পাওয়া যাবে। সুতরাং তোমার সাথে গল্প করে আমি সময় নষ্ট করতে চাই না।'",
      "tag": "DIN.B 20",
      "sub_questions": [
        {
          "label": "ক",
          "question": "'ফরযে আইন' কাকে বলে?",
          "explanation": "যেসব ফরজ বিধান সবার জন্য পালন করা আবশ্যক তাকে ফরজে আইন বলে।"
        },
        {
          "label": "খ",
          "question": "শানে নুযুল জানা প্রয়োজন কেন? ব্যাখ্যা করো।",
          "explanation": "শানে নুযুলের মাধ্যমে আল-কুরআন অবতীর্ণের বিভিন্ন ঘটনা জানা যায় বলে এটির জ্ঞানার্জন করা প্রয়োজন। যে অবস্থা বা ঘটনাকে কেন্দ্র করে আল কুরআনের বিভিন্ন আয়াত বা সূরা নাজিল হয়েছে তাকে শানে নুযুল বলে। শানে নুযুল না জানলে সংশ্লিষ্ট সূরা বা আয়াত ভালোভাবে বোঝা যায় না। বরং এটি জানা থাকলে শরিয়তের বিধান প্রবর্তনের রহস্যও জানা যায় এবং আয়াতের উদ্দেশ্য ও মর্মার্থ সম্পর্কে অবগত হওয়া যায়। তাই আল-কুরআন সঠিকভাবে বোঝার জন্য শানে নুযুল জানা অত্যন্ত প্রয়োজন।"
        },
        {
          "label": "গ",
          "question": "দৃশ্যপট-১: এ মতি মিয়ার চরিত্রে কোন সূরার শিক্ষা লঙ্ঘিত হয়েছে? ব্যাখ্যা করো।",
          "explanation": "দৃশ্যপট ১-এ মতি মিয়ার চরিত্রে সূরা আল-মাউনের শিক্ষা লঙ্ঘিত হয়েছে। সূরা আল-মাউন আল কুরআনের ১০৭তম সূরা। এ সূরায় সালাতের প্রতি উদাসীন না হওয়া, ইয়াতিম ও মিসকিনদের সাহায্য-সহযোগিতা করা, গৃহস্থালির উপকরণ অন্যদের দান করা প্রভৃতি বিষয়ে শিক্ষা দেওয়া হয়েছে। কিন্তু মতি মিয়ার মধ্যে এ শিক্ষার প্রতিফলন লক্ষ করা যায় না। দৃশ্যপট ১-এ দেখা যায়, মতি মিয়া অনিচ্ছা সত্ত্বেও ভাইকে দেখানোর জন্য মসজিদে গিয়ে সালাত আদায় করে। এছাড়া প্রতিবেশী এক টুকরা রশি চাইলে তিনি তা দিতে অস্বীকৃতি জানান। এর মাধ্যমে তিনি সূরা আল- মাউনের শিক্ষাকে লঙ্ঘন করেছেন। কারণ সূরা আল-মাউনের শিক্ষা হলো কোনো-ক্রমেই সালাতে অবহেলা করা চলবে না। অথচ তিনি এ ব্যাপারে উদাসীন, বরং লোক দেখানোর জন্য সালাত আদায় করেছেন। এছাড়া গৃহস্থালির সামান্য জিনিস তথা এক টুকরা রশি তার প্রতিবেশীকে দিতে কার্পণ্য করেছেন। সূরা আল-মাউনে সালাতে উদাসীনতা দেখনো এবং প্রতিবেশীদের গৃহস্থালির উপকরণ দেওয়ার ক্ষেত্রে অনাগ্রহী লোকদের জন্য মহাধ্বংসের কথা বলা হয়েছে। মতি মিয়া তার কাজের জন্য আল্লাহর শাস্তির সম্মুখীন হবেন।"
        },
        {
          "label": "ঘ",
          "question": "সাদিয়ার প্রাধান্য দেওয়া গ্রন্থটি চিহ্নিত করে এর গুরুত্ব বিশ্লেষণ করো।",
          "explanation": "সাদিয়ার প্রাধান্য দেওয়া গ্রন্থটি হলো মহাগ্রন্থ আল-কুরআন, মানবজাতির কল্যাণ ও মুক্তির জন্য যার গ্রন্থের গুরুত্ব সর্বাধিক। আল কুরআন আল্লাহ তায়ালার পবিত্র বাণী। এটি সর্বশেষ ও সর্বশ্রেষ্ঠ আসমানি কিতাব। আল্লাহ তায়ালা হযরত জিবরাইল (আ)-এর মাধ্যমে মহানবি (স)-এর ওপর এ গ্রন্থ নাজিল করেছেন। ইসলামি শরিয়তের প্রধান, উৎস হিসেবে আল কুরআনে মানবজাতির জীবন পরিচালনার সুস্পষ্ট মূলনীতি ও নির্দেশনা বিদ্যমান রয়েছে। সাদিয়ার প্রাধান্য দেওয়া গ্রন্থটিও আল কুরআনের ইঙ্গিত বহন করে। সাদিয়া তার বান্ধবীর সাথে গল্প না করে এমন একটি গ্রন্থ আবৃত্তিকে প্রাধান্য দিয়েছেন যার দশটি অক্ষর উচ্চারণ করলে একশত নেকি পাওয়া যায়। এ থেকে বোঝা যায়, সাদিয়া পবিত্র আল কুরআন পাঠ করাকে প্রাধান্য দিয়েছেন। কারণ পবিত্র কুরআনের প্রতিটি হরফ তিলাওয়াতে নেকি পাওয়া যায়। রাসুল (স) বলেন, 'যে ব্যক্তি আল্লাহর কিতাব থেকে একটি হরফও পাঠ করবে সে একটি নেকি লাভ করবে। আর এ নেকির পরিমাণ দশ গুণ।' (তিরমিযি) মানুষের জন্য এ গ্রন্থটি অত্যন্ত গুরুত্বপূর্ণ। কারণ এটি মানুষের প্রতি আল্লাহ তায়ালার এক বিশেষ নিয়ামত। এটি হলো পূর্ণাঙ্গ জ্ঞানভাণ্ডার। এর মাঝে যেমন তাওহিদ, রিসালাত, আখিরাত, ইবাদত ইত্যাদি বিষয়ের বর্ণনা রয়েছে তেমনি পার্থিব জীবনের প্রয়োজনীয় নানা জ্ঞানও এতে বিদ্যমান। এটি তিলাওয়াতের মাধ্যমে আল্লাহ তায়ালার সন্তুষ্টি ও সান্নিধ্য লাভ করা যায়। আদর্শ জীবন গঠনের জন্য পবিত্র কুরআন থেকে শিক্ষা নেওয়ার বিকল্প নেই। উপরের আলোচনা থেকে বলা যায়, মানবজাতির দুনিয়া ও আখিরাতে সফলতা লাভ করতে পবিত্র কুরআন তিলাওয়াত করা এবং তা থেকে শিক্ষা গ্রহণের কোনো বিকল্প নেই। তাই আমাদের সকলের উচিত বেশি বেশি কুরআন তিলাওয়াত করা এবং এ থেকে শিক্ষা গ্রহণ করে আদর্শ জীবন গঠন করা।"
        }
      ]
    },
    {
      "number": "4",
      "uddipok": "আজমল সাহেব মুদি ব্যবসা করেন। একদিন এক ক্রেতা তার কাছ থেকে ১০ কেজি সরু চাল ক্রয় করে বাসায় নিয়ে তার ইলেকট্রিক নিক্তিতে মেপে দেখলেন যে, তাতে আধাকেজি চাল কম আছে। তিনি আরও লক্ষ করলেন যে তাকে যে চাল দেখানো হয়েছিল তার সাথে মোটা চাল মিশানো আছে। অপরদিকে আ. হান্নান সাহেব একজন সমাজ প্রধান। তার প্রতিবেশী রবিউল একজন খেটে খাওয়া মানুষ। সে দৈনিক রোজগার থেকে আ. হান্নানের কাছে কিছু টাকা জমা রাখে। মেয়ের বিয়ের সময় রবিউল আ. হান্নান সাহেবের কাছে তার জমানো টাকা ফেরত চাইলে তিনি যথাযথভাবে তার সমুদয় টাকা বুঝিয়ে দেন।",
      "tag": "DIN.B 20",
      "sub_questions": [
        {
          "label": "ক",
          "question": "'মাকতু হাদিস' কাকে বলে?",
          "explanation": "যে হাদিসের সনদ তাবিঈ পর্যন্ত পৌঁছেছে তাকে মাকতু হাদিস বলে।"
        },
        {
          "label": "খ",
          "question": "ইজমা কেন গুরুত্বপূর্ণ? ব্যাখ্যা করো।",
          "explanation": "ইজমা ইসলামি শরিয়তের তৃতীয় উৎস হওয়ায় এটি গুরুত্বপূর্ণ। শরিয়তের কোনো বিষয়ে একই যুগের মুসলিম উম্মতের পুণ্যবান মুজতাহিদদের (গবেষক) ঐকমত্য পোষণ করাকে ইজমা বলা হয়। ইসলামে যে কোনো সমস্যার সমাধান প্রথমত আল কুরআনের মাধ্যমে করা হয়। আল কুরআনে সুস্পষ্টভাবে না থাকলে হাদিসের মাধ্যমে সমাধান করা হয়ে থাকে। কিন্তু কুরআন ও হাদিসের কোনটিতে সুস্পষ্টভাবে পাওয়া না গেলে মুসলিম উম্মাহর মুজতাহিদদের সম্মিলিত সিদ্ধান্ত গ্রহণের মাধ্যমে সমস্যার সমাধান করা হয়ে থাকে। তাই নানা সমস্যার সুষ্ঠু সমাধানে শরিয়তের তৃতীয় উৎস ইজমা তাৎপর্যপূর্ণ ভূমিকা পালন করে।"
        },
        {
          "label": "গ",
          "question": "আজমল সাহেবের কর্মকাণ্ডে আখলাকে যামিমার কোন বিষয়টি ফুটে উঠেছে? ব্যাখ্যা করো।",
          "explanation": "নিম্নের অনুরুপ : সালমার চরিত্রে আখলাকে যামিমাহর অন্যতম বৈশিষ্ট্য প্রতারণার বৈশিষ্ট্য বিদ্যমান। প্রতারণা মিথ্যাচারের একটি বিশেষ রূপ। প্রকৃত অবস্থা গোপন রেখে ফাঁকি বা ধোঁকার ওপর ভিত্তি করে নিজ স্বার্থ হাসিল করাকে প্রতারণা বলা হয়। প্রতারণার মাধ্যমে অন্যকে ভুল বুঝিয়ে ঠকানো হয়। সালমার চরিত্রেও এ বৈশিষ্ট্য দেখা যায়। সালমা তার ব্যবসায় বেশি লাভের আশায় জাকিয়াকে মিষ্টি তৈরিতে ময়দার পরিবর্তে কম দামের আটা ও ডালের গুড়া মিশিয়ে কম খরচে মিষ্টি তৈরি করতে বলে। যাতে ব্যবসায় কম খরচের পরিবর্তে/ বিনিময়ে বেশি লাভ হয়। তার এ ধরনের কর্মকাণ্ড প্রতারণার অন্তর্ভুক্ত। প্রতারণা নানাভাবে হতে পারে। সাধারণত আর্থিক লেনদেন ও ব্যবসা-বাণিজ্যে প্রতারণার দৃষ্টান্ত * বেশি দেখা যায়। যেমন- ভুল ও মিথ্যা তথ্য দেওয়া, পণ্যদ্রব্যের দোষ গোপন করা, ভালো জিনিস' দেখিয়ে বিক্রির সময় খারাপ জিনিস দিয়ে দেওয়া, বেশি দামের দ্রব্যের সাথে কম দামের দ্রব্য মিশিয়ে বিক্রি করা, পণ্যদ্রব্যে মিথ্যা প্রচারণা চালানো ইত্যাদি। সুতরাং বলা যায়, সালমা ও জাকিয়া দুজনের মিষ্টি ব্যবসায় কম দামের আটা ও ডালের গুড়া মিশিয়ে কম খরচে মিষ্টি তৈরির কাজটি প্রতারণা ও গর্হিত কাজ।"
        },
        {
          "label": "ঘ",
          "question": "আ. হান্নান সাহেবের কর্মকাণ্ডে কী প্রকাশ পেয়েছে তা চিহ্নিতপূর্বক এর গুরুত্ব বিশ্লেষণ করো।",
          "explanation": "নিম্নের অনুরুপ : ক ও খ-এর কাজে আখলাকে হামিদাহর আমানত রক্ষা করার গুণটি প্রকাশ পেয়েছে। শিক্ষার্থীদের জীবনে এরূপ গুণাবলি অর্জনের গুরুত্ব অপরিসীম। সাধারণত কারও নিকট কোনো অর্থ-সম্পদ, কথা গচ্ছিত রাখাকে আমানত বলে। তবে ব্যাপকার্থে শুধু ধন-সম্পদ নয় বরং যেকোনো জিনিস গচ্ছিত রাখাকে আমানত বলে। একজনের জান, মাল, সম্মান, কথা প্রতিজ্ঞা, ছাত্রছাত্রীদের নিকট বিদ্যালয়ের সব আসবাবপত্রও আমানতস্বরূপ, যা ক ও খ-এর কাজে প্রকাশ পেয়েছে। উদ্দীপকে ক ও খ একই স্কুলে পড়াশোনা করে। তারা স্কুলের ডেস্ক, বেঞ্চ, চেয়ার, ডাস্টারসহ যাবতীয় মালসামগ্রীর যথাযথ ব্যবহার ও সংরক্ষণ করে। এতে করে তারা আমানত রক্ষা করেছে। ইসলামি জীবন দর্শনে আমানত রক্ষা করা বিশেষ গুরুত্বপূর্ণ। সচ্চরিত্র ব্যক্তির মধ্যে আমানতদারি বিশেষভাবে বিদ্যমান থাকে। আমানত রক্ষা করা আল্লাহ তায়ালার নির্দেশ। আল্লাহ বলেন, 'নিশ্চয়ই আল্লাহ তোমাদের আদেশ দিচ্ছেন আমানতসমূহ তার মালিকের নিকট প্রত্যর্পণ করতে' (সূরা নিসা, আয়াত, ৫৮)। আমানত রক্ষা করা মুমিনের জন্য আবশ্যক। প্রকৃত মুমিন ব্যক্তি কোনো অবস্থাতেই আমানতের খিয়ানত করে না। আমানত রক্ষা করা ইমানের অঙ্গস্বরূপ। মহানবি (স) ছিলেন আমানতদারির মূর্ত প্রতীক। ঘোর শত্রুরাও তাঁকে আমানতদার হিসেবে জানত। তাঁকে তারা আল-আমিন বা বিশ্বাসী তথা আমানতদার নামে ডাকত। উপরের আলোচনা থেকে বোঝা যায়, ক ও খ-এর কাজে আখলাকে হামিদার আমানত রক্ষা করার গুণটি প্রকাশ পেয়েছে। তাই আমরা সর্বাবস্থায় আমাদের দায়িত্ব ও কর্তব্য পালন করে আমানত রক্ষা করতে সচেষ্ট হব।"
        }
      ]
    },
    {
      "number": "5",
      "uddipok": "নান্নু মিয়া একজন চাকরিজীবী। তিনি ঢাকায় থাকেন। গ্রামের বাড়িতে তার ছোট ভাই অসুস্থ হয়ে পড়লে তিনি তাকে ঢাকায় এনে নিজ অর্থ ব্যয়ে চিকিৎসার ব্যবস্থা করলেন। দরিদ্র রে পড় প্রতিবেশী রবিনের মেয়ের বিয়েতেও তিনি প্রয়োজনীয় সাহায্য-সহযোগিতার হাত বাড়িয়ে দেন। অপরদিকে জসিম একজন শ্রমজীবী। তিনি বয়োবৃদ্ধ হলেও কষ্ট করে সারাবেলা রিকশা চালিয়ে যা উপার্জন করেন তাতেই সংসার চালান। এমনকি এক চোরাকারবারি তাকে প্রচুর টাকার বিনিময়ে অবৈধ মালামাল বহনের প্রস্তাব দিলে সে তা প্রত্যাখ্যান করে।",
      "tag": "DIN.B 20",
      "sub_questions": [
        {
          "label": "ক",
          "question": "সাওমের প্রতিদান সম্পর্কে হাদিসে কুদসিতে কী বলা হয়েছে?",
          "explanation": "সাওমের প্রতিদান সম্পর্কে হাদিসে কুদসিতে বলা হয়েছে, \"সাওম আমার জন্য আর আমি নিজেই এর প্রতিদান দেবো।” (বুখারি)"
        },
        {
          "label": "খ",
          "question": "যাকাতের নামকরণের সার্থকতা ব্যাখ্যা করো।",
          "explanation": "অর্থের দিক দিয়ে যাকাতের নামকরণ সার্থক হয়েছে। যাকাত শব্দের আভিধানিক অর্থ হলো পবিত্রতা, পরিশুদ্ধতা ও বৃদ্ধি পাওয়া। কোনো মুসলিম নিসাব পরিমাণ সম্পদের মালিক হলে বছর শেষে তার সম্পদের শতকরা ২.৫০ হারে নির্দিষ্ট খাতে ব্যয় করাকে যাকাত বলে। যাকাত আদায়ের মাধ্যমে সম্পদের বৃদ্ধি ঘটে। যাকাত প্রদানে ধনীর সম্পদ পবিত্র, পরিশুদ্ধ ও বৃদ্ধি পায়। তাই এর যাকাত নামকরণ সার্থক।"
        },
        {
          "label": "গ",
          "question": "নান্নু মিয়া কোন প্রকারের ইবাদত পালন করেছেন? ব্যাখ্যা করো।",
          "explanation": "নিম্নের অনুরুপ : আ. জলিল ইসলামের অন্যতম মৌলিক ইবাদত সাওম পালন করেছেন। সাওম আরবি শব্দ। এর আভিধানিক অর্থ হলো বিরত থাকা। শরিয়তের পরিভাষায়, সাওম হলো সুবহে সাদিক থেকে সূর্যাস্ত পর্যন্ত আল্লাহর সন্তুষ্টি লাভের আশায় নিয়তের সাথে পানাহার ও ইন্দ্রিয় তৃপ্তি থেকে বিরত থাকা, যা আ. জলিলের পালনকৃত ইবাদতের সাথে সাদৃশ্যপূর্ণ। উদ্দীপকের আ. জলিল প্রতি বছরের মতো এবারও মাসব্যাপী রাতের শেষ ভাগে কিছু খেয়ে সারাদিন পানাহার থেকে বিরত থাকেন। তার এ ইবাদতটি হলো সাওম। এটি একটি ফরজ ইবাদত। প্রাপ্তবয়স্ক প্রত্যেক নারী ও পুরুষের উপর রমযান মাসের এক মাস সাওম পালন করা ফরজ। সাওম কেবল আমাদের উপরই নয়; বরং পূর্বের সকল নবি-রাসুলের উম্মতের ওপরও ফরজ ছিল। সাওম পালনের মাধ্যমে সাওম পালনকারীর আত্মিক উৎকর্ষ সাধিত হয়। সাওমের মাধ্যমে মানুষের মনে তাকওয়া (আল্লাহভীতি) ও আল্লাহর প্রতি ভালোবাসা সৃষ্টি হয়। মানুষ লোভ-লালসা, হিংসা-বিদ্বেষ প্রভৃতি মন্দ কাজ থেকে বিরত থাকে। গরিবের ক্ষুধা- পিপাসার যন্ত্রণা উপলব্ধি করতে পারে। ফলে মানুষের মাঝে সহানুভূতি ও সহমর্মিতার ভাব সৃষ্টি হয়। একে-অপরকে সাহায্য-সহযোগিতা করার - মাধ্যমে সামাজিক সম্পর্ক মজবুত হয়। তাই আমাদের রমযানে একমাস যথাযথভাবে সাওম পালন করতে হবে এবং এ থেকে শিক্ষা নিয়ে - আমাদের জীবন গঠন করতে হবে।"
        },
        {
          "label": "ঘ",
          "question": "জসিমের উপার্জনের পন্থাটি শরিয়তের পরিভাষায় চিহ্নিত করে কুরআন ও হাদিসের আলোকে এর প্রভাব বিশ্লেষণ করো।",
          "explanation": "নিম্নের অনুরুপ : জসিমের উপার্জনের পন্থাটি শরিয়তের পরিভাষায় হালাল হিসেবে গণ্য। কুরআন ও হাদিসের আলোকে মানবজীবনে এর প্রভাব তাৎপর্যপূর্ণ। হালাল অর্থ বৈধ, সিদ্ধ, আইনানুগ বা অনুমোদিত বিষয়। এছাড়া পবিত্র, গ্রহণযোগ্য ইত্যাদি অর্থেও হালাল শব্দটি ব্যবহৃত হয়। ইসলামি পরিভাষায় যে সকল বিষয়ের বৈধ হওয়া কুরআন-হাদিস দ্বারা পরিষ্কারভাবে প্রমাণিত, শরিয়তে তাকে হালাল বলা হয়। হালাল বিষয়াদি মানবজীবনকে গভীরভাবে প্রভাবিত করে। জসিমের মধ্যেও হালাল পন্থা অবলম্বনের দৃষ্টান্ত লক্ষণীয়। জসিম একজন শ্রমজীবী। তিনি বয়োবৃদ্ধ হলেও কষ্ট করে সারাবেলা রিকশা চালিয়ে সংসার চালান। একজন চোরাকারবারি তাকে প্রচুর টাকার বিনিময়ে অবৈধ মালামাল বহনের প্রস্তাব দিলে সে তা প্রত্যাখান করে। এ থেকে বোঝা যায়, জসিম একজন হালাল উপার্জনকারী। আর মানবজীবনে হালালের প্রভাব অসামান্য। কারণ হালাল দ্রব্য মানুষকে ইবাদতে উৎসাহিত করে। মানুষ অধিক পরিমাণ আল্লাহ তায়ালার ইবাদত করতে পারে। এছাড়া হালাল ও পবিত্র দ্রব্য মানুষের দেহ ও মস্তিষ্ককে সুস্থ রাখে। অন্তরে নুর সৃষ্টি করে। বস্তুত হালাল খাদ্য মানুষের মধ্যে পবিত্র ভাব ও আত্মশুদ্ধির উদ্রেক করে। ফলে মানুষ দুনিয়া ও আখিরাতের প্রভূত কল্যাণপ্রাপ্ত হয়। উপরের আলোচনা থেকে বলা যায়, জসিমের উপার্জনের পন্থাটি হালাল। আর মহান আল্লাহ মানুষের কল্যাণের কথা বিবেচনা করে হালাল-হারাম নির্ধারণ করেছেন। হালাল গ্রহণ বা হালাল পন্থা অবলম্বনের মাধ্যমে প্রভূত কল্যাণ লাভ করা যায়। তাই আমাদের সবার উচিত হারাম বর্জন করে। হালাল গ্রহণ করা।"
        }
      ]
    },
    {
      "number": "6",
      "uddipok": "আবদুল্লাপুর গ্রামের শিহাবউদ্দিন প্রচুর ধন-সম্পদের মালিক। বছর শেষে সম্পদের হিসাব করে নির্ধারিত হারে নির্দিষ্ট খাতে ব্যয় করলেন। তিনি মনে করেন, এ কাজটি হলো 'ইসলামের সেতুবন্ধন'। অন্যদিকে জনি সাহেব জোহরের নামায আদায়ের পর মসজিদে বসে ইমাম সাহেবের গুরুত্বপূর্ণ বিষয়ে আলোচনা শুনছিলেন। তিনি বললেন, মানুষ লোভ-লালসা, হিংসা-বিদ্বেষ, ক্রোধ-ক্ষোভের বশবর্তী হয়ে মন্দ কাজে প্রভাবিত হয়। এমন একটি ইবাদত আছে যার মাধ্যমে এই মন্দ কাজগুলো থেকে দূরে থাকা যায়। আমাদের নিয়মিত সে ইবাদত পালন করা উচিত।",
      "tag": "DIN.B 20",
      "sub_questions": [
        {
          "label": "ক",
          "question": "'জিহাদে কাবির' কাকে বলে?",
          "explanation": "জ্ঞানের সাহায্যে জিহাদ করাকে জিহাদে কাবির বলে।"
        },
        {
          "label": "খ",
          "question": "'ইলম' অন্বেষণ করা প্রত্যেক মুসলমানের ওপর ফরজ কেন? ব্যাখ্যা করো।",
          "explanation": "ইসলামকে ভালোভাবে জানা, বোঝা ও জীবনে বাস্তবায়ন করার জন্য ইলম অর্জন ফরজ করা হয়েছে। মনুষ্যত্বের বিকাশ ঘটাতে এবং পরিপূর্ণ মানুষরূপে গড়ে তুলতে জ্ঞানচর্চা অপরিহার্য। একজন মুসলিম কীভাবে ও কার কাছে আনুগত্য ও আত্মসমর্পণ করবে তা জানার জন্য জ্ঞান অর্জন করা আবশ্যক। তাছাড়া রাসুল (স) জ্ঞান অর্জনকে সর্বশ্রেষ্ঠ ইবাদত বলে অভিহিত করেছেন। তাই ইসলামে জ্ঞানার্জন করা ফরজ।"
        },
        {
          "label": "গ",
          "question": "শিহাবউদ্দিনের কাজটি কী হিসেবে গণ্য? ব্যাখ্যা করো।",
          "explanation": "নিম্নের অনুরুপ : মিসেস ফারিহা যে ইবাদত পালন করেছেন সেটি হলো যাকাত। যাকাত ইসলামের একটি ফরজ ইবাদত। ধনী ও গরিবের মাঝে আর্থিক সমন্বয় সাধন করতে মহান আল্লাহ যাকাতের বিধান দিয়েছেন। এটি ইসলামের পঞ্চস্তম্ভের একটি। মিসেস ফারিহার কাজে ইসলামের এ গুরুত্বপূর্ণ ইবাদতটি পালনের দৃষ্টান্ত ফুটে উঠেছে। উদ্দীপকের মিসেস ফারিহা বছরান্তে দশ ভরি স্বর্ণের গহনার বাজার মূল্য দশ লক্ষ টাকা থেকে নির্দিষ্ট ইবাদত পালন বাবদ ২.৫০% হারে দুস্থ, বিধবাদের মধ্যে পুনর্বাসনের জন্য বিতরণ করেন। তার পালনকৃত এই ইবাদতটি হলো যাকাত। কারণ, ইসলামি শরিয়তের দৃষ্টিতে কোনো মুসলিম নিসাব পরিমাণ সম্পদের মালিক হলে বছরান্তে তার সম্পদের শতকরা ২.৫০ হারে নির্দিষ্ট খাতে ব্যয় করাকে যাকাত বলে। আর ইসলামে যাকাতের গুরুত্ব অনেক বেশি। আল্লাহ তায়ালা পবিত্র কুরআনের অনেক স্থানে সালাতের সাথে যাকাতের কথাও বলেছেন। রুকনের পর্যায়ক্রমিক ধারায় এটি হলো তৃতীয়। যাকাত সমাজ থেকে অস্থিতিশীলতা ও বিশৃঙ্খলা দূর করে পারস্পরিক সৌহার্দ স্থাপন করে। সামাজিক নিরাপত্তা দানের পাশাপাশি সমাজের মানুষের মধ্যকার সম্পদের বৈষম্য দূর করে। আল্লাহ তায়ালা বলেন, 'আপনি তাদের ধন-সম্পদ থেকে সাদকাহ (যাকাত) গ্রহণ করুন। এর মাধ্যমে আপনি তাদের পবিত্র এবং পরিশোধিত করবেন।' (সূরা আত-তাওবা, আয়াত ১০৩) অর্থাৎ যাকাত আদায়ের মাধ্যমে সম্পদ পবিত্র - হয়। যাকাত ব্যবস্থা রাষ্ট্রের অর্থনৈতিক ভিত মজবুত ও শক্তিশালী করে। রাষ্ট্রের অর্থনৈতিক ভারসাম্য প্রতিষ্ঠিত হয়। এছাড়া যাকাত আদায় না করলে পরকালে কঠিন শাস্তি পেতে হবে। সুতরাং বলা যায়, মিসেস ফারিহা যে ইবাদত পালন করেছেন সেটি হলো যাকাত।"
        },
        {
          "label": "ঘ",
          "question": "ইমাম সাহেবের বক্তব্যে যে ইবাদতের প্রতি ইঙ্গিত করা হয়েছে তা ডিঙ্গিতপূর্বক সামাজিক গুরুত্ব বিশ্লেষণ করো।",
          "explanation": "নিম্নের অনুরুপ : জনাব রাশেদের পালনকৃত ইবাদত সাওমের সামাজিক গুরুত্ব অপরিসীম'। সাওম শব্দের আভিধানিক অর্থ বিরত থাকা। পরিভাষায় সুবহে সাদিক থেকে সূর্যাস্ত পর্যন্ত আল্লাহর সন্তুষ্টি লাভের আশায় নিয়তের সাথে পানাহার ও ইন্দ্রিয় তৃপ্তি থেকে বিরত থাকা হলো সাওম। এটি ইসলামের একটি মৌলিক ইবাদত। জনাব রাশেদের কাজে এ ইবাদতটিই প্রতিফলিত হয়েছে। উদ্দীপকের জনাব রাশেদ প্রতি বছর এমন একটি ইবাদত পালন করেন যার মাধ্যমে তিনি সমাজের গরিব-দুঃখী মানুষের কষ্ট অনুভব করতে পারেন। এ কাজের মাধ্যমে তিনি সাওম পালন করেছেন। তিনি আল্লাহর সন্তুষ্টি বিধানের জন্য পানাহার থেকে বিরত থেকেছেন। আর মানব সমাজে সাওমের সামাজিক শিক্ষা বিশেষ তাৎপর্যপূর্ণ। সিয়াম সাধনার ফলে সমাজের লোকদের মাঝে পারস্পরিক সহানুভূতি ও সহমর্মিতা সৃষ্টি হয়। সাওম পালন করে ব্যক্তি ক্ষুধার্ত থাকার ফলে, সে অন্য আরেকজন অনাহারীর ক্ষুধার জ্বালা সহজে বুঝতে পারে। ক্ষুধা ও পিপাসার যন্ত্রণা যে কীরূপ পীড়াদায়ক হতে পারে তা সে উপলব্ধি করতে পারে। এতে অসহায় নিরন্ন মানুষের প্রতি সহানভূতি ও সহমর্মিতার ভাব জাগ্রত হয়। রাসুল (স) বলেন, 'এ মাস সহানুভূতির মাস।' (ইবনে খুযায়মা) উপরের আলোচনা থেকে বোঝা যায়, সমাজের অসহায় ও দরিদ্রদের প্রতি সহানুভূতি প্রদর্শন ও সহমর্মিতা সৃষ্টিতে সাওমের গুরুত্ব বিশেষ তাৎপর্যপূর্ণ।"
        }
      ]
    },
    {
      "number": "7",
      "uddipok": "জামি সাহেব একজন অফিস প্রধান। ছোটবেলা থেকেই তিনি নীতি-নৈতিকতার মধ্যে দিয়ে বড় হয়েছেন। গ্রাম থেকে আসা বশির মিয়া ঐ অফিসে তার ছেলেকে একটি চাকরির ব্যবস্থা করে দেওয়ার জন্য জামি সাহেবকে একটি উপহার প্রদানের প্রস্তাব করেন। জামি সাহেব শ্র প্রত্যাখ্যান করে বলেন, এ ব্যাপারে আমি এক অদৃশ্য সভায় ভয় করি। আর যোগ্যতা থাকসে আপনার ছেলের চাকরি এমনিতেই হয়ে যাবে। অন্যদিকে দশম শ্রেণির শ্রেণিকক্ষে সামি নামের এক ছাত্রের ব্যাগ থেকে কিছু টাকা হারানো যায। শিক্ষক শ্রেণিকক্ষে প্রবেশ করার পর ঘটনাটি উপলব্ধি করে অন্যান্য ছাত্রদেরকে বিষয়টি সম্পর্কে জিজ্ঞেস করেন। 'ক' নামক একজন ছাত্র শ্রেণিকক্ষে যা ঘটেছে তা বিকৃত না করে হুবহু শিক্ষককে বললেন।",
      "tag": "DIN.B 20",
      "sub_questions": [
        {
          "label": "ক",
          "question": "পৃথিবীর সর্বপ্রথম লিখিত সংবিধান কোনটি?",
          "explanation": "পৃথিবীর সর্বপ্রথম লিখিত সংবিধান হলো মদিনা সনদ।"
        },
        {
          "label": "খ",
          "question": "'খিয়ানতকারী মুমিন নয়'- উক্তিটি ব্যাখ্যা করো।",
          "explanation": "'খিয়ানতকারী মুমিন নয়'- উক্তিটির মাধ্যমে আমানত রক্ষার অপরিসীম গুরুত্বকে নির্দেশ করা হয়েছে। আমানত রক্ষা করা ইমানের অঙ্গ। আর আমানতের খিয়ানত করা মুনাফিকের চিহ্ন। আমানত রক্ষা করা মুমিনের জন্য আবশ্যক। প্রকৃত মুমিন ব্যক্তি কোনো অবস্থাতেই আমানতের খিয়ানত করে না। মহানবি (স) বলেছেন, \"যার মধ্যে আমানতদারি নেই, তার ইমান নেই।\" (মুসনাদে আহমাদ) তাই মুমিন হতে হলে কোনোভাবেই আমানতের খিয়ানত করা যাবে না।"
        },
        {
          "label": "গ",
          "question": "জামি সাহেবের কর্মকান্ডে আখলাকে হামিদাহ্র কোন গুণটি প্রকাশ পেয়েছে? ব্যাখ্যা করো।",
          "explanation": "নিম্নের অনুরুপ : গণি মিয়ার মন্তব্য তাকওয়ার সাথে সম্পর্কিত। তাকওয়া অর্থ ভয় করা, বেঁচে থাকা ইত্যাদি। ইসলামি শরিয়তের পরিভাষায়, আল্লাহ তায়ালার ভয়ে যাবতীয় অন্যায় ও পাপ কাজ থেকে বিরত থাকাকে তাকাওয়া বলে। তাকওয়াবান ব্যক্তি সর্বাবস্থায় আল্লাহর উপস্থিতি অনুভব করে। ফলে অন্যায় ও পাপ কাজ করতে পারে না, যা গণি মিয়ার মধ্যেও লক্ষণীয়। উদ্দীপকের গণি মিয়ার স্ত্রী গরুর দুধে পানি মেশিয়ে সেটি তাকে বিক্রি করতে বলেন। কিন্তু গণি মিয়া বিশ্বাস করেন, আল্লাহ সবকিছু দেখেন ও জানেন। তাই তিনি এ ধরনের কাজ করতে পারবেন না। তার এ আচরণে তাকওয়ার পরিচয় পাওয়া যায়। কেননা তাকওয়াবান ব্যক্তি সর্বদা আল্লাহ তায়ালাকে স্মরণ করেন। আল্লাহ তায়ালা সবকিছু দেখেন ও জানেন এ বিশ্বাস পোষণ করেন। ফলে যে কোনো অন্যায় কাজ, অশালীন কথা ও অশালীন চিন্তা ভাবনা করতে পারে না। তাই তাকাওয়াকে সকল সৎগুণের মূল বলা হয়। আর এ গুণটিই ফুটে উঠেছে গণি মিয়ার মধ্যে।"
        },
        {
          "label": "ঘ",
          "question": "'ক' এর ভূমিকা আখলাকে হামিদার আলোকে চিহ্নিতপূর্বক মানবজীবনে এর প্রভাব বিশ্লেষণ করো।",
          "explanation": "নিম্নের অনুরুপ : উদ্দীপকে উল্লেখিত বালক আবদুল মজিদের আচরণে সত্যবাদিতার বহিঃপ্রকাশ ঘটেছে, মানবজীবনে যার প্রভাব অপরিসীম। সত্যবাদিতার আরবি প্রতিশব্দ আস-সিদক। সাধারণভাবে সত্য কথা বলার অভ্যাসকে সত্যবাদিতা বলা হয়। কোনো ঘটনা বা বিষয় সম্পর্কে কোনোরূপ পরিবর্তন, পরিবর্ধন বা বিকৃতি ব্যতিরেকে হুবহু বা অবিকল বর্ণনা করাই হলো সিদক তথা সত্যবাদিতা। বালক আবদুল মজিদের মধ্যেও এই গুণটির বহিঃপ্রকাশ লক্ষণীয়। উদ্দীপকে আবদুল মজিদ একটি কাফেলার সাথে বাগদাদ রওনা দিলে পথিমধ্যে ডাকাত দলের কবলে পড়ে। কাফেলার সবাই নিজেদের সম্পদ লুকানোর চেষ্টা করলেও ডাকাত দল আবদুল মজিদকে যখন জিজ্ঞাসা করলো, তার কাছে সম্পদ আছে কিনা? তখন সে অকপটে স্বীকার করলো যে, তার কাছে তার মায়ের দেওয়া কিছু টাকা আছে। আবদুল মজিদের এ কাজটি সত্যবাদিতারই প্রতিচ্ছবি। মানবজীবনে সত্যবাদিতার প্রভাব সীমাহীন। সত্যবাদিতা মানুষকে নৈতিক চরিত্র গঠনে সাহায্য করে। পাপ ও অশালীন কাজ থেকে রক্ষা করে। সত্যবাদী ব্যক্তি কোনোরূপ অন্যায় ও অত্যাচার করতে পারে না। সত্যবাদিতার ফলে মানুষ দুনিয়াতে সম্মানিত হয়। আর আখিরাতে সত্যবাদিতার প্রতিদান হলো জান্নাত। আল্লাহ তায়ালা বলেন, 'এ তো সেই দিন যে দিন সত্যবাদীদের তাঁদের সত্যবাদিতা বিশেষ উপকার দান করবে। তাদের জন্য রয়েছে জান্নাত।' (সূরা আল-মায়িদা, আয়াত ১১৯) উপরের আলোচনায় প্রতীয়মান হয় যে, সত্যবাদিতা মানুষকে প্রভূত কল্যাণ ও সফলতা দান করে। তাই আমাদের সবার সত্যবাদী হওয়া একান্ত কর্তব্য।"
        }
      ]
    },
    {
      "number": "8",
      "uddipok": "আদনান সাহেব দীর্ঘ দশ বছর প্রবাস জীবন কাটিয়ে সম্প্রতি দেশে ফিরে এসেছেন। দেশে এসে তিনি বাংলাদেশের সংস্কৃতি বাদ দিয়ে পাশ্চাত্যের ন্যায় চলাফেরা শুরু করেন। লোকজন তাকে জিজ্ঞেস করলে তিনি বললেন, আমি দীর্ঘ দশ বছর এভাবে কাটিয়েছি। বাকি জীবনও এভাবেই কাটাতে চাই। অন্যদিকে আ. রহমানের প্রতিবেশী একবৃদ্ধ প্রায়ই তার চলাফেরার পথে ময়লা-আবর্জনা ফেলে রাখে। এতে আ. রহমানের চলাফেরায় কষ্ট হয়। একদা তিনি পথে ময়লা-আবর্জনা দেখতে না পেয়ে কাজ শেষে বৃদ্ধের বাড়িতে গিয়ে দেখলেন, বৃদ্ধ চরম অসুস্থ। তিনি সাথে সাথে তাকে হাসপাতালে নিয়ে চিকিৎসার ব্যবস্থা করলেন।",
      "tag": "DIN.B 20",
      "sub_questions": [
        {
          "label": "ক",
          "question": "আমানত কাকে বলে?",
          "explanation": "সাধারণত কারও নিকট কোনো অর্থ-সম্পদ, কথা গচ্ছিত রাখাকে আমানত বলে।"
        },
        {
          "label": "খ",
          "question": "'মায়ের পদতলে সন্তানের বেহেশত।'- উক্তিটি ব্যাখ্যা করো।",
          "explanation": "'মায়ের পদতলে সন্তানের বেহেশত'- এ হাদিসটিতে নারীর মর্যাদা বা নারীর প্রতি সম্মানবোধ প্রকাশ করা হয়েছে। ইসলামে নারীদের প্রভূত সম্মান দেওয়া হয়েছে। পারিবারিক ও সামাজিক জীবনেও ইসলাম নারীদের মর্যাদা ও সম্মান দিয়েছে। মা হিসেবে নারীকে সন্তানের কাছে সর্বোচ্চ সম্মান প্রদান করেছে। এ কারণে রাসুল (স) ঘোষণা করেছেন- 'মায়ের পদতলে সন্তানের বেহেশত'।'"
        },
        {
          "label": "গ",
          "question": "আদনান সাহেবের আচরণে আখলাকে হামিদাহর কোন গুণটির অভাব পরিলক্ষিত হয়? ব্যাখ্যা করো।",
          "explanation": "আদনান সাহেবের আচরণে আখলাকে হামিদাহর অন্যতম গুণ স্বদেশপ্রেমের অভাব পরিলক্ষিত হয়। মানুষ যে দেশে জন্মগ্রহণ করে, যে স্থানের আলো-বাতাসে প্রতিপালিত হয় এবং বড় হয়ে উঠে সে স্থানকেই তার স্বদেশ বলা হয়। স্বদেশ হলো কারও জন্মভূমি বা মাতৃভূমি। আর এ স্বদেশের প্রতি যে মায়া-মমতা, আকর্ষণ, প্রেম-ভালোবাসা সেটিই হলো স্বদেশপ্রেম। কিন্তু উদ্দীপকের আদনান সাহেবের আচরণে এর অভাব লক্ষ করা যায়। আদনান সাহেব দীর্ঘ দশ বছর প্রবাস জীবন কাটিয়ে সম্প্রতি দেশে ফিরে এসেছেন। দেশে এসে তিনি বাংলাদেশের সংস্কৃতি বাদ দিয়ে পাশ্চাত্যের মতো চলাফেরা শুরু করেছেন। এভাবে দেশীয় সংস্কৃতি বাদ দিয়ে ভিন্ন দেশীয় সংস্কৃতির প্রতি আকৃষ্ট হওয়া স্বদেশ প্রেমের অভাবের লক্ষণ। কেননা স্বদেশের সংস্কৃতির প্রতি ভালোবাসা স্বদেশপ্রেমেরই অন্তর্ভুক্ত। প্রকৃতপক্ষে স্বদেশপ্রেম তথা দেশের প্রতি ভালোবাসা এক কথায় বলতে গেলে সমস্ত মানব সভ্যতার এক স্বভাবজাত গুণ। মানুষের শরীরের সমস্ত অঙ্গে, শিরায়-শিরায় দেশের উপাদান মিশে থাকে। ফলে দেশ ও দেশের সংস্কৃতির প্রতি তার যে ভালোবাসা তা কৃতজ্ঞতা ও কর্তব্যে রূপ নেয়। এ কারণেই জন্মভূমির ইতিহাস, সংস্কৃতি এবং ঐতিহ্য তার কাছে আপন হয়ে ওঠে। এই ভালোবাসা হলো স্বদেশপ্রেম। তাই বলা যায়, দেশীয় সংস্কৃতি বাদ দেওয়ায় আদনান সাহেবের মধ্যে স্বদেশপ্রেমের অভাব রয়েছে।"
        },
        {
          "label": "ঘ",
          "question": "আ. রহমানের আচরণে যে গুণটি প্রকাশ পেয়েছে শিরোনাম উল্লেখপূর্বক এর গুরুত্ব বিশ্লেষণ করো।",
          "explanation": "নিম্নের অনুরুপ : উদ্দীপকের শিক্ষিকা শাহানার কর্মকাণ্ডে আখলাকে হামিদার অন্যতম মানবসেবা গুণটি ফুটে উঠেছে। আর এ সম্পর্কে বৃদ্ধার মন্তব্যটি যথার্থ। মানবসেবা মানুষের উন্নত চরিত্রের পরিচায়ক। যে ব্যক্তি মানুষের সেবা করেন তিনি মহৎপ্রাণ। সমাজে তিনি বিশেষ মর্যাদার অধিকারী। আল্লাহ তায়ালাও এরূপ ব্যক্তিকে ভালোবাসেন। যিনি মানুষের সেবা, সাহায্য- সহযোগিতা করেন, আল্লাহ তায়ালাও তাকে সাহায্য ও দয়া করেন, যা বৃদ্ধার করা মন্তব্যের সাথে সাদৃশ্যপূর্ণ। উদ্দীপকের শিক্ষিকা শাহানা একদিন এক বৃদ্ধা ও গরিব মহিলার বাস ভাড়া দিয়ে দেন। এরপর তিনি বৃদ্ধাকে একটি নতুন পোশাকও কিনে দেন। এতে বৃদ্ধা খুশি হয়ে বলেন, \"আপনার ভালো কাজের প্রতিদান আল্লাহ আপনাকে অবশ্যই দিবেন।” শাহানার কাজে মানবসেবা প্রকাশ পেয়েছে। আর এটি মানবসেবার একটি উৎকৃষ্ট উদাহরণ। কারণ মানবসেবা বলতে মানুষের সেবা করা, পরিচর্যা করা, যত্ন নেওয়া, সাহায্য- সহযোগিতা করা ইত্যাদি বোঝায়। জাতি-ধর্ম-বর্ণ নির্বিশেষে সকল মানুষের সেবা করা মানবসেবার আওতাভুক্ত। মহান আল্লাহর সকল সৃষ্টির প্রতি সদয় হওয়া, তাদের সাথে যথাযথ সুন্দর ব্যবহার করা, অসহায় মানুষকে সাহায্য-সহযোগিতা করা মানুষের গুরুত্বপূর্ণ দায়িত্ব। এ দায়িত্ব পালন করাই হলো মানবসেবা। আল্লাহ ও রাসুল (স) মানুষকে মানবসেবা করতে নির্দেশ দিয়েছেন। রাসুল (স) বলেন, \"তোমরা পৃথিবীবাসীর প্রতি অনুগ্রহ করো, তাহলে যিনি আসমানে আছেন তিনি তোমাদের প্রতি দয়া করবেন।” (তিরমিযি) পরিশেষে বলা যায়, শিক্ষক শাহানার কাজে মানবসেবা প্রকাশ পাওয়ায় বৃদ্ধার মন্তব্যটি সঠিক। আর আমাদের সর্বাবস্থায় মানুষের সেবা করা অপরিহার্য কর্তব্য।"
        }
      ]
    },
    {
      "number": "9",
      "uddipok": "জনাব রফিক সরকারি অফিসের একজন কর্মকর্তা। তিনি প্রতিদিন অফিসের বিভিন্ন শাখায় গিয়ে কার্যক্রম পর্যবেক্ষণ করেন। তিনি বলেন, প্রত্যেকের কাজ যেন যথাসময়ে সঠিকভাবে সম্পন্ন হয়। অন্যদিকে চরাইল গ্রামে বিভিন্ন ধর্ম, বর্ণ ও গোত্রের লোক বসবাস করেন। তারা নববর্ষে একটি পিকনিকের আয়োজন করে। সেখানে সকল ধর্মের অনুসারীদের জন্য আলাদা আলাদা খাবারের ব্যবস্থা করা হয়। এ বিষয়ে সবাই আন্তরিক ছিল বলে কোনো সমস্যা সৃষ্টি হয়নি।",
      "tag": "DIN.B 20",
      "sub_questions": [
        {
          "label": "ক",
          "question": "প্রসিদ্ধ মতানুসারে 'মাদানি সূরা' কী?",
          "explanation": "প্রসিদ্ধ মতানুসারে মহানবি (স)-এর মদিনায় হিজরতের পর নাজিল হওয়া সকল সূরাই মাদানি সূরা।"
        },
        {
          "label": "খ",
          "question": "'পবিত্রতা ইমানের অর্ধেক'- উক্তিটি ব্যাখ্যা করো।",
          "explanation": "'পবিত্রতা ইমানের অর্ধেক'- এ উক্তিটি দ্বারা রাসুল (স) প্রকৃত ইমানদার হওয়ার জন্য পবিত্র থাকার অপরিহার্যতা বুঝিয়েছেন। পবিত্রতা ব্যতীত কোনো ইবাদত কবুল হয় না। সালাত আদায়ের জন্য মানুষের শরীর, পোশাক ও সালাতের স্থান পরিষ্কার ও পবিত্র হতে হয়। এগুলো 'নাপাক থাকলে সালাত শুদ্ধ হয় না। তেমনি অপবিত্র অবস্থায় কুরআন তিলাওয়াত করা বা স্পর্শ করাও নিষিদ্ধ। যারা পবিত্র থাকেন আল্লাহ তাদের ভালোবাসেন। পরিচ্ছন্নতা মুমিনের উল্লেখযোগ্য বৈশিষ্ট্য।"
        },
        {
          "label": "গ",
          "question": "জনাব রফিক এর কাজটি কী হিসেবে গণ্য?",
          "explanation": "জনাব রফিকের কাজটি আখলাকে হামিদাহর অন্যতম গুণ কর্তব্যপরায়ণতা হিসেবে গণ্য। কর্তব্যপরায়ণতা হলো যথাযথভাবে কর্তব্য আদায় করা, দায়িত্বসমূহ পালন করা। এটি মানব জীবনের একটি প্রশংসনীয় বৈশিষ্ট্য। মানুষের সার্বিক উন্নতি ও সফলতার ক্ষেত্রে কর্তব্যপরায়ণতা একটি গুরুত্বপূর্ণ নিয়ামক। এ প্রশংসনীয় বৈশিষ্ট্যের প্রকাশ ঘটেছে জনাব রফিকের কাজে। সরকারি অফিসের কর্মকর্তা জনাব রফিক প্রতিদিন অফিসের বিভিন্ন শাখায় গিয়ে কার্যক্রম পর্যবেক্ষণ করেন। প্রত্যেকের কাজ যেন যথাসময়ে সঠিকভাবে সম্পন্ন হয় তা তদারকি করেন। এভাবে অর্পিত দায়িত্ব সঠিকভাবে পালন করা, নিজের দায়িত্ব-কর্তব্য সম্পর্কে সচেতন থাকা এবং কর্তব্যে অবহেলা না করাকেই কর্তব্যপরায়ণতা বলা হয়। এটি একটি মহৎ গুণ। কর্তব্যপরায়ণ ব্যক্তিকে সকলেই ভালোবাসে, শ্রদ্ধা করে, সম্মান করে। তিনি সবার আস্থা ও বিশ্বাস অর্জন করতে পারেন। কর্তব্যপরায়ণতা মানুষকে সফলতা দান করে। মহান আল্লাহ দুনিয়াতে আমাদেরকে পরীক্ষা করার জন্য অনেক দায়িত্ব-কর্তব্য দিয়েছেন। পরকালে এ ব্যাপারে সবাইকে জবাবদিহি করতে হবে। সেদিন কর্তব্যপরায়নগণ সহজেই মুক্তি লাভ করবে। তাদের জন্য রয়েছে সফলতা ও জান্নাত। সুতরাং বলা যায়, জনাব রফিক কর্তব্যপরায়ণতার গুণকে ধারণ করেছেন, যা তাকে সফলতা দান করবে।"
        },
        {
          "label": "ঘ",
          "question": "চরাইল গ্রামের লোকজনের মধ্যে আখলাকে হামিদাহর যে দিকটি প্রকাশ পেয়েছে তা চিহ্নিতপূর্বক মানব সমাজে এর ভূমিকা বিশ্লেষণ করো।",
          "explanation": "নিম্নের অনুরুপ : সাম্প্রদায়িক সম্প্রীতির গুরুত্ব বিবেচনায় ফাতিহার কথার সাথে ফারিহার দ্বিমত পোষণ সম্পূর্ণ যৌক্তিক। আমাদের সমাজে অমুসলিম সম্প্রদায়ের বহু লোক বাস করে। সমাজে বসবাসরত এসব সম্প্রদায়ের মানুষের সাথে সদাচার করাই হলো সাম্প্রদায়িক সম্প্রীতি। ফারিহার দ্বিমত. এ বিষয়টিকে ধারণ করে। ফাবিহার কথায় দ্বিমত পোষণ করে ফারিহা বলে, প্রতিটি সম্প্রদায়ের সবার প্রতি ভাইয়ের মতো আচরণের মাধ্যমেই সোনার বাংলাদেশ গড়া সম্ভব। অর্থাৎ সাম্প্রদায়িক সম্প্রীতির মাধ্যমে শান্তি প্রতিষ্ঠা সম্ভব। প্রকৃতপক্ষে, নিজ সম্প্রদায়ের বাইরের অন্য সম্প্রদায়ের লোকদের সাহায্য-সহযোগিতা করা, তাদের বিপদে এগিয়ে যাওয়া ইসলামের নির্দেশ। এতে কলহ, হানাহানির পরিবর্তে শান্তি স্থাপিত হয়। আল্লাহ তায়ালা বলেন, 'তাদের অধিকাংশ গোপন পরামর্শে কোনো কল্যাণ নেই। বরং কল্যাণ আছে যে দান-খয়রাত, সৎকাজ ও মানুষের মধ্যে শান্তি স্থাপনের নির্দেশ দেয় তাতে। আল্লাহর সন্তুষ্টি লাভের আশায় যে এরূপ করবে আমি অবশ্যই তাকে মহাপুরস্কার দান করব।' (সূরা আন-নিসা, আয়াত ১১৪) আমাদের দেশের একটি বিরাট অংশ অমুসলিম। কোনোরূপ সহিংসতা পোষণ না করে একত্রে তাদের নিয়ে কাজ করতে হবে। সব কাজে তাদের সমান অংশগ্রহণ নিশ্চিত করতে হবে। দেশের সার্বিক উন্নয়নে তাদের সহযোগিতা অপরিহার্য। সব সম্প্রদায়ের মানুষের প্রতি ভ্রাতৃত্বসুলভ আচরণের মাধ্যমেই শান্তি প্রতিষ্ঠা ও সোনার বাংলা গড়া, সম্ভব। তাই ফারিহার দ্বিমত পোষণ সম্পূর্ণ যৌক্তিক।"
        }
      ]
    },
    {
      "number": "10",
      "uddipok": "মৃদুল তার এলাকার ক্ষুদ্র ব্যবসায়ীদের মধ্যে দু মাসের জন্য ঋণ বিতরণ করে প্রতি হাজারে বারোশত টাকা করে ফেরত নেয়। অপরদিকে জীবন সাহেব তার এক সহকর্মী নীরব সাহেবের পদোন্নতির খবর শুনে অত্যন্ত মর্মাহত হন। তিনি নীরব সাহেবের ক্ষতির জন্য উঠে। পড়ে লেগে যান।",
      "tag": "NISD 24,DIN.B 20",
      "sub_questions": [
        {
          "label": "ক",
          "question": "'আমর বিল মারুফ' এর পরিচয় দাও।",
          "explanation": "সাধারণত কাউকে কোনোরূপ ন্যায় ও ভালো কাজের নির্দেশ দান করাই আমর বিল মারুফ।"
        },
        {
          "label": "খ",
          "question": "আত্মশুদ্ধি কেন প্রয়োজন? ব্যাখ্যা করো।",
          "explanation": "দুনিয়া ও আখিরাতে সফলতা লাভ করতে আত্মশুদ্ধি প্রয়োজন। আত্মশুদ্ধি মানুষকে পূর্ণাঙ্গ মানুষে পরিণত করে। এরূপ মানুষ সব ধরনের কুপ্রবৃত্তি তথা পাপাচার ও অনৈতিক কাজ থেকে দূরে থাকে। ফলে সমাজে সে একজন আদর্শ মানুষ হিসেবে সবার শ্রদ্ধা ও ভালোবাসা লাভ করে। পরকালীন জীবনের সফলতা এবং মুক্তিও আত্মশুদ্ধির ওপর নির্ভরশীল। যে ব্যক্তি দুনিয়াতে নিজ আত্মাকে পবিত্র রাখবে পরকালে সে মুক্তি লাভ করবে। তার জন্য পুরস্কার হবে জান্নাত। তাই আমাদের সবার উচিত আত্মশুদ্ধি অর্জনের চেষ্টা করা।"
        },
        {
          "label": "গ",
          "question": "মৃদুলের কর্মকান্ডে আখলাকে যামিমাহর কোন বিষয়টি ধরা পড়েছে? ব্যাখ্যা করো।",
          "explanation": "মৃদুলের কর্মকাণ্ডে আখলাকে যামিমাহর অন্যতম সুদের বিষয়টি ধরা পড়েছে। শরিয়তের পরিভাষায় কাউকে প্রদত্ত ঋণের মূল পরিমাণের ওপর অতিরিক্ত আদায় করাকে রিবা বা সুদ বলা হয়। অর্থাৎ ঋণগ্রহীতার কাছ থেকে ঋণদাতার মূলধনের অতিরিক্ত কোনো লাভ নেওয়াই সুদ। মৃদুলের কর্মকাণ্ডে এর প্রতিফলন লক্ষ করা যায়। মৃদুল তার এলাকার ক্ষুদ্র ব্যবসায়ীদের মধ্যে দু'মাসের জন্য ঋণ বিতরণ করে প্রতি হাজারে বারশত টাকা করে ফেরত নেয়। অর্থাৎ তিনি ঋণ দিয়ে মূল পরিমাণের চেয়ে অতিরিক্ত অর্থ আদায় করেন। তার এ অতিরিক্ত অর্থ আদায় করাকে সুদ হিসেবে আখ্যায়িত করা হয়। রাসুল (স) এ বিষয়ে বলেন, 'যে ঋণ কোনো লাভ নিয়ে আসে তাই রিবা' (জামি-সগির) ইসলামে সুদ সম্পূর্ণরূপে নিষিদ্ধ। সুদ মানব সমাজে অর্থনৈতিক বৈষম্যের জন্ম দেয়। এর ফলে ধনী আরও ধনী, আর গরিব আরও গরিব হয়। আল্লাহ ও রাসুল (স) সুদ লেনদেনকারীকে অভিসম্পাত করেন। সুতরাং বলা যায়, মৃদুলের কাজে সুদের বৈশিষ্ট্যেরই বহিঃপ্রকাশ ঘটেছে।"
        },
        {
          "label": "ঘ",
          "question": "জীবন সাহেবের চরিত্রটি চিহ্নিত করে এর পরিণতি বিশ্লেষণ করো।",
          "explanation": "নিম্নের অনুরুপ : শাহানার কাজটি হলো হিংসা। এটি মানুষের দুনিয়া ও আখিরাতের জীবনে মারাত্মক কুফল বয়ে আনে। হিংসা আখলাকে যামিমাহর অন্যতম দিক। হিংসা-বিদ্বেষ বলতে অন্যের প্রতি বিরূপ মনোভাব পোষণ করা, অন্যের উন্নতি, সুখ সহ্য করতে না পারা। এটি একটি নিন্দনীয় অভ্যাস। এটি মানব চরিত্রকে ধ্বংস করে দেয়। শাহানার কাজে এ জঘন্য আচরণটির প্রকাশ পেয়েছে। ফাতিমা শালীনতা অবলম্বনের মাধ্যমে সবার ভালোবাসা অর্জন করে। তবে এ বিষয়টি শাহানার পছন্দ হয় না। তাই সে ফাতিমা সম্পর্কে বাজে মন্তব্য করে এবং তার নিন্দা করে বেড়ায়। তার এ কাজ হিংসা নামের ঘৃণিত আচরণটিই তুলে ধরে। কারণ অন্যের উন্নতি দেখে তাকে ঘৃণা করা, তার সুখ-সম্পদ। শান্তি-সাফল্যের ধ্বংস কামনা করাই হলো হিংসা। এ জঘন্য আচরণটি মানুষের সৎচরিত্রবান হওয়ার পথে বড় অন্তরায়। সামাজিক শান্তির জন্য প্রয়োজন সাম্য, মৈত্রী, ভালোবাসা, ভ্রাতৃত্ব, পরস্পর সহযোগিতা ও সহমর্মিতা। একটি হাদিসে মহানবি (স) বলেছেন, 'পরস্পর কল্যাণকামিতাই হলো দীন। হিংসা এসব সৎগুণ ধ্বংস করে দেয়। হিংসুক ব্যক্তি নিজেকে বড় মনে করে, নিজের স্বার্থকে সবচেয়ে বড় করে দেখে। সে অন্যকে ঘৃণা করে, অন্যের প্রতি শত্রুতা পোষণ করে, অন্যের অনিষ্ট কামনা করে। এতে মানবসমাজে ঐক্য, সংহতি বিনষ্ট হয়, শান্তি-শৃঙ্খলা ব্যাহত হয়।' হিংসা বিদ্বেষ পরকালীন জীবনেও মানুষের ক্ষতির কারণ। হিংসা মানুষের সকল নেক আমলকে ধ্বংস করে দেয়। উপরের আলোচনা থেকে বোঝা যায়, শাহানার কাজটি হলো হিংসা। এর ফলে মানুষকে দুনিয়া ও আখিরাতে কঠিন শাস্তির সম্মুখীন হতে হবে।"
        }
      ]
    },
    {
      "number": "11",
      "uddipok": "মুরাদ সাহেব একজন বিজ্ঞানের শিক্ষক। সম্প্রতি তিনি উচ্চ ডিগ্রি অর্জনের জন্য বিদেশ গমন করেন। সেখানে তিনি বিজ্ঞানের গুরত্বপূর্ণ বিষয়ে যথা পরিস্রবণ, দ্রবণ, ভস্মীকরণ ইত্যাদি বিষয়ে গবেষণা করে ডক্টরেট ডিগ্রি অর্জন করে নিজ দেশে সফলতার স্বাক্ষর বহন করেন। অন্যদিকে আলমপুর গ্রামে জনাব আমির আলী ফিকহ শাস্ত্রে উচ্চতর ডিগ্রি নিয়ে শিক্ষকতা করেন। তার ছাত্ররা তার সম্পর্কে মন্তব্য করতে গিয়ে বলেন, তার মতো জ্ঞানী, খোদাভীরু ও ইসলামের সমস্যা সমাধানের চাহিদা পূরণে পারদর্শী কাউকে দেখিনি। এই শিক্ষকের জীবনে একজন আদর্শ মুসলিম মনীষীর দৃষ্টান্ত রয়েছে।",
      "tag": "DIN.B 20",
      "sub_questions": [
        {
          "label": "ক",
          "question": "'বাইতুল হিকমার' প্রতিষ্ঠাতা কে?",
          "explanation": "বায়তুল হিকমার প্রতিষ্ঠাতা হলো আব্বাসি খলিফা আল-মামুন।"
        },
        {
          "label": "খ",
          "question": "'হিলফুল ফুযুল' গঠনের উদ্দেশ্য ব্যাখ্যা করো।",
          "explanation": "শান্তি প্রতিষ্ঠার জন্য শান্তিকামী যুবকদের নিয়ে মহানবি (স) হিলফুল ফুযুল বা শান্তিসংঘ প্রতিষ্ঠা করেন। হিলফুল ফুযুল-এর শাব্দিক অর্থ শান্তির শপথ। প্রায় পাঁচ বছর স্থায়ী ফিজার যুদ্ধের বিভীষিকা দেখে কিশোর মুহাম্মদ (স)-এর মন কেঁদে ওঠে। তাই তিনি যুদ্ধ বন্ধ করে শান্তি প্রতিষ্ঠার উদ্যোগ নেন। গড়ে তোলেন হিলফুল ফুযুল শান্তিসংঘ। এর উদ্দেশ্য ছিল আর্তের সেবা করা, অত্যাচারীকে প্রতিরোধ করা, গোত্রে গোত্রে শান্তি ও সম্প্রীতি বজায় রাখা, শান্তি-শৃঙ্খলা প্রতিষ্ঠা করা। এটি প্রায় ৫০ বছর সফলভাবে কার্যক্রম পরিচালনা করে।"
        },
        {
          "label": "গ",
          "question": "মুরাদ সাহেবের কর্মকাণ্ড কোন মনীষীকে স্মরণ করিয়ে দেয়? ব্যাখ্যা করো।",
          "explanation": "মুরাদ সাহেবের কর্মকাণ্ড মুসলিম মনীষী জাবির ইবনে হাইয়ানকে স্মরণ করিয়ে দেয়। মুসলমানগণ শুধু সাধারণ শিক্ষায় নয়, জ্ঞান-বিজ্ঞান ও প্রযুক্তি চর্চায়ও তারা সমান দক্ষতার পরিচয় দিয়েছেন। এ প্রচেষ্টা ও অবদানের ওপর ভিত্তি করে মুসলমানগণ এক সময়ে সারা বিশ্বে নেতৃত্ব দিয়েছেন। আর এ নেতৃত্বে গুরুত্বপূর্ণ অবদান রাখেন জাবির ইবনে হাইয়ান। মুরাদ সাহেবের কর্মকাণ্ডেও এ মুসলিম মনীষীর প্রতিফলন লক্ষণীয়। বিজ্ঞানের শিক্ষক মুরাদ সাহেব পরিস্রবণ, দ্রবণ, ভস্মীকরণ ইত্যাদি বিষয়ে গবেষণা করে ডক্টরেট ডিগ্রি অর্জন করে নিজ দেশে সফলতার স্বাক্ষর বহন করেন। এ থেকে বোঝা যায়, মুরাদ সাহেব জাবির ইবনে হাইয়ানের কর্মকাণ্ডকে ধারণ করেছেন। কেননা রসায়ন ও বিজ্ঞানের গুরুত্বপূর্ণ ক্ষেত্র, যথা: পরিস্রবণ, দ্রবণ, ভস্মীকরণ, বাষ্পীকরণ, গলানো প্রভৃতি তারই আবিষ্কার। এ ছাড়া তিনি তার লেখায় ধাতুর শোধন, তরলীকরণ, ইস্পাত তৈরির প্রক্রিয়া, লোহার মরিচা রোধক বার্নিশ, চুলের কলপ, লেখার কালি ও কাচ তৈরি প্রভৃতি বিষয়ে বিস্তারিত আলোচনা করেন। এসব আবিষ্কারের ফলে রসায়নশাস্ত্র বিজ্ঞানের একটি স্বয়ংসম্পূর্ণ স্বতন্ত্র শাখা হিসেবে প্রতিষ্ঠা পায়। এজন্য তাকে রসায়ন শাস্ত্রের জনকও বলা হয়। তাই বলা যায়, মুরাদ সাহেবের কর্মকান্ডে জাবির ইবনে হাইয়ানের কর্মকাণ্ডের প্রতিচ্ছবি, ফুটে উঠেছে।"
        },
        {
          "label": "ঘ",
          "question": "জনাব আমির' আলীর জীবন ও কর্মে যে মুসলিম মনীষীর কর্মের প্রতিফলন ঘটেছে তা উল্লেখপূর্বক তার গুণাবলি বিশ্লেষণ করো।",
          "explanation": "নিম্নের অনুরুপ : উদ্দীপকের দ্বিতীয় ব্যক্তির সাথে ইমাম আবু হানিফার মিল খুঁজে পাওয়া যায়। ফিকাহ শাস্ত্রে সর্বাধিক অবদান রাখা মনীষী হলেন ইমাম আবু হানিফা (র)। অসাধারণ সব গুণাবলির সমন্বয় ঘটেছিল এ মহান ব্যক্তির মধ্যে। তাঁর এসব গুণাবলির মধ্যে আত্মমর্যাদাবোধের প্রতিফলন ঘটেছে উদ্দীপকের দ্বিতীয় ব্যক্তির মধ্যে। দ্বিতীয় জন রাষ্ট্রের বিভিন্ন আইনের তত্ত্বকে বোর্ড গঠনের মাধ্যমে সহজ করে জনসাধারণের কাছে তুলে ধরেন। এজন্য সরকার তাকে গুরুত্বপূর্ণ পদ দিতে চাইলে তা তিনি গ্রহণ করেননি। ইমাম আবু হানিফা (র) ক্ষেত্রেও এমনটি লক্ষণীয়। তিনি ফিকাহশাস্ত্রের উদ্ভাবক ছিলেন। চল্লিশজন ছাত্রের সমন্বয়ে তিনি ফিকাহ সম্পাদনা বোর্ড গঠন করেন। এ বোর্ড ফিকাহকে একটি পূর্ণাঙ্গ শাস্ত্র হিসেবে রূপদান করেন। পরে তিনি এ বোর্ডের মধ্য থেকে দশ জনকে নিয়ে বিশেষ বোর্ড গঠন করেন । এ বোর্ড যে কোনো সমস্যার ক্ষেত্রে কুরআন ও হাদিসের আলোকে গবেষণা করে ফতোয়া দিত। এসব অবদানের কারণে তৎকালীন বাগদাদের খলিফা আল-মনসুর আবু হানিফা (র)-কে প্রধান বিচারপতির দায়িত্ব নেওয়ার প্রস্তাব দেন। কিন্তু তিনি তা গ্রহণ না করার কারণে তাকে জেলে আবদ্ধ করে রাখা হয়। পরবর্তীতে খলিফার নির্দেশে প্রয়োগকৃত বিষক্রিয়ায় তিনি ইন্তিকাল করেন। প্রকৃতপক্ষে, জ্ঞান মানুষকে লোভহীন করে তোলে। অর্থ ও পদ প্রাপ্তির প্রত্যাশাকে দূর করে। ইলম কখনো বিনিময়যোগ্য নয়। তাই ইলমকে পুঁজি করে জাগতিক স্বার্থ রক্ষার চিন্তা করলে তখন ইলমের চরম অপমান করা হয়। তাই ইলমের স্থান সর্বোচ্চ বিবেচনা করে সব স্বার্থ জলাঞ্জলি দিতে পারলে ইলম ও ইলম অর্জনকারীর মর্যাদা সমুন্নত হয়। এ মহান গুণাবলির ধারক ইমাম আবু হানিফা (র), যার প্রতিফলন ঘটেছে উদ্দীপকের দ্বিতীয় ব্যক্তির মধ্যে।"
        }
      ]
    }
  ]
}