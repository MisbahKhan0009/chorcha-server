{
  "title": "কুমিল্লা ক্যাডেট কলেজ ২০২৪",
  "subtitle": "ইসলাম ও নৈতিক শিক্ষা (11)",
  "questions": [
    {
      "number": "1",
      "uddipok": "জনাব 'X' একজন পরিশ্রমী ব্যক্তি। তিনি মনে করেন যে, কাজ দ্বারা মানুষ নিজের ভাগ্য নিয়ন্ত্রণ করতে পারে। অন্যদিকে জনাব 'Y' বিশ্বাস করেন যে, প্রতিটি মানুষের নিরামিষভোজী হওয়া উচিত। কারণ পশু হত্যা অপরাধ। তাই আমাদের কোনো নামেই পশুকে জবাই করে খাওয়াকে হালাল মনে করা উচিত নয়।",
      "tag": "CCC 24",
      "sub_questions": [
        {
          "label": "ক",
          "question": "ইসলামি ভাষায় ইমান কী?",
          "explanation": "ইসলামি পরিভাষায় ইমান হলো শরিয়তের যাবতীয় বিধি-বিধান অন্তরে বিশ্বাস করা, মুখে স্বীকার করা এবং তদনুযায়ী আমল করা।"
        },
        {
          "label": "খ",
          "question": "তাওহিদ কীভাবে মানুষের মধ্যে ঐক্যের চেতনা জাগ্রত করে?",
          "explanation": "'তাওহিদ মানবমনে ঐক্যের চেতনা জাগ্রত করে'- বক্তব্যটি যথার্থ। আল্লাহ তায়ালাকে এক ও অদ্বিতীয় হিসেবে স্বীকার করে নেওয়াকে তাওহিদ বলা হয়। তাওহিদ মানবসমাজে ঐক্য ও ভ্রাতৃত্ব প্রতিষ্ঠায় গুরুত্বপূর্ণ ভূমিকা পালন করে। কারণ তাওহিদে বিশ্বাস মানুষের মনে এ ধারণা প্রতিষ্ঠা করে যে, সকল মানুষই আল্লাহর বান্দা ও সমান মর্যাদার অধিকারী। ফলে মানুষের মধ্যে ঐক্যের চেতনা জাগ্রত হয়।"
        },
        {
          "label": "গ",
          "question": "কোন মৌলিক বিষয়টি জনাব 'X'-এর চিন্তাধারার সাথে সাংঘর্ষিক? ব্যাখ্যা করো।",
          "explanation": "নিম্মের অনুরুপ। জনাব হালিমের সান্ত্বনার বাণীতে ইমানের অন্যতম বিষয় তকদিরের প্রতি বিশ্বাস প্রকাশ পায়। তকদির অর্থ হলো নির্ধারিত পরিমাণ, ভাগ্য বা নিয়তি। আল্লাহ তায়ালা মানুষের তকদিরের নিয়ন্ত্রক। তিনিই মানুষের জীবনের ভালোমন্দের নির্ধারণকারী। সবক্ষেত্রে এমন বিশ্বাস স্থাপন করাই হলো তকদিরে বিশ্বাস। জনাব হালিমের সান্ত্বনার বাণীতে এ বিষয়টিই ফুটে উঠেছে। জনাব হালিমের মেয়ে গণিতে এ+ পায়নি বলে খুব মন খারাপ করেছে। জনাব হালিম মেয়ের এ অবস্থা দেখে মেয়েকে জিপিএ-৫ পাওয়ার জন্য আল্লাহর শুকরিয়া আদায়ের পরামর্শ দেন। কারণ তার মতে, বিধির লিখন খণ্ডন করা যায় না। এ বিষয়টি তকদিরে বিশ্বাসকেই ধারণ করে। কারণ মানুষ যা চায় তা-ই সে করতে পারবে না। বরং মানুষ শুধু তার কাজের জন্য চেষ্টা বা সাধনা করবে। এরপর ফলাফলের জন্য আল্লাহ তায়ালার ওপর ভরসা করবে। যদি চেষ্টা করার পরও কোনো কিছু না পায় তবে হতাশ হওয়া যাবে না, বরং সবর করবে ও শোকর আদায় করবে। কারণ তকদিরের শুভ-অশুভ নির্ধারণ করেন স্বয়ং আল্লাহ। মনের মধ্যে এমন ধারণা পোষণ করা এবং সবক্ষেত্রে মেনে চলাই হলো তকদিরের বিশ্বাস। জনাব হালিম মেয়েকে সান্ত্বনা দেওয়ার মাধ্যমে ইমানের এ গুরুত্বপূর্ণ বিশ্বাসটিই প্রকাশ করেছেন।"
        },
        {
          "label": "ঘ",
          "question": "জনাব 'Y'-এর বিশ্বাসের এর কুফল ও পরিণতি বিশ্লেষণ করো।",
          "explanation": "জনাব 'Y'-এর বিশ্বাসে কুফরি প্রকাশ পেয়েছে, যার কুফল অত্যন্ত ভয়াবহ। কুফর অর্থ অস্বীকার করা। আল্লাহ তায়ালার মনোনীত দীন ইসলামের মৌলিক বিষয়গুলোর কোনো একটিরও প্রতি অবিশ্বাস করাকে কুফর বলে। মানুষ নানাভাবে কুফরি করে থাকে তন্মধ্যে অন্যতম হালালকে হারাম মনে করা। যা 'Y'-এর মধ্যে প্রকাশ পায়। উদ্দীপকের জনাব 'Y'- মনে করেন, মানুষের উচিত নিরামিষভোজী হওয়া। কারণ পশু হত্যা নিষিদ্ধ। তার এরূপ ধারণা সঠিক নয়। কেননা আল্লাহ আমাদের কল্যাণ এবং সুস্বাস্থ্যের জন্য নির্দিষ্ট কিছু পশুকুল, পক্ষীকুল ও মাছ-মাংস হালাল করেছেন। মহান আল্লাহর এই হালাল বিধানকে হারাম মনে করে তা গ্রহণ থেকে বিরত থাকা কুফরির শামিল। মানুষের ইহকালীন ও পরকালীন জীবনে কুফরির পরিণতি অত্যন্ত মারাত্মক। কুফরের ফলে শুধু দুনিয়াতে নয় বরং আখিরাতেও মানুষকে শোচনীয় পরিণতি বরণ করতে হবে। কুফরের ফলে মানুষের মধ্যে অবাধ্যতা ও অকৃতজ্ঞতার জন্ম হয়। পাপাচার বৃদ্ধি পায়। মানবসমাজে অনৈতিকতার প্রসার ঘটে। আর আল্লাহ যার প্রতি অসন্তুষ্ট হন, সে যত ক্ষমতা ও সম্পদের মালিক হোক না কেন তার ধ্বংস অনিবার্য। আল্লাহ বলেন, \"যারা কুফরি করবে এবং আমার নিদর্শনগুলোকে অস্বীকার করবে তারাই জাহান্নামের অধিবাসী। সেখানে তারা চিরকাল থাকবে।” (সূরা আল-বাকারা, আয়াত ৩৯)। উপরের আলোচনা থেকে বলা যায়, জনাব 'Y'-এর মধ্যে কুফরি প্রকাশ পাওয়ায় তাকে শোচনীয় পরিণতি ভোগ করতে হবে।"
        }
      ]
    },
    {
      "number": "2",
      "uddipok": "আনিস এসএসসি পরীক্ষায় ভালো ফলাফল করেছে। খুশিতে তার বাবা পাশের একটি মাজারে গিয়ে পিরের নামে একটি গরু জবাই করে সবাইকে খাওয়ান। অন্যদিকে, আনিসের চাচা, জনাব 'Z' নিজেকে মুসলিম বলে দাবি করেন, কিন্তু তিনি ইসলামের বিভিন্ন দিকের প্রচণ্ড বিরোধিতা করেন। 'Z' সাহেবের কথা জেনে, মসজিদের শ্রদ্ধেয় ইমাম বলেন, এই ধরনের লোকেরা সমাজে বিশৃঙ্খলা সৃষ্টি করে।",
      "tag": "CCC 24",
      "sub_questions": [
        {
          "label": "ক",
          "question": "তাওহিদ কী?",
          "explanation": "মহান আল্লাহকে এক ও অদ্বিতীয় সত্তা হিসেবে স্বীকার করে নেওয়াকে তাওহিদ বলে।"
        },
        {
          "label": "খ",
          "question": "আখিরাতের প্রতি ইমান রাখা জরুরি কেন?",
          "explanation": "ইমানের মৌলিক বিষয় হওয়ায় আখিরাতে বিশ্বাস অপরিহার্য। মানুষের মৃত্যুর পরবর্তী জীবনকে বলা হয় আখিরাত। আখিরাতে মানুষকে তার দুনিয়ার জীবনের প্রতিটি কাজের জন্য জবাবদিহি করতে হবে। তাই আখিরাতে বিশ্বাস মানুষকে পাপকাজ থেকে বিরত রাখে এবং পুণ্যকাজে উৎসাহ যোগায়। এছাড়া আখিরাতে বিশ্বাস ছাড়া কেউ প্রকৃত ইমানদার হতে পারে না। এসব কারণে একজন মুসলিমের জন্য আখিরাতে বিশ্বাস করা অপরিহার্য।"
        },
        {
          "label": "গ",
          "question": "আনিসের বাবার কর্মকাণ্ডে কোন জিনিসটি ফুটে উঠেছে? তোমার পাঠ্যপুস্তকের আলোকে ব্যাখ্যা করো।",
          "explanation": "আনিসের বাবার কর্মকাণ্ডে শিরক ফুটে উঠেছে। শিরক শব্দের অর্থ অংশীদার সাব্যস্ত করা, একাধিক স্রষ্টা বা উপাস্যে বিশ্বাস করা। ইসলামি পরিভাষায় মহান আল্লাহর সাথে কোনো ব্যক্তি বা বস্তুকে শরিক করা কিংবা তাঁর সমতুল্য মনে করাকে শিরক বলা হয়। মানুষ নানাভাবে শিরকে লিপ্ত হতে পারে। যেমন- ঈসা (আ)-কে আল্লাহর পুত্র... মনে করা, আল্লাহ ছাড়া অন্য কারো নামে পুশ জবেহ করা ইত্যাদি। এরূপ একটি বিষয় প্রকাশ পেয়েছে আনিসের বাবার কাজে। উদ্দীপকের আনিস এসএসসিতে ভালো ফলাফল করায় তার বাবা তার নামে মাজারের পিরের নামে গরু জবেহ করেন। তার এ কাজটি শিরকের পর্যায়ভুক্ত। আর শিরক হলো পৃথিবীর সকল প্রকার জুলুমের মধ্যে সবচেয়ে বড় জুলুম। মানুষ শিরকের পর্যায়ভুক্ত যেসব কাজ করে তা সম্পূর্ণ অর্থহীন। কারণ মহান আল্লাহ বলেছেন, 'কোনো কিছুই তাঁর সদৃশ নয়।' (সূরা আশ্- শুরা, আয়াত ১১) অন্যত্র আল্লাহ তায়ালা বলেন, 'যদি সেথায় (আসমান ও জমিনে) আল্লাহ ছাড়া অন্য কোনো ইলাহ থাকতো, তবে উভয়ই ধ্বংস হয়ে যেত।' (সূরা আল-আম্বিয়া, আয়াত ২২) মহান আল্লাহ যেসব ক্ষমতার অধিকারী, তাঁর পরিবর্তে সেসব কাজ করার এখতিয়ার কারও নেই। সুতরাং প্রমাণিত হয় যে, আনিসের বারার কাজটি শিরকের অন্তর্ভুক্ত। আর ইসলামি শরিয়তে এ ধরনের কাজ কোনোভাবেই গ্রহণযোগ্য নয়।"
        },
        {
          "label": "ঘ",
          "question": "তুমি কি শ্রদ্ধেয় ইমামের মন্তব্য সমর্থন কর? কেন? মতামত দাও।",
          "explanation": "ইমাম সাহেব মুনাফিকদেরকে সমাজের বিশৃঙ্খলা সৃষ্টিকারী হিসেবে উল্লেখ করেছে বিধায় তার মতামতকে আমি সমর্থন করি। নিফাক শব্দের অর্থ কপটতা, দ্বিমুখীভাব ইত্যাদি। ইসলামি পরিভাষায়, অন্তরে কুফর ও অবাধ্যতা গোপন রেখে মুখে ইসলামকে স্বীকার করার নামই নিফাক। যারা এরূপ কাজ করে তাদেরকে বলা হয় মুনাফিক। জনাব 'Z' এরূপ স্বভাবই ধারণ করেছে। উদ্দীপকের 'Z' নিজেকে মুসলিম দাবি করলেও ইসলামের বিভিন্ন দিকের প্রচন্ড বিরোধীতা করে। অর্থাৎ সে একজন মুনাফিক। তার এ অবস্থা দেখে ইমাম সাহেব বলেন, এই ধরনের লোকেরা সমাজের বিশৃঙ্খলা সৃষ্টি করে। প্রকৃতপক্ষে নিফাকের কারণে মুনাফিকরা মিথ্যাচারে অভ্যস্ত হয়ে যায়। মিথ্যার পাশাপাশি তারা বিভিন্ন অনৈতিক কাজে জড়িয়ে পড়ে। পার্থিব লোভ-লালসা ও স্বার্থ রক্ষায় তারা মানুষের অকল্যাণ করতেও পিছপা হয় না। তারা পরনিন্দা ও পরচর্চা করে। মুসলমানদের সাথে মিশে তারা ইসলামের শত্রুদের সাহায্য করে। ফলে সমাজে সন্দেহ, অশান্তি ও বিশৃঙ্খলা সৃষ্টিতে তাদেরই মুখ্য ভূমিকা থাকে। উপরের আলোচনা থেকে বলা যায়, সমাজে বিশৃঙ্খলা সৃষ্টিতে মুনাফিকরাই বেশি ভূমিকা রাখে। তাই এ সম্পর্কিত ইমাম সাহেবের বক্তব্যটি সঠিক ও যৌক্তিক।"
        }
      ]
    },
    {
      "number": "3",
      "uddipok": "ক' তার একজন শিক্ষকের সাথে খারাপ ব্যবহার করেছে। পরে সে তার ভুল বুঝতে পেরে শিক্ষকের কাছে, ক্ষমা চায়। 'ক'-এর আরেকজন শিক্ষক তাকে ক্ষমা করার জন্য অনুরোধ করেন। ফলে শিক্ষক তাকে ক্ষমা করে দেন। শিক্ষক তাকে নবি-রাসুলদের মূল্যবোধ অনুসরণ করার পরামর্শ দেন। কারণ, নবুয়ত ও রিসালাত মানুষের নৈতিক মূল্যবোধের বিকাশে গুরুত্বপূর্ণ ভূমিকা পালন করে।",
      "tag": "CCC 24",
      "sub_questions": [
        {
          "label": "ক",
          "question": "আসমানি কিতাব কী?",
          "explanation": "মানবজাতির হিদায়াতের জন্য দিকনির্দেশনা হিসেবে মহান আল্লাহর পক্ষ থেকে নাজিল করা ঐশী গ্রন্থসমূহকে আসমানি কিতাব বলে।"
        },
        {
          "label": "খ",
          "question": "খতমে নবুয়তের মূলকথা ব্যাখ্যা করো।",
          "explanation": "খতমে নবুয়তের মূলকথা হলো মহানবি (স)-এর পর নতুনভাবে কেউ নবি হতে পারবে না এবং নবুয়তের ধারায় প্রবেশ করতে পারবে না। আমাদের প্রিয় নবি (স) হলেন খাতামুন নাবিয়্যিন। তাঁর পরে আর কোনো নবি নেই। তাঁর পরে আজ পর্যন্ত কোনো নবি আসেননি। কিয়ামত পর্যন্ত আসবেনও না। তাঁর পরবর্তীতে যারা নবুয়ত দাবি করেছে তারা সবাই ভন্ড, মিথ্যাবাদী ও প্রতারক। মুমিন হতে হলে খতমে নবুয়তের এই মূল বিষয়টি সন্দেহাতীতভাবে বিশ্বাস করতে হবে। মহানবি (স) বলেছেন, \"আমিই শেষ নবি। আমার পরে কোনো নবি নেই।\" (সহিহ মুসলিম)।"
        },
        {
          "label": "গ",
          "question": "উদ্দীপকের ঘটনার সাথে আখিরাতের কোন পর্যায়ের মিল আছে? ব্যাখ্যা করো।",
          "explanation": "উদ্দীপকের ঘটনার সাথে আখিরাতের অন্যতম স্তর শাফাআতের মিল রয়েছে। শাফাআত অর্থ সুপারিশ করা, অনুরোধ করা ইত্যাদি। ইসলামি পরিভাষায়, কল্যাণ ও ক্ষমার জন্য আল্লাহ তায়ালার নিকট নবি-রাসুল ও নেক বান্দাগণের সুপারিশ করাকে শাফাআত বলে। কিয়ামতের দিন নবি-রাসুল ও পুণ্যবান বান্দাগণ আল্লাহর দরবারে শাফাআত করবেন। ফলে অনেক পাপীকে সেদিন মাফ করা হবে। এমন প্রেক্ষাপটই উদ্দীপকে লক্ষণীয়। উদ্দীপকে দেখা যায়, 'ক' তার শিক্ষকের সাথে খারাপ ব্যবহার করার জন্য ক্ষমা চায়। 'ক'-এর আরেকজন শিক্ষক তাকে ক্ষমা করার জন্য অনুরোধ করলে শিক্ষক তাকে ক্ষমা করে দেন। এ বিষয়টি শাফাআতকেই নির্দেশ করে। কারণ কিয়ামতের দিন নবি-রাসুল ও পুণ্যবান বান্দাগণ মহান আল্লাহর দরবারে শাফাআত করবেন। আর আল্লাহ তাঁর নিজ অনুগ্রহে বহু পাপীদের ক্ষমা করবেন। এরপর তাদেরকে জাহান্নাম থেকে জান্নাতে প্রবেশের অনুমতি দিবেন। সুতরাং বলা যায়, উদ্দীপকের প্রেক্ষাপট শাফাআতকেই নির্দেশ করে।"
        },
        {
          "label": "ঘ",
          "question": "'ক'-এর আচরণের পরিপ্রেক্ষিতে শিক্ষকের পরামর্শের যৌক্তিকতা বিচার করো।",
          "explanation": "'ক'-এর আচরণের পরিপ্রেক্ষিতে শিক্ষকের পরামর্শে নৈতিক চরিত্র গঠনে নবুয়ত ও রিসালাতের গুরুত্ব প্রকাশ পেয়েছে। ইসলামি জীবনাদর্শে নবুয়ত ও রিসালাত অপরিহার্য বিষয়। নবুয়ত ও রিসালাত মানুষকে নবি-রাসুলগণের আদর্শে অনুপ্রাণিত করে। আর নবি- রাসুলগণ ছিলেন সকল সৎগুণের অধিকারী। ফলে এ বিশ্বাস মানুষের মধ্যে সৎ গুণাবলি অর্জন এবং নৈতিক মূল্যবোধের বিকাশ ঘটাতে সহায়তা করে, যা উদ্দীপকের শিক্ষকের মন্তব্যেও লক্ষণীয়। উদ্দীপকের শিক্ষক, তার ছাত্রকে নবি-রাসুলগণের মূল্যবোধ অনুসরণ করার পরামর্শ দেন। কেননা শিক্ষক জানেন, নবুয়ত ও রিসালাতের মাধ্যমে মানুষের নৈতিক মূল্যবোধের বিকাশ সাধিত হয়। প্রকৃতপক্ষে নবুয়ত ও রিসালাতের শিক্ষা মানুষকে শান্তি ও শৃঙ্খলার দিকে পরিচালনা করে। জন্ম থেকে মৃত্যু পর্যন্ত মানুষের সকল কাজকর্ম আল্লাহ তায়ালার নির্দেশিত পথে পরিচালনা করতে সাহায্য করে। এভাবে দেখা যায়, যে ব্যক্তি নবুয়ত ও রিসালাতের শিক্ষানুসারে জীবনযাপন করে সেই পরিপূর্ণ মানুষ। এরূপ ব্যক্তি, সমস্ত মানবিক গুণের অধিকারী হয়। পশুত্বের অভ্যাস ত্যাগ করে মনুষ্যত্বের অভ্যাস অনুশীলন করে। নবুয়ত ও রিসালাতের চেতনা মানুষের মধ্যকার সমস্ত খারাপ অভ্যাস, অশ্লীলতা ও মন্দকর্মের চর্চা দূর করে দেয়। মানুষ সৎ ও সুন্দর জীবনযাপনে উৎসাহিত হয়। উত্তম চরিত্র ও নৈতিক আচার-আচরণে উদ্বুদ্ধ হয়। এভাবে নবুয়ত ও রিসালাতের শিক্ষায় মানুষ নৈতিক ও মানবিক মূল্যবোধে অনুপ্রাণিত হয়। পরিশেষে বলা যায়, নৈতিক চরিত্র গঠন ও মানবিক মূল্যবোধ বিকাশে নবুয়ত ও রিসালাতের প্রভাব অপরিসীম। তাই এ সম্পর্কে শিক্ষকের মন্তব্যটি যথার্থ।"
        }
      ]
    },
    {
      "number": "4",
      "uddipok": "লাবিব দশম শ্রেণির ছাত্র। পবিত্র কুরআনের কয়েকটি সূরা অধ্যয়নের মাধ্যমে তিনি মানুষের ব্যক্তিগত, পারিবারিক, সামাজিক ও রাজনৈতিক জীবন সম্পর্কিত আল্লাহর নির্দেশনা সম্পর্কে জ্ঞান অর্জন করেছেন। অন্যদিকে, তার সহপাঠী রাকিব তার পাঠ্যপুস্তকে একটি সূরা অধ্যয়ন করেছেন, যাতে মহান আল্লাহ কাফির ও মুনাফিকের কিছু বৈশিষ্ট্য বর্ণনা করেছেন। এ সূরা সম্পর্কে তার শিক্ষক বলেছেন, মুমিনের জন্য এ সূরার শিক্ষা অত্যন্ত গুরুত্বপূর্ণ।",
      "tag": "CCC 24",
      "sub_questions": [
        {
          "label": "ক",
          "question": "ইসলামি পরিভাষায় শরিয়ত কী?",
          "explanation": "ইসলামি পরিভাষায়, ইসলামি কার্যনীতি বা জীবনপদ্ধতিকে শরিয়ত বলে।"
        },
        {
          "label": "খ",
          "question": "'এরপর আমি তাকে নামিয়ে দিয়েছি সর্বনিম্ন স্তরে' (সূরা আত-তীন)। ব্যাখ্যা করো।",
          "explanation": "উল্লিখিত আয়াতটিতে আল্লাহ তায়ালা বুঝিয়েছেন যে, মানুষ সৃষ্টিজগতের শ্রেষ্ঠ ও সুন্দরতম সৃষ্টি হলেও সে তার কর্মের কারণে পশুত্বের স্তরেও যেতে পারে। আল্লাহ তায়ালা মানুষকে সৃষ্টিজগতের মধ্যে সবচেয়ে সুন্দর আকৃতিতে সৃষ্টি করেছেন। তবে মানুষের এই সম্মান ও মর্যাদা তার সৎকর্মের উপর নির্ভরশীল। যদি সে সৎকর্ম করে, তাহলে সফলতা লাভ করবে। আর যদি অসৎকর্ম করে, তাহলে সে শাস্তিপ্রাপ্ত হবে। আর অসৎকর্মের ফলে মনুষ্যত্বের স্তর থেকে পশুত্বের স্তরে নেমে যাবে। এজন্যই মহান আল্লাহ বলেন, “এরপর আমি তাকে নামিয়ে দিয়েছি সর্বনিম্ন স্তরে।” (সূরা আত-তীন, আয়াত ৫)।"
        },
        {
          "label": "গ",
          "question": "আল-কুরআনের কোন সূরাটি লাবিব অধ্যয়ন করেছেন? ব্যাখ্যা করো।",
          "explanation": "নিম্মের অনুরুপ। সাদিক সাহেব আল-কুরআনের মাদানি সূরাসমূহ তিলাওয়াত করেছেন। আল-কুরআন সর্বমোট ৩০টি অংশে বিভক্ত। কুরআন মজিদে আছে ১১৪টি সূরা। অবতরণের সময় বিবেচনায় কুরআন মজিদের সূরাসমূহ ২ ভাগে বিভক্ত। যথা মক্কি সূরা ও মাদানি সূরা। মদিনাতে যেসব সূরা নাজিল হয় তাকে মাদানি সূরা বলা হয়। মাদানি সূরাতে আল্লাহ তায়ালা মানুষের ব্যক্তিগত, পারিবারিক, সামাজিক, জাতীয়, আন্তর্জাতিক, শিক্ষা ও সাংস্কৃতিক নীতিমালা, যাবতীয় অর্থনৈতিক কর্মকাণ্ড ইত্যাদি সুস্পষ্টভাবে বর্ণনা করেছেন, যা সাদিক সাহেবের তিলাওয়াতকৃত সূরাসমূহের সাথে সাদৃশ্যপূর্ণ। উদ্দীপকের সাদিক সাহেব সকালবেলা এমন কিছু সূরা তিলাওয়াত করেন যেখানে ব্যক্তিগত, পারিবারিক, সামাজিক শিক্ষা ও সাংস্কৃতিক নীতিমালা এবং যাবতীয় অর্থনৈতিক কর্মকাণ্ডের বিধান বর্ণিত হয়েছে। এখানে মূলত মাদানি সূরা সম্পর্কে বলা হয়েছে। কারণ এসব সূরায় ব্যক্তিগত, পারিবারিক, জাতীয়, আন্তর্জাতিক, শিক্ষা ও সাংস্কৃতিক নীতিমালা বর্ণিত হয়েছে। পাশাপাশি পারস্পরিক লেনদেন, উত্তরাধিকার আইন, ব্যবসা- বাণিজ্যসহ যাবতীয় অর্থনৈতিক কর্মকাণ্ডের বিধান বর্ণিত হয়েছে। ইবাদতের রীতিনীতি, সালাত, যাকাত, হজ, সাওম ইত্যাদি বিষয়ও বিবৃত হয়েছে। এছাড়া শরিয়তের বিধি-বিধান, ফরজ, ওয়াজিব, হালাল-হারাম ইত্যাদি বিষয় সুস্পষ্টভাবে বর্ণিত হয়েছে। তাই বলা যায়, সাদিক সাহেব যে প্রকার সূরা তিলাওয়াত করেছেন তা হলো মাদানি সূরা।"
        },
        {
          "label": "ঘ",
          "question": "রাকিবের অধ্যয়ন করা সূরাটি চিহ্নিত করে তার শিক্ষকের বক্তব্য বিশ্লেষণ করো।",
          "explanation": "নিম্মের অনুরুপ। সূরা আল-মাউনের শিক্ষার আলোকে জনাব 'গ'-এর স্ত্রীর পরিণতি অত্যন্ত ভয়াবহ। পবিত্র কুরআনের ১০৭তম সূরা আল-মাউনে মুনাফিকদের কতগুলো বিশেষ বৈশিষ্ট্যের বর্ণনা দেওয়া হয়েছে। যার মধ্যে একটি হলো এরা গৃহস্থালির উপকরণ অন্যদের দিতে চায় না। উদ্দীপকের জনাব 'গ'-এর স্ত্রীর আচরণেও এর বহিঃপ্রকাশ দেখা যায়। জনাব 'ক'-এর স্ত্রী প্রতিবেশী 'গ'-এর বাড়িতে কিছু লবণ ধার আনতে যান। কিন্তু 'গ'-এর স্ত্রী ধার দিতে অস্বীকৃতি জানায়। এ কথা শুনে জনাব 'ক' প্রতিবেশী 'গ'-এর স্ত্রীকে ধিক্কার দিয়ে বলেন, তোমার জন্য পরকালে কঠিন শাস্তির ব্যবস্থা রয়েছে। জনাব 'ক' যথার্থাই বলেছেন। কারণ জনাব 'গ'- এর স্ত্রী সূরা আল-মাউনের নির্দেশনা অমান্য করেছেন। এ সূরার শিক্ষা হলো- গৃহস্থালির সামান্য উপকরণ যেমন-দা, বটি, ছুরি, তেল, নুন প্রভৃতি অন্যদের দিতে কার্পণ্য করা যাবে না। যারা এরূপ করবে তাদের জন্য আল্লাহ দুর্ভোগ ঘোষণা করেছেন। তাদেরকে মুনাফিক হিসেবে সাব্যস্ত করেছেন। আর মুনাফিকরা শুধু দুনিয়াতেই লাঞ্ছিত এবং অপমানিত হয় না, পরকালেও তাদের জন্য রয়েছে কঠিন শাস্তি। এরা জাহান্নামের সর্বনিম্ন স্তরে অবস্থান করবে। উপরের আলোচনা থেকে বলা যায়, 'গ'-এর স্ত্রী প্রতিবেশীকে লবণ ধার না দিয়ে আল্লাহর নির্দেশ অমান্য করেছেন। আর এ জন্য তিনি আল্লাহর পক্ষ থেকে কঠোর শাস্তির সম্মুখীন হবেন।"
        }
      ]
    },
    {
      "number": "5",
      "uddipok": "জনাব জামিল তার এলাকায় জনপ্রিয়তা অর্জনের জন্য বিভিন্ন কর্মকান্ড করছেন। যেমন: মসজিদ-মাদ্রাসা প্রতিষ্ঠা, 'গরিবদের জন্য কর্মসংস্থানের ব্যবস্থা ইত্যাদি। অন্যদিকে তার এলাকার আমিন নামের একটি ছেলে দুঃখে ভেঙে পড়ে না। তার যা কিছু আছে তার জন্য সে আল্লাহর প্রতি কৃতজ্ঞতা প্রকাশ করে। সে দশম শ্রেণির ছাত্র। তার শিক্ষক তার সম্পর্কে বলেছেন আমিন তার পাঠ্যপুস্তকের একটি হাদিসের শিক্ষা অনুসরণ করছে।",
      "tag": "CCC 24",
      "sub_questions": [
        {
          "label": "ক",
          "question": "ইজমা কী?",
          "explanation": "শরিয়তের কোনো বিষয়ে একই যুগের মুসলিম উম্মতের পুণ্যবান মুজতাহিদগণের ঐকমত্য পোষণ করাকে ইজমা বলে।"
        },
        {
          "label": "খ",
          "question": "জীবনে হারামের প্রভাব ব্যাখ্যা করো।",
          "explanation": "মানবজীবনে হারামের নেতিবাচক প্রভাব লক্ষণীয়। হারাম মহান আল্লাহ কর্তৃক নিষিদ্ধ এবং মানুষের জন্য ক্ষতিকর। কোনো কোনো হারাম দ্রব্যের মধ্যে এমন উপাদান বিদ্যমান যা মানুষের মন, মস্তিষ্ক ও শরীরের জন্য চরম ক্ষতিকর। এছাড়া হারাম কাজ মানব সমাজে নেতিবাচক প্রভাব ফেলে। মানুষকে অন্যায়, অশ্লীলতার প্রতি আকৃষ্ট করে। হারামের কুফল সম্পর্কে রাসুল (স) বলেছেন, 'যে শরীর হারামের মাধ্যমে গঠিত, তা জাহান্নামের ইন্ধন হবে।' (আহমদ, বায়হাকি ও দারিমি) সুতরাং হারামের ইহকালীন এবং পরকালীন প্রভাব অত্যন্ত ভয়াবহ।"
        },
        {
          "label": "গ",
          "question": "জামিল সাহেবের কর্মকাণ্ডে কোন হাদিসের শিক্ষা লঙ্ঘন করা হয়েছে? ব্যাখ্যা করো।",
          "explanation": "নিম্মের অনুরুপ। জনাব 'ম'-এর আচরণে পাঠ্যবইয়ের ১ নম্বর তথা নিয়ত সম্পর্কিত হাদিসের শিক্ষা লঙ্ঘিত হয়েছে। হাদিস ইসলামি শরিয়তের দ্বিতীয় উৎস। ইসলামি পরিভাষায় মহানবি হযরত মুহাম্মদ (স)-এর বাণী, কর্ম ও মৌন সম্মতিকে হাদিস বলা হয়। পাঠ্যবইয়ের ১ নম্বর হাদিসে কাজের সাথে উদ্দেশ্যের বিশুদ্ধতা সম্পর্কে বলা হয়েছে। কাজের ফলাফল তাই হবে, যে উদ্দেশ্যে কাজটি করা হবে। আল্লাহ তায়ালা মানুষের কাজের প্রতিদান তার নিয়তের ভিত্তিতে দেন। তিনি মানুষের মনের তাকওয়ার প্রতি লক্ষ করেন। কিন্তু জনাব 'ম'-এর আচরণে এর ব্যতিক্রম পরিলক্ষিত হয়েছে। জনাব 'ম' এলাকায় মসজিদ ও মাদরাসা প্রতিষ্ঠা, গরিব-দুঃখীদের সাহায্য এবং বিভিন্ন সেবামূলক কার্যক্রম পরিচালনা করে যাচ্ছেন জনপ্রিয়তা অর্জনের উদ্দেশ্যে। তার কাজগুলো ভালো হলেও উদ্দেশ্য সৎ নয়। কারণ তিনি আল্লাহর সন্তুষ্টির জন্য নয়; বরং মানুষের কাছে জনপ্রিয় হওয়ার জন্য এ কাজগুলো করছেন। অর্থাৎ তিনি লোক দেখানো বা পার্থিব উদ্দেশ্যে ভালো কাজ করছেন। আর পাঠ্যবইয়ের ১ নম্বর হাদিসে বলা হয়েছে, (إِنَّمَا الْأَعْمَالُ بِالنِّيَّاتِ )প্রকৃতপক্ষে সকল কাজ (এর ফলাফল) নিয়তের ওপর নির্ভরশীল।' (বুখারি) উল্লিখিত হাদিসটিতে কাজের উদ্দেশ্য কী হওয়া উচিত বা এর গুরুত্ব কী সে সম্পর্কে ধারণা দেওয়া হয়েছে। মানুষ যদি সৎ উদ্দেশ্যে কোনো কাজ করে, তবে সে তার পুরস্কার লাভ করবে। আর যদি মন্দ বা অসৎ উদ্দেশ্যে কোনো কাজ করে, তবে শাস্তি ভোগ করবে। সুতরাং ইবাদতের উদ্দেশ্য যদি আল্লাহর সন্তুষ্টির জন্য না হয়ে অন্য কোনো উদ্দেশ্যে হয়, তবে সে ইবাদত আল্লাহর কাছে গ্রহণযোগ্য হবে না।"
        },
        {
          "label": "ঘ",
          "question": "আমিনের কার্যকলাপের পরিপ্রেক্ষিতে তার শিক্ষকের রক্তব্য বিচার করো।",
          "explanation": "আমিনের কার্যকলাপে ধৈর্য ও সহিষ্ণুতা সম্পর্কিত হাদিসের শিক্ষা ফুটে উঠেছে, তাই তার সম্পর্কে শিক্ষকের করা বক্তব্যটি যথার্থ। ধৈর্য ও সহিষ্ণুতা সম্পর্কিত হাদিসে রাসুল (স) বলেন, \"মুমিনের সকল কাজ বিস্ময়কর। আর প্রতিটি কাজই তার জন্য কল্যাণ বয়ে আনে। আর এ কল্যাণ মুমিন ছাড়া আর কেউ লাভ করতে পারে না। যদি সে সুখ- শান্তি লাভ করে, তবে সে কৃতজ্ঞতা প্রকাশ করে। এটা তার জন্য কল্যাণকর। আর যদি সে দুঃখ-কষ্টে নিপতিত হয় তবে সে ধৈর্যধারণ করে। এটাও তার তার জন্য কল্যাণকর।” (মুসলিম) আমিনের কাজে এ হাদিসের শিক্ষা ফুটে উঠেছে। উদ্দীপকের আমিন দুঃখে হতাশ হয় না এবং তার যা কিছু আছে তার জন্য সে কৃতজ্ঞতা জ্ঞাপন করে। তার এ স্বভাব দেখে শিক্ষক বলেন, সে পাঠ্যপুস্তকের একটি হাদিসের শিক্ষা অনুসরণ করেছে। শিক্ষক এখানে ধৈর্য ও সহিষ্ণুতা সম্পর্কিত হাদিসের শিক্ষার কথা বুঝিয়েছেন। এ হাদিসের শিক্ষায় দেখা যায়, দুঃখ-কষ্টে নিপতিত হলে মুমিন ব্যক্তি হতাশ হয়ে পড়েন না। এ অবস্থা থেকে মুক্তির জন্য অন্যায় কাজ করেন না।"
        }
      ]
    },
    {
      "number": "6",
      "uddipok": "হাসিব তার প্রতিবেশীদের সাথে সুসম্পর্ক বজায় রাখে। তিনি অসুস্থদের দেখতে যান এবং সাহায্যের হাত বাড়িয়ে দেন, তার ভাই ইকরাম নির্যাতিত হয়ে বাংলাদেশ ছেড়ে চলে যান। অন্যদিকে তার ভাই ইকরাম জিলহজ্জ মাসে নির্দিষ্ট স্থানে একটি ফরজ ইবাদত সম্পন্ন করতে বাংলাদেশ ছেড়েছেন। সেখানে তিনি বিভিন্ন দেশের মুসলমানদের সঙ্গে সাক্ষাৎ করবেন। ইবাদতের শিক্ষা ও তাৎপর্য অনেক।",
      "tag": "CCC 24",
      "sub_questions": [
        {
          "label": "ক",
          "question": "ইসলামি শরিয়তের পরিভাষায় সাওম কী?",
          "explanation": "ইসলামি পরিভাষায়, সাওম বলতে সুবহে সাদিক থেকে সূর্যাস্ত পর্যন্ত আল্লাহর সন্তুষ্টি লাভের উদ্দেশ্যে নিয়তের সাথে পানাহার ও ইন্দ্রিয় তৃপ্তি থেকে বিরত থাকাকে সাওম বলে।"
        },
        {
          "label": "খ",
          "question": "'যাকাত হলো ইসলামের সেতু' ব্যাখ্যা করো।",
          "explanation": "আর্থিক ভারসাম্য ও সুসম্পর্ক সৃষ্টিতে যাকাত ধনী ও গরিবের মধ্যে সেতুবন্ধন হিসেবে কাজ করে। অর্থনৈতিকভাবে ধনী ও গরিব উভয় শ্রেণির মানুষ সমাজে রয়েছে। ধনী- গরিবের মধ্যে আর্থিক সমন্বয় সাধন করতে মহান আল্লাহ যাকাতের বিধান দিয়েছেন। যাকাত আদায় করলে সমাজের দুর্বল লোকেরাও সবল হয়ে যায়। এতে ধনীদের প্রতি গরিবের শ্রদ্ধাবোধ ও সুধারণা সৃষ্টি হয়। ফলে ধনী-গরিবের মধ্যে এক ধরনের বন্ধন তৈরি হয়।"
        },
        {
          "label": "গ",
          "question": "হাসিব কী ধরনের ইবাদত পালন করে? ব্যাখ্যা করো।",
          "explanation": "নিম্মের অনুরুপ। জনাব জসিম উদ্দিনের কর্মকাণ্ডে হাক্কুল ইবাদ বা বান্দার হক সংক্রান্ত ইবাদত সম্পাদন হয়েছে। ইবাদত অর্থ বিনয় প্রকাশ করা, নমনীয় হওয়া। ইবাদত দুই প্রকার। যথা- ১. হাক্কুলাহ বা আল্লাহর হক ও ২. হাক্কুল ইবাদ বা বান্দার হক। আল্লাহর হক হলো নামায, রোযা, হজ ইত্যাদি। আর বান্দার হক বা অধিকারের মধ্যে রয়েছে আত্মীয়ের অধিকার, প্রতিবেশীর অধিকার, পিতামাতার অধিকার ইত্যাদি। জনাব জসিম উদ্দিনের কাজে বান্দার হক আদায় হয়েছে। জসিম উদ্দিনের প্রতিবেশীর ঘর বন্যায় নষ্ট হয়ে যায়। তিনি তার প্রতিবেশীর ঘর নিজ খরচে নির্মাণ করে দেন। এর মাধ্যমে তিনি হাক্কুল ইবাদ সম্পাদন করেছেন। কারণ ইসলামে মানুষের ওপর মানুষের অধিকারকে আটটি ভাগে ভাগ করা হয়েছে। যথা- ১. নিকটাত্মীয়ের হক, ২. দূরাত্মীয়ের হক, ৩. প্রতিবেশীর হক, ৪. দেশবাসীর হক, ৫. শাসক-শাসিতের হক, ৬. সাধারণ মুসলমানের হক, ৭. অভাবী লোকের হক এবং ৮. অমুসলিমের হক। এর মধ্যে জসিম উদ্দিন প্রতিবেশীর হক আদায় করেছেন। তার এ কাজটি অত্যন্ত প্রশংসনীয়। কেননা প্রতিবেশী মানুষের সবচেয়ে কাছের মানুষ। তারা সুখ-দুঃখ, বিপদ-আপদের প্রথম অংশীদার। তাই এক প্রতিবেশীর ওপর আল্লাহ তায়ালা অপর প্রতিবেশীর অধিকার নির্ধারণ করে দিয়েছেন। এ সম্পর্কে আল্লাহ বলেছেন, \"আর পিতা-মাতার সাথে সদাচরণ করো এবং সদাচরণ করো আত্মীয় প্রতিবেশী, অনাত্মীয় প্রতিবেশী, পার্শ্ব প্রতিবেশীর সাথে।” (সূরা-আন-নিসা, আয়াত ৩৫) তাই বলা যায়, জনাব জসিম উদ্দিন তার কাজের মাধ্যমে আল্লাহ নির্দেশিত প্রতিবেশীর হক আদায় করেছেন।"
        },
        {
          "label": "ঘ",
          "question": "'ইবাদতের শিক্ষা ও তাৎপর্য অনেক।'- উক্তিটি মূল্যায়ন করো।",
          "explanation": "মানবজীবনে ইবাদতের শিক্ষা ও তাৎপর্য অনেক। আমরা আল্লাহর বান্দা। তাঁর উপর বিশ্বাস স্থাপন করা আমাদের অবশ্য কর্তব্য। আল্লাহ তায়ালা আমাদের সৃষ্টির উদ্দেশ্য সম্পর্কে পবিত্র কুরআনে বলেছেন \"জিন' ও মানবজাতিকে আমি (আল্লাহ) আমার ইবাদতের জন্যই সৃষ্টি করেছি।\" (সূরা আয-যারিয়াত, আয়াত ৫৬) সুতরাং মানুষের প্রধান লক্ষ্য হবে আল্লাহর সন্তুষ্টি অর্জনে একমাত্র তাঁরই ইবাদত করা। আল্লাহ তায়ালার সৃষ্টি মানুষ ও অন্যান্য প্রাণীর মধ্যে পার্থক্য হলো বিবেক- বুদ্ধি ও জ্ঞানের। যদি মানুষ সে বিবেক-বুদ্ধি ও জ্ঞান দিয়ে আল্লাহর ইবাদত করতে না পারে তাহলে সে চতুষ্পদ জন্তু কিংবা তার চেয়েও অধম হয়ে যায়। আল্লাহ তায়ালা বলেন, \"তাদের হৃদয় আছে কিন্তু তা দ্বারা তারা উপলব্ধি করে না তাদের চক্ষু আছে তা দ্বারা দেখে না, তাদের কর্ণ আছে তা দ্বারা শুনে না; এরা পশুর ন্যায়। বরং অধিক নিকৃষ্ট (পশু হতে); তারা হলো অচেতন।\" (সূরা আল-আরাফ, আয়াত ১৭৯)। অতএব ইবাদত বলতে শুধু উপাসনাকেই বোঝায় না। বরং আল্লাহর খলিফা (প্রতিনিধি) হিসেবে সকল কার্য আল্লাহর বিধানমতে করাই হলো ইবাদত। আল্লাহ তায়ালা বলেন, \"সালাত আদায় করার পর তোমরা জমিনে ছড়িয়ে পড়বে। আল্লাহর অনুগ্রহ সন্ধানে ব্যাপৃত হবে, আল্লাহকে বেশি বেশি স্মরণ করবে। যাতে তোমরা সফলকাম হও।\" (সূরা আল-জুমুআ, আয়াত ১০) পরিশেষে বলা যায়, মহান আল্লাহ মানুষ সৃষ্টি করেছেন তাঁরই ইবাদতের জন্য। সুতরাং তাঁর সন্তুষ্টি অর্জনে একনিষ্ঠভাবে ইবাদত করা আমাদের প্রধান দায়িত্ব।"
        }
      ]
    },
    {
      "number": "7",
      "uddipok": "জনাব জায়েদ সবসময় সত্য ও ন্যায়ের পক্ষে অবস্থান গ্রহণের পাশাপাশি মিথ্যা ও অন্যায়ের বিরুদ্ধে অবস্থান নেন। তিনি ইসলামকে সমুন্নত রাখতে এবং ত্যাগের মাধ্যমে সত্য ও ন্যায় প্রতিষ্ঠার চেষ্টা করেন। তিনি মনে করেন যে, এটি ইসলামের একটি বাধ্যতামূলক আমল/কাজ। অন্যদিকে তার চাচাতো ভাই জনাব সামিন একজন শিল্পপতি। তার কারখানার শ্রমিকদের মধ্যে অসন্তোষ বিরাজ করছে। নিকটস্থ মসজিদের ইমাম তাকে মালিক-শ্রমিক সম্পর্কের ক্ষেত্রে ইসলামি নির্দেশনা মেনে চলার পরামর্শ দেন।'",
      "tag": "CCC 24",
      "sub_questions": [
        {
          "label": "ক",
          "question": "ইসলামি শরিয়তের পরিভাষায় যাকাত কী?",
          "explanation": "ইসলামি শরিয়তের পরিভাষায় যাকাত বলতে কোনো মুসলিম নিসাব পরিমাণ সম্পদের মালিক হলে বছরান্তে তার সম্পদের শতকরা ২.৫০ হারে নির্দিষ্ট খাতে ব্যয় করাকে বোঝায়।"
        },
        {
          "label": "খ",
          "question": "'আমি তার দাস যার কাছ থেকে আমি একটি শব্দ শিখেছি। ব্যাখ্যা করো।",
          "explanation": "উল্লেখিত বাক্যে হযরত আলি (রা) ছাত্র-শিক্ষকের মধ্যে সম্পর্ক ফুটিয়ে তুলেছেন। আলি (রা)-এর মতে, ছাত্র-শিক্ষক সম্পর্ক হবে ভৃত্য-মুনিব সম্পর্কের মতো। যেখানে অকৃত্রিম শ্রদ্ধা, স্নেহ ও ভালোবাসা বিরাজ করবে। এজন্যই ছাত্র-শিক্ষকের মধ্যে সম্পর্কের বর্ণনা দিয়ে তিনি বলেন, \"যার কাছে আমি একটি শব্দও শিখেছি আমি তার দাস। তিনি ইচ্ছা করলে আমাকে বিক্রি করতে পারেন কিংবা আযাদ করে দিতে পারেন কিংবা ইচ্ছা করলে দাস বানিয়েও রাখতে পারেন।\""
        },
        {
          "label": "গ",
          "question": "জনাব জায়েদ কোন বাধ্যতামূলক আমল/কাজটি পালন করেন? তোমার পাঠ্যপুস্তক অনুযায়ী ব্যাখ্যা করো।",
          "explanation": "জনাব জায়েদের কর্মে জিহাদ ফুটে উঠেছে। জিহাদ শব্দের অর্থ পরিশ্রম, সাধনা, চেষ্টা ইত্যাদি। ইসলামি পরিভাষায়, জান-মাল, ইলম, আমল, লেখনী ও বক্তৃতার মাধ্যমে সত্য ও ন্যায় প্রতিষ্ঠায় আল্লাহর দীনকে সমুন্নত করাই জিহাদ। আর আল্লাহর সন্তুষ্টির জন্যই শুধু জিহাদ হতে পারে। উদ্দীপকে জায়েদের কর্মে এটি প্রকাশ পেয়েছে। উদ্দীপকের জনাব জায়েদ সবসময় সত্য ও ন্যায়ের পক্ষে এবং মিথ্যার বিরুদ্ধে অবস্থান নেন। তিনি ইসলামকে সমুন্নত করতে এবং সত্য ও ন্যায় প্রতিষ্ঠায় সদা চেষ্টা করেন, যা স্পষ্টত জিহাদের শ্রেণিভুক্ত। বস্তুত সত্য ও ন্যায়ের পক্ষে এবং অসত্য ও অন্যায়ের বিরুদ্ধে সব ধরনের চেষ্টা ও শ্রম-সাধনাই হলো জিহাদ। ইসলামের বিধিবিধান ও অনুশাসন মেনে চলা যেমন একজন মুমিনের কর্তব্য, তেমনি দীন রক্ষা করা, দীনকে সমুন্নত রাখা ও আল্লাহর সন্তুষ্টির জন্য যথাযথ ব্যবস্থা গ্রহণ করাও অপরিহার্য কর্তব্য। ইসলামে জ্ঞানের সাহায্যে জিহাদ করাকে উৎসাহিত করা হয়েছে। আর এরূপ জিহাদকে পবিত্র কুরআনে জিহাদে কাবির বা বড় জিহাদ বলা হয়েছে। আল্লাহ বলেন, 'সুতরাং আপনি কাফিরদের আনুগত্য করবেন না এবং আপনি কুরআনের জ্ঞানের সাহায্যে তাদের সাথে প্রবল জিহাদ চালিয়ে যান।” (সূরা আল-ফুরকান, আয়াত ৫২)। সুতরাং আল্লাহর দীন প্রতিষ্ঠায় জিহাদ করার জন্য জনাব জায়েদের কাজটি ইসলামে খুবই তাৎপর্যপূর্ণ।"
        },
        {
          "label": "ঘ",
          "question": "তুমি কি মনে কর, জনাব সামিন যদি ইমামের উপদেশ অনুসরণ করে তবে সে উপকৃত হবে? কীভাবে? মতামত দাও।",
          "explanation": "হ্যাঁ, জনাব সামিন যদি ইমামের উপদেশ অনুসরণ করে মালিক-শ্রমিক সম্পর্ক উন্নয়নে ইসলামি নির্দেশনা মেনে চলে, তাহলে সে উপকৃত হবে। ইসলামে মালিক-শ্রমিকের মাঝে কোনো পার্থক্য নেই। ইসলাম শ্রমিককে ভাই হিসেবে সম্বোধন করে। মালিকের সাথে শ্রমিকের সম্পর্ক অত্যন্ত নিবিড়। মালিক-শ্রমিক যদি ইসলাম স্বীকৃত পন্থায় তাদের সম্পর্ক তৈরি করতে পারে, তাহলে শ্রমিক তার ন্যায্য পারিশ্রমিক পাবে আর মালিকও তার সঠিক শ্রম পাবে। কল-কারখানায় স্থিতিশীল পরিবেশ বিরাজ করবে। তাই জনাব সামিনের উচিত ইমাম সাহেবের উপদেশ গ্রহণ করা। উদ্দীপকের জনাব সামিনের কারখানায় অসন্তোষ বিরাজ করছে। এ পরিস্থিতি দেখে, নিকটস্থ ইমাম তাকে ইসলামি নির্দেশনা মেনে চলার পরামর্শ দেন। এক্ষেত্রে জনাব সামিন ইমাম সাহেবের এ পরামর্শ গ্রহণ করলে এ সমস্যা থেকে মুক্তি পেতে পারেন। কেননা ইসলাম অধীনস্থদের সাথে উত্তম ব্যবহার করতে নির্দেশ দিয়েছে। আল্লাহ তায়ালা বলেন, 'তোমাদের অধীনস্থ যেসব দাস-দাসী (শ্রমিক) রয়েছে তাদের প্রতিও সদয় হও।' (সূরা আন-নিসা, আয়াত ৩৬)। ইসলাম শ্রমিকের হক সঠিকভাবে যথাসময়ে আদায় করার নির্দেশ দিয়েছে। শ্রমিকের পারিশ্রমিক দিতে অকারণে বিলম্ব করা সমীচীন নয়। শ্রমিক যাতে তার শ্রমের সঠিক মূল্য পায় সে ব্যাপারে রাসুলুল্লাহ (স) বলেছেন, \"মজুরের পারিশ্রমিক নির্ধারণ না করে তাকে কাজে নিয়োগ করো না।\" একইভাবে শ্রমিককেও তার মালিকের দেওয়া দায়িত্ব সঠিকভাবে পালন করার ব্যাপারে ইসলামে উৎসাহ দেওয়া হয়েছে। হযরত মুহাম্মদ (স) বলেছেন, \"গোলাম (শ্রমিক) যখন তার মালিকের কাজ সুচারুরূপে করে এবং সুষ্ঠুভাবে আল্লাহর ইবাদত করে তখন সে দ্বিগুণ প্রতিদান পায়।” (বুখারি ও মুসলিম) উপরের আলোচনার আলোকে বলা যায়, ইসলামে মালিক-শ্রমিকের মাঝে সুসম্পর্ক বজায় রাখার ব্যাপারে সুস্পষ্ট নির্দেশনা দেওয়া হয়েছে। তাই জনাব সামিনের উচিত ইমাম সাহেবের পরামর্শ অনুযায়ী ইসলামি বিধান অনুসরণ করা।"
        }
      ]
    },
    {
      "number": "8",
      "uddipok": "আব্দুল হামিদ কোন ঘটনা বা বিষয় সঠিকভাবে বা কোনো পরিবর্তন, সংযোজন বা বিকৃতি ছাড়াই বর্ণনা করেন। অপরদিকে তার ভাই আব্দুল জাব্বার মহান আল্লাহকে ভয় করার কারণে সকল প্রকার পাপ থেকে নিজেকে বাঁচানোর চেষ্টা করেন। তার বাবা এ সম্পর্কে বলেন, নৈতিক জীবন গঠনে এই চরিত্রের প্রভাব অনস্বীকার্য।",
      "tag": "CCC 24",
      "sub_questions": [
        {
          "label": "ক",
          "question": "আমানত কী?",
          "explanation": "কারো নিকট কোনো অর্থ-সম্পদ ও কথা গচ্ছিত রাখাকে আমানত বলে।"
        },
        {
          "label": "খ",
          "question": "'পরিচ্ছন্নতা ইমানের অর্ধেক।' ব্যাখ্যা করো।",
          "explanation": "'পবিত্রতা ইমানের অর্ধেক'- এ উক্তিটি দ্বারা রাসুল (স) প্রকৃত ইমানদার হওয়ার জন্য পবিত্র থাকার অপরিহার্যতা বুঝিয়েছেন। পবিত্রতা ব্যতীত কোনো ইবাদত কবুল হয় না। সালাত আদায়ের জন্য মানুষের শরীর, পোশাক ও সালাতের স্থান পরিষ্কার ও পবিত্র হতে হয়। এগুলো 'নাপাক থাকলে সালাত শুদ্ধ হয় না। তেমনি অপবিত্র অবস্থায় কুরআন তিলাওয়াত করা বা স্পর্শ করাও নিষিদ্ধ। যারা পবিত্র থাকেন আল্লাহ তাদের ভালোবাসেন। পরিচ্ছন্নতা মুমিনের উল্লেখযোগ্য বৈশিষ্ট্য।"
        },
        {
          "label": "গ",
          "question": "আবদুল হামিদের চরিত্রে আখলাকে হামিদার কোন দিকটি প্রতিফলিত হয়েছে? ব্যাখ্যা করো।",
          "explanation": "আব্দুল হামিদের চরিত্রে বা আচরণে আখলাকে হামিদাহর সত্যবাদিতা বিষয়টি ফুটে উঠেছে। সত্য কথা বলার অভ্যাসকে সত্যবাদিতা বলা হয়। এটি মানবজীবনের একটি মহৎগুণ। প্রকৃত মুমিনের অন্যতম গুণ হলো সত্যবাদিতা। আব্দুল হামিদের মধ্যে মুমিনের এ মহৎ গুণটির প্রতিফলন ঘটেছে। উদ্দীপকের আব্দুল হামিদ কোনো ঘটনা বা বিষয়কে কোনো পরিবর্তন, সংযাজন বা বিকৃতি ছাড়াই বর্ণনা করেন। তার এ বিষয়টি সত্যবাদিতাকেই প্রকাশ করে। কারণ বাস্তব ও প্রকৃত ঘটনা বা বিষয় প্রকাশ করাকে সত্যবাদিতা বলে। অর্থাৎ কোনো ঘটনা বা বিষয় সম্পর্কে কোনোরূপ পরিবর্তন, পরিবর্ধন বা বিকৃতি ব্যতিরেকে হুবহু বা অবিকল বর্ণনা করাই হলো সিদক বা সত্যবাদিতা। মানুষের কথা-বার্তা, আচার-আচরণ, কাজ- কর্মে সৎ থাকার মাধ্যমে সত্যবাদিতা নামের গুণটি বিকশিত হয়। আল্লাহ বলেন, 'হে মুমিনগণ তোমরা আল্লাহকে ভয় করো ও সঠিক কথা বলো'। (সূরা আল-আহযাব, আয়াত-৭০) সুতরাং বলা যায়, আব্দুল হামিদের চরিত্রে সত্যবাদিতা গুণটির প্রকাশ ঘটেছে।"
        },
        {
          "label": "ঘ",
          "question": "আব্দুল জাব্বারের চরিত্রের পরিপ্রেক্ষিতে তার পিতার বক্তব্য বিশ্লেষণ করো।",
          "explanation": "নিম্মের অনুরুপ। আখলাকে হামিদার অন্যতম গুণ তাকওয়ার গুরুত্ব সম্পর্কিত আবদুল হামিদ সাহেবের মন্তব্যটি যথার্থ। তাকওয়া অর্থ বিরত থাকা, বেঁচে থাকা, ভয় করা, নিজেকে রক্ষা করা। মহান আল্লাহর ভয়ে যাবতীয় অন্যায়, অত্যাচার ও পাপ কাজ থেকে নিজেকে রক্ষা করে কুরআন ও সুন্নাহ মোতাবেক জীবন পরিচালনা করাকে তাকওয়া বলে। যিনি তাকওয়া অবলম্বন করেন তাকে মুত্তাকি বলা হয়। রেজাউল সাহেবের মধ্যে এ ধরনের বৈশিষ্ট্যই লক্ষ করা যায়। উদ্দীপকের রেজাউল সাহেব একজন শিল্পপতি। তিনি আল্লাহর ভয়ে যাবতীয় মন্দ কাজ থেকে বিরত থাকেন এবং সবসময় ভালো কাজ করেন। তার এ আচরণ লক্ষ করে বিশিষ্ট ইসলামি চিন্তাবিদ জনাব আবদুল হামিদ বলেন, “এরূপ চরিত্রের অধিকারীগণ আল্লাহর নিকট সবচেয়ে সম্মানিত ব্যক্তিদের - অন্তর্ভুক্ত।” এখানে রেজাউল সাহেবের আচরণটি তাকওয়াকেই নির্দেশ করে। আর এ সম্পর্কে আবদুল হামিদের উক্তিটি যথার্থ। প্রকৃতপক্ষে তাকওয়া একটি মহৎ চারিত্রিক বৈশিষ্ট্য। মানবজীবনে তাকওয়ার গুরুত্ব অপরিসীম। তাকওয়া মানুষকে ইহকালীন ও পরকালীন উভয় জীবনেই সম্মান, মর্যাদা ও সফলতা দান করে। ইসলামি জীবনদর্শনে মানুষের মধ্যে সবচেয়ে মর্যাদাবান ব্যক্তি হলো মুত্তাকিগণ। আল্লাহ তায়ালা বলেন, 'নিশ্চয়ই আল্লাহর কাছে সেই ব্যক্তি সবচেয়ে সম্মানিত, যে তোমাদের মধ্যে সবচেয়ে বেশি তাকওয়াবান।' (সূরা আল-হুজুরাত, আয়াত ১৩) মুত্তাকি ব্যক্তি কোনোরূপ অশ্লীল ও অশালীন কথা, কাজ ও চিন্তা-ভাবনা করে না। তারা সর্বদা কুরআন ও সুন্নাহ মোতাবেক জীবনযাপন করেন এবং আল্লাহর ভয়ে নিজেদের অন্যায় কাজ থেকে দূরে সরিয়ে রাখেন। পরিশেষে বলা যায়, রেজাউল সাহেবের কাজে তাকওয়ার বহিঃপ্রকাশ ঘটেছে। আর তাকওয়ার গুরুত্ব সম্পর্কিত আবদুল হামিদের মন্তব্যটি যথার্থ। তাই আমাদের প্রত্যেকের উচিত তাকওয়া অবলম্বন করে জীবন পরিচালিত করা।"
        }
      ]
    },
    {
      "number": "9",
      "uddipok": "জনাব 'এম' ত্রুটি লুকিয়ে পণ্য বিক্রি করে এবং ওজন কম দেয়। অন্যদিকে তার ভাই জনাব 'এন' কাজ করার যোগ্যতা থাকা সত্ত্বেও কোনো কাজ করেন না।",
      "tag": "CCC 24",
      "sub_questions": [
        {
          "label": "ক",
          "question": "ঘুষ কী?",
          "explanation": "স্বাভাবিক প্রাপ্যের পরও অসদুপায়ে অতিরিক্ত সম্পদ ও সুযোগ- সুবিধা গ্রহণ করাকে ঘুষ বলে।"
        },
        {
          "label": "খ",
          "question": "'ফিতনা হত্যার চেয়েও জঘন্য। ব্যাখ্যা করো।",
          "explanation": "সব ধরনের অপরাধ ও পাপকাজ করার সুযোগ সৃষ্টি করে বলে ফিতনা হত্যার চেয়েও জঘন্য। সমাজে ভয়-ভীতি, অত্যাচার-অনাচার, ছিনতাই-রাহাজানি, গুম, খুন, অপহরণ ইত্যাদির মাধ্যমে যে অরাজক পরিস্থিতির সৃষ্টি হয় তাই ফিতনা-ফাসাদ। ফিতনা-ফাসাদ অত্যন্ত মারাত্মক অপরাধ। এর দ্বারা সমাজে সকল অন্যায়-অত্যাচারের দরজা খুলে যায়। অরাজক পরিস্থিতিতে অসৎ মানুষেরা সবধরনের পাপ কাজ করার সুযোগ পায়। এজন্যই আল্লাহ তায়ালা বলেন, 'ফিতনা হত্যার চেয়েও জঘন্য।' (সূরা আল-বাকারা, আয়াত ১৯১)"
        },
        {
          "label": "গ",
          "question": "জনাব 'এম' চরিত্রে আখলাকে যামিমার কোন দিকটি ফুটে উঠেছে? ব্যাখ্যা করো।",
          "explanation": "নিম্মের অনুরুপ। আজহারের মাঝে আখলাকে যামিমার অন্যতম বিষয় প্রতারণার দিকটি লক্ষণীয়। প্রতারণা অর্থ ঠকানো, ফাঁকি দেওয়া, ধোঁকা দেওয়া ইত্যাদি। এটি মিথ্যাচারের একটি বিশেষ রূপ। ইসলামি পরিভাষায়, প্রকৃত অবস্থা গোপন রেখে ফাঁকি বা ধোঁকার ওপর ভিত্তি করে নিজ স্বার্থ হাসিল করাকে প্রতারণা বলা হয়। প্রতারণার মাধ্যমে অন্যকে ধোঁকা দিয়ে ঠকানো হয়, যা উদ্দীপকের আজহারের মধ্যেও লক্ষ করা যায়। ঊদ্দীপকের আজহার একজন ফলের দোকানদার। সে বেশি দামের খেজুরের প্যাকেটে কম দামের খেজুর রেখে তা উচ্চ মূল্যে বিক্রি করে। যা সরাসরি প্রতারণার শামিল। সাধারণত আর্থিক লেনদেন ও ব্যবসা-বাণিজ্যে প্রতারণার দৃষ্টান্ত বেশি পরিলক্ষিত হয়। যেমন- ওজনে কম দেওয়া, পণ্যদ্রব্যের দোষ গোপন করা, ভালো জিনিস দেখিয়ে বিক্রির সময় খারাপ জিনিস দিয়ে দেওয়া, বেশি দামের দ্রব্যের সাথে কম দামের দ্রব্য মিশিয়ে বিক্রি করা। সুতরাং আজহার যেহেতু মালে ভেজাল দিয়ে বিক্রি করে, তাই তার কার্যক্রম প্রতারণার শামিল এবং সে একজন প্রতারক।"
        },
        {
          "label": "ঘ",
          "question": "জনাব 'এন'-এর জীবনধারা প্রকৃতপক্ষে একজন মানুষের জীবনে একটি অভিশাপ উক্তিটি বিচার করো।",
          "explanation": "নিম্মের অনুরুপ। মনিরের আচরণে আখলাকে যামিমাহর অন্যতম বিষয় কর্মবিমুখতা প্রকাশ পেয়েছে। এ সম্পর্কে তার মামার বক্তব্যটি যথার্থ। কর্মবিমুখতা বলতে কাজ না করার ইচ্ছাকে বোঝায়। সামর্থ্য থাকা সত্ত্বেও কোনো কাজ না করে অলস বা বেকার বসে থাকাকে কর্মবিমুখতা বলা হয়। তবে কোনো অক্ষম ব্যক্তি যদি কোনো কাজ করতে না পারে তা কর্মবিমুখতা, যা মনিরের আচরণে লক্ষণীয়। উদ্দীপকের মনির উচ্চ শিক্ষাগ্রহণ সম্পন্ন করে বাসাবাড়িতে বসে বন্ধুদের নিয়ে আড্ডা দেয়। কোনো কাজ করতে চায় না। যা কর্মবিমুখতাকে নির্দেশ করে। তার এরূপ অবস্থা দেখে তার মামা বলেন, \"তুমি একসময় সমাজের জন্য বোঝা হয়ে যাবে।\" এখানে তার মামার মন্তব্যটি সঠিক। কেননা কর্মবিমুখতা মানুষের মধ্যে অলসতা সৃষ্টি করে। এতে মানুষ অকর্মণ্য হয়ে পড়ে। মানুষের কর্মস্পৃহা, কর্মক্ষমতা লোপ পায়। অলস ব্যক্তিরা নানা অসৎ ও অনৈতিক চিন্তা ও কর্মে ব্যাপৃত থাকে। এর ফলে মানুষের মেধা, শক্তি ও সময় অপচয় হয়। কর্মবিমুখ বেকারকে কেউ ভালোবাসে না। কেউ তার সাথে বন্ধুত্ব বা আত্মীয়তার সম্পর্ক করতে চায় না। এর ফলে অন্যের অর্থে জীবনযাপন করার মানসিকতা তৈরি হয়। আর এভাবে একসময় সে পরিবার ও সমাজের বোঝায় পরিণত হয়। পরিশেষে বলা যায়, মনিরের আচরণে কর্মবিমুখতা প্রকাশ পাওয়ায় তার সম্পর্কে তার মামার করা মন্তব্যটি যথার্থ।"
        }
      ]
    },
    {
      "number": "10",
      "uddipok": "হাফিজ সমস্ত গ্রামবাসীকে একত্রিত করেন। গ্রামে শান্তি প্রতিষ্ঠার জন্য প্রভাবশালীদের সঙ্গে বসে একটি লিখিত সনদে স্বাক্ষর করেন। তার মৃত্যুর পর তার অনুসারীরা একজনের পর একজন গ্রাম পরিচালনায় নেতৃত্ব দেন। তাদের একজন সালমান যিনি একসময় হাফিজের শত্রু ছিলেন। কিন্তু নাটকীয় পরিবর্তনের মাধ্যমে তিনি হয়ে ওঠেন হাফিজের সবচেয়ে কাছের মানুষ। তিনি ছিলেন ন্যায়পরায়ণতা ও ন্যায়বিচারের মূর্ত প্রতীক।",
      "tag": "CCC 24",
      "sub_questions": [
        {
          "label": "ক",
          "question": "হিলফুল ফুজুল কী ছিল?",
          "explanation": "হিলফুল ফুযুল ছিল আরবের শান্তিকামী যুবকদের নিয়ে গঠিত মহানবি (স) কর্তৃক প্রতিষ্ঠিত শান্তি সংঘ।"
        },
        {
          "label": "খ",
          "question": "'এই ছেলেটি হবে আখিরি বা শেষ জামানার নবি'- ব্যাখ্যা করো।",
          "explanation": "আলোচ্য উক্তিটি বুহায়রা নামের এক পাদ্রির। মহানবি (স) সম্পর্কে তিনি এ উক্তিটি করেন। হযরত মুহাম্মদ (স) ১২ বছর বয়সে ব্যবসার উদ্দেশ্যে চাচার সাথে সিরিয়া যান। যাত্রাপথে বুহায়রা নামের এক পাদ্রির সাথে তাদের দেখা হয়। এ পাদ্রি মুহাম্মদ (স)-কে অসাধারণ বালক বলে উল্লেখ করেন। শুধু তাই নয়, তিনি মুহাম্মদ (স)-এর মধ্যে শেষ নবির লক্ষণ দেখতে পেয়েছিলেন। এজন্যই তিনি মহানবি (স) সম্পর্কে ভবিষ্যদ্বাণী করেন, \"এ বালকই হবে শেষ যামানার আখেরি নবি (শেষ নবি)।”"
        },
        {
          "label": "গ",
          "question": "মহানবি (স)-এর জীবনের কোন অংশ হাফিজের জীবনের অনুরূপ ছিল? ব্যাখ্যা করো।",
          "explanation": "মহানবি (স)-এর জীবনের অন্যতম একটি দিক মদিনা সনদ প্রণয়ন হাফিজের জীবনের অনুরূপ ছিল। মদিনা সনদ হলো পৃথিবীর ইতিহাসে সর্বপ্রথম লিখিত সনদ। এ সনদ মদিনার কলহপ্রিয় জাতিগোষ্ঠীকে ঐক্যবদ্ধ হতে অনুপ্রাণিত করেছিল। এ সনদ প্রণয়ন করতে গিয়ে মহানবি (স) মদিনার সকল গোত্রের নেতাদের সাথে বৈঠক করেন এবং রক্তপাত, মারামারি ও অন্যান্য অপারাধমূলক কর্মকাণ্ড সম্পূর্ণ নিষিদ্ধ ঘোষণা করে, শান্তি স্থাপন করেন। যা হাফিজের কর্মকাণ্ডেও প্রকাশ পায়। উদ্দীপকের হাফিজ 'গ্রামে শান্তি প্রতিষ্ঠার জন্য গ্রামের প্রভাবশালীদের একত্রিত করে একটি লিখিত সনদে স্বাক্ষর করেন। তার এ কাজটি মদিনা, সনদকে নির্দেশ করে। কেননা মদিনা সনদ হলো বিশ্বের প্রথম লিখিত সংবিধান, যা মহানবি (স) আরবের প্রভাবশালী গোত্রের গোত্রপতিদের নিয়ে শান্তি প্রতিষ্ঠার জন্য প্রণয়ন করেন। একটি সুশৃঙ্খল ও আদর্শ ইসলামি সমাজ ব্যবস্থা গড়ে তুলতে মদিনা সনদের গুরুত্ব অপরিসীম। মদিনা সনদ মুসলমানদের ও অমুসলমান সম্প্রদায়কে ভ্রাতৃত্বের বন্ধনে আবদ্ধ করে, যা হিংসা, বিদ্বেষ ও কলহের অবসান ঘটায়। এর মাধ্যমে মদিনায় গোত্রভিত্তিক শাসনতন্ত্র কায়েম করা হয়। ধর্ম, বর্ণ, গোত্র নির্বিশেষে সবার সমাধিকারের নিশ্চয়তা বিধানে এ সনদের নীতিমালা ছিল অধিক কার্যকরী। সুতরাং বলা যায়, হাফিজের কর্মে মহানবি (স)-এর মদিনা সনদ প্রণয়নের প্রতিচ্ছবি ফুটে উঠেছে।"
        },
        {
          "label": "ঘ",
          "question": "'আমাদের দেশে সালমানের মতো নেতা দরকার।'- তোমার মতামত দাও।",
          "explanation": "সালমানের মধ্যে উমর (রা)-এর চরিত্র প্রকাশ পেয়েছে, 'এ কারণে তার মতো চরিত্রের অধিকারী নেতা আমাদের দেশে খুবই দরকার। খলিফা উমর (রা) প্রথম দিকে ইসলামের ঘোর শত্রু, ছিলেন। ইসলাম গ্রহনের পর তার মধ্যকার মানবীয় গুণাবলী সমুজ্জল হয়ে ওঠে। তিনি ছিলেন ন্যায় ও ইনসাফের মূর্ত প্রতীক। যা সালমানের মধ্যেও লক্ষণীয়। উদ্দীপকের সালামান প্রথম পর্যায়ে হাফিজের শত্রু থাকলেও পরবর্তীতে সে নাটকীয় পরিবর্তনের মাধ্যমে হাফিজের কাছের মানুষ হয়ে যায়। আর তিনি ন্যায় বিচারের মূর্ত প্রতীক ছিলেন। তার এ কাজে উমর (রা)-এর চারিত্রিক বৈশিষ্ট্য প্রকাশ পেয়েছে। কেননা উমর (রা) প্রথম পর্যায়ে মহানবি (স)-এর শত্রু থাকলেও পরবর্তীতে ইসলাম গ্রহণ করেন। উমর (রা)-এর মতো নেতা বা শাসক আমাদের দেশে খুবই প্রয়োজন। কারণ উমর (রা)-এর জীবনাদর্শে ন্যায় এ ইসনাফের অনেক বিষয়াবলি রয়েছে। উমর (রা) ছিলেন একজন প্রজাদরদি ও দায়িত্বশীল শাসক। আইনের চোখে তিনি ধর্ন-গরিব, উঁচু-নিচু, আপন-পরের মধ্যে কোনো ভেদাভেদ করতেন না। জনগণের স্বার্থে তিনি পুলিশ ও গোয়েন্দা বিভাগ প্রতিষ্ঠা করেন। কৃষির উন্নয়নে তিনি খাল খননের ব্যবস্থা করেন। জনসাধারণের অবস্থা নিজের চোখে দেখার জন্য তিনি রাতের আঁধারে পাড়া, মহল্লা ঘুরে বেড়াতেন। ক্ষুধার্ত শিশুর কান্নার আওয়াজ শুনে তিনি নিজ কাঁধে আটার বস্তা নিয়ে তাঁবুতে দিয়ে আসেন। তিনি কোনো দেহরক্ষী রাখতেন না। অর্ধ-পৃথিবীর শাসক হওয়া সত্ত্বেও তিনি অত্যন্ত দীনহীন ও সাদাসিধে জীবনযাপন করতেন। সুতরাং বলা যায়, শাসক হিসেবে উমর (রা) ছিলেন ন্যায়বিচারক ও প্রবাবৎসল। তাই আমাদের দেশসহ সকল দেশের শাসকের উচিত তার আদর্শ অনুযায়ী শাসন পরিচালনা করা এবং দেশ ও জাতির কল্যাণ নিশ্চিত করা।"
        }
      ]
    },
    {
      "number": "11",
      "uddipok": "জুবায়ের দশম শ্রেণির ছাত্র। তিনি একজন মুসলিম পণ্ডিতের কথা পড়েছেন, যিনি ফিকাহ (ইসলামিক আইনশাস্ত্রে) তার মহান অবদানের জন্য বিখ্যাত। অন্যদিকে, তার বন্ধু, মুসা আরেকজন মুসলিম পণ্ডিতের কথা পড়েছেন যিনি, ১০ বছর বয়সে পবিত্র কুরআন মুখস্থ করেছিলেন। তার লেখা একটি বইকে চিকিৎসাশাস্ত্রের বাইবেল বলে উল্লেখ করা হয়েছে।",
      "tag": "CCC 24",
      "sub_questions": [
        {
          "label": "ক",
          "question": "ইমাম বুখারি (র) কে ছিলেন?",
          "explanation": "ইমাম বুখারি (র) ছিলেন হাদিস বর্ণনায় মুমিনদের নেতা এবং বুখারি শরিফের প্রণেতা।"
        },
        {
          "label": "খ",
          "question": "'তিনি সকল বয়সের সকল ধনী মানুষের জন্য আদর্শ।'- তোমার পাঠ্যবই অনুসারে ব্যাখ্যা করো।",
          "explanation": "'তিনি সকল বয়সের সকল ধনী মানুষের জন্য আদর্শ'- বাক্যটিতে উসমান (রা)-এর দানশীলতার গুণ প্রকাশ পেয়েছে। উসমান (রা) ছিলেন তৎকালীন আরবের শ্রেষ্ঠ ধনী। ইসলাম ও মানবতার সেবায় তিনি অকাতরে তার সম্পদ ব্যয় করেন। ১৮,০০০ দিনার দিয়ে কূপ ক্রয়, দুর্ভিক্ষের সময় ত্রাণ বিতরণ, মসজিদ সম্প্রসারণ, বিভিন্ন যুদ্ধে সৈনিক ও সরঞ্জাম সমূহের ব্যয় ভার বহন প্রভৃতি সবই উসমান (সা)-এর কীর্তি। উসমান (রা)-কে আল্লাহ যেমন সম্পদ দিয়েছেন। তেমনি উসমান (রা) অকাতরে সে সম্পদ ব্যয়ও করেছেন। আর এজন্য তিনি সকল বয়সের সকল ধনী মানুষের জন্য আদর্শস্বরূপ।"
        },
        {
          "label": "গ",
          "question": "জুবায়ের কোন মুসলিম পণ্ডিত সম্পর্কে পড়েছেন? ফিকাহশাস্ত্রে তার অবদান ব্যাখ্যা করো।",
          "explanation": "জুবায়ের ইমাম আবু হানিফা (রা)-এর সম্পর্কে পড়েছেন, ফিকাহশাস্ত্রে যার অবদান অপরিসীম। ইমাম আবু হানিফা (র) ফিকাহশাস্ত্রের উদ্ভাবক ছিলেন। তিনি তাঁর চল্লিশজন ছাত্রের সমন্বয়ে 'ফিকাহ সম্পাদনা বোর্ড' গঠন করেন। তার নেতৃত্বে এই বোর্ড দীর্ঘ বাইশ বছর কঠোর সাধনা করে ফিকাহকে একটি পূর্ণাঙ্গ শাস্ত্র - হিসেবে রূপ দান করেন। জুবায়ের এই মহান মনীষীর সম্পর্কে জেনেছে। উদ্দীপকের 'জুবায়ের এমন একজন মনীষীর জীবন পড়েছেন, যিনি ফিকাহশাস্ত্রে তার অবদানের জন্য বিখ্যাত হয়ে আছেন। আর ফিকাহশাস্ত্রের এই মহান ব‍্যক্তি হলেন। ইমাম আবু হানিফা (র)। ফিকাহশাস্ত্রে ইমাম আবু হানিফা (র)-এর অবদান অপরিসীম। ইমাম তিনি হলেন ফিকাহশাস্ত্রের জনক। তিনি ফিকাহশাস্ত্রের পূর্ণাঙ্গতার জন্য ফিকাহ সম্পাদনা বোর্ডের চল্লিশজন সদস্য হতে দশজনকে নিয়ে একটি বিশেষ বোর্ড গঠন করেন। ফিকাহশাস্ত্র প্রচার ও প্রসারের ক্ষেত্রে এই বোডের অবদান সবচেয়ে বেশি। কোনো মাসআলা (সমস্যা) এলেই এই বোর্ড তা নিয়ে গবেষণা করত এবং কুরআন ও হাদিসের আলোকে গবেষণা করে ফতোয়া (সমাধান) দিন। এভাবে কুতুবে হানাফিয়্যাতে (হানাফি যানহাবের কিতাবসমূহ) ৮৩ হাজার মাসআলা ও সমাধান লিপিবদ্ধ করা হয়। তিনি হানাফি মাযহাবের প্রতিষ্ঠাতা। পারস্পরিক আরোচনার মাধ্যমে কঠিন বস্তুও যে সহজ করা যায় ইমাম আবু হানিফার 'ফিকাহ বোর্ড' এর প্রমাণ।"
        },
        {
          "label": "ঘ",
          "question": "মুসার পঠিত পণ্ডিতের চিকিৎসাশাস্ত্রে অনেক অবদান রয়েছে। উক্তিটি বিচার করো।",
          "explanation": "মুসার পঠিত পণ্ডিত অর্থাৎ ইবনে সিনার চিকিৎসাশাস্ত্রে অনেক অবদান রয়েছে। চিকিৎসাশাস্ত্রে মুসলিম মনীষীদের মধ্যে ইবনে সিনার অবদান অবিস্মরণীয়। তিনি একাধারে দার্শনিক, চিকিৎসক, গনিতজ্ঞ সর্বোপরি মুসলিম জগতের একজন বিখ্যাত বিজ্ঞানী। তিনি মাত্র দশ বছর বয়সে কুরআনের হাফিজ হন। তার রচিত গ্রন্থ 'আল-কানুন ফিত-তিবব' চিকিৎসাশাস্ত্রের বাইবেল হিসেবে পরিচিত। আর এ বিষয়টি মুসার পঠিত ব্যক্তির সাথে সাদৃশ্যপূর্ণ। উদ্দীপকের মুসা এমন একজন মনীষীর জীবনী পড়েন, যিনি দশ বছর বয়সে কুরআন মুখস্থ করেন। আর তার লেখা একটি বই চিকিৎসাশাস্ত্রে বাইবেল, হিসেবে পরিচিত। অর্থাৎ সে ইবনে সিনার জীবনী অধ্যায়ন করেছে। চিকিৎসাশাস্ত্রের বিকাশে ইবনে সিনার অবদান অপরিসীম। ইবনে সিনা দার্শনিক, চিকিৎসক, গণিতজ্ঞ, জ্যোতির্বিদ এবং মুসলিম জগতের একজন বিখ্যাত বিজ্ঞানী ও সর্ববিদ্যায় পারদর্শী ছিলেন।। চিকিৎসায় তার অসাধারণ অবদানের জন্য তাকে আধুনিক চিকিৎসাশাস্ত্র ও চিকিৎসা প্রণালি এবং শল্যচিকিৎসার দিশারি মনে করা হয়। তার রচিত আল-কানুন ফিত-তিবব চিকিৎসাশাস্ত্রের একটি অমর গ্রন্থ। ড. ওসলার এ গ্রন্থটিকে চিকিৎসাশাস্ত্রের বাইবেল বলে উল্লেখ করেন। এখন পর্যন্ত চিকিৎসাশাস্ত্রের ওপর রচিত গ্রন্থসমূহের মধ্যে এটিই শ্রেষ্ঠ। উপরের আলোচনা থেকে বলা যায়, চিকিৎসাশাস্ত্রের বিকাশে ইবনে সিনার অবদান অনস্বীকার্য। তার রচিত গ্রন্থ শত শত বছর ধরেও চিকিৎসাবিজ্ঞানের অনুসরণীয় শাস্ত্র হয়ে আছে।"
        }
      ]
    }
  ]
}