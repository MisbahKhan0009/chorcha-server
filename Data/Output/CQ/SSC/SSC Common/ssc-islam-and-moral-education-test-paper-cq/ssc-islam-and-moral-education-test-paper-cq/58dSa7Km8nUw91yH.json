{
  "title": "বরিশাল বোর্ড ২০২০",
  "subtitle": "ইসলাম ও নৈতিক শিক্ষা (11)",
  "questions": [
    {
      "number": "1",
      "uddipok": "সাজিদ সাহেব একজন ধনী ব্যক্তি। তিনি সালাত আদায়ের ব্যাপারে খুবই উদাসীন। শুক্রবার দিন সকাল বেলায় বারান্দায় বসে তিনি চা গাচ্ছিলেন। এমন সময় একজন এতিম ভিক্ষুক এসে তার নিকট কিছু সাহায্য চাইলে, তিনি রেগে গিয়ে তাকে গেটের বাইরে বের করে দেন। অন্যদিকে রমিজ সাহেবের ছেলে এসএসসি পরীক্ষায় ফেল করায়, তার বন্ধুরা তাকে ঠাট্টা- বিদ্রূপ করে, এতে তিনি দুঃখ পান এবং হতাশ হয়ে পড়েন। ফলে তার প্রতিবেশী আমান সাহেব তাকে ধৈর্য ধারণ করার জন্য বলেন। তিনি আরও বলেন, মানব জীবনে সুখ-দুঃখ থাকবেই।",
      "tag": "BB 20",
      "sub_questions": [
        {
          "label": "ক",
          "question": "শরিয়ত কী?",
          "explanation": "শরিয়ত হলো ইসলামি কার্যনীতি বা জীবনপদ্ধতি।"
        },
        {
          "label": "খ",
          "question": "কুরআন তিলাওয়াতের গুরুত্ব ব্যাখ্যা করো।",
          "explanation": "মানুষের জীবন সঠিকভাবে পরিচালনা করা এবং দুনিয়া ও আখিরাতে সফলতা প্রাপ্তির জন্য কুরআন পাঠ আবশ্যক। আল-কুরআন মহান আল্লাহর পবিত্র বাণী। এটি কল্যাণকর ও পূর্ণাঙ্গ জ্ঞান ভান্ডার। মানব জীবনের জন্য প্রয়োজনীয় সব বিষয়ের সঠিক দিক- নির্দেশনা এতে রয়েছে। আল-কুরআনের একটি হরফ পাঠে দশটি নেকি পাওয়া যায়। এসব কারণে কুরআন তিলাওয়াত অত্যন্ত গুরুত্বপূর্ণ।"
        },
        {
          "label": "গ",
          "question": "সাজিদ সাহেবের কর্মকাণ্ডে কোন সূরার শিক্ষা লঙ্ঘিত হয়েছে? ব্যাখ্যা করো।",
          "explanation": "সাজিদ সাহেবের কর্মকাণ্ডে সূরা আল-মাউনের শিক্ষা লঙ্ঘিত হয়েছে। সূরা আল-মাউনে কাফির ও মুনাফিকদের কিছু বৈশিষ্ট্য বর্ণিত হয়েছে। এসব বৈশিষ্ট্য ও কাজের বর্ণনার মাধ্যমে এসব থেকে মানুষকে বিরত থাকার শিক্ষা দেওয়া হয়েছে। সূরা মাউনে আমরা দেখতে পাই, ইয়াতীমদের প্রতি কঠোর হওয়া এবং তাদের সাহায্য-সহযোগিতা করার পরিবর্তে রূঢ় ও নিষ্ঠুরভাবে তাড়িয়ে দেওয়া কাফির ও মুনাফিকদের কাজ। মুনাফিকদের আরও একটি বেশিষ্ট্য হলো তারা ঠিকমতো সালাত আদায় করে না। বরং সালাত সম্পর্কে তারা উদাসীন। সাজিদ সাহেব নামাজের ব্যাপারে উদাসীন। এছাড়া এতিম ও ভিক্ষুক তার কাছে সাহায্য চাইতে এলে তিনি তাকে গেটের বাইরে বের করে দেন। সূরা আল-মাউনের শিক্ষা হলো ইয়াতীম ও দুঃস্থদের যথাসম্ভব সাহায্য- সহযোগিতা করতে হবে এবং সালাতে অবহেলা করা চলবে না। সাজিদ সাহেবের কাজ এর বিপরীত। তাই বলা যায়, তার কাজে সূরা মাউনের শিক্ষা লঙ্ঘিত হয়েছে।"
        },
        {
          "label": "ঘ",
          "question": "আমান সাহেবের বক্তব্যটিতে কোন সূরার শিক্ষা প্রতিফলিত হয়েছে তা উল্লেখপূর্বক তার শেষ বক্তব্যটি বিশ্লেষণ করো।",
          "explanation": "আমান সাহেবের বক্তব্যটিতে সূরা আল-ইনশিরাহর শিক্ষা প্রতিফলিত হয়েছে। সূরা আল-ইনশিরাহ আল-কুরআনের ৯৪তম সূরা। এ সূরায় মহান আল্লাহ মহানবি (স)-এর প্রতি তাঁর নিয়ামতের সংক্ষিপ্ত বর্ণনা দিয়েছেন। এরপর মহানবি (স)-এর করণীয় বিষয়েও নির্দেশনা প্রদান করেছেন। বিপদাপদে ধৈর্যধারণ করার শিক্ষা রয়েছে এ সূরায়। আমান সাহেবের বক্তব্যে এ বিষয়ের প্রতিফলন ঘটেছে। আমান সাহেব তার প্রতিবেশীকে দুঃখের সময় ধৈর্যধারণ করতে বলেন। তার মতে, জীবনে সুখ-দুঃখ থাকবেই। তার এ বক্তব্যের সত্যতা আমরা সূরা আল-ইনশিরাতে পাই। মহানবি (স) আরবদের মধ্যে ইসলাম প্রচার শুরু করলে কাফিররা তার বিরোধিতা করে এবং তার ওপর নির্যাতন চালায়। তারা নও মুসলিম সাহাবিদের প্রতিও অত্যাচার নির্যাতন করতে থাকে। এতে মহানবি (স) দুঃখ ভারাক্রান্ত হয়ে পড়েন। আল্লাহ তায়ালা এ অবস্থায় তাকে সান্ত্বনা দিয়ে বলেন, দুঃখের পরই সুখ। তাই বিপদে হতাশ হওয়া চলবে না। - বরং ধৈর্যসহকারে এর মোকাবেলা করতে হবে। তাই কষ্টে ভেঙে না পড়ে বরং আল্লাহর ইবাদতে মনোনিবেশ করতে হবে। উপরের আলোচনা থেকে বোঝা যায়, আমান সাহেবের বক্তব্যে সূরা আল-ইনশিরাহর শিক্ষা প্রতিফলিত হয়েছে। আর এ সম্পর্কে তার শেষ বক্তব্যটিও যুক্তিপূর্ণ।"
        }
      ]
    },
    {
      "number": "2",
      "uddipok": "মানিক ও আফজল ২০২০ সালের এসএসসি পরীক্ষার্থী। একদিন বিদ্যালয়ে যাওয়ার পথে মানিক আফজলকে বলে, সব কাজ-কর্ম ও সৃষ্টিতে এক আল্লাহকে বিশ্বাস করার মাধ্যমে মানুষের মুক্তি ও সফলতার দ্বার উন্মুক্ত হয়। অন্যদিকে আফজল মানিককে উদ্দেশ্য করে বলে, দেখো আমি এগুলো বিশ্বাস না করেও একজন ভালো মানুষ ও ভালো ছাত্র হিসেবে সকলের কাছে পরিচিত। তাই এ বিশ্বাসগুলো আমার কাছে গুরুত্বপূর্ণ নয়।",
      "tag": "BB 20",
      "sub_questions": [
        {
          "label": "ক",
          "question": "ইসলাম কী?",
          "explanation": "আল্লাহ তায়ালা ও হযরত মুহাম্মদ (স)-এর আনুগত্য করাই ইসলাম।"
        },
        {
          "label": "খ",
          "question": "ইমান ও ইসলামের সম্পর্ক ব্যাখ্যা করো।",
          "explanation": "ইমান ও ইসলামের মধ্যে ঘনিষ্ঠ ও অবিচ্ছেদ্য সম্পর্ক রয়েছে। ইমান মানুষের অন্তরে আল্লাহর প্রতি বিশ্বাস, অনুরাগ ও তাঁর সন্তুষ্টি লাভের বাসনা সৃষ্টি করে। আর তাতে ইসলাম ইবাদত ও আনুগত্যের মাধ্যমে সজীব ও সতেজ হয়ে পরিপূর্ণ সৌন্দর্যে বিকশিত হয়। ইসলাম হলো ইমানের বহিঃপ্রকাশ। অন্তরের ইমানি চেতনা ইসলামের মাধ্যমে প্রকাশ লাভ করে মানুষকে কল্যাণের পথে পরিচালিত করে। তাই বলা যায়, ইমান ও ইসলাম একটি অপরটির পরিপূরক।"
        },
        {
          "label": "গ",
          "question": "মানিকের বক্তব্যে কোন বিষয়ের বিশ্বাস প্রকাশ পেয়েছে? ব্যাখ্যা করো।",
          "explanation": "মানিকের বক্তব্যে ইসলামের সর্বপ্রধান ভিত্তি তাওহিদ বা একত্ববাদের প্রতি বিশ্বাস প্রকাশ পেয়েছে। ব্যাখ্যা তাওহিদ শব্দের অর্থ হলো একত্ববাদ। ইসলামি পরিভাষায়, মহান আল্লাহকে তাঁর সত্তা ও গুণাবলিতে এক ও অদ্বিতীয় হিসেবে বিশ্বাস করা, সব ইবাদতের একমাত্র অধিকারী হিসেবে মেনে নেওয়া এবং তাঁর কোনো কাজের সাথে কাউকে শরিক না করাই হলো তাওহিদ। এটিই ইসলামের মূল ভিত্তি। মানিকের বক্তব্যের মধ্যে তাওহিদের দুটি গুরুত্বপূর্ণ দিক ফুটে উঠেছে: ১. সৃষ্টি ও পরিচালনায় একত্ববাদ (তাওহিদ আর-রুবুবিয়্যাহ): মানিক বলেছে, \"সব... সৃষ্টিতে এক আল্লাহকে বিশ্বাস\"। এর অর্থ হলো, সে বিশ্বাস করে যে এই মহাবিশ্বের একমাত্র স্রষ্টা, মালিক, পালনকর্তা ও পরিচালক হলেন মহান আল্লাহ। সৃষ্টির কোনো ব্যাপারে তাঁর কোনো অংশীদার বা সমকক্ষ নেই। ২. ইবাদত ও কাজ-কর্মে একত্ববাদ (তাওহিদ আল-উলুহিয়্যাহ): তার কথার অপর অংশ, \"সব কাজ-কর্ম... এক আল্লাহকে বিশ্বাস\" দ্বারা বোঝায় যে, সকল প্রকার ইবাদত, যেমন— দোয়া, সিজদা, সাহায্য প্রার্থনা এবং জীবনের সমস্ত কাজ কেবল এক আল্লাহর সন্তুষ্টির জন্যই করা উচিত। সর্বোপরি, মানিক এই একত্ববাদের বিশ্বাসকে মানুষের \"মুক্তি ও সফলতা\" -র চাবিকাঠি হিসেবে উল্লেখ করেছে। এটি তাওহিদের চূড়ান্ত পরিণতি। ইসলামি বিশ্বাস অনুযায়ী, যে ব্যক্তি তাওহিদের ওপর দৃঢ়ভাবে প্রতিষ্ঠিত থাকবে, সে দুনিয়া ও আখিরাত উভয় জগতেই সফলতা ও মুক্তি লাভ করবে। সুতরাং, মানিকের সংক্ষিপ্ত বক্তব্যটি ছিল তাওহিদের মূলনীতির এক চমৎকার সারসংক্ষেপ, যা ইসলামের প্রবেশদ্বার এবং মানবজীবনের চূড়ান্ত সফলতার মূল ভিত্তি।"
        },
        {
          "label": "ঘ",
          "question": "আফজলের বিশ্বাস চিহ্নিতপূর্বক পাঠ্যবইয়ের আলোকে এর পরিণতি বিশ্লেষণ করো।",
          "explanation": "আফজলের বিশ্বাসটি হলো কুফর বা অবিশ্বাস । পাঠ্যবইয়ের আলোকে তার এই বিশ্বাসের ভয়াবহ পরিণতি নিচে বিশ্লেষণ করা হলো। কুফরের পরিণতি আফজল মনে করে যে, আল্লাহকে বিশ্বাস না করেও ভালো মানুষ ও ভালো ছাত্র হিসেবে পরিচিতিই যথেষ্ট এবং একত্ববাদে বিশ্বাস করা গুরুত্বপূর্ণ নয়। ইসলামের দৃষ্টিতে, এই ধারণাটি সুস্পষ্ট কুফর (الكفر), যার অর্থ হলো সত্যকে জেনেবুঝে অস্বীকার করা বা গোপন করা। ইসলামি শিক্ষা ও পাঠ্যবই অনুযায়ী, কুফরের পরিণতি অত্যন্ত ভয়াবহ। ১. দুনিয়াবি জীবনে প্রভাব আধ্যাত্মিক শূন্যতা ও অশান্তি: ঈমান বা বিশ্বাস মানুষের জীবনে মানসিক প্রশান্তি ও স্থিতিশীলতা নিয়ে আসে। আফজলের মতো অবিশ্বাসীরা বাহ্যিকভাবে সফল মনে হলেও প্রায়শই অভ্যন্তরীণ শূন্যতা, উদ্দেশ্যহীনতা ও মানসিক অশান্তিতে ভোগে। আল্লাহর সাহায্য থেকে বঞ্চিত হওয়া: ইসলামি বিশ্বাস মতে, মুমিন বা বিশ্বাসীরা জীবনের প্রতিটি ক্ষেত্রে আল্লাহর সাহায্য ও রহমত লাভ করে। কাফির বা অবিশ্বাসী ব্যক্তি এই বিশেষ অনুগ্রহ থেকে সম্পূর্ণরূপে বঞ্চিত হয়। আমল বা সৎকর্ম মূল্যহীন হওয়া: আফজল নিজেকে \"ভালো মানুষ\" মনে করলেও, ঈমান না থাকার কারণে তার কোনো ভালো কাজ বা নৈতিকতা পরকালীন মুক্তির জন্য আল্লাহর কাছে গৃহীত হবে না। পবিত্র কুরআনে বলা হয়েছে, \"আর যারা কুফরি করে, তাদের আমলসমূহ মরুভূমির মরীচিকার ন্যায়, পিপাসার্ত ব্যক্তি যাকে পানি মনে করে। অবশেষে যখন সে তার কাছে আসে, তখন কিছুই পায় না।\" (সূরা আন-নূর, আয়াত: ৩৯) ২. পরকালীন জীবনে প্রভাব স্থায়ী জাহান্নাম: কুফরের সবচেয়ে ভয়াবহ পরিণতি হলো পরকালে চিরস্থায়ী জাহান্নামের শাস্তি। আল্লাহ ও তাঁর বিধানকে অস্বীকার করা হলো সবচেয়ে বড় অপরাধ, যার কোনো ক্ষমা নেই যদি এ অবস্থায় মৃত্যু হয়। আল্লাহ তা'আলা বলেন, \"নিশ্চয় যারা কুফরি করেছে এবং কাফির অবস্থাতেই মৃত্যুবরণ করেছে, তাদের ওপর আল্লাহ, ফেরেশতাগণ এবং সকল মানুষের লা'নত (অভিশাপ)।\" (সূরা আল-বাকারা, আয়াত: ১৬১) সকল সফলতা ধ্বংস: আফজল তার ছাত্র হিসেবে সাফল্যকে বড় করে দেখছে। কিন্তু পরকালে এই দুনিয়ার সাফল্য কোনো কাজে আসবে না। কুফর মানুষের পরকালীন জীবনের সকল সম্ভাবনাকে ধ্বংস করে দেয় এবং তাকে চূড়ান্ত ব্যর্থ হিসেবে সাব্যস্ত করে। সুতরাং, আফজলের বিশ্বাসটি আত্ম-প্রবঞ্চনা ছাড়া আর কিছুই নয়। তার ভালো ছাত্র বা ভালো মানুষ হওয়ার দাবি হয়তো সামাজিকভাবে প্রশংসনীয়, কিন্তু ঈমানের ভিত্তি না থাকায় ইসলামি দৃষ্টিকোণ থেকে তার এই জীবন চূড়ান্তভাবে ব্যর্থ এবং এর পরকালীন পরিণতি অত্যন্ত যন্ত্রণাদায়ক ও ভয়াবহ।"
        }
      ]
    },
    {
      "number": "3",
      "uddipok": "লতিফ সাহেব একজন ধর্মভীরু ও সম্পদশালী ব্যক্তি। তিনি রমজান মাসে দরিদ্র লোকদের ডেকে যাকাত বাবদ ১ লক্ষ টাকা দান করেন। টাকা পেয়ে গ্রামের দরিদ্র লোকজন খুশি হয়ে তার জন্য দোয়া করেন। অন্যদিকে আবির তার বন্ধু কামালকে নিয়ে মসজিদে প্রবেশ করে। তারা ইমাম সাহেবের বক্তব্যে জানতে পারে যে, দুনিয়াতে এমন একটি ইবাদত রয়েছে, কিয়ামতের দিন প্রথমে এটির হিসাব নেওয়া হবে। আর এ বিষয়ের হিসাব যার সহজ হবে, জান্নাতে যাওয়া তার তত সহজ হবে।",
      "tag": "BB 20,JB 20",
      "sub_questions": [
        {
          "label": "ক",
          "question": "হাক্কুল্লাহ কী?",
          "explanation": "আল্লাহর সাথে সম্পর্কিত অধিকার বা কর্তব্যই হাক্কুল্লাহ।"
        },
        {
          "label": "খ",
          "question": "হজের গুরুত্ব ব্যাখ্যা করো।",
          "explanation": "ইসলামে হজের গুরুত্ব অপরিসীম। হজ বিশ্বের মুসলিমদের এক কাতারে সামিল করে। পারস্পরিক ভ্রাতৃত্ব বন্ধনে আবদ্ধ করে। শৃঙ্খলাবোধ ও সহানুভূতি শিক্ষা দেয়, যার মাধ্যমে বিগত জীবনের সব গুনাহ মাফ হয়ে যায়। রাসুল (স) বলেছেন, \"মাকবুল (আল্লাহ তায়ালার কাছে গ্রহণীয়) হজের বিনিময় জান্নাত ছাড়া আর কিছুই নেই।\" (বুখারি ও মুসলিম) এসব কারণে হজ বিশেষভাবে গুরুত্বপূর্ণ।"
        },
        {
          "label": "গ",
          "question": "লতিফ সাহেব কত টাকার সম্পদের ওপর যাকাত দিয়েছেন? ব্যাখ্যা করো।",
          "explanation": "গলতিফ সাহেব ৪০,০০,০০০ (চল্লিশ লক্ষ) টাকার সম্পদের ওপর যাকাত দিয়েছেন। যাকাত ইসলামের পাঁচটি রুকনের একটি। কোনো মুসলিম নিসাব পরিমাণ সম্পদের মালিক হলে বছর শেষে তার সম্পদের শতকরা ২.৫০ হারে নির্দিষ্ট খাতে ব্যয় করাকে যাকাত বলে। অর্থাৎ কারও মোট সম্পদ ১০০ টাকা হলে তাকে ২.৫ (আড়াই) টাকা যাকাত প্রদান করতে হবে। এ হিসেবে লতিফ সাহেব যেহেতু ১ লক্ষ টাকা যাকাত দিয়েছেন তাহলে তার মোট সম্পদের পরিমাণ দাঁড়ায়-"
        },
        {
          "label": "ঘ",
          "question": "ইমাম সাহেবের বক্তব্যে প্রকাশিত ইবাদতটি চিহ্নিতপূর্বক ইসলামের আলোকে তার শেষোক্ত কথাটির যথার্থতা বিশ্লেষণ করো।",
          "explanation": "নিম্নের অনুরূপঃ আজিমের কর্মকাণ্ড দ্বারা যাকাত আদায় হওয়ায় তা গ্রহণযোগ্য, কিন্তু নাজিমের কর্মকাণ্ড দ্বারা যাকাত আদায় না হওয়ায় তা গ্রহণযোগ্য নয়। যাকাত অর্থ পবিত্রতা। ইসলামি শরিয়তের দৃষ্টিতে কোনো মুসলিম নিসাব পরিমাণ সম্পদের মালিক হলে বছরান্তে তার সম্পদের শতকরা ২.৫% হারে নির্দিষ্ট খাতে ব্যয় করাকে যাকাত বলে, যা আজিমের কর্মকাণ্ডে পরিলক্ষিত হলেও নাজিমের কর্মকাণ্ডে অনুপস্থিত। উদ্দীপকের আজিম ও নাজিম দুই ভাই। তারা বিশিষ্ট শিল্পপতি। আজিম তার সমুদয় সম্পদ থেকে শতকরা ২.৫ টাকা হারে হিসেবে করে তা দিয়ে কয়েকটি গাভি কিনে এলাকায় গরিবদের মাঝে বণ্টন করেন। কিন্তু নাজিম তার সম্পদের কোনো হিসাব না করেই সামান্য অংশ গরিবদের মাঝে দেন। কারণ তিনি মনে করেন, গরিবদেরকে কিছু অংশ দান করলেই হলো। তাদের দুই ভাইয়ের মধ্যে আজিমের কর্মকাণ্ড যাকাত হিসেবে বিবেচিত। কারণ তিনি তার সমস্ত সম্পদের ২.৫% হারে হিসাব করে দান করেছে। তাছাড়া তিনি গাভি কিনে দেওয়ায় এর মাধ্যমে গরিবরা আর্থিকভাবে লাভবান হতে পারবে। যেহেতু যাকাতের উদ্দেশ্য সমাজ থেকে দারিদ্র্য দূর করা। তাই আজিমের দান যাকাত হিসেবে গণ্য হবে। পক্ষান্তরে তার ছোট ভাই নাজিমের কাজটি দান হিসেবে গণ্য হবে যাকাত হিসেবে নয়। কারণ তিনি তার সম্পদের হিসাব না করেই নিজের ইচ্ছামতো কিছু অংশ দান করেছেন। ফলে তার এ কাজটি দ্বারা যাকাতের শর্ত পূরণ হয়নি। উপরের আলোচনা শেষে বলা যায়, আজিমের কর্মকাণ্ডে যাকাত পালন হওয়ায় তা গ্রহণযোগ্য, কিন্তু নাজিমের কর্মকাণ্ডটি গ্রহণযোগ্য নয়।"
        }
      ]
    },
    {
      "number": "4",
      "uddipok": "মতিন সাহেব বিদেশ থেকে ১০টি ভিসা নিয়ে এসে গ্রামে প্রচার করেন, তার কাছে ২০টি ভিসা এসেছে। এ খবর পেয়ে আজিজসহ অনেক বেকার ছেলে' মতিন সাহেবকে বললেন, তারা বিদেশ যেতে ইচ্ছুক। তখন মতিন সাহেব আজিজকে বললেন, তুমি ২০ জন লোক যোগাড় করে আমার কাছে টাকা জমা দাও। পর্যায়ক্রমে লোক পাঠানোর কথা বলে ১০ জনকে বিমান বন্দরে নিয়ে তাদের সাথে মতিন সাহেবও বিদেশে চলে যান। বিষয়টি গ্রামে আলোড়ন সৃষ্টি করে। ফলে এ বিষয়ে বক্তব্য রাখতে গিয়ে মসজিদের ইমাম সাহেব বলেন, মানুষের মধ্যে যদি পরকালীন জবাবদিহিতার ভয় কাজ করে, তাহলে এমন ঘটনার অবতারণা হওয়ার সম্ভাবনা থাকে না।",
      "tag": "BB 20",
      "sub_questions": [
        {
          "label": "ক",
          "question": "শাফাআত কাকে বলে?",
          "explanation": "কল্যাণ ও ক্ষমার জন্য আল্লাহ তায়ালার কাছে নবি-রাসুল ও নেক বান্দাদের সুপারিশ করাকে শাফাআত বলে।"
        },
        {
          "label": "খ",
          "question": "আখিরাতে বিশ্বাস জরুরি কেন?",
          "explanation": "নিম্নের অনুরুপঃ ইমানের মৌলিক বিষয় হওয়ায় আখিরাতে বিশ্বাস অপরিহার্য। মানুষের মৃত্যুর পরবর্তী জীবনকে বলা হয় আখিরাত। আখিরাতে মানুষকে তার দুনিয়ার জীবনের প্রতিটি কাজের জন্য জবাবদিহি করতে হবে। তাই আখিরাতে বিশ্বাস মানুষকে পাপকাজ থেকে বিরত রাখে এবং পুণ্যকাজে উৎসাহ যোগায়। এছাড়া আখিরাতে বিশ্বাস ছাড়া কেউ প্রকৃত ইমানদার হতে পারে না। এসব কারণে একজন মুসলিমের জন্য আখিরাতে বিশ্বাস করা অপরিহার্য।"
        },
        {
          "label": "গ",
          "question": "মতিন সাহেবের কর্মকাণ্ডে কোন বিষয়টি প্রতিফলিত হয়েছে? ব্যাখ্যা করো।",
          "explanation": "নিম্নের অনুরুপঃ 'ক'-এর আচরণে 'আকাইদ'-এর অন্যতম বিষয় নিফাক প্রকাশ পেয়েছে। নিফাক শব্দের আভিধানিক অর্থ ভণ্ডামি, কপটতা, দ্বিমুখীভাব, ধোঁকাবাজি, প্রতারণা ইত্যাদি। এর ব্যবহারিক অর্থ হলো অন্তরে একরকম ভাব রেখে বাইরে এর বিপরীত অবস্থা প্রকাশ করা। অর্থাৎ অন্তরে বিরোধিতা গোপন রেখে বাইরে আনুগত্য প্রদর্শন করা। শরিয়তের পরিভাষায়, অন্তরে কুফর ও অবাধ্যতা গোপন করে মুখে ইসলামকে স্বীকার করার নাম হলো নিফাক, যা 'ক'-এর আচরণে লক্ষণীয়। উদ্দীপকের 'ক' বিদ্যালয়ে বার্ষিক ক্রীড়া প্রতিযোগিতায় দৌড়ে ২য় স্থান অর্জন করে। কিন্তু সে তার বন্ধুদের বলে, সে প্রথম হয়েছে। তার এ কাজে নিফাক প্রকাশ পেয়েছে। কারণ, রাসুল (স) মুনাফিকদের চিহ্ন বর্ণনা করে বলেছেন, “মুনাফিকের চিহ্ন তিনটি। যখন কথা বলে মিথ্যা বলে, যখন ওয়াদা করে তা ভঙ্গ করে, আর যখন কোনো কিছু তার নিকট আমানত রাখা হয় তার খিয়ানত করে।\" (সহিহ বুখারি) আর 'ক' তার বন্ধুদের মিথ্যা বলেছে। তাই বলা যায়, 'ক'-এর আচরণে নিফাক প্রকাশ পেয়েছে।"
        },
        {
          "label": "ঘ",
          "question": "ইমাম সাহেবের মন্তব্যে যে বিষয়ের বিশ্বাস ফুটে উঠেছে তা চিহ্নিত করে নৈতিক জীবন গঠনে এর ভূমিকা বিশ্লেষণ করো।",
          "explanation": "নিম্নের অনুরুপঃ জনাব শোয়েবের মধ্যে আখিরাতের প্রতি বিশ্বাস রয়েছে। এ বিশ্বাস সৎকর্মশীল জীবন গঠনে সহায়ক। মানুষের মৃত্যুর পরবর্তী জীবনকে আখিরাত বলে। এটি মানুষের চিরস্থায়ী আবাস। এ জীবনের শুরু আছে কিন্তু শেষ নেই। উদ্দীপকের জনাব শোয়েবের এ জীবনের প্রতি গভীর আস্থা লক্ষ করা যায়। জনাব শোয়েব যে জীবনে বিশ্বাস করেন সে জীবনের শুরু আছে কিন্তু শেষ নেই। এখানে মানুষকে ইহকালীন সব কাজের জন্য জবাব দিতে হবে। আখিরাত সম্পর্কেই এ তথ্যগুলো প্রযোজ্য। আখিরাত অনন্তকালের জীবন। এখানে মানুষের দুনিয়ার সব কাজকর্মের হিসাব দিতে হবে। আল্লাহ বলেন, 'কেউ অনু পরিমাণ সৎকর্ম করলেও তা সে দেখতে পাবে। আর কেউ অনু পরিমাণ অসৎকর্ম করলে তাও সে দেখবে।' (সূরা আল- যিলযাল, আয়াত ৭-৮)। এরপর ভালো কাজের জন্য পুরস্কার ও খারাপ কাজের জন্য শাস্তি দেওয়া হবে। পরকালীন জীবনের প্রতি এ বিশ্বাস - মানুষের জীবন গঠনে সহায়ক। কারণ আল্লাহ বলেন, 'নিশ্চয়ই যারা ইমান আনে ও সৎকর্ম করে তাদের জন্য রয়েছে জান্নাত যার নিম্নদেশে নদীসমূহ প্রবাহিত। এটাই, মহাসাফল্য।' (সূরা আল-বুরুজ, আয়াত ১১) এই মহাসাফল্য অর্জন করার জন্য মানুষ সব ধরনের অন্যায়-অনৈতিক কাজ বর্জন করে। এছাড়া জাহান্নাম অতি কষ্টের স্থান। এখানে রয়েছে যন্ত্রণাদায়ক শাস্তির ব্যবস্থা। দুনিয়ার জীবনের পাপী ও অবাধ্য লোকরা পরকালে এ শাস্তি ভোগ করবে। এ শাস্তি থেকে রক্ষা পাওয়ার জন্য মানুষ সুন্দর জীবনযাপন ও ভালো কাজে উদ্বুদ্ধ হয়। উপরের আলোচনা থেকে বলা যায়, জনাব শোয়েব আখিরাতের প্রতি বিশ্বাস রাখেন, যে বিশ্বাস মানুষের জীবন আদর্শমণ্ডিত করে তোলে।"
        }
      ]
    },
    {
      "number": "5",
      "uddipok": "আব্দুল আজিজ ও আব্দুর রহমান ইসলামি বিশ্বাবিদ্যালয়ের মেধাবী ছাত্র। বর্তমান সময়ে সৃষ্টি হওয়া কিছু কিছু নতুন বিষয়ে শরিয়তের সমাধান সম্পর্কে তাদের মধ্যে কথা হচ্ছিল। আব্দুল আজিজ বলল, যেসব বিষয়ের সমাধান সরাসরি কুরআন ও হাদিসে পাওয়া যাবে না সে বিষয়ে আলেমগণ একত্রিত হয়ে পরামর্শ করে ঐকমত্যের ভিত্তিতে সমাধান বের করবেন। তার বক্তব্য শুনে আব্দুর রহমান বলে, যদি সেটিও সম্ভব না হয় তাহলে তাৎক্ষণিকভাবে চিন্তা করে কুরআন-হাদিসের আলোকে সিদ্ধান্ত নিতে হবে। কেননা, ইসলাম একটি বিজ্ঞানসম্মত ও গতিশীল জীবন ব্যবস্থা। ইসলাম বর্তমান বিশ্বায়নের নতুন নতুন বিষয়ের বিধান প্রদান করে",
      "tag": "BB 20,JB 20",
      "sub_questions": [
        {
          "label": "ক",
          "question": "হারাম কাকে বলে?",
          "explanation": "যে সব কাজ বা বস্তু কুরআন ও সুন্নাহর স্পষ্ট নির্দেশে অবশ্য পরিত্যাজ্য এবং বর্জনীয় তাকে হারাম বলে।"
        },
        {
          "label": "খ",
          "question": "মানবজীবনে হালালের প্রভাব ব্যাখ্যা করো।",
          "explanation": "হালাল বস্তু গ্রহণ করার মাধ্যমে মানুষ আল্লাহ তায়ালার নিয়ামত গ্রহণ করে এবং সর্বোচ্চ কল্যাণপ্রাপ্ত হয়। হালাল দ্রব্য মানুষকে ইবাদতে উৎসাহিত করে। এগুলো মানুষের দেহ ও মস্তিষ্ককে সুস্থ রাখে। অন্তরে নুর সৃষ্টি করে। ফলে মানুষ সৎ গুণাবলি সম্পন্ন হয়ে গড়ে ওঠে। মানুষের মনে পবিত্র ভাব ও আত্মশুদ্ধির উন্নতি হয়। ফলে মানুষ দুনিয়া ও আখিরাতে প্রভুত কল্যাণপ্রাপ্ত হয়।"
        },
        {
          "label": "গ",
          "question": "আব্দুল আজিজ তার বক্তব্যের মাধ্যমে শরিয়তের কোন উৎসের প্রতি ইঙ্গিত করেছে? ব্যাখ্যা করো।",
          "explanation": "আব্দুল আজিজ তার বক্তব্যের মাধ্যমে ইসলামের তৃতীয় উৎস ইজমার প্রতি ইঙ্গিত করেছেন। ইজমা অর্থ একমত হওয়া, ঐক্যবদ্ধ হওয়া, মতৈক্য প্রতিষ্ঠা করা ইত্যাদি। কোনো বিষয় বা কথায় ঐকমত্য পোষণ করাকে ইজমা বলে। আব্দুল আজিজ এ বিষয়টিকে তুলে ধরেছেন। আব্দুল আজিজ তার বক্তব্যে বলে, যেসব বিষয়ের সমাধান সরাসরি কুরআন ও হাদিসে পাওয়া যাবে না সে বিষয়ে আলেমগণ একত্রিত হয়ে পরামর্শ করে ঐকমত্যের ভিত্তিতে সমাধান বের করবেন। এ বিষয়টিই ইজমা। কারণ শরিয়তের কোনো বিষয়ে একই যুগের মুসলিম উম্মতের পুণ্যবান মুজতাহিদগণের (গবেষক) ঐকমত্য পোষণ করাকে ইজমা বলা হয়। আল্লাহ তায়ালা বলেন, 'আর তাদের কাজকর্ম সম্পাদিত হয় পারস্পরিক পরামর্শের ভিত্তিতে।' (সূরা আশ-শুরা, আয়াত ৩৮) ইসলামি শরিয়তের বিধান অনুসারে কুরআন ও হাদিসে কোনো বিষয়ের সরাসরি উল্লেখ না থাকলে ঐকমত্যের ভিত্তিতে নতুন বিষয় বা সমস্যার ব্যাপারে সিদ্ধান্ত নেওয়া যাবে। এ পদ্ধতিই হলো ইজমা। তাই বলা যায়, আব্দুল আজিজের বক্তব্যে ইজমার ইঙ্গিত পাওয়া যায়।"
        },
        {
          "label": "ঘ",
          "question": "আব্দুর রহমানের বক্তব্যে উল্লেখিত শরিয়তের উৎসটি চিহ্নিত করে তার গুরুত্ব বিশ্লেষণ করো।",
          "explanation": "আব্দুর রহমানের বক্তব্যে উল্লেখিত শরিয়তের উৎসটি হলো কিয়াস। ইসলামি শরিয়তে কিয়াসের গুরুত্ব অপরিসীম। শরিয়তের চতুর্থ উৎস হলো কিয়াস। কিয়াস শব্দের অর্থ অনুমান করা, তুলনা করা, পরিমাপ করা ইত্যাদি। কুরআন ও সুন্নাহর আইন বা নীতির সাদৃশ্যের ভিত্তিতে বিচার বুদ্ধি' প্রয়োগ করে নতুন উদ্ভূত সমস্যার সমাধান দেওয়াকে কিয়াস বলে। আব্দুর রহমানের বক্তব্য এ বিষয়ের ইঙ্গিত বহন করে। আব্দুর রহমানের মতে, কুরআন, সুন্নাহ ও ইজমায় যে সমস্যার সমাধান নেই সে বিষয়ে কুরআন-হাদিসের জ্ঞানের মাধ্যমে অর্জিত বুদ্ধি দ্বারা তাৎক্ষণিকভাবে চিন্তা করে সিদ্ধান্ত নিতে হবে। এ বিষয়টিই কিয়াস। সর্বকালের মানুষের জন্য শরিয়ত উপযুক্ত ও পরিপূর্ণ। এজন্য কিয়াস একটি অপরিহার্য বিষয়। কারণ মানবজীবন সতত পরিবর্তনশীল। এ পরিবর্তনের ধারায় নতুন নতুন জিজ্ঞাসা ও জটিলতার সৃষ্টি হয়। কুরআন ও হাদিসে শরিয়তের বিষয়গুলো এমনভাবে বর্ণিত হয়েছে যা অনুসরণ করে মানুষ সব সমস্যার যুক্তিসংগত সমাধান করতে পারে। আল্লাহ তায়ালা নতুনভাবে উদ্ভূত সমস্যার সমাধানে চিন্তা-গবেষণা করার নির্দেশ দিয়েছেন। তিনি বলেন 'অতএব, হে চক্ষুষ্মানগণ! তোমরা শিক্ষা গ্রহণ করো।' (সূরা আল-হাশর, আয়াত ২) এ আয়াতে আল্লাহ তায়ালা মুসলমানদের চিন্তা ও গবেষণা করে শিক্ষা গ্রহণ করার অর্থাৎ কিয়াসের নির্দেশ দিয়েছেন। মহানবি (স)-ও তাঁর সাহাবিগণকে কিয়াসের ব্যাপারে উৎসাহিত করেছেন। উপরের আলোচনা থেকে বোঝা যায়, আব্দুর রহমান কিয়াসের প্রতি ইঙ্গিত করেছেন। ইসলামি শরিয়তে যা খুবই গুরুত্ববহ ও অপরিহার্য।"
        }
      ]
    },
    {
      "number": "6",
      "uddipok": "জনাব 'ক' টেলিভিশনের একটি অনুষ্ঠানে ইবাদত সম্পর্কিত আলোচনার এক পর্যায়ে বলেন, ইসলামে এমন একটি ইবাদত রয়েছে যার প্রতিদান আল্লাহ তায়ালা নিজ হাতে দেবেন এবং এ ইবাদত পালনকারীর অতীত জীবনের পাপ ক্ষমা করে দেবেন। তখন একজন শ্রোতার এক প্রশ্নের উত্তরে তিনি বলেন, ইসলামে এমন আরও একটি ইবাদত আছে যার মাধ্যমে বিশ্বভ্রাতৃত্ব গড়ে ওঠে এবং এ ইবাদত পালনকারী শিশুর মতো নিষ্পাপ হয়ে যায়।",
      "tag": "BB 20,JB 20",
      "sub_questions": [
        {
          "label": "ক",
          "question": "যাকাত কাকে বলে?",
          "explanation": "কোনো মুসলিম নিসাব পরিমাণ সম্পদের মালিক হলে বছর শেষে তার সম্পদের শতকরা ২.৫০ হারে নিদিষ্ট খাতে ব্যয় করাকে যাকাত বলে।"
        },
        {
          "label": "খ",
          "question": "'শিক্ষা মানুষকে প্রকৃত মানুষ হতে সাহায্য করে'- ব‍্যাখ্যা করো।",
          "explanation": "শিক্ষা অর্জনের মাধ্যমে মানুষ মনুষ্যত্বের সর্বোচ্চ স্তরে পৌঁছতে পারে। মানুষের জীবনকে আদর্শমণ্ডিত করে গড়ে তোলার জন্য শিক্ষা অপরিহার্য। পড়ার মাধ্যমে জ্ঞানার্জন হয় বিধায় মনুষ্যত্বের বিকাশ ঘটে। পরিপূর্ণ মানুষরূপে গড়ে ওঠার জন্য শিক্ষার বিকল্প কিছু নেই। জ্ঞানবান ব্যক্তি প্রকৃত মানুষের বৈশিষ্ট্যের বাইরে কোনো কাজ করতে পারে না। তাই বলা যায়, শিক্ষা মানুষকে প্রকৃত মানুষ হতে সাহায্য করে।"
        },
        {
          "label": "গ",
          "question": "জনাব 'ক'-এর আলোচনায় কোন ইবাদতের প্রতি ইঙ্গিত করা হয়েছে? ব্যাখ্যা করো।",
          "explanation": "জনাব 'ক'-এর আলোচনায় সাওমের প্রতি ইঙ্গিত করা হয়েছে। ইসলামের পাঁচটি রুকনের একটি হলো সাওম। প্রাপ্তবয়স্ক প্রত্যেক নারী ও পুরুষের ওপর রমযান মাসের এক মাস সাওম পালন করা ফরজ। জনাব 'ক' এ ফরজ ইবাদতের প্রতিই নির্দেশ করেছেন। জনাব 'ক' যে ইবাদতের কথা বলেছেন তার প্রতিদান আল্লাহ তায়ালা নিজ হাতে দেবেন। এ ইবাদত পালনকারীর অতীত জীবনের গুনাহ ক্ষমা করে দিবেন। রোযার ক্ষেত্রেই এই ফযিলত প্রাপ্তির কথা বলা হয়েছে। সাওম বা রোযা হলো- সুবহে সাদিক থেকে সূর্যাস্ত পর্যন্ত আল্লাহর সন্তুষ্টি লাভের আশায় নিয়তের সাথে পানাহার ও ইন্দ্রিয় তৃপ্তি থেকে বিরত থাকা। হাদিসে কুদসিতে রয়েছে আল্লাহ তায়ালা বলেন, \"সাওম আমার জন্য আর আমি নিজেই এর প্রতিদান দেব।” (বুখারি) এছাড়া মহানবি (স) বলেছেন, “যে ব্যক্তি আল্লাহর প্রতি বিশ্বাস ও সাওয়াবের আশায় রমযান মাসে রোযা রাখে, আল্লাহ তায়ালা তার পূর্বের সব পাপ ক্ষমা করে দেন।\" (বুখারি) এ আলোচনা থেকে বোঝা যায়, জনাব 'ক' ইসলামের মৌলিক ইবাদত সাওমের কথাই বলেছেন।"
        },
        {
          "label": "ঘ",
          "question": "শ্রোতার প্রশ্নের উত্তরে জনাব 'ক' যে ইবাদতের কথা বলেছেন তা চিহ্নিত করে এর শিক্ষা ও তাৎপর্য বিশ্লেষণ করো।",
          "explanation": "নিম্নের অনুরুপঃ জনাব মঈন উদ্দীন হজের কথা উল্লেখ করেছেন, যার শিক্ষা ও তাৎপর্য অপরিসীম। হজ শব্দের অর্থ ইচ্ছা করা, সংকল্প করা ইত্যাদি। শরিয়তের পরিভাষায়, নির্দিষ্ট দিনে, নির্ধারিত পদ্ধতিতে আল্লাহর ঘর প্রদক্ষিণ করাকে হজ বলে। হজ বিশ্বভ্রাতৃত্ব তৈরি করে এবং পাপ মোচনে সহায়তা করে, যা জনাব মঈন উদ্দীনের বক্তব্যেও ফুটে ওঠে। উদ্দীপকের ইসলাম শিক্ষা বিষয়ের শিক্ষক জনাব মঈন উদ্দীন এমন একটি ইবাদতের কথা বলেন, 'যার মাধ্যমে বিশ্বভ্রাতৃত্ব গড়ে ওঠে এবং ইবাদত পালনকারী নবজাতক শিশুর মতো নিষ্পাপ হয়ে যায়। হজ সম্পর্কে শিক্ষকের এ বক্তব্যটি সঠিক। মানবজীবনে হজের শিক্ষা ও তাৎপর্য অনস্বীকার্য। মানুষের মধ্যে ধন-সম্পদ, বর্ণ-গোত্র ও জাতীয়তার ভেদাভেদ থাকলেও হজ এসব ভেদাভেদ ভুলিয়ে মুসলমানদের ঐক্যবদ্ধ হতে শেখায়। এটি মানুষকে পারস্পরিক সম্প্রীতি ও শৃঙ্খলাবোধের শিক্ষা দিয়ে সহানুভূতিশীল করে গড়ে তোলে। হজ পালনের জন্য প্রতিবছর বিশ্বের নানা প্রান্ত থেকে লক্ষ লক্ষ মুসলিম একই স্থানে মিলিত হয়। মুসলিমের এই মহাসম্মেলনের ফলে গড়ে ওঠে বিশ্বভ্রাতৃত্ব। এছাড়া হজ মানুষকে পাপমুক্ত হতে সাহায্য করে। মহানবি (স) বলেন, 'যে ব্যক্তি হজ করে, সে নবজাতক শিশুর মতো নিষ্পাপ হয়ে যায়।' (ইবনে মাজাহ) উপরের আলোচনা থেকে বলা যায়, বিশ্বভ্রাতৃত্ব তৈরি ও পাপমোচনের ক্ষেত্রে হজের ভূমিকা অপরিসীম। তাই সামর্থ্যবান ব্যক্তির জন্য হজ পালন করা অপরিহার্য।"
        }
      ]
    },
    {
      "number": "7",
      "uddipok": "সুবর্ণপুর এলাকায় জনাব ইমতিয়াজ সাহেব নিজ উদ্যোগে বেশ কিছু ভালো কাজ করতে চাইলে কিছু স্বার্থান্বেষী মহল বিরোধিতা করে এবং তাকে এলাকা থেকে চলে যেতে বাধ্য করে। তখন ইমতিয়াজ সাহেব অন্য এলাকায় গিয়ে বসবাস করেন এবং এক সময় ঐ এলাকার জনপ্রতিনিধি নির্বাচিত হন। পরবর্তী সময়ে এলাকার জনগণের কৃত অপরাধ ক্ষমা করে নিজ এলাকায় ফিরে আসতে চাইলে এলাকার লোকজন তাকে গ্রহণ করে। অন্যদিকে এলাকার জনগণের মধ্যে শান্তি-শৃঙ্খলা নিশ্চিত করার জন্যে আরিফ নামে এক যুবক একটি সংগঠনের উদ্যোগ গ্রহণ করে। সংগঠনটির উদ্দেশ্যের ওপর ভিত্তি করে ইমাম সাহেব বলেন, এরূপ কর্মকাণ্ডের মধ্যে সামাজিক শান্তি প্রতিষ্ঠার প্রতিফলন রয়েছে।",
      "tag": "BB 20",
      "sub_questions": [
        {
          "label": "ক",
          "question": "আইয়ামে জাহিলিয়াত কাকে বলে?",
          "explanation": "মহানবি হযরত মুহাম্মদ (স)-এর আবির্ভাবের আগের প্রায় ১০০ বছর সময়কে আইয়ামে জাহিলিয়াত বলা হয়।"
        },
        {
          "label": "খ",
          "question": "হযরত মুহম্মদ (স) ছিলেন ক্ষমার আদর্শ- ব্যাখ্যা করো।",
          "explanation": "মহানবি (স) হলেন ক্ষমাশীলতার সর্বোৎকৃষ্ট আদর্শ। ইসলাম প্রচার করার কারণে নিজ দেশ মক্কার শত্রুরা নবি (স)-কে অমানুষিক নির্যাতন করে। এক পর্যায়ে দেশ ত্যাগে বাধ্য করে। পরবর্তীতে নবি (স) বীরের বেশে মক্কায় ফেরেন। তখন এই নির্যাতনের প্রতিশোধ নেওয়ার যথেষ্ট সুযোগ তাঁর ছিল। কিন্তু নবি (স) তখন সবার জন্য সাধারণ ক্ষমা ঘোষণা করলেন। ইসলামের চরম শত্রু আবু সুফিয়ানসহ সবাইকে হাতের নাগালে পেয়েও ক্ষমা করে দিলেন। মানবতার ইতিহাসে ক্ষমার এমন দৃষ্টান্ত বিরল।"
        },
        {
          "label": "গ",
          "question": "জনাব ইমতিয়াজ সাহেবের কর্মকান্ডের সাথে কোন ঐতিহাসিক ঘটনার মিল রয়েছে? ব্যাখ্যা করো।",
          "explanation": "নিম্নের অনুরুপঃ উদ্দীপকে জনাব হাসনাতের কর্মকাণ্ডে ইসলামি ইতিহাসের ঐতিহাসিক মক্কা বিজয়ের সাথে মিল রয়েছে। নবুয়তপ্রাপ্তির পর ইসলাম প্রচার করতে গিয়ে হযরত মুহাম্মদ (স.) মক্কার কাফেরদের বারবার বাধার সম্মুখীন হন। বিরোধিতার একপর্যায়ে কাফেররা মহানবিকে (স.) হত্যার ষড়যন্ত্র করে। হযরত মুহাম্মদ (স.) তাই মদিনায় হিজরতে বাধ্য হন। তিনি মদিনায় বিভিন্ন গোত্রে যেমন আওস ও খাযরাজ ইত্যাদির মাঝে ভ্রাতৃত্বের বন্ধন ও সৌহার্দ স্থাপন করেন। মহানবি (স.)-এর আদর্শের ভিত্তিতে একটি সুশৃঙ্খল সমাজব্যবস্থা প্রতিষ্ঠা করেন। মক্কার কুরাইশরা হুদায়বিয়ার সন্ধি ভঙ্গ করলে মহানবি (স.) মক্কা অভিমুখে অভিযান পরিচালনা করেন। বিনা রক্তপাতে ও বিনা বাধায় তিনি মক্কা বিজয় করেন। রাসুল (স.) মক্কা বিজয়ের পর ঘোষণা করেন- \"আজ তোমাদের প্রতি আমার কোনো অভিযোগ নেই, যাও তোমরা মুক্ত ও স্বাধীন।” উদ্দীপকে জনাব হাসনাতের নিজ এলাকা ত্যাগ এবং অন্য এলাকার জনপ্রতিনিধি নির্বাচিত হওয়ার পর নিজ এলাকায় প্রত্যাবর্তন ইসলামের ইতিহাসে মক্কা বিজয়ের ঘটনাকে নির্দেশ করছে।"
        },
        {
          "label": "ঘ",
          "question": "আরিফের প্রস্তাবিত সংঘটি চিহ্নিত করে ইমাম সাহেবের বক্তব্যের যথার্থতা নিরূপণ করো।",
          "explanation": "নিম্নের অনুরুপঃ উদ্দীপকে আফসারের সংঘ গঠনের উদ্যোগটি ইসলামের ইতিহাসে 'হিলফুল ফুযুল' বা শান্তি সংঘকে নির্দেশ করছে। হযরত মুহাম্মদ (স.) হারবুল ফিজারের ভয়াবহতা প্রত্যক্ষ করেছিলেন। এ যুদ্ধে বহু মানুষ আহত ও নিহত হন। তাতে তাঁর কোমল হৃদয় কেঁদে ওঠে। শান্তিকামী মানুষ হিসেবে এ অশান্তি দূর করতে তিনি আরবের শান্তিকামী যুবকদের নিয়ে 'হিলফুল ফুযুল' গঠন করেন। উদ্দীপকে আফসারের উদ্যোগের সংঘটি হিলফুল ফুযুলের অনুরূপ। শান্তিশৃঙ্খলা নিশ্চিত করার জন্য প্রতিষ্ঠিত তাই ইমাম সাহেব এ উদ্যোগকে সামাজিক শান্তি প্রতিষ্ঠার প্রতিফলন হিসেবে উল্লেখ করেছেন। কেননা হিলফুল ফুযুলের উদ্দেশ্য ছিল আর্তের সেবা, অত্যাচারীকে প্রতিরোধ ও অত্যাচারিতকে সাহায্য করা, শান্তিশৃঙ্খলা প্রতিষ্ঠা করা এবং গোত্রে গোত্রে শান্তি, সম্প্রীতি বজায় রাখা। বর্তমান বিশ্বের শান্তিসংঘগুলো তাই অনেকাংশে হিলফুল ফুযুলের কাছে ঋণী। সুতরাং বলা যায়, আফসারের কার্যক্রম সম্পর্কে ইমাম সাহেবের মূল্যায়ন যথার্থ হয়েছে।"
        }
      ]
    },
    {
      "number": "8",
      "uddipok": "আরমান ঢাকা বিশ্ববিদ্যালয়ের ছাত্র। বাড়িতে যাওয়ার জন্য ঈদুল ফিতরের আগের দিন সুরমা এক্সপ্রেস ট্রেনে সিট নিয়ে বসেন। এমন সময় প্রচণ্ড ভিড়ের মধ্যে একজন মহিলা ট্রেনে ওঠার সাথে সাথে ট্রেনটি ছেড়ে দেয়। ভিড়ের মধ্যে মহিলাটি আরমানের সিটের কাছে এসে দাঁড়ালে, মায়ের বয়সী দেখে আরমান সিট ছেড়ে মহিলাকে তার সিটে বসতে দেন। অন্যদিকে মনির সাহেবের প্রতিবেশী আবদুল করিম একজন দরিদ্র লোক। ছেলের চিকিৎসার জন্য আত্মীয়-স্বজনের কাছ থেকে টাকা নিয়ে এখন সে ঋণগ্রস্ত। বিষয়টি এলাকার মুরুব্বি মনির সাহেবকে বললে তিনি তার সঞ্চিত অর্থ থেকে করিমকে সাহায্য দিয়ে তাকে ঋণ থেকে মুক্ত করে দিলেন। এছাড়াও তিনি তার ছেলের চিকিৎসার ব্যবস্থাও করলেন। কারণ মনির সাহেব জানতেন, এ ধরনের কাজ রাসুল (স)-এর আদর্শ।",
      "tag": "BB 20",
      "sub_questions": [
        {
          "label": "ক",
          "question": "ওয়াদা পালন কী?",
          "explanation": "কারও সাথে কোনোরূপ প্রতিশ্রুতি দিলে, অঙ্গীকার করলে বা কাউকে কোনো কথা দিলে তা যথাযথভাবে রক্ষা করাই হলো ওয়াদা পালন।"
        },
        {
          "label": "খ",
          "question": "শালীনতার গুরুত্ব ব্যাখ্যা করো।",
          "explanation": "মানব জীবন ও সমাজে শালীনতা খুবই প্রয়োজনীয় একটি বিষয়। অশ্লীল ও অশালীন কাজকর্ম মানুষের মানসিক ও নৈতিক মূল্যবোধ নষ্ট করে দেয়। যার কারণে সর্বত্র অরাজকতা ও বিশৃঙ্খলা দেখা দেয়। আর শালীনতা মানুষকে সুন্দর ও মার্জিত গুণাবলি চর্চায় উৎসাহিত করে। এর ফলে মানুষের মান-সম্মান সুরক্ষিত থাকে, সমাজে শান্তি-শৃঙ্খলা প্রতিষ্ঠিত হয়। এজন্য শালীনতা মানবজীবনের গুরুত্বপূর্ণ বিষয়।"
        },
        {
          "label": "গ",
          "question": "আরমানের কাজে আখলাকে হামিদার কোন গুণটি ফুটে উঠেছে? ব্যাখ্যা করো।",
          "explanation": "আরমানের কাজে নারীর প্রতি সম্মানবোধ গুণটি ফুটে উঠেছে। নারীকে সম্মান প্রদর্শনের অনুভূতি বা মনোভাবই হলো নারীর প্রতি সম্মানবোধ। নারীর প্রতি সম্মানবোধ আখলাকে হামিদাহর অন্যতম মহৎ গুণ। এ গুণটিই উদ্দীপকের আরমানের মধ্যে বিদ্যমান। আরমান মায়ের বয়সী এক মহিলাকে বাসে দাঁড়িয়ে থাকতে দেখে। সে নিজের সিট ছেড়ে দিয়ে মহিলাকে বসার ব্যবস্থা করে দেয়। তার এ আচরণে নারীর প্রতি সম্মানবোধের পরিচায়ক। কারণ নারীর প্রতি সম্মানবোধ হলো নারী জাতির প্রতি সম্মানজনক মনোভাব। যেমন- সৃষ্টির বিচারে নর ও নারীকে সমান অধিকার ও মর্যাদা প্রদান, নারী বলে কাউকে ছোট মনে না করা, নারী হিসেবে কাউকে ঠাট্টা-বিদ্রূপ না করা বরং যথাযথভাবে তাদের প্রাপ্য অধিকার ও মর্যাদা প্রদান করা। তাদের কাজ করার অধিকারসহ সব ধরনের সুযোগ প্রদান করা, তাদের মাল-সম্পদ, ইজ্জত, সম্মানের সংরক্ষণ করা ইত্যাদি। সুতরাং বোঝা যায়, আরমানের কাজটি নারীর প্রতি সম্মানবোধের অন্তর্ভুক্ত।"
        },
        {
          "label": "ঘ",
          "question": "মনির সাহেবের কর্মকাণ্ডটি চিহ্নিতপূর্বক উদ্দীপকের শেষ লাইনটি বিশ্লেষণ করো।",
          "explanation": "মনির সাহেবের কাজটি হলো মানবসেবা, যা মহানবি (স)-এর আদর্শের প্রতিফলন। মানবসেবা বলতে মানুষের সেবা করা, পরিচর্যা করা, যত্ন নেওয়া, সাহায্য- সহযোগিতা করা ইত্যাদি বোঝায়। এটি একটি মহৎ গুণ,। মানবসেবা মানুষের উন্নতচরিত্রের পরিচায়ক। এ গুণটিই মনির সাহেবের মধ্যে লক্ষণীয়। মনির সাহেব এলাকার একজন ঋণগ্রস্তের ঋণ পরিশোধ করে দেন এবং তার ছেলের চিকিৎসার ব্যবস্থাও করেন। এ ধরনের কাজই মানবসেবা, কারণ মানুষের কর্তব্য হলো অন্য মানুষের প্রতি সাহায্য-সহযোগিতা ও সহানুভূতি প্রদর্শন করা। অসহায়ের বিপদ-আপদে যথাসাধ্য পাশে দাঁড়ানো। এ দায়িত্ব পালন করাই হলো মানবসেবা। আমাদের মহানবি (স) মানবসেবার সর্বোৎকৃষ্ট দৃষ্টান্ত স্থাপন করেছেন। তিনি বলেছেন, 'তোমরা ক্ষুধার্তকে খাদ্য দাও, রুগ্ম ব্যক্তির সেবা কর, বন্দিকে মুক্ত করো এবং ঋণগ্রস্তকে ঋণমুক্ত করো।' (বুখারি) রাসুল (স) ছোট-বড়, ধনী-গরিব, মুসলিম-অমুসলিম সবাইকে সাহায্য-সহযোগিতা করতেন, সকলের খোঁজ- খবর নিতেন, বিপদগ্রস্ত ও অভাবীদের সহায়তা করতেন। তাঁর দয়া, মায়া ও সহানুভূতি থেকে চরম শত্রুও বঞ্চিত হতো না। মহানবি (স)-কে কষ্টদানকারী বুড়ির ঘটনা আমরা সবাই জানি। বুড়ির কাছ থেকে কষ্ট পেয়ে তিনি বুড়ির সেবায় নিয়োজিত হন। তাকে সুস্থ করে তোলেন। নবি (স) ঘোষণা করেন, 'বান্দা যতক্ষণ তার ভাইয়ের সাহায্যরত থাকে ততক্ষণ আল্লাহ তাকে সাহায্য করতে থাকেন।' (মুসলিম) উপরের আলোচনা থেকে বোঝা যায়, মনির সাহেব মানবসেবা করেছেন যার সর্বোৎকৃষ্ট আদর্শ হলেন মহানবি (স)।"
        }
      ]
    },
    {
      "number": "9",
      "uddipok": "জনাব আবদুল হালিম এলাকায় একজন সম্পদশালী ব্যক্তি। এলাকাবাসী তাদের পানির সমস্যার কথা তাকে জানালে তিনি সমস্যা দূরীকরণে দুটি গভীর নলকূপ স্থাপন করেন। এছাড়া এলাকার মসজিদসহ বিভিন্ন প্রতিষ্ঠানের যাবতীয় সমস্যা সমাধানে প্রচুর অর্থ ব্যয় করে থাকেন। অন্যদিকে শিল্পপতি আশরাফ সাহেব নিজের আত্মীয়দের মধ্যে শীতবস্ত্র বিতরণ করে বাড়ি ফেরার সময় রাস্তার মোড়ে দেখেন, একজন বৃদ্ধলোক তার পরিবার নিয়ে শীতে কাঁপছে। তিনি তাড়াতাড়ি বাড়ি এসে বৃদ্ধের পরিবারের সকলের জন্য শীতবস্ত্র সংগ্রহ করে তাদের মাঝে বিতরণ করেন। তার আচরণে বৃদ্ধ লোকটি আবেগাপ্লুত হয়ে বললেন, আপনার কর্ম সকল মানুষের জন্য অনুকরণীয়।",
      "tag": "BB 20",
      "sub_questions": [
        {
          "label": "ক",
          "question": "বায়তুল হিকমা কী?",
          "explanation": "বায়তুল হিকমা হলো আব্বাসি আমলে ইরাকের বাগদাদে খলিফা আল- মামুন কর্তৃক প্রতিষ্ঠিত একটি গ্রন্থাগার, অনুবাদকেন্দ্র ও শিক্ষা প্রতিষ্ঠান।"
        },
        {
          "label": "খ",
          "question": "কোন মুসলিম মনীষীকে 'হুজ্জাতুল ইসলাম' বলা হয়? ব্যাখ্যা করো।",
          "explanation": "নিম্নের অনুরুপঃ ইসলামি দর্শন ও শিক্ষায় অবদানের স্বীকৃতিস্বরূপ ইমাম গাযালি (র)- কে হুজ্জাতুল ইসলাম বা ইসলামের দলিল বলা হয়। ইমাম গাযালি (র) প্রামাণ্য ও যুক্তিপূর্ণ দলিলের মাধ্যমে ইসলামের প্রাধান্য প্রতিষ্ঠা করেন। মানুষের আধ্যাত্মিক ও আত্মিক উন্নতির জন্য নৈতিক শিক্ষার গুরুত্ব তিনি তার লেখনিতে তুলে ধরেন। তিনি 'ইসলামি দর্শন ও সুফিবাদকে প্রতিষ্ঠিত করেছেন এবং এ বিষয়ে বিভিন্ন গ্রন্থও রচনা করেছেন। তার উল্লেখযোগ্য একটি গ্রন্থ হলো 'ইহইয়াউ উলুমিদ দীন' বা ধর্মীয় বিজ্ঞানের পুনর্জীবন। আর এসব কারণেই ইমাম গাযালি (র)-কে হুজ্জাতুল ইসলাম বা ইসলামের দলিল বলা হয়।"
        },
        {
          "label": "গ",
          "question": "জনাব আবদুল হালিমের কর্মকাণ্ড কোন খলিফার অবদানের সাথে সাদৃশ্যপূর্ণ? ব্যাখ্যা করো।",
          "explanation": "জনাব আব্দুল হালিমের কাজ ইসলামের তৃতীয় খলিফা হযরত উসমান (রা)-এর অবদানের সাথে সাদৃশ্যপূর্ণ। হযরত উসমান (রা) ছিলেন তৎকালীন আরবের শ্রেষ্ঠ ধনী। ব্যবসার মাধ্যমে তিনি প্রচুর অর্থ-সম্পদের মালিক হয়েছিলেন। তাই তাকে গনি (ধনী) বলা হতো। ইসলাম গ্রহণের পর ইসলাম ও মানবতার সেবায় তিনি অকাতরে সম্পদ ব্যয় করেন। তার এ আদর্শই প্রতিফলিত হয়েছে উদ্দীপকের জনাব আবদুল হালিমের কাজে। জনাব আবদুল হালিম একজন বিত্তবান মানুষ। তিনি এলাকার মানুষের পানির অভাব দূর করেন। এছাড়া তিনি স্থানীয় মসজিদে মুসল্লিদের স্থান সংকুলান না হওয়ায় ব্যক্তিগত খরচে মসজিদটি সম্প্রসারণ করেন। হযরত উসমান (রা)-এর ক্ষেত্রেও একই চিত্র পরিলক্ষিত হয়। তিনি মদিনাবাসীর পানির অভাব দূর করার জন্য ১৮,০০০ দিনার (স্বর্ণমুদ্রা) ব্যয় করে মদিনার বিখ্যাত 'বীরে রুমা' কূপ ক্রয় করে তা ওয়াকফ্ (ধর্মীয় কাজে দান) করেন। মদিনায় দুর্ভিক্ষ দেখা দিলে তিনি মদিনাবাসীর মধ্যে ত্রাণ বিতরণ করেন। মসজিদে নববিতে মুসল্লিদের স্থান সংকুলান না হওয়ায় তিনি সম্পূর্ণ ব্যক্তিগত খরচে মসজিদ সম্প্রসারণ করেন। এছাড়াও তিনি ইসলামের বিভিন্ন যুদ্ধে (তাবুক, মুতা প্রভৃতি) অর্থ, উট, ঘোড়া প্রভৃতি দান করে ইসলামের একনিষ্ঠ সেবক হিসেবে সুপরিচিতি-লাভ করেন। হযরত উসমান (রা)-এর ইসলামের সেবায় আত্মনিয়োগের আংশিক প্রতিফলন লক্ষ করা যায় জনাব আবদুল হালিমের গৃহীত পদক্ষেপে।"
        },
        {
          "label": "ঘ",
          "question": "জনাব আশরাফ সাহেবের কর্মকাণ্ডের সাথে যে খলিফার আদর্শের মিল রয়েছে তার চারিত্রিক বৈশিষ্ট্য বিশ্লেষণ করো।",
          "explanation": "জনাব আশরাফ সাহেবের কাজ হযরত উমর (রা)-এর কাজের সাথে সাদৃশ্যপূর্ণ। মুসলিম জাহানের দ্বিতীয় খলিফা ছিলেন হযরত উমর (রা)। তাঁর চরিত্রে অসাধারণ বৈশিষ্ট্যের সমন্বয় ঘটেছিল। এর মধ্যে মানবতাবোধ ও প্রজাবাৎসল্য বৈশিষ্ট্য দুটির প্রতিফলন ঘটেছে উদ্দীপকের আশরাফ সাহেবের মধ্যে। আশরাফ সাহেব একজন বৃদ্ধলোককে রাস্তার মোড়ে শীতের কষ্টে ভুগতে দেখেন। তিনি বাড়ি এসে বৃদ্ধ ও তার পরিবারের সদস্যদের জন্য শীতবস্ত্র সংগ্রহ করে তাদের মধ্যে বিতরণ করেন। হযরত উমর (রা)ও এমন জনদরদি ছিলেন। জনসাধারণের অবস্থা স্বচক্ষে দেখার জন্য তিনি রাতের অন্ধকারে পাড়া-মহল্লায় ঘুরে বেড়াতেন। ক্ষুধার্ত শিশুর কান্নার আওয়াজ শুনে নিজ কাঁধে করে আটার বস্তা নিয়ে তিনি তাঁবুতে দিয়ে আসেন। হযরত উমর (রা) ছিলেন ন্যায় ও ইনসাফের মূর্ত প্রতীক। মদপানের অপরাধে তিনি নিজের ছেলেকে কঠিন শাস্তি দিয়েছিলেন। উমর (রা) ছিলেন গণতন্ত্রমনা। রাষ্ট্রের গুরুত্বপূর্ণ কাজে তিনি সাহাবিদের সাথে পরামর্শ করতেন। তাদের মতামতের প্রতি গুরুত্বারোপ করতেন। তিনি সত্য ও মিথ্যার ব্যাপারে বিশেষভাবে সাবধান থাকতেন। রাষ্ট্রের সব অধিবাসীর খোঁজ-খবর রাখার জন্য তিনি পুলিশ ও গোয়েন্দা বিভাগ প্রতিষ্ঠা করেন। কৃষি কাজের উন্নয়নের জন্য খাল খনন করেন। উপরের আলোচনা থেকে বোঝা যায়, উদ্দীপকের আশরাফ সাহেবের কাজ হযরত উমর (রা)-এর কাজের সাথে সাদৃশ্যপূর্ণ। এ মহান শাসক চারিত্রিক বৈশিষ্ট্যের দিক দিয়ে অনুসরণীয় আদর্শ স্থাপন করেছেন।"
        }
      ]
    },
    {
      "number": "10",
      "uddipok": "আমিন মিয়া রসুলপুর গ্রামের বাসিন্দা। তার একটি অস্ট্রেলিয়ান গাভী রয়েছে। গাভীটি কয়েকদিন যাবত কিছু খায় না এবং এতে গাভীর দুধও কমে গেছে। তিনি বিষয়টি নিয়ে তার এলাকায় গরুর ফার্মের মালিকের সাথে পরামর্শ করলে, তাকে পশু চিকিৎসকের শরণাপন্ন হওয়ার কথা বলেন। গাভীটি দেখে ডাক্তার বলেন, এটি কঠিন রোগে আক্রান্ত হয়েছে। ফলে আমিন মিয়া গাভীটিকে দূরের একটি হাটে নিয়ে অসুখের কথা না বলে বিক্রি করে দেন। অন্যদিকে চেয়ারম্যান আসগর সাহেবের মেয়ে শিউলি দশম শ্রেণিতে লেখাপড়া করে। সে তার বাবার অবস্থানের কারণে নিজেকে বড় মনে করে এবং সহপাঠীদের সাথে সহজে মিশতে চায় না। কিন্তু শিউলির মা অত্যন্ত ধার্মিক। এজন্য শিউলির মা তাকে বলে, তোমার কাজটি নিন্দনীয় এবং তা সকল নেক আমলকে ধ্বংস করে দেবে।",
      "tag": "BB 20",
      "sub_questions": [
        {
          "label": "ক",
          "question": "কর্মবিমুখতা কী?",
          "explanation": "সামর্থ্য থাকা সত্ত্বেও কোনো কাজ না করে অলস বা বেকার বসে থাকাই কর্মবিমুখতা।"
        },
        {
          "label": "খ",
          "question": "গিবতের কুফল ব্যাখ্যা করো।",
          "explanation": "গিবত ব্যক্তিজীবন ও সমাজে ক্ষতিকর প্রভাব ফেলে। গিবত এমন পাপ যাকে হাদিসে ব্যভিচারের চাইতেও মারাত্মক বলা হয়েছে। গিবত করাকে আল-কুরআনে নিজ মৃত ভাইয়ের গোশত খাওয়ার সাথে তুলনা করা হয়েছে। গিবতকারীকে ততক্ষণ পর্যন্ত আল্লাহ মাফ করবেন না যতক্ষণ না যার গিবত করা হয়েছে সে ব্যক্তি মাফ করবে। অর্থাৎ গিবত মানুষের জন্য ভয়াবহ কুফল বয়ে আনে।"
        },
        {
          "label": "গ",
          "question": "আমিন মিয়ার কাজটি আখলাকে যামিমার কোন বিষয়ের বহিঃপ্রকাশ? ব্যাখ্যা করো।",
          "explanation": "নিম্নের অনুরুপঃ সালমার চরিত্রে আখলাকে যামিমাহর অন্যতম বৈশিষ্ট্য প্রতারণার বৈশিষ্ট্য বিদ্যমান। প্রতারণা মিথ্যাচারের একটি বিশেষ রূপ। প্রকৃত অবস্থা গোপন রেখে ফাঁকি বা ধোঁকার ওপর ভিত্তি করে নিজ স্বার্থ হাসিল করাকে প্রতারণা বলা হয়। প্রতারণার মাধ্যমে অন্যকে ভুল বুঝিয়ে ঠকানো হয়। সালমার চরিত্রেও এ বৈশিষ্ট্য দেখা যায়। সালমা তার ব্যবসায় বেশি লাভের আশায় জাকিয়াকে মিষ্টি তৈরিতে ময়দার পরিবর্তে কম দামের আটা ও ডালের গুড়া মিশিয়ে কম খরচে মিষ্টি তৈরি করতে বলে। যাতে ব্যবসায় কম খরচের পরিবর্তে/ বিনিময়ে বেশি লাভ হয়। তার এ ধরনের কর্মকাণ্ড প্রতারণার অন্তর্ভুক্ত। প্রতারণা নানাভাবে হতে পারে। সাধারণত আর্থিক লেনদেন ও ব্যবসা-বাণিজ্যে প্রতারণার দৃষ্টান্ত * বেশি দেখা যায়। যেমন- ভুল ও মিথ্যা তথ্য দেওয়া, পণ্যদ্রব্যের দোষ গোপন করা, ভালো জিনিস' দেখিয়ে বিক্রির সময় খারাপ জিনিস দিয়ে দেওয়া, বেশি দামের দ্রব্যের সাথে কম দামের দ্রব্য মিশিয়ে বিক্রি করা, পণ্যদ্রব্যে মিথ্যা প্রচারণা চালানো ইত্যাদি। সুতরাং বলা যায়, সালমা ও জাকিয়া দুজনের মিষ্টি ব্যবসায় কম দামের আটা ও ডালের গুড়া মিশিয়ে কম খরচে মিষ্টি তৈরির কাজটি প্রতারণা ও গর্হিত কাজ।"
        },
        {
          "label": "ঘ",
          "question": "শিউলির কাজটি আখলাকে যামিমার যে বিষয়ের সাথে সম্পর্কিত তা চিহ্নিতপূর্বক তার মায়ের শেষোক্ত বক্তব্যটির যথার্থতা নিরূপণ করো।",
          "explanation": "নিম্নের অনুরুপঃ হিংসার পরিণতি সম্পর্কিত সামিয়ার উক্তিটি সঠিক। হিংসা আখলাকে যামিমার অন্যতম নিকৃষ্ট দিক। হিংসা-বিদ্বেষ হচ্ছে অন্যের প্রতি বিরূপ মনোভাব পোষণ করা, নিজেকে বড় মনে করা, অন্যকে ঘৃণা করা, শত্রুতাবশত অন্যের ক্ষতি কামনা করা, অন্যের উন্নতি বা সুখ সহ্য করতে না পারা ইত্যাদি। হিংসা-বিদ্বেষ মানব চরিত্রের অত্যন্ত নিন্দনীয় স্বভাব। আবদুর রহিমের চরিত্রে এই নিন্দনীয় স্বভাবেরই প্রতিফলন লক্ষ করা যায়। উদ্দীপকের জনাব আবদুর রহিম কারো ভালো দেখলে খুব কষ্ট পায়। সব সময় অন্যের ক্ষতি আশা করে, যা হিংসাকে নির্দেশ করে। বিষয়টি জানতে পেরে তার স্ত্রী সামিয়া তাকে বলেন, \"অন্যের প্রতি বিদ্বেষ পোষণকারীর গুনাহ মাফ হয় না।\" হিংসা সম্পর্কে সামিয়ার উক্তিটি সঠিক। কারণ, এভাবে অন্যের উন্নতি সহ্য করতে না পারা, অন্যের ক্ষতির চেষ্টা করা হিংসার অন্তর্ভুক্ত। ইসলামি শরিয়তে হিংসা-বিদ্বেষ সম্পূর্ণরূপে নিষিদ্ধ। এটি মানব চরিত্রকে ধ্বংস করে দেয়। হিংসুক ব্যক্তি কখনোই সচ্চরিত্রবান হতে পারে না। হিংসুক ব্যক্তি নিজেকে বড় মনে করে এবং নিজের স্বার্থকে সবচেয়ে বড় করে দেখে। সে অন্যকে ঘৃণা করে। অন্যের প্রতি শত্রুতা পোষণ করে অনিষ্ট কামনা করে। এতে মানব সমাজে ঐক্য ও সংহতি বিনষ্ট হয় এবং শান্তি-শৃঙ্খলা বিঘ্নিত হয়। এছাড়া হিংসা-বিদ্বেষ পরকালীন জীবনেও মানুষের ক্ষতির কারণ। হিংসা মানুষের সকল নেক আমলকে ধ্বংস করে দেয়। হিংসা পোষণকারীর গুনাহ মাফ হয় না। এ সম্পর্কে রাসুল (স) বলেন, \"তিন ব্যক্তির গুনাহ মাফ হয় না। এর মধ্যে একজন হচ্ছে অন্যের প্রতি বিদ্বেষ পোষণকারী।\" (আদাবুল মুফরাদ)। উপরের আলোচনা থেকে বলা যায়, হিংসা মানুষের নেক আমল ও সং চরিত্রসমূহ বিনষ্ট করে দেয়। ফলে হিংসাকারী দুনিয়া ও আখিরাতে উভয় স্থানে ভয়াবহ ক্ষতির সম্মুখীন হবে। তাই বলা যায়, হিংসার পরিণতি সম্পর্কিত সামিয়ার উক্তিটি সঠিক।"
        }
      ]
    },
    {
      "number": "11",
      "uddipok": "কক্সবাজারের উখিয়ার একটি গ্রামে বিভিন্ন জাতি ও 'ধর্মের লোক বসবাস করে। তাদের প্রত্যেক ধর্মের লোকজন নিজ নিজ উপাসনালয়ে উপাসনা করে। সকলে মিলে মিশে তাদের নিজ নিজ সামাজিক ও ধর্মীয় উৎসব পালন করে থাকে। সবাই সবার আনুষ্ঠানিক ও ধর্মীয় কাজে সহযোগিতা করে থাকে। তাদের এলাকাটি এখন শান্তিপূর্ণ এলাকা হিসেবে পরিচিত। অন্যদিকে খাগড়াছড়ি জেলার রামগড় সীমান্তে হামিদ ও রতন দুই বন্ধুর বাড়ি। ঐ সীমান্তে অনেক সময় চোরাচালান কারবার সংঘটিত হয়। হামিদ ও রতন এলাকাবাসীকে নিয়ে এর বিরুদ্ধে প্রতিরোধ গড়ে তোলে। তারা বলে, 'আমাদের স্বাধীন দেশের সম্পদ ও মর্যাদা রক্ষায় নিজ প্রাণ উৎসর্গ করতেও দ্বিধাবোধ করব না।",
      "tag": "BB 20",
      "sub_questions": [
        {
          "label": "ক",
          "question": "আমানত কী?",
          "explanation": "কারও কাছে কোনো অর্থ-সম্পদ, কথা বা যেকোনো জিনিস গচ্ছিত রাখাই আমানত।"
        },
        {
          "label": "খ",
          "question": "আত্মশুদ্ধির গুরুত্ব ব্যাখ্যা করো।",
          "explanation": "নিম্নের অনুরুপঃ দুনিয়া ও আখিরাতে সফলতা লাভ করতে আত্মশুদ্ধি প্রয়োজন। আত্মশুদ্ধি মানুষকে পূর্ণাঙ্গ মানুষে পরিণত করে। এরূপ মানুষ সব ধরনের কুপ্রবৃত্তি তথা পাপাচার ও অনৈতিক কাজ থেকে দূরে থাকে। ফলে সমাজে সে একজন আদর্শ মানুষ হিসেবে সবার শ্রদ্ধা ও ভালোবাসা লাভ করে। পরকালীন জীবনের সফলতা এবং মুক্তিও আত্মশুদ্ধির ওপর নির্ভরশীল। যে ব্যক্তি দুনিয়াতে নিজ আত্মাকে পবিত্র রাখবে পরকালে সে মুক্তি লাভ করবে। তার জন্য পুরস্কার হবে জান্নাত। তাই আমাদের সবার উচিত আত্মশুদ্ধি অর্জনের চেষ্টা করা।"
        },
        {
          "label": "গ",
          "question": "উখিয়ার গ্রামের অধিবাসীদের মধ্যে তোমার পাঠ্যবইয়ের কোন বিষয়টির প্রতিফলন লক্ষ করা যায়? ব্যাখ্যা করো।",
          "explanation": "উখিয়ার গ্রামের অধিবাসীদের মধ্যে আমার পাঠ্যবইয়ে উল্লেখিত সাম্প্রদায়িক সম্প্রীতির প্রতিফলন লক্ষ করা যায়। সাম্প্রদায়িক সম্প্রীতি হলো নানা সম্প্রদায়ের মানুষের মধ্যকার সম্প্রীতি ও ভালোবাসা। এটি আখলাকে হামিদাহর অন্যতম দিক। মানব সমাজে শান্তি প্রতিষ্ঠায় এর ভূমিকা খুবই গুরুত্বপূর্ণ। উখিয়ার অধিবাসীদের মধ্যে এ বিষয়টিই বিদ্যমান। উখিয়ায় সবাই মিলেমিশে তাদের নিজ নিজ সামাজিক ও ধর্মীয় উৎসব পালন করে। প্রত্যেক ধর্ম ও সম্প্রদায়ের মানুষ একে-অপরকে আনুষ্ঠানিক ও ধর্মীয় কাজে সাহায্য করে। তাই উখিয়া এখন শান্তিপূর্ণ এলাকা হিসেবে পরিচিতি পেয়েছে। এ বিষয়টি সাম্প্রদায়িক সম্প্রীতিকেই ইঙ্গিত করে। আমাদের সমাজে বহু ধর্ম, বর্ণ, ভাষা ও জাতির লোক বাস করে। তারা এক একটি সম্প্রদায়। সমাজে, বসবাসরত এসব সম্প্রদায়ের মধ্যে পরস্পর ঐক্য, সংহতি ও সহযোগিতার মনোভাবই হলো সাম্প্রদায়িক সম্প্রীতি। এর কারণে সমাজে বসবাসরত সব সম্প্রদায়ের মানুষ সবার সাথে সদাচরণ করে। পরস্পরকে সাহায্য-সহযোগিতা করে। ফলে সমাজে শান্তি প্রতিষ্ঠিত হয়। সুতরাং বোঝা যায়, উখিয়ার মানুষের মধ্যে সাম্প্রদায়িক সম্প্রীতির উপস্থিতি রয়েছে।"
        },
        {
          "label": "ঘ",
          "question": "হামিদ ও রতনের কর্মকাণ্ডটি চিহ্নিতপূর্বক তাদের শেষ বক্তব্যটির গুরুত্ব বিশ্লেষণ করো।",
          "explanation": "হামিদ ও রতনের কাজ ও শেষ বক্তব্যে স্বদেশপ্রেম প্রকাশিত হয়েছে। স্বদেশের প্রতি মায়া-মমতা বা আকর্ষণই হলো স্বদেশপ্রেম। এটি মানুষের একটি সহজাত প্রবৃত্তি। এ গুণটি মানব জীবনের প্রশংসনীয় গুণাবলির আওতাভুক্ত। উদ্দীপকের হামিদ ও রতন এ গুণেই গুণান্বিত। দেশের সীমান্তে সংঘটিত চোরাচালানের বিরুদ্ধে হামিদ ও রতন প্রতিরোধ গড়ে তোলে। দেশের সম্পদ ও মর্যাদা রক্ষায় নিজেদের প্রাণ উৎসর্গ করতেও দ্বিধাবোধ করবে না বলে তারা মন্তব্য করে। তাদের এ কাজ এবং প্রত্যয় দেশপ্রেমের ইঙ্গিতবহ। কারণ মানুষ যেখানে জন্ম নেয়, সেখানের আলো-বাতাস গ্রহণ করে। যেখানের ফল-ফসল, খাদ্য-পানীয় দ্বারা কারও দেহ পুষ্ট হয় সে স্থানের প্রতি স্বভাবগতভাবেই তার এক ধরনের ভালোবাসা জন্ম নেয়। এ ভালোবাসার আকর্ষণই হলো স্বদেশপ্রেম। দেশের প্রতি ভালোবাসা অনুভূতির বিষয়। এটি প্রকাশ্যে দেখা যায় না। নিজের কার্জ ও সেবার মাধ্যমে এ ভালোবাসা প্রকাশ করতে হয়। দেশের স্বার্থে কাজ করার মাধ্যমে দেশপ্রেম প্রমাণিত হয়। দেশের স্বাধীনতা রক্ষায় কাজ করা, জাতীয় উন্নতিতে অবদান রাখা, দেশের স্বার্থবিরোধী কাজে কাউকে সাহায্য না করা, দেশের সম্পদের রক্ষণাবেক্ষণ করা, দেশের স্বার্থে ত্যাগ স্বীকার করাই প্রকৃত দেশপ্রেমিকের কাজ। আর দেশের স্বার্থে জীবন উৎসর্গ করা দেশপ্রেমের সর্বোৎকৃষ্ট দৃষ্টান্ত। এসব কাজ সম্পাদন করলেই দেশপ্রেমের দাবি পূরণ হবে। উপরের আলোচনা থেকে প্রমাণিত হয়, হামিদ ও রতনের কাজটি দেশপ্রেমের পরিচয় তুলে ধরে। আর এ সম্পর্কে তাদের বক্তব্য খুবই প্রশংসনীয়।"
        }
      ]
    }
  ]
}