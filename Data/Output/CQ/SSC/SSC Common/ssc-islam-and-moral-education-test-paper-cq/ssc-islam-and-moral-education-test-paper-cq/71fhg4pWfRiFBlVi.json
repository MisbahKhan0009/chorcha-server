{
  "title": "রাজশাহী, দিনাজপুর, কুমিল্লা, চট্টগ্রাম, সিলেট, যশোর বোর্ড ২০১৯",
  "subtitle": "ইসলাম ও নৈতিক শিক্ষা (11)",
  "questions": [
    {
      "number": "1",
      "uddipok": "জনাব রিয়াসাত মহান আল্লাহ তায়ালাকে সৃষ্টিকর্তা ও পালনকর্তা হিসেবে বিশ্বাস করেন। মাঝে-মধ্যে সালাত ও সাওম পালন করেন। তবে তিনি মনে করেন, মানুষের কর্মফল তার কর্মের ওপর নির্ভরশীল। যে যেমন কাজ করবে সে তেমন ফল পাবে। তার বন্ধু জনাব আসগর নিজ কর্মস্থলে কর্মব্যস্ত একজন মানুষ। কাজের ব্যস্ততার মাঝে-মধ্যে নেশাজাতীয় দ্রব্য গ্রহণ করেন। তিনি মনে করেন, এতে দোষের কিছু নেই।",
      "tag": "RB, DIN.B, CB, CTG.B, SB, JB 19",
      "sub_questions": [
        {
          "label": "ক",
          "question": "শিরক কাকে বলে?",
          "explanation": "মহান আল্লাহর সাথে কোনো ব্যক্তি বা বস্তুকে শরিক করা কিংবা তাঁর সমতুল্য মনে করাকে শিরক বলা হয়।"
        },
        {
          "label": "খ",
          "question": "'তাওহিদে বিশ্বাস মানুষের আত্মমর্যাদাবোধ জাগিয়ে তোলে।'- বুঝিয়ে লেখো।",
          "explanation": "তাওহিদে বিশ্বাস মানুষকে আত্মসচেতন ও আত্মমর্যাদাবান করে তোলে। তাওহিদ শব্দের অর্থ একত্ববাদ। আল্লাহ তায়ালাকে এক ও অদ্বিতীয় হিসেবে স্বীকার করে নেওয়াকে তাওহিদ বলা হয়। মানুষ আল্লাহ তায়ালা ছাড়া অন্য কারও নিকট মাথা নত করে না। ফলে জগতের সকল সৃষ্টির ওপর মানুষের মর্যাদা প্রতিষ্ঠিত হয়। মানুষ আশরাফুল মাখলুকাত বা সৃষ্টির সেরা জীব হিসেবে মর্যাদা লাভ করে। তাওহিদে বিশ্বাস মানুষকে কৃতজ্ঞতা প্রকাশের সুযোগ করে দেয়। মানুষ আল্লাহর গুণে গুণান্বিত হওয়ার অনুশীলন করে। ফলে মানুষ সব অন্যায় ত্যাগ করে সুন্দর জীবনের পথে অগ্রসর হতে পারে। এসব কারণে তাওহিদে বিশ্বাস মানুষকে আত্মসচেতন ও আত্মমর্যাদাবান করে তোলে।"
        },
        {
          "label": "গ",
          "question": "জনাব রিয়াসাতের ধারণা ইসলামের কোন বিশ্বাসের পরিপন্থি? ব্যাখ্যা করো।",
          "explanation": "জনাব রিয়াসাতের ধারণা তকদিরে বিশ্বাসের পরিপন্থি। তকদির অর্থ হলো নির্ধারিত পরিমাণ, ভাগ্য বা নিয়তি। আল্লাহ তায়ালা মানুষের জীবনের ভালোমন্দ নির্ধারণ করেন এমন বিশ্বাসের নাম হলো তকদিরের বিশ্বাস। এটি ইমানের ৭টি বিষয়ের একটি। রিয়াসাতের মধ্যে এ বিশ্বাস অনুপস্থিত। রিয়াসাত মনে করেন মানুষের কর্মফল তার কর্মের ওপর নির্ভরশীল। যে যেমন কাজ করবে সে তেমন ফল পাবে। তার এ বিশ্বাস সঠিক নয়। কারণ আল্লাহ তায়ালা মানুষের তকদিরের নিয়ন্ত্রক। তিনিই তকদিরের ভালোমন্দ নির্ধারণকারী। মানুষ যা চায় তাই সে করতে পারে না। বরং মানুষ শুধু তার কাজের জন্য চেষ্টা-সাধনা করবে। এরপর ফলাফলের জন্য আল্লাহ তায়ালার ওপর ভরসা করবে। যদি চেষ্টা করার পরও কোনো কিছু না পায় তবে হতাশ হবে না। আর যদি পেয়ে যায় তবুও খুশিতে আত্মহারা হবে না। বরং ধৈর্য ধারণ করবে ও শোকর আদায় করবে। মোটকথা, তকদিরের ভালোমন্দ নির্ধারণ করা আল্লাহ ছাড়া আর কারো পক্ষে সম্ভব নয়। এমন বিশ্বাসই হলো তকদিরে বিশ্বাস। জনাব রিয়াসাতের ধারণা এ বিশ্বাসকে লালন করে না।"
        },
        {
          "label": "ঘ",
          "question": "জনাব আসগরের বিশ্বাস চিহ্নিতপূর্বক এর ক্ষতিকর দিকগুলো পাঠ্যপুস্তকের আলোকে বিশ্লেষণ করো।",
          "explanation": "নিম্নের অনুরূপ : ফারহান সাহেবের কর্মে কুফর ফুটে উঠেছে, মানবজীবনে যার কুফল ও পরিণতি অত্যন্ত ভয়াবহ। কুফর শব্দের অর্থ হলো অস্বীকার করা, অবিশ্বাস করা, ঢেকে রাখা, গোপন করা, অকৃতজ্ঞতা প্রকাশ করা, অবাধ্য হওয়া ইত্যাদি। কুফর হলো ইমানের বিপরীত দিক। আর ফারহান সাহেবের মধ্যে এ দিকটি বিদ্যমান। উদ্দীপকের ফারহান সাহেব নাইট ক্লাব চালু করে মদ ও জুয়ার আসর বসিয়ে টাকা উপার্জনকে অবৈধ মনে করে না। তার এ মানসিকতা কুফরের নামান্তর। কারণ আল্লাহ তায়ালার মনোনীত দীন ইসলামের মৌলিক বিষয়গুলোর কোনো একটিরও প্রতি অবিশ্বাস করাকে কুফর বলা হয়। যেমন- হারামকে হালাল মনে করা। আমরা জানি নেশাজাতীয় দ্রব্য গ্রহণ এবং এর ব্যবসা সম্পূর্ণ হারাম। কিন্তু ফারহান সাহেব একে হালাল হিসেবে গ্রহণ করে কুফরি করেছে। এ ধরনের কাজ মানুষের মধ্যে অবাধ্যতা ও অকৃতজ্ঞতার জন্ম দেয়। কাফির ব্যক্তি আল্লাহর নিয়ামত অস্বীকার করার কারণে নির্দ্বিধায় তাঁর বিধি-নিষেধও অমান্য করতে পারে। পরকালে অবিশ্বাস করার কারণে কাফির ব্যক্তি সব ধরনের পাপাচারে লিপ্ত হয়ে পড়ে। ফলে সমাজে পাপকাজ বৃদ্ধি পায়। সমাজ অনৈতিকতায় ভরে যায়। এতে মহান আল্লাহ অসন্তুষ্ট হন। আল্লাহ তায়ালা বলেন, \"যারা কুফরি করবে এবং আমার নিদর্শনগুলো অস্বীকার করবে তারাই জাহান্নামের অধিবাসী, সেখানে তারা চিরকাল থাকবে।\" (সূরা আল-বাকারা, আয়াত ৩৯) উপরের আলোচনা থেকে বোঝা যায়, ফারহান সাহেবের কাজটি কুফরির পর্যায়ভুক্ত। আর এর পরকালীন শাস্তি চিরস্থায়ী জাহান্নাম। ইহকালীন জীবনেও রয়েছে এর নানা কুপ্রভাব।"
        }
      ]
    },
    {
      "number": "2",
      "uddipok": "জব্বার সাহেব একজন বিশিষ্ট শিল্পপতি। অনেক দুঃস্থ ও অসহায় মানুষের বাস তার কারখানার পাশে। রমজান মাসের শেষের দশকে তিনি তার সম্পদ হিসেব করে নির্ধারিত অংশ গরিব-অসহায় মানুষের মাঝে বিতরণ করেন। অন্যদিকে তার সহোদর আবির সাহেব এ বছর হজ সম্পাদন করার জন্য সৌদি আরব গিয়ে অসুস্থ হয়ে পড়েন। আরাফাতে অবস্থান না করেই তাকে দেশে ফিরে আসতে হয়।",
      "tag": "RB, DIN.B, CB, CTG.B, SB, JB 19",
      "sub_questions": [
        {
          "label": "ক",
          "question": "'হাক্কুল্লাহ' কাকে বলে?",
          "explanation": "শুধু আল্লাহ তায়ালার সাথে সম্পৃক্ত অধিকার বা কর্তব্যকে হাক্কুল্লাহ বলে।"
        },
        {
          "label": "খ",
          "question": "হাক্কুল ইবাদের গুরুত্ব লেখো।",
          "explanation": "হাক্কুল ইবাদ হলো বান্দার প্রতি অপর বান্দার দায়িত্ব ও কর্তব্য। হাক্কুল ইবাদের গুরুত্ব অনেক। আমরা পিতা-মাতা, ভাই-বোন, আত্মীয়-স্বজন, পাড়া প্রতিবেশীদের নিয়ে সামাজিকভাবে একসাথে রাস করি। এতে একে অপরের প্রতি আমাদের নির্ভরশীল থাকতে হয়। একজনের দুঃখে অন্যজন সাড়া না দিলে মানুষের প্রতি মানুষের অধিকার লঙ্ঘন হয়। মানুষ অসহায় হয়ে পড়ে, যা আল্লাহ ও তাঁর রাসুলের পছন্দনীয় নয়। এ কারণে হাক্কুল ইবাদ খুবই গুরুত্বপূর্ণ।"
        },
        {
          "label": "গ",
          "question": "জব্বার সাহেব কোন ইবাদতটি পালন করেছেন? ব্যাখ্যা করো।",
          "explanation": "নিম্নের অনুরূপ : মিসেস ফারিহা যে ইবাদত পালন করেছেন সেটি হলো যাকাত। যাকাত ইসলামের একটি ফরজ ইবাদত। ধনী ও গরিবের মাঝে আর্থিক সমন্বয় সাধন করতে মহান আল্লাহ যাকাতের বিধান দিয়েছেন। এটি ইসলামের পঞ্চস্তম্ভের একটি। মিসেস ফারিহার কাজে ইসলামের এ গুরুত্বপূর্ণ ইবাদতটি পালনের দৃষ্টান্ত ফুটে উঠেছে। উদ্দীপকের মিসেস ফারিহা বছরান্তে দশ ভরি স্বর্ণের গহনার বাজার মূল্য দশ লক্ষ টাকা থেকে নির্দিষ্ট ইবাদত পালন বাবদ ২.৫০% হারে দুস্থ, বিধবাদের মধ্যে পুনর্বাসনের জন্য বিতরণ করেন। তার পালনকৃত এই ইবাদতটি হলো যাকাত। কারণ, ইসলামি শরিয়তের দৃষ্টিতে কোনো মুসলিম নিসাব পরিমাণ সম্পদের মালিক হলে বছরান্তে তার সম্পদের শতকরা ২.৫০ হারে নির্দিষ্ট খাতে ব্যয় করাকে যাকাত বলে। আর ইসলামে যাকাতের গুরুত্ব অনেক বেশি। আল্লাহ তায়ালা পবিত্র কুরআনের অনেক স্থানে সালাতের সাথে যাকাতের কথাও বলেছেন। রুকনের পর্যায়ক্রমিক ধারায় এটি হলো তৃতীয়। যাকাত সমাজ থেকে অস্থিতিশীলতা ও বিশৃঙ্খলা দূর করে পারস্পরিক সৌহার্দ স্থাপন করে। সামাজিক নিরাপত্তা দানের পাশাপাশি সমাজের মানুষের মধ্যকার সম্পদের বৈষম্য দূর করে। আল্লাহ তায়ালা বলেন, 'আপনি তাদের ধন-সম্পদ থেকে সাদকাহ (যাকাত) গ্রহণ করুন। এর মাধ্যমে আপনি তাদের পবিত্র এবং পরিশোধিত করবেন।' (সূরা আত-তাওবা, আয়াত ১০৩) অর্থাৎ যাকাত আদায়ের মাধ্যমে সম্পদ পবিত্র হয়। যাকাত ব্যবস্থা রাষ্ট্রের অর্থনৈতিক ভিত মজবুত ও শক্তিশালী করে। রাষ্ট্রের অর্থনৈতিক ভারসাম্য প্রতিষ্ঠিত হয়। এছাড়া যাকাত আদায় না করলে পরকালে কঠিন শাস্তি পেতে হবে। সুতরাং বলা যায়, মিসেস ফারিহা যে ইবাদত পালন করেছেন সেটি হলো যাকাত।"
        },
        {
          "label": "ঘ",
          "question": "হজ সম্পাদনে আবির সাহেবের করণীয় ইসলামের আলোকে বিশ্লেষণ করো।",
          "explanation": "হজ সম্পাদনে আবির সাহেবের করণীয় হলো পুনরায় সহিহ-শুদ্ধভাবে হজ সম্পাদন করা। হজ ইসলামের পঞ্চম ভিত্তি। ইসলামি পরিভাষায় আল্লাহর সন্তুষ্টি লাভের উদ্দেশ্যে জিলহজ মাসের নির্ধারিত দিনসমূহে নির্ধারিত পদ্ধতিতে বাইতুল্লাহ (আল্লাহর ঘর) ও সংশ্লিষ্ট স্থানসমূহে যিয়ারত করাকে হজ বলে। সহিহভাবে হজ পালন করতে তিনটি ফরজ কাজ অবশ্যই সম্পাদন করতে হবে। এক্ষেত্রে কোনো একটি বাদ পড়লে হজ আদায় হবে না বরং পুনরায় হজ সম্পাদন করতে হবে। আর উদ্দীপকের আবির সাহেবের ক্ষেত্রেও হজের ফরজ বিধান অসম্পাদনের বিষয় লক্ষ করা যায়। আবির সাহেব হজ সম্পাদন করার জন্য সৌদি আরব গিয়ে অসুস্থ হয়ে পড়েন এবং আরাফাতে অবস্থান না করেই দেশে ফিরে আসেন। তার এ কাজের মাধ্যমে হজ পালনের একটি ফরজ বাদ পড়েছে। হজ পালনের সময় ৩টি ফরজ কাজ ও ৭টি ওয়াজিব কাজ করতে হয়। হজের এ তিনটি ফরজ কাজ হলো-ইহরাম বাঁধা (আনুষ্ঠানিকভাবে হজের নিয়ত করা), ৯ জিলহজ আরাফাতের ময়দানে অবস্থান করা এবং তাওয়াফে যিয়ারত (১০ জিলহজ পর্যন্ত যেকোনো দিন কাবা শরিফ তাওয়াফ করা)। হজের এ ফরজগুলোর মধ্যে আবির সাহেব ৯ জিলহজ আরাফাতের ময়দানে অবস্থান করেননি। এর ফলে তার হজ সম্পন্ন হয়নি। উপরের আলোচনা থেকে বলা যায়, আবির সাহেব আরাফাতের ময়দানে অবস্থান না করার কারণে তার হজ সম্পন্ন হয়নি। তাই তাকে পুনরায় হজ করতে হবে।"
        }
      ]
    },
    {
      "number": "3",
      "uddipok": "নজরুল পেশায় একজন মোটর শ্রমিক। সারাদিন গ্যারেজে কাজ করে সামান্য যে পারিশ্রমিক পান তা দিয়ে কোনো রকমে সংসার চালান, গৃহস্থালির প্রয়োজনীয় সব জিনিস কিনতে হিমশিম খান। হঠাৎ তার একটি কুড়াল প্রয়োজন হলে নিকটতম প্রতিবেশী জব্বার সাহেবের নিকট চাইতে গেলে তিনি তাকে ফেরত দেন। নজরুলের বন্ধু কাজল একজন দরদি মানুষ। তিনি বাজার থেকে ফেরার পথে দেখলেন, এক প্রতিবন্ধী শিশু রাস্তার পাশে বসে কাঁদছে। শিশুটিকে সে বুকে তুলে নিয়ে বাড়িতে আনলেন। কাজলের স্ত্রী তার এ কান্ড দেখে বলল, একজন পথে পাওয়া শিশুর প্রতি তোমার এ আচরণ সত্যিই হাস্যকর।",
      "tag": "RB, DIN.B, CB, CTG.B, SB, JB 19",
      "sub_questions": [
        {
          "label": "ক",
          "question": "শরিয়ত কাকে বলে?",
          "explanation": "ইসলামি কার্যনীতি বা জীবন পদ্ধতিকে শরিয়ত বলা হয়।"
        },
        {
          "label": "খ",
          "question": "হযরত উসমান (রা)কে কেন 'জামিউল কুরআন' বলা হয়?",
          "explanation": "আল-কুরআন সংকলনের দায়িত্ব পালনের জন্য উসমান (রা)-কে 'জামিউল কুরআন' বলা হয়। হযরত উসমান (রা)-এর খিলাফতকালে একই কুরআনের বিভিন্ন তিলাওয়াত শোনা যায়। যার ফলে পরবর্তী সময়ে বিপর্যয়ের আশঙ্কা দেখা দেয়। তিনি বিষয়টির গুরুত্ব অনুধাবন করে আঞ্চলিক বিকৃতসম্পন্ন কুরআনের কপিসমূহ সংগ্রহ করেন এবং বিশুদ্ধ একটি কপি রেখে বাকি কপিসমূহ সাহাবিদের ঐকমত্যে পুড়িয়ে ফেলেন। এভাবে তার প্রত্যক্ষ তত্ত্বাবধানে পবিত্র কুরআন সংকলিত হয়। এ মহান কাজের জন্য হযরত উসমান (রা)-কে 'জামিউল কুরআন' বা কুরআন সংকলনকারী বলা হয়।"
        },
        {
          "label": "গ",
          "question": "জব্বার সাহেবের কর্মকাণ্ডে কোন সূরার শিক্ষা লঙ্ঘিত হয়েছে? ব্যাখ্যা করো।",
          "explanation": "জব্বার সাহেবের কাজে সূরা মাউনের শিক্ষা লঙ্ঘিত হয়েছে। সূরা আল-মাউন আল-কুরআনের ১০৭তম সূরা। এই সূরায় কাফির ও মুনাফিকদের কিছু বৈশিষ্ট্য ও কাজের বর্ণনা দেওয়া হয়েছে। এর মধ্যে একটি বৈশিষ্ট্য জব্বার সাহেবের মধ্যে উপস্থিত। নজরুলের একটি কুড়াল প্রয়োজন হলে সে প্রতিবেশী জব্বার সাহেবের কাছে চাইতে যায়। জব্বার কুড়াল না দিয়ে তাকে ফিরিয়ে দেয়। তার এ কাজ সূরা মাউনের শিক্ষার পরিপন্থি। কারণ এ সূরা থেকে আমরা জানতে পারি গৃহস্থালির ছোট-খাটো বস্তু অন্যকে না দেওয়া কাফির মুনাফিকের বৈশিষ্ট্য। এসব বৈশিষ্ট্য আমাদের ত্যাগ করে চলতে হবে। কাফির- মুনাফিকের বৈশিষ্ট্যধারীদের জন্য পরকালে কঠিন শাস্তির কথা বলা হয়েছে। তাই এগুলো পরিত্যাজ্য। জব্বার সাহেব এ বিষয় আমলে না নিয়ে প্রতিবেশীকে নিত্যপ্রয়োজনীয় একটি কুড়াল দেওয়া থেকে বিরত থাকেন। তাই বলা যায়, জব্বার সাহেবের কাজে সূরা মাউনের শিক্ষা অনুপস্থিত।"
        },
        {
          "label": "ঘ",
          "question": "উদ্দীপকে কাজলের কাজটি চিহ্নিতপূর্বক তার স্ত্রীর মন্তব্যটি পাঠ্যবইয়ের আলোকে বিশ্লেষণ করো।",
          "explanation": "কাজলের কাজে সূরা মাউনের একটি শিক্ষা চমৎকারভাবে প্রতিফলিত হয়েছে। আর এ সম্পর্কে তার স্ত্রীর মন্তব্যটি কোনোক্রমেই গ্রহণযোগ্য নয়। সূরা মাউনে মহান আল্লাহ কাফির-মুনাফিকদের কিছু বৈশিষ্ট্য ও কাজের বর্ণনা দিয়েছেন। এখান থেকে আমরা এ বৈশিষ্ট্যগুলো ত্যাগ করে তার বিপরীত বৈশিষ্ট্য ধারণের শিক্ষা পাই। এসব শিক্ষার একটি অর্থাৎ নিঃস্ব- দুঃস্থদের সাহায্য করার বিষয়টি আমরা কাজলের কাজে দেখি। কাজল রাস্তার পাশে একটি প্রতিবন্ধী শিশুকে কাঁদতে দেখে বুকে তুলে বাড়ি নিয়ে আসলেন। সূরা মাউনে মহান আল্লাহ পরোক্ষভাবে এ ধরনের কাজ করার জন্যই মানুষকে উৎসাহ দিয়েছেন। ইয়াতীম, দুঃস্থ, অসহায়দের তাড়িয়ে দেওয়া নয় বরং তাদের প্রতি সহানুভূতিশীল হতে হবে। যথাসম্ভব তাদের সাহায্য-সহযোগিতা করতে হবে। এ ছাড়া সূরা মাউন থেকে আমরা আরও শিক্ষা পাই যে নিঃস্বদের সাহায্য-সহযোগিতার জন্য পরিবার-পরিজন, আত্মীয়-স্বজন, বন্ধু-বান্ধব, পাড়া প্রতিবেশী সবাইকে উৎসাহ দিতে হবে। উদ্দীপকের কাজলের স্ত্রীর মন্তব্যটিতে এ শিক্ষা খুঁজে পাওয়া যায় না। কারণ সে তার স্বামীর দুঃস্থকে সাহায্যের বিষয়টিতে উৎসাহ না দিয়ে বরং এসব কাজকে নেতিবাচক হিসেবে চিহ্নিত করেছে। পরিশেষে বলা যায়, উদ্দীপকের কাজল প্রতিবন্ধী শিশুটিকে বাড়ি এনে যথার্থ কাজটিই করেছেন। কিন্তু তার স্ত্রী এটিকে হাস্যকর বলে যে মন্তব্য করেছে তা সঠিক নয়। উপরের আলোচনা থেকে বলা যায়, আরমান সাহেবের আচরণে মুনাফিকের বৈশিষ্ট্য থাকায় তাকে দুনিয়া-আখিরাত উভয় জগতে কঠিন শাস্তি ভোেগ করতে হবে।"
        }
      ]
    },
    {
      "number": "4",
      "uddipok": "প্রেক্ষাপট-০১: বাংলাদেশ ও মিয়ানমার সীমান্তের 'নাফ' নদী দিয়ে প্রায়ই অবৈধ পণ্য বেচা-কেনা হয়। স্থানীয় যুবক আব্দুর রাকিব তার অন্যান্য সহপাঠিদের সাথে পরামর্শ করে এবং স্থানীয় যুবকদের সাথে নিয়ে তা প্রতিহত করার উদ্যোগ নেয়। এছাড়াও তারা প্রতিজ্ঞাবদ্ধ হয় যে, আমাদের সর্বোচ্চ চেষ্টার মাধ্যমে স্বাধীন দেশের সম্পদ রক্ষা করব। প্রেক্ষাপট-০২: ঢাকা বিশ্ববিদ্যালয়ের শিক্ষার্থী সুমন ইদের ছুটিতে বাড়িতে এসে দেখল, তার প্রতিবেশী দাদা বৃদ্ধাবস্থায় বিছানায় কাতর। প্রকৃতির সকল কার্যাদি বিছানাতেই সম্পন্ন করছে। সে তৎক্ষণাৎ তার সেবা-যত্নে ব্যস্ত হয়ে গেল। বিছানা পরিবর্তন করে দিল, খাবারের ব্যবস্থা করল। সুমনের বাল্যবন্ধু শরিফ তার সাথে দেখা করতে এসে তার এ কাজ দেখে বলল, তোমার মতো মানুষের জন্য এসব কাজ করা ঠিক নয়।",
      "tag": "RB, DIN.B, CB, CTG.B, SB, JB 19",
      "sub_questions": [
        {
          "label": "ক",
          "question": "তাকওয়া কাকে বলে?",
          "explanation": "আল্লাহ তায়ালার ভয়ে যাবতীয় অন্যায়-অত্যাচার ও পাপকাজ থেকে বিরত থাকাকে তাকওয়া বলা যায়।"
        },
        {
          "label": "খ",
          "question": "\"মিথ্যা ধ্বংস ডেকে আনে\"- কথাটি বুঝিয়ে লেখো।",
          "explanation": "মিথ্যা এমন একটি বিষয় যা মানুষের জীবনের চরম বিপর্যয় ডেকে আনে। মিথ্যা সকল পাপের মূল। যে ব্যক্তি মিথ্যা বলে সে ভাবে, তার কোনো অপকর্ম জনসমাজে প্রকাশ পাবে না। এ জন্য সে সব ধরনের অন্যায় কাজে জড়িয়ে পড়ে। আর এরকম পাপীরা আল্লাহ ও মানুষের ভালোবাসা থেকে বঞ্চিত হয়। জীবনের সর্বস্তরে বিফল হয়। মোটকথা তার জীবন ধ্বংসের দ্বারপ্রান্তে পৌঁছে যায়।"
        },
        {
          "label": "গ",
          "question": "প্রেক্ষাপট-০১ এ বর্ণিত আব্দুর রাকিবের কর্মকান্ডে কোন বিষয়টি ফুটে উঠেছে? ব্যাখ্যা করো।",
          "explanation": "প্রেক্ষাপট ১-এ বর্ণিত আব্দুর রাকিবের কর্মকাণ্ডে স্বদেশপ্রেম ফুটে উঠেছে। মানুষ যেখানে জন্মগ্রহণ করে, যে স্থানের আলো, বাতাস গ্রহণ করে প্রতিপালিত হয়, সে স্থানের প্রতি তার একটা তীব্র আকর্ষণ বা অনুভূতি জন্ম নেয়। এ অনুভূতিই হলো স্বদেশপ্রেম। আব্দুর রাকিবের কাজে এ বিষয়টিই লক্ষণীয়। নাফ তীরবর্তী এলাকার বাসিন্দা আব্দুর রাকিব দেশের মধ্যে অবৈধ পণ্য বেচা-কেনার বিষয়টি প্রতিহত করার উদ্যোগ নেয়। এছাড়া রাকিব ও তার সহপাঠীরা সর্বোচ্চ চেষ্টার মাধ্যমে স্বাধীন দেশের সম্পদ রক্ষায় প্রতিজ্ঞাবদ্ধ হয়। এ ধরনের কাজ দেশপ্রেমিকের পক্ষেই সম্ভব। কারণ স্বদেশপ্রেম হলো দেশের প্রতি ভালোবাসা বা অনুভূতির বিষয়। এটি প্রকাশ্যে দেখা যায় না। নিজের কাজ ও সেবার দ্বারা এ ভালোবাসা প্রকাশ করতে হয়। দেশের স্বার্থে কাজ করাই দেশপ্রেমের প্রধান লক্ষণ। দেশের স্বাধীনতা রক্ষায় কাজ করা, জাতীয় উন্নতিতে অবদান রাখা, দেশের স্বার্থবিরোধী কাজে কাউকে সাহায্য না করা, দেশের সম্পদের রক্ষণাবেক্ষণ করা ইত্যাদির মাধ্যমে দেশপ্রেম প্রকাশ পায়। সুতরাং বোঝা যায়, রাকিবের কাজে দেশপ্রেম প্রকাশ পেয়েছে।"
        },
        {
          "label": "ঘ",
          "question": "প্রেক্ষাপট-০২-এ বর্ণিত সুমনের আচরণ চিহ্নিতপূর্বক শরিফের মন্তব্যটি বিশ্লেষণ করো।",
          "explanation": "নিম্নের অনুরূপ : ওয়াসিম এর কর্মকাণ্ডে আখলাকে হামিদাহর কর্তব্যপরায়ণতা গুণটি প্রকাশিত হয়েছে। কর্তব্যপরায়ণতা হলো যথাযথভাবে কর্তব্য আদায় করা, দায়িত্বসমূহ পালন করা ইত্যাদি। মানুষ হিসেবে আমাদের ওপর নানাবিধ দায়িত্ব ও কর্তব্য রয়েছে। এগুলো সম্পর্কে সচেতন থাকা, সুচারুরূপে এগুলো পালন করা এবং এসব কাজে অবহেলা না করাই কর্তব্যপরায়ণতা। ওয়াসিমের কাজ এ বৈশিষ্ট্যটিকে নির্দেশ করে। পিতার মৃত্যুর পর ওয়াসিম সংসারের ভার কাঁধে তুলে নেন। ভাই-বোন, আত্মীয়-স্বজনের কল্যাণে নিঃস্বার্থ অভিভাবক হিসেবে দায়িত্ব পালন করেন। শুধু তাই নয়, সামাজিক কল্যাণমূলক কাজেও তিনি অংশগ্রহণ করেন। পরিবারের সদস্য হিসেবে ভাই-বোন, আত্মীয়-স্বজনের প্রতি আমাদের দায়িত্ব পালন করা অবশ্য কর্তব্য। এছাড়া সমাজ, রাষ্ট্র ও আন্তর্জাতিক বিভিন্ন ক্ষেত্রে আমাদের ওপর দায়িত্ব অর্পিত হয়। এগুলোর প্রতি সচেতনতা ও সম্পাদনে সচেষ্ট হওয়াকেই কর্তব্যপরায়ণতা বলা হয়। কর্তব্যপরায়ণতা মুমিনের অন্যতম গুণ। আল্লাহ তায়ালা তার একনিষ্ঠ বান্দাদের পরিচয় দিয়ে বলেন, 'তারা কর্তব্য পালন করে এবং সে দিনের ভয় করে যে দিনের অনিষ্ট হবে ব্যাপক।' (সূরা আদ-দাহর, আয়াত ৭) কর্তব্য কাজে অবহেলা করলে পরকালে সেজন্য জবাবদিহি করতে হবে। একটি হাদিসে মহানবি (স) বলেছেন, 'তোমাদের প্রত্যেকেই দায়িত্বশীল। আর তোমাদের প্রত্যেকেই তার দায়িত্ব পালনের ব্যাপারে জিজ্ঞাসিত হবে।' (বুখারি) উপরের আলোচনা থেকে বোঝা যায়, ওয়াসিমের কাজটি হলো কর্তব্যপরায়ণতা, যা মানুষের দুনিয়া ও আখিরাতের সফলতার গুরুত্বপূর্ণ চাবিকাঠি।"
        }
      ]
    },
    {
      "number": "5",
      "uddipok": "জিসান সাহেব এলাকার একজন সম্ভ্রান্ত ও সকলের প্রিয় ব্যক্তি। তিনি একদিন দেখলেন, কিছু সন্ত্রাসী তার এলাকার জারিফকে ধাওয়া করছে। জারিফ তাদের থেকে বাঁচার জন্য জিসান সাহেবের নিকট আশ্রয় চাইলে তিনি তাকে আশ্রয় দেয়। সন্ত্রাসীরা তাকে নিতে চাইলে তিনি তাদের হাতে তাকে দিতে অস্বীকার করেন। জিসান সাহেবের বন্ধু মিজান সাহেব ইসলামের বিধিবিধান পালনের পাশাপাশি অসহায় ও সাহায্য প্রত্যাশী ব্যক্তিবর্গকে প্রচুর দান-খয়রাত করেন। ইয়াতিম-ভিক্ষুকদের সাথে সুন্দর ব্যবহার করেন।",
      "tag": "RB, DIN.B, CB, CTG.B, SB, JB 19",
      "sub_questions": [
        {
          "label": "ক",
          "question": "ইজমা কাকে বলে?",
          "explanation": "শরিয়তের কোনো বিষয়ে একই যুগের মুসলিম উম্মতের পুণ্যবান মুজতাহিদগণের (গবেষক) ঐকমত্য পোষণ করাকে ইজমা বলা হয়।"
        },
        {
          "label": "খ",
          "question": "ইসলামকে গতিশীল জীবনব্যবস্থা বলা হয় কেন?",
          "explanation": "পরিবর্তনশীল সমাজ বাস্তবতায় নবউদ্ভূত সমস্যার সমাধানে ইসলামে সুনির্দিষ্ট নির্দেশনা থাকায় ইসলামকে গতিশীল জীবনব্যবস্থা বলা হয়। ইসলাম হলো আল্লাহ তায়ালা প্রবর্তিত ধর্ম বা জীবনবিধান। এটি পূর্ণাঙ্গ জীবনব্যবস্থা। মানবজীবনের সকল বিষয় ও সমস্যার পরিপূর্ণ সমাধানের দিকনির্দেশনা এতে দেওয়া হয়েছে। সময়ের সাথে সাথে পরিবর্তিত সমাজের নতুন নতুন সমস্যার সমাধানের বিধান ইসলামে রয়েছে। নবউদ্ভূত কোনো সমস্যার সমাধান যদি কুরআন ও হাদিসে সরাসরি বিদ্যমান না থাকে সেক্ষেত্রে ইজমা (ঐকমত্যের ভিত্তিতে সমস্যার সমাধান) ও কিয়াস (ইসলামি মূলনীতি অনুযায়ী বিচার-বুদ্ধি প্রয়োগ করে সমস্যার সমাধান) অনুযায়ী সমস্যার সমাধান করা যায়। এ কারণে ইসলামকে গতিশীল জীবনব্যবস্থা বলা হয়।"
        },
        {
          "label": "গ",
          "question": "মিজান সাহেবের কর্মকাণ্ডের মধ্যে কোন সূরার শিক্ষা পরিলক্ষিত হয়েছে? ব্যাখ্যা করো।",
          "explanation": "মিজান সাহেবের কাজের মধ্যে সূরা আদ-দুহার শিক্ষা পরিলক্ষিত হয়। সূরা আদ-দুহা আল-কুরআনের ৯৩তম সূরা। এ সূরায় আল্লাহ তায়ালা মহানবি (স)-কে প্রদত্ত নানা নিয়ামতের কথা বর্ণনা করেন। আবার এসব নিয়ামতের কৃতজ্ঞতা প্রকাশ করারও নির্দেশ দেন। মিজান সাহেবের কাজে এ কৃতজ্ঞতা প্রকাশের দৃষ্টান্ত চোখে পড়ে। মিজান সাহেব ইসলামের বিধি-বিধান পালনের পাশাপাশি অসহায় ও সাহায্য প্রত্যাশী ব্যক্তিবর্গকে প্রচুর দান-খয়রাত করেন। ইয়াতীম ভিক্ষুকদের সাথে সুন্দর ব্যবহার করেন। সূরা আদ-দুহা থেকে আমরা এ শিক্ষা পেয়ে থাকি। এখানে বলা হয়েছে, আল্লাহ তাঁর প্রিয় বান্দাদের বিপদাপদ থেকে রক্ষা করেন, তাদের কল্যাণময় জীবন দান করেন। এছাড়াও বহু নিয়ামত দান করেন। তাই নিয়ামতের কৃতজ্ঞতা স্বরূপ ধনী ও সচ্ছল ব্যক্তিদের উচিত গরিব, দুঃখী, ইয়াতীম ও ভিক্ষুকদের কল্যাণ করা। অভাবী, সাহায্যপ্রার্থী ইয়াতীমদের প্রতি কঠোর না হওয়া, তাদের গালমন্দ কিংবা মারধর না করা এবং তাদের ধমকও না দেওয়া। বরং তাদের সাথে সদাচরণ করতে হবে। সুতরাং বলা যায়, মিজান সাহেবের মধ্যে সূরা আদ-দুহার শিক্ষা বর্তমান।"
        },
        {
          "label": "ঘ",
          "question": "জিসান সাহেবের কাজটি যে হাদিসের বক্তব্যের সাথে সাদৃশ্যপূর্ণ তা উল্লেখপূর্বক উহার শিক্ষা বিশ্লেষণ করো।",
          "explanation": "জিসান সাহেবের কাজটি পাঠ্যবইয়ের পরোপকার সম্পর্কিত হাদিসের বক্তব্যের সাথে সাদৃশ্যপূর্ণ। পরোপকার সম্পর্কিত হাদিসটির মূলকথা হলো- মুসলমানগণ পরস্পর ভাই ভাই। ফলে পৃথিবীর সকল মুসলমান ইসলামি ভ্রাতৃত্বের বন্ধনে আবদ্ধ। তাই একে অপরের প্রতি কর্তব্য পালনে সচেষ্ট হতে হবে। জিসান সাহেব এ কর্তব্য পালনেই সচেষ্ট হয়েছেন। সন্ত্রাসীরা জিসান সাহেবের এলাকার একটি ছেলেকে ধাওয়া করলে জিসান সাহেব ছেলেটিকে আশ্রয় দেন। সন্ত্রাসীরা ছেলেটিকে চাইলে তিনি তাকে দিতে অস্বীকার করেন। তার এ কাজ পরোপকার সম্পর্কিত হাদিসটিরই বাস্তবায়ন মাত্র। কারণ এ হাদিসের বক্তব্য অনুযায়ী প্রত্যেক মুসলমানের উচিত অন্য মুসলমানের প্রতি সহানুভূতিশীল হওয়া, কোনো মুসলমানকে অন্যায়-অত্যাচার না করা। আবার কেউ অত্যাচারিত হলে তাকে আশ্রয় প্রদান করা। সর্বাবস্থায় মুসলিম ভাইকে সাহায্য করতে হবে। তার জান, মাল, ইজ্জত, সম্মান রক্ষা করতে হবে। এ ছাড়াও হাদিসটি থেকে আমরা শিক্ষা পাই সাহায্যকারী মুসলিম আল্লাহর প্রিয়। আল্লাহ তার প্রয়োজন পূরণ করে দেন। উপরের আলোচনা থেকে এটাই প্রমাণিত হয় যে, জিসান সাহেবের কাজে পরোপকার সম্পর্কিত হাদিসের প্রতিফলন ঘটেছে, যা মুসলমানদেরকে পারস্পরিক সহযোগিতার বন্ধনে আবদ্ধ করে।"
        }
      ]
    },
    {
      "number": "6",
      "uddipok": "শফিক এমন একটি ইবাদত পালন করেন যে সম্পর্কে মহানবি (স) বলেন, এ ইবাদতটি ইমান ও কুফরের মধ্যে পার্থক্যকারী। এ ইবাদতটি একাকি আদায় করার চেয়ে জামাআতের সাথে আদায় করলে সাতাশ গুণ বেশি সাওয়াব পাওয়া যায়। শফিকের বড় বোন সখিনা খাতুন তার নিকট থাকা স্বর্ণের অলংকারের বাজারমূল্য ৫ লক্ষ টাকা থেকে বার হাজার পাঁচ শত টাকা এলাকার অসহায়-গরিব মানুষের মধ্যে বিতরণ করেন।",
      "tag": "RB, DIN.B, CB, CTG.B, SB, JB 19",
      "sub_questions": [
        {
          "label": "ক",
          "question": "ওয়াজিব কাকে বলে?",
          "explanation": "শরিয়তের এমন কিছু বিধান আছে যা পালন করা কর্তব্য, তবে ফরজ নয়। এরূপ বিধানকে ওয়াজিব বলা হয়।"
        },
        {
          "label": "খ",
          "question": "সুন্নতে যায়িদাহ বলতে কী বোঝায়?",
          "explanation": "সুন্নতে যায়িদাহ বলতে অতিরিক্ত সুন্নতকে বোঝায়। যেসব কাজ নবি (স) করেছেন বলে প্রমাণিত তবে তিনি সবসময় তা পালন করতেন না, বরং কখনো করতেন আবার কখনো পরিত্যাগ করতেন, এসব কাজ সুন্নতে যায়িদাহ। যেমন: আসর ও এশার ফরজের পূর্বে চার রাকাআত সুন্নত নামায আদায় করা।"
        },
        {
          "label": "গ",
          "question": "শফিক কোন ইবাদতটি পালন করেছেন? বুঝিয়ে লেখো।",
          "explanation": "শফিক ইসলামের গুরুত্বপূর্ণ ইরাদত সালাত পালন করেছেন। ইসলাম যে পাঁচটি রুকনের ওপর প্রতিষ্ঠিত তার দ্বিতীয়টি হলো সালাত। যে ইবাদতের মাধ্যমে বান্দা প্রভুর নিকট দোয়া করে, দয়া ও ক্ষমা প্রার্থনা করে থাকে তাকে সালাত বলা হয়। শফিকের কাজটি এ ইবাদতেরই ইঙ্গিত দেয়। শফিক এমন একটি ইবাদত পালন করেন যেটি ইমান ও কুফরের মধ্যে পার্থক্যকারী। এটি একাকি আদায় করার চেয়ে জামাআতের সাথে আদায় করলে সাতাশ গুণ বেশি সাওয়াব পাওয়া যায়। এ ইবাদতটি সালাতকেই ধারণ করছে। কারণ সালাত হলো মুমিনের বৈশিষ্ট্য। মহানবি (স) এ সম্পর্কে বলেছেন 'সালাত হলো ইমান ও কুফরের মধ্যে পার্থক্যকারী।' (তিরমিযি) তিনিও জামাআতে সালাত আদায়ের প্রতি গুরুত্বারোপ করে বলেছেন 'জামাআতে সালাত আদায় করলে একাকি আদায় করার চাইতে সাতাশ গুণ বেশি সাওয়াব পাওয়া যায়।' এ আলোচনা থেকে বোঝা যায়, শফিক সালাত নামের গুরুত্বপূর্ণ ইবাদতটিই পালন করেছেন।"
        },
        {
          "label": "ঘ",
          "question": "সখিনা খাতুন যে ইবাদতটি আদায় করেছেন তা চিহ্নিত করে দেখাও যে, তিনি পরিপূর্ণভাবে উহা আদায় করেছেন।",
          "explanation": "সখিনা খাতুন যে ইবাদতটি আদায় করেছেন সেটি হলো যাকাত। যাকাত ইসলামের পঞ্চ স্তম্ভের একটি। যাকাত শব্দের অর্থ হলো পবিত্রতা, পরিশুদ্ধতা ও বৃদ্ধি পাওয়া। যাকাত ধনীর সম্পদে গরিবের অধিকার। সখিনা খাতুনের কাজ এ ইবাদতকেই তুলে ধরে। সখিনা খাতুন তার কাছে থাকা স্বর্ণের অলংকারের বাজারমূল্য ৫ লক্ষ টাকা থেকে বার হাজার পাঁচশত টাকা এলাকার অসহায় গরিব মানুষের মাঝে বিতরণ করেন। শরিয়তের দৃষ্টিতে কোনো মুসলিম নিসাব পরিমাণ সম্পদের মালিক হলে বছরান্তে তার সম্পদের শতকরা ২.৫০ হারে নির্দিষ্ট খাতে ব্যয় করাকে যাকাত বলে। এ হিসেবে দেখা যায়, সখিনা খাতুনের মোট নিসাবের পরিমাণ হলো- ৫,০০,০০০/= এতে তার যাকাতের পরিমাণ দাঁড়ায়- ১০০ টাকায় ২.৫০ টাকা ∴ \\therefore ∴ ১ টাকায় ২ . ৫০ ১০০ \\frac{২.৫০}{১০০} ১০০ ২ . ৫০ ​ টাকা ∴ \\therefore ∴ ৫,০০,০০০ টাকায় ২ . ৫০ × ৫০০ , ০০০ ১০০ \\frac{২.৫০\\times৫০০,০০০}{১০০} ১০০ ২ . ৫০ × ৫০০ , ০০০ ​ টাকা = ১২,৫০০ টাকা উপরের আলোচনা ও হিসাবের ভিত্তিতে বলা যায়, সখিনা খাতুনের ইবাদতটি হলো যাকাত। আর তিনি তার কাছে থাকা স্বর্ণের বাজার মূল্য ধরে সঠিক হিসাব অনুযায়ী শরিয়তের সুনির্দিষ্ট খাতের অন্তর্ভুক্ত অসহায়-গরিব মানুষকে যাকাত দিয়েছেন। তাই তার যাকাত আদায় সঠিক হয়েছে।"
        }
      ]
    },
    {
      "number": "7",
      "uddipok": "শোভন ও ইমন দু'সহোদর। সম্প্রতি এশিয়া কাপ ক্রিকেট খেলা অনুষ্ঠিত হয়। তারা দুজনে বসে খেলা দেখছিল। মাগরিবের নামাযের আযান হলে শোভন মসজিদে গেল। নামায শেষে শোভন ফিরে ইমনকে নামাযের কথা বললে সে বলল, খেলা দেখা বাদ দিয়ে নামায- কালাম পড়ে লাভ কী? শোভন ও ইমনের বন্ধু জুলহাস গত বছর এম এ পাস করে একটি চাকরির জন্য আবেদন করে। সংশ্লিষ্ট দপ্তরের কর্মকর্তাকে সে বলে, তাকে চাকুরিটা দিলে তাকে সে দুই লক্ষ টাকা দিবে। সে চাকরিটা পেয়ে কথামতো কর্মকর্তাকে দুই লক্ষ টাকা প্রদান করে। বিষয়টি জেনে এলাকার ইমাম সাহেব তাকে বলেন, এভাবে অর্থ লেন-দেনের মাধ্যমে চাকরি পাওয়া ইসলামের সুস্পষ্ট লঙ্ঘন এবং সারাজীবন এর ফল ভোগ করতে হবে।",
      "tag": "RB, DIN.B, CB, CTG.B, SB, JB 19",
      "sub_questions": [
        {
          "label": "ক",
          "question": "ইসলাম কাকে বলে?",
          "explanation": "আল্লাহ তায়ালা ও রাসুল (স)-এর আনুগত্য করা এবং আল্লাহর বিধান পালন ও রাসুল (স)-এর দেখানো পথ অনুসরণ করাকে ইসলাম বলে।"
        },
        {
          "label": "খ",
          "question": "\"কোনো কিছুই তার সদৃশ নয়\"-আয়াতটি ব্যাখ্যা করো।",
          "explanation": "আলোচ্য আয়াতটি সূরা আশ্-শুরার। আয়াতটিতে আল্লাহর একত্ববাদের বিষয়টি ফুটে উঠেছে। আল্লাহ তায়ালার মতো কোনো কিছুর অস্তিত্ব এই বিশ্বজগতে নেই। তিনি এক ও অদ্বিতীয়। তিনি তাঁর সত্তা ও গুণাবলিতে অদ্বিতীয়। তিনিই প্রশংসা ও ইবাদতের একমাত্র মালিক। এ জন্যই আয়াতটিতে বলা হয়েছে কোনো কিছুই তাঁর সদৃশ নয়।"
        },
        {
          "label": "গ",
          "question": "উদ্দীপকে ইমনের কর্মকাণ্ডে কী ফুটে উঠেছে? ব্যাখ্যা করো।",
          "explanation": "ইমনের কাজে কুফরি ফুটে উঠেছে। কুফর শব্দের অর্থ অস্বীকার করা, অবিশ্বাস করা, ঢেকে রাখা, গোপন করা, অকৃতজ্ঞতা প্রকাশ করা, অবাধ্য হওয়া ইত্যাদি। কুফর ইমানের বিপরীত দিকটি প্রকাশ করে। ইমনের কাজটি এ বিষয়টির প্রতিই ইঙ্গিত দেয়। ইমনকে নামাযের কথা বললে, সে বলল খেলা দেখা বাদ দিয়ে নামায- কালাম পড়ে লাভ কী? তার একথা আল্লাহ তায়ালার অবাধ্যতার দৃষ্টান্ত বহন করে। কারণ আল্লাহ তায়ালার মনোনীত দীন ইসলামের মৌলিক বিষয়গুলোর কোনো একটিরও প্রতি অবিশ্বাস করাই হলো কুফর বা অবাধ্যতা। আমরা জানি, ইসলামের মৌলিক ইবাস্তগুলোর মধ্যে সালাত অত্যন্ত গুরুত্বপূর্ণ। মহান আল্লাহ মুমিনের ওপর দৈনিক পাঁচবার সালাত ফরজ করে দিয়েছেন। মহানবি (স) সালাতকে ইমান ও কুফরের মধ্যে পার্থক্যকারী হিসেবে চিহ্নিত করেছেন। অথচ ইমন এ গুরুত্বপূর্ণ ফরজ ইবাদতটি অস্বীকার করে এটি পালনে গড়িমসি করেছে। তাই তার কাজ কুফরির অন্তর্ভুক্ত।"
        },
        {
          "label": "ঘ",
          "question": "জুলহাসের কর্মকাণ্ডটি চিহ্নিতপূর্বক ইমাম সাহেবের বক্তব্যের যথার্থতা বিশ্লেষণ করো।",
          "explanation": "নিম্নের অনুরূপ : জনাব আকিল উদ্দীনের কাজে ঘুষ প্রকাশ পেয়েছে, যা মোটেই ইসলাম সম্মত নয়। ঘুষ অর্থ উৎকোচ। স্বাভাবিক প্রাপ্যের পরও অসদুপায়ে অতিরিক্ত সম্পদ বা সুযোগ-সুবিধা গ্রহণ করাকে ঘুষ বলে। যেমন- কারো কোনো কাজ আটকে রেখে তার বিনিময়ে অর্থ গ্রহণ করলে তা ঘুষের পর্যায়ভুক্ত। জনাব আকিল উদ্দীনের কাজেও এটি লক্ষণীয়। উদ্দীপকের জনাব আকিল উদ্দীন পকেটে বাড়তি টাকা না পেলে ফাইলে স্বাক্ষর করেন না। তার এ কাজটি ঘুষের পরিচয় বহন করে। আর ঘুষ ইসলামে মোটেই সমর্থিত নয়। ঘুষের মাধ্যমে উপার্জিত অর্থ-সম্পদ সম্পূর্ণ হারাম। এর মাধ্যমে অন্যের অধিকার হরণ করা হয়। এটি মানব সমাজে অশান্তি ডেকে আনে। ঘুষখোর ব্যক্তি দায়িত্ব-কর্তব্যে অবহেলা করে, আমানতের খিয়ানত করে, যা কোনোভাবে ইসলাম সমর্থন করে না। ঘুষের লেনদেনকারীকে আল্লাহ ও রাসুল (স) পছন্দ করেন না। রাসুল (স) বলেন, 'ঘুষ প্রদানকারী ও ঘুষ গ্রহণকারী উভয়ের উপরেই আল্লাহর অভিসম্পাত।' (বুখারি ও মুসলিম) অনত্র রাসুল (স) বলেন, 'ঘুষদাতা ও ঘুষখোর উভয়ই জাহান্নামি।' (তাবারানি) পরিশেষে বলা যায়, জনাব আকিল উদ্দীনের কাজটি ঘুষের অন্তর্ভুক্ত। আর ঘুষের শেষ পরিণতি হলো জাহান্নামের কঠিন শাস্তি।"
        }
      ]
    },
    {
      "number": "8",
      "uddipok": "জনাব শাকিল এ বছর স্ত্রীকে নিয়ে হজব্রত পালন করতে যাওয়ার সময় তার বাল্যবন্ধু রশিদ সাহেবের নিকট বেশকিছু নগদ অর্থ ও স্বর্ণালংকার রেখে যান। হজব্রত পালন শেষে বাড়ি ফিরে উক্ত অর্থ ও জিনিসপত্র ফেরৎ চাইলে তিনি তা ফেরৎ দিতে অস্বীকার করেন। জনাব সিফাত দুই-তিন বছর যাবৎ একটি চাকরি নিয়ে কানাডা প্রবাসী। এদিকে তার স্ত্রী অমার্জিত পোশাক-পরিচ্ছদ পরিধান করে শহরে ঘোরাফেরা করে। একদিন শহর থেকে বাড়ি ফেরার পথে কিছু যুবক তার গতিরোধ করে। ঘটনা শুনে তাকে উপদেশ দিতে গিয়ে তার শ্বশুর তাকে হাদিসটি শোনান-“লজ্জাশীলতার পুরোটাই কল্যাণময়”।",
      "tag": "RB, DIN.B, CB, CTG.B, SB, JB 19",
      "sub_questions": [
        {
          "label": "ক",
          "question": "সাম্প্রদায়িক সম্প্রীতি কাকে বলে?",
          "explanation": "নানা সম্প্রদায়ের মানুষের মধ্যকার সম্প্রীতি ও ভালোবাসাকে সাম্প্রদায়িক সম্প্রীতি বলে।"
        },
        {
          "label": "খ",
          "question": "'হিংসা-ই হলো মুমিনের প্রধান শত্রু'- কথাটি ব্যাখ্যা করো।",
          "explanation": "হিংসা মানুষের চরিত্র এবং নেক আমলসমূহ ধ্বংস করে দিতে প্রধান শত্রুর ভূমিকা পালন করে। হিংসুক কখনোই সচ্চরিত্রবান হতে পারে না। হিংসার অভ্যাস হিংসুকের মধ্যে গর্ব, অহংকার, পরশ্রীকাতরতা, শত্রুতা অন্যের অনিষ্ট কামনা করার মানসিকতা গড়ে তোলে। এতে ব্যক্তি ও সমাজ ক্ষতিগ্রস্ত হয়। এছাড়া হাদিস মতে, আগুন যেমন' কাঠকে খেয়ে ফেলে হিংসাও তেমনি মানুষের সৎকর্মগুলো নষ্ট করে দেয়। এ কারণে হিংসা মুমিনের প্রধান শত্রু।"
        },
        {
          "label": "গ",
          "question": "রশিদ সাহেবের আচরণে কী প্রকাশ পেয়েছে? ব্যাখ্যা করো।",
          "explanation": "রশিদ সাহেবের আচরণে আমানতের খিয়ানত প্রকাশ পেয়েছে। খিয়ানত মানবজীবনের একটি গর্হিত বৈশিষ্ট্য। এটি আমানতের বিপরীত দিকটি প্রকাশ করে। আমানতের খিয়ানত করা ইমানদারের বৈশিষ্ট্য নয়। অথচ রশিদ সাহেব এ বৈশিষ্ট্যই ধারণ করেছেন। শাকিল বাল্যবন্ধু রশিদের কাছে বেশকিছু নগদ অর্থ ও স্বর্ণালংকার রেখে হজে যান। বাড়ি ফিরে সেগুলো ফেরত চাইলে রশিদ সেগুলো ফেরৎ দিতে অস্বীকার করে। তার এই ধরনের কাজ খিয়ানতের অন্তর্ভুক্ত। কারণ খিয়ানত শব্দের অর্থ হলো আত্মসাৎ করা, ক্ষতিসাধন করা, ভঙ্গ করা। আমানতকৃত দ্রব্য বা বিষয় যথাযথভাবে প্রকৃত মালিকের কাছে ফিরিয়ে না দিয়ে আত্মসাৎ করাকে খিয়ানত বলে। খিয়ানত করা ইসলামে হারাম। মহানবি (স)-এর হাদিসে এসেছে- খিয়ানত করা মুনাফিকদের অন্যতম নিদর্শন। রশিদের আচরণে এ নিদর্শনই প্রকাশিত হয়েছে। সে বিবেচনায় বলা যায়, তিনি মুনাফিকি করেছেন।"
        },
        {
          "label": "ঘ",
          "question": "উদ্দীপকে জনাব সিফাত এর স্ত্রীর আচরণটি চিহ্নিতপূর্বক তার শ্বশুরের উক্তিটি পাঠ্যবই এর আলোকে বিশ্লেষণ করো।",
          "explanation": "জনাব সিফাতের স্ত্রীর আচরণে শালীনতার অভাব বা অশ্লীলতা প্রকাশিত হয়েছে। আর এ সম্পর্কে তার শ্বশুরের উপদেশ যথার্থ। অশ্লীলতা হলো শালীনতার বিপরীত। যেসব কাজ শালীনতাবিরোধী সেগুলো হলো অশ্লীলতা। যেমন- গর্ব-অহংকার, ঔদ্ধত্য, কুরুচি, কুসংস্কার ইত্যাদি। সিফাতের স্ত্রীর আচরণ এ বিষয়টিই প্রকাশ করে। সিফাতের স্ত্রী অমার্জিত পোশাক পরিধান করে শহরে ঘুরে বেড়ায়। একদিন শহর থেকে বাড়ি ফেরার পথে কিছু যুবক তার গতিরোধ করে। এ ঘটনার জন্য অমার্জিত ও অশালীন আচরণকে দায়ী করা যায়। কারণ অশ্লীল কাজকর্ম মানুষের মানবিকতা ও নৈতিক মূল্যবোধ নষ্ট করে দেয়। মানুষ মনুষ্যত্ব হারিয়ে পশুত্বের অভ্যাস গ্রহণ করে। পোশাক-পরিচ্ছদ ও চলাফেরায় শালীনতার অভাবে সমাজে ইভটিজিং ব্যভিচার ইত্যাদি বৃদ্ধি পায়। এ কারণে ইসলামে লজ্জাশীল হওয়ার আহ্বান জানানো হয়েছে। লজ্জাশীলতা মানুষকে শালীন হতে সাহায্য করে। লজ্জাশীলতার পুরোটাই কল্যাণময়। এর ফলে মানুষ পরকালীন সফলতা লাভ করবে। রাসুল (স) বলেছেন, 'অশ্লীলতা যেকোনো জিনিসকে খারাপ করে এবং লজ্জাশীলতা যেকোনো জিনিসকে সৌন্দর্যমণ্ডিত করে।' (তিরমিযি) পরিশেষে বলা যায়, সিফাতের স্ত্রীর আচরণটি শালীনতাবিরোধী কাজ। আর এ সম্পর্কে তার শ্বশুর সঠিক মন্তব্য করেছেন।"
        }
      ]
    },
    {
      "number": "9",
      "uddipok": "জনাব আবু সালেহ একজন নির্বাচিত ইউনিয়ন চেয়ারম্যান। নির্বাচিত হওয়ার পরেও তিনি পরিবারের যাবতীয় কাজকর্ম নিজ হাতে সম্পাদন করেন। তার মাসিক বেতনের সামান্য অংশ পরিবার-পরিজনের ব্যয়ভার বহনের জন্য রেখে বাকি অর্থ এলাকার গরিব- দুঃস্থদের পুনর্বাসন ও ধর্মীয় শিক্ষার কাজে ব্যয় করেন। অপরদিকে তার বন্ধু জামিল সাহেব একজন মানব দরদি মানুষ। একদিন রাতের বেলায় পাশের বাড়ি থেকে কান্নার আওয়াজ ভেসে এল। তিনি সকালে ফজরের নামায শেষে বাড়িতে খোঁজ-খবর নিয়ে জানতে পারেন, পাশের বাড়ির এক বৃদ্ধ মহিলা ব্যথা-বেদনায় বিছানায় ছটফট করছে। বৃদ্ধার বাড়িতে কোনো লোকজন নেই। তিনি তখন বাড়ি এসে তার স্ত্রীকে নিয়ে বৃদ্ধার বাড়িতে গিয়ে সেবা-যত্ন করেন।",
      "tag": "RB, DIN.B, CB, CTG.B, SB, JB 19",
      "sub_questions": [
        {
          "label": "ক",
          "question": "'আস-সাবউল মুআল্লাকাত' কী?",
          "explanation": "'আস-সাবউল মুআল্লাকাত' হলো প্রাক-ইসলামি আরবের উকায মেলার স্বরচিত কবিতা আবৃত্তি প্রতিযোগিতায় পুরস্কারপ্রাপ্ত সাতটি সেরা কবিতা।"
        },
        {
          "label": "খ",
          "question": "হযরত আলি (রা)কে 'জ্ঞানের শহরের দরজা' বলা হয় কেন?",
          "explanation": "হযরত আলি (রা) অসাধারণ জ্ঞানের অধিকারী হওয়ায় তাকে জ্ঞানের শহরের দরজা বলা হয়। হযরত আলি (রা) অসাধারণ মেধাসম্পন্ন ছিলেন। ছোটোবেলা থেকেই তিনি ছিলেন জ্ঞানতাপস ও জ্ঞানসাধক। তিনি সর্বদা জ্ঞানচর্চা করতেন। হাদিস, তাফসির, আরবি সাহিত্য ও আরবি ব্যাকরণে তিনি তাঁর যুগের সেরা ব্যক্তিত্ব ছিলেন। তাঁর রচিত 'দিওয়ানে আলি' নামের কাব্যগ্রন্থটি আরবি সাহিত্যের অমূল্য সম্পদ। এসব কারণে মুহাম্মদ (স)-নিজেকে জ্ঞানের শহর আর আলি (রা)-কে জ্ঞানের শহরের দরজা বলেছেন।"
        },
        {
          "label": "গ",
          "question": "জনাব আবু সালেহ এর কর্মকাণ্ডে কোন খলিফার চরিত্র ফুটে উঠেছে? ব্যাখ্যা করো।",
          "explanation": "জনাব আবু সালেহ এর কর্মকাণ্ডে খলিফা হযরত আলি (রা)-এর চরিত্র ফুটে উঠেছে। হযরত আলি (রা) ছিলেন ইসলামের চতুর্থ খলিফা। তিনি মহানবি (স)- এর চাচা আবু তালিবের পুত্র তথা চাচাত ভাই এবং জামাতা ছিলেন। তিনি খলিফা হয়েও অত্যন্ত সহজ-সরল ও অনাড়ম্বর জীবনযাপন করতেন। উদ্দীপকেও তার প্রতি ইঙ্গিত লক্ষ করা যায়। জনাব আবু সালেহ একজন নির্বাচিত ইউনিয়ন চেয়ারম্যান। নির্বাচিত হওয়ার পরেও তিনি পরিবারের যাবতীয় কাজকর্ম নিজ হাতে সম্পাদন করেন। তার এরূপ জীবনযাপনের সাথে খলিফা হযরত আলি (রা)-এর মিল রয়েছে। হযরত আলি (রা) খলিফা হওয়ার পরও অনাড়ম্বর ও সহজ-সরল জীবনযাপন করতেন। নিজ হাতে কাজ করে উপার্জন করতেন। কঠোর পরিশ্রম করে জীবিকা নির্বাহ করতেন। বাসায় কোনো কাজের লোক ছিল না। তার স্ত্রী রাসুল (স)-এর আদরের কন্যা হযরত ফাতিমা (রা) নিজ হাতে জাঁতা পিষে গম গুঁড়ো করতেন এবং রুটি তৈরি করতেন। মুসলিম জাহানের খলিফা হয়েও তিনি বাসায় কাজের লোক রাখেন নি। সুতরাং বলা যায়, জনাব আবু সালেহর কর্মকাণ্ডে হযরত আলি (রা)-এর চারিত্রিক বৈশিষ্ট্যের প্রতিফলন ঘটেছে।"
        },
        {
          "label": "ঘ",
          "question": "জনাব জামিলের চারিত্রিক বৈশিষ্ট্য যে খলিফার কর্মকান্ডের সাথে মিল রয়েছে তার চরিত্র বিশ্লেষণ করো।",
          "explanation": "জনাব জামিলের চারিত্রিক বৈশিষ্ট্যের সাথে হযরত উমর (রা)-এর কর্মকান্ডের মিল রয়েছে। মুসলিম জাহানের দ্বিতীয় খলিফা ছিলেন হযরত উমর (রা)। তার চরিত্রে বহুগুণের অসাধারণ সমন্বয় ঘটেছিল। মানবদরদি হযরত উমর (রা) ছিলেন সাম্য ও মানবতাবোধের মহান আদর্শ। এ আদর্শের প্রতিফলন ঘটেছে জনাব জামিলের মধ্যে। জনাব জামিলের একজন প্রতিবেশী নির্জন বাড়িতে শরীরের বেদনায় ছটফট করছিল। তিনি নিজের স্ত্রীকে নিয়ে বেদনাগ্রস্ত বৃদ্ধার বাড়ি গিয়ে তার সেবাযত্ন করেন। হযরত উমর (রা)-এর ক্ষেত্রেও এমন ঘটনা আমাদের চোখে পড়ে। তিনি নিজের স্ত্রী উম্মে কুলসুমকে প্রসব বেদনায় কাতর এক বেদুইনের স্ত্রীকে সাহায্য করার জন্য তার ঘরে নিয়ে যান। এছাড়াও বহুগুণ তার মধ্যে বিদ্যমান ছিল। জনসাধারণের অবস্থা স্বচক্ষে দেখার জন্য তিনি রাতের অন্ধকারে পাড়া-মহল্লায় ঘুরে বেড়াতেন, ক্ষুধার্ত শিশুর কান্নার আওয়াজ শুনে নিজ কাঁধে করে আটার বস্তা নিয়ে তিনি তাবুতে দিয়ে আসেন। রাষ্ট্রের অধিবাসীদের খোঁজ-খবর রাখার জন্য উমর (রা) পুলিশ বিভাগ ও গোয়েন্দা বিভাগ প্রতিষ্ঠা করেন। এছাড়া সেনাবাহিনীকে 'সুশৃঙ্খলকরণ, কৃষি উন্নয়ন, সাম্য ও মানবতাবোধ প্রতিষ্ঠা করে উমর (রা) নিজ চরিত্রকে অনন্য অবস্থানে উত্তীর্ণ করেছেন। উপরের আলোচনা থেকে বলা যায়, জনাব জামিলের চারিত্রিক বৈশিষ্ট্যে হযরত উমর (রা)-এর কাজের প্রতিফলন ঘটেছে। আর এ মহান খলিফার চরিত্র ছিল অসাধারণ গুণাবলির সমন্বিত রূপ।"
        }
      ]
    },
    {
      "number": "10",
      "uddipok": "বিশ্ববিদ্যালয়ে পড়ুয়া শিক্ষার্থী জীমের ধারণা, পৃথিবী হলো কর্মসম্পাদন ও ফলাফলের স্থান। যে যেমন কর্ম করবে সে তেমন ফল পায়। ভালো করলে প্রশংসিত হয়, মন্দ করলে তিরস্কৃত হয়। অপরাধ করলে আদালত ও জেল জুলুমের ব্যবস্থা আছে। জীমের এক সহপাঠী মীম একদিন তার মামার বাড়ি বেড়াতে গিয়ে এক বক্তাকে বলতে শুনলো, কিয়ামত পর্যন্ত যেহেতু পৃথিবীতে মানুষের আগমন হবে সেহেতু তাদের সৎপথ প্রদর্শনের জন্য কিয়ামত পর্যন্ত নবি-রাসুলের আগমনও ঘটবে।",
      "tag": "RB, DIN.B, CB, CTG.B, SB, JB 19",
      "sub_questions": [
        {
          "label": "ক",
          "question": "শিরক ককে বলে?",
          "explanation": "মহান আল্লাহর সাথে কোনো ব্যক্তি বা বস্তুকে শরিক করা কিংবা তাঁর সমতুল্য মনে করাকে শিরক বলে।"
        },
        {
          "label": "খ",
          "question": "তাওহিদে বিশ্বাস করতে হবে কেন?",
          "explanation": "ইমানের মূল বিষয় হওয়ায় তাওহিদে বিশ্বাস জরুরি। ইমানের প্রথম কথা হলো আল্লাহর প্রতি সুদৃঢ় বিশ্বাস। আর আল্লাহর প্রতি বিশ্বাসের মূলকথা হলো- তাওহিদ তথা আল্লাহর একত্ববাদে বিশ্বাস। অর্থাৎ, আল্লাহ তায়ালা এক ও অদ্বিতীয় এ বিষয়ে বিশ্বাস স্থাপন করাই তাওহিদ। তাওহিদে বিশ্বাস ব্যতীত কোনো ব্যক্তিই ইমান বা ইসলামে প্রবেশ করতে পারে না। ইসলামের সকল শিক্ষা ও আদর্শই তাওহিদের উপর প্রতিষ্ঠিত। তাওহিদে বিশ্বাস ব্যতীত কেউ মুমিন হতে পারে না। তাই তাওহিদে বিশ্বাস জরুরি।"
        },
        {
          "label": "গ",
          "question": "জীমের ধারণা ইসলামের কোন বিশ্বাসের পরিপন্থি? ব্যাখ্যা করো।",
          "explanation": "জীমের ধারণা আখিরাতে বিশ্বাসের পরিপন্থি। আখিরাত অর্থ পরকাল। মানুষের মৃত্যুর পরবর্তী জীবনকে আখিরাত বলে। এটি মানুষের অনন্তকালের জীবন। আখিরাতের বিশ্বাস ইমানের গুরুত্বপূর্ণ বিষয়। জীমের মধ্যে এ বিশ্বাসটি অনুপস্থিত। জীমের ধারণা পৃথিবী হলো কর্ম সম্পাদন ও ফলাফলের স্থান। ভালো কাজ করলে সে দুনিয়াতে প্রশংসিত হবে। আর মন্দ কাজ 'করলেও সে দুনিয়াতেই তিরস্কৃত হবে। অপরাধ করলে আদালত ও জেলের মাধ্যমে তার সাজা পেতে হবে। তার এ ধারণা পরকালের প্রতি অবিশ্বাসকেই প্রকাশ করে। কারণ দুনিয়া শুধু কর্ম সম্পাদনের স্থান। মানুষের কাজের প্রকৃত ফলাফল তাকে আখিরাতে দেওয়া হবে। পৃথিবী ধ্বংসের বহুদিন পর কিয়ামত হবে। কিয়ামতের দিন আল্লাহ মানুষের আমলসমূহ ওজন করার জন্য মিযান প্রতিষ্ঠা করবেন। দুনিয়াতে যে ভালো কাজ করবে মিযানের পাল্লায় তার নেকির পরিমাণ বেশি হবে। তাকে পুরস্কারস্বরূপ জান্নাত দেওয়া হবে। আর পাপীর গুনাহের পরিমাণ বেশি হলে তাকে জাহান্নামে নিক্ষেপ করা হবে। মূলত দুনিয়া হলো আখিরাতের শস্যক্ষেত্র। দুনিয়ায় জেল-আদালতের ব্যবস্থা থাকলেও আখিরাতে প্রত্যেককেই আল্লাহর কাছে দুনিয়ার কাজের জন্য জবাব দিতে হবে। সুতরাং বোঝা যায়, জীমের ধারণা আখিরাতে বিশ্বাসের বিপরীত।"
        },
        {
          "label": "ঘ",
          "question": "মীমের শোনা বক্তার বক্তব্যটি চিহ্নিত করে এর গুরুত্ব বিশ্লেষণ করো।",
          "explanation": "নিম্নের অনুরূপ : রুমীর বক্তব্যে আকাইদের অন্যতম বিষয় খতমে নবুয়তের বিষয়টিকে অস্বীকার করা হয়েছে এবং এ সম্পর্কে সাদীর বাবার বক্তব্য খুবই তাৎপর্যপূর্ণ। হযরত মুহাম্মদ (স) ছিলেন সর্বশেষ নবি। তাঁর মাধ্যমে দীনের পূর্ণতা ঘোষিত এবং নবুয়তের ধারা সমাপ্ত হয়েছে। তিনি নবি-রাসুলগণের আগমনের ক্রমধারায় সর্বশেষ আগমন করেছেন। এ বিষয়ে বিশ্বাস স্থাপন করাই হলো খতমে নবুয়তের প্রতি বিশ্বাস। রুমীর বক্তব্যে এ বিশ্বাস অনুপস্থিত। রুমীর মতে, হযরত মুহাম্মদ (স)-এর পর গোলাম আহম্মদ নামে আরও একজন নবি এসেছিলেন। অথচ কুরআনে আল্লাহ তায়ালা বলেন, \"মুহাম্মদ তোমাদের মধ্যে কোনো পুরুষের পিতা নন; বরং তিনি আল্লাহর রাসুল এবং শেষ নবি।” (সূরা আল-আহযাব, আয়াত-৪০)। আমাদের প্রিয় নবি (স) হলেন, খাতামুন নাবিয়্যিন। খাতামুন শব্দের অর্থ সিলমোহর। কোনো কিছুতে সিলমোহর তখন অঙ্কন করা হয়, যখন তা পূর্ণ হয়ে যায়। সিলমোহর লাগানোর পরে তাতে আর কোনো কিছু প্রবেশ করানো যায় না। তাই নবি (স)-এর পরে আর কোনো নবি আসবেন না এটা সুস্পষ্ট। মহানবি (স) বলেছেন, \"আমিই শেষ নবি। আমার পরে আর কোনো নবি নেই।” (সহিহ মুসলিম) প্রকৃত ইমানদার হতে হলে এ বিষয়টিসহ ইসলামের মৌলিক সব বিষয়ের ওপর অবশ্যই ইমান আনতে হবে। কারণ ইসলামের মূল বিষয়গুলোর প্রতি পূর্ণ বিশ্বাসকেই ইমান বলা হয়। তাওহিদ, তকদির, রিসালাত, আখিরাত, পুনরুত্থান এসব কিছুর মধ্যে একটিরও প্রতি যদি অবিশ্বাস থাকে তবে সে কাফির হয়ে যাবে। আর যারা কুফরি করবে এবং আল্লাহর নির্দশন অস্বীকার করবে তারা জাহান্নামের অধিবাসী। সেখানে তাদের চিরকাল থাকতে হবে। উপরের আলোচনা থেকে বোঝা যায়, রুমীর বক্তব্য খতমে নবুয়তের পরিপন্থি। এ বিষয় সংশ্লিষ্ট সাদীর বাবার বক্তব্য খুবই গুরুত্বপূর্ণ।"
        }
      ]
    },
    {
      "number": "11",
      "uddipok": "ডিজিটাল বাংলাদেশ শীর্ষক আলোচনায় প্রধান অতিথি গণিতে মুসলমানদের অবদান প্রসঙ্কো একজন মনীষীর জীবনী তুলে ধরেন, যিনি গ্রিকদের ভুল ধারণা খণ্ডন করেন এবং যিনি চক্ষুবিজ্ঞানী ছিলেন। দ্বিতীয় বস্তা বলেন, জ্ঞান-বিজ্ঞান ও প্রযুক্তি চর্চার মাধ্যমে মুসলমানগণ এক সময় সারাবিশ্বে নেতৃত্ব দিয়েছিল। বাঙালিরাও জ্ঞান-বিজ্ঞান ও প্রযুক্তিতে পারদর্শী হলে 'ডিজিটাল বাংলাদেশই শুধু গড়বে না বরং সারাবিশ্বের নেতৃত্ব দিতে পারবে।'",
      "tag": "RB, DIN.B, CB, CTG.B, SB, JB 19",
      "sub_questions": [
        {
          "label": "ক",
          "question": "ইবনে সিনার পুরো নাম কী?",
          "explanation": "ইবনে সিনার পুরো নাম হলো আবু আলি আল হুসাইন ইবনে আব্দুল্লাহ ইবনে সিনা।"
        },
        {
          "label": "খ",
          "question": "ফিকাহশাস্ত্রে ইমাম আবু হানিফা (র)-এর অবদান ব্যাখ্যা করো।",
          "explanation": "ফিকাহশাস্ত্রে ইমাম আবু হানিফা (র)-এর অবদান অপরিসীম। হযরত আবু হানিফা (র) ফিকাহশাস্ত্রের উদ্ভাবক ছিলেন। তিনি তার চল্লিশজন ছাত্রের সমন্বয়ে 'ফিকাহ সম্পাদনা বোর্ড' গঠন করেন। এই বোর্ড দীর্ঘ বাইশ বছর কঠোর সাধনা করে ফিকাহকে একটি পূর্ণাঙ্গ শাস্ত্র হিসেবে রূপ দান করেন। পরবর্তী সময়ে তিনি বোর্ডের চল্লিশজন সদস্য থেকে দশজনকে নিয়ে একটি বিশেষ বোর্ড গঠন করেন। ফিকাহশাস্ত্র প্রচার ও প্রসারের ক্ষেত্রে এই বোর্ডের অবদান সবচেয়ে বেশি। কোনো মাসআলা (সমস্যা) এলেই এই বোর্ড তা নিয়ে গবেষণা করত এবং কুরআন ও হাদিসের আলোকে গবেষণা করে ফতোয়া (সমাধান) দিত। এভাবে কুতুবে হানাফিয়‍্যাতে (হানাফি মাযহাবের কিতাবসমূহ) ৮৩ হাজার মাসআলা ও সমাধান লিপিবদ্ধ করা হয়। এভাবেই আবু হানিফা (র) ফিকাহ শাস্ত্রে অপরিসীম অবদান রাখেন।"
        },
        {
          "label": "গ",
          "question": "প্রধান অতিথি তার বক্তব্যের মাধ্যমে কোন মনীষীর প্রতি ইঙ্গিত করেছেন? ব্যাখ্যা করো।",
          "explanation": "প্রধান অতিথি তার বক্তব্যের মাধ্যমে হাসান ইবনে হায়সামের প্রতি ইঙ্গিত করেছেন। গণিতশাস্ত্রের অগ্রগতি, উন্নতি ও উৎকর্ষ সাধনে যেসব মনীষী অবদান রেখেছেন হাসান ইবনে হায়সাম তাদের অন্যতম। তিনি ৯৬৫ খ্রিষ্টাব্দে জন্মগ্রহণ করেন। দৃষ্টি বিজ্ঞানে তার অবদান অপরিসীম। প্রধান অতিথি তার বক্তব্যে এ মহান মনীষীর অবদানের কথাই তুলে ধরেছেন। প্রধান অতিথি যার কথা বলেছেন তিনি একজন চক্ষুবিজ্ঞানী ছিলেন। আর এ বিষয়ে তিনি গ্রিকদের ভুল ধারণা খণ্ডন করেছিলেন। হাসান ইবনে হায়সামের ক্ষেত্রেই এ কথাগুলো প্রযোজ্য। কারণ তিনি একজন চক্ষুবিজ্ঞানী ছিলেন। তিনি চক্ষু বিজ্ঞান বিষয়ক মৌলিক গ্রন্থ কিতাবুল মানাযির রচনা করেন। এ গ্রন্থ তাকে ইতিহাসে অমর করে রেখেছে। এটি মধ্যযুগে আলোক বিজ্ঞানের একমাত্র গ্রন্থ ছিল। গবেষক রোজার বেকন, নিউলার্জো, কেপলার প্রমুখ এ গ্রন্থের ওপর নির্ভর করেই তাদের গবেষণা করেন। তিনি দৃষ্টি শক্তির প্রতিসরণ ও প্রতিফলন বিষয়ে গ্রিকদের ভুল ধারণা খন্ডন করেন। তিনি প্রমাণ করে দেখিয়েছেন যে, বাহ্যপদার্থ থেকেই আমাদের চোখে আলোকরশ্মি প্রতিফলিত হয়। চোখ থেকে বের হওয়া আলো বাহ্যপদার্থকে দৃষ্টিগোচর করায় না। সুতরাং বোঝা যায়, প্রধান অতিথি হাসান ইবনে হায়সামের প্রতিই নির্দেশ করেছেন।"
        },
        {
          "label": "ঘ",
          "question": "দ্বিতীয় বক্তার বক্তব্যের সাথে তুমি কি একমত? তোমার মতের সপক্ষে যুক্তি দাও।",
          "explanation": "দ্বিতীয় বক্তার বক্তব্যের সাথে আমি একমত পোষণ করি। ইসলামে জ্ঞান অন্বেষণ করাকে ফরজ করা হয়েছে। এ কারণে মুসলমানরা জ্ঞান-বিজ্ঞান চর্চাকে ইবাদত হিসেবে মনে করে এগুলো চর্চায় উদ্বুদ্ধ হয়। ফলে একসময় জ্ঞান-বিজ্ঞানের বিভিন্ন শাখায় মুসলিম মনীষীরা বিশ্বে নেতৃত্বস্থানীয় পর্যায়ে পৌছেছিল। জ্ঞান-বিজ্ঞান চর্চার মাধ্যমে বাঙালিদের পক্ষেও এটা সম্ভব। দ্বিতীয় বক্তা এ বিষয়টিই তুলে ধরেছেন। দ্বিতীয় বক্তা আশা প্রকাশ করে বলেন, জ্ঞান-বিজ্ঞান ও প্রযুক্তিতে পারদর্শী হলে মুসলমানদের মতো বাঙালিরাও বিশ্বের নেতৃত্ব দিতে পারবে। তার এ আশাবাদের যথেষ্ট ভিত্তি রয়েছে। কারণ মুসলিম নেতা বা খলিফাগণের প্রচেষ্টায় এক সময় মুসলমানরা ইতিহাস, চিকিৎসা, জ্যোতির্বিদ্যা ইত্যাদি ক্ষেত্রে বিশেষ অবদান রাখতে সক্ষম হন। পদার্থ, রসায়ন, গণিত, হাদিস, তাফসির, ফিকাহ প্রভৃতি ক্ষেত্রে তারা অবিস্মরণীয় ভূমিকা রাখেন। ফলে তারা জ্ঞান-বিজ্ঞান চর্চায় বিশ্বে সেরা আসন দখল করেন। যেকোনো জাতি যদি এভাবে জ্ঞান-বিজ্ঞান চর্চা করে তাহলে তারাও বিশ্বের গুরুত্বপূর্ণ বিষয়সমূহে স্মরণযোগ্য অবদান রাখতে পারে। কারণ জ্ঞান অর্জনই হলো বিশ্বজয়ের মূল ভিত্তি। পরিশেষে বলা যায়, যে জাতি জ্ঞান-বিজ্ঞানে বড় সে জাতি বিশ্বের দরবারে বেশি সম্মান পায়। তাই বাঙালিরাও জ্ঞান-বিজ্ঞান চর্চার মাধ্যমে ডিজিটাল বাংলাদেশ গড়ে তুলে বিশ্বে নেতার আসন দখল করতে পারে। এ কারণেই দ্বিতীয় বক্তার বক্তব্যের সাথে আমি একমত।"
        }
      ]
    }
  ]
}