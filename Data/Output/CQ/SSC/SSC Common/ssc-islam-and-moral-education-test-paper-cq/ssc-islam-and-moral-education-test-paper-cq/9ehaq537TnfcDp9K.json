{
  "title": "বাংলাদেশ নৌবাহিনী স্কুল ও কলেজ, চট্টগ্রাম ২০২৪",
  "subtitle": "ইসলাম ও নৈতিক শিক্ষা (11)",
  "questions": [
    {
      "number": "1",
      "uddipok": "করিম বিশ্বাস করে আল্লাহই মানুষের চূড়ান্ত ভালো-মন্দ নির্ধারণকারী। মানুষ শুধু তার কাজের জন্য চেষ্টা ও সাধনা করবে। ধর্মীয় শিক্ষক ক্লাসে এক ছাত্রকে জিজ্ঞেস করলেন ধর্মের কোন দুটি বিষয়ের সম্পর্ক শিকড়ের সাথে গাছের কাণ্ড ও শাখা-প্রশাখার সম্পর্কের সাথে তুলনীয়? ছাত্র বলল, তাওহিদের সাথে আকিদার সম্পর্ক। শিক্ষক বললেন, না।",
      "tag": "BNSCC 24",
      "sub_questions": [
        {
          "label": "ক",
          "question": "ইসলাম কাকে বলে?",
          "explanation": "আল্লাহ তায়ালা ও রাসুল (স)-এর আনুগত্য করাকে ইসলাম বলে।"
        },
        {
          "label": "খ",
          "question": "আসমানি কিতাবে বিশ্বাস অপরিহার্য কেন ?",
          "explanation": "ইমানের মৌলিক বিষয় হওয়ায় আসমানি কিতাবে বিশ্বাস অপরিহার্য। আল্লাহ তায়ালার পবিত্র বাণীসমষ্টি আসমানি কিতাব নামে পরিচিত মানবজাতির কল্যাণের জন্য মহান আল্লাহ এসব কিতাব নাজিল করেছেন। আসমানি কিতাবসমূহে বিশ্বাস স্থাপন না করলে প্রকৃত মুমিন হওয়া যায় না। কারণ আসমানি কিতাবগুলোর মাধ্যমেই মানুষ আল্লাহ তায়ালা, নবি- রাসুল, ফেরেশতা, পরকাল ইত্যাদি সম্পর্কে জানতে পেরেছে। সুতরাং ইমানের পরিপূর্ণতার জন্য আসমানি কিতাবে বিশ্বাস রাখতে হবে ।"
        },
        {
          "label": "গ",
          "question": "ধর্মীয় শিক্ষক কোন সম্পর্কের কথা জানতে চাচ্ছিলেন? ব্যাখ্যা করো ।",
          "explanation": "ধর্মীয় শিক্ষক ইমান ও ইসলামের সম্পর্কে জানতে চাচ্ছিলেন। ইমান ও ইসলাম দুটি অত্যন্ত গুরুত্বপূর্ণ পরিভাষা। ইমান অর্থ বিশ্বাস । ইসলামের মূল বিষয়গুলোর প্রতি আন্তরিক বিশ্বাস, মৌখিক স্বীকৃতি ও তদনুযায়ী আমল করাকে ইমান বলা হয়। অন্যদিকে ইসলাম অর্থ আত্মসমর্পণ, অনুগত্য ইত্যাদি। মহান আল্লাহর যাবতীয় আদেশ নিষেধ বিনাদ্বিধায় মেনে নেওয়ার মাধ্যমে তাঁর প্রতি পূর্ণাঙ্গরূপে আত্মসমর্পণ করার নাম হলো ইসলাম । যার সাদৃশ্য ধর্মীয় শিক্ষকের বক্তব্যে লক্ষণীয় । উদ্দীপকে ধর্মীয় শিক্ষক ক্লাসে শিকড়ের সাথে গাছের কাণ্ড ও শাখা- প্রশাখার সম্পর্কের সাথে তুলনীয় বিষয় জানতে চাচ্ছিলেন। যা ইমান ও ইসলামের সম্পর্কের সাথে সাদৃশ্যমান। প্রকৃতপক্ষে ইমান ও ইসলামের মধ্যে অত্যন্ত ঘনিষ্ঠ ও অবিচ্ছেদ্য সম্পর্ক বিদ্যমান। এদের একটি ব্যতীত অন্যটি কল্পনাও করা যায় না। এদের একটি অপরটির উপর গভীরভাবে নির্ভরশীল। ইমান ও ইসলামের সম্পর্ক গাছের মূল ও শাখা-প্রশাখার মতো । ইমান হলো গাছের শিকড় বা মূল আর ইসলাম তার শাখা-প্রশাখা । মূল না থাকলে শাখা-প্রশাখা হয় না । আর শাখা-প্রশাখা না থাকলে মূল বা শিকড় মূল্যহীন । তদ্রুপ ইমান ও ইসলাম একটি অন্যটি ব্যতীত পূর্ণাঙ্গ হয় না। ইমান মানুষের অন্তরে আল্লাহর প্রতি বিশ্বাস, অনুরাগ ও তাঁর সন্তুষ্টি লাভের বাসনা সৃষ্টি করে। আর তাতে ইবাদত ও আনুগত্যের মাধ্যমে সজীব ও সতেচ হয়ে পরিপূর্ণ সৌন্দর্যে বিকশিত হয় ইসলাম। সুতরাং দুনিয়া আখিরাতে সফলতা লাভ করতে চাইলে আমাদের উচিত ইমান ও ইসলাম উভয়টির উপর বিশ্বাস স্থাপন করা ।"
        },
        {
          "label": "ঘ",
          "question": "করিমের মধ্যে ইমানের যে বিশ্বাসটি প্রকাশ পেয়েছে তা লিখে ওই বিশ্বাস অনুসারে ‘সুখ ও দুঃখের সময়’- করিমের করণীয় বিশ্লেষণ করো।",
          "explanation": "নিম্নের অনুরূপঃ নয়নের বিশ্বাসে ইমানের অন্যতম বিষয় তকদিরে বিশ্বাস ফুটে উঠেছে ইসলামের মূল বিষয়গুলোর প্রতি পূর্ণ বিশ্বাসকেই বলা হয় ইমান। ইমানের সাতটি মূল বিষয় রয়েছে। তকদিরে বিশ্বাস তার অন্যতম। তকদির অর্থ হলো নির্ধারিত পরিমাণ, ভাগ্য বা নিয়তি । আল্লাহ তায়ালা মানুষের তকদিরের নিয়ন্ত্রক । তিনিই তকদিরের ভালোমন্দ নির্ধারণকারী । মানুষ যা চায় তাই সে করতে পারে না, যা নয়নের বিশ্বাসের সাথে সাদৃশ্যপূর্ণ । উদ্দীপকে নয়ন মনে করে, নিয়তি আল্লাহর হাতে। মানুষ চাইলেই সবকিছু করতে পারে না। তার এরূপ বিশ্বাসের সাথে তকদিরে বিশ্বাসের মিল রয়েছে। মানুষ তার তকদিরের ভালোমন্দ নিজে নির্ধারণ করতে পারে না। বরং মানুষ শুধু তার কাজের জন্য চেষ্টা ও সাধনা করতে পারে। এরপর ফলাফলের জন্য আল্লাহ তায়ালার ওপর ভরসা করতে হয়। যদি চেষ্টার পরও কোনো কিছু না পাওয়া যায়, তাহলে হতাশ হওয়া যাবে না । আর পাওয়ার পর খুশিতে আত্মহারা হওয়া যাবে না। বরং ধৈর্যধারণ করতে হবে ও আল্লাহর শোকর বা কৃতজ্ঞতা আদায় করতে হবে। সবসময় বিশ্বাস করতে হবে তকদিরের ভালোমন্দ সব একমাত্র আল্লাহর হাতে। উপরের আলোচনা থেকে বলা যায়, নয়নের বিশ্বাসে ইমানের অন্যতম বিষয় তকদিরে বিশ্বাস ফুটে উঠেছে। আর আমাদের সর্বাবস্থায় তকদিরের প্রতি বিশ্বাস স্থাপন করে আল্লাহর ওপর ভরসা করা উচিত।"
        }
      ]
    },
    {
      "number": "2",
      "uddipok": "সিরাত মাহফিলে এক বক্তা আলোচনা করছিলেন— আল্লাহ পাক প্রত্যেক জাতির জন্য পথ প্রদর্শক পাঠিয়েছেন। তারা আমাদের সত্য ও সুন্দরের পথ দেখিয়েছেন। আমরা যদি মহানবি (স)-এর জীবনচরিত অনুসরণ করি তাহলে দুনিয়া ও আখিরাতে সফল হবো। মহানবি হযরত মুহাম্মদ (স) হলেন সর্বশেষ ও সর্বশ্রেষ্ঠ রাসুল। কিন্তু বর্তমানে একটি ভ্রান্তদল মহানবি (স)-কে শেষ নবী বলে বিশ্বাস করে না।",
      "tag": "BNSCC 24",
      "sub_questions": [
        {
          "label": "ক",
          "question": "শাফাআত অর্থ কী?",
          "explanation": "শাফাআত শব্দের অর্থ সুপারিশ করা, অনুরোধ করা ইত্যাদি।"
        },
        {
          "label": "খ",
          "question": "আসমানি কিতাবে বিশ্বাস জরুরি কেন?",
          "explanation": "ইমানের সাতটি মৌলিক বিষয়ের একটি হওয়ায় আসমানি কিতাবে বিশ্বাস করা অপরিহার্য। আল্লাহ তায়ালার পবিত্র বাণীসমষ্টি আসমানি কিতাব নামে পরিচিত। মানবজাতির কল্যাণের জন্য মহান আল্লাহ এসব কিতাব নাজিল করেছেন। আসমানি কিতাবসমূহে বিশ্বাস স্থাপন না করলে প্রকৃত মুমিন হওয়া যায় না। কারণ আসমানি কিতাবগুলোর মাধ্যমেই মানুষ আল্লাহ তায়ালা, নবি- রাসুল, ফেরেশতা, পরকাল ইত্যাদি সম্পর্কে জানতে পেরেছে। সুতরাং ইমানের পরিপূর্ণতার জন্য আসমানি কিতাবে বিশ্বাস রাখতে হবে।"
        },
        {
          "label": "গ",
          "question": "উদ্দীপকের বক্তা নবি-রাসুলদের কোন দায়িত্বের কথা বলতে চেয়েছেন? ব্যাখ্যা করো।",
          "explanation": "উদ্দীপকের বক্তা নবি-রাসুলদের দায়িত্ব তথা রিসালাতের কথা বলতে চেয়েছেন । রিসালাত শব্দের অর্থ বার্তা বা চিঠি পৌঁছানো। ইসলামি পরিভাষায়, আল্লাহ তায়ালার বাণী মানুষের নিকট পৌঁছে দেওয়ার দায়িত্বকে রিসালাত বলে । আল্লাহ প্রত্যেক জাতির কাছে নবি-রাসুল পাঠিয়েছেন। যাতে তারা মানুষকে আল্লাহর পথে নিয়ে আসেন এবং জীবনযাপনের সঠিক পদ্ধতি সম্পর্কে অবগত করেন । যা উদ্দীপকের আলোচনায়ও প্রকাশ পেয়েছে। উদ্দীপকের বক্তা বলেন, আল্লাহ পাক প্রত্যেক জাতির জন্য পথপ্রদর্শক পাঠিয়েছেন। তারা আমাদের সত্য ও সুন্দরের পথ দেখিয়েছেন। বক্তার এ বক্তব্য দ্বারা নবি-রাসুলগণের রিসালাতের দায়িত্বকেই বুঝানো হয়েছে। প্রকৃতপক্ষে আল্লাহ তায়ালা যুগে যুগে অসংখ্য নবি-রাসুল পাঠিয়েছেন। তাদের উদ্দেশ্যহীনভাবে দুনিয়াতে প্রেরণ করা হয়নি বরং তাঁরা নবুয়ত ও রিসালাতের দায়িত্ব পালন করেছেন। এই নবি রাসুলগণ মানুষের নিকট আল্লাহর পরিচয় তুলে ধরেছেন। আল্লাহর পূর্ণাঙ্গ ক্ষমতা ও গুণাবলির বর্ণনা প্রদান করেছেন। তাঁরা ইহকালীন ও পরকালীন কল্যাণের জন্য আল্লাহ তায়ালা প্রদত্ত জীবনবিধান ও দিকনির্দেশনা নিয়ে এসেছেন। হযরত মুহাম্মদ (স) না আসলে আমরা নবি-রাসুল সম্পর্কে কিছুই জানতাম না। এমনকি আল্লাহ তায়ালার সত্তা ও সিফাতের পরিচয়ও লাভ করতে পারতাম না। মূলত নবি-রাসুলগণের আনীত বাণী ও বর্ণনার ফলেই মানুষের পক্ষে তা করা সম্ভব হয়েছে। উপরের আলোচনায় এটা স্পষ্ট যে রিসালতের এ গুরুত্বপূর্ণ দায়িত্ব নিয়েই বক্তা বক্তৃতা দিয়েছেন।"
        },
        {
          "label": "ঘ",
          "question": "উদ্দীপকে বক্তার সর্বশেষ উক্তিটির সত্যতা বিশ্লেষণ করো।",
          "explanation": "নিম্নের অনুরূপঃ উদ্দীপকে আলিফের বক্তব্য খতমে নবুয়তের পরিপন্থি হওয়ায় কুরআন ও হাদিসের আলোকে তা অসার বা সম্পূর্ণ মিথ্যা। খতমে নবুয়ত অর্থ নবুয়তের পরিসমাপ্তি। হযরত মুহাম্মদ (স) ছিলেন সর্বশেষ নবি । তাঁর মাধ্যমে দীনের পূর্ণতা ঘোষিত হয়েছে । এ ধারণাই খতমে নবুয়তের মূলকথা । কিন্তু আলিফের বক্তব্যটি এ বিষয়টির বিপরীত। উদ্দীপকে আনোয়ার সম্প্রতি ফেসবুকে একটি ভিডিও দেখেন, যেখানে আলিফ নামক একজন ব্যক্তি দাবি করে যে, নবি-রাসুলের আগমন একটি ধারাবাহিক প্রক্রিয়া। এটি কিয়ামত পর্যন্ত চলমান থাকবে। মুহাম্মদ (স)- এর পর আহমদ নামে পৃথিবীতে আরও একজন নবি এসেছিলেন। তার এরূপ বক্তব্য সম্পূর্ণরূপে অসার বা মিথ্যা। কারণ, মহানবি (স)-এর পরে আর কোনো নবি-রাসুল আগমন করবেন না। আল্লাহ তায়ালা বলেছেন, “মুহাম্মদ তোমাদের মধ্যে কোনো পুরুষের পিতা নন; বরং তিনি আল্লাহর রাসুল এবং শেষ নবি।” (সূরা আল-আহযাব, আয়াত ৪০) আর তিনি কিয়ামত পর্যন্ত আগত সব মানুষের নবি। সব মানুষের জন্য তাঁর শিক্ষাই . যথেষ্ট। এ সম্পর্কে রাসুল (স) নিজেই বলেন, “আমিই শেষ নবি । আমার পরে কোনো নবি নেই।” (সহিহ মুসলিম) তাই আর কোনো নবি-রাসুল আসার প্রয়োজনও নেই। এ বিষয়ে বিশ্বাসই হলো খতমে নবুয়তে বিশ্বাস। আর এ বিশ্বাস ইমানের অন্যতম অঙ্গ। এতে অবিশ্বাস মানুষকে বিভ্রান্ত ও পথভ্রষ্ট করে তোলে। ফলে মানুষের জীবন ব্যর্থতায় পর্যবসিত হবে। মানুষ অন্যায় কাজে লিপ্ত হয়ে পড়বে এবং ইহকাল ও পরকালে সফলতা লাভে ব্যর্থ হবে । পরিশেষে বলা যায়, আলিফের বক্তব্যটিতে খতমে নবুয়তের প্রতি অবিশ্বাস ফুটে উঠেছে, কুরআন ও হাদিসের আলোকে যার কোন সত্যতা নেই ।"
        }
      ]
    },
    {
      "number": "3",
      "uddipok": "জুমআর খুতবায় খতিব সাহেব পরকালের জীবন নিয়ে আলোচনা করলেন। তিনি আখিরাতের প্রতি বিশ্বাস ও এর পরিণাম সম্পর্কে আলোকপাত করলেন। তিনি বললেন, “দুনিয়া হলো শস্যক্ষেত্র।\"",
      "tag": "BNSCC 24",
      "sub_questions": [
        {
          "label": "ক",
          "question": "সিরাত কাকে বলে?",
          "explanation": "হাশরের ময়দান হতে জান্নাত পর্যন্ত জাহান্নামের উপর দিয়ে চলমান উড়াল সেতু হলো সিরাত।"
        },
        {
          "label": "খ",
          "question": "জাহান্নামে কারা অনন্তকাল অবস্থান করবে? ব্যাখ্যা করো।",
          "explanation": "কাফিররা জাহান্নামে অনন্তকাল অবস্থান করবে। কাফির শব্দের অর্থ অস্বীকার করা, অবিশ্বাস করা, অবাধ্য হওয়া ইত্যাদি। ইসলামি পরিভাষায়, আল্লাহ তায়ালার মনোনীত দীন ইসলামের মৌলিক বিষয়গুলোর কোনো একটিরও প্রতি অবিশ্বাস করাকে কুফর বলে । কাফিররা আল্লাহর প্রতি অবাধ্য ও অকৃতজ্ঞ। তারা আল্লাহ তায়ালাকে সৃষ্টিকর্তা মানে না এবং তাঁর দেওয়া বিধানকে অস্বীকার করে। এজন্য আল্লাহ তাদের প্রতি চরম অসন্তুষ্ট। আল্লাহ বলেন, 'যারা কুফরি করবে এবং আমার নির্দেশনাগুলোকে অস্বীকার করবে তারাই জাহান্নামের অধিবাসী। সেখানে তারা চিরকাল থাকবে।' (সূরা আল-বাকারা, আয়াত ৩৯)"
        },
        {
          "label": "গ",
          "question": "উদ্দীপকের ইমান সাহেব যে বিষয় নিয়ে আলোচনা করছিলেন তার দ্বিতীয় ধাপ সম্পর্কে বর্ণনা দাও।",
          "explanation": "ইমাম সাহেব আখিরাত নিয়ে আলোচনা করছিলেন, যার দ্বিতীয় ধাপ হলো কবর। আখিরাত শব্দের অর্থ পরকাল। মানুষের মৃত্যুর পরবর্তী জীবনকে আখিরাত বলে। আখিরাত অনন্তকালের জীবন। এ জীবনের শুরু আছে কিন্তু শেষ নেই । আখিরাতের জীবনের বেশ কয়েকটি পর্যায় রয়েছে। এর মধ্যে দ্বিতীয় ধাপ হলো কবর। যার সম্পর্কে ইমাম সাহেব আলোচনা করেছেন। উদ্দীপকে ইমাম সাহেব পরকালীন জীবন সম্পর্কে আলোচনা করেন। যার দ্বিতীয় ধাপ হলো কবর। মৃত্যুর পর থেকে পুনরুত্থান পর্যন্ত সময়কে কবরের জীবন বলা হয়। দুনিয়াতেই মানুষকে মৃত্যুর পর কবরস্থ করা হয়। মানুষকে দুজন ফেরেশতা এসে মৃত ব্যক্তিকে তিনটি প্রশ্ন করেন। এগুলো হলো— তোমার রব কে? তোমার দীন কী? তোমার নবি কে? যাদের কবর দেওয়া হয় না তাদেরও এ প্রশ্ন করা হবে। দুনিয়াতে যারা ইসলাম অনুসারে জীবন পরিচালনা করবে তারা এ প্রশ্নগুলোর সঠিক উত্তর দিতে পারবে। তাদের জন্য কবরের জীবন হবে শান্তিময়। আর যারা ইসলাম অনুসরণ করবে না তারা এসব প্রশ্নের জবাব দিতে পারবে না। তারা বলবে 'আফসোস। আমি জানি না। কবরের জীবনে তারা কঠোর শাস্তি ভোগ করবে। সুতরাং কবরের কঠিন শাস্তি থেকে মুক্তি পেতে হলে আমাদের উচিত দুনিয়াতেই আল্লাহর হুকুম-আহকাম মেনে চলা ।"
        },
        {
          "label": "ঘ",
          "question": "উদ্দীপকের বিষয়টির প্রতি দৃঢ় বিশ্বাস মানুষকে সৎকর্মশীল ও নৈতিক জীবন গঠনে গুরুত্বপূর্ণ ভূমিকা পালন করে – বিশ্লেষণ করো।",
          "explanation": "আখিরাতের প্রতি দৃঢ় বিশ্বাস মানুষকে সৎকর্মশীল ও নৈতিক জীবন গঠনে গুরুত্বপূর্ণ ভূমিকা পালন করে। মৃত্যুর পরবর্তী জীবনকে আখিরাত বলে। আখিরাত অনন্তকালের জীবন এবং মানুষের চিরস্থায়ী আবাস। এ জীবনের শুরু আছে কিন্তু শেষ নেই । মানুষের ইহকালীন জীবনে যে যেমন কাজ করবে, পরকালে সে তেমন ফল লাভ করবে। এ প্রসঙ্গে প্রবাদে বলা হয়েছে, 'দুনিয়া আখিরাতের শস্যক্ষেত্র।' মানুষ শস্যক্ষেত্রে যেরূপ বীজ বপন করে, যেভাবে পরিচর্যা করে; ঠিক সেরূপই ফল লাভ করে। যদি কোনো ব্যক্তি তার শস্যক্ষেত্রের পরিচর্যা না করে, তবে সে ভালো ফসল লাভ করে না। তেমনি দুনিয়ার কাজকর্মের প্রতিদান আখিরাতে দেওয়া হবে। দুনিয়াতে ভালো কাজ করলে আখিরাতে মানুষ পুরস্কৃত হবে। আর মন্দ কাজ করলে শাস্তি ভোগ করবে । আখিরাতের প্রতি দৃঢ় বিশ্বাস মানুষকে সৎকর্মশীল ও নৈতিক করে গড়ে তোলে । আখিরাতে বিশ্বাসের ফলে আমরা বুঝতে পারি যে, আমাদের মন্দ কাজের জন্য আখিরাতে আল্লাহর কাছে জবাবদিহি করতে হবে। তাই আখিরাতে শাস্তির ভয়ে আমরা মন্দ কাজ থেকে বিরত থাকি আর পুরস্কারের আশায় ভালো কাজে আগ্রহী হই। আল্লাহর নৈকট্য লাভের আশায় নিয়মিত নামায, রোযা ইত্যাদি ইবাদত-বন্দেগি পালন করি। উল্লেখিত প্রবাদটি আখিরাতের গুরুত্ব স্মরণ করিয়ে দেয় এবং সঠিকভাবে দায়িত্ব পালনে উৎসাহী করে তোলে । উপরের আলোচনা থেকে এটা স্পষ্ট যে, আমাদের ব্যবহারিক জীবনে ‘দুনিয়া আখিরাতের শস্যক্ষেত্র এ প্রবাদটির তাৎপর্য অপরিসীম।"
        }
      ]
    },
    {
      "number": "4",
      "uddipok": "আমিন স্যার বললেন, প্রত্যেক রাসুলকে আল্লাহ পাক বিধি-বিধান দান করেছেন। রাসুলগণ সে অনুযায়ী উম্মতকে পরিচালিত হতে দিক নির্দেশনা দিয়েছেন। রুমি বললেন, প্রিয়নবি মুহাম্মদ (স)-এর উম্মত হিসেবে আমরাও পেয়েছি ইসলামি জীবন পদ্ধতি । যার উৎস ৪টি ।",
      "tag": "BNSCC 24",
      "sub_questions": [
        {
          "label": "ক",
          "question": "মক্কি সূরা কাকে বলে ?",
          "explanation": "রাসুল (স)-এর মক্কা থেকে মদিনায় হিজরতের পূর্বে নাজিল হওয়া সূরাসমূহকে মক্কি সূরা বলে।"
        },
        {
          "label": "খ",
          "question": "মাদানি সূরার দুটি বৈশিষ্ট্য লেখো ।",
          "explanation": "হিজরতের পর নাজিল হওয়া সকল সূরাই মাদানি সূরা । মাদানি সূরার বৈশিষ্ট্যের মধ্যে অন্যতম হলো এ সূরাসমূহে আহলে কিতাব তথা ইহুদি ও খ্রিষ্টানদের প্রতি ইসলামের আহ্বান জানানো হয়েছে। আর দ্বিতীয়ত, এ সূরাগুলোতে নিফাকের পরিচয় ও মুনাফিকের ষড়যন্ত্রের কথা উল্লেখ করা হয়েছে।"
        },
        {
          "label": "গ",
          "question": "উদ্দীপকে আমিন স্যার যে বিষয়ে ইঙ্গিত করেছেন তার গুরুত্ব ব্যাখ্যা করো ।",
          "explanation": "উদ্দীপকে আমিন স্যার আসমানি কিতাবের প্রতি ইঙ্গিত করেছেন; মানবজীবন পরিচালনায় যার গুরুত্ব অপরিসীম। আসমানি কিতাব হলো এমন গ্রন্থ যা আল্লাহ তায়ালার নিকট থেকে অবতীর্ণ হয়েছে। আল্লাহ তায়ালা মানবজাতিকে হিদায়াতের জন্য দিক নির্দেশনাস্বরূপ এসব কিতাব নাজিল করেছেন। আল্লাহ জিবরাইল (আ) এর মাধ্যমে তার বাণী রাসুলগণের নিকট প্রেরণ করেছেন। অতঃপর নবি-রাসুলগণ তা মানুষের নিকট পৌঁছে দিয়েছেন। যার নির্দেশনা উদ্দীপকেও প্রতিফলিত হয়েছে।উদ্দীপকে আমিন স্যারের বক্তব্যে রাসুলগণের উপর অবতীর্ণ আসমানি কিতাবকেই নির্দেশ করা হয়েছে। আল্লাহ তায়ালা মানবজাতিকে দিকনির্দেশনার জন্য সর্বমোট ১০৪ খানা আসমানি কিতাব নাজিল করেছেন। তন্মধ্যে প্রধান কিতাব ৪টি। এ কিতাবসমূহে বিশ্বাস স্থাপন এবং এর শিক্ষানুযায়ী জীবন পরিচালনা করা ইমানের গুরুত্বপূর্ণ দিক। এ কিতাবগুলোর মাধ্যমেই মানুষ আল্লাহ তায়ালা নবি-রাসুল, ফেরেশতা, পরকাল ইত্যাদি সম্পর্কে জানতে পেরেছে। প্রকৃতপক্ষে আসমানি কিতাবসমূহ হলো সকল জ্ঞান বিজ্ঞানের সবচেয়ে নির্ভরযোগ্য উৎস। এর মাধমেই আমরা সৃষ্টিজগৎ, মানবসৃষ্টি, পরকাল ইত্যাদি বিষয় সম্পর্কে জানতে পারি। মানবজীবনে চলার পথ সম্পর্কে সঠিক দিকনির্দেশনা আসমানি কিতাবসমূহেই পাওয়া যায়। আসমানি কিতাবসমূহে বিশ্বাসই এসব বিষয়কে আমাদের বাস্তবজীবনে অনুশীলনের অনুপ্রেরণা দেয়। তাই বলা যায়, আমিন স্যারের ইঙ্গিত করা বিষয়ে আসমানি কিতাবের প্রতিচ্ছবিই প্রতিফলিত হয়েছে।"
        },
        {
          "label": "ঘ",
          "question": "উদ্দীপকে রুমি যে উৎস সম্পর্কে বললেন, তার সর্বপ্রথম উৎস সংরক্ষণ সম্পর্কে আলোচনা করো ।",
          "explanation": "উদ্দীপকে রুমি শরিয়তের প্রথম উৎস আল-কুরআন সম্পর্কে বললেন। পবিত্র কুরআন বিভিন্ন পদ্ধতিতে সংরক্ষণ করে রাখা হতো । শরিয়তের সর্বপ্রথম ও সর্বপ্রধান উৎস হলো আল-কুরআন। ইসলামি শরিয়তের সকল বিধি-বিধানের মূল উৎস, ভিত্তি ও কাঠামো এর উপর প্রতিষ্ঠিত। এই মহান গ্রন্থের সংরক্ষক স্বয়ং আল্লাহ তায়ালা। তিনি তাঁর প্রত্যক্ষ তত্ত্বাবধানে এ কিতাব সংরক্ষণ করেন। এজন্য এর একটি হরফ ও নুকতাও এখন পর্যন্ত অবিকৃত রয়েছে এবং কিয়ামত পর্যন্ত তা বিদ্যমান থাকবে । মহানবি (স)-এর ওপর যখন যতটুকু কুরআনের আয়াত নাজিল হতো, তখন তিনি তা মুখস্থ করে নিতেন। এরপর বারবার তিলাওয়াতের মাধ্যমে তা স্মৃতিতে ধরে রাখার চেষ্টা করতেন। এক্ষেত্রে তাঁর ব্যাকুলতা দেখে আল্লাহ তাঁকে আশ্বস্ত করেন এবং জিবরাইল (আ)-এর মাধ্যমে তাঁকে এ ব্যাপারে সহায়তা করেন। ফলে মহানবি (স) সহজেই কুরআন মুখস্থ ও সংরক্ষণ করতে সক্ষম হন। তিনি সাহাবিগণকেও কুরআনের আয়াত মুখস্থ করতে বলতেন। এভাবে মুখস্থ করার মাধ্যমে আল- কুরআন সর্বপ্রথম সংরক্ষণ করা হয়। এছাড়া সে সময় লিখিতভাবেও কুরআন সংরক্ষণের ব্যবস্থা করা হয়। আরবদের মধ্যে খুব অল্প সংখ্যক লোক শিক্ষিত ছিল। তাছাড়া সে সময় লেখার উপকরণও ছিল দুষ্প্রাপ্য । এজন্য সেসময় কুরআন একত্রে গ্রন্থাকারে লিপিবদ্ধ করা হয়নি। তবে কুরআনের কোনো অংশ বা আয়াত নাজিল হলে তা খেজুর গাছের ডাল, পশুর চামড়া, পাথর, গাছের পাতা প্রভৃতিতে লিখে রাখা হতো। পরবর্তী সময়ে হযরত আবু বকর (রা) সম্পূর্ণ কুরআন গ্রন্থাকারে সংকলন করেন। সুতরাং কুরআনের সংরক্ষণ পদ্ধতি ছিল বিশ্বস্ত এবং গ্রহণযোগ্য। পরিশেষে বলা যায়, কুরআন মজিদ মুখস্থ করে ও পরবর্তীকালে লিখে সংরক্ষণ করা হয়েছে। ফলে আমরা অখণ্ডভাবে কুরআন তিলাওয়াত করতে পারছি।"
        }
      ]
    },
    {
      "number": "5",
      "uddipok": "ইমাম সাহেব এশার নামাযের প্রথম রাকাতে এমন একটি সূরা তিলাওয়াত করছিলেন যার আয়াত সংখ্যা ১৫। প্রথম আয়াতে সূর্য ও তার কিরণের শপথ করা হয়েছে। মিরাজ এমন একটি সূরা মুখস্থ করছিল, যা পবিত্র কুরআনের ৯৩তম সূরা। সূরাটিতে পবিত্র নগরী মক্কার শপথ করা হয়েছে।",
      "tag": "BNSCC 24",
      "sub_questions": [
        {
          "label": "ক",
          "question": "শরিয়ত কী?",
          "explanation": "শরিয়ত হলো এমন সুদৃঢ় ও সুস্পষ্ট পথ, যা অনুসরণ করলে মানুষ ও সুন্দরভাবে নিজ গন্তব্যে পৌঁছতে পারে।"
        },
        {
          "label": "খ",
          "question": "কুরআন সংকলনের প্রয়োজনীয়তা দেখা দিয়েছিল কেন? ব্যাখ্যা করো ।",
          "explanation": "কুরআন বিলুপ্ত হওয়ার আশংকায় এটি সংকলনের প্রয়োজনীয়তা দেখা দিয়েছিল। ইসলামের প্রথম খলিফা হযরত আবু বকর (রা)-এর সময়ে বেশ কিছু ভণ্ডনবি ও যাকাত অস্বীকারীর আবির্ভাব ঘটে। তিনি তাদের বিরুদ্ধে যুদ্ধ ঘোষণা করেন। এ রকম একটি যুদ্ধ ছিল ইয়ামামার যুদ্ধ। এ যুদ্ধে ৭০ জন কুরআনের হাফিজ শাহাদতবরণ করেন। এতে হযরত উমর (রা) কুরআন বিলুপ্ত হওয়ার আশঙ্কা প্রকাশ করেন। এরূপ পরিস্তিতিতে তিনি কুরআন সংকলনের প্রয়োজনীয়তার জন্য আবু বকর (রা)-কে পরামর্শ দিলে হযরত আবু বকর (রা) কুরআনকে গ্রন্থাকারে লিপিবদ্ধ করেন।"
        },
        {
          "label": "গ",
          "question": "উদ্দীপকে ইমাম সাহেবের তিলাওয়াতকৃত সূরাটি ব্যাখ্যা করো।",
          "explanation": "উদ্দীপকে ইমাম সাহেবের তিলাওয়াতকৃত সূরাটি হলো আশ-শাম্‌স । সূরা আশ-শাম্‌স মক্কি সূরার অন্তর্গত। এর আয়াত সংখ্যা ১৫টি। এটি আল-কুরআনের ৯১তম সূরা। এ সূরায় আল্লাহ তায়ালা সূর্যের এবং তার কিরণের শপথ গ্রহণ করেছেন। বস্তুত, তিনিই সূর্য, চন্দ্র, রাত, দিনের আবর্তন ঘটান। যে সূরাটি ইমাম সাহেবের তিলাওয়াত করেছেন। সূরা আশ-শাসের আয়াতসমূহকে তিনটি ভাগে ভাগ করা হয়েছে। এর প্রথম ভাগের সাত আয়াতে আল্লাহ তায়ালা কতিপয় সৃষ্ট বস্তুর অবস্থা এবং এদের স্রষ্টা সম্পর্কে শপথ করেছেন। শপথ করেছেন মানুষের এ সূরার দ্বিতীয় ভাগে আল্লাহ তায়ালা মানুষের অবস্থা বর্ণনা করেছেন আল্লাহ তায়ালা মানুষকে সৃষ্টি করে তাকে সৎকর্ম ও অসৎকর্মের জান দান করেছেন। এরপরেও যে ব্যক্তি নিজেকে পাপের দ্বারা কলুষিত করে তার জন্য ধ্বংস অনিবার্য। পক্ষান্তরে, যে ব্যক্তি নিজেকে পরিশুদ্ধ করে, সৎকর্ম করে তার জন্য রয়েছে সফলতা। সূরার শেষভাগে আল্লাহ তায়ালা ছামুদ সম্প্রদায়ের উদাহরণের মাধ্যমে মানুষের ব্যর্থতার বিষয় বর্ণনা করেছেন। ছামুদ সম্প্রদায় ছিল খুবই উন্নত-সমৃদ্ধ একটি জাতি কিন্তু তারা আল্লাহর প্রেরিত রাসুলকে অবিশ্বাস করে এবং তাঁর নির্দেশ অমান্য করে। তাদের এ অবাধ্যতার জন্য আল্লাহ তায়ালা তাদের শাস্তি প্রদান করেন এবং তাদের ধ্বংস করে দেন।"
        },
        {
          "label": "ঘ",
          "question": "'উদ্দীপকে মিরাজের মুখস্থ করা সূরাটি থেকে তুমি কী শিক্ষা অর্জন করতে পারো? বিশ্লেষণ করো।",
          "explanation": "উদ্দীপকে মিরাজের মুখস্থ করা সূরাটি হলো সূরা আদ-দুহা; যাতে মানবজাতির জন্য বিভিন্ন শিক্ষণীয় বিষয় রয়েছে। আদ-দুহা আল-কুরআনের ৯৩তম সূরা। এর আয়াত সংখ্যা ১১। এটি পবিত্র মক্কা নগরীতে নাজিল হয়। হাদিস শরিফে বর্ণিত আছে যে, একবার রাসুল (স) অসুস্থ থাকার কারণে দুই-তিন রাত তাহাজ্জুদের সালাত আদায় করতে পারেননি। এ সময় জিবরাইল (আ) আল্লাহ তায়ালার পক্ষ থেকে ওহি নিয়ে আগমন করেননি। এতে মক্কার কাফির মুশরিকরা বলতে লাগল যে, মুহাম্মদ (স)-কে তাঁর প্রতিপালক পরিত্যাগ করেছে। এরূপ অবস্থার প্রেক্ষিতে সূরা আদ-দুহা নাজিল হয়। এ সূরায় আল্লাহ তায়ালা হযরত মুহাম্মদ (স)-কে প্রদত্ত নিয়ামতের কথা বর্ণনা করেছেন। আল্লাহ তায়ালা নবি রাসুলদের অজস্র নিয়ামত দান করেছেন। তাদের সকল বিপদাপদ থেকে রক্ষা করেছেন। এ সূরা থেকে আমরা কিছু বিষয়ে গুরুত্বপূর্ণ শিক্ষা লাভ করি। যেমন- আল্লাহ তাঁর প্রিয় বান্দাদের কখনোই পরিত্যাগ করেন না। তিনিই তাঁদের সকল বিপদাপদ থেকে রক্ষা করেন। পরকালে তিনি তাঁদের কল্যাণময় জীবন দান করেন। ধনী ও সচ্ছল ব্যক্তিদের উচিত গরিব-দুঃখী, ইয়াতীম ও ভিক্ষুকদের কল্যাণ করা। অভাবী, সাহায্যপ্রার্থী, ইয়াতীমদের প্রতি কঠোর হওয়া যাবে না, তাদের গালমন্দ কিংবা মারধর করা যাবে না এবং তাদেরকে ধমক দেওয়া যাবে না। বরং তাদের সাথে সদাচরণ করতে হবে। দুনিয়ার সকল কল্যাণ ও নিয়ামত আল্লাহ তায়ালার দান। এসব নিয়ামতের কৃতজ্ঞতা প্রকাশ করা সকলের কর্তব্য। পরিশেষে বলা যায়, উল্লিখিত নিয়ামতসমূহের জন্য আল্লাহ তায়ালার কৃতজ্ঞতা প্রকাশ করতে হবে। এসব নিয়ামতের কথা মানুষের মাঝে প্রচার করতে হবে।"
        }
      ]
    },
    {
      "number": "6",
      "uddipok": "একটি প্রতিষ্ঠানের অধ্যক্ষ বৃক্ষরোপণ ও এর পরিচর্যা করতে খুবই ভালোবাসেন। ফলে অল্পদিনেই তার প্রতিষ্ঠান গাছপালায় ভরে গেল। ফুলে-ফলে, সবুজে সজ্জিত প্রতিষ্ঠানটি তাই সবার কাছে প্রিয় । আব্দুল্লাহ তার পাঠ্যবইয়ে একটি হাদিস পড়ার পর থেকে আল্লাহর সমস্ত সৃষ্টির প্রতি দয়ামায়া ও সেবার মানসিকতা তৈরি হলো ।",
      "tag": "BNSCC 24",
      "sub_questions": [
        {
          "label": "ক",
          "question": "কোন দুটি বাক্য আল্লাহর নিকট খুবই প্রিয়?",
          "explanation": "আল্লাহর নিকট প্রিয় দুটি বাক্য হলো— “সুবহানাল্লাহি ওয়া বিহামদিহি, সুবহানাল্লাহিল আযিম।”"
        },
        {
          "label": "খ",
          "question": "শরিয়তের তৃতীয় উৎস কী? ব্যাখ্যা করো।",
          "explanation": "শরিয়তের তৃতীয় উৎস হলো— ইজমা ইজমা শব্দের অর্থ একমত হওয়া, ঐক্যবদ্ধ হওয়া ইত্যাদি। শরিয়তের কোনো বিষয়ে একই যুগের মুসলিম উম্মতের পূণ্যবান মুজতাহিদগণের ঐকমত্য পোষণ করাকে ইজমা বলে। কুরআন-হাদিসে কোনো বিষয়ের স্বর্গ সমাধান না পাওয়া গেলে মুসলিম উম্মাহর মুজতাহিদগণের সম্মিলিত সিদ্ধান্ত গ্রহণের জন্য ইজমার প্রয়োজনীয়তা অপরিহার্য । কুরআন-সুন্নাহ দ্বারা সমর্থিত হলে ইজমা দলিল হিসেবে গ্রহণযোগ্য।"
        },
        {
          "label": "গ",
          "question": "উদ্দীপকে আব্দুল্লাহর মনে যে হাদিসটির কারণে সৃষ্ট জীবের প্রতি দয়া সৃষ্টি হলো, তা বাংলায় লিখে ব্যাখ্যা করো ।",
          "explanation": "নিম্নের অনুরূপঃ শাকিলা বেগমের চরিত্রে মানবপ্রেম ও সৃষ্টির সেবা সম্পর্কিত হাদিসের শিক্ষার প্রতিফলন ঘটেছে। মানবপ্রেম ও সৃষ্টির সেবা সম্পর্কিত হাদিসে রাসুল (স) বলেন, “সমগ্র সৃষ্টি আল্লাহর পরিজন । সুতরাং আল্লাহর নিকট সর্বাধিক প্রিয় ঐ ব্যক্তি যে তাঁর পরিজনের প্রতি অনুগ্রহ করে।” (বায়হাকি) সৃষ্টিকুলের অংশ হিসেবে পশুপাখি ও জীবজন্তুর প্রতি দয়া প্রদর্শন করা এ হাদিসের অন্যতম একটি শিক্ষা, যা শাকিলা বেগমের কাজেও পরিলক্ষিত হয় । উদ্দীপকের শাকিলা বেগম একটি বিড়ালছানা পালন করেন। বিড়ালটি একদিন শাকিলা বেগমের প্রতিবেশীর মাছ-মাংস খেয়ে ফেললে তারা খাবারে বিষ মিশিয়ে বিড়ালটিকে মেরে ফেলে । এতে শাকিলা বেগম অত্যন্ত মর্মাহত হন, সারাদিন অনাহারে থাকেন এবং বিড়ালটির জন্য কান্না করেন । তার এরূপ আচরণে সৃষ্টির প্রতি দয়া, প্রদর্শন সম্পর্কিত হাদিসটির শিক্ষা প্রকাশ পায়। আর সৃষ্টিজগতের প্রতি দয়া ও ভালোবাসা প্রদর্শন করা ইসলামেরই আদর্শ। সৃষ্টির প্রতি অনুগ্রহ প্রকাশের মাধ্যমে মানুষ আল্লাহর প্রিয় বান্দা হতে পারে ।"
        },
        {
          "label": "ঘ",
          "question": "উদ্দীপকে অধ্যক্ষের কর্মটি যে হাদিসের প্রতি ইঙ্গিত করে, তা মানবজীবনে অত্যন্ত গুরুত্বপূর্ণ— ব্যাখ্যা করো।",
          "explanation": "নিম্নের অনুরূপঃ জনাব আ. হাকিমের মধ্যে বৃক্ষরোপণ সম্পর্কিত হাদিসের শিক্ষা প্রতিফলিত হওয়ায় তার চিন্তাধারা সঠিক ও যৌক্তিক বৃক্ষরোপণ ও কৃষিকাজ মানবজীবনের জন্য অত্যন্ত প্রয়োজনীয়। এর দ্বারা মানুষ নানাভাবে উপকৃত হয়। মহানবি (স) এ সম্পর্কে বলেন, ‘কোনো মুসলমান যদি বৃক্ষরোপণ করে কিংবা কোনো ফসল আবাদ করে। এরপর তা থেকে কোনো পাখি, মানুষ বা চতুষ্পদ জন্তু কিছু ভক্ষণ করে তবে তা তার জন্য সদকা হিসেবে গণ্য হবে।' (বুখারি ও মুসলিম)। জনাব আ. হাকিম এ হাদিসের শিক্ষা দ্বারা প্রভাবিত উদ্দীপকের আ. হাকিম সরকারি রাস্তার উভয় পাশে ৬০০ আম গাছ ও ৮০০ লিচু গাছ রোপণ করেন। তার ধারণা এগুলো আর্থ-সামাজিক উন্নয়ন ও পরিবেশ সংরক্ষণে সহায়ক হবে। বৃক্ষরোপণ সম্পর্কিত তার এ ধারণাটি সঠিক। কারণ মানুষের বেঁচে থাকার জন্য অন্ন, বস্ত্র, বাসস্থান প্রয়োজন । বৃক্ষ প্রত্যক্ষ ও পরোক্ষভাবে আমাদের সে প্রয়োজন পূরণ করে। বৃক্ষ থেকে আমরা খাদ্য, ঔষধ, পোশাক, কাঠ, ফল ইত্যাদি পাই। বৃক্ষ আমাদের আর্থিক সচ্ছলতাও প্রদান করে। পাশাপাশি পরিবেশ রক্ষায়ও বৃক্ষ গুরুত্বপূর্ণ ভূমিকা পালন করে। অক্সিজেনের সরবরাহ বৃদ্ধি, জলবায়ুর উষ্ণতা রোধ, অতিবৃষ্টি, অনাবৃষ্টি রোধ ইত্যাদি ক্ষেত্রেও বৃক্ষের অবদান অনস্বীকার্য। তাছাড়া বৃক্ষরোপণের মাধ্যমে মানুষ পার্থিব লাভের পাশাপাশি পরকালীন কল্যাণও লাভ করতে পারে। উপরের আলোচনা থেকে বোঝা যায়, পাঠ্যবইয়ের বৃক্ষরোপণ সম্পর্কিত হাদিস থেকে উৎসাহ পেয়ে জনাব আ. হাকিম বৃক্ষরোপণে উদ্যোগী হয়েছেন। আর তার এ কাজটি আর্থ-সামাজিক উন্নয়ন ও পরিবেশ সংরক্ষণে ব্যাপক ভূমিকা পালন করে।"
        }
      ]
    },
    {
      "number": "7",
      "uddipok": "নিচের সারণির আলোকে সংশ্লিষ্ট প্রশ্নগুলোর উত্তর দাও: ইবাদত অর্থ X পবিত্রতা, পরিশুদ্ধতা, বৃদ্ধি পাওয়া । Y বিরত থাকা। Z ক্ষমা প্রার্থনা ও রহমত কামনা করা, দোয়া।",
      "tag": "BNSCC 24",
      "sub_questions": [
        {
          "label": "ক",
          "question": "হাক্কুল্লাহ কাকে বলে?",
          "explanation": "আল্লাহর সাথে সম্পৃক্ত অধিকার বা কর্তব্যকে হাক্কুল্লাহ বলে।"
        },
        {
          "label": "খ",
          "question": "আল্লাহর হক আদায় করতে আমাদের কী কী কাজ করতে হবে? ব্যাখ্যা করো।",
          "explanation": "আমরা আমাদের দৈনন্দিন জীবনে আল্লাহর সন্তুষ্টির জন্য যে সকল ইবাদত করি তাই আল্লাহর হক । আল্লাহর হক আদায় করতে হলে আমাদের অবশ্যই কিছু কাজ করতে হবে। যেমন— সামগ্রিক জীবনে আল্লাহ দেওয়া সকল আদেশ-নিষেধ মেনে চলা ও সর্বাবস্থায় নিজেকে আল্লাহর নিকট সমপর্ণ এবং তার অনুগ্রহণ কামনা করা।"
        },
        {
          "label": "গ",
          "question": "সারণির 'Y' ইবাদতের সামাজিক গুরুত্ব ব্যাখ্যা করো।",
          "explanation": "নিম্নের অনুরূপঃ মিসেস ফারিহা যে ইবাদত পালন করেছেন সেটি হলো যাকাত । যাকাত ইসলামের একটি ফরজ ইবাদত। ধনী ও গরিবের মাঝে আর্থিক সমন্বয় সাধন করতে মহান আল্লাহ যাকাতের বিধান দিয়েছেন। এটি ইসলামের পঞ্চস্তম্ভের একটি। মিসেস ফারিহার কাজে ইসলামের এ গুরুত্বপূর্ণ ইবাদতটি পালনের দৃষ্টান্ত ফুটে উঠেছে। উদ্দীপকের মিসেস ফারিহা বছরান্তে দশ ভরি স্বর্ণের গহনার বাজার মূল্য দশ লক্ষ টাকা থেকে নির্দিষ্ট ইবাদত পালন বাবদ ২.৫০% হারে দুস্থ, বিধবাদের মধ্যে পুনর্বাসনের জন্য বিতরণ করেন। তার পালনকৃত এই ইবাদতটি হলো যাকাত । কারণ, ইসলামি শরিয়তের দৃষ্টিতে কোনো মুসলিম নিসাব পরিমাণ সম্পদের মালিক হলে বছরান্তে তার সম্পদের শতকরা ২.৫০ হারে নির্দিষ্ট খাতে ব্যয় করাকে যাকাত বলে। আর ইসলামে যাকাতের গুরুত্ব অনেক বেশি। আল্লাহ তায়ালা পবিত্র কুরআনের অনেক স্থানে সালাতের সাথে যাকাতের কথাও বলেছেন। রুকনের পর্যায়ক্রমিক ধারায় এটি হলো তৃতীয়। যাকাত সমাজ থেকে অস্থিতিশীলতা ও বিশৃঙ্খলা দূর করে পারস্পরিক সৌহার্দ স্থাপন করে। সামাজিক নিরাপত্তা দানের পাশাপাশি সমাজের মানুষের মধ্যকার সম্পদের বৈষম্য দূর করে। আল্লাহ তায়ালা বলেন, 'আপনি তাদের ধন-সম্পদ থেকে সাদকাহ (যাকাত) গ্রহণ করুন। এর মাধ্যমে আপনি তাদের পবিত্র এবং পরিশোধিত করবেন।' (সূরা আত-তাওবা, আয়াত ১০৩) অর্থাৎ যাকাত আদায়ের মাধ্যমে সম্পদ পবিত্র হয়। যাকাত ব্যবস্থা রাষ্ট্রের অর্থনৈতিক ভিত মজবুত ও শক্তিশালী করে ৷ রাষ্ট্রের অর্থনৈতিক ভারসাম্য প্রতিষ্ঠিত হয় । এছাড়া যাকাত আদায় না করলে পরকালে কঠিন শাস্তি পেতে হবে। সুতরাং বলা যায়, মিসেস ফারিহা যে ইবাদত পালন করেছেন সেটি হলো যাকাত।"
        },
        {
          "label": "ঘ",
          "question": "সারণির 'X' ও 'Y' ইবাদতের মধ্যে কোনটি সকল মুসলমানের জন্য অপরিহার্য? বিশ্লেষণ করো।",
          "explanation": "সারণির 'X' নির্দেশিত যাকাত ও 'Y' নির্দেশিত সালাতের মধ্যে সালাত আদায় করা সকল মুসলমানের জন্য অপরিহার্য। যাকাত ও সালাত উভয়ই ইসলামের পাঁচটি স্তম্ভের অন্যতম । এবং দুটি স্তম্ভই মুসলমানদের জন্য অত্যন্ত গুরুত্বপূর্ণ ও ফরজ ইবাদত। তবে সালাত আদায় করা প্রত্যেক বয়স্ক সুস্থ মুসলমানের জন্য ফরজ হলেও যাকাত শুধু আর্থিকভাবে সামর্থ্যবান সুস্থ মুসলিমদের জন্য পালন করা ফরজ। সালাত বা নামাজ ইসলামের অন্যতম প্রধান স্তম্ভ। এটি দৈনিক পাঁচবার আদায় করা মুসলিমদের জন্য ফরজ। এটি প্রত্যেক বয়স্ক মুসলিমের জন্য আদায় করা বাধ্যতামূলক এবং এর বিকল্প কোনো কিছু নেই। সালাতের গুরুত্ব সম্পর্কে রাসুল (স) বলেন, “কিয়ামতের দিন বান্দার নিকট থেকে সর্বপ্রথম নামাযের হিসাব নেওয়া হবে।” (তিরমিযি) সালাত ধনী হোক বা গরিব, প্রত্যেক মুসলিমকে আদায় করতেই হবে। অন্যদিকে যাকাত সম্পদের উপর নির্ভরশীল এবং এটি নির্দিষ্ট পরিমাণ সম্পদের অধিকারীদের জন্য আদায় করা বাধ্যতামূলক। অর্থাৎ কোনো মুসলিম নিসাব পরিমাণ সম্পদের মালিক হলে বছরান্তে তার সম্পদের শতকরা ২.৫০ হারে নির্দিষ্ট খাতে যাকাত দিতে হবে। সুতরাং যাদের সম্পদ নিসাব পরিমাণে পৌঁছায়নি, তাদের জন্য যাকাত আদায় করা বাধ্যতামূলক না। যাকাত সালাতের মতো প্রতিদিন না বরং বছরে একবার আদায় করতে হয় । সুতরাং সকল দিক বিবেচনায় সালাত বলা যায়, প্রত্যেক মুসলমানের জন্য অপরিহার্য ইবাদত ।"
        }
      ]
    },
    {
      "number": "8",
      "uddipok": "সালমান বলল, কারো অনুপস্থিতিতে তার খারাপ গুণগুলো আলোচনা করা এখন সামাজিক ব্যধিতে পরিণত হয়েছে। অন্যদিকে শাহেদ যাবতীয় গুনাহ থেকে নিজেকে বাঁচিয়ে রাখতে সর্বদা সচেষ্ট। সে আল্লাহকে ভয় করে। কুরআন-হাদিস অনুযায়ী জীবন পরিচালনা করে।",
      "tag": "BNSCC 24",
      "sub_questions": [
        {
          "label": "ক",
          "question": "যামিমাহ অর্থ কী ?",
          "explanation": "যামিমাহ অর্থ নিন্দনীয় স্বভাব।"
        },
        {
          "label": "খ",
          "question": "হাসাদ করা উচিত নয় কেন? ব্যাখ্যা করো ।",
          "explanation": "হাসাদ অর্থ হিংসা-বিদ্বেষ। এটি আখলাকে যামিমার অন্যতম দিক বলে এটি করা উচিত নয়। হিংসা-বিদ্বেষ বলতে অন্যর প্রতি বিরূপ মনোভাব পোষণ করা, নিজেকে বড় মনে করা, অন্যকে ঘৃণা করা, শত্রুতাবশত অন্যের ক্ষতি কামনা করা, অন্যের উন্নতি, সুখ সহ্য করতে না পারা ইত্যাদি। এটি মানব চরিত্র ধ্বংস করে দেয়, সমাজে অশান্তি সৃষ্টি করে। সর্বোপরি এটি সকল সৎকর্ম নষ্ট করে দেয়। এজন্য হিংসা-বিদ্বেষ করা উচিত না ।"
        },
        {
          "label": "গ",
          "question": "উদ্দীপকে সালমান কোন ধরনের গুনাহর কথা বলেছেন? ব্যাখ্যা করো ।",
          "explanation": "উদ্দীপকে সালমান অত্যন্ত নিন্দনীয় কাজ গিবতের কথা বলেছে । গিবত অর্থ- পরনিন্দা, পরচর্চা, কুৎসা রটনা ইত্যাদি। ইসলামি পরিভাষায়, কারও অনুপস্থিতিতে অন্যের নিকট এমন কোনো কথা বলা যা শুনলে সে মনে কষ্ট পায় তাকে গিবত বলে। প্রচলিত অর্থে অসাক্ষাতে কারও দোষ বলাকে গিবত বলা হয়। এটি অত্যন্ত জঘন্যতম কাজ। উদ্দীপকের সালমানের বক্তব্যে এ বিষয়টি লক্ষণীয় । উদ্দীপকে সালমান বলল, কারো অনুপস্থিতে তার খারাপ গুণগুলো আলোচনা করা এখন সামাজিক ব্যধিতে পরিণত হয়েছে। এ বক্তব্য দ্বারা তিনি গিবতের মত অপছন্দনীয় কাজকেই বুঝিয়েছেন। ইসলামি শরিয়তে গিবত বা পরনিন্দা করা অবৈধ। আল্লাহ বলেছেন, 'আর তোমরা একে অন্যের গিবত করো না। তোমাদের কেউ কি তার মৃত ভাইয়ের গোশত খেতে ভালোবাসবে? বস্তুত তোমরা নিজেরাই তা অপছন্দ করে থাকো।' (সূরা আল-হুজুরাত, আয়াত-১২) হাদিসে মহানবি (স) গিবতকে ব্যভিচারের চেয়েও মারাত্মক হিসেবে অভিহিত করেছেন। গিবতের পাপ অত্যন্ত ভয়াবহ। আমরা অনেক সময় এমন ব্যক্তির গিবত করে থাকি যার নিকট ক্ষমা চাওয়ারও সুযোগ থাকে না । ফলে গিবতের এ পাপ আল্লাহও ক্ষমা করবেন না। সুতরাং আমাদের উচিত গবিতের মতো নিকৃষ্ট কাজ থেকে সর্বদা বিরত থাকা।"
        },
        {
          "label": "ঘ",
          "question": "উদ্দীপকের শাহেদের মতো গুণাবলি অর্জন করতে পারলে তুমি সফল হতে পারবে? ব্যাখ্যা করো।",
          "explanation": "নিম্নের অনুরূপঃ নৈতিক জীবন গঠনে ও নীতি-নৈতিকতা রক্ষায় তাকওয়ার প্রভাব অনস্বীকার্য । তাকওয়া অর্থ বিরত থাকা, বেঁচে থাকা, ভয় করা, নিজেকে রক্ষা করা । সদাসর্বদা আল্লাহকে ভয় করে চলাই হলো তাকওয়া। এটি আখলাকে হামিদাহর মধ্যে সবচেয়ে বেশি গুরুত্ববহ।তাকওয়া সকল সৎগুণের মূল। ইসলামি নৈতিক তার মূল ভিত্তি হলো তাকওয়া। তাকওয়া মানুষকে মানবিক ও নৈতিক গুণাবলিতে উদ্বুদ্ধ করে। হারাম বর্জন করতে এবং হালাল গ্রহণ করতে প্রেরণা যোগায়। . মুত্তাকি ব্যক্তি সদাসর্বদা আল্লাহ তায়ালাকে স্মরণ করেন ! যে ব্যক্তি তাকওয়া অবলম্বন করতে পারেন সেই আল্লাহ তায়ালার কাছে বেশি মর্যাদাবান। আল্লাহ তায়ালা বলেন, 'নিশ্চয়ই আল্লাহ মুত্তাকিনদের ভালোবাসেন।' (সূরা আত-তাওবা, আয়াত: ৪) পার্থিব জীবনে তাকওয়া অবলম্বনকারীরা আল্লাহ তায়ালার বহু নিয়ামত লাভ করে থাকেন। আল্লাহ তাদেরকে বিপদাপদ থেকে উদ্ধার করেন এবং বরকতময় রিযিক দান করেন। পরকালেও তারা মহাপুরস্কার লাভ করবেন। আল্লাহ তায়ালা বলেন, “হে মুমিনগণ যদি তোমরা তাকওয়া অবলম্বন করো (আল্লাহকে ভয় করো) তবে আল্লাহ তোমাদের ন্যায়-অন্যায় পার্থক্য করার শক্তি দেবেন, তোমাদের পাপ মোচন করবেন এবং তোমাদের ক্ষমা করবেন। আর আল্লাহ অতিশয় মঙ্গলময়।' (সূরা আল-আনফাল, আয়াত: ২৯) তাই বলা যায়, মানবজীবনে তাকওয়ার প্রভাব অপরিসীম। তাকওয়ার মাধ্যমে ইহকালীন ও পরকালীন সফলতা অর্জন করা যায় ।"
        }
      ]
    },
    {
      "number": "9",
      "uddipok": "ভ্রাতৃত্ববোধ ও সাম্প্রদায়িক সম্প্রীতি না থাকলে কোনো জাতি উন্নতি করতে পারে না। যে দেশে এ দুটি বিষয় অনুপস্থিত থাকে সে দেশে বিশৃঙ্খলা সৃষ্টি হয়। জাতীয় উন্নতি বাধাগ্রস্ত হয়। দেশের স্বাধীনতা ও সার্বভৌমত্ব হুমকির সম্মুখীন হয়। তবে সাম্প্রদায়িকতা ও ধার্মিকতার পার্থক্য বুঝতে হবে।",
      "tag": "BNSCC 24",
      "sub_questions": [
        {
          "label": "ক",
          "question": "'আমর বিল মারুফ ওয়া নাহি আনিল মুনকার' অর্থ কী?",
          "explanation": "‘আমর বিন মারুফ ওয়া নাহি আনিল মুনকার' অর্থ- সৎকাজের আদেশ ও অসৎকাজে নিষেধ ।"
        },
        {
          "label": "খ",
          "question": "‘তাযকিয়াতুন নাফস'-এর উদ্দেশ্য কী? ব্যাখ্যা করো।",
          "explanation": "স্বীয় আত্মাকে সব ধরনের পাপ-পঙ্কিলতা ও অনৈতিক কর্মকাণ্ড থেকে মুক্ত রাখাই তাযকিয়াতুন নাফস এর উদ্দেশ্য। তাযকিয়াতুন নাফস শব্দের অর্থ- নিজের সংশোধন, নিজেকে খাঁটি করা, পরিশুদ্ধ করা ইত্যাদি। ইসলামি পরিভাষায় সর্বপ্রকার অনৈসলামিক কথা বা কাজ থেকে নিজ আত্মাকে মুক্ত ও নির্মল রাখাকে আত্মশুদ্ধি বলে । মানুষের জন্য আত্মশুদ্ধির প্রয়োজনীয় অনস্বীকার্য। আল্লাহ তায়ালা মানুষকে ইবাদতের সৃষ্টি করেছেন। আর ইবাদতের পূর্বশর্ত হলো পবিত্রতা। আর তাযকিয়াতুন নাফস আমাদের অন্তর-আত্মার পবিত্রতা নিশ্চিত করে।"
        },
        {
          "label": "গ",
          "question": "সাম্প্রদায়িক সম্প্রীতি রক্ষার জন্য কী করতে হবে? ব্যাখ্য করো।",
          "explanation": "সাম্প্রদায়িক সম্প্রীতি রক্ষার জন্য স্থিতিশীলতা ও শান্তিপূর্ণ পরিবেশ বজায় রাখতে হবে। সাম্প্রদায়িক সম্প্রীতি হলো নানা সম্প্রদায়ের মানুষের মধ্যকার সম্প্রীতি ও ভালোবাসা। আমাদের সমাজে বহু ধর্ম, বর্ণ, ভাষা ও জাতির লোক বাস করে। তারা এক একটি সম্প্রদায়। সমাজে বসবাসরত এসব সম্প্রদায়ের মধ্যে পরস্পর ঐক্য, সংহতি ও সহযোগিতার মনোভাবই হলো সাম্প্রদায়িক সম্প্রীতি। মানবসমাজে শান্তি প্রতিষ্ঠায় সাম্প্রদায়িক সম্প্রীতি খুবই গুরুত্বপূর্ণ। যার নজির উদ্দীপকে উপস্থাপিত হয়েছে। উদ্দীপকে বলা হয়েছে, ভ্রাতৃত্ববোধ ও সাম্প্রদায়িক সম্প্রীতি না থাকলে কোন দেশ, জাতি উন্নতি করতে পারে না। প্রকৃতপক্ষে, উক্তিটি যথার্থপূর্ণ। ভাতৃত্ববোধ ও সাম্প্রদায়িক সম্প্রীতি না থাকলে কোনো জাতি উন্নতি করতে পারে না। এতদুভয়ের অনুপস্থিতিতে দেশে শান্তি-শৃঙ্খলা বিনষ্ট হয়,জাতির উন্নতি বাধাগ্রস্ত হয়, এমনকি দেশের স্বাধীনতা ও সার্বভৌমত্ব হুমকির সম্মুখীন হয়। সাম্প্রদায়িক সম্প্রীতি মানুষের মধ্যে ধৈর্য, সহনশীলতা, পরমতসহিষ্ণুতা ইত্যাদি গুণের বিকাশ ঘটায়। মানুষ একে অন্যকে শ্রদ্ধা করতে শিখে। বিভিন্ন ধর্মের, জাতি ও সম্প্রদায়ের মানুষ একত্রে বসবাসের ফলে দেশীয় সভ্যতাও উন্নততর হয়। সকলের প্রচেষ্টায় দেশ ও জাতি উন্নতির শীর্ষে আরোহন করে পক্ষান্তরে সাম্প্রদায়িক সম্প্রীতি না থাকলে দেশে মারামারি হানাহানির সূত্রপাত ঘটে। অনেক সময় গৃহযুদ্ধও শুরু হয়। তাই আমাদের উচিত সাম্প্রদায়িক সম্প্রীতি রক্ষায় সর্বদা নিজেদের নিয়োজিত রাখা ।"
        },
        {
          "label": "ঘ",
          "question": "উদ্দীপকে বর্ণিত সাম্প্রদায়িকতা ও ধার্মিকতার পার্থক্য বিশ্লেষণ করো।",
          "explanation": "উদ্দীপকে বর্ণিত সাম্প্রদায়িকতা ও ধার্মিকতা দুটি ভিন্ন বিষয়। সাম্প্রদায়িকতা হলো ধর্মের নামে নির্দিষ্ট একটি গোষ্ঠীর প্রতি পক্ষপাত এবং অন্য ধর্ম বা সম্প্রদায়ের প্রতি বিদ্বেষ বা অবজ্ঞা প্রদর্শন। আর ধার্মিকতা বলতে বোঝায়, ধর্মের মূলনীতির এবং আদর্শ অনুসারে জীবনযাপন করা। ধার্মিকতার উদ্দেশ্য হলো ব্যক্তিগত নৈতিকতা শুদ্ধতা, মানবিকতার মানসিকতা তৈরি। ইসলাম ধর্ম অসাম্প্রদায়িক চেতনায় বিশ্বাসী। এ ধর্মের শিক্ষা হলো— বিশ্বের সকল মুসলমান ভ্রাতৃত্ব বন্ধনে আবদ্ধ। তারা পরস্পরের প্রতি ভ্রাতৃত্বসুলভ আচরণ করবে। একটি হাদিসে মহানবি (স) মুসলমানদের এ ভ্রাতৃত্বের স্বরূপ তুলে ধরেছেন। তিনি বলেন, “তুমি মুমিনগণকে পারস্পরিক করুণা প্রদর্শন, সম্প্রীতি, ভালোবাসা ও সহানুভূমি প্রদর্শনের ব্যাপারে একটি দেহের মতো দেখতে পাবে। যখন দেহের একটি অঙ্গ কষ্ট পায় তখন গোটা দেহই জ্বর ও নিদ্রাহীনতার মাধ্যমে এর প্রতি সাড়া দেয়।” (বুখারি ও মুসলিম) ইসলাম ধর্মে বিভিন্ন ধর্মের লোকদের সাথে অসাম্প্রদায়িক চেতনানুযায়ী মিলেমিশে বসবাস করার নির্দেশ রয়েছে। পক্ষান্তরে সাম্প্রদায়িকতা ধর্মের প্রকৃত শিক্ষা থেকে বিচ্যুত হয়ে নির্দিষ্ট গোষ্ঠীর প্রতি পক্ষপাত প্রদর্শন করে। পরস্পরের মধ্যে বিভাজন ঘটানোর চেষ্টা করে। যা সমাজের স্থিতিশীলতা নষ্ট করে। যা অনেক সময় বড় ধরনের সহিংসতার কারণ হয়ে দাঁড়ায়। সাম্প্রদায়িকতায় প্রলুব্ধ হয়ে মানুষ পরস্পরের প্রতি ঘৃণামূলক আচরণ করে। পরিশেষে বলা যায়, ধার্মিকতা ও সাম্প্রদায়িকতা সম্পূর্ণ ভিন্ন দুটি বিষয়।"
        }
      ]
    },
    {
      "number": "10",
      "uddipok": "জনাব ‘ক’ তার স্ত্রীর প্রতি সদাচরণ করে । স্ত্রীকে পূর্ণ অধিকার ও মর্যাদা প্রদান করে । কখনো তার প্রতি অন্যায় করে না । অন্যদিকে ‘খ’ তার গৃহকর্মীকে শারীরিক নির্যাতন করে। বাসী খাবার খেতে দেয় । অসুখ হলে চিকিৎসা করায় না",
      "tag": "BNSCC 24",
      "sub_questions": [
        {
          "label": "ক",
          "question": "‘আস-সাবউল মুআল্লাকাত' কী?",
          "explanation": "জাহিলি যুগে রচিত সাতটি ঝুলন্ত গীতি কবিতাকে ‘আস-সাবউল মুআল্লাকাত' বলে।"
        },
        {
          "label": "খ",
          "question": "রাসুল (স) হযরত আলি (রা)-কে আসাদুল্লাহ উপাধি কেন প্রদান করেন? ব্যাখ্যা করো।",
          "explanation": "রাসুল (স) খায়বার যুদ্ধে সুরক্ষিত কামুস দুর্গ জয় করার কারণে হযরত আলি (রা)-কে ‘আসাদুল্লাহ' বা আল্লাহর সিংহ উপাধি দিয়েছিলেন। হযরত আলি (রা) ছিলেন অসাধারণ শৌর্য-বীর্যের অধিকারী। তার বুদ্ধিমত্তা, শক্তি এবং সাহস দেখে রাসুল (স) মুগ্ধ হয়েছিলেন। কামুস দুর্গ দুর্ভেদ্য হওয়ায় তা জয় করা কঠিন ছিল। কিন্তু খায়বার যুদ্ধে হযরত আলি (রা) ওই দুর্গ জয় করতে সক্ষম হন। এ বীরত্ব দেখে রাসুল (স) খুশি হয়ে তাকে ‘আসাদুল্লাহ' উপাধি দিয়েছিলেন।"
        },
        {
          "label": "গ",
          "question": "'ক'-এর আচরণে নবি করিম (স)-এর বিদায় হজের ভাষণের কোন দিকটি ফুটে উঠেছে? ব্যাখ্যা করো।",
          "explanation": "নিম্নের অনুরূপঃ খতিব সাহেবের বক্তব্যটি ইসলামের যুগান্তকারী ভাষণ বিদায় হজের ভাষণের সাথে সঙ্গতিপূর্ণ । ৬৩২ খ্রিষ্টাব্দে দশ হিজরিতে মহানবি (স) লক্ষাধিক সাহাবি নিয়ে হজ করেন। এটি তাঁর জীবনের সর্বশেষ হজ হওয়ায় একে বিদায় হজ বলে। এ সময় তিনি একটি ভাষণ প্রদান করেন। এতে বিশ্ব মানবতার সকল কিছুর দিকনির্দেশনা ছিল। এ দিকনির্দেশনারই অংশ বিশেষ খতিব সাহেবের বক্তব্যে প্রতিফলিত হয়েছে । খতিব সাহেব বলেন, তোমরা স্ত্রীদের সাথে সদয় ব্যবহার করবে; অধীনস্থ কর্মচারীদের প্রতি সদ্ব্যবহার করবে; ধর্ম নিয়ে বাড়াবাড়ি করবে না। মহানবি (স) তার বিদায় হজের ভাষণেও এসব ব্যাপারে বিশ্ব জনতাকে সতর্ক করেছেন স্ত্রীরা হলো মায়ের জাতি। তারা পুরুষের মতোই মহান আল্লাহর সৃষ্টি। তাদের ওপর পুরুষের যেমন অধিকার আছে, তেমনই তোমাদের ওপরও তাদের অধিকার রয়েছে। তাই তাদের সাথে সদ্ব্যবহার করতে হবে । নবি (স) অধীনস্থদের ব্যাপারে খুবই সচেতন থাকার নির্দেশ দিয়েছেন। কোনোভাবেই যাতে তাদের হক নষ্ট না হয় সে ব্যাপারে সজাগ থাকতে হবে। নবি (স) তাদের ব্যাপারে বলেছেন, তোমরা যা আহার ও পরিধান । করবে তাদেরকেও তাই করাবে। তারা যদি অমার্জনীয় অপরাধও করে ফেলে, তবুও তাদের ক্ষমা করে দিতে হবে, দুর্ব্যবহার করা যাবে না। কেননা তারাও আমাদেরই মতো মানুষ, আল্লাহর সৃষ্টি। আর সকল মুসলমান একে অন্যের ভাই। এছাড়া নবি (স) ধর্মের ব্যাপারে কঠোরতা অবলম্বন থেকে বিরত থাকতে বলেছেন। কারণ এ কারণে পূর্বের অনেক জাতি ধ্বংস হয়েছে। সুতরাং বলা যায়, খতিব সাহেবের বক্তব্যটি মহানবি (স)-এর বিদায় হজের ভাষণের সাথে সাদৃশ্যপূর্ণ"
        },
        {
          "label": "ঘ",
          "question": "'খ'-এর আচরণের মাধ্যমে রাসুল (স)-এর কোন শিক্ষা লঙ্ঘিত হয়েছে? বিশ্লেষণ করো।",
          "explanation": "‘খ'-এর আচরণের মাধ্যমে রাসুল (স)-এর ন্যায়বিচার ও মানবাধিকারের শিক্ষা লঙ্ঘিত হয়েছে। বিদায় হজের ভাষণে রাসুল (স) বলেন, দাস-দাসীদের প্রতি তোমরা সদ্ব্যবহার করবে। তোমরা যা আহার করবে ও পরিধান করবে তাদেরকেও তা আহার ও পরিধান করাবে। তারা যদি কোনো অমার্জনীয় অপরাধ করে ফেলে, তবে তাদের মুক্ত করে দিবে। তবুও তাদের সাথে দুর্ব্যবহার করবে না। কেননা তারাও তোমাদের মত মানুষ ও আল্লাহর সৃষ্টি। কিন্তু উদ্দীপকে এ শিক্ষার বিরোধী মনোভাব প্রকাশ পেয়েছে । উদ্দীপকে ‘খ' তার গৃহকর্মীকে শারিরীক নির্যাতন করে। বাসী খাবার খেতে দেয়। অসুস্থ হলে চিকিৎসা করায় না। যা স্পষ্টত মানবাধিকারের লঙ্ঘন। কেননা রাসুল (স) পরিষ্কারভাবে অধীনস্থদের প্রতি সদয় ও সহানুভূতিশীল আচরণ করার আদেশ দিয়েছেন। তাদের মৌলিক অধিকার সংরক্ষণ করার তাগিদ প্রদান করেছেন। বিদায় হজের ভাষণে রাসুল (স) বলেন, তোমাদের অধীনস্থদের প্রতি সদয় আচরণ করবে এবং তাদের উপর কোনো অন্যায় করবে না। এছাড়াও তিনি বলেন, “আরবের কোনো লোকই অনারবের উপর এবং অনারবের লোক আরবের উপর শ্রেষ্ঠত্ব রাখেনা; কেবলমাত্র তাকওয়া ও ন্যায়পরায়নতায়ই শ্রেষ্ঠত্ব প্রতিষ্ঠিত হয়।” রাসুল (স) গৃহকর্মী, শ্রমিক বা যেকোনো মানুষের প্রতি উত্তম আচরণ করার নির্দেশ দিয়েছেন। উপরের আলোচনা থেকে এটা স্পষ্ট যে, 'খ' রাসুল (স)-এর নির্দেশ অমান্য করেছে; যা শাস্তিযোগ্য অপরাধ।"
        }
      ]
    },
    {
      "number": "11",
      "uddipok": "‘ক' এমন একজন মুসলিম চিকিৎসক ছিলেন, যার অস্ত্রোপচার গ্রিকদের চেয়েও উন্নত ছিল । ‘খ’ অন্য একজন মুসলিম চিকিৎসাবিদ, যার জন্ম ৯৮০ খ্রিষ্টাব্দে। তিনি দশ বছর বয়সে কুরআন হিফয করেন ।",
      "tag": "BNSCC 24",
      "sub_questions": [
        {
          "label": "ক",
          "question": "দারুল আরকাম কী ?",
          "explanation": "দারুল আরকাম হলো ইসলামের প্রথম শিক্ষায়তন ।"
        },
        {
          "label": "খ",
          "question": "কোন মুসলিম পণ্ডিত ভুগোলে অবদান রাখেন? ব্যাখ্যা করো।",
          "explanation": "মুসলিম পণ্ডিত আল মোকাদ্দাসির ভূগোলশাস্ত্রে অবদান অতুলনীয়। আল মোকদ্দাসি ৯৪৬ খ্রিষ্টাব্দে বাইতুল মোকাদ্দাস এলাকায় জন্মগ্রহণ করেন। এজন্য তিনি আল মোকাদ্দাসি নামে পরিচিত। তিনি একজন বিখ্যাত পরিব্রাজক ও ভূগোলবিদ ছিলেন। তিনি স্পেন, ভারতবর্ষ ও সিজিস্তান ব্যতীত সমগ্র মুসলিম বিশ্ব ভ্রমন করেন। দীর্ঘ বিশ বছরের ভ্রমণ অভিজ্ঞতার আলোকে তিনি ৯৮৫ পৃষ্ঠার একটি গ্রন্থ রচনা করেন । তাঁর গ্রন্থের নাম হলো 'আহসানুত তাকাসিম ফি মারিফাতুল আকালিম'। এই মনীষী ১০০০ খ্রিষ্টাব্দে ইন্তিকাল করেন।"
        },
        {
          "label": "গ",
          "question": "উদ্দীপকের ‘ক’ মুসলিম চিকিৎসকের অবদান বর্ণনা করো।",
          "explanation": "নিম্নের অনুরূপঃ সফিক চিকিৎসা বিজ্ঞানী আবু বকর মুহাম্মদ ইবনে যাকারিয়া আল- রাযি দ্বারা অনুপ্রাণিত হয়েছে। চিকিৎসাশাস্ত্রে আবু বকর মুহাম্মদ ইবনে যাকারিয়া আল-রাযির অবদান অপরিসীম । চিকিৎসা শাস্ত্রকে উন্নতির শিখরে পৌঁছে দিতে যেসব মনীষী অবদান রেখেছেন তাদের মধ্যে আল-রাযি অন্যতম। তিনি হাম, শিশু চিকিৎসা, নিউরোসাইকিয়াট্রিক ইত্যাদি চিকিৎসা সম্পর্কে নতুন মতবাদ প্রবর্তন করেন। তিনি সর্বশ্রেষ্ঠ চিকিৎসাবিজ্ঞানী ও শল্যচিকিৎসাবিদ ছিলেন। তার অস্ত্রোপচার পদ্ধতি ছিল গ্রিকদের থেকেও উন্নত। আর উদ্দীপকের সফিক তাঁর দ্বারাই অনুপ্রাণিত হয়েছেন । উদ্দীপকে সফিক ডাক্তারি পড়াশোনা করে ভবিষ্যতে একজন শল্যচিকিৎসক হতে চায়। সে শল্যচিকিৎসা বিষয়ক একজন মুসলিম বিজ্ঞানী দ্বারা অনুপ্রাণিত। আর তিনি হলেন বিখ্যাত চিকিৎসা বিজ্ঞানী আবু বকর মুহাম্মদ ইবনে যাকারিয়া আল-রাযি। তিনি চিকিৎসা বিষয়ক শতাধিক গ্রন্থ রচনা করেন। বসন্ত ও হাম রোগের উপর তাঁর ‘আল জুদাইরি ওয়াল হাসবাহ' গ্রন্থের মৌলিকত্ব দেখে চিকিৎসা বিজ্ঞানের লোকেরা খুব আশ্চর্যান্বিত হয়েছিলেন। তাঁর আরেকটি বিখ্যাত গ্রন্থ 'আল মানসুরি'। এটি ১০ খণ্ডে রচিত। এ গ্রন্থ দুটি আল-রাযিকে চিকিৎসাশাস্ত্রে অমর করে রেখেছে। সুতরাং বলা যায়, সফিক চিকিৎসা বিজ্ঞানী আবু বকর মুহাম্মদ ইবনে যাকারিয়া আল-রাযি দ্বারা অনুপ্রাণিত হয়েছে।"
        },
        {
          "label": "ঘ",
          "question": "উদ্দীপকের ‘খ’ মুসলিম চিকিৎসাবিদ ছিলেন আধুনিক চিকিৎসাশাস্ত্রের দিশারি— মূল্যায়ন করো ।",
          "explanation": "উদ্দীপকে ‘খ’ নির্দেশিত মুসলিম চিকিৎসাবিদ ইবনে সিনা ছিলেন আধুনিক চিকিৎসা শাস্ত্রের দিশারি। বিশিষ্ট মুসলিম চিকিৎসাবিদ ইবনে সিনা বুখারার নিকটবর্তী আফশানা নামক গ্রামে ৯৮০ খ্রিষ্টাব্দে জন্মগ্রহণ করেন। দশ বছর বয়সে পরিত্র কুরআন হিফজ করেন। তিনি দার্শনিক, চিকিৎসক, গণিতজ্ঞ, জ্যোতির্বিদ এবং মুসলিম জগতের একজন বিখ্যাত বিজ্ঞানী ও সর্ববিদ্যায় পারদশী ছিলেন । যার অবদানের কথা উদ্দীপকেও প্রকাশ পেয়েছে । উদ্দীপকে একজন মুসলিম চিকিৎসাবিদের কথা বলা হয়েছে যিনি ১০ বছর - বয়সে কুরআন হিফজ করেন। যা চিকিৎসাবিদ ইবনে সিনার সাথে সাদৃশ্যপূর্ণ। যে কয়জন মুসলিম চিকিৎসাবিদ সবচেয়ে বেশি আলোচিত ও প্রশংসিত তন্মধ্যে ইবনে সিনা অন্যতম। চিকিৎসা বিদ্যায় ইবনে সিনার অবদানের স্বীকৃতির জন্য তাকে আধুনিক চিকিৎসাশাস্ত্র ও চিকিৎসা প্রণালি এবং শল্যচিকিৎসার দিশারি মনে করা হয়। তার রচিত অসংখ্য গ্ৰন্থ রয়েছে। তবে চিকিৎসাশাস্ত্রে 'আল-কানুন ফিত-তিবব' একটি অমর গ্রন্থ । ড. ওসলার এ গ্রন্থটিকে চিকিৎসাশাস্ত্রের বাইবেল বলে উল্লেখ করেন। চিকিৎসাশাস্ত্রে এর সমপর্যায়ের কোনো গ্রন্থ আজও দেখা যায় না। আধুনিক বিশ্বেও তার গ্রন্থটি বিভিন্ন ভাষায় অনুবাদ করে চিকিৎসা বিজ্ঞানে পাঠদান করা হচ্ছে। চিকিৎসা সম্বন্ধীয় যাবতীয় তথ্যের আশ্চর্য রকম সমাবেশ থাকার কারণে গ্রন্থটিকে চিকিৎসাশাস্ত্রের বৃহৎ সংগ্রহ বলা চলে । সুতরাং বলা যায়, চিকিৎসাশাস্ত্রে ইবনে সিনার অভূতপূর্ব অবদানের স্বীকৃতিস্বরূপ তিনি সারাজীবন স্মরণীয় হয়ে থাকবেন ।"
        }
      ]
    }
  ]
}