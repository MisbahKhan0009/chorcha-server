{
  "title": "যশোর বোর্ড ২০২০",
  "subtitle": "ইসলাম ও নৈতিক শিক্ষা (11)",
  "questions": [
    {
      "number": "1",
      "uddipok": "জনাব আশফাক মনে করেন, কিয়ামত পর্যন্ত পৃথিবীতে মানুষের আগমন চলতে থাকবে, সেজন্য তাদের হেদায়েতের জন্য আল্লাহ তায়ালা যখন মনে করবেন নবি-রাসুলের আগমন ঘটাবেন। এ ধারা বন্ধ হয়ে যায়নি এবং এভাবেই আল্লাহ তায়ালা মানবজাতিকে হেদায়েত করবেন। অন্যদিকে জনাব শোয়েবের বিশ্বাস, মানুষকে ইহকালীন সব কাজের জন্য জবাবদিহি করতে হবে। সেই জীবনের শুরু আছে কিন্তু শেষ নেই।",
      "tag": "JB 20",
      "sub_questions": [
        {
          "label": "ক",
          "question": "আসমানি কিতাব কাকে বলে?",
          "explanation": "যেসব কিতাব আল্লাহ তায়ালা মানবজাতির হেদায়েতের জন্য দিকনির্দেশনা স্বরূপ নাজিল করেছেন তাকে আসমানি কিতাব বলে।"
        },
        {
          "label": "খ",
          "question": "রিসালাতে বিশ্বাসের গুরুত্ব ব্যাখ্যা করো।",
          "explanation": "রিসালাতে বিশ্বাস ইমানের মৌলিক বিষয়গুলোর অন্যতম, তাই রিসালাতে বিশ্বাস গুরুত্বপূর্ণ। ইমানের মৌলিক সাতটি বিষয়ের মধ্যে রিসালাত অন্যতম। আল্লাহর বাণী মানুষের কাছে পৌছে দেওয়ার দায়িত্বকে রিসালাত বলে। আর নবি-রাসুলগণ এ দায়িত্ব পালন করেছেন। একজন মুসলিমকে অবশ্যই এগুলোর প্রতি বিশ্বাস স্থাপন করতে হবে। কেউ যদি এসবে বিশ্বাস স্থাপন না করে তাহলে সে মুমিন হতে পারবে না। আর এ জন্যই রিসালাতের প্রতি বিশ্বাস স্থাপন করা অপরিহার্য।"
        },
        {
          "label": "গ",
          "question": "জনাব আশফাক ইমানের কোন বিষয়টি অবিশ্বাস করেন? ব্যাখ্যা করো।",
          "explanation": "নিম্নের অনুরুপঃ জনাব 'ক' পাঠ্যবইয়ের খতমে নবুয়তের বিষয়টি অস্বীকার করেছেন। খতমে নবুয়তের অর্থ নবুয়তের সমাপ্তি। মানবজাতির হেদায়েতের জন্য আল্লাহ তায়ালা যুগে যুগে বহু নবি-রাসুল প্রেরণ করেছেন। হযরত আদম (আ)-এর মাধ্যমে এ ধারা শুরু হয়েছে এবং হযরত মুহাম্মদ (স)-এর মাধ্যমে পরিসমাপ্তি ঘটেছে। আল্লাহ তায়ালা মুহাম্মদ (স)-এর মাধ্যমে নবুয়তের সিলমোহর টেনে আর কোনো নবি বা রাসুল আসার প্রয়োজন নেই বলে ঘোষণা করেছেন। কিন্তু জনাব 'ক'-এর বক্তব্য এর বিপরীত। জনাব 'ক' বিশ্বাস করেন প্রত্যেক যুগেই নবি-রাসুলদের আগমন প্রয়োজন। তারই ধারাবাহিকতায় বর্তমানে ও ভবিষ্যতে অনেকেই রিসালাতের দায়িত্ব পালন করবেন। তার এরূপ মনোভাব ঠিক নয়। কারণ হযরত মুহাম্মদ (স) হলেন শেষ নবি। তিনি খাতামুন নাবিয়্যিন। তাঁর পর কিয়ামত পর্যন্ত আর মহানবি (স) এরূপ ব্যক্তিদের মুনাফিক বলেছেন। তিনি সুনাফিকদের চিহ্ন বর্ণনা করতে গিয়ে বলেন, \"মুনাফিকের চিহ্ন তিনটি। যখন কথা বলে মিথ্যা বলে, যখন ওয়াদা করে তা ভঙ্গ করে, আর যখন কোনো কিছু তার নিকট আমানত রাখা হয় তা খিয়ানত করে।\" (সহিহ বুখারি) সুতরাং মুনাফিকের একটি চিহ্ন আমানতের খিয়ানত করা। সুতরাং বলা যায় জনাব আদিলের কাজে নিফাক প্রকাশিত হয়েছে।"
        },
        {
          "label": "ঘ",
          "question": "জনাব শোয়েবের বিশ্বাস চিহ্নিত করে সৎকর্মশীল জীবন গঠনে এর প্রতি বিশ্বাসের গুরুত্ব বিশ্লেষণ করো।",
          "explanation": "জনাব শোয়েবের মধ্যে আখিরাতের প্রতি বিশ্বাস রয়েছে। এ বিশ্বাস সৎকর্মশীল জীবন গঠনে সহায়ক। মানুষের মৃত্যুর পরবর্তী জীবনকে আখিরাত বলে। এটি মানুষের চিরস্থায়ী আবাস। এ জীবনের শুরু আছে কিন্তু শেষ নেই। উদ্দীপকের জনাব শোয়েবের এ জীবনের প্রতি গভীর আস্থা লক্ষ করা যায়। জনাব শোয়েব যে জীবনে বিশ্বাস করেন সে জীবনের শুরু আছে কিন্তু শেষ নেই। এখানে মানুষকে ইহকালীন সব কাজের জন্য জবাব দিতে হবে। আখিরাত সম্পর্কেই এ তথ্যগুলো প্রযোজ্য। আখিরাত অনন্তকালের জীবন। এখানে মানুষের দুনিয়ার সব কাজকর্মের হিসাব দিতে হবে। আল্লাহ বলেন, 'কেউ অনু পরিমাণ সৎকর্ম করলেও তা সে দেখতে পাবে। আর কেউ অনু পরিমাণ অসৎকর্ম করলে তাও সে দেখবে।' (সূরা আল- যিলযাল, আয়াত ৭-৮)। এরপর ভালো কাজের জন্য পুরস্কার ও খারাপ কাজের জন্য শাস্তি দেওয়া হবে। পরকালীন জীবনের প্রতি এ বিশ্বাস মানুষের জীবন গঠনে সহায়ক। কারণ আল্লাহ বলেন, 'নিশ্চয়ই যারা ইমান আনে ও সৎকর্ম করে তাদের জন্য রয়েছে জান্নাত যার নিম্নদেশে নদীসমূহ প্রবাহিত। এটাই, মহাসাফল্য।' (সূরা আল-বুরুজ, আয়াত ১১) এই মহাসাফল্য অর্জন করার জন্য মানুষ সব ধরনের অন্যায়-অনৈতিক কাজ বর্জন করে। এছাড়া জাহান্নাম অতি কষ্টের স্থান। এখানে রয়েছে যন্ত্রণাদায়ক শাস্তির ব্যবস্থা। দুনিয়ার জীবনের পাপী ও অবাধ্য লোকরা পরকালে এ শাস্তি ভোগ করবে। এ শাস্তি থেকে রক্ষা পাওয়ার জন্য মানুষ সুন্দর জীবনযাপন ও ভালো কাজে উদ্বুদ্ধ হয়। উপরের আলোচনা থেকে বলা যায়, জনাব শোয়েব আখিরাতের প্রতি - বিশ্বাস রাখেন, যে বিশ্বাস মানুষের জীবন আদর্শমণ্ডিত করে তোলে।"
        }
      ]
    },
    {
      "number": "2",
      "uddipok": "আরমান তার বন্ধু রুহানকে নিয়ে খালার বাড়ি বেড়াতে যায়। যাবার পথে তাদের গাড়িটি অল্পের জন্য খাদে পড়ে যাওয়া থেকে রক্ষা পাওয়ায় বাড়ি পৌঁছে আরমান ড্রাইভারকে বুকে জড়িয়ে ধরে বলল, আপনি আমাদেরকে বাঁচিয়েছেন। একথা বলে তারা ড্রাইভারকে একটি নিষিদ্ধ পানীয় দিতে চাইলে তিনি বললেন, এটি পান করা হারাম। তখন রুহান বলল, অল্প অল্প পান করা যায়। এতে দোষের কিছু নেই। কোনো পাপও হবে না।",
      "tag": "JB 20",
      "sub_questions": [
        {
          "label": "ক",
          "question": "তাওহিদ কাকে বলে?",
          "explanation": "আল্লাহকে এক ও অদ্বিতীয় হিসেবে স্বীকার করে নেওয়াকে তাওহিদ বলে।"
        },
        {
          "label": "খ",
          "question": "আখিরাতে বিশ্বাস করতে হবে কেন?",
          "explanation": "নিম্নের অনুরুপঃ ইমানের মৌলিক বিষয় হওয়ায় আখিরাতে বিশ্বাস অপরিহার্য। মানুষের মৃত্যুর পরবর্তী জীবনকে বলা হয় আখিরাত। আখিরাতে মানুষকে তার দুনিয়ার জীবনের প্রতিটি কাজের জন্য জবাবদিহি করতে হবে। তাই আখিরাতে বিশ্বাস মানুষকে পাপকাজ থেকে বিরত রাখে এবং পুণ্যকাজে উৎসাহ যোগায়। এছাড়া আখিরাতে বিশ্বাস ছাড়া কেউ প্রকৃত ইমানদার হতে পারে না। এসব কারণে একজন মুসলিমের জন্য আখিরাতে বিশ্বাস করা অপরিহার্য।"
        },
        {
          "label": "গ",
          "question": "আরমানের বক্তব্যে কোন বিষয়টি প্রকাশ পেয়েছে? ব্যাখ্যা করো।",
          "explanation": "নিম্নের অনুরুপঃ জনাব সাহেদের কর্মকাণ্ডে শিরক ফুটে উঠেছে। শিরক শব্দের অর্থ হলো অংশীদার সাব্যস্ত করা, একাধিক স্রষ্টা বা উপাস্যে বিশ্বাস করা। মূলত আল্লাহর সাথে কোনো ব্যক্তি বা বস্তুকে শরিক করা কিংবা তাঁর সমতুল্য মনে করাকে শিরক বলা হয়। সাহেদের কর্মকাণ্ডেও অনুরূপ দৃষ্টান্ত দেখা যায়। উদ্দীপকে জনাব সাহেদ সন্তানের সুস্থতার আশায় তার পিরের নামে একটি গরু জবাই করেন। ইসলামের দৃষ্টিতে তার এ কাজটি শিরকের অন্তর্ভুক্ত। কারণ অসুস্থতা থেকে সুস্থতা দানের একমাত্র মালিক মহান আল্লাহ। এ ক্ষেত্রে পিরের সুস্থতা দানের কোনো ক্ষমতা নেই। তাই পিরের কাছে সুস্থতা প্রার্থনা করার অর্থ হলো তাকে মহান আল্লাহর সমকক্ষ মনে করা, যা সুস্পষ্টভাবে শিরকের পর্যায়ভুক্ত। আল্লাহ তায়ালা নিজেই শিরকের ধারণা খণ্ডন করেছেন। তিনি বলেন, \"বলুন (হে নবি) তিনি আল্লাহ এক ও - অদ্বিতীয়।\" (সূরা আল-ইখলাস, আয়াত ১) অন্যত্র আল্লাহ তায়ালা বলেন, \"কোনো কিছুই তাঁর সদৃশ নয়।\" (সূরা আশ-শুরা, আয়াত ১১), আল্লাহর সাথে কাউকে শরিক করা ইসলামে চরম জুলুম হিসেবে গণ্য। কিন্তু জনাব সাহেদ পিরের নামে গরু জবাই করে সন্তানের সুস্থতা কামনা করে আল্লাহকে একমাত্র সত্তা হিসেবে মেনে নেওয়ার ধারণা থেকে বিচ্যুত হয়েছেন, যা শিরকের সমতুল্য।"
        },
        {
          "label": "ঘ",
          "question": "রুহানের উক্তিটি চিহ্নিত করে এর পরিণতি বিশ্লেষণ করো।",
          "explanation": "নিম্নের অনুরুপঃ ইমরান সাহেবের মনোভাব কুফরের অন্তর্ভুক্ত, যার ইহকালীন ও পরকালীন পরিণতি অত্যন্ত ভয়াবহ। কুফর শব্দের অর্থ অস্বীকার করা, অবিশ্বাস করা, গোপন করা ইত্যাদি। ইসলামি পরিভাষায়, আল্লাহ তায়ালার মনোনীত দীন ইসলামের মৌলিক বিষয়গুলোর কোনো একটিরও প্রতি অবিশ্বাস করাকে কুফর বলে। কুফর হলো ইমানের বিপরীত, যা ইমরান সাহেবের মনোভাবেও পরিলক্ষিত হয়। উদ্দীপকের ইমরান সাহেব ইসলামের মৌলিক বিষয়সমূহে বিশ্বাস করে না। এমনকি এ বিষয়গুলোর ব্যাপারে সে সন্দেহও প্রকাশ করে। তার এ মনোভাবটি কুফরের নামান্তর। কুফরের পরিণতি অত্যন্ত ভয়াবহ। কুফর ব্যক্তিজীবন ও সমাজজীবনে অনৈতিকতার ব্যাপক প্রসার ঘটায়। আখিরাতে বিশ্বাস না থাকায় কুফরে লিপ্ত ব্যক্তির নৈতিকতার অবক্ষয় ঘটে এবং দুনিয়ার স্বার্থে সে নানা ধরনের, পাপ ও অনৈতিক কাজে জড়িয়ে পড়ে। ফলে সে সবকিছুতে ধৈর্যহারা ও হতাশাগ্রস্ত হয়। তাছাড়া পরকালেও কুফরের পরিণতি হবে জাহান্নামের যন্ত্রণাদায়ক শাস্তি। এ সম্পর্কে আল্লাহ তায়ালা বলেন, 'যারা কুফরি করবে এবং আমার নিদর্শনগুলোকে অস্বীকার করবে, তারাই জাহান্নামের অধিবাসী'। (সূরা আল-বাকারা, আয়াত ৩৯) পরিশেষে বলা যায়, কুফরের পরিণতি ধ্বংস ছাড়া কিছুই না। এটি থেকে সবাইকে বেঁচে থাকতে হবে।"
        }
      ]
    },
    {
      "number": "3",
      "uddipok": "আব্দুল আজিজ ও আব্দুর রহমান ইসলামি বিশ্বাবিদ্যালয়ের মেধাবী ছাত্র। বর্তমান সময়ে সৃষ্টি হওয়া কিছু কিছু নতুন বিষয়ে শরিয়তের সমাধান সম্পর্কে তাদের মধ্যে কথা হচ্ছিল। আব্দুল আজিজ বলল, যেসব বিষয়ের সমাধান সরাসরি কুরআন ও হাদিসে পাওয়া যাবে না সে বিষয়ে আলেমগণ একত্রিত হয়ে পরামর্শ করে ঐকমত্যের ভিত্তিতে সমাধান বের করবেন। তার বক্তব্য শুনে আব্দুর রহমান বলে, যদি সেটিও সম্ভব না হয় তাহলে তাৎক্ষণিকভাবে চিন্তা করে কুরআন-হাদিসের আলোকে সিদ্ধান্ত নিতে হবে। কেননা, ইসলাম একটি বিজ্ঞানসম্মত ও গতিশীল জীবন ব্যবস্থা। ইসলাম বর্তমান বিশ্বায়নের নতুন নতুন বিষয়ের বিধান প্রদান করে",
      "tag": "BB 20,JB 20",
      "sub_questions": [
        {
          "label": "ক",
          "question": "হারাম কাকে বলে?",
          "explanation": "যে সব কাজ বা বস্তু কুরআন ও সুন্নাহর স্পষ্ট নির্দেশে অবশ্য পরিত্যাজ্য এবং বর্জনীয় তাকে হারাম বলে।"
        },
        {
          "label": "খ",
          "question": "মানবজীবনে হালালের প্রভাব ব্যাখ্যা করো।",
          "explanation": "হালাল বস্তু গ্রহণ করার মাধ্যমে মানুষ আল্লাহ তায়ালার নিয়ামত গ্রহণ করে এবং সর্বোচ্চ কল্যাণপ্রাপ্ত হয়। হালাল দ্রব্য মানুষকে ইবাদতে উৎসাহিত করে। এগুলো মানুষের দেহ ও মস্তিষ্ককে সুস্থ রাখে। অন্তরে নুর সৃষ্টি করে। ফলে মানুষ সৎ গুণাবলি সম্পন্ন হয়ে গড়ে ওঠে। মানুষের মনে পবিত্র ভাব ও আত্মশুদ্ধির উন্নতি হয়। ফলে মানুষ দুনিয়া ও আখিরাতে প্রভুত কল্যাণপ্রাপ্ত হয়।"
        },
        {
          "label": "গ",
          "question": "আব্দুল আজিজ তার বক্তব্যের মাধ্যমে শরিয়তের কোন উৎসের প্রতি ইঙ্গিত করেছে? ব্যাখ্যা করো।",
          "explanation": "আব্দুল আজিজ তার বক্তব্যের মাধ্যমে ইসলামের তৃতীয় উৎস ইজমার প্রতি ইঙ্গিত করেছেন। ইজমা অর্থ একমত হওয়া, ঐক্যবদ্ধ হওয়া, মতৈক্য প্রতিষ্ঠা করা ইত্যাদি। কোনো বিষয় বা কথায় ঐকমত্য পোষণ করাকে ইজমা বলে। আব্দুল আজিজ এ বিষয়টিকে তুলে ধরেছেন। আব্দুল আজিজ তার বক্তব্যে বলে, যেসব বিষয়ের সমাধান সরাসরি কুরআন ও হাদিসে পাওয়া যাবে না সে বিষয়ে আলেমগণ একত্রিত হয়ে পরামর্শ করে ঐকমত্যের ভিত্তিতে সমাধান বের করবেন। এ বিষয়টিই ইজমা। কারণ শরিয়তের কোনো বিষয়ে একই যুগের মুসলিম উম্মতের পুণ্যবান মুজতাহিদগণের (গবেষক) ঐকমত্য পোষণ করাকে ইজমা বলা হয়। আল্লাহ তায়ালা বলেন, 'আর তাদের কাজকর্ম সম্পাদিত হয় পারস্পরিক পরামর্শের ভিত্তিতে।' (সূরা আশ-শুরা, আয়াত ৩৮) ইসলামি শরিয়তের বিধান অনুসারে কুরআন ও হাদিসে কোনো বিষয়ের সরাসরি উল্লেখ না থাকলে ঐকমত্যের ভিত্তিতে নতুন বিষয় বা সমস্যার ব্যাপারে সিদ্ধান্ত নেওয়া যাবে। এ পদ্ধতিই হলো ইজমা। তাই বলা যায়, আব্দুল আজিজের বক্তব্যে ইজমার ইঙ্গিত পাওয়া যায়।"
        },
        {
          "label": "ঘ",
          "question": "আব্দুর রহমানের বক্তব্যে উল্লেখিত শরিয়তের উৎসটি চিহ্নিত করে তার গুরুত্ব বিশ্লেষণ করো।",
          "explanation": "আব্দুর রহমানের বক্তব্যে উল্লেখিত শরিয়তের উৎসটি হলো কিয়াস। ইসলামি শরিয়তে কিয়াসের গুরুত্ব অপরিসীম। শরিয়তের চতুর্থ উৎস হলো কিয়াস। কিয়াস শব্দের অর্থ অনুমান করা, তুলনা করা, পরিমাপ করা ইত্যাদি। কুরআন ও সুন্নাহর আইন বা নীতির সাদৃশ্যের ভিত্তিতে বিচার বুদ্ধি' প্রয়োগ করে নতুন উদ্ভূত সমস্যার সমাধান দেওয়াকে কিয়াস বলে। আব্দুর রহমানের বক্তব্য এ বিষয়ের ইঙ্গিত বহন করে। আব্দুর রহমানের মতে, কুরআন, সুন্নাহ ও ইজমায় যে সমস্যার সমাধান নেই সে বিষয়ে কুরআন-হাদিসের জ্ঞানের মাধ্যমে অর্জিত বুদ্ধি দ্বারা তাৎক্ষণিকভাবে চিন্তা করে সিদ্ধান্ত নিতে হবে। এ বিষয়টিই কিয়াস। সর্বকালের মানুষের জন্য শরিয়ত উপযুক্ত ও পরিপূর্ণ। এজন্য কিয়াস একটি অপরিহার্য বিষয়। কারণ মানবজীবন সতত পরিবর্তনশীল। এ পরিবর্তনের ধারায় নতুন নতুন জিজ্ঞাসা ও জটিলতার সৃষ্টি হয়। কুরআন ও হাদিসে শরিয়তের বিষয়গুলো এমনভাবে বর্ণিত হয়েছে যা অনুসরণ করে মানুষ সব সমস্যার যুক্তিসংগত সমাধান করতে পারে। আল্লাহ তায়ালা নতুনভাবে উদ্ভূত সমস্যার সমাধানে চিন্তা-গবেষণা করার নির্দেশ দিয়েছেন। তিনি বলেন 'অতএব, হে চক্ষুষ্মানগণ! তোমরা শিক্ষা গ্রহণ করো।' (সূরা আল-হাশর, আয়াত ২) এ আয়াতে আল্লাহ তায়ালা মুসলমানদের চিন্তা ও গবেষণা করে শিক্ষা গ্রহণ করার অর্থাৎ কিয়াসের নির্দেশ দিয়েছেন। মহানবি (স)-ও তাঁর সাহাবিগণকে কিয়াসের ব্যাপারে উৎসাহিত করেছেন। উপরের আলোচনা থেকে বোঝা যায়, আব্দুর রহমান কিয়াসের প্রতি ইঙ্গিত করেছেন। ইসলামি শরিয়তে যা খুবই গুরুত্ববহ ও অপরিহার্য।"
        }
      ]
    },
    {
      "number": "4",
      "uddipok": "সালাতুল জুমআয় খুতবা প্রদানকালে ইমাম সাহেব বলেন, একটি কিতাব রয়েছে যা পাঠ করলে মানুষের অন্তর পরিশুদ্ধ হয়। মানুষ নৈতিক ও মানবিক গুণাবলিতে উদ্ভাসিত হয়। অন্যদিকে জনাব মিম নিয়মিত সালাত আদায়ে অলসতা প্রকাশ করেন ও গৃহস্থালির প্রয়োজনীয় ছোটখাটো জিনিস অন্যকে দিতে চান না।",
      "tag": "JB 20",
      "sub_questions": [
        {
          "label": "ক",
          "question": "আল-কুরআন কী?",
          "explanation": "আল-কুরআন হলো মহান আল্লাহর নাজিল করা সর্বশ্রেষ্ঠ ও সর্বশেষ আসমানি কিতাব।"
        },
        {
          "label": "খ",
          "question": "আল-হাদিস পবিত্র কুরআনের ব্যাখ্যাস্বরূপ'- ব্যাখ্যা করো।",
          "explanation": "নিম্নের অনুরুপঃ কুরআনে বর্ণিত বিধানাবলি বিস্তৃতরূপে হাদিসে বর্ণিত হয়েছে বলে একে আল-কুরআনের ব্যাখ্যা বলা হয়। আল্লাহ তায়ালা পবিত্র কুরআনে শরিয়তের যাবতীয় আদেশ-নিষেধ, বিধি- বিধান ও মূলনীতি অত্যন্ত সংক্ষিপ্তভাবে বর্ণনা করেছেন। অতঃপর মহানবি (স) এসব বিধি-বিধান আল্লাহর নির্দেশে স্পষ্টরূপে বর্ণনা করেছেন। অর্থাৎ হাদিসে কুরআনের সুস্পষ্ট ব্যাখ্যা বর্ণনা করা হয়েছে। তাই হাদিস আল- কুরআনের ব্যাখ্যাস্বরূপ।"
        },
        {
          "label": "গ",
          "question": "জনাব মিমের কর্মকাণ্ড আল-কুরআনের কোন সূরার শিক্ষার সাথে বৈসাদৃশ্যপূর্ণ? ব্যাখ্যা করো।",
          "explanation": "জনাব মিমের কর্মকান্ড আল-কুরআনের সূরা মাউনের শিক্ষার সাথে বৈসাদৃশ্যপূর্ণ। সূরা আল-মাউন আল-কুরআনের ১০৭ তম সূরা। এ সূরায় কাফির ও মুনাফিকদের কিছু বৈশিষ্ট্য ও কাজের বর্ণনা দেওয়া হয়েছে। একজন প্রকৃত মুসলমানকে সবসময় এসব কাজ থেকে দূরে থাকতে হবে। এ সূরার শিক্ষার আলোকে মুমিন বা মুসলিম এ ধরনের কাজ কখনো করবে না। জনাব মিমের কর্মকাণ্ড সূরা মাউনের শিক্ষার বিপরীত বৈশিষ্ট্যের অন্তর্ভুক্ত। জনাব মিম নিয়মিত সালাত আদায়ে অলসতা প্রকাশ করেন। এছাড়া তিনি গৃহস্থালির প্রয়োজনীয় ছোটখাটো জিনিস অন্যকে দিতে চান না। সূরা আল-মাউনে কাফির ও মুনাফিকদের যেসব বৈশিষ্ট্যের কথা বলা হয়েছে তার অন্যতম হলো তারা ঠিক মতো সালাত আদায় করে না। অর্থাৎ সালাতের গুরুত্ব ও ফজিলত সম্পর্কে তারা খবর রাখে না। তাদের আরেকটি বৈশিষ্ট্য হলো তারা গৃহস্থালির ছোটখাটো দ্রব্য অন্যকে দেয় না। আলোচ্য সূরায় এ বিষয়গুলো বর্ণনা করে মহান আল্লাহ আমাদেরকে এসব জঘন্য কাজ থেকে বিরত থাকার শিক্ষা দিয়েছেন। অথচ জনাব মিম বিষয়গুলোই অনুশীলন করছেন। তাই বলা যায়, জনাব মিমের কর্মকাণ্ড সূরা মাউনের শিক্ষার সাথে বৈসাদৃশ্যপূর্ণ।"
        },
        {
          "label": "ঘ",
          "question": "ইমাম সাহেবের বক্তব্যে যে কিতাবের ইঙ্গিত পাওয়া যায় তা চিহ্নিত করে এর তেলাওয়াতের ফজিলত বিশ্লেষণ করো।",
          "explanation": "ইমাম সাহেবের বক্তব্যে মহাগ্রন্থ আল-কুরআনের ইঙ্গিত পাওয়া যায়। কুরআন ও হাদিসে এ মহাগ্রন্থ অনুসরণ এবং তিলাওয়াতের অসীম ফজিলত বর্ণনা করা হয়েছে। কুরআন তিলাওয়াত সর্বশ্রেষ্ঠ নফল ইবাদত। এর দ্বারা বান্দা বিরাট সম্মান ও মর্যাদার অধিকারী হয়। হাদিসে এসেছে, 'তোমাদের মধ্যে ঐ ব্যক্তি উত্তম যে কুরআন শেখে এবং অপরকেও তা শিক্ষা দেয়।' (বুখারি) এছাড়া কুরআন তিলাওয়াতকারীর পিতামাতাকে কিয়ামতের দিন মুকুট পরানো হবে। ইমাম সাহেব যে কিতাবের কথা বলেন সেটি পাঠ করলে মানুষের অন্তর পরিশুদ্ধ হয়। মানুষ নৈতিক ও মানবিক গুণাবলিতে উদ্ভাসিত হয়। আল- কুরআন সম্পর্কেই এ কথাগুলো সত্য। আল-কুরআন মানবজাতির হেদায়াতের প্রধান উৎস। মানবজাতির জন্য কোন পথ কল্যাণকর আর কোন পথ ধ্বংসের তা আমরা যথাযথভাবে জানতে পারি কুরআন থেকে। আল-কুরআন আমাদের নৈতিক ও মানবিক আদর্শ শিক্ষা দেয়। এ আদর্শ ধারণ করে আমরা উত্তম চরিত্রবান হিসেবে গড়ে উঠতে পারি। আল কুরআন তিলাওয়াতের ফজিলতও অনেক। হাদিসে বলা হয়েছে, এ মহাগ্রন্থের একটি হরফ পাঠ করলে দশটি নেকি পাওয়া যায়। মহানবি (স) আরও বলেছেন, 'তোমরা কুরআন তিলাওয়াত করো। কেননা কিয়ামতের দিন তা পাঠকারীদের জন্য সুপারিশ করবে।' (মুসলিম) উপরের আলোচনা শেষে বলা যায়, ইমাম সাহেব আল কুরআনের কথা বলেছেন, যা তিলাওয়াতের জন্য অত্যন্ত ফজিলতপূর্ণ কিতাব।"
        }
      ]
    },
    {
      "number": "5",
      "uddipok": "জনাব 'ক' টেলিভিশনের একটি অনুষ্ঠানে ইবাদত সম্পর্কিত আলোচনার এক পর্যায়ে বলেন, ইসলামে এমন একটি ইবাদত রয়েছে যার প্রতিদান আল্লাহ তায়ালা নিজ হাতে দেবেন এবং এ ইবাদত পালনকারীর অতীত জীবনের পাপ ক্ষমা করে দেবেন। তখন একজন শ্রোতার এক প্রশ্নের উত্তরে তিনি বলেন, ইসলামে এমন আরও একটি ইবাদত আছে যার মাধ্যমে বিশ্বভ্রাতৃত্ব গড়ে ওঠে এবং এ ইবাদত পালনকারী শিশুর মতো নিষ্পাপ হয়ে যায়।",
      "tag": "BB 20,JB 20",
      "sub_questions": [
        {
          "label": "ক",
          "question": "যাকাত কাকে বলে?",
          "explanation": "কোনো মুসলিম নিসাব পরিমাণ সম্পদের মালিক হলে বছর শেষে তার সম্পদের শতকরা ২.৫০ হারে নিদিষ্ট খাতে ব্যয় করাকে যাকাত বলে।"
        },
        {
          "label": "খ",
          "question": "'শিক্ষা মানুষকে প্রকৃত মানুষ হতে সাহায্য করে'- ব‍্যাখ্যা করো।",
          "explanation": "শিক্ষা অর্জনের মাধ্যমে মানুষ মনুষ্যত্বের সর্বোচ্চ স্তরে পৌঁছতে পারে। মানুষের জীবনকে আদর্শমণ্ডিত করে গড়ে তোলার জন্য শিক্ষা অপরিহার্য। পড়ার মাধ্যমে জ্ঞানার্জন হয় বিধায় মনুষ্যত্বের বিকাশ ঘটে। পরিপূর্ণ মানুষরূপে গড়ে ওঠার জন্য শিক্ষার বিকল্প কিছু নেই। জ্ঞানবান ব্যক্তি প্রকৃত মানুষের বৈশিষ্ট্যের বাইরে কোনো কাজ করতে পারে না। তাই বলা যায়, শিক্ষা মানুষকে প্রকৃত মানুষ হতে সাহায্য করে।"
        },
        {
          "label": "গ",
          "question": "জনাব 'ক'-এর আলোচনায় কোন ইবাদতের প্রতি ইঙ্গিত করা হয়েছে? ব্যাখ্যা করো।",
          "explanation": "জনাব 'ক'-এর আলোচনায় সাওমের প্রতি ইঙ্গিত করা হয়েছে। ইসলামের পাঁচটি রুকনের একটি হলো সাওম। প্রাপ্তবয়স্ক প্রত্যেক নারী ও পুরুষের ওপর রমযান মাসের এক মাস সাওম পালন করা ফরজ। জনাব 'ক' এ ফরজ ইবাদতের প্রতিই নির্দেশ করেছেন। জনাব 'ক' যে ইবাদতের কথা বলেছেন তার প্রতিদান আল্লাহ তায়ালা নিজ হাতে দেবেন। এ ইবাদত পালনকারীর অতীত জীবনের গুনাহ ক্ষমা করে দিবেন। রোযার ক্ষেত্রেই এই ফযিলত প্রাপ্তির কথা বলা হয়েছে। সাওম বা রোযা হলো- সুবহে সাদিক থেকে সূর্যাস্ত পর্যন্ত আল্লাহর সন্তুষ্টি লাভের আশায় নিয়তের সাথে পানাহার ও ইন্দ্রিয় তৃপ্তি থেকে বিরত থাকা। হাদিসে কুদসিতে রয়েছে আল্লাহ তায়ালা বলেন, \"সাওম আমার জন্য আর আমি নিজেই এর প্রতিদান দেব।” (বুখারি) এছাড়া মহানবি (স) বলেছেন, “যে ব্যক্তি আল্লাহর প্রতি বিশ্বাস ও সাওয়াবের আশায় রমযান মাসে রোযা রাখে, আল্লাহ তায়ালা তার পূর্বের সব পাপ ক্ষমা করে দেন।\" (বুখারি) এ আলোচনা থেকে বোঝা যায়, জনাব 'ক' ইসলামের মৌলিক ইবাদত সাওমের কথাই বলেছেন।"
        },
        {
          "label": "ঘ",
          "question": "শ্রোতার প্রশ্নের উত্তরে জনাব 'ক' যে ইবাদতের কথা বলেছেন তা চিহ্নিত করে এর শিক্ষা ও তাৎপর্য বিশ্লেষণ করো।",
          "explanation": "নিম্নের অনুরুপঃ জনাব মঈন উদ্দীন হজের কথা উল্লেখ করেছেন, যার শিক্ষা ও তাৎপর্য অপরিসীম। হজ শব্দের অর্থ ইচ্ছা করা, সংকল্প করা ইত্যাদি। শরিয়তের পরিভাষায়, নির্দিষ্ট দিনে, নির্ধারিত পদ্ধতিতে আল্লাহর ঘর প্রদক্ষিণ করাকে হজ বলে। হজ বিশ্বভ্রাতৃত্ব তৈরি করে এবং পাপ মোচনে সহায়তা করে, যা জনাব মঈন উদ্দীনের বক্তব্যেও ফুটে ওঠে। উদ্দীপকের ইসলাম শিক্ষা বিষয়ের শিক্ষক জনাব মঈন উদ্দীন এমন একটি ইবাদতের কথা বলেন, 'যার মাধ্যমে বিশ্বভ্রাতৃত্ব গড়ে ওঠে এবং ইবাদত পালনকারী নবজাতক শিশুর মতো নিষ্পাপ হয়ে যায়। হজ সম্পর্কে শিক্ষকের এ বক্তব্যটি সঠিক। মানবজীবনে হজের শিক্ষা ও তাৎপর্য অনস্বীকার্য। মানুষের মধ্যে ধন-সম্পদ, বর্ণ-গোত্র ও জাতীয়তার ভেদাভেদ থাকলেও হজ এসব ভেদাভেদ ভুলিয়ে মুসলমানদের ঐক্যবদ্ধ হতে শেখায়। এটি মানুষকে পারস্পরিক সম্প্রীতি ও শৃঙ্খলাবোধের শিক্ষা দিয়ে সহানুভূতিশীল করে গড়ে তোলে। হজ পালনের জন্য প্রতিবছর বিশ্বের নানা প্রান্ত থেকে লক্ষ লক্ষ মুসলিম একই স্থানে মিলিত হয়। মুসলিমের এই মহাসম্মেলনের ফলে গড়ে ওঠে বিশ্বভ্রাতৃত্ব। এছাড়া হজ মানুষকে পাপমুক্ত হতে সাহায্য করে। মহানবি (স) বলেন, 'যে ব্যক্তি হজ করে, সে নবজাতক শিশুর মতো নিষ্পাপ হয়ে যায়।' (ইবনে মাজাহ) উপরের আলোচনা থেকে বলা যায়, বিশ্বভ্রাতৃত্ব তৈরি ও পাপমোচনের ক্ষেত্রে হজের ভূমিকা অপরিসীম। তাই সামর্থ্যবান ব্যক্তির জন্য হজ পালন করা অপরিহার্য।"
        }
      ]
    },
    {
      "number": "6",
      "uddipok": "ইসলাম ও নৈতিক শিক্ষা ক্লাসে সাবিক জানতে চাইল, দিনের পর দিন আমাদের সমাজে গরিব ও বেকার লোকের সংখ্যা বেড়ে যাচ্ছে। এ সমস্যা। সমাধানের উপায় কী? তখন শিক্ষক মহোদয় বললেন, সমাজের নিসাব পরিমাণ মালের মালিকগণ যদি তাদের সম্পদের নির্দিষ্ট পরিমাণ মাল গরিব- মিসকিনদের মধ্যে বিতরণ করেন তাহলে এ সমস্যা সমাধান হতে পারে। একথা শুনে শ্রেণির অন্য একজন মেধাবী ছাত্র বেলাল বলল, স্যার ইসলামে এমন একটি ইবাদত রয়েছে যা পালন করলে তার পূর্বের সমস্ত গুনাহ ক্ষমা করে দেওয়া হবে এবং এর প্রতিদান আল্লাহ তায়ালা নিজ হাতে দেবেন।",
      "tag": "JB 20",
      "sub_questions": [
        {
          "label": "ক",
          "question": "ইবাদত কাকে বলে?",
          "explanation": "দৈনন্দিন জীবনের সকল কাজ-কর্মে আল্লাহ তায়ালার বিধি-বিধান, মেনে চলাকে ইবাদত বলে।"
        },
        {
          "label": "খ",
          "question": "'সালাতের মাধ্যমে সামাজিক বন্ধন সুদৃঢ় হয়।'- ব্যাখ্যা করো।",
          "explanation": "নিম্নের অনুরুপঃ সামাজিক বন্ধন সুদৃঢ় করার একটি উত্তম মাধ্যম হলো সালাত। সালাতের কারণে দৈনিক পাঁচবার মুসলমানগণ একস্থানে মিলিত হওয়ার সুযোগ পায়। একে অপরের খোঁজ নিতে পারে। সুখে-দুঃখে পরস্পরকে সহযোগিতা করতে পারে। এমনকি নামাযের সারিতে দাঁড়াতে গিয়ে উঁচু-নিচু কোনো ভেদাভেদ থাকে না। সব ভেদাভেদ ভুলে মানুষ ভ্রাতৃত্বের বন্ধনে আবদ্ধ হয়। সকল মতপার্থক্য ভুলে একসাথে কাজ করার শিক্ষা পায়। ফলে একে অপরের মাঝে সামাজিক সম্পর্ক সুদৃঢ় হয়।"
        },
        {
          "label": "গ",
          "question": "শিক্ষক মহোদয়ের বক্তব্যে ইসলামের কোন ইবাদতের প্রতি ইঙ্গিত করা হয়েছে? ব্যাখ্যা করো।",
          "explanation": "নিম্নের অনুরুপঃ মিসেস ফারিহা যে ইবাদত পালন করেছেন সেটি হলো যাকাত। যাকাত ইসলামের একটি ফরজ ইবাদত। ধনী ও গরিবের মাঝে আর্থিক সমন্বয় সাধন করতে মহান আল্লাহ যাকাতের বিধান দিয়েছেন। এটি ইসলামের পঞ্চস্তম্ভের একটি। মিসেস ফারিহার কাজে ইসলামের এ গুরুত্বপূর্ণ ইবাদতটি পালনের দৃষ্টান্ত ফুটে উঠেছে। উদ্দীপকের মিসেস ফারিহা বছরান্তে দশ ভরি স্বর্ণের গহনার বাজার মূল্য দশ -লক্ষ টাকা থেকে নির্দিষ্ট ইবাদত পালন বাবদ ২.৫০% হারে দুস্থ, বিধবাদের মধ্যে পুনর্বাসনের জন্য বিতরণ করেন। তার পালনকৃত এই ইবাদতটি হলো যাকাত। কারণ, ইসলামি শরিয়তের দৃষ্টিতে কোনো মুসলিম নিসাব পরিমাণ সম্পদের মালিক হলে বছরান্তে তার সম্পদের শতকরা ২.৫০ হারে নির্দিষ্ট খাতে ব্যয় করাকে যাকাত বলে। আর ইসলামে যাকাতের গুরুত্ব অনেক বেশি। আল্লাহ তায়ালা পবিত্র কুরআনের অনেক স্থানে সালাতের সাথে যাকাতের কথাও বলেছেন। রুকনের পর্যায়ক্রমিক ধারায় এটি হলো তৃতীয়। যাকাত সমাজ থেকে অস্থিতিশীলতা ও বিশৃঙ্খলা দূর করে পারস্পরিক সৌহার্দ স্থাপন করে। সামাজিক নিরাপত্তা দানের পাশাপাশি সমাজের মানুষের মধ্যকার সম্পদের বৈষম্য দূর করে। আল্লাহ তায়ালা বলেন, 'আপনি তাদের ধন-সম্পদ থেকে সাদকাহ (যাকাত) গ্রহণ করুন। এর মাধ্যমে আপনি তাদের পবিত্র এবং পরিশোধিত করবেন।' (সূরা আত-তাওবা, আয়াত ১০৩) অর্থাৎ যাকাত আদায়ের মাধ্যমে সম্পদ পবিত্র হয়। যাকাত ব্যবস্থা রাষ্ট্রের অর্থনৈতিক ভিত মজবুত ও শক্তিশালী করে। রাষ্ট্রের অর্থনৈতিক ভারসাম্য প্রতিষ্ঠিত হয়। এছাড়া যাকাত আদায় না করলে পরকালে কঠিন শাস্তি পেতে হবে। সুতরাং বলা যায়, মিসেস ফারিহা যে ইবাদত পালন করেছেন সেটি হলো যাকাত।"
        },
        {
          "label": "ঘ",
          "question": "বেলাল যে ইবাদতের কথা বলেছে তা চিহ্নিত করে এর সামাজিক গুরুত্ব বিশ্লেষণ করো।",
          "explanation": "নিম্নের অনুরুপঃ 'জনাব রাশেদের পালনকৃত ইবাদত সাওমের সামাজিক গুরুত্ব অপরিসীম'। সাওম শব্দের আভিধানিক অর্থ বিরত থাকা। পরিভাষায় সুবহে সাদিক থেকে সূর্যাস্ত পর্যন্ত আল্লাহর সন্তুষ্টি লাভের আশায় নিয়তের সাথে পানাহার ও ইন্দ্রিয় তৃপ্তি থেকে বিরত থাকা হলো সাওম। এটি ইসলামের একটি মৌলিক ইবাদত। জনাব রাশেদের কাজে এ ইবাদতটিই প্রতিফলিত হয়েছে। উদ্দীপকের জনাব রাশেদ প্রতি বছর এমন একটি ইবাদত পালন করেন যার মাধ্যমে তিনি সমাজের গরিব-দুঃখী মানুষের কষ্ট অনুভব করতে পারেন। এ কাজের মাধ্যমে তিনি সাওম পালন করেছেন। তিনি আল্লাহর সন্তুষ্টি বিধানের জন্য পানাহার থেকে বিরত থেকেছেন। আর মানব সমাজে সাওমের সামাজিক শিক্ষা বিশেষ তাৎপর্যপূর্ণ। সিয়াম সাধনার ফলে সমাজের লোকদের মাঝে পারস্পরিক সহানুভূতি ও সহমর্মিতা সৃষ্টি হয়। সাওম পালন করে ব্যক্তি ক্ষুধার্ত থাকার ফলে, সে অন্য আরেকজন অনাহারীর ক্ষুধার জ্বালা সহজে বুঝতে পারে। ক্ষুধা ও পিপাসার যন্ত্রণা যে কীরূপ পীড়াদায়ক হতে পারে তা সে উপলব্ধি করতে পারে। এতে অসহায় নিরন্ন মানুষের প্রতি সহানভূতি ও সহমর্মিতার ভাব জাগ্রত হয়। রাসুল (স) বলেন, 'এ মাস সহানুভূতির মাস।' (ইবনে খুযায়মা) উপরের আলোচনা থেকে বোঝা যায়, সমাজের অসহায় ও দরিদ্রদের প্রতি সহানুভূতি প্রদর্শন ও সহমর্মিতা সৃষ্টিতে সাওমের গুরুত্ব বিশেষ তাৎপর্যপূর্ণ।"
        }
      ]
    },
    {
      "number": "7",
      "uddipok": "গণি মিয়া একজন মুদি দোকানদার। তিনি চাল-ডাল ইত্যাদি দ্রব্যাদি ক্রয়ের সময় ওজনে বেশি নেয় এবং বিক্রয়ের সময় ওজনে কম দেয়। এছাড়া ভালো-মন্দ দ্রব্য একসাথে মিশিয়ে ভালো বস্তুর মূল্য গ্রহণ করেন। তার স্ত্রী সখিনা বেগম কারও ভালো দেখলে জ্বলে-পুড়ে মরে। সর্বক্ষণ অন্যের ক্ষতি কামনা করে। কারও সুখ তার সহ্য হয় না।",
      "tag": "JB 20",
      "sub_questions": [
        {
          "label": "ক",
          "question": "শালীনতা কাকে বলে?",
          "explanation": "কথাবার্তা, আচার-আচরণ ও চলাফেরায় ভদ্র, সৎ ও মার্জিত হওয়াকে শালীনতা বলে।"
        },
        {
          "label": "খ",
          "question": "ফিতনা-ফাসাদের কুফল বর্ণনা করো।",
          "explanation": "ফিতনা-ফাসাদ মারাত্মক অপরাধ। ফিতনা-ফাসাদ সমাজের ঐক্য-সংহতি বিনষ্ট করে। এর ফলে মানুষের জীবন, সম্পদ ও সম্ভ্রমের কোনো নিরাপত্তা থাকে না। মানুষ স্বাধীনভাবে নিজ ধর্ম পালন করতে, পারে না। শিক্ষা-দীক্ষা, ব্যবসা-বাণিজ্য, লেনদেন ও সামাজিক আচার-অনুষ্ঠান সুষ্ঠভাবে সম্পন্ন করা যায় না। এর কারণে সমাজে সকল অন্যায়-অত্যাচারের দরজা খুলে যায়। ফলে সমাজ ও দেশে অরাজকতা দেখা দেয়।"
        },
        {
          "label": "গ",
          "question": "সখিনা বেগমের কর্মকাণ্ডে আখলাকে যামিমার কোন বিষয়টি ফুটে উঠেছে? ব্যাখ্যা করো।",
          "explanation": "সখিনা বেগমের কাজে আখলাকে যামিমাহর অন্তর্ভুক্ত হিংসার বৈশিষ্ট্যটি ফুটে উঠেছে। হিংসা মানব চরিত্রের অত্যন্ত নিন্দনীয় অভ্যাস। এটি মানব চরিত্র ধ্বংস করে দেয়। ব্যক্তি ও সমাজের জন্য হিংসা মারাত্মক ক্ষতিকর। সখিনা বেগমের মধ্যে এ ক্ষতিকর বৈশিষ্ট্যটি উপস্থিত। সখিনা বেগম কারও ভালো দেখলে জ্বলে-পুড়ে মরে। সর্বক্ষণ অন্যের ক্ষতি কামনা করে, কারো সুখ তার সহ্য হয় না। হিংসার ফলেই এমনটি হয়। কারণ হিংসা-বিদ্বেষ মানে অন্যের প্রতি বিরূপ মনোভাব পোষণ করা, নিজেকে বড় মনে করা, অন্যকে ঘৃণা করা, শত্রুতা করে অন্যের ক্ষতি কামনা করা, অন্যের উন্নতি, সুখ সহ্য করতে না পারা ইত্যাদি। ইসলামি পরিভাষায় অন্যের সুখ-সম্পদ, শান্তি-সাফল্য ধ্বংস হওয়া ও নিজে এর মালিক হওয়ার কামনাকে হিংসা বলে। সুতরাং বোঝা যায়, সখিনা বেগমের কাজে হিংসা প্রকাশ পেয়েছে।"
        },
        {
          "label": "ঘ",
          "question": "গণি মিয়ার আচরণ চিহ্নিত করে এটি বর্জনের গুরুত্ব বিশ্লেষণ করো।",
          "explanation": "নিম্নের অনুরুপঃ হ্যাঁ, উদ্দীপকে প্রতারণা বিষয়টি প্রকাশ পাওয়ায় জসিম সাহেবের মন্তব্যটি আমি যথার্থ বলে মনে করি। প্রতারণা অর্থ ঠকানো, ফাঁকি দেওয়া, ধোঁকা দেওয়া, বিশ্বাস ভঙ্গ করা। এটি মিথ্যাচারের একটি বিশেষ রূপ। প্রতারণা নানাভাবে হতে পারে। সাধারণত আর্থিক লেনদেন ও ব্যবসায়-বাণিজ্যে প্রতারণার দৃষ্টান্ত বেশি পরিলক্ষিত হয়। যেমন- ওজনে কম দেওয়া, জাল মুদ্রা চালিয়ে দেওয়া, পণ্যদ্রব্যের দোষ গোপন করা, ভালো জিনিস দেখিয়ে বিক্রির সময় খারাপ জিনিস দেওয়া, বেশি দামের দ্রব্যের সাথে কম দামের দ্রব্য মিশিয়ে বিক্রি করা, ভেজাল মেশানো, ফলে ও মাছে রাসায়নিক দ্রব্য দেওয়া, পণ্যদ্রব্যের মিথ্যা প্রচারণা চালানো ইত্যাদি, যা উদ্দীপকে জসিম সাহেবের বক্তব্যের সাথে সাদৃশ্যপূর্ণ। উদ্দীপকে নকল ঔষধ সম্পর্কে জনৈক ব্যক্তির সাথে একাত্মতা পোষণ করে জসিম সাহেব বলেন, এরূপ আরও অনেক কাজ আমাদের সমাজে হচ্ছে। যেমন কেউ মুদ্রা জাল করছে। কেউ ওজনে চুরি করছে। আবার কেউ মিথ্যা গুজব ছড়াচ্ছে। এরূপ যারা করে তারা কিন্তু আমাদের নবির উম্মত হিসেবে কখনো গণ্য হবে না। তার বক্তব্যটি প্রতারণাকে নির্দেশ করে। আর এর কুফল সম্পর্কিত তার বক্তব্যটিও সঠিক। কেননা, প্রতারণা অত্যন্ত গর্হিত ও ঘৃণিত কাজ। এটি মিথ্যাচারের শামিল। এমনকি অনেক ক্ষেত্রে প্রতারণা মিথ্যা অপেক্ষাও জঘন্য। কারণ, প্রতারণা করার দ্বারা দুটো পাপ হয়। একটি মিথ্যা বলা ও অপরটি বিশ্বাস ভঙ্গ করা। সুতরাং সর্বাবস্থায় প্রতারণা বর্জন করা আবশ্যক। যে ব্যক্তি প্রতারণা করে সে প্রকৃত মুমিন নয়। কারণ ইমান ও প্রতারণা এক ব্যক্তির মধ্যে একত্রে থাকতে পারে না। প্রকৃত মুমিন কখনোই প্রতারণার আশ্রয় নেন না। নিজ স্বার্থের বিরোধী হলেও মুমিন ব্যক্তি সততা ও সত্যবাদিতার উপর অটল থাকেন। রাসুলুল্লাহ (স) হাদিসে 'স্পষ্ট ভাষায় বলেছেন, 'যে প্রতারণা করে, সে আমাদের দলভুক্ত নয়।' (তিরমিযি) পরিশেষে বলা যায়, প্রতারণা একটি মারাত্মক অপরাধ। আর্থ-সামাজিক ক্ষেত্রে এর কুফল অত্যন্ত ভয়াবহ। তাই প্রতারণা সম্পর্কিত জসিম সাহেবের বক্তব্যটি সঠিক বলে আমি মনে করি।"
        }
      ]
    },
    {
      "number": "8",
      "uddipok": "লতিফ সাহেব একজন ধর্মভীরু ও সম্পদশালী ব্যক্তি। তিনি রমজান মাসে দরিদ্র লোকদের ডেকে যাকাত বাবদ ১ লক্ষ টাকা দান করেন। টাকা পেয়ে গ্রামের দরিদ্র লোকজন খুশি হয়ে তার জন্য দোয়া করেন। অন্যদিকে আবির তার বন্ধু কামালকে নিয়ে মসজিদে প্রবেশ করে। তারা ইমাম সাহেবের বক্তব্যে জানতে পারে যে, দুনিয়াতে এমন একটি ইবাদত রয়েছে, কিয়ামতের দিন প্রথমে এটির হিসাব নেওয়া হবে। আর এ বিষয়ের হিসাব যার সহজ হবে, জান্নাতে যাওয়া তার তত সহজ হবে।",
      "tag": "BB 20,JB 20",
      "sub_questions": [
        {
          "label": "ক",
          "question": "হাক্কুল্লাহ কী?",
          "explanation": "আল্লাহর সাথে সম্পর্কিত অধিকার বা কর্তব্যই হাক্কুল্লাহ।"
        },
        {
          "label": "খ",
          "question": "হজের গুরুত্ব ব্যাখ্যা করো।",
          "explanation": "ইসলামে হজের গুরুত্ব অপরিসীম। হজ বিশ্বের মুসলিমদের এক কাতারে সামিল করে। পারস্পরিক ভ্রাতৃত্ব বন্ধনে আবদ্ধ করে। শৃঙ্খলাবোধ ও সহানুভূতি শিক্ষা দেয়, যার মাধ্যমে বিগত জীবনের সব গুনাহ মাফ হয়ে যায়। রাসুল (স) বলেছেন, \"মাকবুল (আল্লাহ তায়ালার কাছে গ্রহণীয়) হজের বিনিময় জান্নাত ছাড়া আর কিছুই নেই।\" (বুখারি ও মুসলিম) এসব কারণে হজ বিশেষভাবে গুরুত্বপূর্ণ।"
        },
        {
          "label": "গ",
          "question": "লতিফ সাহেব কত টাকার সম্পদের ওপর যাকাত দিয়েছেন? ব্যাখ্যা করো।",
          "explanation": "গলতিফ সাহেব ৪০,০০,০০০ (চল্লিশ লক্ষ) টাকার সম্পদের ওপর যাকাত দিয়েছেন। যাকাত ইসলামের পাঁচটি রুকনের একটি। কোনো মুসলিম নিসাব পরিমাণ সম্পদের মালিক হলে বছর শেষে তার সম্পদের শতকরা ২.৫০ হারে নির্দিষ্ট খাতে ব্যয় করাকে যাকাত বলে। অর্থাৎ কারও মোট সম্পদ ১০০ টাকা হলে তাকে ২.৫ (আড়াই) টাকা যাকাত প্রদান করতে হবে। এ হিসেবে লতিফ সাহেব যেহেতু ১ লক্ষ টাকা যাকাত দিয়েছেন তাহলে তার মোট সম্পদের পরিমাণ দাঁড়ায়-"
        },
        {
          "label": "ঘ",
          "question": "ইমাম সাহেবের বক্তব্যে প্রকাশিত ইবাদতটি চিহ্নিতপূর্বক ইসলামের আলোকে তার শেষোক্ত কথাটির যথার্থতা বিশ্লেষণ করো।",
          "explanation": "নিম্নের অনুরূপঃ আজিমের কর্মকাণ্ড দ্বারা যাকাত আদায় হওয়ায় তা গ্রহণযোগ্য, কিন্তু নাজিমের কর্মকাণ্ড দ্বারা যাকাত আদায় না হওয়ায় তা গ্রহণযোগ্য নয়। যাকাত অর্থ পবিত্রতা। ইসলামি শরিয়তের দৃষ্টিতে কোনো মুসলিম নিসাব পরিমাণ সম্পদের মালিক হলে বছরান্তে তার সম্পদের শতকরা ২.৫% হারে নির্দিষ্ট খাতে ব্যয় করাকে যাকাত বলে, যা আজিমের কর্মকাণ্ডে পরিলক্ষিত হলেও নাজিমের কর্মকাণ্ডে অনুপস্থিত। উদ্দীপকের আজিম ও নাজিম দুই ভাই। তারা বিশিষ্ট শিল্পপতি। আজিম তার সমুদয় সম্পদ থেকে শতকরা ২.৫ টাকা হারে হিসেবে করে তা দিয়ে কয়েকটি গাভি কিনে এলাকায় গরিবদের মাঝে বণ্টন করেন। কিন্তু নাজিম তার সম্পদের কোনো হিসাব না করেই সামান্য অংশ গরিবদের মাঝে দেন। কারণ তিনি মনে করেন, গরিবদেরকে কিছু অংশ দান করলেই হলো। তাদের দুই ভাইয়ের মধ্যে আজিমের কর্মকাণ্ড যাকাত হিসেবে বিবেচিত। কারণ তিনি তার সমস্ত সম্পদের ২.৫% হারে হিসাব করে দান করেছে। তাছাড়া তিনি গাভি কিনে দেওয়ায় এর মাধ্যমে গরিবরা আর্থিকভাবে লাভবান হতে পারবে। যেহেতু যাকাতের উদ্দেশ্য সমাজ থেকে দারিদ্র্য দূর করা। তাই আজিমের দান যাকাত হিসেবে গণ্য হবে। পক্ষান্তরে তার ছোট ভাই নাজিমের কাজটি দান হিসেবে গণ্য হবে যাকাত হিসেবে নয়। কারণ তিনি তার সম্পদের হিসাব না করেই নিজের ইচ্ছামতো কিছু অংশ দান করেছেন। ফলে তার এ কাজটি দ্বারা যাকাতের শর্ত পূরণ হয়নি। উপরের আলোচনা শেষে বলা যায়, আজিমের কর্মকাণ্ডে যাকাত পালন হওয়ায় তা গ্রহণযোগ্য, কিন্তু নাজিমের কর্মকাণ্ডটি গ্রহণযোগ্য নয়।"
        }
      ]
    },
    {
      "number": "9",
      "uddipok": "জারিফ সাহেব একজন বড় শিল্পপতি হয়েও নিজেকে যাবতীয় অনৈসলামিক কাজ থেকে বিরত রাখেন। সবসময় সৎকর্ম, সৎচিন্তা করেন এবং কু-ধারণা ও কু-অভ্যাস বর্জন করে চলেন। তাঁর বন্ধু নিয়ামত সাহেব নিজ কর্মক্ষেত্রে যথাযথভাবে দায়িত্ব পালন করেন। অফিসে যখন যে দায়িত্ব তাকে দেওয়া হয় তা তিনি যথাযথভাবে পালন করেন।",
      "tag": "JB 20",
      "sub_questions": [
        {
          "label": "ক",
          "question": "স্বদেশপ্রেম কী?",
          "explanation": "স্বদেশের প্রতি মায়া-মমতা ও আকর্ষণই হলো স্বদেশপ্রেম।"
        },
        {
          "label": "খ",
          "question": "'কর্মবিমুখতা মানব জীবনে অভিশাপস্বরূপ'- ব্যাখ্যা করো।",
          "explanation": "কর্মবিমুখতা মানবজীবনের একটি নিন্দনীয় বৈশিষ্ট্য যা মানুষকে ধ্বংসের পথে নিয়ে যায়। কর্মবিমুখতা মানুষের মধ্যে অলসতা সৃষ্টি করে। এতে মানুষ অকম্য হয়ে পড়ে। মানুষের কর্মস্পৃহা, কর্মক্ষমতা লোপ পায়। তারা নানা অসৎ চিন্তা ও কাজে ব্যাপৃত থাকে। এর ফলে মানুষের মধ্যে অন্যের অর্থে জীবনযাপন করার। মানসিকতা তৈরি হয়। এতে তারা হতাশ হয়ে অনেক সময় আত্মহত্যার পথ নেছে নেয়। এভাবে কর্মবিমুখতা মানুষের জন্য অভিশাপ ডেকে আনে।"
        },
        {
          "label": "গ",
          "question": "নিয়ামত সাহেবের কর্মকান্ডে আখলাকে হামিদার কোন গুণটি প্রকাশ পেয়েছে? ব্যাখ্যা করো।",
          "explanation": "নিয়ামত সাহেবের কাজে আখলাকে হামিদাহর অন্তর্ভুক্ত কর্তব্যপরায়ণতা গুণটি প্রকাশিত হয়েছে। কর্তব্যপরায়ণতা হলো যথাযথভাবে কর্তব্য আদায় করা, দায়িত্বসমূহ পালন করা। মানুষের সার্বিক উন্নতি ও সফলতার জন্য এর কোনো বিকল্প নেই। উদ্দীপকের নিয়ামত সাহেব নিজের জীবনে এ গুণটিই চর্চা করেছেন। নিয়ামত সাহেব নিজ কর্মক্ষেত্রে যথাযথভাবে দায়িত্ব পালন করেন। অফিসে যখন যে দায়িত্ব তাকে দেয়া হয় তা তিনি যথাযথভাবে পালন করেন। অর্থাৎ তিনি একজন কর্তব্যপরায়ণ ব্যক্তি। মানুষ হিসেবে আমাদের ওপর নানাবিধ দায়িত্ব ও কর্তব্য রয়েছে। এসব দায়িত্ব ও কর্তব্য সম্পর্কে সচেতন থাকা, সময়মতো সুন্দর ও সুচারুভাবে এগুলো পালন করা এবং এক্ষেত্রে কোনোরূপ ** অবহেলা বা উদাসীনতা প্রদর্শন না করাই হলো কর্তব্যপরায়ণতা। নিয়ামত সাহেবের কর্মকান্ডে এ গুণটি প্রকাশ পেয়েছে।"
        },
        {
          "label": "ঘ",
          "question": "জারিফ সাহেবের চরিত্রে যে গুণটি প্রকাশ পেয়েছে তা চিহ্নিত করে তার গুরুত্ব বিশ্লেষণ করো।",
          "explanation": "নিম্নের অনুরুপঃ জনাব 'খ'-এর কাজে তাকওয়া প্রকাশিত হয়েছে। মানবজীবনে এর প্রভার অত্যন্ত গুরুত্বপূর্ণ। তাকওয়া শব্দের অর্থ বেঁচে থাকা, ভয় করা নিজেকে রক্ষা করা। ব্যবহারিক অর্থে পরহেজগারি, খোদাভীতি, আত্মশুদ্ধি ইত্যাদি বোঝায়। ইসলামি পরিভাষায় আল্লাহ তায়ালার ভয়ে যাবতীয় অন্যায়, অত্যাচার ও পাপকাজ থেকে বিরত থাকাকে তাকওয়া বলে। তাকওয়া মানুষের ইহকালীন ও পরকালীন উভয় জীবনেই সম্মান ও সফলতা দান করে। জনাব 'খ'-এর কাজে এ বিষয়টিই ফুটে উঠেছে। জানব 'খ' একজন ব্যবসায়ী। তিনি আল্লাহ তায়ালার ভয়ে যাবতীয় অন্যায়- অনাচার, পাপাচার থেকে নিজেকে বিরত রাখেন। তার এ কাজ তাকওয়ার নামান্তর। কারণ সকল প্রকার পাপাচার থেকে নিজেকে রক্ষা করে কুরআন- সুন্নাহ অনুযায়ী জীবন পরিচালনা করাকে তাকওয়া বলা হয়। নৈতিক জীবন গঠনে ও নীতি-নৈতিকতা রক্ষায় তাকওয়ার প্রভাব অনস্বীকার্য। তাকওয়া সকল সৎগুণের মূল। ইসলামি নৈতিকতার মূল ভিত্তি হলো তাকওয়া। তাকওয়া মানুষকে মানবিক ও নৈতিক গুণাবলিতে উদ্বুদ্ধ করে। হারাম বর্জন করতে এবং হালাল গ্রহণ করতে প্রেরণা যোগায়। মুত্তাকি ব্যক্তি সদাসর্বদা আল্লাহ তায়ালাকে স্মরণ করেন। আল্লাহ তায়ালা সবকিছু দেখেন, শোনেন, জানেন- এ বিশ্বাস পোষণ করেন। ফলে তিনি কোনোরূপ অন্যায় ও অনৈতিক কাজ করতে পারে না। তাকওয়াবান ব্যক্তি সকল কাজেই নীতি- নৈতিকতা অবলম্বন করেন এবং অনৈতিকতা ও অশ্লীলতা পরিহার করেন। পরিশেষে বলা যায়, তাকওয়া মানবজীবনে ইতিবাচক প্রভাব বিস্তারকারী সর্বাধিক গুরুত্বপূর্ণ স্বভাব। এ স্বভাবটিরই বহিঃপ্রকাশ ঘটেছে জনাব 'খ'-এর কাজে।"
        }
      ]
    },
    {
      "number": "10",
      "uddipok": "জনাব সুলাইমান মেয়র নির্বাচিত হওয়ার পর তার এলাকার সাধারণ মানুষের সুখ-দুঃখের অবস্থা জানতে শহরের অলি-গলিতে ঘুরে বেড়ান। এলাকার উন্নয়নের জন্য নানাবিধ পরিকল্পনা গ্রহণ করেন। এ অংশ হিসেবে তিনি ধনাঢ্য আশিক সাহেবের কাছে মসজিদ নির্মাণের জন্য কিছু জায়গা চাইলেন। আশিক সাহেব মসজিদের জন্য একটি জায়গা দিলেন। শুধু তাই নয়, ইসলাম ও মানবতার সেবায় তিনি তার সম্পদ অকাতরে ব্যয় করেন।",
      "tag": "JB 20",
      "sub_questions": [
        {
          "label": "ক",
          "question": "হিলফুল ফুযুল কাকে বলে?",
          "explanation": "মহানবি (স) আরবের শান্তিকামী যুবকদের নিয়ে যে শান্তি সংঘ গঠন করেছিলেন তাকে হিলফুল ফুযুল বলে।"
        },
        {
          "label": "খ",
          "question": "খুলাফায়ে রাশেদিন আমাদের জন্য অনুকরণীয় আদর্শ- ব্যাখ্যা করো।",
          "explanation": "খুলাফায়ে রাশেদিন আমাদের জন্য অনুকরণীয় আদর্শ। খুলাফায়ে রাশেদিন মহানবি (স) থেকে সরাসরি ইসলামের শিক্ষা লাভ করেছেন। বাস্তব জীবনে তা যথাযথভাবে অনুসরণ করেছেন। ইসলাম গ্রহণের পর থেকে তারা কোনো অন্যায় কাজ করেননি। আল্লাহ ও রাসুল (স)-এর নির্দেশমতো সব করেছেন। এছাড়া তাদের ব্যক্তিগত জীবন ছিল উত্তম গুণাবলিতে পরিপূর্ণ। এসব কারণে তারা আমাদের জন্য অনুকরণীয় আদর্শ।"
        },
        {
          "label": "গ",
          "question": "জনাব সুলাইমানের কর্মকাণ্ড ইসলামের কোন খলিফার আদর্শকে সমর্থন করে? ব্যাখ্যা করো।",
          "explanation": "জনাব সুলাইমানের কাজ ইসলামের দ্বিতীয় খলিফা হযরত উমর ফারুক (রা)-এর কাজকে সমর্থন করে। হযরত উমর (রা)-এর চরিত্র ছিল অসাধারণ গুণাবলিতে পরিপূর্ণ। মানুষের প্রতি ছিল তার অপরিসীম মায়া-মমতা। আর তিনি ছিলেন অতিশয় কর্তব্যপরায়ণ। উদ্দীপকের জনাব সুলাইমানের মধ্যে তার এসব গুণাবলির প্রতিফলন ঘটেছে। জনাব সুলাইমান মেয়র নির্বাচিত হওয়ার পর এলাকার সাধারণ মানুষের সুখ-দুঃখের অবস্থা জানতে শহরের অলি-গলিতে ঘুরে বেড়ান। এলাকার উন্নয়নের জন্য তিনি নানাবিধ পরিকল্পনাও গ্রহণ করেন। হযরত উমর (রা)- এর ক্ষেত্রেও আমরা এমনটি দেখতে পাই। তিনি রাষ্ট্রের সকল অধিবাসীর খোঁজ-খবর রাখার জন্য পুলিশ বিভাগ ও গোয়েন্দা বিভাগ প্রতিষ্ঠা করেন। জনসাধারণের অবস্থা স্বচক্ষে দেখার জন্য তিনি রাতের অন্ধকারে পাড়া- মহল্লায় ঘুরে বেড়াতেন। ক্ষুধার্ত শিশুর কান্নার আওয়াজ শুনে নিজ কাঁধে করে আটার বস্তা নিয়ে তাঁবুতে দিয়ে আসেন। জনগণের সুবিধার জন্য তিনি কৃষি কাজের উন্নয়নে খাল খনন করেন। সুতরাং দেখা যায়, জনাব সুলাইমানের কাজে হযরত উমর (রা)-এর কাজের প্রতিচ্ছবি লক্ষ করা যায়।"
        },
        {
          "label": "ঘ",
          "question": "আশিক সাহেবের গুণাবলি খুলাফায়ে রাশেদিনের যে খলিফার গুণের সাথে মিল রয়েছে তা উল্লেখপূর্বক ইসলামের সেবায় তার অবদান মূল্যায়ন করো।",
          "explanation": "নিম্নের অনুরুপঃ জনাব ইশতির কার্যাবলি খলিফা হযরত উসমান (রা)-এর চরিত্রের সাথে সাদৃশ্যপূর্ণ। হযরত উসমান (রা) ছিলেন তৎকালীন আরবের শ্রেষ্ঠ ধনী। ব্যবসার মাধ্যমে তিনি প্রচুর অর্থ-সম্পদের মালিক হয়েছিলেন। তাই তাকে গনি (ধনী) বলা হতো। ইসলাম গ্রহণের পর ইসলাম ও মানবতার সেবায় তিনি অকাতরে সম্পদ ব্যয় করতেন। উদ্দীপকের জনাব ইশতির কার্যাবলিতেও হযরত উসমান (রা)-এর এ চারিত্রিক বৈশিষ্ট্যের প্রতিফলন লক্ষণীয়। জনাব ইশতি একজন ধনী মুসলিম। তিনি জনসাধারণের কষ্ট সহ্য করতে না পেরে এলাকায় ২০টি নলকূপ তৈরি করে পানির সুব্যবস্থা করে দেন। এলাকায় দুর্ভিক্ষ দেখা দিলে তিনি ত্রাণ সামগ্রী দিয়ে সাহায্য করেন। হযরত উসমান (রা)-এর ক্ষেত্রেও একই চিত্র পরিলক্ষিত হয়। তিনি মদিনাবাসীর পানির অভাব দূর করার জন্য ১৮০০০ দিনার (স্বর্ণমুদ্রা) ব্যয় করে মদিনার বিখ্যাত 'রুমা' কূপ ক্রয় করে তা ওয়াকু (ধর্মীয় কাজে দান) করে দেন। মদিনায় দুর্ভিক্ষ দেখা দিলে তিনি মদিনাবাসীর মধ্যে ত্রাণ বিতরণ করেন। এ থেকে বোঝা যায়, জনাব ইশতি হযরত উসমান (রা)-এর আদর্শকে ধারণ করেছেন। আর এ সম্পর্কে উদ্দীপকের জনাব জাকারিয়া সাহেব মুসলিম জাহানের খলিফাগণের কথা স্মরণ করে কিয়ামত পর্যন্ত তাদের মতো নেতার আগমনের যে প্রত্যাশা ব্যক্ত করেছেন তা যথার্থ। কেননা বর্তমান বিশ্বে যে অন্যায়-অনাচার ও অবিচারের বিস্তার ঘটেছে, তা দূরীভূত করে খুলাফায়ে রাশেদিনের মতো আদর্শ সমাজ প্রতিষ্ঠা করতে হলে তাদের মতো নেতা বা খলিফার আগমন একান্ত আবশ্যক। উপরের আলোচনা থেকে বলা যায়, জনাব ইশতি এবং খলিফা হযরত উসমান (রা)-এর কার্যাবলি একইসূত্রে গাঁথা। আর জনাব জাকারিয়ার প্রত্যাশা অনুযায়ী খুলাফায়ে রাশেদিনের মতো কোনো নেতার আগমন হলে . এ বিশ্বে হয়তো আদর্শ সমাজ প্রতিষ্ঠিত হতো।"
        }
      ]
    },
    {
      "number": "11",
      "uddipok": "জনাব হাসনাত শ্রীরামপুর গ্রামের একজন পরিচিত মানুষ। নিজ উদ্যোগে বেশকিছু ভালো কাজ করতে চাইলে কিছু স্বার্থান্বেষী মহল তার বিরোধিতা করে এবং তাকে এলাকা থেকে চলে যেতে বাধ্য করে। তখন জনাব হাসনাত অন্য এলাকায় গিয়ে বসবাস করেন এবং এক সময় ঐ এলাকার জনপ্রতিনিধি নির্বাচিত হন। পরবর্তীতে এলাকার জনগণের কৃত অপরাধ ক্ষমা করে নিজ এলাকায় ফিরে আসতে চাইলে এলাকার লোকজন তাকে সাদরে গ্রহণ করে। অন্যদিকে এলাকার জনগণের মধ্যে শান্তি-শৃঙ্খলা নিশ্চিত করার জন্য আফসার নামে এক যুবক একটি সংঘ গঠনের উদ্যোগ গ্রহণ করে। সংঘটির উদ্দেশ্যের ওপর ভিত্তি করে স্থানীয় ইমাম সাহেব বলেন, এরূপ কর্মকাণ্ডের মধ্যে সামাজিক শান্তি প্রতিষ্ঠার প্রতিফলন রয়েছে।",
      "tag": "JB 20",
      "sub_questions": [
        {
          "label": "ক",
          "question": "হারবুল ফিজার কাকে বলে?",
          "explanation": "মহানবি (স)-এর শৈশবকালে কায়স গোত্র অন্যায়ভাবে কুরাইশদের ওপর একটি যুদ্ধ চাপিয়ে দেয়। একে হারবুল ফিজার বা অন্যায় যুদ্ধ বলা হয়।"
        },
        {
          "label": "খ",
          "question": "হযরত আবু বকর (রা)-কে ইসলামের ত্রাণকর্তা বলা হয় কেন?",
          "explanation": "হযরত আবু বকর (রা.) খলিফা হওয়ার পূর্বে এর পরে ইসলামের খেদমতের জন্য সব কিছু করে গেছেন। এজন্য তাকে ইসলামের ত্রাণকর্তা বলা হয়। কারণ ইসলাম ধর্ম ও রাষ্ট্রের একনিষ্ঠ সেবা এবং আত্মোৎস্বর্গ করার জন্যই তিনি এ কৃতিত্বের অধিকারী। অধ্যাপক হিট্টির মতে, “হজরত আবু বকর (রা.)-এর মতো লোক না হলে ইসলাম বেদুঈন জাতির মধ্যে বিলীন হয়ে যেতো অথবা খুব সম্ভবত অঙ্কুরেই বিনষ্ট হয়ে যেত।”"
        },
        {
          "label": "গ",
          "question": "জনাব হাসনাতের কর্মকান্ডের সাথে কোন ঐতিহাসিক ঘটনার মিল রয়েছে? ব্যাখ্যা করো।",
          "explanation": "জনাব হাসনাতের কাজ হযরত মুহাম্মদ (স)-এর মদিনায় হিজরত ও মক্কা বিজয়ের ঘটনার সাথে সাদৃশ্যপূর্ণ। নবুয়ত প্রাপ্তির পর মহানবি (স) বিপথগামী মক্কাবাসীর কাছে ইসলাম প্রচার শুরু করেন। এতে মূর্তি পূজারিরা তার বিরোধিতা শুরু করলে তিনি দেশত্যাগে বাধ্য হন। জনাব হাসনাতের ক্ষেত্রেও এমনটি দেখা যায়। জনাব হাসনাত নিজ উদ্যোগে বেশকিছু ভালো কাজ করতে চাইলে তিনি বাধার সম্মুখীন হন এবং এলাকা থেকে চলে যেতে বাধ্য হন। তখন তিনি অন্য এলাকায় গিয়ে বাস করেন এবং সে এলাকার জনপ্রতিনিধি হিসেবে নির্বাচিত হন। পরে তিনি নিজ এলাকার জনগণের অপরাধ ক্ষমা করে দেন এবং এলাকায় ফিরতে চাইলে এলাকাবাসী তাকে সাদরে 'গ্রহণ করেন। মহানবি (স)-এর ক্ষেত্রেও এমন ঘটনা আমরা দেখতে পাই। মক্কাবাসী তাঁকে ও তাঁর অনুসারীদের বিভিন্ন অত্যাচার-নির্যাতন করে। এতে নবি (স) মক্কা ত্যাগ করে মদিনায় হিজরত করেন। মদিনাবাসী তাকে সাদরে গ্রহণ করেন এবং ইসলাম প্রচারে সার্বিক সহযোগিতা করেন। পরবর্তী সময়ে তিনি মদিনা রাষ্ট্র প্রতিষ্ঠা করেন এবং রাষ্ট্রনায়ক হন। এরপর মক্কাবাসীর সব অন্যায়ের কথা ভুলে গিয়ে তিনি নিজ এলাকায় ফিরে যেতে চান। মক্কাবাসীও তাঁকে আন্তরিকতার সাথে গ্রহণ করেন। কোনো যুদ্ধ বা রক্তপাত ছাড়াই নবি (স) মক্কায় বীরের বেশে ফিরে যান। এ আলোচনা থেকে বোঝা যায় যে, জনাব হাসনাতের কাজে মহানবি (স)-এর কাজের প্রতিফলন ঘটেছে।"
        },
        {
          "label": "ঘ",
          "question": "আফসারের প্রস্তাবিত সংঘটি চিহ্নিত করে ইমাম সাহেবের বক্তব্যের যথার্থতা নিরূপণ করো।",
          "explanation": "আফসারের প্রস্তাবিত সংঘটি মহানবি (স) কর্তৃক গঠিত 'হিলফুল ফুযুলের' প্রতি নির্দেশ করে। এ সংঘ সম্পর্কে ইমাম সাহেবের বক্তব্য সঠিক।. মহানবি (স) ছিলেন অত্যন্ত শান্তিপ্রিয়। সিরিয়া থেকে আরবে ফিরে এসে তিনি ফিজার যুদ্ধের ভয়াবহতা দেখেন। নিহতদের স্বজনরা আহতদের আর্তনাদ তাকে অস্থির করে তোলে। এ অশান্তি বন্ধ করার জন্য তিনি গড়ে তুললেন 'হিলফুল ফুযুল' বা শান্তি সংঘ। এ সংঘের প্রতিফলন ঘটেছে উদ্দীপকে বর্ণিত আফসারের প্রস্তাবিত সংঘে। আফসারের প্রস্তাবিত সংঘটির উদ্দেশ্য হলো এলাকার জনগণের মধ্যে শান্তি- শৃঙ্খলা নিশ্চিত করা। হিলফুল ফুযুলেরও উদ্দেশ্য ছিল আর্তের সেবা, অত্যাচারীকে প্রতিরোধ ও অত্যাচারিতকে সাহায্য করা, গোত্রে গোত্রে শান্তি- সম্প্রীতি বজায় রাখা। এ ধরনের সংগঠন সামাজিক শান্তি প্রতিষ্ঠার কারিগর বলে উদ্দীপকের ইমাম সাহেব মন্তব্য করেন। প্রকৃতপক্ষেই এই ধরনের সংগঠন যুগে যুগে শান্তি প্রতিষ্ঠায় যুগান্তকারী ভূমিকা পালন করে আসছে। - কারণ হিলফুল ফুযুল প্রতিষ্ঠার পর আরবের সমাজ থেকে অন্যায়-অত্যাচার দূরীভূত হয়েছিল। বর্তমান বিশ্বের জাতিসংঘ থেকে শুরু করে বহু প্রতিষ্ঠান হিলফুল ফুযুলের কাছে ঋণী। তারাও হিলফুল ফুযুলের মতো সমাজে শান্তি- 'শৃঙ্খলা প্রতিষ্ঠা করতে সচেষ্ট। পরিশেষে বলা যায়, আফসার তার বক্তব্যের মাধ্যমে হিলফুল ফুযুলের প্রতি ইঙ্গিত করেছে। আর এ ধরনের সংগঠন শান্তি প্রতিষ্ঠায় অসাধারণ ভূমিকা রাখছে।"
        }
      ]
    }
  ]
}