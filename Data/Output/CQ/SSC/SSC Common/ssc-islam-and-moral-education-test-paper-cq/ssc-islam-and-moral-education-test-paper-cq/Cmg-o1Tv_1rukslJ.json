{
  "title": "কুমিল্লা বোর্ড ২০২০",
  "subtitle": "ইসলাম ও নৈতিক শিক্ষা (11)",
  "questions": [
    {
      "number": "1",
      "uddipok": "বাদল ও বদরুল সহপাঠী। একদিন টেলিভিশনে তিমি মাছের ইয়া বড় গ্রাস দেখে বাদল ভাবতে থাকে, এতসব সৃষ্টজীবের রিজিক কোথেকে আসে? অতঃপর তার মনে হলো নিশ্চয়ই কোনো এক অসীম ক্ষমতাবান সত্তা 'লোকচক্ষুর আড়ালে থেকে এর ব্যবস্থা করেন। বাদলের ধারণা শুনে বদরুল বলল, কোনো একক সত্তার পক্ষে এত বেশি কাজ সম্ভব নয়। এতে ফেরেশতাদের সাহায্য আছে। তাদের শিক্ষক বিষয়টি শুনে বললেন, বদরুল! তুমি ক্ষমার অযোগ্য অপরাধে লিপ্ত হয়েছে।-",
      "tag": "CB 20",
      "sub_questions": [
        {
          "label": "ক",
          "question": "সিরাত কাকে বলে?",
          "explanation": "ভুলে বা স্বেচ্ছায় হজের কোনো ওয়াজিব বাদ পড়লে তার কাফফারা হিসেবে একটি অতিরিক্ত কুরবানি দেওয়াই দম।"
        },
        {
          "label": "খ",
          "question": "'আর তাদের সামনে বারযাখ থাকবে পুনরুত্থান দিবস পর্যন্ত।'-আয়াতটি ব্যাখ্যা করো।",
          "explanation": "'আর তাদের সামনে বারযাখ থাকবে পুনরুত্থান দিবস পর্যন্ত'- এ আয়াতটির মাধ্যমে কবরের জীবনকে নির্দেশ করা হয়েছে। আখিরাত হলো পরকাল। মৃত্যু পরবর্তী জীবনকে আখিরাত বলে। আখিরাত বা পরকালের বেশ কয়েকটি স্তর বা পর্যায় রয়েছে। কবরের জীবন এর মধ্যে একটি। মৃত্যুর পর থেকে পুনরুত্থান পর্যন্ত সময়কে কবরের জীবন বলা হয়। এর অপর নাম বারযাখ। আলোচ্য আয়াতটিতে এ বিষয়টির কথাই বলা হয়েছে।"
        },
        {
          "label": "গ",
          "question": "বাদলের বক্তব্যে কোন বিষয়টি ফুটে উঠেছে? ব্যাখ্যা করো।",
          "explanation": "নিম্নের অনুরুপ : লিমনের কর্মকাণ্ডে পরকালীন জীবনের চার নম্বর স্তর হাশরের প্রতিচ্ছবি ফুটে উঠেছে। হাশর শব্দের অর্থ মহাসমাবেশ। এটি পরকালীন জীবনের চতুর্থ স্তর। সৃষ্টির শুরু থেকে শেষ পর্যন্ত সব মানুষকে এ স্তরের মুখোমুখি হতে হবে। লিমনের বক্তব্যে এ বিষয়টিই প্রকাশ পেয়েছে। লিমন বলেছে, দুনিয়ার জীবনই শেষ নয়, মৃত্যুর পর আমাদের আরও একটি জীবন রয়েছে। সেখানে সবাইকে দুনিয়ার সব কাজের হিসাব দিতে হবে। এই জীবনই হলো হাশরের জীবন। আল্লাহ তায়ালার নির্দেশনায় সব মানুষ ও প্রাণিকুল মৃত্যুর পর পুনরায় জীবিত হবে। সবাই সেদিন একজন আহ্বানকারী ফেরেশতার ডাকে হাশরের ময়দানে সমবেত হবে। মানুষের এই মহাসমাবেশকেই হাশর বলা হয়। হাশরের ময়দান হলো হিসাব-নিকাশের দিন, জবাবদিহিতার দিন। এদিন সব মানুষের সমস্ত কাজকর্মের হিসাব নেওয়া হবে। আল্লাহ তায়ালা হবেন' একমাত্র বিচারক। আল্লাহ বলেন, 'তিনি (আল্লাহ) বিচার দিবসের মালিক।' (সূরা আল-ফাতিহা, আয়াত ৩) সুতরাং দেখা যায়, লিমন আখিরাতের অন্যতম স্তর হাশরের প্রতিই ইঙ্গিত করেছে।"
        },
        {
          "label": "ঘ",
          "question": "বদরুলের বক্তব্য চিহ্নিতপূর্বক শিক্ষকের মন্তব্যটি মূল্যায়ন করো।",
          "explanation": "নিম্নের অনুরুপ : তাসিনের উক্তিটিতে তাওহিদের পরিচয় পাওয়া যায়। তাওহিদ হলো আল্লাহ তায়ালাকে এক ও অদ্বিতীয় হিসেবে স্বীকার করে নেওয়া। তিনি এ বিশ্বজগতের একমাত্র অধিপতি ও মালিক। তাঁর কোনো শরিক নেই। তিনি অনন্য ও অতুলনীয়। যার নিদর্শন সৃষ্টিজগৎ থেকে পাওয়া যায়। গ্রহ,, নক্ষত্র, চন্দ্র, সূর্যসহ পৃথিবীর সৃষ্টিসমূহে লক্ষ করলে মহান আল্লাহর একত্ববাদের নিদর্শন পরিলক্ষিত হয়, যেটি তাসিনের - বক্তব্যে ফুটে উঠেছে। উদ্দীপকের তাসিন, বঙ্গোপসাগরের তীরবর্তী সবুজ বনবেষ্টিত পর্যটন টাওয়ারে উঠে সমুদ্রের নীল জলরাশি দেখে অভিভূত হয়। মনের অজান্তেই সে বলে, দয়াময় প্রভু কত সুন্দর করে সমুদ্র তৈরি করেছেন। তাসিনের এ উক্তিটিতে তাওহিদ বা আল্লাহর একত্ববাদ প্রকাশ পায়। প্রকৃতপক্ষে আল্লাহ তায়ালাই সবকিছুর স্রষ্টা। আমরা যে পৃথিবীতে বাস করছি তা কত সুন্দর। এতে আছে নদী-নালা, সাগর, মহাসাগর, পাহাড়-পর্বত ইত্যাদি। এসব নিজে নিজে সৃষ্টি হয়নি। যিনি সুনিপুণভাবে এসব সৃষ্টি করেছেন এবং পরিচালনা করছেন তিনি হলেন মহান আল্লাহ। এ বিশাল সৃষ্টিজগতে যদি একাধিক সৃষ্টিকর্তা থাকত তাহলে সৃষ্টিজগৎ সুশৃঙ্খলভাবে পরিচালিত হতো না। নানারূপ বিশৃঙ্খলা দেখা দিত কিংবা এ সৃষ্টিজগৎ এতদিনে ধ্বংস হয়ে যেত। এ থেকে বোঝা যায়, মহান আল্লাহ এক, অদ্বিতীয় এবং অতুলনীয়। পরিশেষে বলা যায়, আল্লাহ তায়ালাই সবকিছু সৃষ্টি করেছেন। তিনিই সবকিছুর মালিক। আর এ বিষয়টি তাসিনের মনোভাবে প্রকাশ পাওয়ায় তার বিশ্বাসটি তাওহিদের অন্তর্ভুক্ত।"
        }
      ]
    },
    {
      "number": "2",
      "uddipok": "জনাব আনোয়ার আইসিটি (ICT) ক্লাসে ছাত্রদেরকে ই-মেইল সম্পর্কে প্রশ্ন করলে ছাত্ররা বলল যে, এটির মাধ্যমে পৃথিবীর একপ্রান্ত থেকে অন্য প্রান্তে দ্রুত বার্তা প্রেরণ করা যায়। প্রসঙ্গক্রমে শিক্ষক বললেন, আল্লাহ তায়ালাও কিন্তু যুগে যুগে একজন বিখ্যাত ফেরেশতার মাধ্যমে এক প্রকার ঐশী বার্তা পাঠিয়েছেন। আল্লাহর মনোনীত মহামানবগণ তা নিজ নিজ সম্প্রদায়ের নিকট প্রচার করেছেন। ক্লাসের ছাত্র ফয়সাল বলল, \"স্যার! আমাদের নিকট এমন একটি সংবিধান আছে যাতে পূর্ববর্তী সকল ঐশী বার্তা, শিক্ষা ও মূলনীতি একত্র করা হয়েছে। এতে মানবজীবনের সব সমস্যার সমাধান দেওয়া হয়েছে।",
      "tag": "CB 20",
      "sub_questions": [
        {
          "label": "ক",
          "question": "আখিরাত কাকে বলে?",
          "explanation": "মৃত্যুর পরবর্তী জীবনকে আখিরাত বলে।"
        },
        {
          "label": "খ",
          "question": "হাশর' শব্দটির নামকরণের যথার্থতা ব্যাখ্যা করো।",
          "explanation": "হাশর অর্থ মহাসমাবেশ। হাশরের ময়দানে সব মানুষকে একত্র করা হবে বলে একে হাশর বলা হয়। আখিরাতের চতুর্থ ধাপের নাম হাশর। মৃত্যুর পর আল্লাহ তায়ালার নির্দেশে সব মানুষ ও প্রাণিকুল পুনরায় জীবিত হবে। সকলেই সেদিন একজন আহ্বানকারী ফেরেশতার ডাকে হাশরের ময়দানে সমবেত হবে। এ ময়দান বিশাল ও সুবিন্যস্ত। পৃথিবীর প্রথম থেকে শেষ পর্যন্ত সব মানুষই সেদিন এ মাঠে একত্রিত হবে। মানুষের এ মহাসমাবেশকেই হাশর বলা হয়। এ কারণে হাশর নামকরণ যথার্থ হয়েছে।"
        },
        {
          "label": "গ",
          "question": "জনাব আনোয়ার কোন বিষয়টির প্রতি ইঙ্গিত প্রদান করেছেন? ব্যাখ্যা করো।",
          "explanation": "নিম্নের অনুরুপ : জনাব আ. রহিমের আলোচনায় আকাইদের অন্যতম বিষয় রিসালাতের পরিচয় ফুটে উঠেছে। রিসালাত অর্থ বার্তা, চিঠি ইত্যাদি। মহান আল্লাহ তায়ালার পবিত্র বাণী মানুষের নিকট পৌঁছে দেওয়ার দায়িত্বকে রিসালাত বলে। যিনি রিসালাতের দায়িত্ব পালন করেন তাকে রাসুল বলা হয়। আল্লাহ তায়ালা যুগে যুগে বহু নবি-রাসুল পৃথিবীতে পাঠিয়েছেন। তারা মানুষকে সত্য ও সুন্দর পথের দিকে আহ্বান করতেন, যা জনাব আ. রহিমের আলোচনায়ও প্রকাশ পেয়েছে। উদ্দীপকে আ. রহিম তার শ্রেণিতে আলোচনা করতে গিয়ে বলেন, আল্লাহ তায়ালা যুগে যুগে কিছু মহামানব পাঠিয়েছিলেন, যারা পথভোলা মানুষদেরকে সঠিক পথ দেখাতেন। তার এ বক্তব্যে রিসালাতের পরিচয় পাওয়া যায়। রিসালাতের দায়িত্ব পালন করতে গিয়ে নবি-রাসুলগণ মানুষকে আল্লাহ তায়ালার ইবাদতের প্রতি আহ্বান করতেন। তাদেরকে সত্য ও সুন্দর পথে ডাকতেন। পৃথিবীতে আল্লাহ তায়ালার বিধান বাস্তবায়নের জন্য তারা পথভোলা মানুষকে সঠিক পথের সন্ধান দিতেন। সুতরাং বলা যায়, জনাব আ. রহিমের আলোচনায় রিসালাতের পরিচয় ফুটে উঠেছে"
        },
        {
          "label": "ঘ",
          "question": "ফয়সালের বক্তব্যে ইঙ্গিতকৃত বিষয়টি চিহ্নিত করে এর বৈশিষ্ট্য বিশ্লেষণ করো।",
          "explanation": "ফয়সাল তার বক্তব্যের মাধ্যমে আল-কুরআনের প্রতি ইঙ্গিত করেছে। আল-কুরআন আল্লাহ তায়ালার বাণী। মানবজাতির হেদায়েতের জন্য আল্লাহ মহানবি (স)-এর ওপর এ কিতাব নাজিল করেন। ফয়সাল এ কিতাবের কথাই বলেছে। ফয়সাল যে কিতাব, সম্পর্কে ধারণা দিয়েছে তাতে সব ঐশী বার্তার শিক্ষা ও মূলনীতি একত্র করা হয়েছে। এতে মানবজীবনের সব সমস্যার সমাধান দেওয়া হয়েছে। আল কুরআনের ক্ষেত্রেই এ তথ্যগুলো সঠিক। কারণ আল- কুরআন সর্বশেষ ও সর্বশ্রেষ্ঠ আসমানি কিতাব। মহান আল্লাহ পূর্ববর্তী সব আসমানি কিতাবের সার-নির্যাস কুরআনে সমন্বয় করেছেন। আল-কুরআন পরিপূর্ণ ও. পূর্ণাঙ্গ কিতাব। এ গ্রন্থ সব জ্ঞান-বিজ্ঞানের আধার। মানবজীবনের জন্য প্রয়োজনীয় সব বিষয়ের মূলনীতি এতে বিদ্যমান রয়েছে। এ সম্পর্কে আল্লাহ তায়ালা বলেন, \"আমি এ কিতাবে কোনো কিছুই বাদ দেইনি।\" (সূরা আল-আনআম, আয়াত ৩) আল-কুরআন সন্দেহমুক্ত কিতাব। দুনিয়ার কোনো গ্রন্থই নির্ভুল বা অকাট্য নয়। কিন্তু কুরআন নির্ভুল এবং এটি সন্দেহেরও বাইরে। আল্লাহ তায়ালা বলেন, 'এটি (কুরআন) সেই কিতাব যাতে কোনো সন্দেহ নেই'। (সূরা আল-বাকারা, আয়াত ২) আল- কুরআন সব যুগের সব মানুষের জন্য উপদেশ ও পথনির্দেশক। অর্থাৎ এটি সর্বজনীন কিতাব। এটি, একমাত্র অবিকৃত ও অপরিবর্তিত গ্রন্থ। স্বয়ং আল্লাহ তায়ালা এর রক্ষক। উপরের আলোচনা থেকে বোঝা যায়, ফয়সাল আল-কুরআন সম্পর্কে তার বক্তব্য পেশ করেছে। আর এ গ্রন্থটি স্বতন্ত্র বৈশিষ্ট্যমণ্ডিত ও স্বমহিমায় উজ্জল।"
        }
      ]
    },
    {
      "number": "3",
      "uddipok": "মাত্র সাত বছর বয়সে পবিত্র কুরআন হিফজ করায় হাসিবকে তার প্রতিষ্ঠানে সংবর্ধনা দেওয়া হচ্ছে। অনুষ্ঠানের প্রধান অতিথি ড. আবদুল্লাহ তাঁর বক্তব্যে একজন মুসলিম মনীষীর উল্লেখ করলেন, যিনি হাসিবের মতো বয়সে পবিত্র কুরআন হিফজ করে পরবর্তীতে তাফসির ও ইতিহাসশাস্ত্রে দুটি প্রসিদ্ধ গ্রন্থ রচনা করে খ্যাতি অর্জন করেছেন। অভিভাবক হিসেবে বক্তব্য দিতে গিয়ে হাসিবের পিতা জনাব জাকির বলেন, আমার ছেলের চেয়েও কম বয়সে পবিত্র কুরআনে হিফজ করেছেন এমন একজন মনীষীর নাম আমি জানি, যিনি পরবর্তীতে হাদিসশাস্ত্রে বিশ্বজোড়া খ্যাতি অর্জন করেছিলেন। তিনি স্বাধীনচেতা ও আত্মসম্মানবোধ সম্পন্ন ব্যক্তি ছিলেন।",
      "tag": "CB 20",
      "sub_questions": [
        {
          "label": "ক",
          "question": "'যুন্নুরাইন' অর্থ কী?",
          "explanation": "'যুননুরাইন' অর্থ দুই জ্যোতির অধিকারী।"
        },
        {
          "label": "খ",
          "question": "'দ্বিতীয় খলিফার শাসনকাল ছিল জবাবদিহিতার উজ্জ্বল দৃষ্টান্ত।'- ব্যাখ্যা করো।",
          "explanation": "দ্বিতীয় খলিফা অর্থাৎ উমর (রা)-এর শাসনামল ছিল জবাবদিহিতার জন্য পৃথিবীর শ্রেষ্ঠ আদর্শ। হযরত উমর (রা) জুমুআর সময় জনসাধারণের জন্য শাসকের বিরুদ্ধে অভিযোগ করার ব্যবস্থা করেন। এরই প্রেক্ষিতে এক লোক খলিফার বিরুদ্ধে অভিযোগ করল- বায়তুলমাল থেকে প্রাপ্ত কাপড় থেকে কারও পুরো একটি জামা হয়নি। অথচ খলিফার জামা কীভাবে হলো? খলিফার পক্ষ থেকে তার ছেলে জবাব দিলেন- আমার অংশটুকু বাবাকে দিয়েছি। এতে তার পুরো 'জামা হয়েছে। জবাবদিহিতামূলক শাসনের এমন ইতিহাস পৃথিবীতে বিরল।"
        },
        {
          "label": "গ",
          "question": "ড. আবদুল্লাহ কোন মনীষীর কথা ইঙ্গিত করেছেন? ব্যাখ্যা করো।",
          "explanation": "ড. আবদুল্লাহ ইবনে জারির আত-তাবারি (র)-এর প্রতি ইঙ্গিত করেছেন। বিভিন্ন ক্ষেত্রে মুসলমানদের অবদানের কথা মানব ইতিহাসে স্বর্ণাক্ষরে লিপিবদ্ধ আছে। যেসব মনীষী এসব অবদান রাখেন ইবনে জারির আত- তাবারি (র) তাদের অন্যতম। উদ্দীপকের ড. আবদুল্লাহ তার কথাই, তুলে ধরেছেন। ড. আবদুল্লাহ যার কথা বলেছেন তিনি সাত বছর বয়সে কুরআন হিফজ করেন। পরবর্তী সময়ে তিনি তাফসির ও ইতিহাস শাস্ত্রে দুটি প্রসিদ্ধ গ্রন্থ রচনা করে খ্যাতি অর্জন করেন। ইবনে জারির সম্পর্কেই একথা সমর্থনযোগ্য। কারণ তিনিই সাত বছর বয়সে কুরআন মুখস্থ করেন। তিনি একজন বিখ্যাত মুফাসসির ও আরব ঐতিহাসিক ছিলেন। পাশাপাশি পবিত্র কুরআনের বিশুদ্ধ তাফসির করেন। তাফসির গ্রন্থটির নাম 'জামিউল বায়ান আন তাবিলি আয়িল কুরআন'। এ গ্রন্থটি অত্যন্ত নির্ভরযোগ্য ও গ্রহণযোগ্য। কারণ ইবনে জারির প্রচুর হাদিস সংগ্রহ করেন এবং এর আলোকে তাফসিরটি প্রণয়ন করেন। পাশ্চাত্য পণ্ডিতদের কাছে ঐতিহাসিক এবং সমালোচনামূলক গবেষণার জন্য এ তাফসির গ্রন্থটি বিশেষভাবে সমাদৃত। এছাড়া তিনি ইতিহাস বিষয়ে লেখেন 'তারিখ আর-রাসুল ওয়াল মুলুক' গ্রন্থটি। সুতরাং বোঝা যায়, ড. আবদুল্লাহ ইবনে জারির আত- তাবারি (র)-এর প্রতি নির্দেশ করেছেন।"
        },
        {
          "label": "ঘ",
          "question": "জনাব জাকির যে মনীষীর কথা উল্লেখ করেছেন, তার পরিচয় উল্লেখপূর্বক হাদিস- শাস্ত্রে তাঁর অবদান মূল্যায়ন করো।",
          "explanation": "জনাব জাকির যে মনীষীর কথা উল্লেখ করেছেন তিনি হলেন ইমাম বুখারি (র)। হাদিস শাস্ত্রে অবদানের কারণে যে মনীষী সর্বোচ্চ আসন দখল করে আছেন তিনি হলেন ইমাম বুখারি (র)। হাদিস শাস্ত্রে অনন্য ভূমিকার কারণে তাকে হাদিস বর্ণনায় মুহাদ্দিসদের নেতা বলা হয়। জনাব জাকিরের কথায় এ মনীষীর প্রতি ইঙ্গিত রয়েছে। জনাব জাকির যার কথা বলেছেন তিনি সাত বছরেরও কম বয়সে কুরআন হিফজ করেন। তিনি পরবর্তী সময়ে হাদিস শাস্ত্রে বিশ্বজোড়া খ্যাতি অর্জন করেন। তিনি স্বাধীনচেতা ও আত্মসম্মানবোধসম্পন্ন ব্যক্তি ছিলেন। ইমাম বুখারি (র) সম্পর্কেই একথাগুলো সত্য। কারণ তিনি ছয় বছর বয়সে কুরআন হিফজ করেন। স্বাধীনচেতা ও আত্মসম্মানবোধসম্পন্ন ব্যক্তি ছিলেন বলে তিনি কোনো রাজা-বাদশার দরবারে যেতেন না। তিনি একাধারে ছয় বছর হাদিস বিষয়ে জ্ঞান লাভ করার পর হাদিস সংগ্রহ করার জন্য কুফা, বাগদাদ, বসরা ইত্যাদি স্থানে যান। এভাবে দীর্ঘ ষোলো বছর জ্ঞান সাধনায় ৬ লক্ষ হাদিস থেকে পরীক্ষা-নিরীক্ষা করে ৭২৭৫টি হাদিস বুখারি শরীফে লিপিবদ্ধ করেন। প্রত্যেক হাদিস লেখার পূর্বে তিনি ওযু ও গোসল করে দুই রাকআত নফল নামায পড়তেন। তারপর ইস্তেখারা করতেন। বিশুদ্ধ মনে হলে সেই হাদিস লিখতেন। হাদিস বিশারদ ও উলামায়ে কেরাম ঐকমত্য পোষণ করেছেন যে, পৃথিবীতে আল-কুরআনের পর বুখারি শরিফই হলো সবচেয়ে বিশুদ্ধ গ্রন্থ। ৯০ হাজার ছাত্র ইমাম বুখারি (র) এর কাছে হাদিস শিখেছেন। উপরের আলোচনা থেকে প্রমাণিত হয়, জনাব জাকিরের বক্তব্যে ইমাম বুখারি (র)-এর কথা প্রকাশিত হয়েছে, হাদিস শাস্ত্রে যিনি অসামান্য অবদান রাখেন।"
        }
      ]
    },
    {
      "number": "4",
      "uddipok": "সালাউদ্দিন সাহেবের শ্বশুর জনাব আবুল হোসেন বয়োবৃদ্ধ ও অসুস্থ হওয়ায় একটি বিশেষ মাসের ধারাবাহিক দিনব্যাপী ইবাদতটি পালন করতে পারেননি। এ.দিকে অসুস্থ শ্বশুরকে দেখতে এসে জামাতা সালাউদ্দিন সাহেব জানালেন যে, কয়েকদিন পর নির্ধারিত মাসে তিনি একটি ইবাদত, পালন করতে দেশের বাইরে যাচ্ছেন। সেখানে তাকে নির্দিষ্ট সময়ে অবস্থান করে আনুষ্ঠানিক কার্যাদি সম্পন্ন করতে হবে।",
      "tag": "CB 20",
      "sub_questions": [
        {
          "label": "ক",
          "question": "মানুষ সৃষ্টির উদ্দেশ্য কী?",
          "explanation": "মানুষ সৃষ্টির উদ্দেশ্য হলো আল্লাহর ইবাদত করা।"
        },
        {
          "label": "খ",
          "question": "যাকাতকে 'ইসলামের সেতুবন্ধন' বলা হয়েছে কেন? ব্যাখ্যা করো।",
          "explanation": "আর্থিক ভারসাম্য ও সুসম্পর্ক সৃষ্টিতে যাকাত ধনী ও গরিবের মধ্যে সেতুবন্ধন হিসেবে কাজ করে। অর্থনৈতিকভাবে ধনী ও গরিব উভয় শ্রেণির মানুষ সমাজে রয়েছে। ধনী- গরিবের মধ্যে আর্থিক সমন্বয় সাধন করতে মহান আল্লাহ যাকাতের বিধান দিয়েছেন। যাকাত আদায় করলে সমাজের দুর্বল লোকেরাও সবল হয়ে যায়। এতে ধনীদের প্রতি গরিবের শ্রদ্ধাবোধ ও সুধারণা সৃষ্টি হয়। ফলে ধনী-গরিবের মধ্যে এক ধরনের বন্ধন তৈরি হয়।"
        },
        {
          "label": "গ",
          "question": "জনাব আবুল হোসেন কোন ইবাদতটি পালন করতে পারলেন না? ব্যাখ্যা করো।",
          "explanation": "জনাব আবুল হোসেন সাওম পালন করতে পারেননি। সাওম আরবি শব্দ। এর ফার্সি প্রতিশব্দ হলো রোযা। এর অর্থ হলো বিরত থাকা। সাওম ইসলামের পঞ্চম স্তম্ভের একটি। এটি অতি গুরুত্বপূর্ণ একটি ইবাদত। আবুল হোসেন এ ইবাদতটি পালনে ব্যর্থ হয়েছেন। আবুল হোসেন বয়োবৃদ্ধ ও অসুস্থ হওয়ায় একটি বিশেষ মাসের ধারাবাহিক দিনব্যাপী ইবাদতটি পালন করতে পারেননি। এ বিষয়টি সাওম বা রোযার প্রতি ইঙ্গিত করে। কারণ সুবহে সাদিক থেকে সূর্যাস্ত পর্যন্ত আল্লাহর সন্তুষ্টি লাভের আশায় নিয়তের সাথে পানাহার ও ইন্দ্রিয় তৃপ্তি থেকে বিরত থাকার নাম সাওম। প্রাপ্তবয়স্ক প্রত্যেক নারী ও পুরুষের ওপর রমযান মাসের এক মাস রোযা রাখা ফরজ। তবে কেউ অসুস্থ ও বৃদ্ধ হলে তার ওপর এ বিধান প্রযোজ্য নয়। অসুস্থ হলে সুস্থ হওয়ার পর রোযার কাযা আদায় করতে হয়। আর বৃদ্ধ হলে রোযার কাফফারা আদায় করতে হয় না। এ আলোচনা থেকে বোঝা যায়, আবুল হোসেন সাওম পালন করতে পারেননি।"
        },
        {
          "label": "ঘ",
          "question": "জনাব সালাউদ্দিন যে ইবাদতটির নিয়ত করেছেন, তার নাম উল্লেখপূর্বক ইবাদতের শিক্ষা ও তাৎপর্য বিশ্লেষণ করো।",
          "explanation": "নিম্নের অনুরুপ : জনাব মঈন উদ্দীন হজের কথা উল্লেখ করেছেন, যার শিক্ষা ও তাৎপর্য অপরিসীম। হজ শব্দের অর্থ ইচ্ছা করা, সংকল্প করা ইত্যাদি। শরিয়তের পরিভাষায়, নির্দিষ্ট দিনে, নির্ধারিত পদ্ধতিতে আল্লাহর ঘর প্রদক্ষিণ করাকে হজ বলে। হজ বিশ্বভ্রাতৃত্ব তৈরি করে এবং পাপ মোচনে সহায়তা করে, যা জনাব মঈন উদ্দীনের বক্তব্যেও ফুটে ওঠে। উদ্দীপকের ইসলাম শিক্ষা বিষয়ের শিক্ষক জনাব মঈন উদ্দীন এমন একটি ইবাদতের কথা বলেন, 'যার মাধ্যমে বিশ্বভ্রাতৃত্ব গড়ে ওঠে এবং ইবাদত পালনকারী নবজাতক শিশুর মতো নিষ্পাপ হয়ে যায়। হজ সম্পর্কে শিক্ষকের এ বক্তব্যটি সঠিক। মানবজীবনে হজের শিক্ষা ও তাৎপর্য অনস্বীকার্য। মানুষের মধ্যে ধন-সম্পদ, বর্ণ-গোত্র ও জাতীয়তার ভেদাভেদ থাকলেও হজ এসব ভেদাভেদ ভুলিয়ে মুসলমানদের ঐক্যবদ্ধ হতে শেখায়। এটি মানুষকে পারস্পরিক সম্প্রীতি ও শৃঙ্খলাবোধের শিক্ষা দিয়ে সহানুভূতিশীল করে গড়ে তোলে। হজ পালনের জন্য প্রতিবছর বিশ্বের নানা প্রান্ত থেকে লক্ষ লক্ষ মুসলিম একই স্থানে মিলিত হয়। মুসলিমের এই মহাসম্মেলনের ফলে গড়ে ওঠে বিশ্বভ্রাতৃত্ব। এছাড়া হজ মানুষকে পাপমুক্ত হতে সাহায্য করে। মহানবি (স) বলেন, 'যে ব্যক্তি হজ করে, সে নবজাতক শিশুর মতো নিষ্পাপ হয়ে যায়।' (ইবনে মাজাহ) উপরের আলোচনা থেকে বলা যায়, বিশ্বভ্রাতৃত্ব তৈরি ও পাপমোচনের ক্ষেত্রে হজের ভূমিকা অপরিসীম। তাই সামর্থ্যবান ব্যক্তির জন্য হজ পালন করা অপরিহার্য।"
        }
      ]
    },
    {
      "number": "5",
      "uddipok": "জনাব 'ক' নিয়মিত নামাজ পড়েন। এ বছর তিনি হজও পালন করে এসেছেন। একদিন তার দরিদ্র প্রতিবেশী খায়ের মিয়া মেয়ের বিয়েতে কিছু সহযোগিতা করার। অনুরোধ করলে জনাব 'ক' তাকে খালি হাতে ফিরিয়ে দেন। এমনকি তিনি তার অসুস্থ তার বোনকে দেখতে হাসপাতালেও যাননি। তার ছেলে রিশু সারাক্ষণ ইন্টারনেট নিয়ে পড়ে থাকে। লেখাপড়ার প্রতি তার কোনো মনোযোগ নেই। বখাটে বন্ধুদের সাথে আড্ডা মেরেই তার সময় অতিবাহিত হয়। তার মা আফসোস করে বলল, 'ছেলেকে সঠিক শিক্ষা দিতে পারিনি বলেই তার আজ এই অধঃপতন।",
      "tag": "CB 20",
      "sub_questions": [
        {
          "label": "ক",
          "question": "হযরত মুহাম্মদ (স) কোন প্রকারের উপাজর্নকে উত্তম ও পবিত্র বলেছেন?",
          "explanation": "মহানবি (স) ব্যক্তির নিজ শ্রমের উপার্জনকে উত্তম ও পবিত্র বলেছেন।"
        },
        {
          "label": "খ",
          "question": "শিক্ষা ও নৈতিকতার সম্পর্ক ব্যাখ্যা করো।",
          "explanation": "মানুষের জীবনকে আদর্শমণ্ডিত করতে শিক্ষা ও নৈতিকতা একে অপরের সাথে গভীরভাবে সম্পর্কযুক্ত। শিক্ষা মানুষের সঞ্চিত জ্ঞান এবং অভিজ্ঞতাকে নিজের জীবনে সফলভাবে প্রয়োগ করতে শেখায়। এই শিক্ষায় যদি নৈতিকতার সংমিশ্রণ থাকে তবে মানুষ উত্তম আদর্শবান হতে পারে। নৈতিক জ্ঞান মানুষকে চাল-চলন, ওঠা- বসা, আচার-ব্যবহার, লেনদেন সবকিছুই নীতিসিদ্ধভাবে সম্পন্ন করতে শেখায়। সে পরিবার, সমাজ তথা রাষ্ট্রে কখনই নীতিহীন কোনো আচরণে লিপ্ত হতে পারে না। এভাবে শিক্ষা ও নৈতিকতা গভীরভাবে সম্পর্কযুক্ত।"
        },
        {
          "label": "গ",
          "question": "জনাব 'ক' কোন প্রকার ইবাদত পালন থেকে বিরত রয়েছেন? ব্যাখ্যা করো।",
          "explanation": "নিম্নের অনুরুপ : জনাব 'X' হাক্কুল ইবাদ পালন থেকে বিরত রয়েছেন। ইবাদত প্রধানত দুই প্রকার। এর মধ্যে হাক্কুল ইবাদ একটি। এর অর্থ হলো বান্দার হক। এ হক পালনের প্রতি ইসলামে কড়া নির্দেশ দেওয়া হয়েছে জনাব 'X' এ নির্দেশ অমান্য করেছেন। জনাব 'X' তার দরিদ্র প্রতিবেশীকে সাহায্য না করে তাড়িয়ে দেন। অথচ আমরা পিতা-মাতা, ভাই-বোন, আত্মীয়-স্বজন, পাড়া-প্রতিবেশীদের নিয়ো সামাজিকভাবে একসাথে বসবাস করি। এক্ষেত্রে আমাদের কর্তব্য হলো বিপদে-আপদে একে-অপরকে সাহায্য-সহযোগিতা করা। পরস্পরের প্রতি এ সহানুভূতি ও দায়িত্বই হলো হাক্কুল ইবাদ বা বান্দার হক। রাসুল (স) বলেছেন, 'নিশ্চয়ই তোমার উপর তোমার প্রতিপালকের, তোমার শরীরের, তোমার স্ত্রী ও সন্তান-সন্তুতির হক রয়েছে।' অন্যত্র রাসুল (স) বলেছেন, 'এক মুসলিমের উপর অপর মুসলিমের ছয়টি অধিকার রয়েছে। যেমন- সালামের জবাব দেওয়া, রোগীকে দেখতে যাওয়া, জানাযায় অংশগ্রহণ করা, দাওয়াত কবুল করা, মজলুমকে সাহায্য করা ও হাঁচির জবাব দেওয়া।' (বুখারি ও মুসলিম) সুতরাং বলা যায়, জনাব 'X' হাক্কুল ইবাদ পালন থেকে বিরত রয়েছেন।"
        },
        {
          "label": "ঘ",
          "question": "তুমি কি রিশুর মায়ের মন্তব্যের সাথে একমত? তোমার মতের পক্ষে যুক্তি প্রমাণ- দাও।",
          "explanation": "নিম্নের অনুরুপ : নৈতিক শিক্ষার গুরুত্ব ফুটে ওঠায় আমি জিকুর মায়ের মন্তব্যের সাথে একমত। সঠিক শিক্ষা মানুষকে প্রকৃত মানুষ হতে সাহায্য করে। মানব হৃদয়কে অজ্ঞতার অন্ধকার থেকে মুক্ত করে জ্ঞানের আলোয় উদ্ভাসিত করে। এর অভাবে মানুষ নীতিহীন পশুর পর্যায়ে নেমে যায়। জিকুর মায়ের বক্তব্যে এ বিষয়েরই সমর্থন রয়েছে। ছেলের অধঃপতনের জন্য জিকুর মা সঠিক শিক্ষার অভাবকে দায়ী করেছেন। তার এ মন্তব্য যৌক্তিক। শিক্ষার সাথে যদি নৈতিকতার সমন্বয় থাকে তবে তাকে সঠিক শিক্ষা বলা যায়। এ ধরনের শিক্ষা ব্যক্তির মৌলিক মানবীয় গুণগুলোকে উদ্ভাসিত করে। সে ভালো-মন্দের পার্থক্য বুঝতে পারে। সততা, সদাচার, সৌজন্য, মিষ্টি কথা ইত্যাদি সৎগুণ চর্চায় অভ্যস্ত হয়। এ ধরনের মানুষ কখনও অযথা সময় নষ্ট করে না। বখাটেদের সাথে মেশে না। অপরদিকে নীতিহীন ও চরিত্রহীন শিক্ষার কারণে মানুষ চতুষ্পদ জন্তুর চেয়েও নিকৃষ্ট হয়ে যায়। মহান আল্লাহ বলেন, 'তাদের হৃদয় আছে উপলব্ধি করে না; চোখ আছে দেখে না; কান আছে শোনে না; এরা হলো চতুষ্পদ জন্তুর মতো, বরং তার থেকেও নিকৃষ্ট। আর এরাই হলো গাফিল্।' (সূরা আল-আরাফ, আয়াত ১৭৯) উপরের আলোচনা থেকে বোঝা যায়, নৈতিকতাহীন শিক্ষার কারণেই জিকুর *এমন অধঃপতন হয়েছে। তাই জিকু সম্পর্কে তার মায়ের বক্তব্য সঠিক।"
        }
      ]
    },
    {
      "number": "6",
      "uddipok": "সামী ও সাদী রাজধানীর একই কলেজে অধ্যয়ন করে। সামী কম্পিউটার চালাতে পারে। সাদী তাকে জিজ্ঞাসা করে কীভাবে তুমি কম্পিউটার শিখলে? সামী তখন বলে, কম্পিউটার চালাতে হলে, যেমন- কম্পিউটার শিখতে হয়, তেমনি দুনিয়ার কল্যাণ ও পরকালীন মুক্তির জন্যও বিশেষ শিক্ষা দরকার। অপরদিকে তাদের আরেক বন্ধু শুধু হৃদয়ের বিশ্বাস নিয়েই নিজেকে 'ইমানদার' বলে গর্ব করে। তখন সাদী তাকে বুঝিয়ে দেয়, শুধু অন্তরের বিশ্বাস যথেষ্ট নয়, আল্লাহর সকল আদেশ-নিষেধ বিনা দ্বিধায় পালন করার মাধ্যমেই কেবল মুক্তি সম্ভব।",
      "tag": "CB 20",
      "sub_questions": [
        {
          "label": "ক",
          "question": "শাফাআত কাকে বলে?",
          "explanation": "কল্যাণ ও ক্ষমার জন্য আল্লাহ তায়ালার কাছে নবি-রাসুল ও নেক বান্দাদের সুপারিশ করাকে শাফাআত বলে।"
        },
        {
          "label": "খ",
          "question": "হাদিসের আলোকে ইসলামের পরিচয় বুঝিয়ে বলো ।",
          "explanation": "মহানবি (স) ইসলামের পাঁচটি ভিত্তি যথাযথভাবে পালন করাকে ইসলাম হিসেবে ঘোষণা করেছেন। ইসলামের ভিত্তি ৫টি। যথা- ইমান, সালাত, যাকাত, হজ ও সাওম। এ ৫টি বিষয়ের প্রতি যত্নশীল হয়ে মেনে চলার মাধ্যমে একজন মানুষ পরিপূর্ণভাবে ইসলামে প্রবেশ করতে পারে। এর মধ্যে ইমান হলো আন্তরিক বিশ্বাস আর সালাত, 'যাকাত, হজ ও সাওম কর্মের বিষয়। এগুলো সঠিকভাবে পালন করাই হলো ইসলাম।"
        },
        {
          "label": "গ",
          "question": "সামীরের বক্তব্যে পাঠ্যবইয়ের কোন শিক্ষার প্রতি ইজিাত করা হয়েছে? ব্যাখ্যা করে।",
          "explanation": "সামীর বক্তব্যের মাধ্যমে পাঠ্যবইয়ে বর্ণিত গ্রহণীয় জ্ঞানের প্রতি ইঙ্গিত করা হয়েছে। ইলম বা জ্ঞান হলো কোনো বস্তুর প্রকৃত অবস্থা উপলব্ধি করা। ইলমকে দুই ভাগে ভাগ করা যায়। যথা- দীনি ইলম (ধর্মীয় জ্ঞান) ও দুনিয়াবি ইলম (পার্থিব জ্ঞান)। এ দুটি ইলমকে আবার গ্রহণীয় ও বর্জনীয় এ দুভাগেও ভাগ করা যায়। সামীর বক্তব্যে দীনি ইলম তথা ধর্মীয় জ্ঞান বা গ্রহণীয় জ্ঞানের বিষয়টি প্রতিফলিত হয়েছে। সামী যে শিক্ষার কথা বলেছে তা মানুষের জন্য দুনিয়ার কল্যাণ ও আখিরাতের মুক্তি বয়ে আনে। আর সে জ্ঞানই হলো দীনি ইলম তথা গ্রহণীয় জ্ঞান যা মানুষের ইহকাল ও পরকালের কল্যাণ বয়ে আনে। ধর্মীয় ও নৈতিক শিক্ষার সাথে সাথে দুনিয়ার জন্য কল্যাণকর যাবতীয় জ্ঞান ইসলামি শরিয়তে গ্রহণীয়। যেমন- পদার্থ, রসায়ন, চিকিৎসাবিজ্ঞান ইত্যাদি। এসব বিষয়ের জ্ঞান যখন মানুষের কল্যাণ বয়ে আনে তখন তা গ্রহণীয়, কিন্তু অকল্যাণকর পথে এ জ্ঞান ব্যবহার করলে তা আল্লাহর কাছে অপরাধ হিসেবে গণ্য হবে এবং তা বর্জন করতে হবে। সামী শুধু দুনিয়ার কল্যাণ ও পরকালীন মুক্তির জ্ঞানের কথা বলেছে। তাই বলা যায়, সামী গ্রহণীয় জ্ঞানের প্রতিই ইঙ্গিত করেছে।"
        },
        {
          "label": "ঘ",
          "question": "সাদীর বক্তব্য চিহ্নিত করে বিষয়টি সংশ্লিষ্ট পাঠের আলোকে বিশ্লেষণ করো।",
          "explanation": "সাদীর বক্তব্যে ইমানের পরিপূর্ণ ধারণা প্রকাশিত হয়েছে। ইমান শব্দের অর্থ বিশ্বাস। ইসলামের মূল বিষয়গুলোর প্রতি বিশ্বাসকে ইমান বলা হয়। তবে বিশ্বাসের পাশাপাশি মৌখিক স্বীকৃতি এবং আমল বা কাজেও তার প্রতিফলন থাকতে হয়। ইসলামের মূল ভিত্তি হলো ইমান। সাদী তার বক্তব্যে এ বিষয়টি তুলে ধরেছে। সাদী মনে করে ইমানদার হওয়ার জন্য শুধু অন্তরের বিশ্বাস যথেষ্ট নয়। আল্লাহর সব আদেশ-নিষেধ বিনা দ্বিধায় পালন করার মাধ্যমেই কেবল মুক্তি সম্ভব। তার এ মনোভাব যৌক্তিক। কারণ ইমামের তিনটি দিক রয়েছে। এগুলো হলো- ক. অন্তরে বিশ্বাস করা, খ. মুখে স্বীকার করা এবং গ. বিশ্বাস অনুসারে আমল করা। অর্থাৎ ইসলামের যাবতীয় বিষয়ের প্রতি আন্তরিক বিশ্বাস, মৌখিক স্বীকৃতি ও সে অনুযায়ী আমল করার নাম হলো ইমান। প্রকৃত মুমিন হওয়ার জন্য এ তিনটি বিষয়ের সমন্বয় জরুরি। কেউ যদি শুধু অন্তরে বিশ্বাস করে কিন্তু মুখে স্বীকার করে না এবং সে অনুসারে আমলও করে না, তবে সে প্রকৃত মুমিন হতে পারবে না। আবার মুখে স্বীকার করে অন্তরে বিশ্বাস না করলেও কোনো ব্যক্তি ইমানদার হতে পারে না। উপরের আলোচনা থেকে বোঝা যায়, সাদী প্রকৃত ইমানের বিষয়টি তুলে ধরেছে। তাই ইমান সম্পর্কে তার বক্তব্যটি যথার্থ।"
        }
      ]
    },
    {
      "number": "7",
      "uddipok": "রবিউল্লাহ সাহেব একজন বিশ্ববিদ্যালয় শিক্ষক। উচ্চতর প্রশিক্ষণের জন্য আ একটি উন্নত দেশে পাঠানো হয়েছে। প্রশিক্ষণে চমৎকার ফলাফল করায় তাকে এ অনেক সুযোগ-সুবিধাসহ চাকুরির প্রস্তাব দেওয়া হলে তিনি সেটি গ্রহণ না করেও শিক্ষকতার জন্য ফিরে আসেন। সেপরদিকে তার সহকর্মী জনার 'এ' নিয়মিত ক্লাস নেন না। কোনো দায়িত্ব দিলে ঠিকনায় পালন করেন না। রবিউল্লাহ সাহেব একদিন জনাব 'এ' কে বললেন, 'আমাসে প্রত্যেককেই দায়িত্বের ব্যাপার জিজ্ঞাসা করা হবে।'",
      "tag": "CB 20",
      "sub_questions": [
        {
          "label": "ক",
          "question": "মিতব্যয়িতার পরিচয় দাও।",
          "explanation": "পরিমিতিবোধ, কথা-বার্তা, কাজ-কর্মে যথার্থতা, মাল-সম্পদের সুষ্ঠু ব্যবহারকে মিতব্যয়িতা বলে।"
        },
        {
          "label": "খ",
          "question": "আত্মশুদ্ধি প্রয়োজন কেন? ব্যাখ্যা করো।",
          "explanation": "নিম্নের অনুরুপ : মৃদুলের কর্মকান্ডে আখলাকে যামিমাহর অন্যতম সুদের বিষয়টি ধরা পড়েছে। শরিয়তের পরিভাষায় কাউকে প্রদত্ত ঋণের মূল পরিমাণের ওপর অতিরিক্ত আদায় করাকে রিবা বা সুদ বলা হয়। অর্থাৎ ঋণগ্রহীতার কাছ থেকে ঋণদাতার মূলধনের অতিরিক্ত কোনো লাভ নেওয়াই সুদ। মৃদুলের কর্মকান্ডে এর প্রতিফলন লক্ষ করা যায়। মৃদুল তার এলাকার ক্ষুদ্র ব্যবসায়ীদের মধ্যে দু'মাসের জন্য ঋণ বিতরণ করে প্রতি হাজারে বারশত টাকা করে ফেরত নেয়। অর্থাৎ তিনি ঋণ দিয়ে মূল পরিমাণের চেয়ে অতিরিক্ত অর্থ আদায় করেন। তার এ অতিরিক্ত অর্থ আদায় করাকে সুদ হিসেবে আখ্যায়িত করা হয়। রাসুল (স) এ বিষয়ে বলেন, 'যে ঋণ কোনো লাভ নিয়ে আসে তাই রিবা' (জামি-সগির) ইসলামে সুদ সম্পূর্ণরূপে নিষিদ্ধ। সুদ মানব সমাজে অর্থনৈতিক বৈষম্যের জন্ম দেয়। এর ফলে ধনী আরও ধনী, আর গরিব আরও গরিব হয়। আল্লাহ ও রাসুল (স) সুদ লেনদেনকারীকে অভিসম্পাত করেন। সুতরাং বলা যায়, মৃদুলের কাজে সুদের বৈশিষ্ট্যেরই বহিঃপ্রকাশ ঘটেছে।"
        },
        {
          "label": "গ",
          "question": "রবিউল্লাহ সাহেবের কর্মকান্ডে আখলাকে হামিদার কোন বৈশিষ্ট্যটি ফুটে উঠেছে ব্যাখ্যা করো।",
          "explanation": "রবিউল্লাহ সাহেবের কর্মকান্ডে আখলাকে হামিদাহর অন্যতম বৈশিষ্ট্য স্বদেশপ্রেম প্রকাশিত হয়েছে। যে দেশে মানুষ জন্মগ্রহণ করে, যে স্থানের আলো-বাতাসে প্রতিপালিত হয় এবং বড় হয়ে ওঠে সে স্থানকেই তার স্বদেশ বলা হয়। আর এ স্বদেশের প্রতি মমতাবোধই হলো স্বদেশপ্রেম। রবিউল্লাহর মধ্যে এ গুণটি বিদ্যমান। রবিউল্লাহ উন্নত একটি দেশে সকল সুযোগ-সুবিধাসহ চাকরির প্রস্তাব পান। কিন্তু এ প্রস্তাবে তিনি সম্মত না হয়ে নিজ দেশে ফিরে আসেন। এ বিষয়টিতে স্বদেশপ্রেমই ফুটে ওঠে। মানুষ যে দেশে জন্ম নেয় সেখানকার আলো-বাতাস গ্রহণ করে। সেখানকার ফল-ফসল, খাদ্য-পানীয় দ্বারা তার দেহ পুষ্ট হয়। সেখানকার পরিবেশ পাহাড়-পর্বত সাগর-নদী, আবহাওয়া ও ঋতুবৈচিত্র্যে সে অভ্যস্ত হয়। এ কারণে মানুষ অন্য কোথাও গিয়ে স্বাভাবিকবোধ করে না। নিজ দেশের প্রতি এক ধরনের মায়া-মমতা, ভালোবাসা অনুভব করে। এখানে ফিরে না আসা পর্যন্ত তার মন প্রশান্ত হয় না। দেশের প্রতিটি অনুষঙ্গ মানবমনকে আচ্ছন্ন করে রাখে। স্বদেশ ও জন্মভূমির প্রতি এ আকর্ষণই হলো স্বদেশপ্রেম। সুতরাং বোঝা যায়, রবিউল্লাহ সাহেবের কাজে স্বদেশপ্রেম প্রতিফলিত হয়েছে।"
        },
        {
          "label": "ঘ",
          "question": "জনাব 'এ'-এর কর্মকাণ্ড আখলাকে হামিদার যে বৈশিষ্ট্যটি অনুপস্থিত সেটি উলে করে এর গুরত্ব বিশ্লেষণ করো।",
          "explanation": "জনাব 'এ'-এর কাজে আখলাকে হামিদাহর অন্যতম বৈশিষ্ট্য কর্তব্যপরায়ণতা অনুপস্থিত রয়েছে। মানবজীবনে সফলতার জন্য কর্তব্যপরায়ণতা বিশেষ গুরুত্বপূর্ণ। কর্তব্যপরায়ণতা হলো যথাযথভাবে কর্তব্য আদায় করা, দায়িত্বসমূহ পালন করা। মানুষের সার্বিক উন্নতি ও সফলতার জন্য এর কোনো বিকল্প নেই। জনাব 'এ' নিজের জীবনে এ গুণের চর্চা করেননি। জনাব 'এ' নিয়মিত ক্লাস নেন না। কোনো দায়িত্ব দিলে ঠিকমতো পালন করেন না। এ ধরণের আচরণই হলো দায়িত্বহীনতা। কারণ মানুষ হিসেবে আমাদের ওপর নানাবিধ দায়িত্ব ও কর্তব্য রয়েছে। এগুলো সম্পর্কে সতর্ক ও সচেতন থাকা, সময়মতো সুন্দরভাবে এগুলো পালন করা এবং এক্ষেত্রে কোনোরূপ অবহেলা না করাকে কর্তব্যপরায়ণতা বলা হয়। কর্তব্যপরায়ণ ব্যক্তিকে মানুষ ভালোবাসে, সম্মান করে। তিনি সবার আস্থা অর্জন করেন। কর্তব্যহীনতার কারণে মানুষ সবক্ষেত্রে ব্যর্থ হয়। আল্লাহ একনিষ্ঠ বান্দাদের পরিচয় দিতে গিয়ে বলেন, 'তারা কর্তব্য পালন করে এবং সে দিনের ভয় করে যে দিনের অনিষ্ট হবে ব্যাপক।' (সূরা আদ-দাহর, আয়াত ৭) আল্লাহ আমাদের পরীক্ষা করার জন্য নানা দায়িত্ব দিয়েছেন। পরকালে এ ব্যাপারে হিসাব নেওয়া হবে। মহানবি (স) বলেন, 'তোমাদের প্রত্যেকেই দায়িত্বশীল। আর তোমাদের প্রত্যেকেই তার দায়িত্ব পালনের ব্যাপারে জিজ্ঞাসিত হবে।' (বুখারি) সেদিন কর্তব্যপরায়ণগণ সহজেই মুক্তি লাভ করবে। তাদের জন্য রয়েছে সফলতা ও জান্নাত। অন্যদিকে কর্তব্যহীনদের জন্য রয়েছে চিরশাস্তির জাহান্নাম।"
        }
      ]
    },
    {
      "number": "8",
      "uddipok": "পরপর দু'বার কন্যা সন্তান হওয়ায় জামিলার স্বামী গণি মিয়া খুবই মনঃক্ষুণ্ণ স সে জামিলার সাথে দুর্ব্যবহার শুরু করে। জামিলার ভাই জসিম একজন সৎসাহসী যুবক সে সমাজের মানুষকে কল্যাণমূলক কাজের পরামর্শ দেয়। সে তার ভগ্নিপতিকে জামিলস সাথে দুর্ব্যবহার বন্ধের জন্য বলে। জামিলা বলে 'আমার ভাইয়ের মতো সবাই যদি দায়িত্ব পালন করত, তবে সমাজের মানুষ ধ্বংস হতে বাঁচতে পারত।'",
      "tag": "CB 20",
      "sub_questions": [
        {
          "label": "ক",
          "question": "প্রতারণা কাকে বলে?",
          "explanation": "প্রতারণা মানে ঠকানো বা ফাঁকি দেওয়া।"
        },
        {
          "label": "খ",
          "question": "সাম্প্রদায়িক সম্প্রীতি প্রয়োজন কেন? ব্যাখ্যা করো।",
          "explanation": "দেশে শান্তি প্রতিষ্ঠা ও উন্নতির জন্য সাম্প্রদায়িক সম্প্রীতি প্রয়োজন। সমাজে বসবাসরত সকল সম্প্রদায়ের মধ্যে ঐক্য, সংহতি ও সহযোগিতার মনোভাবই হলো সাম্প্রদায়িক সম্প্রীতি। এটি মানুষের মধ্যে ধৈর্য, শ্রদ্ধা, পরমতসহিষ্ণুতা ইত্যাদি গুণের বিকাশ ঘটায়। বিভিন্ন ধর্ম ও সম্প্রদায়ের মানুষের একত্রে বসবাসের ফলে দেশ ও জাতি উন্নতির শীর্ষে আরোহণ করে। পক্ষান্তরে, সাম্প্রদায়িক সম্প্রীতি না থাকলে দেশের শান্তি বিনষ্ট হয়, উন্নতি বাধাগ্রস্ত হয়, এমনকি দেশের স্বাধীনতা ও সার্বভৌমত্ব ও হুকমির সম্মুখীন হয়। আর এজন্যই দেশের সর্বত্র সাম্প্রদায়িক সম্প্রীতি প্রতিষ্ঠা করা প্রয়োজন।"
        },
        {
          "label": "গ",
          "question": "গণি মিয়ার আচরণ কোন সময়কার সামাজিক অবস্থাকে নির্দেশ করে? ব্যায় করো।",
          "explanation": "গণি মিয়ার আচরণ আইয়ামে জাহিলিয়াতের সময়কার সামাজিক অবস্থাকে নির্দেশ করে। আইয়ামে জাহিলিয়া অর্থ অজ্ঞতার যুগ। মহানবি (স)-এর আবির্ভাবের পূর্বে আরব সমাজে প্রচলিত বর্বর এ মানবতাবিরোধী আচার-আচরণকে আইয়ামে জাহিলিয়া বলে। আইয়ামে জাহিলিয়া যুগের সামাজিক অবস্থা ছিল অত্যন্ত শোচনীয় ও অমানবিক। নরহত্যা, ব্যভিচার, কন্যা সন্তানকে জীবন্ত কবর দেওয়া, নারীদের অবমাননা করা ইত্যাদি ঘটনাসমূহ ছিল তৎকালীন সমাজের প্রচলিত ব্যাপার। যা গণি মিয়ার কর্মকাণ্ডেও পরিলক্ষিত হয়েছে। উদ্দীপকে উল্লেখিত জামিলার পরপর দুইবার কন্যা সন্তান হওয়ায় তার স্বামী গণি মিয়া তার সাথে দুর্ব্যবহার করে। তার এ কাজই আইয়ামে জাহিলিয়া যুগের সামাজিক অবস্থাকে ফুটিয়ে তোলে। কেননা আইয়ামে জাহিলিয়া যুগে নারীদের কোনো মর্যাদা ছিল না। তাদেরকে দাসী এবং ভোগবিলাসের বস্তু হিসেবে ব্যবহার করা হতো। এমনকি কন্যা সন্তানদের জীবন্ত কবর দেওয়া হতো। গণি মিয়া কন্যা সন্তানের জনক হওয়ায় সে অসন্তুষ্ট হয় এবং তার স্ত্রীর প্রতি দুর্ব্যবহার করে। তাই তার এ কাজটিকে আইয়ামে জাহিলিয়াতের নিদর্শন বলা হয়।"
        },
        {
          "label": "ঘ",
          "question": "জসিমের কাজটি চিহ্নিতপূর্বক তার ব্যাপারে জামিলার মন্তব্যের যথার্থতা মূল্যায় করো।",
          "explanation": "জসিমের কাজে সৎকাজে আদেশ ও অসৎ কাজে নিষেধ প্রদানের গুণটি প্রকাশ পেয়েছে। আর এ সম্পর্কে জামিলার মন্তব্য এ গুণটির সামাজিক গুরুত্বকে প্রতিনিধিত্ব করে। সৎকাজের আদেশ বলতে কাউকে কোনোরূপ ন্যায় ও ভালো কাজের নির্দেশ দেওয়াকে বোঝায়। আর অসৎ কাজে নিষেধ হলো যাবতীয় অন্যায়, অগ্নীল ও খারাপ কাজ থেকে কাউকে বিরত রাখা। আর এ বিরত রাখা শক্তি- সামর্থের মাধ্যমে হতে পারে আবার মৌখিক নিষেধাজ্ঞার মাধ্যমেও হতে পারে। যা জসিমের মধ্যেও পরিলক্ষিত হয়। উদ্দীপকের জসিম মানুষকে কল্যাণমূলক কাজের পরামর্শ দেয় এবং তার ভগ্নিপতিকে তার বোনের সাথে দুর্ব্যবহার বন্ধের জন্য বলে। তার এ কাজে সৎকাজের আদেশ ও অসৎকাজে নিষেধ করার গুণটি ফুটে ওঠে। আর এ সম্পর্কে জামিলা বলে, আমার ভাইয়ের মতো সবাই যদি এ দায়িত্ব পালন করতো, তবে সমাজের মানুষ ধ্বংস হতে বাঁচতে পারতো। তার এ মন্তব্যে সৎকাজের আদেশ ও অসৎকাজে নিষেধ করার সামাজিক গুরুত্ব প্রকাশ পেয়েছে। প্রকৃতপক্ষে ইসলামি সমাজব্যবস্থা সৎকাজের আদেশ ও 'অসৎ কাজে নিষেধ প্রদানের ওপরই প্রতিষ্ঠিত। এটির কারণে সমাজে শাস্তি ও শৃঙ্খলা বজায় থাকে। সমাজে ন্যায় বিচার ও সৎ কার্যাবলির প্রসার ঘটে। অন্যথায় সমাজে বিভিন্ন ধরনের সামাজিক অনাচারমূলক কাজ যেমন- চুরি, ডাকাতি, সন্ত্রাসবাদ, অশ্লীলতা, নির্যাতন প্রভৃতি ব্যাপকভাবে ছড়িয়ে পড়ে। ফলে সমাজ এক সময় ধ্বংসের দ্বারপ্রান্তে এসে উপনীত হয়। তাই মানবসমাজ রক্ষার স্বার্থে সৎকাজের আদেশ ও অসৎকাজে নিষেধ করার গুরুত্ব অপরিসীম। পরিশেষে বলা যায়, সৎকাজের আদেশ ও অসৎকাজে নিষেধ মানবসমাজকে ধ্বংস থেকে বিরত রাখে। তাই সবার উচিত সমাজে ব্যাপকভাবে এটির প্রচলন ঘটিয়ে শান্তি প্রতিষ্ঠা করা এবং সমাজকে নিশ্চিত ধ্বংস থেকে রক্ষা করা।"
        }
      ]
    },
    {
      "number": "9",
      "uddipok": "নাদিম কয়েকদিন যাবৎ আল-কুরআনের একটি সূরা অধ্যয়ন করছে। সূরাটিয়ে আয়াতগুলো বড় বড়। এতে মুনাফিকদের ষড়যন্ত্রের কথা এবং ইয়াহুদি ও খ্রিষ্টাননে সম্বোধন রয়েছে। নাদিমের মামা শফিক সাহেব তাকে বললেন, 'তুমি যদি এ গ্রন্থা ভালোভাবে বুঝে এর শিক্ষা পরিপূর্ণভাবে পালন করতে চাও, তাহলে যার ওপর এী নাজিল হয়েছে তাঁর বাণীও অধ্যয়ন করতে হবে।'",
      "tag": "CB 20",
      "sub_questions": [
        {
          "label": "ক",
          "question": "প্রধান ওহি লেখক কে ছিলেন?",
          "explanation": "প্রধান ওহি লেখক ছিলেন হযরত যায়েদ ইবনে সাবিত (রা)।"
        },
        {
          "label": "খ",
          "question": "মানবজীবনে 'ইসলামি কার্যনীতির' অনুসরণ আবশ্যক কেন? ব্যাখ্যা করো।",
          "explanation": "আল্লাহ ও তাঁর রাসুল (স) নির্দেশিত পথে জীবন পরিচালনা করার জন্য ইসলামি কার্যনীতি বা শরিয়ত অনুসরণ করা আবশ্যক। শরিয়ত হলো ইসলামি জীবন পদ্ধতি। এটি আল্লাহ ও তাঁর রাসুল (স)-এর আদেশ, নিষেধ ও দিকনির্দেশনার সমষ্টি। এর মাধ্যমে জীবনের সব ক্ষেত্রে ইসলামের বিধান জানা যায়। উত্তম চরিত্র ও নৈতিকতার নানা শিক্ষাও শরিয়তে বিবৃত রয়েছে। সর্বোপরি মানুষের সার্বিক জীবনাচরণ সুষ্ঠু ও সুন্দর করার জন্য শরিয়ত তথা 'ইসলামি কার্যনীতি' অনুসরণ আবশ্যক"
        },
        {
          "label": "গ",
          "question": "নাদিম কোন প্রকারের সূরা অধ্যয়ন করছে? ব্যাখ্যা করো।",
          "explanation": "নাদিম মাদানি সূরা অধ্যয়ন করেছে। অবতরণের সময় বিবেচনায় আল-কুরআনের সূরাসমূহ দুই ভাগে বিভক্ত। যথা- মক্কি ও মাদানি। নাদিমের পাঠ করা সূরাটিতে মাদানি সূরার বৈশিষ্ট্য লক্ষ করা যায়। নাদিম যে সূরাটি অধ্যয়ন করেছে সেটির আয়াতগুলো বড় বড়। এতে মুনাফিকদের ষড়যন্ত্রের কথা এবং ইহুদি ও খ্রিষ্টানদের সম্বোধন রয়েছে। আমরা জানি মহানবি (স)-এর মদিনায় হিজরতের পর নাজিল হওয়া সব সূরাকে মাদানি সূরা বলা হয়। এ সূরাগুলো ও এর আয়াতসমূহ তুলনামূলকভাবে দীর্ঘ। এ সূরাগুলোতে আহলে কিতাব তথা ইহুদি ও খ্রিষ্টানদের প্রতি ইসলামের আহ্বান জানানো হয়েছে। তাদের কিতাবের বিকৃতি ও পথভ্রষ্টতার কথা বর্ণনা করা হয়েছে। এ আলোচনা থেকে বোঝা যায়, নাদিম মাদানি সূরা অধ্যয়ন করেছে।"
        },
        {
          "label": "ঘ",
          "question": "উদ্দীপকের শেষ বক্তব্যে উল্লেখিত বিষয়টি চিহ্নিত করে এর যথার্থতা বিশ্লেষণ করো।",
          "explanation": "উদ্দীপকের শেষ বক্তব্যে হাদিসের প্রতি ইঙ্গিত করা হয়েছে। আর এ সম্পর্কে উদ্দীপকের শেষ বক্তব্যটি যথার্থ। হাদিস অর্থ কথা বা বাণী। ইসলামি পরিভাষায় হাদিস বলতে মহানবি হযরত মুহাম্মদ (স)-এর বাণী, কর্ম ও মৌনসম্মতিকে বোঝানো হয়। হাদিস ইসলামি শরিয়তের দ্বিতীয় উৎস। এটিও এক প্রকার ওহি। আল কুরআনের ব্যাখ্যা হলো মহানবির (স) হাদিস। উদ্দীপকের শেষ বক্তব্য ১. এ বিষয়টিকে তুলে ধরে। উদ্দীপকের শেষ বক্তব্যে বলা হয়েছে, কুরআন ভালো করে বোঝার জন্য যার ওপর কুরআন নাজিল হয়েছে তার বাণীও অধ্যয়ন করতে হবে। আমরা - জানি মহানবি (স)-এর ওপর কুরআন নাজিল হয়েছে। আর তার বাণীকেই হাদিস বলা হয়। কুরআন পুরোপুরি বোঝার জন্য মহানবি (স)-এর বাণী অধ্যয়ন করা প্রয়োজন। মহানবি (স) আল্লাহ তায়ালার নির্দেশে মানুষকে নানা বিষয়ে নির্দেশনা দিয়েছেন। ঐ নির্দেশনাসমূহ আল-কুরআনের ব্যাখ্যা স্বরূপ। আল্লাহ তায়ালা পবিত্র কুরআনে শরিয়তের যাবতীয় অ তীয় আদেশ-নিষেধ, বিধি-বিধান ও মূলনীতি অত্যন্ত সংক্ষিপ্তভাবে বর্ণনা করেছেন। আর মহানবি (স)-কে এসব সুস্পষ্টভাবে বুঝিয়ে দেওয়ার দায়িত্ব দিয়েছেন। আল্লাহ তায়ালা বলেন, \"আর আমি আপনার প্রতি কুরআন নাজিল করেছি মানুষকে সুস্পষ্টভাবে বুঝিয়ে দেওয়ার জন্য যা তাদের প্রতি নাজিল করা হয়েছে।\" (সূরা আল-নাহল, আয়াত ৪৪) উপরের আলোচনা থেকে বোঝা যায়, উদ্দীপকের শেষ বক্তব্যে হাদিসের প্রতি ইঙ্গিত রয়েছে। কুরআন বোঝার জন্য হাদিস অধ্যয়ন করা খুবই গুরুত্বপূর্ণ"
        }
      ]
    },
    {
      "number": "10",
      "uddipok": "কোনো এক দেশে কাবা শরিফের ইমাম সাহেব সফরে এলে অসংখ্য মানুষ তাবে দেখতে যায়। সেখানে 'ক' নামে এক চোরও ছিল। ইমাম সাহেবের চেহারা দেখেই। নিজে নিজে লজ্জিত হয়ে আল্লাহর বিধান পালনের সিদ্ধান্ত নেয়। মসজিদের নিয়মিং মুসুল্লি আলাউল ডেঙ্গু জ্বরে আক্রান্ত হয়ে দুই-তিন দিন মসজিদে যেতে পারেননি। যা ফলে তিনি চিন্তিত ছিলেন। তার প্রতিবেশী লালু মিয়া বলেন, জীবনে সুখ-দুঃখ থাকবেই এতে হতাশ হলে চলবে না। একই সাথে তিনি একটি আয়াত পড়ে শোনালেন, যা অর্থ- 'যখনই আপনি অবসর পান, একান্তে ইবাদত করুন-।",
      "tag": "CB 20",
      "sub_questions": [
        {
          "label": "ক",
          "question": "'নিয়ত' কাকে বলে?",
          "explanation": "কাজের উদ্দেশ্য বা লক্ষ্যকে নিয়ত বলা হয়।"
        },
        {
          "label": "খ",
          "question": "জানাযার সালাত শরিয়তের কোন ধরনের বিধান? ব্যাখ্যা করো।",
          "explanation": "জানাযার সালাত ফরজে কিফায়া। ফরজে কিফায়া হলো সামষ্টিকভাবে ফরজ কাজ। শরিয়তে জানাযার সালাত এমনই একটি ফরজ। অর্থাৎ কোনো ব্যক্তি মৃত্যুবরণ করলে ঐ এলাকার সবার ওপর তার জানাযার সালাত আদায় করা ফরজ। তবে সমাজের কিছু মুসলমান যদি তার জানাযার সালাত আদায় করে তবে সবাই এ দায়িত্ব থেকে অব্যাহিত পাবে। কিন্তু কেউই যদি আদায় না করে তবে সবাই এ ফরজ ত্যাগের কারণে গুনাহগার হবে।"
        },
        {
          "label": "গ",
          "question": "উদ্দীপকে 'ক' এর কর্মকাণ্ডে কোন হাদিসের শিক্ষা প্রতিফলিত হয়েছে? ব্যাখ করো",
          "explanation": "উদ্দীপকে 'ক'-এর কর্মকাণ্ডে সর্বোত্তম মানুষ বা ভালো লোক সম্পর্কিত হাদিসটির শিক্ষা প্রতিফলিত হয়েছে।, সর্বোত্তম বা ভালো মানুষ সম্পর্কিত হাদিসটিতে মহানবি (স) এ ধরনের মানুষের বৈশিষ্ট্য বর্ণনা করেছেন। তিনি বলেছেন, সর্বোত্তম বা ভালো মানুষ হলেন তারা যাদের দেখলে আল্লাহ তায়ালার কথা স্মরণ হয়। 'ক'-এর কাজে এই ধরনের মানুষকে দেখে হেদায়াতপ্রাপ্ত হওয়ার দৃষ্টান্ত লক্ষ করা যায়। 'ক' নামের একজন চোর কাবা শরিফের ইমাম সাহেবের চেহারা দেখে আল্লাহর বিধান পালনের সিদ্ধান্ত নেয়। অর্থাৎ ইমাম সাহেবের চেহারা দেখে তার আল্লাহর কথা মনে হয়েছে। আমাদের মধ্যে এমন অনেক মানুষ আছেন যারা চাল-চলন, আচার-ব্যবহার, পোশাক-পরিচ্ছদে ইসলামের একান্ত অনুসারী। তারা সবসময় আল্লাহর যিকির ও প্রশংসায় লিপ্ত থাকেন। তাদেরকে দেখলে আল্লাহর কথা স্মরণ হয়ে যায়। আলোচ্য হাদিস থেকে আমরা এ ধরনের মানুষের সাথে বন্ধুত্ব করার শিক্ষা গ্রহণ করি। তাদের প্রভাবে প্রভাবিত হওয়ার এবং তাদের কাজে অনুপ্রাণিত হওয়ার শিক্ষা পাই। তাই বলা যায়, 'ক'-এর কর্মকাণ্ডে সর্বোত্তম মানুষ সম্পর্কিত হাদিসটির শিক্ষা প্রতিফলিত হয়েছে।"
        },
        {
          "label": "ঘ",
          "question": "লালু মিয়ার মন্তব্য সংশ্লিষ্ট সূরার শিক্ষার আলোকে বিশ্লেষণ করো।",
          "explanation": "লালু মিয়ার মন্তব্যে সূরা আল-ইনশিরাহ-এর শিক্ষা প্রতিফলিত হয়েছে। সুখ-দুঃখ মানুষের জীবনের সাথে ঘনিষ্টভাবে জড়িত। প্রত্যেক মানুষের জীবনেই সুখের পরে দুঃখ এবং দুঃখের পরে সুখ আসে। সুখ-দুঃখ নিয়ে অযথা দুশ্চিন্তা করা যাবে না। সূরা আল-ইনশিরা হতে মহান আল্লাহ মহানবি (স)-কে দুঃখ-কষ্টে ধৈর্যধারণ এবং ইবাদতে আত্মনিয়োগের নির্দেশ দিয়েছেন। লালু মিয়ার মন্তব্য এ বিষয়কে সমর্থন করে। লালু মিয়া বলেন সুখ-দুঃখে হতাশ হলে চলবে না। এ সম্পর্কে তিনি সূরা আল-ইনশিরাহর একটি আয়াত পড়ে শোনান। এর অর্থ হলো 'যখনই আপনি অবসর পান, একান্তে ইবাদত করুন'। মহানবি (স) ইসলাম প্রচার শুরু করলে তার প্রতি বিভিন্ন নির্যাতন, জুলুম নেমে আসে। মহান আল্লাহ তায়ালা এ অবস্থায় সূরা আল-ইনশিরাহর মাধ্যমে তাকে সান্ত্বনা দেন। এ থেকে আমরা শিখতে পারি, বিপদে হতাশ বা ধৈর্য হারা হওয়া যাবে না। ধৈর্যসহকারে বিপদ মোকাবেলা করতে হবে। কারণ আল্লাহ তায়ালা মানুষের কষ্ট ও যাতনা দূর করেন। জীবনের প্রতিটি মুহূর্তকে কাজে লাগাতে হবে। আল্লাহ তায়ালার ইবাদত ও স্মরণে আত্মনিয়োগ করতে হবে। সব কিছুতেই আল্লাহ তায়ালার প্রতি মনোনিবেশ করা তাঁর প্রিয় বান্দার বৈশিষ্ট্য। উপরের আলোচনা থেকে বোঝা যায় বিপদ আপদে' অস্থির ও মনক্ষুন্ন না হয়ে আল্লাহর স্মরণে সময় কাটাতে হবে। সূরা আল-ইনশিরাহ আমাদের এ শিক্ষা দেয়। লালু মিয়ার মন্তব্যেও এ সূরার শিক্ষাই প্রতিফলিত হয়েছে।"
        }
      ]
    },
    {
      "number": "11",
      "uddipok": "সমির মিয়া ফসলি জমির আইলে কয়েকটি চারাগাছ রোপণ করেছিলেন। কয়েকদি পর মন্টু মিয়ার একটি গরু ছুটে গিয়ে তার দুটি চারা গাছ ও কিছু ফসল খেয়ে ফেলে। সমির মিয়া ঘটনার জন্য দুঃখ প্রকাশ করলে সমির মিয়া বলেন, \"এতে আমার কিছু ক্ষতি হলো আল্লাহর কাছে প্রতিদান পাব।\" সমির মিয়ার স্ত্রী আলেয়া বেগম এক শীতের রাতে এক 'বিড়াল ছানার কান্নার আওয়াজ শুনে ঘর থেকে বের হয়ে দেখতে পান যে, ছানাটি অসুস্থ তিনি ছানাটি ঘরে নিয়ে এসে গরম কাপড় দিয়ে জড়ালেন এবং দুধ খেতে দিলেন। দৃশা দেখে তার ছেলে রাজু বলল, জু বলল, \"মা! আপনি আল্লাহর প্রিয় একটি কাজ করেছেন।”",
      "tag": "CB 20",
      "sub_questions": [
        {
          "label": "ক",
          "question": "ইজমার ব্যবহারিক অর্থ কী?",
          "explanation": "ইজমার ব্যবহারিক অর্থ হলো কোনো বিষয় বা কথায় ঐকমত্য পোষণ করা।"
        },
        {
          "label": "খ",
          "question": "'পরিবর্তনশীল সমাজে কিয়াসের প্রয়োজনীয়তা অপরিসীম'- ব্যাখ্যা করো।",
          "explanation": "প্রতিনিয়ত উদ্ভূত নতুন সমস্যা সমাধানের জন্য পরিবর্তনশীল সমাজে কিয়াসের প্রয়োজন। মানবজীবন সতত পরিবর্তনশীল। এ পরিবর্তনের ধারায় জগতে নতুন নতুন -জিজ্ঞাসা, সমস্যা ও জটিলতায় সৃষ্টি হয়। কুরআন ও হাদিসে শরিয়তের বিষয়গুলো এমনভাবে উপস্থাপন করা হয়েছে, যেন এগুলোর দৃষ্টান্ত অনুসরণ করে সর্বযুগের সব মানুষ সমস্যার সমাধান করতে পারে। এ পদ্ধতিই হলো কিয়াস। এজন্য নতুন সব সমস্যা সমাধানের জন্য কিয়াস অপরিহার্য।"
        },
        {
          "label": "গ",
          "question": "সমির মিয়ার বক্তব্যে পাঠ্যবইয়ের কোন হাদিসের শিক্ষা প্রতিফলিত হয়েছে? ব্যাখ করো।",
          "explanation": "সমির মিয়ার বক্তব্যে পাঠ্যবইয়ের বৃক্ষরোপণ সম্পর্কিত হাদিসের শিক্ষা প্রতিফলিত হয়েছে। বৃক্ষরোপণ ও কৃষিকাজ মানবজীবনের অত্যন্ত অপরিহার্য এবং গুরুত্বপূর্ণ বিষয়। এর মাধ্যমে মানুষ পৃথিবীতে জীবন ধারণ করে এবং নানাভাবে উপকৃত হয়। শুধু তাই নয়, কৃষিকাজ ও বৃক্ষরোপণের মাধ্যমে পরকালীন কল্যাণও লাভ করা যায়। সমির মিয়া তার বক্তব্যের মাধ্যমে এ বিষয়টিই বোঝাতে চেয়েছেন। সমির মিয়ার মতে, দুটি চারাগাছ ও ক্ষেতের কিছু ফসল ছাগল খেয়ে ফেলেছে বলে তাতে দুঃখ প্রকাশ করার কিছু নেই। কারণ এর বিনিময়ে আল্লাহর কাছ থেকে প্রতিদান পাওয়া যাবে। সমির মিয়ার এ মানসিকতার সত্যতা আমরা বৃক্ষরোপণ সম্পর্কিত হাদিসটিতে পাই। এ হাদিস থেকে যে শিক্ষা পাওয়া যায় তা হলো- যদি মানুষ, পশু-পাখি, জীব-জন্তু বৃক্ষের ফল, ক্ষেতের ফসল খেয়ে ফেলে তাহলে বৃক্ষরোপণকারী ও ফসল আবাদকারী সাওয়াব লাভ করবে। সেই ফল-ফসল সদকা করে দিলে যে সাওয়াব হতো, পশুপাখি কিংবা মানুষের খাওয়ার ফলে আল্লাহ তায়ালা তার আমলনামায় সে পরিমাণ সাওয়াব লিখে দেন। সমির মিয়ার বক্তব্যেও এ বিষয়টি প্রতিফলিত হয়েছে। তাই বলা যায়, তার বক্তব্যে বৃক্ষরোপণ সম্পর্কিত হাদিসের শিক্ষা প্রতিফলিত হয়েছে।"
        },
        {
          "label": "ঘ",
          "question": "আলেয়া বেগম যে হাদিসের শিক্ষা অনুসারে কাজ করেছেন; সে হাদিসটি উরে করে রাজুর মন্তব্যটির যথার্থতা বিশ্লেষণ করো।",
          "explanation": "আলেয়া বেগম মানবপ্রেম ও সৃষ্টির সেবা সম্পর্কিত হাদিসের শিক্ষা অনুসারে কাজ করেছেন। আর তার কাজ সম্পর্কে রাজুর মন্তব্য সঠিক। মানবপ্রেম ও সৃষ্টির সেবা সম্পর্কিত হাদিসটি হলো- \"সমগ্র সৃষ্টি আল্লাহর পরিজন। সুতরাং আল্লাহর নিকট সর্বাধিক প্রিয় ঐ ব্যক্তি যে তাঁর পরিজনের প্রতি অনুগ্রহ করে।\" (বায়হাকি) আলোচ্য হাদিস থেকে আমরা শিক্ষা পাই, -আল্লাহ তায়ালা সবকিছুর স্রষ্টা। তিনি 'সবার পালনকর্তা, রিযিকদাতা ও নিয়ন্ত্রক। তিনি সৃষ্টিকুলকে মানুষের কল্যাণে নিয়োজিত রেখেছেন। সব সৃষ্টি তাঁর পরিবার। যে ব্যক্তি তাঁর পরিবার তথা সৃষ্টির সেবা করবে তিনি তাকে ভালোবাসবেন, তার প্রতি অনুগ্রহ করবেন। আলেয়া বেগমের ওপর এ হাদিসের প্রভাবে পড়েছে। আলেয়া বেগম একটি বিড়াল ছানার প্রতি পরম মমতা দেখিয়ে তাকে সেবা করেছেন। তার ছেলে রাজু এ কাজটিকে আল্লাহর প্রিয় বলে মন্তব্য করেছে। সৃষ্টির প্রতি সদাচরণ ও অনুগ্রহ করলে আল্লাহ তায়ালা খুশি হন। যারা সৃষ্টির প্রতি সদয় আচরণ করেন তারা মহান আল্লাহর প্রিয় বান্দা হয়ে ওঠেন এবং আল্লাহ তায়ালা তাদের ভালোবাসেন। উপরের আলোচনা থেকে বোঝা যায়, আলেয়া বেগম মানবপ্রেম ও সৃষ্টির সেবা সম্পর্কিত হাদিসটি অনুসরণ করেছেন, আর তার কাজ সম্পর্কে রাজুর মন্তব্যটি যথার্থ।"
        }
      ]
    }
  ]
}