{
  "title": "গভঃ ল্যাবরেটরী হাই স্কুল, রাজশাহী ২০২৪",
  "subtitle": "ইসলাম ও নৈতিক শিক্ষা (11)",
  "questions": [
    {
      "number": "1",
      "uddipok": "আকাম ও মাহমুদ দুই বন্ধু। আকাম ইচ্ছাকৃতভাবে অমুসলমানদের অনুকরণ করেন এবং তাদের ধর্মীয় চিহ্ন ব্যবহার করেন। অন্যদিকে মাহমুদ আল্লাহ তায়ালার পাশাপাশি বিত্তবানদেরকে রিজিকদাতা মনে করেন এবং ফেরেশতাদের জগৎ পরিচালনাকারী হিসেবে মনে করেন ।",
      "tag": "GLHSR 24",
      "sub_questions": [
        {
          "label": "ক",
          "question": "‘কুফর' শব্দের অর্থ কী?",
          "explanation": "‘কুফর' শব্দের অর্থ অস্বীকার করা, অবিশ্বাস করা, ঢেকে রাখা, গোপন করা, অকৃতজ্ঞতা প্রকাশ করা, অবাধ্য হওয়া প্রভৃতি।"
        },
        {
          "label": "খ",
          "question": "‘কুফর মানবসমাজে অনৈতিকতার প্রসার ঘটায়’– ব্যাখ্যা করো।",
          "explanation": "কুফরে লিপ্ত ব্যক্তি ইসলামের যাবতীয় বিধি-বিধানের প্রতি অবিশ্বাস পোষণ করে। তাই সে নিজেকে যেকোনো অনৈতিক ও পাপকাজে জড়িয়ে ফেলে । কাফির বা কুফরে লিপ্ত ব্যক্তি পরকাল, জান্নাত, জাহান্নাম ইত্যাদিতে বিশ্বাস স করে না। তাই সে নৈতিকতার গুরুত্ব উপলব্ধি করতে পারে না। এর ফলে সে নিজের স্বার্থে মিথ্যাচার, অনাচার, ব্যভিচার, প্রতারণা, ধোঁকাবাজি ইত্যাদি যে কোনো পাপ ও অনৈতিক কাজ সহজে এবং বিনা দ্বিধায় করতে পারে । এভাবে কুফরের মাধ্যমে সমাজে অনৈতিকতার প্রসার ঘটে।"
        },
        {
          "label": "গ",
          "question": "আকাম সাহেবের কর্মকাণ্ড কীসের অন্তর্ভুক্ত? ব্যাখ্যা করো ।",
          "explanation": "নিম্নের অনুরূপঃ ইসলামের দৃষ্টিতে তাযকিয়ার আচরণ কুফরের অন্তর্ভুক্ত। কুফর অর্থ অবিশ্বাস করা,অস্বীকার করা। আল্লাহ তায়ালার মনোনীত দীন ইসলামের মৌলিক বিষয়গুলোর কোনো একটিরও প্রতি অবিশ্বাস পোষণ করাকে কুফর বলে। আর যে ব্যক্তি কুফরে লিপ্ত হয় তাকে বলে কাফির। মানুষ নানাভাবে কুফরে লিপ্ত হতে পারে। যেমন— আল্লাহর অস্তিত্ব ও গুণাবলি অস্বীকার করা, ইসলামের মৌলিক ইবাদত অস্বীকার করা, হারামকে হালাল ও হালালকে হারাম মনে করা, মহানবি (স) কিংবা কুরআনকে নিয়ে ঠাট্টা-উপহাস করা ইত্যাদি কুফরের অন্তর্ভুক্ত। এ কাজগুলোর মাধ্যমে মানুষ কাফির হয়ে যায়। তাযকিয়ার আচরণেও এরূপ পরিলক্ষিত হয় । উদ্দীপকের তাযকিয়া ইসলামের গুরুত্বপূর্ণ বিষয় নিয়ে ঠাট্টা-উপহাস করে। তার এ কাজটি কুফরের অন্তর্ভুক্ত। কুফর মানুষের মাঝে অবাধ্যতা ও অকৃতজ্ঞতার জন্ম দেয়। ফলে কাফির ব্যক্তি আল্লাহ তায়ালা, পরকাল, নবি- রাসুল ইত্যাদিতে বিশ্বাস করে না, ফলে সে দুনিয়ার ভোগ বিলাস, আরাম- আয়েশ ও নানা রকম অন্যায়-অপকর্মে লিপ্ত হয়ে পড়ে। উদ্দীপকের তাযকিয়া মুসলিম হওয়া সত্ত্বেও ইসলামের গুরুত্বপূর্ণ বিষয় নিয়ে ঠাট্টা-উপহাস করে। আর এমন বিষয় নিয়ে ঠাট্টা-উপহাস করা নিশ্চিতভাবেই কুফর বা অবিশ্বাসের প্রতিই ইঙ্গিত দেয়। তাই বলা যায়, ইসলামের গুরুত্বপূর্ণ বিষয় নিয়ে ঠাট্টা-উপহাস করায় তাযকিয়ার আচরণ কুফরির অন্তর্ভুক্ত।"
        },
        {
          "label": "ঘ",
          "question": "মাহমুদ সাহেবের বিশ্বাসের পরিণতি কুরআন ও হাদিসের আলোকে বিশ্লেষণ করো।",
          "explanation": "নিম্নের অনুরূপঃ ‘ক’-এর বড় ভাইয়ের বক্তব্যটি শিরকের অন্তর্ভুক্ত, যা অত্যন্ত জঘন্য অপরাধ । শিরক অর্থ অংশীদার সাব্যস্ত করা। ইসলামি পরিভাষায়, মহান আল্লাহর সাথে কোনো ব্যক্তি বা বস্তুকে শরিক করাই শিরক। শিরক অত্যন্ত জঘন্য অপরাধ। পৃথিবীর সকল প্রকার জুলুমের মধ্যে শিরক সবচেয়ে বড় জুলুম । যেটি ‘ক’-এর বড় ভাইয়ের বক্তব্যে প্রকাশ পেয়েছে । উদ্দীপকের ‘ক’-এর বড় ভাই একটি কোম্পানির ম্যানেজার হিসেবে ভালো বেতন ও বিভিন্ন সুযোগ-সুবিধা পেয়ে থাকে। তাই তিনি প্রায়ই বলেন, মূলত আমার কোম্পানিই আমার উত্তম রিযিক দিয়ে থাকে। যা শিরকের শামিল। প্রকৃতপক্ষে আল্লাহ তায়ালা আমাদের স্রষ্টা ও প্রতিপালক। তাঁর প্রদত্ত নিয়ামতই আমরা ভোগ করি। এরপরও কেউ যদি আল্লাহর সাথে কাউকে শরিক করে, তবে তা অপেক্ষা বড় জুলুম আর হতে পারে না। এ জন্য আল্লাহ বলেন, “নিশ্চয়ই শিরক বড় জুলুম।” (সূরা লুকমান, আয়াত ১৩) আল্লাহ তায়ালা মুশরিকদের প্রতি খুবই অসন্তুষ্ট। তিনি অপার ক্ষমাশীল ও অসীম দয়াময় হওয়া সত্ত্বেও শিরকের অপরাধ ক্ষমা করবেন না। আল্লাহ তায়ালা বলেন, “নিশ্চয়ই আল্লাহ তাঁর সাথে শিরক করার অপরাধ ক্ষমা করেন না।' (সূরা আন-নিসা, আয়াত ৪৮) আল্লাহ তায়ালার দয়া, ক্ষমা ও রহমত ছাড়া দুনিয়া ও আখিরাতের কল্যাণ লাভ করা কোনোভাবেই সম্ভব নয়। পরকালে মুশরিকদের জন্য রয়েছে যন্ত্রণাদায়ক শাস্তি । আল্লাহ বলেন, ‘যে ব্যক্তি আল্লাহর সাথে শিরক করবে আল্লাহ তার জন্য অবশ্যই জান্নাত হারাম করে দেবেন এবং তার আবাস জাহান্নাম।' (সূরা আল-মায়িদা, আয়াত ৭২) সুতরাং শিরক ক্ষমার অযোগ্য অপরাধ পরিশেষে বলা যায়, 'ক'-এর বড় ভাইয়ের বক্তব্যটি শিরকের অন্তর্ভুক্ত হওয়ায় তা ক্ষমার অযোগ্য অপরাধ। আর আমাদের প্রত্যেকের এমন জঘন্য অপরাধ থেকে দূরে থাকতে হবে ।"
        }
      ]
    },
    {
      "number": "2",
      "uddipok": "জামি একজন ব্যবসায়ী। সে পণ্যে ভেজাল দিয়ে বিক্রি করে। ওজনে কম দেয় । পক্ষান্তরে তার ভাই সামী কথায় কথায় অন্যের অনুপস্থিতিতে সমালোচনা করে, বন্ধু-বান্ধব, আত্মীয়-স্বজনের দোষ খুঁজে বেড়ায়।",
      "tag": "GLHSR 24",
      "sub_questions": [
        {
          "label": "ক",
          "question": "ইমানের বিপরীত কী?",
          "explanation": "ইমানের বিপরীত হলো কুফর ।"
        },
        {
          "label": "খ",
          "question": "ইমান ও ইসলামের সম্পর্ক বুঝিয়ে লেখো।",
          "explanation": "ইমান ও ইসলামের মধ্যে ঘনিষ্ঠ ও অবিচ্ছেদ্য সম্পর্ক বিদ্যমান। ইসলাম ইমানের বহিঃপ্রকাশ। ইমান মানুষের অন্তরে আল্লাহর প্রতি বিশ্বাস, অনুরাগ ও তাঁর সন্তুষ্টি লাভের বাসনা সৃষ্টি করে। অন্তরের ইমানি চেতনা ইসলামের মাধ্যমে প্রকাশ লাভ করে মানুষকে কল্যাণের পথে পরিচালিত করে । তাই বলা যায়, ইমান ও ইসলাম একটি অপরটির পরিপূরক।"
        },
        {
          "label": "গ",
          "question": "ইসলামের দৃষ্টিতে জামি কী ধরনের লোক? ব্যাখ্যা করো ।",
          "explanation": "প্রতারণার মাধ্যমে মানুষকে ঠকানোর জন্য ইসলামের দৃষ্টিতে জামি মুনাফিকের বৈশিষ্ট্যসম্পন্ন একজন লোক । প্রতারণা অর্থ ঠকানো, ফাঁকি দেওয়া, ধোঁকা দেওয়া ইত্যাদি। এটি মিথ্যাচারের একটি বিশেষ রূপ। ইসলামি পরিভাষায়, প্রকৃত অবস্থা গোপন রেখে ফাঁকি বা ধোঁকার ওপর ভিত্তি করে নিজ স্বার্থ হাসিল করাকে প্রতারণা বলা হয়। প্রতারণার মাধ্যমে অন্যকে ভুল বুঝিয়ে ঠকানো হয়, যা ব্যবসায়ী জামির মধ্যে লক্ষ করা যায় । প্রতারণা নানাভাবে হতে পারে। সাধারণত আর্থিক লেনদেন ও ব্যবসা- বাণিজ্যে প্রতারণার দৃষ্টান্ত বেশি পরিলক্ষিত হয়। যেমন— ওজনে কম দেওয়া, জাল মুদ্রা চালিয়ে দেওয়া, পণ্যদ্রব্যের দোষ গোপন করা, ভালো জিনিস দেখিয়ে বিক্রির সময় খারাপ জিনিস দিয়ে দেওয়া, বেশি দামের দ্রব্যের সাথে কম দামের দ্রব্য মিশিয়ে বিক্রি করা, ভেজাল মেশানো, ফলে ও মাছে রাসায়নিক দ্রব্য দেওয়া, পণ্যদ্রব্যের মিথ্যা প্রচারণা চালানো ইত্যাদি । এছাড়া পরীক্ষায় নকল করা, ভুল ও মিথ্যা তথ্য দেওয়া, পথচারীকে ভুল রাস্তা বলে দেওয়া, সত্যের সাথে মিথ্যার মিশ্রণ, এমনকি নিজ নিজ দায়িত্ব পালন না করাও প্রতারণার শামিল। উদ্দীপকে জামি যেহেতু মালে ভেজাল দিয়ে বিক্রি করে, ওজনে কম দেয়, তাই তার কার্যক্রম প্রতারণার শামিল এবং সে একজন প্রতারক ।"
        },
        {
          "label": "ঘ",
          "question": "সামীর কার্যাবলি মূল্যায়ন করো ।",
          "explanation": "নিম্নের অনুরূপঃ রাকিব সাহেবের আত্মীয়রা গিবত করেছে এর পরিণতি সম্পর্কে তাদের সতর্ক করার জন্য জামিল সাহেবের বক্তব্যটি যথার্থ । আখলাকে যামিমার অন্যতম বিষয় হলো গিবত। গিবত অর্থ পরনিন্দা, পরচর্চা, সমালোচনা করা ইত্যাদি। পরিভাষায় কারও অনুপস্থিতিতে অন্যের নিকট এমন কোনো কথা বলা যা শুনলে সে মনে কষ্ট পায় তাকে গিবত বলে । প্রচলিত অর্থে অসাক্ষাতে কারও দোষ বলাকে গিবত বলা হয়, যা রাকিব সাহেবের আত্মীয়দের কর্মকাণ্ডে লক্ষণীয়। উদ্দীপকের রাকিব সাহেব তার একমাত্র ছেলের বিয়েতে অযথা খরচ না করায়, আত্মীয়-স্বজনরা বলে বেড়ায় রাকিব একজন কৃপণ লোক, যা গিবতের সমতুল্য। তাদের আরেক আত্মীয় জামিল সাহেব বিষয়টি শুনে তাদের সতর্ক করে বলেন, “তোমাদের এমন মন্তব্য মৃত ভাইয়ের গোশত খাওয়ার সমতুল্য।' গিবতের পরিণতি সম্পর্কে জামিল সাহেবের সতর্কবাণীটি যথার্থ। গিবত বা পরনিন্দা করা ইসলামি শরিয়তে অবৈধ । গিবত করাকে আল-কুরআনে নিজ মৃত ভাইয়ের গোশত খাওয়ার সাথে তুলনা করা হয়েছে। এ সম্পর্কে আল্লাহ তায়ালা বলেন, “আর তোমরা একে অন্যের গিবত করো না। তোমাদের কেউ কি তার মৃত ভাইয়ের গোশত খেতে ভালোবাসবে? বস্তুত তোমরা নিজেরাই তা অপছন্দ করে থাকো।' (সূরা আল-হুজুরাত, আয়াত-১২) পরিশেষে বলা যায়, গিবতের পরিণতি সম্পর্কিত জামিল সাহেবের সতর্ক বাণীটি যথার্থ। আর তাই আমাদের প্রত্যেকের উচিত এমন জঘন্য অন্যায় থেকে বিরত থাকা ।"
        }
      ]
    },
    {
      "number": "3",
      "uddipok": "উদ্দীপক-১: নগদ যা পাও হাত পেতে নাও বাকির খাতা শূন্য থাক । লাভ কি শুনে দূরের আওয়াজ মাঝখানে যে বেজায় ফাঁক। উদ্দীপক-২: দুনিয়া হলো আখিরাতের শস্যক্ষেত্র।",
      "tag": "GLHSR 24",
      "sub_questions": [
        {
          "label": "ক",
          "question": "কয় শ্রেণির মানুষ শাফাআতের সুযোগ পাবে?",
          "explanation": "পাঁচ শ্রেণির মানুষ শাফাআতের সুযোগ পাবে।"
        },
        {
          "label": "খ",
          "question": "ইসলামকে সর্বজনীন ধর্ম বলা হয় কেন?",
          "explanation": "ইসলাম কোনো কাল, অঞ্চল বা জাতির জন্য সীমাবদ্ধ নয় বলে ইসলামকে সর্বজনীন ধর্ম বলা হয়। অন্যান্য ধর্মের নামকরণ সেসব ধর্মের প্রবর্তক, প্রচারক, অনুসারী কিংবা জাতির নামে করা হয়েছে। কিন্তু ইসলাম সর্বজনীন ধর্ম হওয়ার কারণে এর নামকরণ কারও নামে হয়নি। বরং আল্লাহ ও রাসুলের আনুগত্যের মাধ্যমে শান্তির পথে জীবন পরিচালনা করার উদ্দেশ্যে এর নামকরণ করা হয়েছে ইসলাম । এসব কারণে ইসলামকে সর্বজনীন ধর্ম বলা হয়।"
        },
        {
          "label": "গ",
          "question": "আখিরাতের বিষয়ে উদ্দীপক-১-এর ইঙ্গিতবাহী বক্তব্য কতটুকু যৌক্তিক? ব্যাখ্যা করো।",
          "explanation": "উদ্দীপক-১-এর ইঙ্গিতবাহী বক্তব্য ইমানের মৌলিক বিষয় আখিরাতে বিশ্বাসের সম্পূর্ণ বিপরীত। আখিরাত অর্থ পরকাল। মানুষের মৃত্যুর পরবর্তী জীবনকে আখিরাত বলা হয়। এটি ইমানের একটি গুরুত্বপূর্ণ দিক। আখিরাতে বিশ্বাস না করলে প্রকৃত মুমিন হওয়া যায় না। আখিরাতে মানুষের দুনিয়ার কাজকর্মের হিসাব নেওয়া হবে । অতঃপর ভালো কাজের পুরস্কারস্বরূপ জান্নাত এবং মন্দ কাজের জন্য জাহান্নামের শাস্তি দেওয়া হবে। কিন্তু উদ্দীপক-১-এর বক্তব্য আখিরাতে বিশ্বাসের পরিপন্থি। উদ্দীপক-১-এ বলা হয়েছে, 'নগদ যা পাও হাত পেতে নাও, শূন্য থাক।' অথচ একজন আখিরাতে বিশ্বাসী কখনও 'নগদ' অর্থাৎ ইহকালীন জীবনে যা সামনাসামনি পাওয়া যাচ্ছে তাই বিনাবিচারে গ্রহণ করবে না। সে পরকালের কথা বিবেচনায় রাখবে এবং সে অনুযায়ী কাজ করবে। পরকালে বিশ্বাসী হয়ে পুরস্কারের আশা ও শাস্তির ভয়ের কথা মাথায় রেখে জীবন পরিচালনা করবে। উদ্দীপকে 'লাভ কী শুনে দূরের আওয়াজ, মাঝখানে যে বেজায় ফাঁক' বলে যা উল্লেখ করা হয়েছে তাতে আখিরাতে অবিশ্বাসী ভোগবাদী মানুষের দৃষ্টিভঙ্গিই ফুটে উঠেছে। কিন্তু আখিরাতে বিশ্বাসীরা দুনিয়ার জীবনকে প্রাধান্য না দিয়ে পরকালে মুক্তির আশায় সৎকাজ করে। তাই বলা যায়, উদ্দীপক-১-এর বক্তব্য আখিরাতে বিশ্বাসের সম্পূর্ণ বিপরীত।"
        },
        {
          "label": "ঘ",
          "question": "উদ্দীপক-২-এর দাবি আখিরাত জীবনের মুক্তির অন্যতম পাথেয়- আলোচনা করো।",
          "explanation": "উদ্দীপক-২-এর দাবি পরকালীন জীবনের মুক্তির অন্যতম পাথেয়— বক্তব্যটি যথার্থ। মানুষের জীবনের দুটি পর্যায়। একটি দুনিয়া, অন্যটি আখিরাত। দুনিয়ার জীবন ক্ষণস্থায়ী, আখিরাত চিরস্থায়ী। দুনিয়ার জীবন অর্জনের, আখিরাত ভোগের। দুনিয়াতে মানুষ যেমন কাজ করবে আখিরাতে তেমন ফল ভোগ করবে। উদ্দীপক-২-এর কথাটিতে আখিরাত জীবনের প্রস্তুতি গ্রহণের জন্য দুনিয়ার জীবনে সৎকাজ করার কথা বলা হয়েছে। বলা হয়, 'দুনিয়া আখিরাতের শস্যক্ষেত্র (প্রবাদ)।' অর্থাৎ যে কৃষক যে রকম যত্ন সহকারে শস্যক্ষেতের দেখভাল করেন, সে কৃষক সেই রকম ফসল লাভ করেন। একইভাবে আমরা যদি দুনিয়ার জীবনে ইসলামের বিধি-বিধান মেনে চলি তবে আখিরাতে উত্তম প্রতিদান পাব। প্রেক্ষাপট খ-এর দাবি পরকালীন জীবনে মুক্তির অন্যতম উপায়। কারণ কেউ যদি দুনিয়াকে শস্যক্ষেত্র মনে করে সঠিকভাবে পরিশ্রম না করে অর্থাৎ আল্লাহর ইবাদত ও হালাল, হারাম মেনে না চলে তাহলে সে পরকালে উত্তম প্রতিদান থেকে বঞ্চিত হবে। সে জান্নাত লাভ করতে পারবে না। অপরদিকে দুনিয়াকে আখিরাতের শস্যক্ষেত্র মনে করে ঠিকমতো আল্লাহর হুকুম মেনে চললে তার জন্য জান্নাত লাভ করা অতি সহজ হবে। উপরের আলোচনা থেকে বলা যায়, দুনিয়ার ক্ষণস্থায়ী জীবনে যে যেমন কাজ করবে আখিরাতে সে সেরকম ফল ভোগ করবে। তাই দুনিয়াতে ভালো কাজের মাধ্যমে পরকালে মুক্তির উপায় বের করাই প্রকৃত ইমানদারের কাজ। তাই বলা যায়, উদ্দীপক-২-এর দাবি পরকালীন জীবনে মুক্তির অন্যতম উপায়।"
        }
      ]
    },
    {
      "number": "4",
      "uddipok": "শ্রেণি শিক্ষক ক্লাসে মহামানবদের জীবনী আলোচনা করতে গিয়ে বলেন, তৎকালীন আরবের সবচেয়ে সৎ, বিশ্বস্ত ও সত্যবাদী মানুষটিও নবুয়ত লাভের পর চরমভাবে নির্যাতিত ও উপহাসিক হতে থাকেন। এক পর্যায়ে তিনি চরম উদ্বিগ্ন ও হতাশ হয়ে পড়লে মহান আল্লাহ তাকে সান্ত্বনা দিয়ে একটি সূরা নাজিল করেন ।",
      "tag": "GLHSR 24",
      "sub_questions": [
        {
          "label": "ক",
          "question": "(সাররায়ূ) অর্থ কী?",
          "explanation": "(সাররায়ু) শব্দের অর্থ খুশি, আনন্দ ।"
        },
        {
          "label": "খ",
          "question": "কাকে এবং কেন ‘বালাদুল আমিন' বলা হয়?",
          "explanation": "বালাদুল আমিন বলতে মক্কা নগরীকে বোঝানো হয়েছে ।সূরা আত-তীনের তৃতীয় আয়াতে বালাদুল আমিন বা নিরাপদ নগরীর শপথ করা হয়েছে। আর এটি হলো মক্কা নগরী। এ নগরীতে মহানবি (স) জন্মগ্রহণ করেন। এখানে পবিত্র বায়তুল্লাহ বা কাবা শরিফ অবস্থিত, সেখানে রক্তপাত ও মারামারি নিষিদ্ধ ।"
        },
        {
          "label": "গ",
          "question": "উদ্দীপকে ইঙ্গিতবাহী সূরাটি নাজিলের প্রেক্ষাপট বর্ণনা করো ।",
          "explanation": "উদ্দীপকে ইঙ্গিতবাহী সূরা আল-ইনশিরাহ নাজিলের প্রেক্ষাপট ব্যাপক তাৎপর্যপূর্ণ । সূরা আল-ইনশিরাহ আল-কুরআনের ৯৪তম সূরা। এটি মক্কায় নাজিল হয়। রাসুল (স) নবুয়ত লাভের পূর্বে মক্কায় অত্যন্ত সম্মানিত মানুষ ছিলেন। সারা আরবের লোকেরা তাঁকে ভালোবাসতো, শ্রদ্ধা করতো এবং আল আমিন বা সত্যবাদী বলে ডাকতো। কিন্তু নবুয়ত লাভের পর রাসুল (স) ইসলামের দাওয়াত দিতে থাকলে মক্কাবাসীরা তাঁর বিরোধিতা শুরু করে। তাঁকে নানাভাবে ঠাট্টা-বিদ্রুপ ও উপহাস করতে থাকে। যার আংশিক প্রতিফলন উদ্দীপকে লক্ষণীয় । উদ্দীপকে শিক্ষক ক্লাসে মহামানবের জীবনী আলোচনা করতে গিয়ে বলেন, তৎকালীন আরবের সবচেয়ে সৎ, বিশ্বস্ত ও সত্যবাদী মানুষটিও নবুয়ত লাভের পর চরমভাবে নির্বাচিত ও উপহাসিত হতে থাকেন। যা সূরা আল-ইনশিরাহ এর শানে নুযুলেরই প্রতিচ্ছবি। কেননা নবুয়ত লাভের পূর্বে মক্কাবাসীর নিকট রাসুল (স) ছিলেন অত্যন্ত শ্রদ্ধার পাত্রে। তাঁকে সবাই এতো বিশ্বাস করতো যে, নির্দ্বিধায় তাঁর নিকট মূল্যবান ধন- সম্পদ গচ্ছিত রাখতো। কিন্তু নবুয়ত লাভের পর রাসুল (স) আরবদের মাঝে ইসলাম প্রচার শুরু করলে মক্কার কাফিররা তাঁর ব্যাপক বিরোধিতা শুরু করেন। তাঁকে কবি, গণক, যাদুকর, পাগল ইত্যাদি বলে কষ্ট দিতে থাকে। মহানবি (স) ও নওমুসলিম সাহাবিগণের উপর নানাভাবে অত্যাচার- নির্যাতন চালাতে থাকে। এমনকি নামাযরত অবস্থায় মহানবি (স)-এর উপর উটের নাড়িভুঁড়ি চাপিয়ে দিত, তাঁর চলার পথে কাঁটা বিছিয়ে রাখত, তাঁর কথা না শোনার জন্য কানে আঙ্গুল দিত। এরকম নানাভাবে কাফিররা মহানবি (স)-কে কষ্ট দিচ্ছিল। কাফিরদের এরূপ ঠাট্টা-বিদ্রূপ ও অন্যায় অত্যাচারে রাসুল (স) উদ্বিগ্ন ও হতাশ হয়ে পড়েন। এমন পরিস্থিতিতে আল্লাহ তায়ালা এ সূরা নাজিল করে মহানবি (স)-কে সান্ত্বনা প্রদান করেন। সুতরাং বলা যায়, জীবনে দুঃখ কষ্টে হতাশ না হয়ে সূরা ইনশিরাহর শিক্ষা গ্রহণ করা উচিত।"
        },
        {
          "label": "ঘ",
          "question": "মানবজীবনে উক্ত সূরার প্রভাব বর্ণনা করো ।",
          "explanation": "নিম্নের অনুরূপঃ ‘খ’-এর স্বভাব কুরআন মজিদের সূরা আল-ইনশিরাহের সাথে সাদৃশ্যপূর্ণ, বাস্তব জীবনে যার শিক্ষা গুরুত্বপূর্ণ ভূমিকা রাখে । সূরা আল-ইনশিরাহ আল-কুরআনের ৯৪তম সূরা। এ সূরায় আল্লাহ তায়ালা তার প্রিয় বান্দাদের বৈশিষ্ট্য তুলে ধরেছেন। এখানে বলা হয়েছে, যারা সত্য ও ন্যায়ের জন্য শত কষ্ট সহ্য করে আল্লাহ তাদেরকে ত্যাগ করেন না । আর সুখে-দুঃখে সর্বাবস্থায় যারা আল্লাহর ওপর ভরসা করে এবং তাঁরই ইবাদতে মনোনিবেশ করে, তারাই আল্লাহর কাছে সর্বাধিক প্রিয় বান্দা । ‘খ’-এর স্বভাবে এ সূরার শিক্ষাই প্রতিফলিত হয় । উদ্দীপকের ‘খ’- প্রচুর সম্পদের মালিক হওয়া সত্ত্বেও সবার সাথে সুন্দর আচরণ করেন, ধৈর্যহারা হন না এবং আল্লাহর ওপর ভরসা রাখেন। আর এ আচরণ সূরা আল-ইনশিরাহের শিক্ষার সাথে সাদৃশ্যপূর্ণ। সূরা আল ইনশিরার শিক্ষা হলো মানুষের সম্মান, মর্যাদা সবই আল্লাহর হাতে। দুঃখ-কষ্টে হতাশ হওয়া যাবে না। বরং ধৈর্যসহকারে তা মোকাবিলা করতে হবে। দুঃখ-কষ্ট ক্ষণস্থায়ী । আল্লাহ তায়ালাই মানুষের কষ্ট দূর করেন । সকল কিছুতেই আল্লাহ তায়ালার ওপর ভরসা করা ও তাঁর ইবাদত করা প্রিয় বান্দার বৈশিষ্ট্য । পরিশেষে বলা যায়, মানবজীবনে কল্যাণ ও সফলতা লাভে সূরা আল- ইনশিরাহের শিক্ষা গ্রহণ আবশ্যক। তাই সবাইকে এ সূরার শিক্ষা বাস্তব জীবনে প্রয়োগ করতে হবে।"
        }
      ]
    },
    {
      "number": "5",
      "uddipok": "ইমাম সাহেব মসজিদে শরিয়তের উৎস সম্পর্কে খুৎবা দেন। তিনি বলেন, শরিয়তের চারটি উৎসের মধ্যে দ্বিতীয়টি হলো সুন্নাহ বা হাদিস। যা আল-কুরআনের ব্যাখ্যাস্বরূপ। তিনি একটি গুরুত্বপূর্ণ হাদিস নিয়েও আলোচনা করেন। হাদিসটি হলো— 'নিশ্চয়ই সকল কাজের ফলাফল নিয়তের উপর নির্ভরশীল।'",
      "tag": "GLHSR 24",
      "sub_questions": [
        {
          "label": "ক",
          "question": "বাহিমাতুন অর্থ কী?",
          "explanation": "বাহিমাতুন শব্দের অর্থ চতুষ্পদ জন্তু।"
        },
        {
          "label": "খ",
          "question": "হাদিসে তাকরিরি ও হাদিসে কুদসি কাকে বলে লেখো ।",
          "explanation": "তাকরিরি হাদিস হলো রাসুল (স)-এর মৌনসম্মতিমূলক হাদিস, আর হাদিসে কুদসি হলো মহান আল্লাহর বাণীযুক্ত হাদিস । সাহাবিগণ মহানবি (স)-এর সম্মুখে শরিয়ত সম্পর্কিত কোনো কথা বলেছেন বা কাজ করেছেন, আর রাসুল (স) তার প্রতিবাদ না করে সে কাজে মৌনসম্মতি জ্ঞাপন করেছেন তাই তাকরিরি হাদিস। অপরদিকে, যে হাদিসের শব্দ ও ভাষা রাসুল (স)-এর কিন্তু তার অর্থ, ভাব ও মূলকথা আল্লাহ তায়ালার কাছ থেকে ইলহামযোগে প্রাপ্ত তাকে হাদিসে কুদসি বলে ।"
        },
        {
          "label": "গ",
          "question": "উদ্দীপকে বিবৃত শরিয়তের উৎসটির গুরুত্ব ব্যাখ্যা করো ।",
          "explanation": "উদ্দীপকে বিবৃত শরিয়তের উৎস হাদিসের গুরুত্ব অপরিসীম। রাসুল (স)-এর মুখনিসৃত বাণীসমূহকে হাদিস বলে। হাদিস হলো শরিয়তের দ্বিতীয় উৎস। এটিও এক প্রকার ওহি। কেননা মহানবি (স) আল্লাহ তায়ালার নির্দেশনা প্রাপ্ত হয়েই মানুষকে নানা বিষয়ের নির্দেশনা প্রদান করতেন। তাই রাসুল (স)-এর বাণী তথা হাদিসের অনুসরণ আবশ্যকীয়। উদ্দীপকে শরিয়তের অন্যতম উৎস আল-হাদিস সম্পর্কে আলোচনা করা হয়েছে। আল-হাদিস পবিত্র কুরআনের ব্যাখ্যাস্বরূপ। আল্লাহ পবিত্র কুরআনে শরিয়তের যাবতীয় আদেশ-নিষেধ, বিধি-বিধান ও মূলনীতি অত্যন্ত সংক্ষিপ্তভাবে বর্ণনা করেছেন। অতঃপর নবি (স)-এর দায়িত্ব ছিল এসব বিধি-বিধান স্পষ্টরূপে বর্ণনা করা। আল্লাহ বলেন, “আর আমি আপনার প্রতি কুরআন নাজিল করেছি, মানুষকে স্পষ্টভাবে বুঝিয়ে দেওয়ার জন্য যা তাদের প্রতি নাজিল করা হয়েছে।” (সূরা আন-নাহল, আয়াত ৪৪) মূলত রাসুল (স) কুরআনের বিধি-বিধানসমূহের প্রয়োজনীয় ব্যাখ্যা দিতেন। অনেক ক্ষেত্রে নিজে আমল করার মাধ্যমে এসব বিধান ও মূলনীতি হাতে-কলমে শিক্ষা দিতেন। এজন্য কুরআনের বিধি-বিধান স্পষ্টভাবে অনুসরণের জন্য হাদিস অত্যন্ত প্রয়োজনীয়। এই পরিশেষে বলা যায়, ইসলামি রীতি-নীতি সূক্ষ্মাতিসূক্ষ্মভাবে জানার জন্য শরিয়তের দ্বিতীয় উৎস হাদিসের গুরুত্ব অপরিসীম"
        },
        {
          "label": "ঘ",
          "question": "মানবজীবনে উদ্দীপকে উল্লিখিত হাদিসটির গুরুত্ব বিশ্লেষণ করো ।",
          "explanation": "মানব জীবনে নিয়ত সম্পর্কিত হাদিসটির তাৎপর্য অপরিসীম । “নিশ্চয়ই সকল কাজের ফলাফল নিয়তের উপর নির্ভরশীল।' এই হাদিসটি সহিহ বুখারির সর্বপ্রথম হাদিস। এর তাৎপর্য অত্যন্ত ব্যাপক। প্রকৃতপক্ষে, মানুষের সকল কাজই নিয়তের সাথে সংশ্লিষ্ট। নিয়ত বা উদ্দেশ্য ছাড়া মানুষ কোনো কাজই করে না। কাজের উদ্দেশ্যের গুরুত্ব এ হাদিস দ্বারা বুঝতে পারা যায়। সাথে সাথে কোন কাজের উদ্দেশ্য কেমন হওয়া উচিত তাও এ হাদিসের তাৎপর্য বিশ্লেষণে জানা যায়। আল্লাহ তায়ালা পরকালে মানুষের সকল কৃতকর্মের হিসাব নেবেন । সেদিন তিনি মানুষের সকল কাজের নিয়ত বা উদ্দেশ্যের প্রতি দৃষ্টিপাত করবেন। মানুষ যদি সৎ উদ্দেশ্যে কোনো কাজ করে তবে সে তার পুরস্কার লাভ করবে। নেক নিয়তে কাজ করে ব্যর্থ হলেও সে তার জন্য পুরস্কার পাবে। আর যদি মন্দ উদ্দেশ্যে কোনো কাজ করে তবে সে শাস্তি ভোগ করবে। এমনকি খারাপ উদ্দেশ্যে ইবাদত করলে কিংবা ভালো কাজ করলেও তাতে কোনো সাওয়াব হয় না। বরং নিয়ত সঠিক না হওয়ায় সে ভালো কাজও মন্দ হিসেবে পরিগণিত হয়। উপরে বর্ণিত হাদিসটির শেষাংশ জানলে আমরা নিয়তের বিশুদ্ধতার বিষয়টি আরও সুস্পষ্টরূপে বুঝতে পারব। এ হাদিসের শেষাংশে রাসুল (স) বলেছেন, কোনো ব্যক্তি যদি আল্লাহ ও তাঁর রাসুলের নিয়তে (তাঁদের সন্তুষ্টি লাভের জন্য) হিজরত করে তবে সে আল্লাহ ও তাঁর রাসুলের সন্তুষ্টি লাভ।"
        }
      ]
    },
    {
      "number": "6",
      "uddipok": "জুলমত মিয়া একজন সচ্ছল ব্যবসায়ী। তিনি নিজেকে খাঁটি মুসলিম দাবি করলেও সালাত আদায়কে সময়ের অপচয় এবং যাকাত প্রদানকে সম্পদের অপচয় বলে মনে করেন। তার এই মনোভাব জানতে পেরে মসজিদের ইমাম সাহেব বলেন, নামাযের ব্যাপারে আল্লাহ বলেছেন, 'নিশ্চয়ই সালাত মানুষকে সকল প্রকার অশ্লীল ও খারাপ কাজ থেকে বিরত রাখে। আর যাকাতের ব্যাপারে হাদিসে আছে ‘যাকাত ইসলামের সেতুবন্ধ।",
      "tag": "GLHSR 24",
      "sub_questions": [
        {
          "label": "ক",
          "question": "হজের কোন বিধানটি বাদ পড়লে দম দিতে হয়?",
          "explanation": "হজের বিধান ওয়াজিব বাদ পড়লে দম দিতে হবে।"
        },
        {
          "label": "খ",
          "question": "‘আমর বিল মারুফ’ এবং নাহি আনিল মুনকার' বলতে কী বোঝায়?",
          "explanation": "আমর বিন মারুফ এবং নাহি আনিল মুনকার বলতে বোঝায়, সৎকাজের আদেশ এবং অসৎকাজে নিষেধ । আমর বিল মারুফ ও নাহি আনিল মুনকার মানবজীবনের অপরিহার্য কাজ। দুনিয়া ও আখিরাতের সফলতা এর উপর নির্ভরশীল। এ কর্তব্যে অবহেলা করার পরিণতি অত্যন্ত ভয়াবহ শাস্তি। আল্লাহ তায়ালা দুনিয়াতেই এর শাস্তি প্রদান করেন। এ সম্পর্কে মহানবি (স) বলেন, “সেই সত্তার শপথ যার হাতে আমার প্রাণ। তোমরা অবশ্যই সৎকাজের আদেশ দিবে ও অসৎকাজে নিষেধ করবে। অন্যথায় অচিরেই আল্লাহ তোমাদের শাস্তি দেবেন। তখন তোমরা দোয়া করবে কিন্তু তা কবুল করা হবে না। (তিরমিযি) তাই ব্যক্তি জীবনে আমর বিল মারুফ ও নাহি আনিল মুনকার গুরুত্বপূর্ণ।"
        },
        {
          "label": "গ",
          "question": "উদ্দীপকে উল্লিখিত সালাতের বিষয়ে মহান আল্লাহর বাণীটি ব্যাখ্যা করো।",
          "explanation": "সালাত সম্পর্কে আল্লাহর বাণী — “নিশ্চয়ই সালাত মানুষকে সকল প্রকার অশ্লীল ও খারাপ কাজ থেকে বিরত রাখে”- বক্তব্যটি যথার্থপূর্ণ। যে ইবাদতের মাধ্যমে বান্দা আল্লাহর নিকট দোয়া, ক্ষমা প্রার্থনা এবং রহমত কামনা করে তাকে সালাত বলে। ইসলাম যে পাঁচটি রুকনের উপর প্রতিষ্ঠিত তার দ্বিতীয়টি হলো সালাত। একজন মুমিনের উপর দৈনিক পাঁচবার সালাত আদায় করা ফরজ। আর সালাত একজন মুমিনকে সকল প্রকার মন্দ ও গর্হিত কাজ থেকে বিরত রাখে। যার প্রতিফলন ইমাম সাহেবের বক্তব্যে প্রকাশ পেয়েছে। উদ্দীপকে ইমান সাহেব বলেন, নামাযের ব্যাপারে আল্লাহ বলেন, “নিশ্চয়ই সালাত মানুষকে সকল প্রকার অশ্লীল ও খারাপ কাজ থেকে বিরত রাখে।\" বক্তব্যটির তাৎপর্য অনস্বীকার্য। প্রকৃতপক্ষে, একজন মুসলিমের দৈনন্দিন জীবনে সালাতের গুরুত্ব অপরিসীম। সালাত মানুষকে আল্লাহর নৈকট্য অর্জনে সহায়তা করে। এর মাধ্যমে বান্দা তার প্রভুর সান্নিধ্য লাভ করতে পারে । ইমান মজবুত হয়, আত্মা পরিশুদ্ধ হয়। সালাতের গুরুত্ব সম্পর্কে রাসুল (স) বলেন, 'যে ব্যক্তি মনোযোগসহ সালাত আদায় করে, কিয়ামতের দিন ঐ সালাত তার জন্য নূর হবে।” (তাবারানি) সালাত হলো ইমান ও কুফরের মধ্যে পার্থক্যকারী। আর কিয়ামতের দিন বান্দার নিকট থেকে সর্বপ্রথম সালাতের হিসাব নেওয়া হবে। কোনো ব্যক্তি যখন নিয়মিতভাবে যত্নশীল হয়ে সালাত আদায়ে অভ্যস্ত হবে তখন তার দ্বারা আর কোনো পাপকার্য সম্পাদন সম্ভব না। পরিশেষে বলা যায়, দুনিয়া ও আখিরাতে আল্লাহর সন্তুষ্টি লাভ করতে চাইলে কখনো কারণ ব্যতীত সালাত ত্যাগ করা যাবে না ।"
        },
        {
          "label": "ঘ",
          "question": "উদ্দীপকে উল্লিখিত হাদিসটির যথার্থতা বিশ্লেষণ করো।",
          "explanation": "'যাকাত ইসলামের সেতুবন্ধ'— হাদিসটির তাৎপর্য অপরিসীম। যাকাত ইসলামের পঞ্চম স্তম্ভের একটি। ধনী ও গরিবের মধ্যে আর্থিক সমন্বয়হীনতা আল্লাহর কাছে অপছন্দনীয়। তাই তিনি ধনীর সম্পদে গরিবের অধিকার প্রদান করেছেন। আর এ অধিকার আদায় করাই হলো যাকাত। প্রত্যেক নিসাব পরিমাণ সম্পদের মালিক মুসলমানের ওপর যাকাত আদায় করা ফরজ। যার গুরুত্ব হাদিসে বর্ণিত হয়েছে। উদ্দীপকের হাদিসে যাকাতকে ইসলামের সেতুবন্ধ বলা হয়েছে। এ বক্তব্যটি অনেক তাৎপর্যপূর্ণ। প্রকৃতপক্ষে আমাদের সমাজে ধনী গরিব . উভয় শ্রেণির লোকই বসবাস করে। যাকাত আদায় করার মাধ্যমে গরিব লোকেরাও আর্থিভাবে সবল হয়ে উঠবে। ফলে ধনী ও গরিবের মাঝে সেতুবন্ধ তৈরি হবে। এতে সমাজে শান্তি-শৃঙ্খলা ও সম্প্রীতি বজায় থাকবে। যাকাত সমাজ থেকে অস্থিতিশীলতা ও বিশৃঙ্খলা দূর করে পারস্পরিক সৌহার্দ স্থাপন করে। এটি সামাজিক নিরাপত্তা দানের পাশাপাশি সমাজের মানুষের মাঝে সম্পদের বৈষম্যও দূর করে। আল্লাহ বলেন, “যাতে সম্পদ শুধু তোমাদের অর্থশালীদের মধ্যে আবর্তিত না হয়। (সূরা আল-হাশর, আয়াত: ৭) এছাড়াও যাকাত প্রদানের মাধ্যমে সম্পদ পবিত্র, পরিশুদ্ধ ও বৃদ্ধি পায়। সুতরাং বলা যায়, সমাজ থেকে বৈষম্য দূর করে সাম্যের ভিত্তিতে জীবন গড়ে তোলার জন্য ইসলামের সেতুবন্ধন যাকাতের তাৎপর্য অপরিসীম।"
        }
      ]
    },
    {
      "number": "7",
      "uddipok": "সদ্য বয়ে যাওয়া ঘূর্ণিঝড়ের পর সুন্দরপুর গ্রামের সবাই প্রায় নিঃস্ব । প্রশাসন থেকে শুরু করে সরকারি-বেসরকারি নানা প্রতিষ্ঠান সাহায্যের হাত বাড়িয়ে দিয়েছে। শিহাব লক্ষ করল, চতুষ্পদ জন্তুর প্রতি কারো তেমন আগ্রহ নেই । তাই শিহাব একজন পশুচিকিৎসকে সাথে নিয়ে বাড়ি বাড়ি গিয়ে চতুষ্পদ জন্তুসহ অন্যান্য ইতর প্রাণির সেবা ও চিকিৎসা প্রদানে ব্যস্ত হয়ে পড়ে।",
      "tag": "GLHSR 24",
      "sub_questions": [
        {
          "label": "ক",
          "question": "কার সকল কাজ বিষ্ময়কর ?",
          "explanation": "মুমিনের সকল কাজ বিষ্ময়কর।"
        },
        {
          "label": "খ",
          "question": "মারফু ও মাওকুফ হাদিস কাকে বলে?",
          "explanation": "রাবি পরম্পরার দিক থেকে ৩ প্রকার হাদিসের অন্যতম হলো— মারফু ও মাওকুফ হাদিস । যে হাদিসের সনদ রাসুল (স) পর্যন্ত পৌঁছেছে তাকে মারফু হাদিস বলে । আর যে হাদিসের সনদ সাহাবি পর্যন্ত পৌঁছেছে কিন্তু রাসুল (স) পর্যন্ত পৌঁছায়নি তাকে মাওকুফ হাদিস বলে ।"
        },
        {
          "label": "গ",
          "question": "শিহাবের কর্মকাণ্ডে কী প্রকাশ পেয়েছে? ব্যাখ্যা করো।",
          "explanation": "নিম্নের অনুরূপঃ ভ্যানচালক নোমান সাহেবের কাজে আখলাকে হামিদার অন্যতম গুণ মানবসেবা প্রকাশ পেয়েছে । মানবসেবা বলতে মানুষের সেবা করা, পরিচর্যা করা, যত্ন নেওয়া, সাহায্য- সহযোগিতা করা ইত্যাদি বোঝায় । জাতি, ধর্ম, বর্ণ নির্বিশেষে সকল মানুষের সেবা করা মানবসেবার আওতাভুক্ত। নানাভাবে মানবসেবা করা যায়। যেমন— ক্ষুধার্তকে অন্নদান, বস্ত্রহীনকে বস্ত্রদান, রোগীর সেবা করা, নিঃস্ব ও দুস্থদের আর্থিক সাহায্য করা ইত্যাদি, যা নোমান সাহেবের কর্মকাণ্ডেও ফুটে উঠেছে । উদ্দীপকের নোমান সাহেব অসুস্থ ব্যক্তিকে ভ্যানে করে হাসপাতালে নিয়ে যান। তার এ কাজটি মানবসেবাকে নির্দেশ করে। মানবসেবা করা মুমিনের অন্যতম গুণ। মুমিন ব্যক্তি সর্বদাই অন্য মানুষের খেদমতে নিয়োজিত থাকেন । মহানবি (স) এ সম্পর্কে নির্দেশ দিয়ে বলেছেন, 'তোমরা ক্ষুধার্তকে খাদ্য দাও, রুগ্ন ব্যক্তির সেবা করো, বন্দিকে মুক্ত করো এবং ঋণগ্রস্তকে ঋণমুক্ত করো।' (বুখারি) সুতরাং বলা যায়, নোমান সাহেব মানবসেবা করে প্রশংসনীয় ও পুণ্যের কাজ করেছেন ।"
        },
        {
          "label": "ঘ",
          "question": "‘উক্ত কর্মকাণ্ড মহানবির অমীয় বাণীর প্রতিফলন'— সংশ্লিষ্ট হাদিসের আলোকে বিশ্লেষণ করো।",
          "explanation": "মহানবি (স)-এর মানব প্রেম ও সৃষ্টির সেবা সম্পর্কিত হাদিসের তাৎপর্য অনস্বীকার্য । আল্লাহ তায়ালা সকলকিছুর স্রষ্টা। তিনি হলেন মালিক। তিনি ব্যতীত যাকিছু আছে সবই তাঁর সৃষ্টি বা মাখলুক। মানুষ যেমন তাঁর সৃষ্টি, তেমনি কীটপতঙ্গও তার সৃষ্টি। এজন্য এসব জীবের প্রতি দয়া-অনুগ্রহ প্রদান করা মানুষের আবশ্যকীয় কর্তব্য। যা হাক্কুল ইবাদতের অন্তর্ভুক্ত । আল্লাহ তায়ালা স্বয়ং সবকিছু সৃষ্টি করেছেন । তিনি সকল কিছুর লালন কর্তা, পালনকর্তা, রিযিকদাতা ও নিয়ন্ত্রক। তিনি সকল সৃষ্টিকে এক রকম করে সৃষ্টি করেননি। এটা তাঁর পরীক্ষা। তিনি সৃষ্টিকুলকে নানাভাবে ভাগ করেছেন এবং সকল কিছুকে মানুষের কল্যাণে নিয়োজিত রেখেছেন। সুতরাং সৃষ্টির সেরা জীব হিসেবে মানুষের উচিত আল্লাহর এসব সৃষ্টির প্রতি সদাচারণ করা। পশু-পাখি, জীব-জন্তুর প্রতি অনুগ্রহ প্রদর্শন করা। এদের প্রতি অনুগ্রহ প্রদর্শন করলে আল্লাহ খুশি হন । যারা আল্লাহ তায়ালার এসব সৃষ্টির প্রতি সদয় আচরণ করেন তারা আল্লাহর প্রিয় বান্দা । আল্লাহ তাদের ভালোবাসেন । রাসুল (স) বলেন, সমগ্র সৃষ্টি আল্লাহর পরিজন। সুতরাং আল্লাহর নিকট সর্বাধিক প্রিয় ঐ ব্যক্তি যে তার পরিজনের প্রতি অনুগ্রহ করে । (বায়হাকি) পরিশেষে বলা যায়, আল্লাহর সন্তুষ্টি অর্জনের জন্য সৃষ্টির সেবা করা সর্বোত্তম কাজ এবং আমরা তা পালন করার চেষ্টা করব।"
        }
      ]
    },
    {
      "number": "8",
      "uddipok": "আমেরিকা প্রবাসী আবুল দীর্ঘদিন সেখানে বসবাসের কারণে সেখানকার জীবনযাত্রায় অভ্যস্ত হয়ে পড়েছে। সে এখন নিয়মিত মদপান করে এবং হারাম প্রাণীর মাংসও ভক্ষণ করে। এগুলোকে সে মোটেও খারাপ মনে করে না। একবার সে দেশে বেড়াতে এলে মা তার অভ্যাস দেখে বলেন, বাবা! তুমি ইসলামের পথে এসো। নইলে তোমার জন্য কঠিন পরিণতি অপেক্ষা করছে।",
      "tag": "GLHSR 24",
      "sub_questions": [
        {
          "label": "ক",
          "question": "ইমামগণ কিয়াসের জন্য কয়টি নীতি নির্ধারণ করে দিয়েছেন?",
          "explanation": "ইমামগণ কিয়াসের জন্য ৪টি নীতি নির্ধারণ করে দিয়েছেন ।"
        },
        {
          "label": "খ",
          "question": "কোন বিধান লঙ্ঘনে 'সিজদাহ সাহু' দিতে হয় এবং কখন দিতে হয়?",
          "explanation": "নামাজ আদায় করার সময় কোনো ওয়াজিব বিধান বাদ পড়লে ‘সিজদাহ সাহু' দিতে হয়। ওয়াজিব অর্থ অবশ্য পালনীয় কর্তব্য, অপরিহার্য ইত্যাদি। পরিভাষায় শরিয়তের এমন কিছু বিধান রয়েছে যা পালন করা কর্তব্য । তবে ফরজ নয় । এরূপ বিধানকে ওয়াজিব বলে। সালাত আদায়ের ক্ষেত্রেও কিছু ওয়াজিব রয়েছে যেমন— সূরা ফাতিহা পড়া, রুকুর পর সোজা হয়ে দাঁড়ানো, সিজদাহর মধ্যে সোজা হয়ে বসা ইত্যাদি। সালাতের এসব ওয়াজিব কাজ বাদ পড়লে সিজদাহ সাহু দিতে হয়।"
        },
        {
          "label": "গ",
          "question": "আবুলের জীবন যাত্রার অভ্যাস ইসলামের দৃষ্টিতে ব্যাখ্যা করো।",
          "explanation": "আবুলের জীবন যাত্রার অভ্যাস ইসলামের দৃষ্টিতে কুফরের শামিল। কুফর শব্দের আভিধানিক অর্থ অস্বীকার করা, অবিশ্বাস করা, ঢেকে রাখা, অবাধ্য হওয়া ইত্যাদি। ইসলামি পরিভাষায় আল্লাহ তায়ালার মনোনীত দীন ইসলামের মৌলিক বিষয়গুলোর কোনো একটিরও প্রতি অবিশ্বাস করাকে কুফর বলে। কুফর নানাভাবে হতে পারে। এর মধ্যে অন্যতম হলো- হারাম বিষয়কে হালাল মনে করা। যেমন— মদ্যপান, হারাম প্রাণীর মাংস ভক্ষণ প্রভৃতি । যার প্রতিফলন আবুলের জীবন যাত্রায় লক্ষণীয়। উদ্দীপকে আমেরিকা প্রবাসী আবুল নিয়মিত মদপান করে এবং হারাম প্রাণীর মাংস গ্রহণ করে। এগুলোকে সে খারাপ মনে করে না যা স্পষ্টত কুফরী। যে ব্যক্তি কুফরে লিপ্ত হয় তাকে কাফির বলে। মানুষ নানাভাবে কাফির বা অবিশ্বাসী হতে পারে। যেমন— আল্লাহ তায়ালার অস্তিত্ব অবিশ্বাস বা অস্বীকার। হালালকে হারাম মনে করা। হারামকে হালাল মনে করা— উদাহরণস্বরূপ— মদ, জুয়া, সুদ, ঘুষ ও হারাম প্রাণীর মাংস গ্রহণ করা ইত্যাদি। উপরোল্লিখিত কাজগুলো করার মাধ্যমে মানুষ কাফির হয়ে যায় । কেউ একবার কুফরি করলে খাঁটি মনে তওবা না করা পর্যন্ত আল্লাহ তাকে ক্ষমা করবেন না। সুতরাং বলা যায়, হারামকে হালাল মনে করে আবুল কুফরি করছে। এমতাবস্থায় তওবা না করলে তাকে কঠিন শাস্তির মুখোমুখি হতে হবে ।"
        },
        {
          "label": "ঘ",
          "question": "মায়ের বক্তব্য অনুযায়ী আবুলের কর্মকাণ্ডের পরিণতি বিশ্লেষণ করো ।",
          "explanation": "ফারহান সাহেবের কর্মে কুফর ফুটে উঠেছে, মানবজীবনে যার কুফল ও পরিণতি অত্যন্ত ভয়াবহ । কুফর শব্দের অর্থ হলো অস্বীকার করা, অবিশ্বাস করা, ঢেকে রাখা, গোপন করা, অকৃতজ্ঞতা প্রকাশ করা, অবাধ্য হওয়া ইত্যাদি। কুফর হলো ইমানের বিপরীত দিক । আর ফারহান সাহেবের মধ্যে এ দিকটি বিদ্যমান । উদ্দীপকের ফারহান সাহেব নাইট ক্লাব চালু করে মদ ও জুয়ার আসর বসিয়ে টাকা উপার্জনকে অবৈধ মনে করে না। তার এ মানসিকতা কুফরের নামান্তর। কারণ আল্লাহ তায়ালার মনোনীত দীন ইসলামের মৌলিক বিষয়গুলোর কোনো একটিরও প্রতি অবিশ্বাস করাকে কুফর বলা হয়। যেমন— হারামকে হালাল মনে করা। আমরা জানি নেশাজাতীয় দ্রব্য গ্রহণ এবং এর ব্যবসা সম্পূর্ণ হারাম। কিন্তু ফারহান সাহেব একে হালাল হিসেবে গ্রহণ করে কুফরি করেছে। এ ধরনের কাজ মানুষের মধ্যে অবাধ্যতা ও অকৃতজ্ঞতার জন্ম দেয়। কাফির ব্যক্তি আল্লাহর নিয়ামত অস্বীকার করার কারণে নির্দ্বিধায় তাঁর বিধি-নিষেধও অমান্য করতে পারে। পরকালে অবিশ্বাস করার কারণে কাফির ব্যক্তি সব ধরনের পাপাচারে লিপ্ত হয়ে পড়ে । ফলে সমাজে পাপকাজ বৃদ্ধি পায়। সমাজ অনৈতিকতায় ভরে যায়। এতে মহান আল্লাহ অসন্তুষ্ট হন । আল্লাহ তায়ালা বলেন, “যারা কুফরি করবে এবং আমার নিদর্শনগুলো অস্বীকার করবে তারাই জাহান্নামের অধিবাসী, সেখানে তারা চিরকাল থাকবে।” (সূরা আল-বাকারা, আয়াত-৩৯) উপরের আলোচনা থেকে বোঝা যায়, ফারহান সাহেবের কাজটি কুফরির পর্যায়ভুক্ত। আর এর পরকালীন শাস্তি চিরস্থায়ী জাহান্নাম। ইহকালীন জীবনেও রয়েছে এর নানা কুপ্রভাব।"
        }
      ]
    },
    {
      "number": "9",
      "uddipok": "হলুদগাছি গ্রামের আবিদ মিয়া মারা গেলে গ্রামের কেউই জানাযার সালাতে অংশ নেয়নি। ফলে জানাযার সালাত না পড়িয়েই তাকে দাফন করা হয়। পরদিন পাশের গ্রামের মাতব্বর সাহেব বিষয়টি জানতে পেরে বললেন, তোমরা সবাই মারাত্মক পাপ করেছ ।",
      "tag": "GLHSR 24",
      "sub_questions": [
        {
          "label": "ক",
          "question": "মুজতাহিদ অর্থ কী?",
          "explanation": "মুজতাহিদ অর্থ গবেষক।"
        },
        {
          "label": "খ",
          "question": "প্রসিদ্ধ মতানুযায়ী মক্কি ও মাদানি সূরা কাকে বলে?",
          "explanation": "অবতরণের সময় বিবেচনায় কুরআন মাজিদের সূরাসমূহ ২ ভাগে বিভক্ত। যথা— মক্কি ও মাদানি। প্রসিদ্ধ মতানুযায়ী, মহানবি (স)-এর মক্কা থেকে মদিনায় হিজরতের পূর্বে নাজিল হওয়া সূরাসমূহকে মক্কি সূরা বলে। অন্যদিকে মহানবি (স)-এর মদিনায় হিজরতের পর নাজিল হওয়া সকল সূরাকে মাদানি সূরা বলে ।"
        },
        {
          "label": "গ",
          "question": "উদ্দীপকে বর্ণিত গ্রামবাসীর লঙ্ঘিত শরিয়তের বিধানটির ব্যাখ্যা করো।",
          "explanation": "উদ্দীপকে বর্ণিত গ্রামবাসী ফরজে কিফায়ার বিধানটি লঙ্ঘন করেছে। ফরজে কিফায়া হলো সামষ্টিকভাবে ফরজ কাজ। অর্থাৎ যেসব কাজ মুসলমানের ওপর ফরজ, কিন্তু সমাজের কিছু মুসলমান যদি আদায় করে ফেলে তবে সকলের পক্ষ থেকে তা আদায় হয়ে যায়। কিছু লোকের আদায় করার দ্বারা সমাজের বাকি সবাই সে দায়িত্ব থেকে মুক্তি পায়। তবে যদি সমাজের কেউই আদায় না করে তবে সকলেই গুনাহগার হবে। উদ্দীপকে এ বিষয়টির প্রতিই নির্দেশ করা হয়েছে । উদ্দীপকে দেখা যায়, হলুদগাছি গ্রামের আবিদ মিয়া মারা গেলে গ্রামের কেউই জানাযার সালাতের ব্যবস্থা করেনি। ফলে জানাযার সালাত না পড়িয়েই তাকে দাফন করা হয়। এক্ষেত্রে গ্রামবাসী ফরজে কিফায়ার বিধানকে লঙ্ঘন করেছে। কেননা জানাযার সালাত হলো ফরজে কিফায়া । কোনো ব্যক্তি মৃত্যুবরণ করলে ঐ এলাকার সবার ওপর তার জানাযার সালাত আদায় করা ফরজ। এ পরিপ্রেক্ষিতে সমাজের কিছু মুসলমান যদি তার জানাযার সালাত আদায় করে ফেলে তবে সকলেই এ দায়িত্ব থেকে অব্যাহতি লাভ করবে । কিন্তু কেউই যদি মৃত ব্যক্তির জানাযার সালাত আদায় না করে তবে সকলেই ফরজ ত্যাগের কারণে গুনাহগার হবে। সুতরাং উদ্দীপকে বর্ণিত গ্রামবাসী ফরজে কিফায়ার বিধানটি লঙ্ঘন করেছে।"
        },
        {
          "label": "ঘ",
          "question": "মাতব্বর সাহেবের বক্তব্যের যথার্থতা বিশ্লেষণ করো।",
          "explanation": "ফরজ আদায়ের গুরুত্ব ফুটে ওঠায় উদ্দীপকের মাতবর সাহেবের মন্তব্যটি যথার্থ । ফরজ অর্থ অবশ্য পালনীয়, অত্যাবশ্যক। শরিয়তের যেসব বিধান কুরআন-সুন্নাহর অকাট্য দলিল দ্বারা অবশ্য কর্তব্য ও অলঙ্ঘনীয় বলে প্রমাণিত তাকে ফরজ বলা হয়। ফরজ কাজ কোনো অবস্থাতেই পরিত্যাগ করা যায় না। ফরজ অস্বীকার করলে ইমান থাকে না, বরং এর অস্বীকারকারী কাফির হয়। আর এগুলো পালন না করলে কবিরা গুনাহ বা মারাত্মক পাপ হয়। ফরজ কাজ পালন না করলে আখিরাতে ভয়ংকর শাস্তির মুখোমুখি হতে হবে। উদ্দীপকে মাতবর সাহেবের মন্তব্য এ বিষয়টিকেই ধারণ করেছে। উদ্দীপকে দেখা যায়, হলুদগাছি গ্রামের আবিদ মিয়া মারা গেলে গ্রামের কেউই জানাযার সালাতের ব্যবস্থা করেনি। এক্ষেত্রে ফরজে কিফায়ার বিধানটি লঙ্ঘন হওয়ায় বিষয়টি জানতে পেরে পাশের গ্রামের মাতবর সাহেব বললেন, তোমরা সকলেই মারাত্মক পাপ কাজ করেছ। ইসলামের দৃষ্টিতে তার এ কথা সঠিক। কারণ কোনো ব্যক্তি মৃত্যুবরণ করলে ঐ এলাকার সবার ওপর তার জানাযার সালাত আদায় করা ফরজ। এ পরিপ্রেক্ষিতে সমাজের কিছু মুসলমান যদি তার জানাযার সালাত আদায় করে ফেলে তবে সকলেই এ দায়িত্ব থেকে অব্যাহতি লাভ করবে। কিন্তু কেউই যদি মৃত ব্যক্তির জানাযার সালাত আদায় না করে তবে সকলেই ফরজ ত্যাগের কারণে গুনাহগার হবে। আর শরিয়তের কোনো বিধান অস্বীকার করলে ইমান থাকে না; বরং কাফিরের অন্তর্ভুক্ত হয় । তাই ফরজে কিফায়া আদায় না- করলে আখিরাতে ভয়ংকর শাস্তির মুখোমুখি হতে হবে । উপরের অলোচনা থেকে বলা যায় যে, মাতবর সাহেবের মন্তব্যটি যথার্থ।"
        }
      ]
    },
    {
      "number": "10",
      "uddipok": "ইউপি চেয়ারম্যান সাজিদ সাহেব একজন মহান খলিফার অনুসরণে তার এলাকায় নিজ উদ্যোগে কিছু আধুনিক পাম্প বসিয়ে এলাকার লোকজনের পানির সংকট দূর করেন। আবার খুলাফায়ে রাশেদিনের একজন খলিফা সম্পদ আহরণ ও বিত্তবৈভবের দিকে না তাকিয়ে জ্ঞান সাধনায় বেশি মনোনিবেশ করেছিলেন।",
      "tag": "GLHSR 24",
      "sub_questions": [
        {
          "label": "ক",
          "question": "মক্কায় মহানবি (স)-এর প্রতিষ্ঠিত শিক্ষা প্রতিষ্ঠানের নাম কী?",
          "explanation": "মক্কায় মহানবি (স)-এর প্রতিষ্ঠিত শিক্ষা প্রতিষ্ঠানের নাম দারুল আরকাম ।"
        },
        {
          "label": "খ",
          "question": "মুহাজির ও আনসার বলতে কী বোঝায়?",
          "explanation": "মুহাজির ও আনসার শব্দ দুটি রাসুল (স)-এর হিজরতের সাথে সম্পর্কিত ৬২২ খ্রিষ্টাব্দে রাসুল (স)-এর মক্কা থেকে মদিনায় হিজরতের সময় যে সকল সাহাবি ইসলামের উদ্দেশ্যে রাসুল (স)-এর সাথে মদিনায় গমন করেন তাদেরকে বলা হয় মুহাজির বা গমনকারী। অন্যদিকে যে সকল মদিনাবাসী মুহাজিরদেরকে বিভিন্নভাবে সাহায্য-সহযোগিতা করেছেন তাদেরকে বলা হয় আনসার বা সাহায্যকারী।"
        },
        {
          "label": "গ",
          "question": "সাজিদ সাহেব যে মহান খলিফার অনুসরণ করেছিলেন ইসলামের সেবায় তার অবদান মূল্যায়ন করো ।",
          "explanation": "নিম্নের অনুরূপঃ জনাব ইফতেখার সাহেবের কাজ খলিফা হযরত উসমান (রা)-এর আদর্শের সাথে তুলনীয় । হযরত উসমান (রা) ছিলেন ইসলামের তৃতীয় খলিফা। তিনি আরবের অন্যতম শ্রেষ্ঠ ধনী ছিলেন। ব্যবসা করে তিনি অঢেল ধন-সম্পদ অর্জন করেন। ইসলাম গ্রহণের পর তিনি ইসলাম ও মানবতার সেবায় অকাতরে তাঁর সম্পদ ব্যয় করেন। তিনি মদিনার অধিবাসীদের পানির অভাব দূর করার জন্য একটি কূপ ক্রয় করে তা ওয়াক্ফ করে দেন, যা জনাব ইফতেখার সাহেবের কাজেও প্রকাশ পায় । জনাব ইফতেখার সাহেবের এলাকায় পানির অভাব রয়েছে। তাই তিনি জনগণের অবস্থা বিবেচনা করে ৫ লক্ষ টাকা খরচ করে একটি নলকূপ স্থাপন করে জনগণের জন্য উন্মুক্ত করে দেন। হযরত উসমান (রা)-এর সময়ও এমন ঘটনা ঘটেছিল। তখন একবার পানির অভাব দেখা দেয়। এ পানির অভাব দূর করার জন্য তিনি ১৮০০০ দিনার দিয়ে একটি কূপ ক্রয় করে তা ওয়াক্ফ করে দেন। মদিনায় দুর্ভিক্ষ দেখা দিলে তিনি মদিনাবাসীর মধ্যে ত্রাণ হিসেবে খাবার বিতরণ করেন। সুতরাং জনাব ইফতেখার সাহেবের কাজ হযরত উসমান (রা)-এর আদর্শের সাথে তুলনীয় ।"
        },
        {
          "label": "ঘ",
          "question": "উদ্দীপকে বর্ণিত জ্ঞান সাধনায় মনোনিবেশকারী খলিফার জ্ঞান সাধনা ও অনাড়ম্বর জীবনযাপনের বর্ণনা দাও।",
          "explanation": "নিম্নের অনুরূপঃ খুলাফায়ে রাশেদিনের মধ্যে খলিফা হযরত আলি (রা)-এর সাথে জনাব আহমদ সাহেবের কাজগুলোর মিল পাওয়া যায় । ইসলামের চতুর্থ খলিফা হলেন হযরত আলি (রা)। তিনি ছিলেন অসাধারণ বীরত্বের অধিকারী। তিনি খুবই শৌর্য-বীর্য ও জ্ঞান সাধনায় সব মানুষের জন্য অনুকরণীয় আদর্শ । তিনি সহজ-সরল জীবনযাপন করতেন, যা জনাব আহমদ সাহেবের কর্মকাণ্ডেও লক্ষণীয় । জনাব আহমদ সাহেব খুবই শৌর্য-বীর্য ও অসাধারণ শক্তির অধিকারী। তিনি জ্ঞান সাধনায় অতুলনীয় ও অগ্রপথিক। কিন্তু আর্থিকভাবে অসচ্ছল। তাই পরিবারের সকল কাজ তিনি ও তার স্ত্রী নিজ হাতেই করেন। হযরত আলি (রা) ক্ষেত্রেও আমরা তা দেখতে পাই, শৌর্যবীর্য ও শক্তির কারণে তাঁর নাম শুনলেও কাফিরদের মধ্যে ত্রাস সৃষ্টি হতো। বদর যুদ্ধে অসাধারণ বীরত্বের কারণে রাসুল (স) তাঁকে 'যুলফিকার' তরবারি উপহার দেন। খায়বারে কামুস দুর্গ জয় করলে নবি (স) তাঁকে 'আসাদুল্লাহ' (আল্লাহর সিংহ) উপাধি দেন। আলি (রা) ছিলেন জ্ঞানতাপস ও জ্ঞানসাধক। হাদিস, তাফসির, আরবি সাহিত্য ও আরবি ব্যাকরণে তিনি যুগের সেরা ব্যক্তিত্ব ছিলেন। তবে তিনি অনাড়ম্বর ও সহজ-সরল জীবনযাপন করতেন। কঠোর পরিশ্রম করে তিনি জীবিকা নির্বাহ করতেন। পরিশেষে বলা যায়, খুলাফায়ে রাশেদিনের চতুর্থ খলিফা হযরত আলি (রা)-এর সাথে জনাব আহমদ সাহেবের কাজগুলোর মিল পাওয়া যায়।"
        }
      ]
    },
    {
      "number": "11",
      "uddipok": "মুসলিম মনীষীদের জীবনী নিয়ে আলোচনার ফাকে শ্রেণি শিক্ষক বললেন, ইসলামে এমন একজন মানুষ ছিলেন যিনি ফিকাহশাস্ত্রে অসামান্য অবদান রেখে মুসলিম সমাজকে গতিশীল রাখতে সহায়তা করেন। অন্যদিকে চিকিৎসাশাস্ত্রে একজন মনীষী ছিলেন যার অস্ত্রোপচার পদ্ধতি গ্রিকদের চেয়েও উন্নত ছিল এবং তার কাছে দেশ-বিদেশের বহু রোগী আসত।",
      "tag": "GLHSR 24",
      "sub_questions": [
        {
          "label": "ক",
          "question": "ইবনে জারির আত-তাবারির উপনাম কী?",
          "explanation": "ইবনে জারির আত-তাবারির উপনাম আবু জাফর।"
        },
        {
          "label": "খ",
          "question": "কোন খলিফার সঙ্গে এবং কীভাবে মহানবির দ্বিমুখী আত্মীয়তার সম্পর্ক বিদ্যমান?",
          "explanation": "খলিফা হযরত আলি (রা)-এর সঙ্গে মহানবি (স)-এর দ্বিমুখী আত্মীয়তার সম্পর্ক বিদ্যমান । হযরত আলি (রা) ছিলেন মুহাম্মদ (স)-এর চাচা আবু তালিবের পুত্র। সে হিসেবে আলি (রা) ছিলেন রাসুল (স)-এর চাচাতো ভাই। কিন্তু পরবর্তীতে আলি (রা) রাসুল (স)-এর কন্যা ফাতিমা (রা)-কে বিবাহ করেন। ফলে তাদের মধ্যে শ্বশুর-জামাতা সম্পর্কের সূচনা হয়। এভাবেই আলি (রা)-এর সঙ্গে মহানবি (স)-এর দ্বিমুখী আত্মীয়তার সৃষ্টি হয় ।"
        },
        {
          "label": "গ",
          "question": "উদ্দীপকে বর্ণিত ফিকাহ শাস্ত্রবিদ মনীষীর চারিত্রিক দৃঢ়তা ও মাধুর্যের বর্ণনা দাও।",
          "explanation": "উদ্দীপকে বর্ণিত ফিকাহ শাস্ত্রবিদ ইমাম আবু হানিফার চারিত্রিক দৃঢ়তা ও মাধুর্য ছিল প্রশংসনীয় । বিশিষ্ট ফিকাহ শাস্ত্রবিদ ইমাম আবু হানিফা (র) ছিলেন তীক্ষ্ণ মেধার অধিকারী। তিনি সতেরো বছর বয়স থেকে জ্ঞান সাধনা আরম্ভ করলেও অল্প দিনের মধ্যে হাদিস, তাফসির, ফিকাহ প্রভৃতি বিষয়ে গভীর পাণ্ডিত্য লাভ করেন। তিনি ৪০ জন ছাত্রের সমন্বয়ে ফিকাহ সম্পাদনা বোর্ড গঠন করেন এবং দীর্ঘ বাইশ বছর কঠোর সাধনা করে ফিকাহকে একটি পূর্ণাঙ্গ শাস্ত্র হিসেবে রূপ দান করেন। এই প্রখ্যাত ফিকাহবিদের চারিত্রিক দৃঢ়তা ও মাধুর্য ছিল তাৎপর্যপূর্ণ। ইমাম আবু হানিফা (রা) চারিত্রিক বিবেচনায় ছিলেন একজন সত্যনিষ্ঠ ব্যক্তি। তিনি এত বেশি ইবাদত করতেন যা চিন্তা করাও কঠিন। তিনি একাধারে ত্রিশ বছর রোজা রেখেছেন। চল্লিশ বছর যাবৎ রাতে ঘুমাননি। তিনি প্রতি রমযানে ৬১ বার কুরআন মজিদ খতম করতেন। মোট ৫৬ বার হজ পালন করেছেন । তিনি এতই আল্লাহভীরু ছিলেন যে, কুফায় ছাগল চুরির কথা শোনার পর সাত বছর যাবৎ বাজার থেকে ছাগলের গোশত ক্রয় করেননি; এ ভয়ে যে, এটি চুরিকৃত ঐ ছাগলের গোশত হতে পারে । এছাড়াও তৎকালীন বাগদাদের খলিফা আল মানসুর ইমাম আবু হানিফাকে প্রধান বিচারপতির দায়িত্ব নিতে প্রস্তাব দিলে তিনি তা গ্রহণ করেননি। সুতরাং বলা যায়, চারিত্রিক বিবেচনায় ইমাম আবু হানিফা ছিলেন অত্যন্ত আকর্ষণীয় ও প্রশংসনীয় চরিত্রের অধিকারী।"
        },
        {
          "label": "ঘ",
          "question": "'উদ্দীপকে বর্ণিত চিকিৎসাবিদের আদর্শ বর্তমান সময়ের দাবি'— আলোচনা করো।",
          "explanation": "নিম্নের অনুরূপঃ আব্দুল আলীম চিকিৎসা বিজ্ঞানী আল-রাযিকে অনুসরণ করে চিকিৎসা বিজ্ঞানী হতে চায় । চিকিৎসাশাস্ত্রে তার অবদান অপরিসীম। চিকিৎসা বিজ্ঞানের উন্নতির মূলে রয়েছে মুসলমানদের অবদান। চিকিৎসা শাস্ত্রকে উন্নতির শিখরে পৌঁছে দিতে যেসব মনীষী অবদান রেখেছেন। তাদের মধ্যে আল-রাযি অন্যতম। তিনি সর্বশ্রেষ্ঠ চিকিৎসাবিজ্ঞানী ও শল্যচিকিৎসাবিদ ছিলেন । যা আব্দুল আলীমের বক্তব্যে প্রকাশিত । আব্দুল আলীম যার আদর্শ অনুকরণে চিকিৎসাবিদ হতে চায়, তিনি মুসলিম চিকিৎসাবিজ্ঞানীদের মধ্যে সর্বশ্রেষ্ঠ। তিনি শল্যচিকিৎসার দিশারি হিসেবে আজও স্মরণীয় হয়ে আছেন। এ কথাগুলো চিকিৎসাবিজ্ঞানী আল-রাযির ক্ষেত্রেই সঠিক। কারণ তিনি সর্বশ্রেষ্ঠ মুসলিম চিকিৎসাবিদ । শল্যচিকিৎসাবিদ হিসেবেও তার সুখ্যাতি চারদিকে ছড়িয়ে পড়েছিল । শল্যচিকিৎসায় আল রাযি ছিলেন তৎকালের শ্রেষ্ঠ ব্যক্তি। তার অস্ত্রোপচার পদ্ধতি ছিল গ্রীকদের থেকেও উন্নত। তিনি মোট দুই শতাধিক গ্রন্থ রচনা করেন। তন্মধ্যে শতাধিক হলো চিকিৎসা বিষয়ক। তিনি বসন্ত ও হাম রোগের উপর 'আল জুদাইরি ওয়াল হাসবাহ' নামক একখানি গ্রন্থ রচনা করেন। এর মৌলিকত্ব দেখে চিকিৎসা বিজ্ঞানের লোকেরা খুব আশ্চর্যান্বিত হয়েছিলেন। তাঁর আরেকটি গ্রন্থের নাম হলো 'আল মানসুরি'। এটি ১০ খণ্ডে রচিত। এ গ্রন্থ দুটি আল রাযিকে চিকিৎসাশাস্ত্রে অমর করে রেখেছে। তিনি হাম, শিশু চিকিৎসা, নিউরোসাইকিয়াট্রিক ইত্যাদি চিকিৎসা সম্পর্কে নতুন মতবাদ প্রবর্তন করেন। ‘আল মানসুরি' গ্রন্থে তিনি এনাটমি, ফিজিওলজি, ঔষধ, স্বাস্থ্যরক্ষা বিধি, চর্মরোগ ও প্রসাধন দ্রব্য শল্যচিকিৎসা, বিষ, জ্বর ইত্যাদি বিষয় উল্লেখ করেন । উপরের আলোচনা থেকে বোঝা যায়, আব্দুল আলীম আল-রাযিকে অনুসরণ করে চিকিৎসাবিজ্ঞানী হতে চেয়েছিল, চিকিৎসাবিজ্ঞানে যার অবদান অতুলনীয়।"
        }
      ]
    }
  ]
}