{
  "title": "ময়মনসিংহ বোর্ড ২০২৩",
  "subtitle": "ইসলাম ও নৈতিক শিক্ষা (11)",
  "questions": [
    {
      "number": "1",
      "uddipok": "রাবির ও নয়ন দু'বন্ধু। রাবির এমন এক জীবনব্যবস্থায় বিশ্বাস করে, যা সম্পূর্ণরূপেই পরিপূর্ণ ও সর্বযুগেই সার্বজনীন। মানবজীবনের জন্য যা কিছুর প্রয়োজন তার সবকিছুই এর মধ্যে বিদ্যমান। অপরপক্ষে ময়ন মনে করে নিয়তি আল্লাহর হাতে। মানুষ চাইলেই সবকিছু করতে পারে না।",
      "tag": "MB 23",
      "sub_questions": [
        {
          "label": "ক",
          "question": "ইমান ফাকে বলে?",
          "explanation": "শরিয়তের যাবতীয় বিধি-বিধান অন্তরে বিশ্বাস করা, মুখে স্বীকার করা এবং সে অনুযায়ী আমল করাকে ইমান বলে।"
        },
        {
          "label": "খ",
          "question": "\"তাওহিদ মানবমনে ঐকোর চেতনা জাগ্রত করে।\"- ব্যাখ্যা করো।",
          "explanation": "'তাওহিদ মানবমনে ঐক্যের চেতনা জাগ্রত করে'- বক্তব্যটি যথার্থ। আল্লাহ তায়ালাকে এক ও অদ্বিতীয় হিসেবে স্বীকার করে নেওয়াকে তাওহিদ বলা হয়। তাওহিদ মানবসমাজে ঐক্য ও ভ্রাতৃত্ব প্রতিষ্ঠায় গুরুত্বপূর্ণ ভূমিকা পালন করে। কারণ তাওহিদে বিশ্বাস, মানুষের মনে এ ধারণা প্রতিষ্ঠা করে যে, সকল মানুষই আল্লাহর বান্দা ও সমান মর্যাদার অধিকারী। ফলে মানুষের মধ্যে ঐক্যের চেতনা জাগ্রত হয়।"
        },
        {
          "label": "গ",
          "question": "রাব্বির ধারণাটি কীরূপ? ব্যাখ্যা করো।",
          "explanation": "ইসলামি শরিয়তের আলোকে রাব্বির ধারণা সঠিক। ইসলাম হলো আল্লাহ তায়ালার প্রবর্তিত পূর্ণাঙ্গ দীন বা জীবনবিধান। এটি মানবজাতির জন্য আল্লাহ তায়ালার একটি বিশেষ নিয়ামত। শরিয়তের সর্বশেষ ও পূর্ণাঙ্গ রূপ হলো ইসলাম। মানবজীবনের সব বিষয় ও সমস্যার পরিপূর্ণ সমাধানের দিকনির্দেশনা দেওয়া হয়েছে ইসলামে। রাব্বির মনোভাবেও এ বিষয়টি প্রতিফলিত হয়েছে। উদ্দীপকের রাব্বির মতে, ইসলাম সম্পূর্ণরূপে পরিপূর্ণ ও সর্বযুগেই সর্বজনীন। মানবজীবনের জন্য যা কিছু প্রয়োজন তার সবকিছু রয়েছে ইসলামে। প্রকৃতপক্ষে সুষ্ঠু ও সুন্দরভাবে জীবন পরিচালনার জন্য ইসলামের কোনো বিকল্প নেই। কারণ ইসলামই হলো একমাত্র পরিপূর্ণ জীবনব্যবস্থা। এটি আল্লাহর মনোনীত একমাত্র ধর্ম। আল্লাহ তায়ালা বলেন, إِنَّ الدِّينَ عِنْدَ اللَّهِ الْإِسْلَامُ অর্থ: 'নিশ্চয়ই আল্লাহর কাছে ইসলামই একমাত্র মনোনীত ধর্ম বা জীবনব্যবস্থা।' (সূরা আলে ইমরান, আয়াত ১৯) এটি মানবজাতির জন্য মহান আল্লাহর নির্দেশিত সর্বশেষ ও সর্বোত্তম জীবনবিধান। এটি কোনো কাল, অঞ্চল বা জাতির জন্য সীমাবদ্ধ নয়। মানুষের জন্ম থেকে মৃত্যু পর্যন্ত সব কাজের যথাযথ দিকনির্দেশনা রয়েছে ইসলামে। ব্যক্তিগত, পারিবারিক, সামাজিক, অর্থনৈতিক, রাজনৈতিক ও আন্তর্জাতিক সব বিষয়ই ইসলামে যথাযথভাবে বর্ণনা করা হয়েছে। এমনকি মানুষের মৃত্যুর পরবর্তী জীবনের অবস্থারও বর্ণনা ইসলামে রয়েছে। তাই বলা যায় যে, রাব্বির ধারণাটি যথার্থ।"
        },
        {
          "label": "ঘ",
          "question": "নয়নের বিশ্বাসে ইমানের কোন বিষয়টি ফুটে উঠেছে? তা বিশ্লেষণ করো।",
          "explanation": "নয়নের বিশ্বাসে ইমানের অন্যতম বিষয় তকদিরে বিশ্বাস ফুটে উঠেছে। ইসলামের মূল বিষয়গুলোর প্রতি পূর্ণ বিশ্বাসকেই বলা হয় ইমান। ইমানের সাতটি মূল বিষয় রয়েছে। তকদিরে বিশ্বাস তার অন্যতম। তকদির অর্থ হলো নির্ধারিত পরিমাণ, ভাগ্য বা নিয়তি। আল্লাহ তায়ালা মানুষের তকদিরের নিয়ন্ত্রক। তিনিই তকদিরের ভালোমন্দ নির্ধারণকারী। মানুষ যা চায় তাই সে করতে পারে না, যা নয়নের বিশ্বাসের সাথে সাদৃশ্যপূর্ণ। উদ্দীপকে নয়ন মনে করে, নিয়তি আল্লাহর হাতে। মানুষ চাইলেই সবকিছু করতে পারে না। তার এরূপ বিশ্বাসের সাথে তকদিরে বিশ্বাসের মিল রয়েছে। মানুষ তার তকদিরের ভালোমন্দ নিজে নির্ধারণ করতে পারে না। বরং মানুষ শুধু তার কাজের জন্য চেষ্টা ও সাধনা করতে পারে। এরপর ফলাফলের জন্য আল্লাহ তায়ালার ওপর ভরসা করতে হয়। যদি চেষ্টার পরও কোনো কিছু না পাওয়া যায়, তাহলে হতাশ হওয়া যাবে না। আর পাওয়ার পর খুশিতে আত্মহারা হওয়া যাবে না। বরং ধৈর্যধারণ করতে হবে ও আল্লাহর শোকর বা কৃতজ্ঞতা আদায় করতে হবে। সবসময় বিশ্বাস করতে হবে তকদিরের ভালোমন্দ সব একমাত্র আল্লাহর হাতে। উপরের আলোচনা থেকে বলা যায়, নয়নের বিশ্বাসে ইমানের অন্যতম বিষয় তকদিরে বিশ্বাস ফুটে উঠেছে। আর আমাদের সর্বাবস্থায় তকদিরের প্রতি বিশ্বাস স্থাপন করে আল্লাহর ওপর ভরসা করা উচিত।"
        }
      ]
    },
    {
      "number": "2",
      "uddipok": "'ক' এবং 'খ' দু'জন ব্যবসায়ী। 'ক' মদ, জুয়া, সুদ, ঘুষ এগুলোকেই মানুষের জীবনের জন্য প্রয়োজনীয় ও বৈধ মনে করে এবং এগুলোর ব্যবসা করে। অপরপক্ষে 'খ' তার সন্তানাদির সফলতা ও নিজের সম্পদ বৃদ্ধির জন্য জনৈক পিরের পায়ে সিজদা করে।",
      "tag": "MB 23",
      "sub_questions": [
        {
          "label": "ক",
          "question": "জান্নাত কী?",
          "explanation": "পরকালীন জীবনে পুণ্যবানদের জন্য পুরস্কারস্বরূপ যে আরামদায়ক স্থান তৈরি করে রাখা হয়েছে তাকে বলা হয় জান্নাত।"
        },
        {
          "label": "খ",
          "question": "শাফাআত বলতে কী বোঝায়?",
          "explanation": "শাফাআত বলতে কল্যাণ ও ক্ষমা লাভের জন্য কিয়ামতের মাঠে আল্লাহ তায়ালার কাছে নবি-রাসুল ও নেক বান্দাদের সুপারিশ করাকে বোঝায়। কিয়ামতের মাঠে আল্লাহ মানুষের পাপ-পুণ্যের হিসাব নেবেন। তারপর আমল অনুযায়ী প্রত্যেকের জান্নাত-জাহান্নাম নির্ধারণ করবেন এবং পাপীদের জাহান্নাম ও পুণ্যবানদের জান্নাতে যাওয়ার নির্দেশ দেবেন। এ সময় নবি- রাসুল ও নেক বান্দারা অনেক গুনাহগার বান্দাকে ক্ষমা করার জন্য আল্লাহর কাছে সুপারিশ করবেন। একেই শাফাআত বলা হয়।"
        },
        {
          "label": "গ",
          "question": "'ক' এর কালে কী প্রকাশ পেয়েছে? ব্যাখ্যা 'করো।",
          "explanation": "'ক'-এর কাজে কুফরের বৈশিষ্ট্য প্রকাশ পেয়েছে। কুফর শব্দের আভিধানিক অর্থ অস্বীকার করা, অবিশ্বাস করা, ঢেকে রাখা, গোপন করা, অকৃতজ্ঞতা প্রকাশ করা, অবাধ্য হওয়া ইত্যাদি। ইসলামি পরিভাষায় আল্লাহ তায়ালার মনোনীত দীন ইসলামের মৌলিক বিষয়গুলোর কোনো একটিরও প্রতি অবিশ্বাস করাকে কুফর বলে। হারামকে হালাল মনে করাও কুফরির অন্তর্ভুক্ত, যা উদ্দীপকের 'ক'-এর কাজে লক্ষ করা যায়। উদ্দীপকের 'ক' মদ, জুয়া, সুদ, ঘুষ এগুলোকেই মানুষের জীবনের জন্য প্রয়োজনীয় ও বৈধ মনে করে এবং এগুলোর ব্যবসা করে। তার এরূপ কাজ কুফরের অন্তর্ভুক্ত। কারণ সে হারাম জিনিসকে হালাল মনে করেছে। অর্থাৎ সে আল্লাহর বিধানকে লঙ্ঘন করেছে। এ কারণে ইসলামে সে কাফির হিসেবে বিবেচিত হবে। কারণ যে ব্যক্তি কুফরে লিপ্ত হয় তাকে বলা হয় কাফির। ইমানের মৌলিক সাতটি বিষয়ে অবিশ্বাস করার মাধ্যমে কুফরি প্রকাশ পায়। এছাড়া কেউ যদি হালাল খাদ্যকে হারাম মনে করে না খায় তাহলেও কুফরি করা হবে। তাছাড়াও হারামকে হালাল মনে করা যেমন- মদ, জুয়া, সুদ, ঘুষ ইত্যাদিকে হালাল বা জায়েয মনে করলেও সে কাফিরে পরিণত হবে। সুতরাং, উদ্দীপকের 'ক'-এর কাজে কুফর প্রকাশ পেয়েছে।"
        },
        {
          "label": "ঘ",
          "question": "'খ' এর কাজটি চিহ্নিত করে এর পরিণতি বিশ্লেষণ করো।",
          "explanation": "নিম্নের অনুরূপঃ কারিমার ধারণা শিরকের অন্তর্ভুক্ত। শিরকের কুফল অন্য যেকোনো ধরনের পাপের কুফলের চেয়ে ভয়াবহ। শিরক শব্দের অর্থ অংশীদার সাব্যস্ত করা, একাধিক স্রষ্টা বা উপাস্যে বিশ্বাস করা। শিরক হলো তাওহিদের বিপরীত। পৃথিবীর সকল প্রকার জুলুমের মধ্যে সবচেয়ে বড় জুলুম হলো শিরক। কারিমার ধারণা এ বিষয়টিকে নির্দেশ করে। কারিমা মনে করে, মানুষের সফলতা আল্লাহর পাশাপাশি পির-মুরুব্বিদের দোয়ার ওপর অনেকটা নির্ভরশীল। তাই সে পরীক্ষার আগে মাজারে গিয়ে তবারক বিতরণ করে। তার এ কাজ দ্বারা শিরক প্রকাশিত হয়েছে। মূলত আল্লাহ তায়ালা হলেন এক ও অদ্বিতীয়। অথচ তাঁর সত্তা ও গুণাবলির সাথে কোনো কিছুকে সমান মনে করা হলো শিরক। যেকোনো কাজে সফলতার জন্য একমাত্র আল্লাহর ওপর নির্ভর করতে হয়। তিনি ছাড়া অন্য কাউকে সাফল্যের কারিগর মনে করা শিরক। শিরক অত্যন্ত জঘন্য অপরাধ। বস্তুত আল্লাহ তায়ালাই আমাদের স্রষ্টা ও প্রতিপালক। তাঁর প্রদত্ত নিয়ামতই আমরা ভোগ করি। এরপরও কেউ যদি আল্লাহ তায়ালার সাথে কাউকে অংশীদার স্থাপন করে তবে তা অপেক্ষা বড় জুলুম আর কী হতে পারে! আল্লাহ তায়ালা মুশরিকদের প্রতি খুবই অসন্তুষ্ট। তিনি অপার ক্ষমাশীল ও অসীম দয়াময় হওয়া সত্ত্বেও শিরকের অপরাধ ক্ষমা করেন না। পরকালে মুশরিকদের জন্য রয়েছে যন্ত্রণাদায়ক শাস্তি। আল-কুরআনে স্পষ্টভাবে বর্ণনা করা হয়েছে- 'যে ব্যক্তি আল্লাহর সাথে শিরক করবে, আল্লাহ তার জন্য অবশ্যই জান্নাত হারাম করে দেবেন। এবং তার আবাস জাহান্নাম।' (সূরা আল-মায়িদা, আয়াত ৭২) উপরের আলোচনা থেকে বোঝা যায়, কারিমা শিরকের গুনাহে লিপ্ত। এ পাপের কারণে মানুষ সবচেয়ে বেশি ক্ষতিগ্রস্ত হয়।"
        }
      ]
    },
    {
      "number": "3",
      "uddipok": "সাবিযা নিয়মিত সালাত ও সাওম আদায় করেন। কিন্তু ইসলামের অন্যান্য বিধি- বিধানসমূহ জীবনের সর্বক্ষেত্রে অনুসরণ করেন না। তার ধারণা ধর্ম শুধু ব্যক্তিগত জীবনের মধ্যেই সীমাবদ্ধ। আর সাহানা আল-কুরআনের অবিকৃত ও সংরক্ষণ থাকা নিয়ে আশ্চর্য হয়ে বলে যে, এর নাজিলকালে কোনো ছাপাখানা ছিল না, তারপরও ইহা কীভাবে আজ অবধি অবিকৃত রয়েছে?",
      "tag": "MB 23",
      "sub_questions": [
        {
          "label": "ক",
          "question": "মকি সূরা কাকে বলে?",
          "explanation": "পবিত্র মক্কা নগরীতে আল-কুরআনের যেসব সূরা নাজিল হয়েছে সেগুলোকে মক্কি সূরা বলে।"
        },
        {
          "label": "খ",
          "question": "'সিরাত' কোথায় স্থাপিত হবে? ব্যাখ্যা করো।",
          "explanation": "সিরাত জাহান্নামের ওপর স্থাপিত হবে। সিরাত অর্থ পথ, রাস্তা, পুল ইত্যাদি। ইসলামি শরিয়তের ভাষায় সিরাত হলো হাশরের ময়দান হতে জান্নাত পর্যন্ত জাহান্নামের ওপর দিয়ে চলমান একটি উড়াল সেতু। (তিরমিযি) এ সেতু পার হয়ে নেক আমলকারী বান্দাগণ জান্নাতে প্রবেশ করবে। আখিরাতে সকল মানুষকেই এ সেতুতে আরোহণ করে তা অতিক্রম করতে হবে। এ সম্পর্কে রাসুল (স) বলেন, 'জাহান্নামের ওপর সিরাত স্থাপিত হবে।' (মুসনাদে আহমদ)"
        },
        {
          "label": "গ",
          "question": "",
          "explanation": "না, ইসলামি বিধি-বিধান বা শরিয়ত অনুসরণে সাবিহার ধারণাটি সঠিক নয়। শরিয়ত অর্থ পথ, রাস্তা, বিধি-বিধান ইত্যাদি। অর্থাৎ আল্লাহ ও তাঁর রাসুল (স) যেসব আদেশ-নিষেধ ও পথনির্দেশনা মানুষকে জীবন পরিচালনার জন্য প্রদান করেছেন তাকে শরিয়ত বলে। মানবজীবনে শরিয়তের গুরুত্ব অপরিসীম। তাই শরিয়ত মেনে চললে আল্লাহ ও তাঁর রাসুল (স) খুশি হন। অন্যদিকে এটি অস্বীকার করা আল্লাহ তায়ালা ও তাঁর রাসুল (স)-কে অস্বীকার করার নামান্তর। এমনকি শরিয়তের এক অংশ পালন করা আর অন্য অংশ অস্বীকার করাও মারাত্মক পাপ (কুফর), যা সাবিহার ধারণার সাথে সাদৃশ্যপূর্ণ। উদ্দীপকের সাবিহা নিয়মিত সালাত ও সাওম আদায় করেন। কিন্তু ইসলামের অন্যান্য বিধি-বিধানসমূহ তিনি জীবনের সর্বক্ষেত্রে অনুসরণ করেন না। তার ধারণা, ধর্ম শুধু ব্যক্তিগত জীবনের মধ্যে সীমাবদ্ধ। তার এরূপ ধারণা শরিয়তের বিপরীত। মানুষের আর্থ-সামাজিক, সাংস্কৃতিক, রাজনৈতিক, ধর্মীয় সকল কাজই শরিয়তের অন্তর্ভুক্ত। শরিয়তের নির্দেশনার বাইরে কোনো কাজই নেই। তাই শরিয়তের কিছু অংশ স্বীকার করা আর কিছু অংশ অস্বীকার করার কোনো সুযোগ নেই। বরং তা কুফরের সমান ও মারাত্মক পাপ। আর যে ব্যক্তি এরূপ করবে তার জন্য রয়েছে কঠিন শাস্তির ব্যবস্থা। তাই বলা যায়, ইসলামি বিধি-বিধান অনুযায়ী সাবিহার ধারণাটি সঠিক নয়।"
        },
        {
          "label": "ঘ",
          "question": "সাহানার আশ্চর্য হওয়া বিষয়টি পাঠ্যপুস্তকের আলোকে বিশ্লেষণ করো।",
          "explanation": "সাহানার আশ্চর্য হওয়া বিষয়টি হলো 'আল-কুরআন সংরক্ষণ ও সংকলন।' আল-কুরআন সর্বশেষ ও সর্বশ্রেষ্ঠ আসমানি কিতাব। কিয়ামত পর্যন্ত আগমনকারী সকল মানুষের সার্বিক জীবনবিধান ও দিকনির্দেশনা এতে বিদ্যমান। সুতরাং এর সংরক্ষণ গুরুত্বপূর্ণ। মহান আল্লাহ স্বয়ং এর সংরক্ষণের ভার গ্রহণ করেছেন। তিনি বলেন, 'আমিই কুরআন অবতীর্ণ করেছি এবং আমিই এর সংরক্ষক।' (সূরা আল-হিজর, আয়াত ৯) যা সাহানার আশ্চর্য হওয়ায় বিষয়ের সাথে সাদৃশ্যপূর্ণ। উদ্দীপকের সাহানা আল-কুরআনের অবিকৃত থাকা ও সংরক্ষণ নিয়ে আশ্চর্য হয়ে বলে যে, এর নাজিলকালে কোনো ছাপাখানা ছিল না, তারপরও ইহা কীভাবে আজ অবধি অবিকৃত রয়েছে? মূলত আল-কুরআন অবিকৃত ও সংরক্ষিত থাকার কারণ হলো এর সংরক্ষক স্বয়ং আল্লাহ তায়ালা। তিনি তাঁর প্রত্যক্ষ তত্ত্বাবধানে এ কিতাব সংরক্ষণ করেন। এজন্যই আজ পর্যন্ত এ কিতাবের একটি হরফ, হরকত বা নুকতারও পরিবর্তন হয়নি। এটি যেভাবে নাজিল হয়েছিল আজও ঠিক সেভাবেই বিদ্যমান। আর কিয়ামত পর্যন্ত অবিকৃত থাকবে। পরিশেষে বলা যায়, আল্লাহ তায়ালা স্বয়ং আল-কুরআনের সংরক্ষক হওয়ায় এর পরিবর্তন কখনই সম্ভব নয়।"
        }
      ]
    },
    {
      "number": "4",
      "uddipok": "প্রেক্ষাপট-১: জনাব রহমত আলীকে সবাই ভালোবাসে। মানুষের অন্যায়, অত্যাচার, নির্যাতন ও অনৈতিকতা দেখে তিনি ব্যথিত হন। এ অবস্থা থেকে মানুষের মুক্তির জন্য তিনি সর্বদা চিন্তা করতেন। যখন তিনি সমাজের মানুষকে পাপাচার ও অনৈতিক আচরণ থেকে বিরত থাকার আহ্বান করেন, তখন প্রভাবশালী কিছু লোক বিদ্রূপ ও বিরোধিতা করে তার উপর জুলুম-নির্যাতন শুরু করে। প্রেক্ষাপট-২: জনাব বেলাল সামাজিক বাহবা ও সুখ্যাতি পাওয়ার জন্য বনজ, ফলদ ও ভেষজ গাছ-গাছালি রোপণ ও তার পরিচর্যা করেন।",
      "tag": "MB 23",
      "sub_questions": [
        {
          "label": "ক",
          "question": "সূরা আত-তীন কোথায় অবতীর্ণ হয়েছে?",
          "explanation": "সূরা আত-তীন মক্কায় অবতীর্ণ হয়েছে।"
        },
        {
          "label": "খ",
          "question": "সূরা আল-মাউন-এ আমাদের জন্য কী শিক্ষা রয়েছে?",
          "explanation": "সূরা আল-মাউন মক্কায় অবতীর্ণ সূরাগুলোর অন্যতম। সূরা আল-মাউন আল-কুরআনের ১০৭তম সূরা। এই সূরায় আমাদের জন্য অনেক শিক্ষা রয়েছে। যথা- বিচার দিবসকে অস্বীকার করা খুবই জঘন্য কাজ। এটি কাফির-মুনাফিকদের কাজ। ইয়াতীম ও দুঃস্থদের তাড়িয়ে দেওয়া নয়, বরং তাদের যথাসম্ভব সাহায্য-সহযোগিতা করতে হবে। ইয়াতীম, নিঃস্বদের সাহায্য-সহযোগিতার জন্য পরিবার-পরিজন, আত্মীয়- স্বজন, বন্ধু-বান্ধব, পাড়া-প্রতিবেশী সকলকে উৎসাহ দিতে হবে। কোনোক্রমেই সালাতে উদাসীন হওয়া বা অবহেলা করা চলবে না। লোক দেখানোর জন্য সালাত আদায় করা যাবে না। বরং বিশুদ্ধ নিয়তে সঠিকভাবে আল্লাহ তায়ালার সন্তুষ্টি অর্জনের জন্য সালাত আদায় করতে হবে।"
        },
        {
          "label": "গ",
          "question": "জনাব রহমত আলীর কর্মকাণ্ড কোন সুরার শানে নুযুলের সাথে সাদৃশ্যপূর্ণ? ব্যাখ্যা করো।",
          "explanation": "জনাব রহমত আলীর কর্মকাণ্ডে সূরা আল-ইনশিরাহর শানে নুযুলের সাথে তাৎপর্যপূর্ণ। আল-কুরআনের ৯৪তম সূরা আল-ইনশিরাহ। এই সূরাটি আল্লাহ তায়ালা মহানবি (স)-কে কাফিরদের ঠাট্টা-বিদ্রূপ ও অন্যায়-অত্যাচারের সান্ত্বনাস্বরূপ নাজিল করেন। নবুয়ত লাভের পূর্বেও মহানবি (স) মক্কা নগরীর অত্যন্ত সম্মানিত মানুষ ছিলেন। সারা আরবের লোক তাঁকে ভালোবাসত, শ্রদ্ধা করত, সম্মান দেখাত। তাঁকে আল-আমিন বলে ডাকত। কিন্তু নবুয়ত লাভের পর রাসুল (স) ইসলামের দাওয়াত দিলে মক্কাবাসী তাঁর বিরোধিতা শুরু করে, যা জনাব রহমত আলীর কর্মকাণ্ডের সাথে সাদৃশ্যপূর্ণ। উদ্দীপকের জনাব রহমত আলীকে সবাই ভালোবাসে। মানুষের অন্যায়, অত্যাচার, নির্যাতন ও অনৈতিক কাজ দেখে তিনি ব্যথিত হন। এ অবস্থা থেকে মানুষের মুক্তির জন্য তিনি সর্বদা চিন্তা করতেন। যখন তিনি সমাজের মানুষকে পাপাচার ও অনৈতিক আচরণ থেকে বিরত থাকার আহ্বান করেন, তখন প্রভাবশালী কিছু লোক বিদ্রূপ ও বিরোধিতা করে তার ওপর জুলুম- নির্যাতন শুরু করে। একইভাবে মক্কায় নবুয়ত লাভের পূর্বে রাসুল (স) সবার প্রিয় ও শ্রদ্ধার পাত্র ছিলেন। কিন্তু নবুয়ত লাভের পর ইসলামের দাওয়াত দিলে তাঁকে কবি, গণক, যাদুকর, পাগল ইত্যাদি বলে উপহাস করতো ও কষ্ট দিত। নামাযরত অবস্থায় তাঁর ওপর উটের নাড়িভুঁড়ি চাপিয়ে দিত। তাঁর চলার পথে কাঁটা বিছিয়ে রাখতো। কাফিরদের এরূপ কর্মকান্ডের ফলে মহানবি (স) উদ্বিগ্ন ও হতাশ হয়ে পড়েন। তখন তাঁকে সান্ত্বনা দিতে আল্লাহ তায়ালা এই সূরা নাজিল করেন। তাই বলা যায়, জনাব রহমত আলীর কর্মকাণ্ডের সাথে সূরা আল-ইনশিরাহর শানে নুযুলের মিল রয়েছে।"
        },
        {
          "label": "ঘ",
          "question": "জনাব বেলালের কাজটি তোমার পাঠ্যপুস্তকে বর্ণিত হাদিসের আলোকে মূল্যায়ন করো।",
          "explanation": "জনাব বেলালের কাজটিতে আমার পাঠ্যপুস্তকের নিয়ত সম্পর্কিত হাদিসের বিপরীতমুখী আচরণ প্রকাশ পেয়েছে। নিয়ত সম্পর্কিত হাদিসটি পাঠ্যপুস্তকের ১ নম্বর হাদিস। পাশাপাশি এটি সহিহ বুখারিরও সর্বপ্রথম হাদিস। এর তাৎপর্য অত্যন্ত ব্যাপক। মানুষের সকল কাজই নিয়তের সাথে সংশ্লিষ্ট। নিয়ত বা উদ্দেশ্য ছাড়া মানুষ কোনো কাজই করে না। মানুষের কাজের ফলাফল তাই হবে, যে উদ্দেশ্যে কাজটি করা হবে। কিন্তু জনাব বেলালের কাজে এর ব্যত্যয় পরিলক্ষিত হয়েছে। উদ্দীপকের জনাব বেলাল সামাজিক বাহবা ও সুখ্যাতি পাওয়ার জন্য বনজ, ফলদ ও ভেষজ গাছ-গাছালি রোপণ ও তার পরিচর্যা করেন। তার এরূপ কাজ প্রশংসার দাবিদার হলেও তার নিয়ত শুদ্ধ না হওয়ার কারণে তিনি এর প্রতিদান পাবেন না। কেননা আল্লাহ তায়ালা পরকালে মানুষের সকল কৃতকর্মের হিসাব নেবেন। সেদিন তিনি মানুষের সকল কাজের নিয়ত বা উদ্দেশ্যের প্রতি দৃষ্টিপাত করবেন। মানুষ যদি সৎ উদ্দেশ্যে কোনো কাজ করে, তবে সে তার পুরস্কার লাভ করবে। এমনকি নেক নিয়তে কাজ করে ব্যর্থ হলেও সে তার জন্য পুরস্কার পাবে। আর যদি মন্দ উদ্দেশ্যে কোনো কাজ করে তবে সে শাস্তি ভোগ করবে। এমনকি খারাপ উদ্দেশ্যে ইবাদত করলে কিংবা ভালো কাজ করলেও তাতে কোনো সাওয়াব হয় না। বরং নিয়ত সঠিক না হওয়ায় সে ভালো কাজও মন্দ হিসেবে পরিগণিত হবে।"
        }
      ]
    },
    {
      "number": "5",
      "uddipok": "সালেহার বাবা একজন ব্যবসায়ী। তিনি ব্যবসার পাশাপাশি ইসলামের মৌলিক ভিত্তিগুলো যথাযথভাবে বিশ্বাস ও সম্পাদন করে থাকেন। আর রাহেলার বাবা গ্রামের বাড়িতে বিশাল একটি ফলদ বাগান তৈরি করেন। শহরের মেয়ে রাহেলা বাগান দেখে বাবাকে বলেন, গ্রামের বাগানের ফলমূল পশু-পাখি খেয়ে নষ্ট করে দেবে। তখন বাবা বললেন, এ কাজও দান হিসেবে গণ্য হবে।",
      "tag": "MB 23",
      "sub_questions": [
        {
          "label": "ক",
          "question": "মতন কাকে বলে?",
          "explanation": "হাদিসের মূল বক্তব্য বা মূল অংশকে বলা হয় মতন।"
        },
        {
          "label": "খ",
          "question": "ফরজ বলতে কী বোঝায়?",
          "explanation": "শরিয়তের যেসব বিধান কুরআন-সুন্নাহর অকাট্য দলিল দ্বারা অবশ্য কর্তব্য ও অলঙ্ঘনীয় বলে প্রমাণিত তাকে ফরজ বলা হয়। ফরজ শব্দের অর্থ অবশ্য পালনীয়, অত্যাবশ্যক। ফরজ কাজ কোনো অবস্থাতেই পরিত্যাগ করা যায় না। এটি অস্বীকার করলে ইমান থাকে না, বরং এর অস্বীকারকারী কাফির হয়। আর এগুলো পালন না করলে কবিরা গুনাহ বা মারাত্মক পাপ হয় এবং এর জন্য আখিরাতে ভয়ঙ্কর শাস্তির মুখোমুখি হতে হবে।"
        },
        {
          "label": "গ",
          "question": "সালেহার বাবার আদায়কৃত সকল মৌলিক ভিত্তিগুলো মানবমণ্ডলীকে বিশ্বাস ও পালন করতে হবে কেন? ব্যাখ্যা করো।",
          "explanation": "সালেহার বাবার আদায়কৃত সকল মৌলিক ভিত্তিগুলো অর্থাৎ ইসলামের ভিত্তিগুলো মানবমণ্ডলীকে বিশ্বাস ও পালন করতে হবে। পাঠ্যপুস্তকে ইসলামের ভিত্তি সম্পর্কিত হাদিস অংশে রাসুল (স) ইসলামের পাঁচটি মূলভিত্তি একসাথে বর্ণনা করেছেন। এগুলো হলো ইমান, সালাত, যাকাত, হজ ও সাওম। এ পাঁচটি বিষয়ের ওপর ইসলামের ভিত্তি স্থাপিত। এর কোনো একটিকে বাদ দিলে ইসলাম পরিপূর্ণ হয় না, যা সালেহার বাবার আদায়কৃত ভিত্তিগুলোর সাথে সাদৃশ্যপূর্ণ। উদ্দীপকে সালেহার বাবা একজন ব্যবসায়ী। তিনি ব্যবসার পাশাপাশি ইসলামের মৌলিক ভিত্তিগুলো যথাযথভাবে বিশ্বাস ও সম্পাদন করে থাকেন। তার এ সকল বিশ্বাস ও কর্মকাণ্ড সফল মানুষের জন্য পালন করা অত্যাবশ্যক। কারণ ইসলাম হলো একটি তাঁবু সদৃশ ঘর। ইমান হলো তাঁবুর মধ্যস্থিত মূল খুঁটি। এটি অত্যন্ত গুরুত্বপূর্ণ। এই মধ্যস্থিত খুঁটি ছাড়া তাঁবু দাঁড় করানো অসম্ভব। পাশাপাশি তাঁবুর বাকি চারটি খুঁটিও গুরুত্বপূর্ণ। এগুলো হলো সালাত, যাকাত, হজ ও সাওম। সবগুলো খুঁটি ঠিক থাকলে তাঁবু ঠিকভাবে দণ্ডায়মান থাকে। আর এর কোনো একটি খুঁটি না থাকলে তা ভূলুণ্ঠিত হয়। সুতরাং বলা যায়, সালেহার বাবার আদায়কৃত ইসলামের সকল মৌলিক ভিত্তি মানবমণ্ডলীকে বিশ্বাস ও পালন করতে হবে।।"
        },
        {
          "label": "ঘ",
          "question": "রাহেলার বাবা যে হাদিসের শিক্ষায় অনুপ্রাণিত হয়ে বাগান তৈরি করেছেন তা বিশ্লেষণ করো।",
          "explanation": "রাহেলার বাবা যে হাদিসের শিক্ষায় অনুপ্রাণিত হয়ে বাগান তৈরি করেছেন তা হলো 'বৃক্ষরোপণ সম্পর্কিত হাদিস'। বৃক্ষরোপণ ও কৃষিকাজ মানবজীবনের জন্য অত্যন্ত প্রয়োজনীয়। এটি আর্থ-সামাজিক উন্নয়ন ও পরিবেশ রক্ষায় গুরুত্বপূর্ণ ভূমিকা পালন করে। রাসুল (স) হাদিসে আমাদের বৃক্ষরোপণ ও কৃষিকাজ সম্পর্কে উৎসাহ প্রদান করেছেন। তিনি বৃক্ষরোপণকে সদকা হিসেবে গণ্য করেছেন। যা রাহেলার বাবার বক্তব্যেও দৃশ্যমান। উদ্দীপকের রাহেলার বাবা তার গ্রামের বাড়িতে বিশাল একটি ফলদ বাগান তৈরি করেন। কিন্তু তার শহরে থাকা মেয়ে রাহেলা বাগান দেখে তার বাবাকে বলেন, বাগানের ফলমূল পশু-পাখি খেয়ে নষ্ট করে দেবে। তখন তার বাবা বলেন, এ কাজও দান হিসেবে গণ্য হবে। তার এরূপ কাজে উৎসাহিত হওয়ার কারণ হলো রাসুল (স)-এর হাদিস। বৃক্ষরোপণের মাধ্যমে মানুষ পার্থিব লাভের পাশাপাশি পরকালীন কল্যাণও লাভ করতে পারে। কারণ পশু-পাখি, জীব-জন্তু ও কীট-পতঙ্গ ফল, ক্ষেতের ফসল খেয়ে থাকে। এতে বৃক্ষরোপণকারী ও ফসল আবাদকারী সাওয়াব লাভ করে। এ সম্পর্কে রাসুল (স) বলেন, 'কোনো মুসলমান যদি বৃক্ষরোপণ করে কিংবা কোনো ফসল আবাদ করে, এরপর তা থেকে কোনো পাখি, মানুষ বা চতুষ্পদ জন্তু কিছু ভক্ষণ করে তবে তা তার জন্য সদকা হিসেবে গণ্য হবে।' (বুখারি ও মুসলিম) পরিশেষে বলা যায়, রাহেলার বাবা বৃক্ষরোপণ সম্পর্কিত হাদিসের শিক্ষায় অনুপ্রাণিত হয়ে বাগান তৈরি করেছেন। তাই আমাদেরও উচিত বেশি বেশি গাছ লাগানো ও কৃষিকাজ করা।"
        }
      ]
    },
    {
      "number": "6",
      "uddipok": "আলাল ইসলামের দেখানো পথ অনুযায়ী' আচার-আচরণ ও কাজকর্মে আল্লাহর আনুগত্য প্রকাশ করে থাকেন এবং আল্লাহর সন্তুষ্টি অর্জন করার চেষ্টা করেন। তিনি বিশ্বাস করেন জিন এবং মানুষকে একটি উদ্দেশ্যে আল্লাহ সৃষ্টি করেছেন। পক্ষান্তরে দুলাল এমন এক ইবাদত পালন করেন, সে ইবাদতে মানুষের মধ্যে শ্রেণি-ভেদাভেদ থাকে না, আত্মা পরিশুদ্ধ হয় এবং আল্লাহর নৈকট্য অর্জনে সহায়তা করে।",
      "tag": "MB 23",
      "sub_questions": [
        {
          "label": "ক",
          "question": "হজ কী?",
          "explanation": "আল্লাহর সন্তুষ্টি লাভের উদ্দেশ্যে জিলহজ মাসের নির্ধারিত দিনসমূহে নির্ধারিত পদ্ধতিতে বাইতুল্লাহ (আল্লাহর ঘর) ও সংশ্লিষ্ট স্থানসমূহ যিয়ারত করাকে হজ বলে।"
        },
        {
          "label": "খ",
          "question": "মালিক-শ্রমিক সম্পর্ক কেমন হওয়া উচিত? ব্যাখ্যা করো।",
          "explanation": "মালিক-শ্রমিক সম্পর্ক হওয়া উচিত ভাই-ভাই এর মতো। শিল্পায়নের এ যুগে জীবনধারণের জন্য প্রত্যেক মানুষই একে অন্যের মুখাপেক্ষী হতে চায়। এতে কেউ মালিক হয় আবার কেউ হয় শ্রমিক। মালিক শ্রেণি যেমন শ্রমিক শ্রেণির সাহায্য ছাড়া চলতে পারে না, তেমনিভাবে শ্রমিক শ্রেণির দৈনন্দিন জীবন মালিক শ্রেণির বেতন-ভাতার উপর অনেকটাই নির্ভরশীল। তাই খাওয়া পরা থেকে আরম্ভ করে সকল কাজে মালিক-শ্রমিকের মাঝে কোনো বৈষম্য ইসলাম অনুমোদন করে না। শ্রমিকের মর্যাদা সম্পর্কে রাসুল (স) বলেন, 'তারা (যারা তোমাদের কাজ করে) তোমাদের ভাই, আল্লাহ তাদেরকে তোমাদের অধীনস্থ করে দিয়েছেন।' (বুখারি ও মুসলিম)"
        },
        {
          "label": "গ",
          "question": "আলালের আচরণ ও বিশ্বাসে ইসলামের কোন বিষয়টি প্রকাশ পেয়েছে? ব্যাখ্যা করো।",
          "explanation": "আলালের আচরণ ও বিশ্বাসে ইসলামের অন্যতম দিক আল্লাহর ইবাদত করার বিষয়টি প্রকাশ পেয়েছে। ইবাদত আরবি শব্দ, যার অর্থ বিনয় প্রকাশ করা বা নমনীয় হওয়া। ইসলামি পরিভাষায় দৈনন্দিন জীবনের সকল কাজ-কর্মে আল্লাহ তায়ালার বিধি-বিধান মেনে চলাকে ইবাদত বলে। মহান আল্লাহ তায়ালা মানুষকে তার ইবাদতের উদ্দেশ্যে সৃষ্টি করেছেন। মূলত ইবাদতের মাধ্যমে আল্লাহ তায়ালার আনুগত্য ও দাসত্ব প্রকাশ করা হয়, যা আলালের আচরণ ও বিশ্বাসে পরিলক্ষিত হয়েছে। উদ্দীপকের আলাল ইসলামের দেখানো পথ অনুযায়ী আচার-আচরণ ও কাজকর্মে আল্লাহর আনুগত্য প্রকাশ করে থাকেন এবং আল্লাহর সন্তুষ্টি অর্জন করার চেষ্টা করেন। তিনি বিশ্বাস করেন জিন এবং মানুষকে আল্লাহ তায়ালা একটি উদ্দেশ্যে সৃষ্টি করেছেন। তার এমন কাজকর্ম ও বিশ্বাস ইবাদতকে নির্দেশ করে। কারণ মানুষ সৃষ্টির উদ্দেশ্য হলো আল্লাহ তায়ালার ইবাদত করা। আল্লাহ তায়ালার সৃষ্টি মানুষ ও অন্যান্য প্রাণীর মধ্যে পার্থক্য হলো বিবেক-বুদ্ধি ও জ্ঞানের। যদি মানুষ সে বিবেক-বুদ্ধি ও জ্ঞান দিয়ে আল্লাহর ইবাদত করতে না পারে, তাহলে সে চতুষ্পদ জন্তু কিংবা তার চেয়ে অধম হয়ে যায়। আল্লাহ তায়ালা বলেন, 'তাদের হৃদয় আছে কিন্তু তা দ্বারা তারা উপলব্ধি করে না। তাদের চক্ষু আছে তা দ্বারা দেখে না, তাদের কর্ণ আছে তা দ্বারা শুনে না; এরা পশুর ন্যায়। বরং অধিক নিকৃষ্ট (পশু হতে); তারা হলো অচেতন।' (সূরা আল-আরাফ, আয়াত ১৭০) সুতরাং বলা যায়, আলালের আচরণ ও বিশ্বাসে আল্লাহ তায়ালার ইবাদত প্রকাশ পেয়েছে।"
        },
        {
          "label": "ঘ",
          "question": "দুলালের পালনকৃত ইবাদতটি চিহ্নিতপূর্বক এর গুরুত্ব বিশ্লেষণ করো।",
          "explanation": "দুলালের পালনকৃত ইবাদতটি হলো সালাত। আর মানবজীবনে সালাতের গুরুত্ব অপরিসীম। সালাত আরবি শব্দ। এর অর্থ দোয়া, ক্ষমা প্রার্থনা করা ও রহমত কামনা করা। যেহেতু সালাতের মাধ্যমে বান্দা প্রভুর নিকট দোয়া করে, দয়া ও ক্ষমা প্রার্থনা করে থাকে তাই একে সালাত বলা হয়। সালাতের ধর্মীয় ও সামাজিক গুরুত্ব অনেক। এটি মানুষকে আল্লাহর নৈকট্য অর্জন, ইমান মজবুত, আত্মা পরিশুদ্ধ করতে সহায়তা করে। পাশাপাশি এটি সমাজ থেকে উঁচু-নিচুর ভেদাভেদ দূর করে, যা দুলালের পালনকৃত ইবাদতটির সাথে সামঞ্জস্যপূর্ণ। উদ্দীপকের দুলাল এমন এক ইবাদত পালন করেন, যে ইবাদতে মানুষের মধ্যে শ্রেণি ভেদাভেদ থাকে না; আত্মা পরিশুদ্ধ হয় এবং আল্লাহর নৈকট্য অর্জনে সহায়তা করে। আর তার এরূপ ইবাদত সালাতের গুরুত্বকে নির্দেশ করে। একজন মুসলিমের দৈনন্দিন জীবনে সালাতের গুরুত্ব অপরিসীম। সালাত মানুষকে আল্লাহর সন্তুষ্টি, নৈকট্য অর্জন ও আত্মা পরিশুদ্ধ করতে সহায়তা করে। এর মাধ্যমে বান্দা তার প্রভুর সান্নিধ্য লাভ করতে পারে। এটি মানুষকে খুব সকালে ঘুম থেকে উঠতে অভ্যস্ত করে তোলে। যা স্বাস্থ্যের জন্য অত্যন্ত উপকারী। তাছাড়া সালাতের কারণে দৈনিক পাঁচবার মুসলমানগণ একস্থানে মিলিত হওয়ার সুযোগ পায়। একে অপরের খোঁজ-খবর নিতে পারে। সুখে-দুঃখে সাহায্য-সহযোগিতা করতে পারে। এতে তাদের মধ্যে সামাজিক বন্ধন আরও সুদৃঢ় হয়। এমনকি নামাযের সারিতে দাঁড়াতে গিয়ে উঁচু-নিচু কোনো ভেদাভেদ থাকে না। ফলে সালাত আদায়কারীদের মধ্যে সাম্য প্রতিষ্ঠিত হয়। উপরের আলোচনা থেকে বলা যায়, দুলালের পালনকৃত ইবাদত অর্থাৎ সালাতের গুরুত্ব- মানবজীবনে অনেক বেশি। এজন্য আমাদের প্রত্যেকের যথাসময়ে এবং সঠিক উপায়ে সালাত আদায় করা উচিত।"
        }
      ]
    },
    {
      "number": "7",
      "uddipok": "ফারিহা এমন একটি ইবাদত পালন করেন। যার মাধ্যমে তিনি অনাহারীর ক্ষুধার জ্বালা অনুভব করতে পারেন। তাছাড়া উক্ত ইবাদত কু-প্রবৃত্তির বিরুদ্ধেও লড়াই করে। আর সামিয়া তার উপার্জিত সম্পদ হিসেব করে যত্ন সহকারে নির্দিষ্ট একটি অংশ গরিব- দুঃখীদের অধিকার হিসেবে বিতরণ করেন। তিনি মনে করেন, এ নির্দিষ্ট সম্পদের অংশ অনাদায়ে পরকালে শাস্তি ভোগ করতে হবে।",
      "tag": "MB 23",
      "sub_questions": [
        {
          "label": "ক",
          "question": "হাক্কুল ইবাদ বলতে কী বোঝায়?",
          "explanation": "হাক্কুল ইবাদ বলতে মানুষের প্রতি মানুষের দায়িত্ব ও কর্তব্যকে বোঝায়।"
        },
        {
          "label": "খ",
          "question": "ইলম অন্বেষণ করা প্রত্যেক মুসলমানের ওপর ফরজ- বুঝিয়ে লেখো।",
          "explanation": "ইসলামকে ভালোভাবে জানা, বোঝা ও জীবনে বাস্তবায়ন করার জন্য ইলম অর্জন ফরজ করা হয়েছে। মনুষ্যত্বের বিকাশ ঘটাতে এবং পরিপূর্ণ মানুষরূপে গড়ে তুলতে জ্ঞানচর্চা অপরিহার্য। একজন মুসলিম কীভাবে ও কার কাছে আনুগত্য ও আত্মসমর্পণ করবে তা জানার জন্য জ্ঞান অর্জন করা আবশ্যক। তাছাড়া রাসুল (স) জ্ঞান অর্জনকে সর্বশ্রেষ্ঠ ইবাদত বলে অভিহিত করেছেন। তাই ইসলামে জ্ঞানার্জন করা ফরজ।"
        },
        {
          "label": "গ",
          "question": "ফারিহার পালনকৃত ইবাদতটির স্বরূপ ব্যাখ্যা করো।",
          "explanation": "নিম্নের অনুরূপঃ আ. জলিল ইসলামের অন্যতম মৌলিক ইবাদত সাওম পালন করেছেন। সাওম আরবি শব্দ। এর আভিধানিক অর্থ হলো বিরত থাকা। শরিয়তের পরিভাষায়, সাওম হলো সুবহে সাদিক থেকে সূর্যাস্ত পর্যন্ত আল্লাহর সন্তুষ্টি লাভের আশায় নিয়তের সাথে পানাহার ও ইন্দ্রিয় তৃপ্তি থেকে বিরত থাকা, যা আ. জলিলের পালনকৃত ইবাদতের সাথে সাদৃশ্যপূর্ণ। উদ্দীপকের আ. জলিল প্রতি বছরের মতো এবারও মাসব্যাপী রাতের শেষ ভাগে কিছু খেয়ে সারাদিন পানাহার থেকে বিরত থাকেন। তার এ ইবাদতটি হলো সাওম। এটি একটি ফরজ ইবাদত। প্রাপ্তবয়স্ক প্রত্যেক নারী ও পুরুষের উপর রমযান মাসের এক মাস সাওম পালন করা ফরজ। সাওম কেবল আমাদের উপরই নয়; বরং পূর্বের সকল নবি-রাসুলের উম্মতের ওপরও ফরজ ছিল। সাওম পালনের মাধ্যমে সাওম পালনকারীর আত্মিক উৎকর্ষ সাধিত হয়। সাওমের মাধ্যমে মানুষের মনে তাকওয়া (আল্লাহভীতি) ও আল্লাহর প্রতি ভালোবাসা সৃষ্টি হয়। মানুষ লোভ-লালসা, হিংসা-বিদ্বেষ প্রভৃতি মন্দ কাজ থেকে বিরত থাকে। গরিবের ক্ষুধা- পিপাসার যন্ত্রণা উপলব্ধি করতে পারে। ফলে মানুষের মাঝে সহানুভূতি ও সহমর্মিতার ভাব সৃষ্টি হয়। একে-অপরকে সাহায্য-সহযোগিতা করার - মাধ্যমে সামাজিক সম্পর্ক মজবুত হয়। তাই আমাদের রমযানে একমাস যথাযথভাবে সাওম পালন করতে হবে এবং এ থেকে শিক্ষা নিয়ে * আমাদের জীবন গঠন করতে হবে।"
        },
        {
          "label": "ঘ",
          "question": "সামিয়ার আদায় করা ইবাদতটি চিহ্নিত করে এর সামাজিক গুরুত্ব বিশ্লেষণ করো ।",
          "explanation": "সামিয়ার আদায় করা ইবাদতটি হলো যাকাত, যার সামাজিক গুরুত্ব অপরিসীম। যাকাত অর্থ পবিত্রতা, বৃদ্ধি পাওয়া। ইসলামি শরিয়তের দৃষ্টিতে কোনো মুসলিম নিসাব পরিমাণ সম্পদের মালিক হলে বছরান্তে তার সম্পদের শতকরা ২.৫০ হারে নির্দিষ্ট খাতে ব্যয় করাকে যাকাত বলে। মহান আল্লাহ তায়ালা ধনী ও গরিবের মধ্যে আর্থিক সমন্বয় সাধন করতে যাকাতের বিধান দিয়েছেন। ইসলামের দৃষ্টিতে যাকাত গরিবের প্রতি ধনীরা দয়া নয়, বরং এটা গরিবের অধিকার, যা উদ্দীপকের সামিয়ার কর্মকাণ্ডেও লক্ষণীয়। উদ্দীপকের সামিয়া তার উপার্জিত সম্পদ হিসাব করে যত্ন সহকারে নির্দিষ্ট একটি অংশ গরিব-দুঃখীদের অধিকার হিসেবে বিরতণ করেন। তিনি মনে করেন, এ নির্দিষ্ট সম্পদের অংশ অনাদায়ে পরকালে শাস্তি ভোগ করতে হবে। তার এ ইবাদতটি হলো যাকাত। যাকাত অস্বীকার করা আল্লাহ ও তাঁর রাসুল (স)-কে অস্বীকার করার শামিল। পক্ষান্তরে যাকাতের সামাজিক গুরুত্ব অনেক বেশি। যাকাত সমাজ থেকে অস্থিতিশীলতা ও বিশৃঙ্খলা দূর করে পারস্পরিক সৌহার্দ স্থাপন করে। সামাজিক নিরাপত্তা দানের পাশাপাশি সমাজের মানুষের মাঝে সম্পদের বৈষম্য দূর করে। এ সম্পর্কে মহান আল্লাহ তায়ালা বলেন, 'যাতে সম্পদ শুধু তোমাদের অর্থশালীদের মধ্যে আবর্তিত না হয়।' (সূরা আল-হাশর, আয়াত ৭) উপরের আলোচনা থেকে বলা যায়, সামিয়া যে ইবাদতটি আদায় করেন তা হলো যাকাত, যার সামাজিক গুরুত্ব অপরিসীম। তাই প্রত্যেক সাহিবে নিসাবের তার সম্পদের সঠিক হিসাব করে প্রতিবছর যাকাত আদায় করা আবশ্যক।"
        }
      ]
    },
    {
      "number": "8",
      "uddipok": "মাইমুনা ও নাজমা দশম শ্রেণির ছাত্রী। মাইমুনা তার শিক্ষককে প্রতিশ্রুতি দিয়ে বললেন, প্রাক-নির্বাচনি পরীক্ষার পর মনোযোগ দিয়ে লেখাপড়া করবে এবং পরবর্তী নির্বাচনি পরীক্ষায় ভালো ফলাফল অর্জনের চেষ্টা করবে। কিন্তু সে প্রাক-নির্বাচনি পরীক্ষার পর লেখাপড়ায় আর মন দেয় না। আর নাজমা বিদ্যালয় ছুটির দিনে অমার্জিত পোশাক পরিধান করে শহরে যায়। বাড়ি ফেরার পথে কিছু যুবক তাকে রাস্তায় গতিরোধ করে উত্ত্যক্ত করে।",
      "tag": "MB 23",
      "sub_questions": [
        {
          "label": "ক",
          "question": "তাকওয়া কী?",
          "explanation": "আল্লাহ তায়ালার ভয়ে যাবতীয় অন্যায়, অত্যাচার ও পাপকাজ থেকে. বিরত থাকাই তাকওয়া।"
        },
        {
          "label": "খ",
          "question": "\"সত্যবাদিতা মুক্তি দেয়, আর মিথ্যা ধ্বংস ডেকে আনে\"। ব্যাখ্যা করো।",
          "explanation": "সত্যবাদিতা একটি মহৎগুণ। অন্যদিকে মিথ্য মানুষকে অকল্যাণের দিকে নিয়ে যায়। যার পরিণতি হলো ধ্বংস। সত্যবাদিতার ফলে মানুষ দুনিয়াতে সম্মানিত হয় এবং মর্যাদা লাভ করে। আর আখিরাতে এর প্রতিদান হলো জান্নাত। রাসুল (স) এ ব্যাপারে বলেন, 'সত্য পুণ্যের পথে, আর পুণ্য জান্নাতের পথে পরিচালিত করে।' (বুখারি ও মুসলিম) অন্যদিকে মিথ্যা মানুষকে ধ্বংসের দিকে নিয়ে যায়। মিথ্যাবাদীরা পদে পদে অপমানিত হয় এবং পরকালে তাদের জন্য জাহান্নাম নির্ধারণ করে রাখা হয়েছে।"
        },
        {
          "label": "গ",
          "question": "মাইমুনার আচরণে কোন বিষয়টি লঙ্ঘিত হয়েছে? ব্যাখ্যা করো।",
          "explanation": "নিম্নের অনুরূপঃ সুজনের আচরণে ওয়াদা পালনের অভাব পরিলক্ষিত হয়। কাউকে কোনো কথা দিয়ে বা কারও সাথে প্রতিজ্ঞা করে তা রক্ষা করাকে ওয়াদা পালন বলা হয়। এটি আখলাকে হামিদার (সচ্চরিত্র) অন্যতম গুণ। স্বয়ং আল্লাহ তায়ালা মানুষকে ওয়াদা পালনের নির্দেশ দিয়ে বলেছেন, 'হে ইমানদারগণ! তোমরা অঙ্গীকারসমূহ পূর্ণ করো।' (সূরা মায়িদা, আয়াত-১) কিন্তু সুজনের আচরণে ওয়াদা পালনের এ বিষয়টিই লঙ্ঘিত হয়েছে। উদ্দীপকের সুজন প্রতিমাসের দুই তারিখে তার কর্মচারীদের বেতন দেবেন বলে ঘোষণা দেন। কিন্তু মাসের দশ তারিখে পেরিয়ে গেলেও তিনি বেতন দেন না। তার এ কাজে আখলাকে হামিদার অন্যতম গুণ ওয়াদা পালনের বিষয়টি লঙ্ঘিত হয়েছে। ওয়াদা পালন করা মুমিনের অন্যতম বৈশিষ্ট্য। মহানবি (স) বলেছেন, 'যে ব্যক্তি ওয়াদা পালন করে না, তার দীন (ধর্ম) নেই।' (মুসনাদে আহমদ) মহান আল্লাহ বলেছেন, 'তোমরা প্রতিশ্রুতি পূর্ণ করো। নিশ্চয়ই এ সম্পর্কে জিজ্ঞাসা করা হবে।' (সূরা বনি ইসরাইল, আয়াত ৩৪) তাছাড়া ওয়াদা পালন না করা মুনাফিকের বৈশিষ্ট্য, আর মুনাফিকরা পরকালে জাহান্নামের সর্বনিম্ন স্তরে অবস্থান করবে। তাই মহান আল্লাহ মুমিনদের ওয়াদা ভঙ্গ না করার নির্দেশ দিয়েছেন। তিনি বলেন, 'হে মুমিনগণ! তোমরা যা পালন করো না, এমন কথা বলো কেন?' (সূরা আস- সফ, আয়াত ১৩) তাই বলা যায়, ওয়াদা পালন মানব চরিত্রের অন্যতম একটি গুণ। সুজনের আচরণে এ বিষয়টি লঙ্ঘিত হয়েছে।"
        },
        {
          "label": "ঘ",
          "question": "নাজমা কী পন্থা অবলম্বন করলে উক্ত পরিস্থিতির সম্মুখীন হতো না। পাঠ্যপুস্তকের আলোকে বিশ্লেষণ করো।",
          "explanation": "নাজমা শালীনতা অবলম্বন করলে উক্ত পরিস্থিতির সম্মুখীন হতো না। শালীনতা অর্থ মার্জিত, সুন্দর ও শোভন হওয়া। কথাবার্তা আচার-আচরণ ও চলাফেরায় ভদ্র, সভ্য ও মার্জিত হওয়াকেই শালীনতা বলা হয়। শালীনতাই হলো ইসলামি সমাজ ব্যবস্থার মূলভিত্তি, যা নাজমার মধ্যে অনুপস্থিত। নাজমা বিদ্যালয় ছুটির দিনে অমার্জিত পোশাক পরিধান করে শহরে যায়। বাড়ি ফেরার পথে কিছু যুবক তাকে রাস্তায় গতিরোধ করে উত্যক্ত করে। এখানে তার সাথে এমন বাজে ঘটনা ঘটনার কারণ হলো তার অমার্জিত পোশাক। পোশাক-পরিচ্ছদ ও চলাফেরায় শালীনতার অভাব অনেক সময় সমাজে অশ্লীলতার প্রসার ঘটায়। ইভটিজিং, ব্যভিচার ইত্যাদির জন্ম হয়। এজন্য ইসলামে নারী-পুরুষ উভয়কে পর্দা রক্ষা ও শালীনতা বজায় রাখার জন্য জোর তাগিদ দেওয়া হয়েছে। আল্লাহ তায়ালা বলেছেন, 'আর তোমরা (নারীরা) নিজ গৃহে অবস্থান করবে এবং প্রাচীন জাহিলি যুগের মতো নিজেদেরকে প্রদর্শন করে বেড়াবে না।' (সূরা আল-আহযাব, আয়াত ৩৩) অতএব, বিনা প্রয়োজনে অশালীনভাবে নারীদের বাইরে ঘুরে বেড়ানো উচিত নয়। বরং প্রয়োজনে বাইরে গেলে পর্দা ও শালীনতা অবলম্বন করে যেতে হবে। পুরুষদের বেলায়ও একই কথা প্রযোজ্য। তাদেরকেও অবশ্যই 'শালীনভাবে সমাজে বিচরণ করতে হবে। উপরের আলোচনা শেষে বলা যায়, নাজমা যদি শালীনতা অবলম্বন করে শহরে যেত, তাহলে তার উক্ত পরিস্থিতির সম্মুখীন হতে হতো না। তাই আমাদের সর্বাবস্থায় শালীনতা বজায় রেখে চলা উচিত।"
        }
      ]
    },
    {
      "number": "9",
      "uddipok": "দৃশ্যকল্প-১: দৈনিক পত্রিকায় প্রকাশিত এক সংবাদ থেকে জানা যায় যে, পুলিশ গোপন সংবাদের ভিত্তিতে জাল টাকা তৈরির মেশিন, রং, কালি, কাগজসহ চার সদস্যকে গ্রেফতার করে জেল হাজতে প্রেরণ করেছে। দৃশ্যকল্প-২: অপর এক সংবাদ থেকে জানা যায় গতকাল ১ লা নভেম্বর সোনালী ব্যাংক থেকে 'শিল্পালয়' প্রতিষ্ঠান তাদের কর্মকর্তা ও কর্মচারীদের বেতন প্রদানের জন্য প্রায় এক কোটি টাকা উত্তোলন করে অফিসের দিকে যাচ্ছিলেন। হঠাৎ টার্নিং পয়েন্টে পৌঁছা মাত্র টেম্পু নামক এক যুবকের নেতৃত্বে ১০/১৫ জনের একটি দল অতর্কিত অস্ত্র-শস্ত্রসহ তাদের ওপর ঝাঁপিয়ে পড়ে টাকাগুলো হাতিয়ে নেয়।",
      "tag": "MB 23",
      "sub_questions": [
        {
          "label": "ক",
          "question": "আখলাকে যামিমাহ বলতে কী বোঝায়?",
          "explanation": "আখলাকে যামিমাহ বলতে মানব চরিত্রের সকল নিন্দনীয় স্বভাবগুলোকে বোঝায়।"
        },
        {
          "label": "খ",
          "question": "'গিবত ব্যভিচারের চাইতেও মারাত্মক'- ব্যাখ্যা করো।",
          "explanation": "'গিবত ব্যভিচারের চাইতেও মারাত্মক'- উক্তিটি যথার্থ। হাদিসে মহানবি (স) গিবতের পরিণাম সম্পর্কে সতর্ক করে দিয়েছেন। রাসুলুল্লাহ (স) বলেছেন, \"গিবত ব্যভিচারের চাইতেও মারাত্মক। সাহাবিগণ বললেন, হে আল্লাহর রাসুল! গিবত কীভাবে ব্যভিচারের চাইতেও মারাত্মক অপরাধ হয়? রাসুল (স) বললেন, কোনো ব্যক্তি ব্যভিচার করার পর তওবা করলে আল্লাহ তায়ালা তাকে ক্ষমা করে দিতে পারেন। কিন্তু গিবতকারীকে ততক্ষণ পর্যন্ত আল্লাহ মাফ করবেন না, যতক্ষণ না যার গিবত করা হয়েছে সে ব্যক্তি মাফ করবে।” (বায়হাকি)"
        },
        {
          "label": "গ",
          "question": "পুলিশ কর্তৃক ধৃত চার সদস্যদের কার্যক্রমে কী প্রকাশ পেয়েছে?",
          "explanation": "নিম্নের অনুরূপঃ সালমার চরিত্রে আখলাকে যামিমাহর অন্যতম বৈশিষ্ট্য প্রতারণার বৈশিষ্ট্য বিদ্যমান। প্রতারণা মিথ্যাচারের একটি বিশেষ রূপ। প্রকৃত অবস্থা গোপন রেখে ফাঁকি বা ধোঁকার ওপর ভিত্তি করে নিজ স্বার্থ হাসিল করাকে প্রতারণা বলা হয়। প্রতারণার মাধ্যমে অন্যকে ভুল বুঝিয়ে ঠকানো হয়। সালমার চরিত্রেও এ বৈশিষ্ট্য দেখা যায়। সালমা তার ব্যবসায় বেশি লাভের আশায় জাকিয়াকে মিষ্টি তৈরিতে ময়দার পরিবর্তে কম দামের আটা ও ডালের গুড়া মিশিয়ে কম খরচে মিষ্টি তৈরি করতে বলে। যাতে ব্যবসায় কম খরচের পরিবর্তে/ বিনিময়ে বেশি লাভ হয়। তার এ ধরনের কর্মকাণ্ড প্রতারণার অন্তর্ভুক্ত। প্রতারণা নানাভাবে হতে - পারে। সাধারণত আর্থিক লেনদেন ও ব্যবসা-বাণিজ্যে প্রতারণার দৃষ্টান্ত বেশি দেখা যায়। যেমন- ভুল ও মিথ্যা তথ্য দেওয়া, পণ্যদ্রব্যের দোষ গোপন করা, ভালো জিনিস' দেখিয়ে বিক্রির সময় খারাপ জিনিস দিয়ে দেওয়া, বেশি দামের দ্রব্যের সাথে কম দামের দ্রব্য মিশিয়ে বিক্রি করা, পণ্যদ্রব্যে মিথ্যা প্রচারণা চালানো ইত্যাদি। সুতরাং বলা যায়, সালমা ও জাকিয়া দুজনের মিষ্টি ব্যবসায় কম দামের আটা ও ডালের গুড়া মিশিয়ে কম খরচে মিষ্টি তৈরির কাজটি প্রতারণা ও গর্হিত কাজ।"
        },
        {
          "label": "ঘ",
          "question": "টেম্পু নামক যুবক ও তার দল-বলের কাজটি ইসলামের দৃষ্টিতে বিশ্লেষণ করো।",
          "explanation": "টেম্পু নামক যুবক ও তার দল-বলের কাজটি ইসলামের দৃষ্টিতে ফিতনা-ফাসাদের সাথে সাদৃশ্যপূর্ণ। ফিতনা ও ফাসাদ উভয়ই আরবি শব্দ। ফিতনা অর্থ অরাজকতা, বিশৃঙ্খলা। ইসলামি পরিভাষায় ফিতনা-ফাসাদ বলতে বিশৃঙ্খলা-বিপর্যয় সৃষ্টি বোঝায়। অর্থাৎ সুশৃঙ্খল ও শান্তিপূর্ণ অবস্থার বিপরীত অরাজক পরিস্থিতিই ফিতনা- ফাসাদ। মানবসমাজে ভয়-ভীতি, অত্যাচার-অনাচার ইত্যাদির মাধ্যমে নানা বিপর্যয় সৃষ্টি করা যায়। এরূপ অস্থিতিশীল পরিস্থিতিই ফিতনা-ফাসাদ। সন্ত্রাস, ছিনতাই, রাহাজানি ইত্যাদি ফিতনা-ফাসাদের অন্তর্ভুক্ত, যা টেম্পু নামক যুবক ও তার দল-বলের কাজে লক্ষ করা যায়। দৃশ্যকল্প-২ এর একটি সংবাদ থেকে দেখা যায়, ১লা নভেম্বর সোনালী 'ব্যাংক থেকে 'শিল্পালয়' প্রতিষ্ঠান তাদের কর্মকর্তা ও কর্মচারীদের বেতন প্রদানের জন্য প্রায় এক কোটি টাকা উত্তোলন করে অফিসের দিকে যাচ্ছিলেন। হঠাৎ টার্নিং পয়েন্টে পৌছা মাত্র টেম্পু নামক এক যুবকের নেতৃত্বে ১০/১৫ জনের একটি দল অস্ত্র-শস্ত্রসহ তাদের ওপর ঝাঁপিয়ে পড়ে টাকাগুলো হাতিয়ে নেয়। তাদের এরূপ কাজটি ফিতনা-ফাসাদের অন্তর্ভুক্ত। বস্তুত ফিতনা-ফাসাদ অত্যন্ত মরাত্মক অপরাধ। এর দ্বারা সমাজে সকল অন্যায়-অত্যাচারের দরজা খুলে যায়। অরাজক পরিস্থিতিতে অসৎ মানুষেরা সব ধরনের পাপ কাজের সুযোগ পায়। এ সম্পর্কে আল্লাহ তায়ালা বলেন, 'ফিতনা হত্যার চেয়েও জঘন্য।' (সূরা আল-বাকারা, আয়াত ১৯১) উপরের আলোচনা শেষে বলা যায়, টেম্পু ও তার দল-বলের কাজটি ইসলামের দৃষ্টিতে ফিতনা-ফাসাদের অন্তর্ভুক্ত। আমাদের সবসময় ফিতনা- ফাসাদ সম্পর্কে সচেতন থাকা জরুরি।"
        }
      ]
    },
    {
      "number": "10",
      "uddipok": "রফিক একটি বই পড়ে জানতে পারলেন এমন এক সময় ছিল, যখন সমাজে নারীদের কোনো সম্মান ও মূল্য ছিল না। তাদের উপর অত্যাচার করা হতো। সমাজে বিরোধ ও ঝগড়া লেগে থাকতো। আর অন্যায়ভাবে বিবাদ চাপিয়ে দেওয়া হতো। এমন সময় একজন আগন্তুক এলাকায় শান্তি স্থাপনের জন্য 'সবুজ সংঘ' নামক একটি সংগঠন প্রতিষ্ঠা করেন। ফলে সমাজের বিরোধ ও ঝগড়া বন্ধ হয়ে যায়।",
      "tag": "MB 23",
      "sub_questions": [
        {
          "label": "ক",
          "question": "জীবনাদর্শ বলতে কী বোঝ?",
          "explanation": "মানুষের সামগ্রিক জীবন সুন্দর ও সফল করতে মনীষীদের যেসব জীবনকর্ম অনুসরণ করা হয় তাই হলো জীবনাদর্শ।"
        },
        {
          "label": "খ",
          "question": "হযরত আবু বকর (রা)-কে ইসলামের ত্রাণকর্তা বলা হয় কেন? ব্যাখ্যা করো।",
          "explanation": "রফিক সাহেবের বইয়ের বর্ণনাকে মহানবি (স)-এর আবির্ভাবের পূর্বে আরব সমাজ অর্থাৎ আইয়ামে জাহিলিয়ার সাথে তুলনা করা যায়। মহানবি হযরত মুহাম্মদ (স)-এর আবির্ভাবের পূর্বে আরব সমাজের লোকেরা নবি ও রাসুল (স)-এর শিক্ষা ভুলে অসামাজিক কার্যকলাপে লিপ্ত হয়ে পড়েছিল। তাদের আচার-ব্যবহার ও চালচলন ছিল বর্বর ও মানবতাবিরোধী। তাই সে যুগকে আইয়ামে জাহিলিয়া বা অজ্ঞতার যুগ বলা হয়। তৎকালীন সময়ে নারীর কোনো মর্যাদা ছিল না। তাদের ভোগ-বিলাসের বস্তু মনে করা হতো, যা রফিক সাহেবের পঠিত বইয়ে লক্ষ করা যায়। উদ্দীপকের রফিক সাহেব একটি বই পড়ে জানতে পারেন, এমন এক সময় ছিল, যখন সমাজে নারীদের কোনো সম্মান ও মূল্য ছিল না। তাদের উপর অত্যাচার করা হতো। সমাজে বিরোধ ও ঝগড়া লেগে থাকত। আর অন্যায়ভাবে বিবাদ চাপিয়ে দেওয়া হতো। আর এ সকল বৈশিষ্ট্য যে সমাজে বিদ্যমান ছিল তা হলো মহানবি (স)-এর আগমনের পূর্বের সমাজ। তখন সুষ্ঠু ও সুন্দর সমাজব্যবস্থা সম্পর্কে তাদের কোনো ধারণাই ছিল না। মানুষের জান, মাল, ইজ্জতের কোনো নিরাপত্তা ছিল না। নরহত্যা, রাহাজানি, কন্যা সন্তানকে জীবন্ত কবর দেওয়া, জুয়া খেলা ইত্যাদি তখনকার প্রচলিত ব্যাপারে ছিল। নারীদের ছিল না কোনো মর্যাদা ও সম্মান। তাদের দাসী হিসেবে বিক্রি করা হতো এবং সেখানে সবসময় ঝগড়া-বিবাদ লেগে থাকত। তাই বলা যায়, রফিক সাহেবের পঠিত বইয়ের বর্ণনার সাথে আইয়ামে জাহিলিয়ার সমাজের তুলনা করা যায়।"
        },
        {
          "label": "গ",
          "question": "রফিক সাহেবের বইয়ের বর্ণনা কোন সমাজের সাথে তুলনা করা যায়? ব্যাখ্যা করো।",
          "explanation": "রফিক সাহেবের বইয়ের বর্ণনাকে মহানবি (স)-এর আবির্ভাবের পূর্বে আরব সমাজ অর্থাৎ আইয়ামে জাহিলিয়ার সাথে তুলনা করা যায়। মহানবি হযরত মুহাম্মদ (স)-এর আবির্ভাবের পূর্বে আরব সমাজের লোকেরা নবি ও রাসুল (স)-এর শিক্ষা ভুলে অসামাজিক কার্যকলাপে লিপ্ত হয়ে পড়েছিল। তাদের আচার-ব্যবহার ও চালচলন ছিল বর্বর ও মানবতাবিরোধী। তাই সে যুগকে আইয়ামে জাহিলিয়া বা অজ্ঞতার যুগ বলা হয়। তৎকালীন সময়ে নারীর কোনো মর্যাদা ছিল না। তাদের ভোগ-বিলাসের বস্তু মনে করা হতো, যা রফিক সাহেবের পঠিত বইয়ে লক্ষ করা যায়। উদ্দীপকের রফিক সাহেব একটি বই পড়ে জানতে পারেন, এমন এক সময় ছিল, যখন সমাজে নারীদের কোনো সম্মান ও মূল্য ছিল না। তাদের উপর অত্যাচার করা হতো। সমাজে বিরোধ ও ঝগড়া লেগে থাকত। আর অন্যায়ভাবে বিবাদ চাপিয়ে দেওয়া হতো। আর এ সকল বৈশিষ্ট্য যে সমাজে বিদ্যমান ছিল তা হলো মহানবি (স)-এর আগমনের পূর্বের সমাজ। তখন সুষ্ঠু ও সুন্দর সমাজব্যবস্থা সম্পর্কে তাদের কোনো ধারণাই ছিল না। মানুষের জান, মাল, ইজ্জতের কোনো নিরাপত্তা ছিল না। নরহত্যা, রাহাজানি, কন্যা সন্তানকে জীবন্ত কবর দেওয়া, জুয়া খেলা ইত্যাদি তখনকার প্রচলিত ব্যাপারে ছিল। নারীদের ছিল না কোনো মর্যাদা ও সম্মান। তাদের দাসী হিসেবে বিক্রি করা হতো এবং সেখানে সবসময় ঝগড়া-বিবাদ লেগে থাকত। তাই বলা যায়, রফিক সাহেবের পঠিত বইয়ের বর্ণনার সাথে আইয়ামে জাহিলিয়ার সমাজের তুলনা করা যায়।"
        },
        {
          "label": "ঘ",
          "question": "আগন্তুক ব্যক্তি কর্তৃক প্রতিষ্ঠিত 'সবুজ সংঘটি' মহানবি (স)-এর জীবনের কোন কাজের সাথে সাদৃশ্যপূর্ণ? বিশ্লেষণ করো।",
          "explanation": "আগন্তুক ব্যক্তি কর্তৃক প্রতিষ্ঠিত 'সবুজ সংঘটি' মহানবি (স)-এর প্রতিষ্ঠিত হিলফুল ফুযুল (শান্তি সংঘ)-এর সাথে সাদৃশ্যপূর্ণ। মানবতার মুক্তির দূত রাসুল (স) ফিজার যুদ্ধের ভয়াবহতা দেখে অত্যন্ত দুঃখ পেয়েছিলেন। তাই তিনি আরবের শান্তিকামী যুবকদের নিয়ে 'হিলফুল ফুযুল' সংঘ প্রতিষ্ঠা করেন। এর আদর্শে তৎকালীন আরবের গোত্রকলহ বন্ধ হয়ে শান্তি ও সম্প্রীতি প্রতিষ্ঠিত হয়েছিল। উদ্দীপকেও এ ধরনের একটি সংগঠন প্রতিষ্ঠার কথা বলা হয়েছে। উদ্দীপকে দেখা যায়, রফিকের পঠিত বইয়ের সমাজে নারীদের উপর অত্যাচার করা হতো, সমাজে বিরোধ ও ঝগড়া বিবাদ লেগে থাকত। সেখানে একজন আগন্তুক শান্তি স্থাপনের জন্য 'সবুজ সংঘ' নামক একটি সংগঠন প্রতিষ্ঠা করেন। যার ফলে সমাজে বিরোধ ও ঝগড়া বন্ধ হয়ে যায়।' তার এ কাজের সাথে রাসুল (স)-এর কৈশোরকালে প্রতিষ্ঠিত হিলফুল ফুযুলের মিল রয়েছে। কারণ মহানবি (স) কর্তৃক প্রতিষ্ঠিত 'হিলফুল ফুযুল, বা শান্তি সংঘটি কয়েকটি উদ্দেশ্যকে সামনে রেখে গঠিত হয়েছিল। যেমন- আর্তের সেবা, অত্যাচারীকে প্রতিরোধ ও অত্যাচারিতকে সাহায্য, শান্তি- শৃঙ্খলা প্রতিষ্ঠা এবং গোত্রে গোত্রে শান্তি-সম্প্রীতি বজায় রাখা ইত্যাদি। পরিশেষে বলা যায়, আগন্তুক ব্যক্তি কর্তৃক প্রতিষ্ঠিত 'সবুজ সংঘ' নামের সংগঠনটির উদ্দেশ্য যেহেতু সমাজে শান্তি প্রতিষ্ঠা করা, তাই সেটি রাসুল (স) কর্তৃক প্রতিষ্ঠিত হিলফুল ফুযুলের সাথে সাদৃশ্যপূর্ণ।"
        }
      ]
    },
    {
      "number": "11",
      "uddipok": "সালাম ও কালাম দু'জন প্রতিনিধি। সালাম নির্বাচিত হওয়ার পর জনগণকে ডেকে বলেন, ভাইসব যতদিন আমি আল্লাহ ও রাসুল (স)-এর অনুসরণ করবো ততদিন তোমরা আমার অনুসরণ করবে। আর আমার ভুলগুলো সংশোধন করে দেবে। অন্যদিকে কালাম সরকার থেকে প্রাপ্ত সাহায্য ধনি-গরিব, আপন-পর সকলের মধ্যে সমভাবে বণ্টন করেন। জনগণের অবস্থা স্বচক্ষে দেখার জন্য রাতের আঁধারে পাড়া-মহল্লায় ঘুরে বেড়ান।",
      "tag": "MB 23",
      "sub_questions": [
        {
          "label": "ক",
          "question": "মদিনা সনদ কী?",
          "explanation": "হিজরতের পর হযরত মুহাম্মদ (স) মদিনায় আদর্শ রাষ্ট্র প্রতিষ্ঠায় যে লিখিত সনদ প্রণয়ন করেন তাই মদিনা সনদ।"
        },
        {
          "label": "খ",
          "question": "ইবনে সিনাকে শল্যচিকিৎসার দিশারি মনে করা হয় কেন?",
          "explanation": "চিকিৎসা শাস্ত্রে ইবনে সিনার অসাধারণ অবদানের জন্য তাকে শল্যচিকিৎসার দিশারি মনে করা হয়। ইবনে সিনা ছিলেন একজন দার্শনিক, চিকিৎসক, গণিতজ্ঞ, জ্যোতির্বিদ এবং মুসলিম জগতের বিখ্যাত বিজ্ঞানী। ইবনে সিনাকে আধুনিক চিকিৎসাশাস্ত্র, চিকিৎসা প্রণালি এবং শল্যচিকিৎসার দিশারি বলে অভিহিত করা হয়। তিনি 'কানুন-ফিত-তিব্ব' গ্রন্থ রচনা করে আধুনিক শল্যচিকিৎসাকে বিশ্বের কাছে বিশেষভাবে পরিচিত করে তোলেন। এ গ্রন্থকে ড. ওসলার চিকিৎসাশাস্ত্রের 'বাইবেল' বলে অভিহিত করেছেন।"
        },
        {
          "label": "গ",
          "question": "সালামের বক্তব্যে কোন মনীষীর বক্তব্যের বহিঃপ্রকাশ ঘটেছে? ব্যাখ্যা করো।",
          "explanation": "নিম্নের অনুরূপঃ জনাব কামালের বক্তব্য ইসলামের প্রথম খলিফা হযরত আবু বকর (রা)-এর বক্তব্যের সাথে সাদৃশ্যপূর্ণ, ইসলামের খেদমতে যার অবদান অপরিসীম। গণতান্ত্রিক চিন্তা-চেতনার অধিকারী হযরত আবু বকর (রা) মুসলিম জাহানের খলিফা নির্বাচিত হওয়ার পর জনতার উদ্দেশ্যে বলেছিলেন, \"যতদিন আমি আল্লাহ ও তার রাসুল (স)-এর অনুসরণ করি, ততদিন তোমরা আমায় অনুসরণ করবে এবং আমাকে সাহায্য করবে। আর ভুল পথে চললে তোমরা আমাকে সাথে সাথে সংশোধন করে দেবে”। জনাব কামালের বক্তব্যেও এরূপ আদর্শের পরিচয় পাওয়া যায়। উদ্দীপকের জনাব, কামাল বলেন, ততদিন তোমরা আমাকে অনুসরণ করবে, যতদিন আমি আল্লাহ ও রাসুল (স)-কে অনুসরণ করবো। তার এ বক্তব্যে আবু বকর (রা)-এর ভাষণের প্রতিচ্ছবি ফুটে উঠেছে। ইসলামের সেবায় আবু বকর (রা)-এর অবদান অপরিসীম। আবু বকর (রা) বয়স্ক পুরুষদের মধ্যে সর্বপ্রথম ইসলাম গ্রহণ করেন। তাবুক যুদ্ধের সময় তিনি তার সমুদয় সম্পত্তি দান করেন। খলিফা নির্বাচিত হয়ে তিনি জনগণের উদ্দেশ্যে ভাষণ দিয়ে আল্লাহর একত্ববাদ, গণতন্ত্র ও জবাবদিহিতামূলক শাসনব্যবস্থা কায়েম করেন। তিনি ভন্ড নবি দমন ও যাকাত অস্বীকারকারীদের প্রতিহত করে ইসলাম ও মুসলমানদেরকে বিশৃঙ্খলা থেকে রক্ষা করেন। উপরের আলোচনা থেকে বলা যায়, আবু বকর (রা) ছিলেন ইসলামের জন্য নিবেদিত প্রাণ। আমাদের উচিত তাঁর আদর্শে অনুপ্রাণিত হয়ে ইসলাম ও দেশের সেবায় আত্মনিয়োগ করা।"
        },
        {
          "label": "ঘ",
          "question": "কালামের কর্মকান্ডে যে মনীষীর কাজের প্রতিফলন ঘটেছে পাঠ্যপুস্তকের আলোকে বিশ্লেষণ করো।",
          "explanation": "কালামের কর্মকাণ্ডে হযরত উমর (রা)-এর সাম্য, মানবতাবোধ এবং প্রজাবাৎসল্য গুণের প্রতিফলন ঘটেছে। ইসলামের দ্বিতীয় খলিফা হযরত উমর (রা) ছিলেন ন্যায় এবং ইনসাফের মূর্ত প্রতীক। ন্যায় বিচার প্রতিষ্ঠার ক্ষেত্রে তিনি আপন-পর কোনো ভেদাভেদ করতেন না। তার চরিত্রে কঠোরতা ও কোমলতার অপূর্ব সংমিশ্রণ ঘটেছিল। সত্য ও ন্যায়ের জন্য তিনি যেমন কঠোরতা অবলম্বন করতেন, তেমনি মানবতার জন্য তিনি কষ্ট অনুভব করতেন। মানুষের দুঃখ-কষ্ট তাকে পীড়া দিতো। তাই তাদের দুঃখ মোচনে তিনি সর্বাত্মক চেষ্টা চালাতেন। তার এ মহান আদর্শকেই অনুসরণ করেছেন কামাল। উদ্দীপকের কামাল জনপ্রতিনিধি হিসেবে সাম্য মানবতাবোধে বিশ্বাসী। তিনি সরকার থেকে প্রাপ্ত সাহায্য ধনী-গরিব, আপন-পর সকলের মধ্যে সমভাবে বণ্টন করেন। আবার জনগণের দুঃখ-কষ্ট উপলব্ধি করতে তিনি গভীর রাতে পাড়া-মহাল্লায় ঘুরে বেড়ান। একই বৈশিষ্ট্য লক্ষ করা যায়, হযরত উমর (রা)-এর চরিত্রে। তিনি সাম্য, মানবতাবাদী এবং নিরপেক্ষ শাসক ছিলেন। তিনি বায়তুল মাল থেকে প্রাপ্ত সম্পদ সকলের মাঝে সমানভাবে ভাগ করে দিতেন। সেখানে কোনো আপন-পর, ধনী-গরিবের ভেদাভেদ করতেন না। অন্যদিকে একজন প্রজাবৎসল শাসক হিসেবে তিনি গভীর রাতে পাড়া-মহল্লায় ঘুরে ঘুরে প্রজাদের সার্বিক অবস্থা স্বচক্ষে অবলোকন করেন। ক্ষুধার্ত শিশুর কান্নার আওয়াজ শুনে নিজ কাঁধে করে আটার বস্তা তাদের ঘরে পৌঁছে দিয়ে আসেন। তিনি নিজ স্ত্রীকে নিয়ে যান প্রসব বেদনায় কাতর বেদুইন নারীকে সাহায্য করার জন্য। পরিশেষে বলা যায়, হযরত উমর (রা) ছিলেন সাম্য ও মানবতাবোধের মহান আদর্শ। ন্যায় ও জবাবদিহিমূলক শাসন প্রতিষ্ঠা, প্রজাকল্যাণ সাধন করে তিনি আদর্শ শাসক হিসেবে ইতিহাসে অনুকরণীয় হয়ে আছেন। তার এসব আদর্শের আংশিক ধারণ করেছেন জনপ্রতিনিধি কালাম।"
        }
      ]
    }
  ]
}