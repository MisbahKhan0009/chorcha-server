{
  "title": "আদমজী ক্যান্ট. পাবলিক স্কুল, ঢাকা ২০২৪",
  "subtitle": "ইসলাম ও নৈতিক শিক্ষা (11)",
  "questions": [
    {
      "number": "1",
      "uddipok": "জনাব আশিক একজন ঔষধ ব্যবসায়ী। তিনি তার দোকানে ন্যায্যমূল্যের সাইনবোর্ড লাগিয়ে মানুষকে মেয়াদোত্তীর্ণ ঔষধ দিয়ে টাকা আদায় করেন। অপরদিকে তার বন্ধু জামিল নিয়মিত ইবাদত বন্দেগির পাশাপাশি বছরান্তে সম্পদের হিসাব করে গরিব মিসকিনদের মধ্যে নির্দিষ্ট অংশ বিতরণের মাধ্যমে তার উপর অর্পিত ফরজ ইবাদত আদায় করেন।",
      "tag": "ACPS 24",
      "sub_questions": [
        {
          "label": "ক",
          "question": "গিবত কী?",
          "explanation": "গিবত হলো কারও অনুপস্থিতিতে অন্যের কাছে এমন কোনো কথা বলা যা শুনলে সে কষ্ট পায়।"
        },
        {
          "label": "খ",
          "question": "আত্মশুদ্ধি বলতে কী বোঝায়?",
          "explanation": "আত্মশুদ্ধি বলতে আল্লাহ তায়ালার ভয়ে নিজেকে পাপ থেকে মুক্ত রাখাকে বোঝায়। আত্মশুদ্ধি অর্থ হলো নিজের সংশোধন, নিজেকে খাঁটি করা, পরিশুদ্ধ করা ইত্যাদি। সর্বপ্রকার অনৈসলামিক কথা কাজ থেকে নিজ অন্তরকে মুক্ত ও নির্মল রাখাকে আত্মশুদ্ধি বলা হয়। আত্মশুদ্ধি করতে হলে আল্লাহ তায়ালার স্মরণ, আনুগত্য ও ইবাদত ব্যতীত অন্য সবকিছু থেকে অন্তরকে পবিত্র রাখতে হবে।"
        },
        {
          "label": "গ",
          "question": "আশিকের চরিত্রে আখলাকে যামিমাহর কোন বৈশিষ্ট্য বিদ্যমান? ব্যাখ্যা করো।",
          "explanation": "নিম্নের অনুরুপ: আজহারের মাঝে আখলাকে যামিমার অন্যতম বিষয় প্রতারণার দিকটি লক্ষণীয়। প্রতারণা অর্থ ঠকানো, ফাঁকি দেওয়া, ধোঁকা দেওয়া ইত্যাদি। এটি মিথ্যাচারের একটি বিশেষ রূপ। ইসলামি পরিভাষায়, প্রকৃত অবস্থা গোপন রেখে ফাঁকি বা ধোঁকার ওপর ভিত্তি করে নিজ স্বার্থ হাসিল করাকে প্রতারণা বলা হয়। প্রতারণার মাধ্যমে অন্যকে ধোঁকা দিয়ে ঠকানো হয়, যা উদ্দীপকের আজহারের মধ্যেও লক্ষ করা যায়। ঊদ্দীপকের আজহার একজন ফলের দোকানদার। সে বেশি দামের খেজুরের প্যাকেটে কম দামের খেজুর রেখে তা উচ্চ মূল্যে বিক্রি করে। যা সরাসরি প্রতারণার শামিল। সাধারণত আর্থিক লেনদেন ও ব্যবসা-বাণিজ্যে প্রতারণার দৃষ্টান্ত বেশি পরিলক্ষিত হয়। যেমন- ওজনে কম দেওয়া, পণ্যদ্রব্যের দোষ গোপন করা, ভালো জিনিস দেখিয়ে বিক্রির সময় খারাপ জিনিস দিয়ে দেওয়া, বেশি দামের দ্রব্যের সাথে কম দামের দ্রব্য মিশিয়ে বিক্রি করা। সুতরাং আজহার যেহেতু মালে ভেজাল দিয়ে বিক্রি করে, তাই তার কার্যক্রম প্রতারণার শামিল এবং সে একজন প্রতারক।"
        },
        {
          "label": "ঘ",
          "question": "জামিল সাহেব কর্তৃক আদায়কৃত ইবাদতটি চিহ্নিত করে এর গুরুত্ব বিশ্লেষণ করো।",
          "explanation": "জামিল সাহেবের আদায়কৃত ইবাদতটি হলো যাকাত। ধর্মীয়, অর্থনৈতিক ও সামাজিক দিক দিয়ে এর গুরুত্ব অপরিসীম। যাকাত ইসলামের তৃতীয় স্তম্ভ। নামায, রোযা ও হজের মতো যাকাত প্রদান করাও ফরজ। যাকাত না দিলে পূর্ণাঙ্গ মুমিন হওয়া যায় না। ধন-সম্পদ আল্লাহর দান। আর যাকাত হলো সেই ধন-সম্পদের ওপর আল্লাহর নির্ধারিত অংশ, যা গরিবদের প্রাপ্য। বছরান্তে সম্পদের হিসাব করে নির্দিষ্ট অংশ আল্লাহর নির্ধারিত খাতে বিতরণ করাই হলো যাকাত। ধনী ও গরিবের মধ্যে আর্থিক সমন্বয় সাধন করতে মহান আল্লাহ যাকাতের বিধান দিয়েছেন। জামিল নিয়মিত ইবাদত-বন্দেগির পাশাপাশি বছরান্তে সম্পদের হিসাব করে গরিব-মিসকিনদের মধ্যে নির্দিষ্ট অংশ বিতরণের মাধ্যমে তার ওপর অর্পিত ফরজ ইবাদত আদায় করেন। তিনি মূলত যাকাত আদায় করেছেন। যাকাতের ফলে দরিদ্র লোকেরা নিজেদের আর্থিক অবস্থার উন্নতি ঘটাতে সক্ষম হয়। ফলে তাদের জীবনযাত্রার মান উন্নত হয়। এমনকি তারা দেশের অর্থনীতিতেও অবদান রাখতে পারে। এতে সম্পদের প্রবাহ গতিশীল হয়। যাকাত প্রদানের মাধ্যমে রাষ্ট্রের অর্থনীতি সচল হয়, উৎপাদন বৃদ্ধি পায় এবং বেকারত্ব হ্রাস পায়। যাকাত শুধু দারিদ্র্যেরই অবসান ঘটায় না, ধনী- গরিবের মধ্যে সম্প্রীতির বন্ধনকেও সুদৃঢ় করে। যাকাত হলো ধনী লোকের সম্পদের ওপর দরিদ্র লোকের অধিকার। মহান আল্লাহ বলেন, 'আর তাদের (ধনীদের) সম্পদে ভিক্ষুক ও বঞ্চিতের অধিকার রয়েছে'। (সূরা আয- যারিয়াত, আয়াত-১৯) যাকাত আদায় করলে সমাজের দুর্বল লোকেরাও আর্থিকভাবে সবল হয়ে ওঠবে। ফলে ধনী ও গরিবের মধ্যে সেতুবন্ধন তৈরি হবে। এতে সমাজে শান্তি-শৃঙ্খলা ও সম্প্রীতি বজায় থাকবে। সার্বিক আলোচনায় প্রতীয়মান হয় যে, যাকাত প্রদানের মাধ্যমে ধনী- গরিব উভয় শ্রেণির মধ্যে বৈষম্য কমে আসে এবং একটি সুসম্পর্ক তৈরি হয়। তাই বলা যায়, যাকাত দারিদ্র্যের অবসান ঘটায়, সামাজিক সম্প্রীতি ও সহযোগিতার সুযোগ সৃষ্টি করে।"
        }
      ]
    },
    {
      "number": "2",
      "uddipok": "জনাব শরীফ জন্মভূমিকে ভালোবাসেন। দেশের স্বার্থরক্ষার কাজ করেন। দেশের স্বার্থবিরোধী কাউকে সাহায্য করেন না। অপরদিকে জনাব আরিফ সব সময় পরিষ্কার- পরিচ্ছন্ন থাকেন। তিনি তার দেহ ও পোশাককে সর্বপ্রকার ময়লা থেকে পরিষ্কার রাখেন।",
      "tag": "ACPS 24",
      "sub_questions": [
        {
          "label": "ক",
          "question": "সাম্প্রদায়িক সম্প্রীতি কাকে বলে?",
          "explanation": "সাম্প্রদায়িক সম্প্রীতি হলো নানা সম্প্রদায়ের মানুষের মধ্যকার সম্প্রীতি ও ভালোবাসা।"
        },
        {
          "label": "খ",
          "question": "\"তোমাদের প্রত্যেকেই দায়িত্বশীল\"- ব্যাখ্যা করো।",
          "explanation": "তোমাদের প্রত্যেকেই দায়িত্বশীল কর্তব্যপরায়ণতার গুরুত্ব সম্পর্কিত উক্তিটি যথার্থ। মানবজীবনে কর্তব্যপরায়ণতার গুরুত্ব অপরিসীম। এটি মুমিনের অন্যতম গুণ। মুমিন ব্যক্তি তার সকল কর্তব্য যথাযথভাবে সম্পাদন করেন। আল্লাহ তায়ালার ইবাদত করার পাশাপাশি তিনি বাস্তবজীবনের সব দায়িত্ব কর্তব্যও পালন করেন। কর্তব্য কাজে অবহেলা করলে পরকালে জবাবদিহি করতে হবে। এ সম্পর্কে রাসুল (স) বলেন, \"তোমাদের প্রত্যেকেই দায়িত্বশীল। আর তোমাদের প্রত্যেকেই তার দায়িত্ব পালনের ব্যাপারে জিজ্ঞাসিত হবে।\" (বুখারি)"
        },
        {
          "label": "গ",
          "question": "জনাব শরীফের কর্মকান্ডটি ব্যাখ্যা করো।",
          "explanation": "নিম্নের অনুরুপ: সোহেল সাহেবের কর্মকাণ্ডে আখলাকে হামিদার স্বদেশপ্রেম গুণটি ফুটে উঠেছে। স্বদেশের প্রতি মায়া-মমতা ও আকর্ষণই হলো স্বদেশপ্রেম। স্বদেশপ্রেম দেখানো যায় না, কিন্তু বিভিন্ন কাজের মাধ্যমে এ ভালোবাসা প্রকাশ করা যায়। দেশের স্বাধীনতা রক্ষা, দেশের সম্পদের রক্ষণাবেক্ষণ করা, দেশের স্বার্থে ত্যাগ স্বীকার করা ইত্যাদি কাজের মাধ্যমে স্বদেশপ্রেম প্রকাশ করা যায়। আর এ গুণটিই ফুটে উঠেছে সোহেল সাহেবের কর্মকান্ডে। উদ্দীপকের সোহেল সাহেব একজন শিক্ষক। উচ্চতর প্রশিক্ষণের জন্য তিনি - বিদেশে গমন করেন। বিদেশে অনেক সুযোগ-সুবিধা থাকা সত্ত্বেও তিনি বাংলাদেশে ফিরে এসে শিক্ষকতায় নিয়োজিত হন। তার এ কাজটি স্বদেশপ্রেমের অন্তর্ভুক্ত। কারণ সে দেশের স্বার্থে বিদেশের সমস্ত সুযোগ- সুবিধাকে উপেক্ষা করে দেশে ফিরে এসেছে। একজন সত্যিকারের দেশ প্রেমিক নিজের স্বার্থের ঊর্ধ্বে উঠে দেশ ও দেশের মানুষকে প্রাধান্য দেয়। দেশের কল্যাণে নিজের সর্বস্ব বিলিয়ে দেয়। তাই বলা যায়, স্বদেশপ্রেমের ক্ষেত্রে সোহেল সাহেবের আত্মত্যাগ স্বদেশপ্রেমের উজ্জ্বল দৃষ্টান্ত।"
        },
        {
          "label": "ঘ",
          "question": "জনাব আরিফের মধ্যে যে গুণটি প্রকাশিত হয়েছে তার গুরুত্ব বিশ্লেষণ করো।",
          "explanation": "নিম্নের অনুরুপ: জনাব সাগরের আচরণে আখলাকে হামিদার পরিচ্ছন্নতার গুণটি পরিলক্ষিত হয়েছে। পরিষ্কার, সুন্দর ও পরিপাটি অবস্থাকে পরিচ্ছন্নতা বলে। শরীর, মন ও অন্যান্য ব্যবহার্য বস্তু সুন্দর ও পবিত্র রাখা, ময়লা-আবর্জনা ও বিশৃঙ্খল অবস্থা থেকে মুক্ত রাখাকে পরিচ্ছন্নতা বলা হয়। জনাব সাগরের মধ্যে এ গুণটিই লক্ষণীয়। উদ্দীপকে জনাব সাগর একজন শিক্ষক। তিনি সবসময় নিজেকে পরিপাটি রাখেন এবং পরিচ্ছন্ন পোশাক পরিধান করেন। তার এ আচরণে আখলাকে হামিদার পরিচ্ছন্নতার গুণটি প্রকাশ পায়। পরিচ্ছন্ন ব্যক্তি আল্লাহ তায়ালার বিশেষ রহমত লাভ করে। ইসলামে পরিষ্কার-পরিচ্ছন্নতার ওপর গুরুত্ব দেওয়া হয়েছে। নোংরা, ময়লা ও দুর্গন্ধযুক্ত থাকা ইমানদারদের স্বভাব নয়। বরং মুমিনগণ সর্বদা পরিষ্কার ও পবিত্র থাকেন। রাসুল (স) বলেন, 'পবিত্রতা ইমানের অর্ধেক।' (মুসলিম) প্রকৃত ইমানদার হওয়ার জন্য পবিত্র থাকা অপরিহার্য। কারণ পবিত্রতা ছাড়া কোনো ইবাদত কবুল হয় না। সালাত আদায়ের জন্য মানুষের শরীর, পোশাক ও সালাতের স্থান পরিষ্কার ও পবিত্র হতে হয়। এগুলো নাপাক থাকলে সালাত শুদ্ধ হয় না। তেমনি আল-কুরআন তিলাওয়াতের জন্যও পাক-পবিত্র হতে হয়। অপবিত্র অবস্থায় আল-কুরআন স্পর্শ করাও নিষিদ্ধ। আল্লাহ তায়ালা বলেছেন, 'আর এটা (আল-কুরআন) পবিত্রগণ ছাড়া আর কেউ স্পর্শ করবে না।' (সূরা আল-ওয়াকিয়া, আয়াত ৭৯) পরিষ্কার ও পরিচ্ছন্ন ব্যক্তিদের সবাই ভালোবাসে। আল্লাহ তায়ালাও তাদের ভালোবাসেন, পছন্দ করেন। আল্লাহ তায়ালা বলেছেন, 'নিশ্চয়ই আল্লাহ তওবাকারীদের ভালোবাসেন এবং যারা পবিত্র থাকে তাদেরও ভালোবাসেন। উপরের আলোচনা থেকে বোঝা যায়, জনাব সাগরের আচরণে আখলাকে হামিদার পরিচ্ছন্নতা গুণটি প্রকাশ পেয়েছে। আমাদের সকলের উচিত পরিষ্কার-পরিচ্ছন্ন হয়ে জীবন পরিচালনা করা।"
        }
      ]
    },
    {
      "number": "3",
      "uddipok": "শিহাবের ধর্মীয় শিক্ষক জনাব ফজলুর রহমান বলেন, নৈতিক জীবন গঠনে তাকওয়া ও ওয়াদা পালন ইমানদারের দুটি অন্যতম মহৎগুণ। এ প্রসঙ্গে আল্লাহ বলেন, \"নিশ্চয়ই আল্লাহ মুত্তাকিদের ভালোবাসেন। ওয়াদা পালনের গুরুত্ব সম্পর্কে মহানবি (স) বলেন, যে ব্যক্তি ওয়াদা পালন করে না, তার দীন (ধর্ম) নেই।\" এ দুটি বাণী শুনে শিহাব নৈতিক জীবন গঠনের সিদ্ধান্ত নিল।",
      "tag": "ACPS 24",
      "sub_questions": [
        {
          "label": "ক",
          "question": "তাকওয়া শব্দের অর্থ কী?",
          "explanation": "তাকওয়া অর্থ বিরত থাকা, বেঁচে থাকা, ভয় করা ইত্যাদি।"
        },
        {
          "label": "খ",
          "question": "\"সুন্দর চরিত্রই পুণ্য\"- ব্যাখ্যা করো।",
          "explanation": "আলোচ্য কথাটিতে সচ্চরিত্রের সুফল প্রকাশিত হয়েছে। সচ্চরিত্র হলো মানবিয় মৌলিক গুণ ও জীবনের শ্রেষ্ঠ সম্পদ। এর দ্বারা মানুষ পূর্ণমাত্রায় মনুষ্যত্বের স্তরে উপনীত হয়। এ কারণে আল্লাহ সুন্দর ব্যবহার বা স্বভাবকে পরকালীন জীবনে মানুষের কল্যাণের হাতিয়ার ও মুক্তির উপায় করে দিয়েছেন। উক্ত আচার-আচরণের বিনিময়ে পরকালে মানুষকে পুণ্য বা সওয়াব দান করা হবে। এ কারণেই মহানবি (স) বলেছেন, 'সুন্দর চরিত্র পুণ্য।'"
        },
        {
          "label": "গ",
          "question": "শিহাবের নৈতিক জীবন গঠনে তাকওয়া কীভাবে প্রভাব ফেলতে পারে? ব্যাখ্যা করো।",
          "explanation": "শিহাবের নৈতিক জীবন গঠনে তাকওয়া গুরুত্বপূর্ণ প্রভাব ফেলতে পারে। তাকওয়া অর্থ বিরত থাকা, বেঁচে থাকা, ভয় করা, নিজেকে রক্ষা করা। মহান আল্লাহর ভয়ে যাবতীয় অন্যায়, অত্যাচার ও পাপ কাজ থেকে নিজেকে রক্ষা করে কুরআন ও সুন্নাহ মোতাবেক জীবন পরিচালনা করাকে তাকওয়া বলা হয়। যিনি তাকওয়া অবলম্বন করেন তাকে মুত্তাকি বলা হয়। মুত্তাকিরা সৎ ও সুন্দর গুণাবলি অনুসরণ করেন, যা শিহাবের জন্যও অনুসরণীয়। শিহাবের ধর্মীয় শিক্ষক তাকে নৈতিক জীবন গঠনে তাকওয়া এবং ওয়াদা পালনের পরামর্শ দেন। এগুলো মুমিনের গুরুত্বপূর্ণ চারিত্রিক বৈশিষ্ট্য। মানব জীবনে তাকওয়ার গুরুত্ব অপরিসীম। তাকওয়া মানুষকে ইহকালীন ও পরকালীন উভয় জীবনেই মর্যাদা ও সফলতা দান করে। ইসলামি জীবন দর্শনে মানুষের মধ্যে সবচেয়ে মর্যাদাবান ব্যক্তি হলো মুত্তাকিগণ। আল্লাহ তায়ালা বলেন, \"নিশ্চয়ই আল্লাহর নিকট সেই ব্যক্তি সবচেয়ে সম্মানিত, যে তোমাদের মধ্যে সবচেয়ে বেশি তাকওয়াবান।\" (সূরা আল-হুজুরাত, আয়াত ১৩) মুত্তাকি ব্যক্তি কোনোরূপ অশ্লীল ও অশালীন কথা, কাজ ও চিন্তাভাবনা করে না। মুত্তাকি সর্বদা কুরআন ও সুন্নাহ অনুযায়ী জীবনযাপন করেন। সুতরাং শিহাব তাকওয়া অর্জন করতে পারলে নৈতিক চরিত্রের অধিকারী হবে।"
        },
        {
          "label": "ঘ",
          "question": "\"যে ওয়াদা পালন করে না, তার দীন নেই\" হাসিটির আলোকে ওয়াদা পালনের গুরুত্ব বিশ্লেষণ করো।",
          "explanation": "'যে ওয়াদা পালন করে না তার দীন নেই'- এ হাদিসটিতে ওয়াদা তথা প্রতিশ্রুতি পালনের গুরুত্ব ফুটে উঠেছে। ওয়াদা হলো কাউকে কোনো কথা দেওয়া বা কোনো কাজ করার জন্য প্রতিজ্ঞাবদ্ধ হওয়া। কারও সাথে ওয়াদা করলে তা পালন করতে হয়। ওয়াদা পালন মানব চরিত্রের একটি ভালো গুণ। কেউ যদি ওয়াদা পালন না করে তাহলে সে আর মুমিন থাকে না। উদ্দীপকে শিহাবের ধর্মীয় শিক্ষক ফজলুর রহমান তাকওয়া অর্জন ও ওয়াদা পালনকে ইমানদারদের অন্যতম বৈশিষ্ট্য বলে উল্লেখ করেন। প্রকৃতপক্ষে সৎ ও নৈতিক গুণাবলির অধিকারী ব্যক্তি সর্বদা ওয়াদা রক্ষা করে থাকেন। যে ব্যক্তি ওয়াদা পালন করে না, সে পূর্ণাঙ্গ মুমিন ও দীনদার হতে পারে না। এজন্য মহানবি (স) বলেছেন, 'যে ব্যক্তি ওয়াদা পালন করে না, তার দীন নেই।' (মুসনাদে আহমদ) আমাদের প্রিয় নবি (স) সর্বদাই ওয়াদা পালন করেছেন। সাহাবি এবং আউলিয়া-কেরামের জীবনী পর্যালোচনা করলেও আমরা দেখতে পাই যে, তারা জীবনে কোনো ওয়াদা ভঙ্গ করেননি। ওয়াদা ভঙ্গ করা মুনাফিকের নিদর্শন। মহান আল্লাহ তায়ালা মুমিনদের ওয়াদা রক্ষা করার নির্দেশ দিয়েছেন। কেননা মুমিন-মুসলমানের নিদর্শন হলো তারা ওয়াদা পালন করে। তাই কাউকে কোনো কথা দিলে তা পালন করতে হয়। প্রতিশ্রুতি দিলে তা রক্ষা করতে হয়। প্রতিজ্ঞা পূর্ণ করলে আল্লাহ তায়ালা সন্তুষ্ট হবেন। তাই আল্লাহকে সন্তুষ্ট রাখতে মুমিনদের ওয়াদা পালন করতে হবে।"
        }
      ]
    },
    {
      "number": "4",
      "uddipok": "জনাব মাহাবুব একজন জনপ্রতিনিধি। তিনি সরকারি সাহায্য যথাযথভাবে বিতরণের জন্য গভীর রাতে এলাকায় ঘুরে ঘুরে ইউনিয়নবাসীদের অবস্থা দেখে তালিকা প্রস্তুত করেন। তার পার্শ্ববর্তী ইউনিয়ন চেয়ারম্যান মাহমুদও একজন জনপ্রিয় প্রতিনিধি। তিনি বন্যা পরবর্তী সময়ে এলাকার মানুষের পানির কষ্ট দূর করার জন্য নিজ খরচে নলকূপ বসিয়ে দেন। সংকুলান না হওয়ায় তিনি এলাকার মসজিদটি নিজ খরচে সম্প্রসারণ করেন।",
      "tag": "ACPS 24",
      "sub_questions": [
        {
          "label": "ক",
          "question": "'দিওয়ানে আদি' কী?",
          "explanation": "'দিওয়ানে আলি' হলো ইসলামের চতুর্থ খলিফা হযরত আলি (রা)- এর কাব্য সংকলন।"
        },
        {
          "label": "খ",
          "question": "হযরত আবু বকর (রা)-কে ইসলামের ত্রাণকর্তা বলা হয় কেন?",
          "explanation": "ইসলামের সেবায় অসামান্য অবদানের জন্য হযরত আবু বকর (রা)-কে ইসলামের ত্রাণকর্তা বলা হয়। রাসূল (স)-এর ইন্তিকালের পর হযরত আবু বকর (রা) অত্যন্ত দক্ষতার সাথে মুরতাদ (ইসলামচ্যুত) ও যাকাত অস্বীকারকারীদের দমন করেন। তাছাড়া ইয়ামামার যুদ্ধে অনেক হাফেজে কুরআন শাহাদাতবরণ করায় পবিত্র কুরআন বিলুপ্তির আশঙ্কা দেখা দিলে তিনি পবিত্র কুরআনকে গ্রন্থাকারে লিপিবদ্ধ করার ব্যবস্থা করেন। এসব যুগান্তকারী পদক্ষেপ বাস্তবায়ন করার কারণে তাঁকে ইসলামের ত্রাণকর্তা বলা হয়।"
        },
        {
          "label": "গ",
          "question": "জনপ্রতিনিধি মাহাবুব কোন খলিফাকে অনুসরণ করেছেন? ব্যাখ্যা করো।",
          "explanation": "নিম্নের অনুরুপ: জনাব সুলাইমানের কাজ ইসলামের দ্বিতীয় খলিফা হযরত উমর ফারুক (রা)-এর কাজকে সমর্থন করে। হযরত উমর (রা)-এর চরিত্র ছিল অসাধারণ গুণাবলিতে পরিপূর্ণ। মানুষের প্রতি ছিল তার অপরিসীম মায়া-মমতা। আর তিনি ছিলেন অতিশয় কর্তব্যপরায়ণ। উদ্দীপকের জনাব সুলাইমানের মধ্যে তার এসব গুণাবলির প্রতিফলন ঘটেছে। জনাব সুলাইমান মেয়র নির্বাচিত হওয়ার পর এলাকার সাধারণ মানুষের সুখ-দুঃখের অবস্থা জানতে শহরের অলি-গলিতে ঘুরে বেড়ান। এলাকার উন্নয়নের জন্য তিনি নানাবিধ পরিকল্পনাও গ্রহণ করেন। হযরত উমর (রা)- এর ক্ষেত্রেও আমরা এমনটি দেখতে পাই। তিনি রাষ্ট্রের সকল অধিবাসীর খোঁজ-খবর রাখার জন্য পুলিশ বিভাগ ও গোয়েন্দা বিভাগ প্রতিষ্ঠা করেন। জনসাধারণের অবস্থা স্বচক্ষে দেখার জন্য তিনি রাতের অন্ধকারে পাড়া- মহল্লায় ঘুরে বেড়াতেন। ক্ষুধার্ত শিশুর কান্নার আওয়াজ শুনে নিজ কাঁধে করে আটার বস্তা নিয়ে তাঁবুতে দিয়ে আসেন। জনগণের সুবিধার জন্য তিনি কৃষি কাজের উন্নয়নে খাল খনন করেন। সুতরাং দেখা যায়, জনাব সুলাইমানের কাজে হযরত উমর (রা)-এর কাজের প্রতিচ্ছবি লক্ষ করা যায়।"
        },
        {
          "label": "ঘ",
          "question": "চেয়ারম্যান মাহমুদ জনসেবায় হযরত উসমান (রা)-এর জনসেবা লক্ষণীয়- বিশ্লেষণ করো।",
          "explanation": "নিম্নের অনুরুপ: জনাব ইশতির কার্যাবলি খলিফা হযরত উসমান (রা)-এর চরিত্রের সাথে সাদৃশ্যপূর্ণ। হযরত উসমান (রা) ছিলেন তৎকালীন আরবের শ্রেষ্ঠ ধনী। ব্যবসার মাধ্যমে তিনি প্রচুর অর্থ-সম্পদের মালিক হয়েছিলেন। তাই তাকে গনি (ধনী) বলা হতো। ইসলাম গ্রহণের পর ইসলাম ও মানবতার সেবায় তিনি অকাতরে সম্পদ ব্যয় করতেন। উদ্দীপকের জনাব ইশতির কার্যাবলিতেও হযরত উসমান (রা)-এর এ চারিত্রিক বৈশিষ্ট্যের প্রতিফলন লক্ষণীয়। জনাব ইশতি একজন ধনী মুসলিম। তিনি জনসাধারণের কষ্ট সহ্য করতে না পেরে এলাকায় ২০টি নলকূপ তৈরি করে পানির সুব্যবস্থা করে দেন। এলাকায় দুর্ভিক্ষ দেখা দিলে তিনি ত্রাণ সামগ্রী দিয়ে সাহায্য করেন। হযরত উসমান (রা)-এর ক্ষেত্রেও একই চিত্র পরিলক্ষিত হয়। তিনি মদিনাবাসীর পানির অভাব দূর করার জন্য ১৮০০০ দিনার (স্বর্ণমুদ্রা) ব্যয় করে মদিনার বিখ্যাত 'রুমা' কূপ ক্রয় করে তা ওয়াকু (ধর্মীয় কাজে দান) করে দেন। মদিনায় দুর্ভিক্ষ দেখা দিলে তিনি মদিনাবাসীর মধ্যে ত্রাণ বিতরণ করেন। এ থেকে বোঝা যায়, জনাব ইশতি হযরত উসমান (রা)-এর আদর্শকে ধারণ করেছেন। আর এ সম্পর্কে উদ্দীপকের জনাব জাকারিয়া সাহেব মুসলিম জাহানের খলিফাগণের কথা স্মরণ করে কিয়ামত পর্যন্ত তাদের মতো নেতার আগমনের যে প্রত্যাশা ব্যক্ত করেছেন তা যথার্থ। কেননা বর্তমান বিশ্বে যে অন্যায়-অনাচার ও অবিচারের বিস্তার ঘটেছে, তা দূরীভূত করে খুলাফায়ে রাশেদিনের মতো আদর্শ সমাজ প্রতিষ্ঠা করতে হলে তাদের মতো নেতা বা খলিফার আগমন একান্ত আবশ্যক।"
        }
      ]
    },
    {
      "number": "5",
      "uddipok": "জাহিন ও কামাল দুই বন্ধু। জাহিদ মনে করে, পৃথিবী যতদিন থাকবে নবুয়তের ধারাবাহিকতা ততদিন চলমান থাকবে। অন্যদিকে কামাল আমাদের নবি (স)-এর খতমে নবুয়তে বিশ্বাসী হলেও তিনি অন্যান্য নবিদের রিসালাতে বিশ্বাসী হতে চান না। তিনি মনে করেন, পৃথিবীতে মোট ৪ জন নবি ব্যতীত আর কোনো নবি রাসুলের আগমন ঘটেনি। তাই ৪ জন রাসুলের উপর ৪টি কিতাব অবতীর্ণ হয়েছে।",
      "tag": "ACPS 24",
      "sub_questions": [
        {
          "label": "ক",
          "question": "'খতম' শব্দের অর্থ কী?",
          "explanation": "খতম অর্থ সমাপ্তি।"
        },
        {
          "label": "খ",
          "question": "নবি-রাসুলের মধ্যে পার্থক্য কী?",
          "explanation": "নবি ও রাসুল-এর মধ্যে সূক্ষ্ম পার্থক্য বিদ্যমান। আল্লাহ তায়ালা সর্বমোট ১০৪ খানা আসমানি কিতাব নাজিল করেছেন। এর মধ্যে চার খানা, বড় ও প্রসিদ্ধ এবং ১০০ খানা ছোট কিতাব, যেগুলোকে সহিফা বলা হয়। এখানে বড় চারখানা কিতাব যে চারজনের উপর নাজিল হয় তাঁরা রাসুল। তারা হলেন- হযরত মুসা (আ), হযরত দাউদ (আ), হযরত ঈসা (আ) এবং হযরত মুহাম্মদ (স)। অন্যদিকে যাঁদের উপর সহিফা নাজিল হয় তাঁরা হলেন নরি। যেমন- হযরত আদম (আ)।"
        },
        {
          "label": "গ",
          "question": "জাহিন সাহেবের ধারণাটি চিহ্নিতপূর্বক ব্যাখ্যা করো।",
          "explanation": "জাহিন সাহেবের ধারণাটি খতমে নবুয়তে বিশ্বাসের পরিপন্থি হওয়ায় তা সঠিক নয়। খতমে নবুয়তে বিশ্বাস করা প্রত্যেক মুমিনের জন্য অপরিহার্য। এর অর্থ হলো হযরত মুহাম্মদ (স)-কে শেষ নবি হিসেবে মেনে নেওয়া। কারণ তাঁর মাধ্যমে দীনের পূর্ণতা ঘোষিত এবং নবুয়তের ধারা সমাপ্ত হয়েছে। তিনি নবি-রাসুলগণের ধারায় সর্বশেষ আগমন করেছেন। আল্লাহ তায়ালা স্বয়ং তাঁকে 'খাতামুন নাবিয়্যিন' তথা সর্বশেষ নবি বলে অভিহিত করেছেন। কিন্তু জাহিনের ধারণা এর বিপরীত। উদ্দীপকের জাহিন মনে করে পৃথিবী যতদিন থাকবে নবুয়তের ধারাবাহিকতা ততদিন চলমান থাকবে। তার এ ধারণা ঠিক নয়। কারণ হযরত মুহাম্মদ (স)-কে খাতামুন নাবিয়িয়ন হিসেবে বিশ্বাস করা ইমানের অন্যতম অঙ্গ। মহানবি (স) নিজেই ঘোষণা করেছেন, আমিই শেষ নবি, আমার পরে আর কোনো নবি নেই। যারা এ বিষয়টি অস্বীকার করবে তারা কাফির। অর্থাৎ খতমে নবুয়তে বিশ্বাস না করা এক ধরনের কুফরি। কুরআন-হাদিস অনুযায়ী একজন কাফিরের সর্বশেষ ঠিকানা হলো জাহান্নাম। আল্লাহ তায়ালা বলেন, 'যারা কুফরি করবে এবং আমার নিদর্শনগুলোকে অস্বীকার করবে তারাই জাহান্নামের অধিবাসী। সেখানে তারা চিরকাল থাকবে।' (সূরা আল-বাকারা, আয়াত ৩৯) সুতরাং বলা যায়, জাহিন সাহেবের ধারণাটি সঠিক নয়।"
        },
        {
          "label": "ঘ",
          "question": "কামাল সাহেবের ধারণাটি চিহ্নিতপূর্বক এর পরিণতি বিশ্লেষণ করো।",
          "explanation": "কামাল সাহেবের ধারণাটি ইমানের অন্যতম বিষয় নবি-রাসুলের প্রতি বিশ্বাসের পরিপন্থি হওয়ায় তা কুফর হিসেবে গণ্য হবে। যার পরিণতি অত্যন্ত ভয়াবহ। ইমানের মৌলিক বিষয় সাতটি। যেমন- আল্লাহ, ফেরেশতা, নবি-রাসুল, আসমানি কিতাব, আখিরাত, তকদির এবং মৃত্যুর পর পুনরুত্থান। এ বিষয়গুলোর ওপর আন্তরিক বিশ্বাস স্থাপন, মৌখিক স্বীকৃতি প্রদান এবং পরিপূর্ণভাবে কাজে বাস্তবায়ন করাকে ইমান বলে। একজন মুসলিমকে অবশ্যই এগুলো বিশ্বাস করে তদনুযায়ী আমল করতে হবে। কেউ যদি এর ব্যতিক্রম করে তবে সে কাফির বলে পরিগণিত হবে এবং তার এ ধারণা ইমানের পরিপন্থি কুফরের অন্তর্ভুক্ত। উদ্দীপকের কামাল সাহেবের বিশ্বাসে ইমানের বিপরীত ভাব পরিলক্ষিত হয়। উদ্দীপকের কামাল সাহেব খতমে নবুয়তে বিশ্বাসী হলেও অন্যান্য নবিদের রিসালতে বিশ্বাসী হতে চান না। তিনি মনে করেন পৃথিবীতে মোট চারজন নবি ব্যতীত আর কোনো নবি-রাসুল আগমন করেননি। তাই চারজন রাসুলের উপর চারটি কিতাব অবতীর্ণ হয়েছে। কিন্তু তার ধারণা সঠিক নয়। কারণ আল্লাহ-তায়ালা মানুষের হেদায়েতের জন্য যুগে যুগে অসংখ্য নবি-রাসুল প্রেরণ করেছেন। তারা মানুষকে সত্য ও সঠিক পথের সন্ধান দিয়েছেন, মানুষকে আল্লাহর পরিচয় জানিয়েছেন। তাই তাদের প্রত্যেকের ওপর বিশ্বাস স্থাপন করা ইমানের অপরিহার্য বিষয়। কেউ যদি তাদের প্রতি অবিশ্বাস পোষণ করে, তবে সে প্রকৃত ইমানদার নয়। সে কাফির হিসেবে গণ্য হবে। আর কুফরের পরিণতি অত্যন্ত ভয়াবহ। তারা জাহান্নামের যন্ত্রণাদায়ক শাস্তি ভোগ করবে।"
        }
      ]
    },
    {
      "number": "6",
      "uddipok": "জনাব নুরুল কবির মিয়া গ্রামের চুরি-ডাকাতি ও বিশৃঙ্খলা বন্ধের জন্য কতিপয় যুবকদের নিয়ে একটি শান্তিসংঘ গড়ে তোলেন। যার ফলে গ্রামে শান্তি ফিরে আসে। তার বন্ধু নিরব মিয়া জনপ্রতিনিধি হিসেবে নির্বাচিত হয়ে বলেন, যতদিন আমি আল্লাহ ও রাসুল (স)-এর অনুসরণ করব ততদিন আপনারা আমায় অনুসরণ করবেন এবং আমার ভুল সংশোধন করবেন।",
      "tag": "ACPS 24",
      "sub_questions": [
        {
          "label": "ক",
          "question": "হারবুল ফিজার কাকে বলে?",
          "explanation": "নিষিদ্ধ মাসে কায়স গোত্রের অন্যায়ভাবে কুরাইশদের উপর চাপিয়ে দেওয়া যুদ্ধকে বলা হয় হারবুল ফিজার বা অন্যায় যুদ্ধ।"
        },
        {
          "label": "খ",
          "question": "জাহিলিয়া যুগে আরবদের সামাজিক অবস্থা ব্যাখ্যা করো।",
          "explanation": "জাহিলি যুগে আরবের সামাজিক অবস্থা ছিল অন্ধকারাচ্ছন্ন ও বিশৃঙ্খল। জাহিলি যুগে আরবে কোনো শৃঙ্খলা ছিল না। তারা নবি ও রাসুলের শিক্ষা ভুলে অসামাজিক কার্যকলাপে লিপ্ত হয়ে পড়েছিল। সুষ্ঠু ও সুন্দর সামাজিক ব্যবস্থা সম্পর্কে তাদের কোনো ধারণাই ছিল না। মানুষের জান, মাল, ইজ্জতের কোনো নিরাপত্তা ছিল না। নরহত্যা, রাহাজানি, খুন-খারাবি, ডাকাতি, মারামারি, কন্যাসন্তানকে জীবন্ত কবর দেওয়া, জুয়া খেলা, মদ্যপান, সুদ, ঘুষ, ব‍্যভিচার ছিল তখনকার প্রচলিত ব্যাপার। তৎকালীন সমাজে নারীর কোনো মর্যাদা ছিল না, নারীদের দাসী হিসেবে বিক্রি করা হতো। ভোগ বিলাসের বস্তু মনে করা হতো।"
        },
        {
          "label": "গ",
          "question": "জনাব নুরুল কবির মিয়ার পদক্ষেপ নবি (স)-এর কোন উদ্যোগের সাথে সাদৃশ্যপূর্ণ? ব্যাখ্যা করো।",
          "explanation": "নিম্নের অনুরুপ: আবুজার সাহেব কর্তৃক গঠিত সংঘের সাথে মহানবি (স) কর্তৃক প্রতিষ্ঠিত হিলফুল ফুযুল সংঘের সাদৃশ্য রয়েছে। সমাজে শান্তি প্রতিষ্ঠার উদ্দেশ্যে মহানবি (স) আরবের শান্তিকামী যুবকদের নিয়ে যে সংঘ প্রতিষ্ঠা করেন তাকে হিলফুল ফুযুল বলে। এ সংঘের উদ্দেশ্য ছিল সমাজে শান্তি-শৃঙ্খলা প্রতিষ্ঠা করা এবং গোত্রে-গোত্রে সম্প্রীতি প্রতিষ্ঠা করা। এ সংঘের আদর্শের আলোকেই তৎকালীন আরবে গোত্রকলহ বন্ধ হয়ে শান্তি ও সম্প্রীতি প্রতিষ্ঠিত হয়েছিল। আবুজার সাহেবের কর্মকাণ্ডে এ সংঘেরই প্রতিচ্ছবি ফুটে ওঠে। উদ্দীপকের আবুজার সাহেবের এলাকায় বেশ কিছুদিন যাবৎ দুই পক্ষের সমর্থকদের মধ্যে মারামারি ও অরাজকতা চলতে থাকে। আবুজার সাহেব এ সমস্যা সমাধানের লক্ষ্যে বিবদমান পক্ষের নেতৃস্থানীয় ব্যক্তি ও এলাকার শান্তিকামী যুবকদের নিয়ে একটি সংঘ গঠন করেন। এ সংঘের কল্যাণে পরবর্তীতে দুই পক্ষের মধ্যে শান্তি প্রতিষ্ঠিত হয়। তার এ কাজটি মহানবি (স) কর্তৃক গঠিত 'হিলফুল ফুযুল' নামক সংঘেরই অনুরূপ। মহানবি (স) ফিজার যুদ্ধের ভয়াবহতা দেখে অত্যন্ত ব্যথিত হন। এজন্য সমাজের সর্বত্র শান্তি প্রতিষ্ঠার জন্য 'হিলফুল ফুযুল' গঠন করেন। তৎকালীন সমাজে শান্তি প্রতিষ্ঠায় এ সংঘের ভূমিকা ছিল অনস্বীকার্য। আবুজার সাহেব কর্তৃক গঠিত সংঘটি এই সংঘেরই প্রতিচ্ছবি।"
        },
        {
          "label": "ঘ",
          "question": "নিরব মিয়ার বক্তব্যে কার বক্তব্যের বহিঃপ্রকাশ ঘটেছে? ইসলামে তার অবদান মূল্যায়ন করো।",
          "explanation": "নিম্নের অনুরুপ: জনাব কামালের বক্তব্য ইসলামের প্রথম খলিফা হযরত আবু বকর (রা)-এর বক্তব্যের সাথে সাদৃশ্যপূর্ণ, ইসলামের খেদমতে যার অবদান অপরিসীম। গণতান্ত্রিক চিন্তা-চেতনার অধিকারী হযরত আবু বকর (রা) মুসলিম জাহানের খলিফা নির্বাচিত হওয়ার পর জনতার উদ্দেশ্যে বলেছিলেন, \"যতদিন আমি আল্লাহ ও তার রাসুল (স)-এর অনুসরণ করি, ততদিন তোমরা আমায় অনুসরণ করবে এবং আমাকে সাহায্য করবে। আর ভুল পথে চললে তোমরা আমাকে সাথে সাথে সংশোধন করে দেবে\"। জনাব কামালের বক্তব্যেও এরূপ আদর্শের পরিচয় পাওয়া যায়। উদ্দীপকের জনাব, কামাল বলেন, ততদিন তোমরা আমাকে অনুসরণ করবে, যতদিন আমি আল্লাহ ও রাসুল (স)-কে অনুসরণ করবো। তার এ বক্তব্যে আবু বকর (রা)-এর ভাষণের প্রতিচ্ছবি ফুটে উঠেছে। ইসলামের সেবায় আবু বকর (রা)-এর অবদান অপরিসীম। আবু বকর (রা) বয়স্ক পুরুষদের মধ্যে সর্বপ্রথম ইসলাম গ্রহণ করেন। তাবুক যুদ্ধের সময় তিনি তার সমুদয় সম্পত্তি দান করেন। খলিফা নির্বাচিত হয়ে তিনি জনগণের উদ্দেশ্যে ভাষণ দিয়ে আল্লাহর একত্ববাদ, গণতন্ত্র ও জবাবদিহিতামূলক শাসনব্যবস্থা কায়েম করেন। তিনি ভন্ড নবি দমন ও যাকাত অস্বীকারকারীদের প্রতিহত করে ইসলাম ও মুসলমানদেরকে বিশৃঙ্খলা থেকে রক্ষা করেন। উপরের আলোচনা থেকে বলা যায়, আবু বকর (রা) ছিলেন ইসলামের জন্য নিবেদিত প্রাণ। আমাদের উচিত তাঁর আদর্শে অনুপ্রাণিত হয়ে ইসলাম ও দেশের সেবায় আত্মনিয়োগ করা।"
        }
      ]
    },
    {
      "number": "7",
      "uddipok": "ফাহিম চৌধুরী জনপ্রতিনিধি হিসেবে নির্বাচিত হওয়ার পর ঘোষণা দিলেন- ১) এখন থেকে এই এলাকায় রক্তপাত, হত্যা, ব্যভিচার এবং অন্যান্য অপরাধমূলক কর্মকাণ্ড সম্পূর্ণ নিষিদ্ধ করা হলো। ২) আজকের এ দিন, এ স্থান, এ মাস যেমন পবিত্র, তেমনই তোমাদের জীবন ও সম্পদ পরস্পরের নিকট পবিত্র।",
      "tag": "ACPS 24",
      "sub_questions": [
        {
          "label": "ক",
          "question": "'আনসার' অর্থ কী?",
          "explanation": "আনসার অর্থ সাহায্যকারী।"
        },
        {
          "label": "খ",
          "question": "খুলাফায়ে রাশেদিন কারা? ব্যাখ্যা করো।",
          "explanation": "মহানবি হযরত মুহাম্মদ (স)-এর মৃত্যুর পর যে চারজন খলিফা সততা ও ন্যায়পরায়ণতার সাথে খিলাফত পরিচালনা করেছেন, তাদেরকে খুলাফায়ে রাশেদিন বলা হয়। খুলাফায়ে রাশেদুন অর্থ ন্যায়পরায়ণ খলিফা। এ চারজন খলিফা হলেন- হযরত আবু বকর (রা), হযরত উমর (রা), হযরত উসমান (রা) ও হযরত আলি (রা)। তাঁরা সকলেই মহানবি হযরত মুহাম্মদ (স) কাছ থেকে সরাসরি ইসলামের শিক্ষা লাভ করেছেন। তাঁরা এ শিক্ষাকে ব্যক্তি জীবনে যথাযথভাবে অনুসরণ ও অনুকরণ করার পাশাপাশি রাষ্ট্র ও শাসনব্যবস্থার প্রতিটি ক্ষেত্রে বাস্তবায়নের চেষ্টা করেছেন। এজন্য তাদেরকে খুলাফায়ে রাশেদুন বা সৎ ও ন্যায়পরায়ণগামী খলিফা বলা হয়।"
        },
        {
          "label": "গ",
          "question": "ফাহিম মিয়ার ১ নম্বর বক্তব্যটি কোন মনীষীর বক্তব্যের সাথে সাদৃশ্যপূর্ণ? ব্যাখ্যা করো।",
          "explanation": "ফাহিম মিয়ার ১ নম্বর বক্তব্যটি হযরত মুহাম্মদ (স) কর্তৃক রচিত মদিনা সনদের অন্যতম একটি ধারার সাথে সাদৃশ্যপূর্ণ। মদিনায় হিজরতের পর মহানবি (স) সেখানের সকল জাতিকে ঐক্যবদ্ধ করে একটি ইসলামি রাষ্ট্র গঠনের পরিকল্পনা নিলেন। এ কাজ করতে গিয়ে তিনি সকল গোত্রের নেতাদের সাথে বৈঠক করে একটি লিখিত সংবিধান প্রণয়ন করেন যা 'মদিনা সনদ' নামে পরিচিত। এ সনদেরই একটি ধারা উদ্দীপকের ১ নম্বর বক্তব্যে বর্ণিত হয়েছে। উদ্দীপকের ফাহিম চৌধুরী জনপ্রতিনিধি নির্বাচিত হয়ে ঘোষণা দেন, এখন থেকে এই এলাকায় রক্তপাত, হত্যা, ব্যভিচার এবং অন্যান্য অপরাধমূলক কর্মকাণ্ড সম্পূর্ণ নিষিদ্ধ করা হলো। তার বক্তব্যের প্রথমাংশের সাথে মদিনা সনদের একটি ধারার সাদৃশ্য রয়েছে। মদিনা সনদে মোট ৪৭টি ধারা ছিল। এ সনদের প্রধান ধারাগুলোর মধ্যে উল্লেখযোগ্য কয়েকটি ধারা হলো- কোনো ব্যক্তি অপরাধ করলে তা ব্যক্তিগত অপরাধ হিসেবে পরিগণিত হবে। তার অপরাধের জন্য গোটা সম্প্রদায়কে দোষী সাব্যস্ত করা যাবে না এবং মদিনাকে পবিত্র নগরী বলে ঘোষণা করা হলো। এখন থেকে এই শহরে রক্তপাত, হত্যা, ব্যভিচার এবং অন্যান্য অপরাধমূলক কর্মকান্ড সম্পূর্ণ নিষিদ্ধ করা হলো। এই ধারাগুলোর একটি ধারা ফাহিম মিয়ার প্রথম বক্তব্যের সাথে মিলে যায়। তাই বলা যায়, তার ১ নম্বর বক্তব্যটি মদিনা সনদের একটি ধারার সাথে সামঞ্জস্যপূর্ণ।"
        },
        {
          "label": "ঘ",
          "question": "ফাহিম মিয়ার ২ নম্বর বক্তব্যটি সামাজিক শৃঙ্খলা রক্ষার ক্ষেত্রে কতটুকু ভূমিকা রাখতে পারবে তা বিশ্লেষণ করো।",
          "explanation": "নিম্নের অনুরুপ: খুলাফায়ে রাশেদিনের মধ্যে খলিফা হযরত আলি (রা)-এর সাথে। জনাব আহমদ সাহেবের কাজগুলোর মিল পাওয়া যায়। ইসলামের চতুর্থ খলিফা হলেন হযরত আলি (রা)। তিনি ছিলেন অসাধারণ বীরত্বের অধিকারী। তিনি খুবই শৌর্য-বীর্য ও জ্ঞান সাধনায় সব মানুষের জন্য অনুকরণীয় আদর্শ। তিনি সহজ-সরল জীবনযাপন করতেন, যা জনাব আহমদ সাহেবের কর্মকাণ্ডেও লক্ষণীয়। জনাব আহমদ সাহেব খুবই শৌর্য-বীর্য ও অসাধারণ শক্তির অধিকারী। তিনি জ্ঞান সাধনায় অতুলনীয় ও অগ্রপথিক। কিন্তু আর্থিকভাবে অসচ্ছল। তাই পরিবারের সকল কাজ তিনি ও তার স্ত্রী নিজ হাতেই করেন। হযরত আলি (রা) ক্ষেত্রেও আমরা তা দেখতে পাই, শৌর্যবীর্য ও শক্তির কারণে তাঁর নাম শুনলেও কাফিরদের মধ্যে ত্রাস সৃষ্টি হতো। বদর যুদ্ধে অসাধারণ বীরত্বের কারণে রাসুল (স) তাঁকে 'যুলফিকার' তরবারি উপহার দেন। খায়বারে কামুস দুর্গ জয় করলে নবি (স) তাঁকে 'আসাদুল্লাহ' (আল্লাহর সিংহ) উপাধি দেন। আলি (রা) ছিলেন জ্ঞানতাপস ও জ্ঞানসাধক। হাদিস, তাফসির, আরবি সাহিত্য ও আরবি ব্যাকরণে তিনি যুগের সেরা ব্যক্তিত্ব ছিলেন। তবে তিনি অনাড়ম্বর ও সহজ-সরল জীবনযাপন করতেন। কঠোর পরিশ্রম করে তিনি জীবিকা নির্বাহ করতেন। পরিশেষে বলা যায়, খুলাফায়ে রাশেদিনের চতুর্থ খলিফা হযরত আলি (রা)-এর সাথে জনাব আহমদ সাহেবের কাজগুলোর মিল পাওয়া যায়।"
        }
      ]
    },
    {
      "number": "8",
      "uddipok": "সাইফ ইসলামি বিশ্ববিদ্যালয়ের ক্যান্টিনে বসে তার বন্ধু সাইমের সাথে আলোচনা করছিল। পৃথিবীতে ইসলামসহ আরো অনেক ধর্মের প্রচলন রয়েছে। সাইফ মনে করে যে, স্রষ্টা বা ধর্ম বলতে কিছুই নেই। জীবন পরিচালনার জন্য মানুষের জ্ঞান, বিবেক এবং বুদ্ধিই যথেষ্ট। কিন্তু তার বন্ধু সাইম দ্বিমত পোষণ করে বলে, ইসলাম ছাড়া অন্য কোন ধর্ম গ্রহণ বা অনুসরণ করা যাবে না। সুষ্ঠু ও সুন্দরভাবে জীবন পরিচালনার জন্য ইসলামের কোনো বিকল্প নেই। কেননা ইসলামই হলো একটি পরিপূর্ণ জীবনব্যবস্থা।",
      "tag": "ACPS 24",
      "sub_questions": [
        {
          "label": "ক",
          "question": "আকাইদ শব্দের অর্থ কি?",
          "explanation": "আকাইদ শব্দের অর্থ বিশ্বাসমালা।"
        },
        {
          "label": "খ",
          "question": "আল্লাহ তায়ালা মানব জাতিকে সৃষ্টি করেছেন কেন?",
          "explanation": "আল্লাহ তাআলা মানবজাতিকে তাঁর ইবাদতের জন্য সৃষ্টি করেছেন। পবিত্র কুরআনের সুরা আয-যারিয়াতের ৫৬ নম্বর আয়াতে তিনি বলেন: \"আমি জিন ও মানুষকে কেবল আমার ইবাদত করার জন্যই সৃষ্টি করেছি।\" ​ ইবাদত বলতে শুধুমাত্র নামাজ, রোজা, হজ, যাকাত নয়; বরং জীবনের প্রতিটি ক্ষেত্রে আল্লাহর নির্দেশনা অনুযায়ী চলা, সৎকাজে উদ্বুদ্ধ করা এবং অসৎকাজ থেকে বিরত থাকা অন্তর্ভুক্ত। সুরা আলে ইমরানের ১১০ নম্বর আয়াতে আল্লাহ বলেন: \"তোমরা শ্রেষ্ঠ জাতি, মানবজাতির কল্যাণের জন্য তোমাদের সৃষ্টি করা হয়েছে; তোমরা সৎকাজের আদেশ দেবে এবং অসৎকাজ থেকে বিরত রাখবে, আর আল্লাহকে দৃঢ়ভাবে বিশ্বাস করবে।\""
        },
        {
          "label": "গ",
          "question": "সাইফের ধারণা কেমন? তোমার পাঠ্যবইয়ের আলোকে ব্যাখ্যা করো।",
          "explanation": "ইসলামি পরিভাষায়, আল্লাহ তাআলা ও ইসলামের মৌলিক বিষয়গুলোকে অস্বীকার করাকে 'কুফর' বলা হয়। সাইফের ধারণা অনুযায়ী যখন সে স্রষ্টা ও ধর্মকে অস্বীকার করে, তখন সে মূলত একজন ‘কাফির’ বা অবিশ্বাসী হিসেবে গণ্য হয়। মানুষের জ্ঞান ও বিবেক অবশ্যই গুরুত্বপূর্ণ, কিন্তু তা কখনোই অসীম নয়। মানবীয় বুদ্ধির একটি নির্দিষ্ট সীমা রয়েছে, যা দ্বারা সৃষ্টিজগতের নিগূঢ় রহস্য বা মৃত্যুর পরবর্তী জীবনের সত্য উপলব্ধি করা অসম্ভব। তাই কেবল মানুষের বুদ্ধির ওপর নির্ভর করে স্রষ্টাকে অস্বীকার করা একটি চরম ধৃষ্টতা এবং সত্যকে ঢেকে রাখার নামান্তর। খোদাদ্রোহিতার পরিণাম ও সত্য পথ সাইফের এই নাস্তিক্যবাদী বা কুফরি ধারণা তাকে চরম হতাশা এবং নৈতিক অবক্ষয়ের দিকে ঠেলে দিতে পারে। কারণ ধর্মহীন জীবন মানেই হলো কোনো পরম সত্তার কাছে দায়বদ্ধতা না থাকা, যা সমাজে বিশৃঙ্খলা সৃষ্টি করে। পাঠ্যবইয়ের আলোকে, যে ব্যক্তি স্রষ্টাকে অস্বীকার করে, পরকালে তার জন্য রয়েছে যন্ত্রণাদায়ক শাস্তি। অন্যদিকে, তার বন্ধু সাইমের বক্তব্যই সঠিক; কারণ ইসলাম একটি 'পূর্ণাঙ্গ জীবনব্যবস্থা' (Complete Code of Life)। এটি মানুষের জন্ম থেকে মৃত্যু পর্যন্ত এবং ইহকাল থেকে পরকাল পর্যন্ত প্রতিটি ক্ষেত্রের নিখুঁত সমাধান দেয়। সাইফের উচিত তার এই ভ্রান্ত ধারণা ত্যাগ করে তাওহিদের ছায়াতলে ফিরে আসা, কারণ মহান আল্লাহর অস্তিত্বের প্রমাণ মহাবিশ্বের প্রতিটি ধূলিকণায় বিদ্যমান।"
        },
        {
          "label": "ঘ",
          "question": "উদ্দীপকে বর্ণিত সাইমের বক্তব্যের সাথে তুমি কি একমত? তোমার বক্তব্যের যথার্থতা কুরআন ও হাদিসের আলোকে নিরুপণ করো।",
          "explanation": "উদ্দীপকে বর্ণিত সাইমের বক্তব্যের সাথে আমি সম্পূর্ণ একমত। সাইম বলেছে, \"ইসলাম ছাড়া অন্য কোনো ধর্ম গ্রহণ বা অনুসরণ করা যাবে না এবং ইসলামই একটি পরিপূর্ণ জীবনব্যবস্থা।\" তার এই বক্তব্যটি ইসলামের মৌলিক শিক্ষার সাথে হুবহু মিলে যায়। নিচে কুরআন ও হাদিসের আলোকে সাইমের বক্তব্যের যথার্থতা বিশ্লেষণ করা হলো: ইসলামের অনন্যতা ও গ্রহণযোগ্যতা (কুরআনের আলোকে) পবিত্র কুরআনে আল্লাহ তায়ালা স্পষ্টভাবে ঘোষণা করেছেন যে, মানুষের জন্য তাঁর মনোনীত একমাত্র ধর্ম হলো ইসলাম। সূরা আল-ইমরানের ১৯ নম্বর আয়াতে আল্লাহ বলেন, \"নিশ্চয়ই আল্লাহর নিকট ইসলামই একমাত্র (মনোনীত) দ্বীন বা জীবনব্যবস্থা।\" এছাড়া আল্লাহ তায়ালা আরও হুঁশিয়ারি দিয়েছেন যে, ইসলাম ছাড়া অন্য কোনো পথ অনুসরণ করলে তা আখিরাতে গ্রহণযোগ্য হবে না। সূরা আল-ইমরানের ৮৫ নম্বর আয়াতে বলা হয়েছে, \"যে লোক ইসলাম ছাড়া অন্য কোনো ধর্ম তালাশ করবে, তা কখনোই তার কাছ থেকে কবুল করা হবে না এবং পরকালে সে হবে ক্ষতিগ্রস্তদের অন্তর্ভুক্ত।\" এই আয়াতগুলো প্রমাণ করে যে, সঠিক ও সফল জীবনের জন্য ইসলামের কোনো বিকল্প নেই। ইসলাম একটি পূর্ণাঙ্গ জীবনব্যবস্থা (হাদিস ও কুরআনের আলোকে) সাইমের দ্বিতীয় দাবিটি ছিল ইসলাম একটি পরিপূর্ণ জীবনব্যবস্থা। বিদায় হজের ভাষণে মহান আল্লাহ তায়ালা ওহীর মাধ্যমে ঘোষণা করেন, \"আজ আমি তোমাদের জন্য তোমাদের দ্বীনকে পূর্ণাঙ্গ করে দিলাম এবং তোমাদের ওপর আমার নিয়ামত সম্পূর্ণ করলাম এবং ইসলামকে তোমাদের জন্য দ্বীন হিসেবে মনোনীত করলাম।\" (সূরা আল-মায়েদা, আয়াত: ৩)। এটি নির্দেশ করে যে, মানুষের ব্যক্তিগত, পারিবারিক, সামাজিক, রাজনৈতিক এবং অর্থনৈতিক—সব সমস্যার সমাধান ইসলামে বিদ্যমান। রাসূলুল্লাহ (সা.) তাঁর দীর্ঘ ২৩ বছরের নবুয়তি জীবনে হাতে-কলমে একটি আদর্শ রাষ্ট্র ও সমাজ গঠন করে দেখিয়েছেন যে, ইসলামের বিধান অনুসরণ করলেই দুনিয়া ও আখিরাতে শান্তি সম্ভব। [Image showing the comprehensive nature of Islam covering social, political, and spiritual life] উপসংহার ও যথার্থতা রাসূলুল্লাহ (সা.) বলেছেন, \"আমি তোমাদের মাঝে দুটি জিনিস রেখে যাচ্ছি, যা আঁকড়ে ধরলে তোমরা কখনোই পথভ্রষ্ট হবে না; একটি হলো আল্লাহর কিতাব (আল-কুরআন) আর অন্যটি হলো তাঁর রাসূলের সুন্নাহ বা হাদিস।\" সাইমের বক্তব্য মূলত এই মহাসত্যকেই ফুটিয়ে তুলেছে। মানুষের তৈরি যে কোনো মতবাদ বা জীবনব্যবস্থা অসম্পূর্ণ এবং ত্রুটিপূর্ণ হতে পারে, কিন্তু আল্লাহর দেওয়া বিধান ইসলাম সব সময়ের জন্য নির্ভুল। তাই সুষ্ঠু ও সুন্দরভাবে জীবন পরিচালনার জন্য ইসলামের কোনো বিকল্প নেই—সাইমের এই কথাটি চিরন্তন সত্য ও যুক্তিযুক্ত।"
        }
      ]
    },
    {
      "number": "9",
      "uddipok": "আব্দুল্লাহ আখিরাতে পূর্ণ আস্থা রাখেন। তিনি সর্বদা আল্লাহর হুকুম আহকাম মেনে চলেন। নীতি নৈতিকতার সাথে সমাজে বসবাস করেন। পক্ষান্তরে তার ভাই নাসরুল্লাহ আখিরাতের প্রতি বিশ্বাস স্থাপন করলেও শাফাআতের প্রতি বিশ্বাস রাখেন না। তিনি বলেন, হাশরের ময়দানে কেউ কারোর জন্য সুপারিশ করবে না।",
      "tag": "ACPS 24",
      "sub_questions": [
        {
          "label": "ক",
          "question": "জাহান্নাম শব্দের অর্থ কী?",
          "explanation": "জাহান্নাম শব্দের অর্থ শাস্তির স্থান।"
        },
        {
          "label": "খ",
          "question": "কুরআনকে কুরআন বলার কারণ কী? ব্যাখ্যা করো।",
          "explanation": "পৃথিবীর সবচেয়ে বেশি পঠিত গ্রন্থ হওয়ায় আল-কুরআনকে কুরআন বলা হয়। কুরআন শব্দের অর্থ পঠিত। প্রতিদিন পাঁচ ওয়াক্ত নামাযে মুসলমানগণ কুরআন পাঠ করেন। প্রতিনিয়ত অসংখ্য মুসলমান কুরআন তিলাওয়াত করেন। কুরআন হিফজ করার জন্য অসংখ্য ছাত্র-ছাত্রী কুরআন পড়ছে। পৃথিবীর আর কোনো গ্রন্থের ক্ষেত্রে এমনটি হয় না। অর্থাৎ আল-কুরআনই সবচেয়ে বেশি পঠিত গ্রন্থ। এ কারণেই এর নাম কুরআন।"
        },
        {
          "label": "গ",
          "question": "আব্দুল্লাহর বিশ্বাস ও জীবনযাপনের সুফল তোমার পাঠ্যবইয়ের আলোকে ব্যাখ্যা করো।",
          "explanation": "আব্দুল্লাহর বিশ্বাসটি হলো আখিরাতের প্রতি বিশ্বাস। মানুষের জীবনযাপনে এর সুফল অত্যন্ত সুদূরপ্রসারী। আখিরাত অর্থ পরকাল। মানুষের মৃত্যুর পরবর্তী জীবনকে আখিরাত বলা হয়। আখিরাত অনন্তকালের জীবন। এ জীবনের শুরু আছে কিন্তু শেষ নেই। এটি মানুষের চিরস্থায়ী আবাস। আখিরাতে বিশ্বাস মানুষকে পাপ থেকে বিরত রাখে এবং পুণ্য কাজ করতে উৎসাহ যোগায়, যা জনাব আব্দুল্লাহর কর্মকাণ্ডে পরিলক্ষিত হয়। উদ্দীপকে আব্দুল্লাহ আখিরাতের প্রতি পূর্ণ আস্থা রাখেন। তিনি সর্বদা আল্লাহর হুকুম মেনে চলেন। নীতি নৈতিকতার সাথে সমাজে বসবাস করেন। তার এমন জীবনযাপনের কারণ হলো আখিরাতের প্রতি বিশ্বাস। কেননা আখিরাতে বিশ্বাসী ব্যক্তি জানে যে, পরকালে তাকে আল্লাহর সামনে দাঁড়াতে হবে, দুনিয়ার সব কাজকর্মের হিসাব দিতে হবে। ফলে আখিরাতে বিশ্বাসী ব্যক্তি দুনিয়াতে সৎকাজে উৎসাহিত হয় এবং অসৎকাজ থেকে বিরত থাকে। এভাবে মানুষ অসৎ চরিত্র বর্জন করে সচ্চরিত্রবান হয়ে ওঠে। অপরদিকে যে ব্যক্তি আখিরাতে বিশ্বাস করে না, সে সুযোগ পেলেই পাপাচারে • ও অশ্লীল কাজে লিপ্ত হয়ে পড়ে। কারণ সে পরকালে জবাবদিহিতে বিশ্বাসী নয়। আখিরাতে বিশ্বাসী মানুষ কখনো পাপাচার ও অশ্লীল কাজে লিপ্ত হতে পারে না। তাই বলা যায়, জনাব আব্দুল্লাহ আখিরাতে বিশ্বাস স্থাপনের মাধ্যমে ইহকালে এবং পরকালে এর সুফল ভোগ করবে।"
        },
        {
          "label": "ঘ",
          "question": "উদ্দীপকে নাসরুল্লাহর বিশ্বাসের কুফল কুরআন ও হাদিসের আলোকে বিশ্লেষণ করো।",
          "explanation": "নাসরুল্লাহর শাফাআতকে অস্বীকার করা একটি ভ্রান্ত বিশ্বাস, যা কুরআন ও হাদিসের সুস্পষ্ট প্রমাণের পরিপন্থী। এই বিশ্বাসের কুফল বা নেতিবাচক পরিণতিগুলো মারাত্মক। শাফাআত অস্বীকার করার কুফল শাফাআত বা সুপারিশ হলো পরকালে আল্লাহর অনুমতি সাপেক্ষে তাঁর প্রিয় বান্দাদের (যেমন: নবি-রাসুল, ফেরেশতা, শহিদ ও নেককার ব্যক্তি) সুপারিশের মাধ্যমে পাপী মুমিনদের ক্ষমা বা মর্যাদা বৃদ্ধি করা। নাসরুল্লাহর এই বিশ্বাসকে অস্বীকার করার কুফলগুলো নিচে তুলে ধরা হলো: ১. কুরআন ও হাদিসকে অস্বীকার করা শাফাআতের বিষয়টি কুরআন ও হাদিস দ্বারা সন্দেহাতীতভাবে প্রমাণিত। এটিকে অস্বীকার করা মানে সরাসরি আল্লাহর বাণী ও রাসুলের শিক্ষাকে প্রত্যাখ্যান করা। আল-কুরআনের আলোকে: পবিত্র কুরআনে আল্লাহ তা'আলা বলেন, “কে আছে যে তাঁর (আল্লাহর) অনুমতি ছাড়া তাঁর কাছে সুপারিশ করবে?” (সূরা আল-বাকারা, আয়াত: ২৫৫)। এই আয়াত থেকে বোঝা যায়, সুপারিশ করা হবে, তবে তা হবে আল্লাহর অনুমতি সাপেক্ষে । নাসরুল্লাহর বক্তব্য \"কেউ কারোর জন্য সুপারিশ করবে না\" এই আয়াতের শর্তযুক্ত অনুমোদনের সরাসরি বিরোধী। আল-হাদিসের আলোকে: রাসুলুল্লাহ (ﷺ) অসংখ্য হাদিসে তাঁর শাফাআতের কথা উল্লেখ করেছেন। তিনি বলেন, “প্রত্যেক নবির জন্য একটি বিশেষ দোয়া রয়েছে যা কবুল করা হয়। আমি আমার সেই দোয়াটি কিয়ামতের দিন আমার উম্মতের শাফাআতের জন্য জমা করে রেখেছি।” (সহিহ বুখারি ও মুসলিম)। এই হাদিস অস্বীকার করা মানে রাসুলুল্লাহ (ﷺ)-এর একটি বিশেষ মর্যাদা ও তাঁর উম্মতের জন্য রাখা রহমতকে অস্বীকার করা। ২. আল্লাহর রহমতকে সীমাবদ্ধ করা শাফাআত হলো আল্লাহর অসীম দয়া ও ক্ষমার একটি বিশেষ প্রকাশ। তিনি তাঁর প্রিয় বান্দাদের সম্মানার্থে পাপী বান্দাদের ক্ষমা করে দেবেন। শাফাআত অস্বীকার করার মাধ্যমে আল্লাহর এই বিশাল রহমতের দরজা থেকে নিরাশ হওয়া হয়। এটি আল্লাহর করুণাকে সীমিত ও সংকীর্ণভাবে দেখার শামিল। ৩. হতাশা ও নিরাশার সৃষ্টি নাসরুল্লাহর বিশ্বাস একজন মুমিনের মনে হতাশার জন্ম দিতে পারে। মানুষ হিসেবে মুসলমানের ভুল-ত্রুটি বা পাপ থাকতেই পারে। আল্লাহর ক্ষমা এবং তাঁর রাসুলের শাফাআতের আশা তাকে তওবা করতে ও সৎপথে ফিরে আসতে অনুপ্রাণিত করে। এই আশা না থাকলে সে পাপের জন্য চরম হতাশায় ভুগতে পারে এবং নিজেকে সংশোধনের অযোগ্য মনে করতে পারে। ৪. নবি-রাসুলদের মর্যাদাকে খাটো করা আল্লাহ তা'আলা তাঁর নবি-রাসুল ও প্রিয় বান্দাদের যে বিশেষ মর্যাদা ও সম্মান দিয়েছেন, শাফাআত তার একটি অংশ। শাফাআতের ক্ষমতা দান করে আল্লাহ মূলত তাঁদের সম্মানিত করবেন। এটি অস্বীকার করা মানে পরকালে আল্লাহ প্রদত্ত নবি-রাসুলদের সেই বিশেষ মর্যাদাকে উপলব্ধি করতে ব্যর্থ হওয়া। সংক্ষেপে, নাসরুল্লাহর বিশ্বাসটি কুরআন-হাদিসের সুস্পষ্ট নির্দেশনার বিরোধী হওয়ায় এটি একটি ভ্রান্ত আকিদা। এই বিশ্বাস তাকে আল্লাহর রহমত থেকে নিরাশ করার পাশাপাশি নবি-রাসুলদের মর্যাদা সম্পর্কে ভুল ধারণার দিকে ঠেলে দিচ্ছে, যা তার পরকালীন নাজাতের জন্য অত্যন্ত ঝুঁকিপূর্ণ।"
        }
      ]
    },
    {
      "number": "10",
      "uddipok": "ইসলামি আইন কানুনের চতুর্থ উৎস হলো কিয়াস। শরিয়তের দলিল হিসেবে ইজমার পরেই এর অবস্থান। সকল আধুনিক বিষয়ের সমাধানের জন্য ইসলামে যে ইতিবাচক পথ খোলা রয়েছে, কিয়াস তারই প্রমাণ বহন করে। তাই যেসব মাসয়ালা অথবা জীবন সমস্যার সমাধান স্পষ্টভাবে কুরআন-হাদিসে উল্লেখ নেই এবং ইজমাও সেক্ষেত্রে অনুপস্থিত, সেখানে কিয়াসের মাধ্যমে সিদ্ধান্ত গ্রহণ করার বিধান রয়েছে।",
      "tag": "ACPS 24",
      "sub_questions": [
        {
          "label": "ক",
          "question": "ইজমা কী?",
          "explanation": "শরিয়তের কোনো বিষয়ে একই যুগের মুসলিম উম্মতের পূণ্যবান মুজতাহিদগণের ঐকমত্য পোষণ করাকে ইজমা বলা হয়।"
        },
        {
          "label": "খ",
          "question": "কিয়াস বলতে কী বোঝায়? ব্যাখ্যা করো।",
          "explanation": "ইসলামি পরিভাষায় কুরআন ও সুন্নাহর আইন বা নীতির সাদৃশ্যের ভিত্তিতে বিচার-বুদ্ধি প্রয়োগ করে পরবর্তীতে উদ্ভূত সমস্যার সমাধান দেওয়াকে কিয়াস বলে। শরিয়তের চতুর্থ উৎস হলো কিয়াস। ইজমার পরই এর স্থান। কিয়াস শব্দের অর্থ অনুমান করা, তুলনা করা, পরিমাপ করা ইত্যাদি। ইসলামি শরিয়তের পূর্ণাঙ্গতার জন্য কিয়াসের প্রয়োজনীয়তা অপরিসীম। কেননা কুরআন, সুন্নাহ ও ইজমাতে যে সমস্যার সমাধান পাওয়া যায় না ইসলামি মূলনীতি অনুযায়ী বিচার-বুদ্ধি প্রয়োগ করে সে সমস্যার সমাধান করা হয় কিয়াসের মাধ্যমে।"
        },
        {
          "label": "গ",
          "question": "উদ্দীপকে উল্লেখিত শরিয়তের উৎসটির দলিল হওয়ার স্বীকৃতি এবং দৃষ্টান্ত কুরআন ও হাদিসের আলোকে ব্যাখ্যা করো।",
          "explanation": "উদ্দীপকে উল্লিখিত শরিয়তের উৎসটি হলো কিয়াস। কুরআন ও হাদিসে এটি দলিল হওয়ার দৃষ্টান্ত বিদ্যমান। শরিয়তের চতুর্থ উৎস হলো কিয়াস। কিয়াস শব্দের অর্থ অনুমান করা, তুলনা করা, পরিমাপ করা ইত্যাদি। কুরআন ও সুন্নাহর আইন বা নীতির সাদৃশ্যের ভিত্তিতে বিচার বুদ্ধি প্রয়োগ করে নতুন উদ্ভূত সমস্যার সমাধান দেওয়াকে কিয়াস বলে। উদ্দীপকেও এ বিষয় সম্পর্কে আলোচনা করা হয়েছে। উদ্দীপকে ইসলামি শরিয়তের চতুর্থ উৎস কিয়াস সম্পর্কে আলোচনা করা হয়েছে। শরিয়তের দলিল হিসেবে ইজমার পরই এর অবস্থান। মূলত সর্বকালের মানুষের জন্য শরিয়ত উপযুক্ত ও পরিপূর্ণ। এজন্য কিয়াস একটি অপরিহার্য বিষয়। কারণ মানবজীবন সতত পরিবর্তনশীল। এ পরিবর্তনের ধারায় নতুন নতুন জিজ্ঞাসা ও জটিলতার সৃষ্টি হয়। কুরআন ও হাদিসে শরিয়তের বিষয়গুলো এমনভাবে বর্ণিত হয়েছে যা অনুসরণ করে মানুষ সব সমস্যার যুক্তিসংগত সমাধান করতে পারে। আল্লাহ তায়ালা নতুনভাবে উদ্ভূত সমস্যার সমাধানে চিন্তা-গবেষণা করার নির্দেশ দিয়েছেন। তিনি বলেন 'অতএব, হে চক্ষুষ্মানগণ! তোমরা শিক্ষা গ্রহণ করো।' (সূরা আল-হাশর, আয়াত ২) এ আয়াতে আল্লাহ তায়ালা মুসলমানদের চিন্তা ও গবেষণা করে শিক্ষা গ্রহণ করার অর্থাৎ কিয়াসের নির্দেশ দিয়েছেন। মহানবি (স)-ও তাঁর সাহাবিগণকে কিয়াসের ব্যাপারে উৎসাহিত করেছেন। তাই বলা যায় কিয়াস শরিয়তের উৎস হওয়ার দলিল কুরআন ও হাদিসে বিদ্যমান।"
        },
        {
          "label": "ঘ",
          "question": "উদ্দীপকে উল্লেখিত বিষয়ের ব‍্যাপারে ইমামগণ প্রধানত কয়টি বিষয়ের উপর লক্ষ রাখার নির্দেশ দিয়েছেন? তোমার পাঠ্যবইয়ের আলোকে বিশ্লেষণ করো।",
          "explanation": "উদ্দীপকে উল্লিখিত বিষয় অর্থাৎ কিয়াসের ব্যাপারে ইমামগণ চারটি বিষয়ের উপর লক্ষ রাখার নির্দেশ দিয়েছেন। কিয়াস ইসলামি শরিয়তের অন্যতম উৎস। রাসুল (স)-এর ইন্তিকালের পর খুলাফায়ে রাশেদিনের যুগে কিয়াসের মাধ্যমে নতুন নতুন সমস্যার সমাধান করা হতো। পরবর্তী যুগে কিয়াসের ব্যবহার আরও ব্যাপক হয়ে ওঠে। উদ্দীপকেও এ সম্পর্কে আলোচনা লক্ষণীয়। উদ্দীপকে বলা হয়েছে, সকল আধুনিক বিষয়ের সমাধানের জন্য ইসলাম যে ইতিবাচক পথ খোলা রেখেছে কিয়াস তার প্রমাণ বহন করে। যেসব সমস্যার সমাধান কুরআন, হাদিস ও ইজমায় অনুপস্থিতু, কিয়াসের মাধ্যমে সেখানে সমাধান করার বিধান রয়েছে। কিয়াস সম্পর্কিত এ তথ্যগুলো যথার্থ। তবে নিজের খেয়ালখুশি মতো স্বার্থপরভাবে কিয়াস করা বৈধ নয়। শরিয়তের ইমামগণ কিয়াস করার ব্যাপারে কতিপয় নীতি নির্ধারণ করে দিয়েছেন। সেগুলো হলো- ক. যেসব বিষয়ে সমাধান কুরআন, হাদিস ও ইজমায় পাওয়া যায়, সেসব বিষয়ে কিয়াস করা যাবে না; খ. কিয়াস কখনোই কুরআন সুন্নাহ ও ইজমায় বিরোধী হবে না; গ. কিয়াসের পদ্ধতি ও আইন মানুষের জ্ঞানের পাকসীমার মধ্যে থাকতে হবে এবং ঘ. কুরআন, হাদিস ও ইজমা দ্বারা প্রবর্তিত আইনের মূলনীতি বিরোধী কোনো আইন তৈরি করা কিয়াসের আওতা বহির্ভূত। পরিশেষে বলা যায়, কুরআন, হাদিস ও ইজমায় অনুপস্থিত এমন কোনো সমস্যার সমাধানের জন্য আমাদের নিয়মনীতি মেনে কিয়াস করা উচিত।"
        }
      ]
    },
    {
      "number": "11",
      "uddipok": "মসজিদের ইমাম সাহেবের পরিবারের সদস্য সংখ্যা পাঁচজন। পরিবারের সকলেই ইসলামি আদর্শে জীবন পরিচালনা করলেও হালিম নামের তৃতীয় সন্তানটি মিথ্যা ও প্রতারণাসহ অন্যান্য খারাপ কাজে লিপ্ত থাকার কারণে সে এখন ধ্বংসের দ্বারপ্রান্তে। ইমাম সাহেব তার ছেলেকে একটি হাদিস পড়ে শোনালেন, মহানবি (স) বলেন, 'সত্যবাদিতা মানুষকে মুক্তি দেয়, আর মিথ্যা মানুষকে ধ্বংস করে।'",
      "tag": "ACPS 24",
      "sub_questions": [
        {
          "label": "ক",
          "question": "মিথ্যাকে আরবিতে কী বলে?",
          "explanation": "মিথ্যাকে আরবিতে আল-কাযিব বলা হয়।"
        },
        {
          "label": "খ",
          "question": "শালীনতা বলতে কী বোঝায়?",
          "explanation": "শালীনতা বলতে কথা-বার্তা, আচার-আচরণ ও চলাফেরায় ভদ্র, সভ্য ও মার্জিত হওয়াকে বোঝায়। গর্ব-অহংকার, ঔদ্ধত্য ও অশ্লীলতা ত্যাগ করে ইসলামি নীতি-আদর্শের অনুসারী হওয়ার মাধ্যমে শালীনতা অর্জন করা যায়। গর্ব-অহংকার, ঔদ্ধত্য, কুরুচি ও কুসংস্কার শালীনতাবিরোধী অভ্যাস। এগুলো থেকে বেঁচে থাকাই শালীনতা"
        },
        {
          "label": "গ",
          "question": "হালিম এখন কী করলে ধ্বংসের হাত থেকে বাঁচতে পারবে? নিজের ভাষায় উপস্থাপন করো।",
          "explanation": "হালিম এমতাবস্থায় সকল খারাপ কাজ ত্যাগ করে তাকওয়া অবলম্বন করলে ধ্বংসের হাত থেকে বাঁচতে পারবে। তাকওয়া অর্থ- ভয় করা, বেঁচে থাকা ইত্যাদি। ইসলামি পরিভাষায়, আল্লাহ তায়ালার ভয়ে যাবতীয় অন্যায়, অত্যাচার ও পাপ কাজ থেকে বিরত থাকাকে তাকওয়া বলে। এটি মানবচরিত্রের একটি মহৎ গুণ। এর মাধ্যমে সব সৎগুণের সমন্বয় করা যায় এবং নিজেকে পাপমুক্ত রাখা যায়। আর এটি হালিমকে ধ্বংসের হাত থেকে বাঁচাতে পারবে। উদ্দীপকে মসজিদের ইমাম সাহেবের পরিবারের সকল সদস্য ইসলামি আদর্শে জীবন পরিচালনা করলেও হালিম নামের সন্তানটি মিথ্যা ও প্রতারণাসহ অন্যান্য খারাপ কাজে লিপ্ত থাকে। ফলে সে এখন ধ্বংসের দ্বারপ্রান্তে। তার এরূপ কর্মকাণ্ডের কারণ হলো তাকওয়া অবলম্বন না করা। নৈতিক জীবন গঠনে ও নীতি-নৈতিকতা রক্ষায় তাকওয়ার প্রভাব অনস্বীকার্য। এটি মানুষকে মানবিক ও নৈতিক গুণাবলিতে উদ্বুদ্ধ করে। হারাম বর্জন করে হালাল গ্রহণ করতে প্রেরণা যোগায়। তাকওয়াবান ব্যক্তি কোনোরূপ অন্যায় ও অনৈতিক কাজ করতে পারে না। কোনোরূপ অশ্লীল ও অশালীন কথা, কাজ ও চিন্তা-ভাবনা করতে পারেন না। কারণ তার মধ্যে সবসময় আল্লাহর ভয় কাজ করে। তাই বলা যায়, হালিম তাকওয়া অবলম্বন করে ধ্বংসের হাত থেকে বাঁচতে পারবে।"
        },
        {
          "label": "ঘ",
          "question": "উদ্দীপকে উল্লিখিত হাদিসটি বিশ্লেষণ করো।",
          "explanation": "নিম্মের অনুরুপ। সত্যবাদিতার প্রভাব ও পরিণতি সম্পর্কিত বুরহানের পিতার উল্লেখ করা উক্তিটি যথার্থ। সত্যবাদিতার আরবি প্রতিশব্দ আস-সিদ্‌ক। বাস্তব ও প্রকৃত ঘটনা বা বিষয় প্রকাশ করাকে সিদৃক বলা হয়। অর্থাৎ কোনো ঘটনা বা বিষয় সম্পর্কে কোনোরূপ পরিবর্তন, পরিবর্ধন বা বিকৃতি ব্যতিরেকে হুবহু বা অবিকল বর্ণনা করাই হলো সিল্ক। সত্যবাদিতা একটি মহৎ গুণ। মানবজীবনে এর গুরুত্ব অপরিসীম। কথা-বার্তা, কাজ-কর্ম ও আচার-আচরণে সত্যবাদিতা ও সততা অবলম্বন করলে মানুষ দুনিয়া ও আখিরাতে সফলতা লাভ করতে পারে। সুতরাং বুরহানের পিতা ও এ বিষয় সম্পর্কে বলেছেন। উদ্দীপকের বুরহান ইসলামি-বিধি-বিধান পালনে অনীহা প্রদর্শনের পাশাপাশি মিথ্যাচারে অভ্যস্ত হওয়ায় তার পিতা তাকে একটি করে উক্তি বলে সতর্ক করেন। উক্তি হলো সত্য মুক্তি দেয় এবং মিথ্যা ধ্বংস, করে। তার পিতার বক্তব্যে সত্যবাদতিার প্রভাব ফুটে উঠেছে। মূলত মিথ্যা সকল পাপের মূল। মিথ্যা মানুষকে ধ্বংসের দিকে নিয়ে যায়। সেসব ধরনের খারাপ কাজে অভ্যস্ত হয়ে পড়ে। পক্ষান্তরে সত্যবাদিতা মানুষকে সকল প্রকার অন্যায় থেকে বিরত রাখে। মানবজীবনে সত্যবাদিতার প্রভাব সীমাহীন। সত্যবাদিতা মানুষকে নৈতিক চরিত্র গঠনে সাহায্য করে। পাপ ও অশালীন কাজ থেকে - রক্ষা করে। সত্যবাদী ব্যক্তি কোনোরূপ অন্যায় ও অত্যাচার করতে পারে। একটি হাদিসে তার প্রমাণ পাওয়া যায়। যেখানে একজন জনৈক ব্যক্তি রাসুল (স)-এর আরও অনেক খারাপ কাজ করি। সবগুলো খারাপ কাজ একসাথে ত্যাগ করা আমার পক্ষে সম্ভব নয়। আপনি আমাকে যেকোনো একটি খারাপ কাজ ত্যাগ করতে নির্দেশ দেন। তখন রাসুল (স) বলেন, মিথ্যা বলা ছেড়ে দাও। এরপর জনৈক ব্যক্তিটি মিথ্যা বলা ছেড়ে দেয়। পরবর্তীতে সে আর কোনো খারাপ কাজ করতে পারে না। কারণ সে ভাবে খারাপ কাজ করে ধরা পড়লে তাকে সত্য বলতে হবে। এভাবে সে ভালো হয়ে যায়। পরিশেষে বলা যায়, মানবজীবনে সত্যবাদিতার গুরুত্ব অপরিসীম। এটি মানুষকে সব ধরনের পাপাচার থেকে রক্ষা করে। তাই বুরহানের পিতার উক্তিটি যথার্থ হিসেবে বিবেচিত। হবে।"
        }
      ]
    }
  ]
}