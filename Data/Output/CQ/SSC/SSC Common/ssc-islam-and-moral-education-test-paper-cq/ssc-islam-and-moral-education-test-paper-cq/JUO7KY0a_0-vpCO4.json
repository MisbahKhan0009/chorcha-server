{
  "title": "আইডিয়াল স্কুল অ্যান্ড কলেজ, মতিঝিল ২০২৪",
  "subtitle": "ইসলাম ও নৈতিক শিক্ষা (11)",
  "questions": [
    {
      "number": "1",
      "uddipok": "মি. দবীর এর স্রষ্টা সম্পর্কে ধারণা নেই। সহকর্মী মি. সগীরকে নামায পড়তে দেখে অবাক হয়ে বিষয়টি সম্পর্কে জানতে চান। মি. সগীর পরদিন অনুবাদসহ কুরআন মজিদের একটি কপি পড়তে দেন। কুরআন থেকে সূরা ইখলাস পড়ে কৌতূহলী হয়ে ওঠেন। ছয়মাস পর একদিন মসজিদে যেতে চাইলে মি. সগীর তাকে মসজিদে নিয়ে যান। ইমাম সাহেবের সাথে কথাবার্তা শেষে মি. দবীর কালিমা শাহাদাত পাঠ করেন। মি. সগীরের বিত্তবান প্রতিবেশী কবির সাহেব কৃষি খামারে ধানের বাম্পার ফলন উপলক্ষ্যে স্থানীয় ইমাম সাহেবসহ বন্ধুদের দাওয়াত দেন। তিনি সকলকে স্বাগত জানিয়ে বলেন, কারো দয়ায় নয় বরং আমার একক প্রচেষ্টাতেই খামারে বাম্পার ফলন সম্ভব হয়েছে। তখন ইমাম সাহেব বলেন, 'আপনার চেষ্টা ছিল ঠিকই, কিন্তু সকল সফলতার একমাত্র মালিক মহান আল্লাহ। 'আপনার এ মনোভাবের জন্য সমাজে পাপাচার বৃদ্ধি পাবে।'",
      "tag": "ISCM 24",
      "sub_questions": [
        {
          "label": "ক",
          "question": "আকাইদ কী?",
          "explanation": "ইসলামের মৌলিক বিষয়গুলোর প্রতি দৃঢ় বিশ্বাসই হলো আকাইদ।"
        },
        {
          "label": "খ",
          "question": "\"নিশ্চয়ই আল্লাহর নিকট ইসলামই একমাত্র মনোনীত জীবনব্যবস্থা।\"-ব্যাখ্যা করো।",
          "explanation": "নিম্মের অনুরুপ। ইসলাম হলো আল্লাহ তায়ালার নিকট মনোনীত একমাত্র ধর্ম বা জীবনব্যবস্থা। আল্লাহ তায়ালা মানবজাতির হিদায়াতের জন্য যুগে যুগে বহু আদেশ-নিষেধ, বিধি-বিধান প্রেরণ করেছেন। এসব আদেশ-নিষেধ শরিয়ত হিসেবে প্রদান করেছেন। শরিয়তের সর্বশেষ ও পূর্ণাঙ্গ রূপ হলো ইসলাম। এটি মানবজাতির জন্য নির্দেশিত সর্বশেষ ও সর্বোত্তম জীবন বিধান। এটিই আল্লাহ তায়ালার নিকট গ্রহণযোগ্য ধর্ম। আল্লাহ তায়ালা এ সম্পর্কে বলেন, 'নিশ্চয়ই আল্লাহর নিকট ইসলামই একমাত্র মনোনীত ধর্ম বা জীবনব্যবস্থা।' (সূরা আলে-ইমরান, আয়াত ১৯)"
        },
        {
          "label": "গ",
          "question": "মি. দবীরের কর্মকাণ্ডে কী ফুটে উঠেছে- ব্যাখ্যা করো।",
          "explanation": "মি. দবীরের কর্মকাণ্ডে ইসলাম গ্রহণের বিষয়টি ফুটে উঠেছে। ইসলাম অর্থ আনুগত্য করা, আত্মসমর্পণ করা। আল্লাহ তায়ালা ও রাসুল (স)-এর আনুগত্য করাকে ইসলাম বলে। মানুষ আল্লাহর আদেশ-নিষেধ মেনে চলা ও-রাসুল (স)-এর দেখানো পথ অনুসরণের মাধ্যমে ইসলামে প্রবেশ করতে পারে, যা মি. দবীরের কর্মেও প্রকাশ পায়। উদ্দীপকের মি. দবীর স্রষ্টা সম্পর্কে অজ্ঞ একজন ব্যক্তি। পরবর্তীতে তিনি ইমাম সাহেবের মাধ্যমে কালেমা শাহাদাত পাঠ করেন। আর কালেমা শাহাদাতে যেহেতু আল্লাহর একত্ববাদ ও রাসুল (স)-এর স্বীকৃতি রয়েছে, সেহেতু বলা যায়, তিনি ইসলাম গ্রহণ করেছেন। একটি হাদিসে রাসুল (স) সুন্দরভাবে ইসলামের পরিচয় তুলে ধরেছেন। তিনি বলেন, 'ইসলাম হলো- তুমি এ কথার সাক্ষ্য দিবে যে আল্লাহ ছাড়া কোনো ইলাহ নেই এবং মুহাম্মদ (স) আল্লাহর রাসুল। সালাত আদায় করবে, যাকাত প্রদান করবে, রমজানের রোযা রাখবে এবং সামর্থ্যবান হলে বায়তুল্লাহে হজ করবে।' (বুখারি ও মুসলিম)। সুতরাং মি. দবীর ইসলামের ছায়াতলে আশ্রয় নিয়েছেন। এখন তার কর্তব্য হলো ইসলামের অন্য বিধানবলি সঠিকভাবে পালন করে দীনের পূর্ণতা আনয়ন করা।"
        },
        {
          "label": "ঘ",
          "question": "সগীর সাহেবের মানসিকতা চিহ্নিতপূর্বক ইমাম সাহেবের বক্তব্যের যৌক্তিকতা বিশ্লেষণ করো।",
          "explanation": "নিম্মের অনুরুপ। জনাব বারাকাত সাহেবের বিশ্বাসে ইমানের অন্যতম মৌলিক বিষয় তকদিরে বিশ্বাসকে অস্বীকার করা হয়েছে। তকদির অর্থ হলো নির্ধারিত পরিমাণ, ভাগ্য বা নিয়তি। আল্লাহ তায়ালা মানুষের তকদিরের নিয়ন্ত্রক। তিনিই মানুষের জীবনের ভালোমন্দের নির্ধারণকারী। সবক্ষেত্রে এমন বিশ্বাস স্থাপন করাই হলো তকদিরে বিশ্বাস। বারাকাত সাহেবের বিশ্বাসে এ বিষয়টিকেই অস্বীকার করা হয়েছে। ইমানের মৌলিক বিষয়গুলোর কোনো একটি অস্বীকার করা হলেও তা কুফর হিসেবে গণ্য হবে। আর জনাব বারাকাতের আচরণে এরূপ অস্বীকৃতিই প্রকাশ পেয়েছে। উদ্দীপকের জনাব বারাকাত সাহেব ব্যবসায়ের সফলতাকে শুধু কর্মের ওপর নির্ভরশীল মনে করেন। তার এ ধারণায় তকদিরে অবিশ্বাস প্রকাশ পেয়েছে। আর তকদিরে অবিশ্বাসী ব্যক্তি কাফির হিসেবে গণ্য। মানবজীবনে কুফরের পরিণতি অত্যন্ত ভয়াবহ। কুফরের ফলে শুধু দুনিয়াতেই নয়, বরং আখিরাতেও মানুষকে শোচনীয় পরিণতি বরণ করতে হবে। কাফির ব্যক্তি আল্লাহ তায়ালা ও তকদিরে অবিশ্বাস করে। ফলে সে যেকোনো বিপদে- আপদে ধৈর্যহারা হয়ে পড়ে। মহান আল্লাহর ওপর ভরসা করে ধৈর্যধারণ করতে পারে না'। অন্যদিকে তকদিরে বিশ্বাস না থাকায় যেকোনো ব্যর্থতায় সে চরম হতাশ হয়ে পড়ে। এছাড়া কুফর মানুষের মধ্যে অবাধ্যতা ও অকৃতজ্ঞতার জন্ম দেয়। মৃত্যুর পরবর্তী জীবনে মানুষকে তার কৃতকর্মের জন্য মহান আল্লাহর কাছে হিসাব দিতে হবে এরূপ ধারণাও কাফির ব্যক্তি অস্বীকার করে। ফলে সে পাপাচারে লিপ্ত হতে দ্বিধাবোধ করে না। কাফিরদের পরিণতি সম্পর্কে মহান আল্লাহ বলেন, 'আর যারা কুফরি করবে এবং আমার নিদর্শনগুলোকে অস্বীকার করবে, তারাই জাহান্নামের অধিবাসী। সেখানে তারা চিরদিন থাকবে।' (সূরা আল-বাকারা, আয়াত ৩৯) আলোচনা শেষে তাই বলা যায়, ইমানের সকল মৌলিক বিষয় পরিপূর্ণ বিশ্বাস করা একান্ত জরুরি। এর ব্যত্যয় ঘটলে মানুষ কাফির হয়ে যাবে, যার পরিণতি জাহান্নাম।"
        }
      ]
    },
    {
      "number": "2",
      "uddipok": "মিজান ও জসীম দুই বন্ধু মিলে হযরত শাহজালাল (র)-এর মাজারে যিয়ারত করতে গেল। মিজান সুস্থ থাকার জন্য মাজারের পাশে দাঁড়িয়ে হযরত শাহজালাল (র)-এর নিকট প্রার্থনা করলো। জসীম বলল, হযরত শাহজালাল (র) একজন বড় জ্ঞানী ও আধ্যাত্মিক ব্যক্তি ছিলেন। আমাদের উচিত তার মতো সাধনা করে ইসলামের সঠিক পদ্ধতি অনুসরণে জীবনযাপনে অভ্যস্ত হওয়া।",
      "tag": "ISCM 24",
      "sub_questions": [
        {
          "label": "ক",
          "question": "ইবাদত কী?",
          "explanation": "দৈনন্দিন জীবনের সকল কাজকর্মে মহান আল্লাহর আদেশ ও নিষেধ মেনে চলাকে ইবাদত বলে।"
        },
        {
          "label": "খ",
          "question": "মহান আল্লাহর বাণী-\"কোনো কিছুই তাঁর সদৃশ নয়।\" বুঝিয়ে লেখো।",
          "explanation": "নিম্মের অনুরুপ। আলোচ্য আয়াতটি সূরা আশ্-শুরার। আয়াতটিতে আল্লাহর একত্ববাদের বিষয়টি ফুটে উঠেছে। আল্লাহ তায়ালার মতো কোনো কিছুর অস্তিত্ব এই বিশ্বজগতে নেই। তিনি এক ও অদ্বিতীয়। তিনি তাঁর সত্তা ও গুণাবলিতে অদ্বিতীয়। তিনিই প্রশংসা ও ইবাদতের একমাত্র মালিক। এ জন্যই আয়াতটিতে বলা হয়েছে কোনো কিছুই তাঁর সদৃশ নয়।"
        },
        {
          "label": "গ",
          "question": "মিজানের কাজটি কীরূপ? ইসলামের আলোকে ব্যাখ্যা করো।",
          "explanation": "মিজানের কাজটি শিরকের পর্যায়ভুক্ত, যা ইসলামি বিধানে অমার্জনীয় অপরাধ। আল্লাহর সাথে কোনো ব্যক্তি বা বস্তুকে শরিক কিংবা তাঁর সমতুল্য মনে করাকে শিরক বলে। যে শিরক করে সে মুশরিক। চারভাবে আল্লাহর সাথে শিরক হতে পারে। তার মধ্যে অন্যতম হলো ইবাদতের ক্ষেত্রে শিরক করা। অর্থাৎ আল্লাহর কাছে কিছু প্রার্থনা না করে অন্য কারও নিকট প্রার্থনা করা, যেটি উদ্দীপকের মিজানের কাজে প্রকাশ পেয়েছে। মিজান মাজারে গিয়ে সুস্থতার জন্য শাহজালাল (র)-এর 'নিকট প্রার্থনা করে, যা শিরকের অন্তর্ভুক্ত। কেননা প্রার্থনার মালিক একমাত্র আল্লাহ তায়ালা। আল্লাহ ব্যতীত অন্য কারও কিছু দেওয়ার ক্ষমতা নেই। এ জন্য চাইতে হবে সরাসরি আল্লাহর কাছে। আল্লাহ তায়ালা সবকিছুর স্রষ্টা, প্রতিপালক ও নিয়ন্ত্রক। সবকিছু তাঁর আদেশে পরিচালিত হয়। তিনি অনাদি ও অনন্ত। তিনি চিরস্থায়ী ও সর্বত্র বিরাজমান। সৃষ্টির সবকিছুই তাঁর অনুকূলে। তিনিই সবকিছুর পালনকর্তা ও রিজিকদাতা। তাই ইবাদতেরও তিনিই একমাত্র হকদার। তিনি ব্যতীত অন্য কারও নিকট কিছু চাওয়া শিরকের নামান্তর। মহান আল্লাহ অপার ক্ষমাশীল হওয়া সত্ত্বেও শিরকের গুনাহ মাফ করেন না। তাই শিরককারী হিসেবে মিজানকে কঠিন শাস্তি ভোগ করতে হবে।"
        },
        {
          "label": "ঘ",
          "question": "জসীমের উক্তিটির যথার্থতা কুরআন ও হাদিসের আলোকে বিশ্লেষণ করো।",
          "explanation": "জসীমের উক্তিটিতে জীবনবিধান হিসেবে ইসলাম অনুসরণের গুরুত্ব ফুটে উঠেছে। ইসলাম শব্দের অর্থ আত্মসমর্পণ করা। আল্লাহ তায়ালা ও রাসুল (স)-এর আনুগত্য করাকে ইসলাম বলে। ইসলাম আল্লাহ তায়ালার প্রবর্তিত জীবনবিধান। এটি পূর্ণাঙ্গ জীবনব্যবস্থা। আর এই জীবনব্যবস্থাই মহান আল্লাহর কাছে গ্রহণযোগ্য। তাই গ্রহণযোগ্য দীন হিসেবে এটির পূর্ণাঙ্গ অনুসরণ অত্যাবশ্যক, যা জসীমের উক্তিটিতে লক্ষণীয়। উদ্দীপকের জসীম শাহজালাল (র)-এর মতো সাধনা করে ইসলামের পূর্ণাঙ্গ অনুসরণ করার ব্যাপারে মন্তব্য করেছেন। আর শাহজালাল (র) ছিলেন ইসলামের একান্ত অনুসারী একজন বান্দা। সুতরাং জসীমের বক্তব্যে ইসলাম অনুসরণের ইঙ্গিত দেয়। মূলত ইসলাম হলো শরিয়তের সর্বশেষ ও পূর্ণাঙ্গ রূপ। ইসলামি জীবনব্যবস্থাই মহান আল্লাহর কাছে একমাত্র গ্রহণীয় ধর্ম। মহান আল্লাহ বলেন, নিশ্চয়ই আল্লাহর নিকট ইসলামই একমাত্র মনোনীত জীবনব্যবস্থা। (সূরা আল ইমরান, আয়াত ১৯) মূলত পূর্ণাঙ্গ জীবন ব্যবস্থা হিসেবে মানুষের জন্ম থেকে মৃত্যু পর্যন্ত এমনকি মৃত্যুর পরবর্তী জীবনের সমাধানও ইসলামে সুস্পষ্টভাবে বিদ্যমান। সুতরাং সফলতা লাভের জন্য দীন ইসলামের পূর্ণাঙ্গ অনুসরণ আবশ্যক। উপরের আলোচনা শেষে বলা যায়, ইসলাম একটি পূর্ণাঙ্গ ও সর্বজনীন জীবন ব্যবস্থা। তাই সবাইকে ইসলামের সঠিক পদ্ধতি অনুসরণ করতে হবে।"
        }
      ]
    },
    {
      "number": "3",
      "uddipok": "জনাব নাবিল একটি শিক্ষা সেমিনারে বলেন, ছোট-বড়, ধনী-দরিদ্র, শাসক-শাসিত কেউই মৃত্যুকে এড়াতে পারে না। জনাব নাছির বলেন, জন্ম-মৃত্যু একটি প্রাকৃতিক বিষয়। মৃত্যুর পর শাস্তি বা শান্তি একটি কাল্পনিক বিষয়। জনাব নাফিস বলেন, 'কিয়ামতের দিন এক বিশাল ময়দানে সকলকে সমবেত করা হবে। সেদিন মহান আল্লাহ ন্যায়বিচারের মানদণ্ড স্থাপন করবেন। যার পুণ্যের পাল্লা ভারী হবে; সে জান্নাতে প্রবেশ করবে। আর যার পাপের পাল্লা ভারী হবে, সে জাহান্নামি হবে।'",
      "tag": "ISCM 24",
      "sub_questions": [
        {
          "label": "ক",
          "question": "ইয়াওমুল বা আছ কী?",
          "explanation": "ইয়াওমুল বা'আছ হলো পুনরুত্থান দিবস।"
        },
        {
          "label": "খ",
          "question": "\"আমিই কুরআন অবতীর্ণ করেছে এবং আমিই এর সংরক্ষক।\" ব্যাখ্যা করো।",
          "explanation": "আল-কুরআন সংরক্ষণের ব্যাপারে মহান আল্লাহ উক্ত আয়াতটি নাজিল করেন। মহান আল্লাহ স্বয়ং আল-কুরআনের সংরক্ষক। তিনি তাঁর প্রত্যক্ষ তত্ত্বাবধানে এ' কিতাব সংরক্ষণ করেন। কিয়ামত পর্যন্ত এটি অবিকৃত থাকবে। মূলত আল-কুরআন সর্বশ্রেষ্ঠ ও সর্বশেষ আসমানি কিতাব। কিয়ামত পর্যন্ত আগমনকারী সকল মানুষের সার্বিক জীবনবিধান ও দিকনির্দেশনা এতে বিদ্যমান। তাই এটির সংরক্ষণ অত্যন্ত গুরুত্বপূর্ণ। এ জন্য মহান আল্লাহ স্বয়ং এর সংরক্ষণের ভার গ্রহণ করেছেন। তিনি ঘোষণা করেন, \"আমিই কুরআন অবতীর্ণ করেছি এবং অবশ্যই আমিই এর সংরক্ষক।\" (সূরা আল- হিজর, আয়াত ৯)"
        },
        {
          "label": "গ",
          "question": "জনাব নাছিরের মতামতটি ব্যাখ্যা করো।",
          "explanation": "জনাব নাছিরের মনোভাবে ইমানের মৌলিক বিষয় আল্লাহ তায়ালার প্রতি ও আখিরাতের প্রতি অবিশ্বাসের চিত্র ফুটে ওঠায় তার ধারণা কুফরের অন্তর্ভুক্ত। কুফর হলো ইমানের বিপরীত। একজন মুসলিমকে ইমানের কতগুলো মৌলিক বিষয়ে দৃঢ়ভাবে বিশ্বাস স্থাপন করতে হয়। এরূপ বিষয় মোট সাতটি। যার মধ্যে অন্যতম হলো আল্লাহর প্রতি ও আখিরাতের প্রতি বিশ্বাস স্থাপন করা। এ বিষয়গুলোর যে কোনো একটির প্রতি অবিশ্বাস পোষণ -করা কুফরির অন্তর্ভুক্ত, যা জনাব নাছিরের মনোভাবে দেখা যায়। জনাব নাছিরের মতে, জন্ম-মৃত্যু একটি প্রাকৃতিক বিষয় এবং মৃত্যুর পর শাস্তি বা শান্তি একটি কাল্পনিক বিষয়। এ মনোভাবের মাধ্যমে তিনি মূলত আল্লাহ ও পরকালের প্রতি অবিশ্বাস পোষণ করেছেন, যা কুফরির অন্তর্ভুক্ত। কেননা প্রকৃতির জন্ম-মৃত্যু ঘটনার কোনো ক্ষমতা নেই। বরং প্রকৃতিই মহান। আল্লাহর সৃষ্টি। আল্লাহর নির্দেশ ব্যতীত কেউ জন্মগ্রহণ করে না। আবার কারও মৃত্যুও আল্লাহর নির্দেশ ব্যতীত হয় না। আল্লাহ তায়ালা সকল জীবের মৃত্যু নির্ধারণ করে রেখেছেন। তিনি বলেন, 'প্রত্যেক প্রাণীকেই মৃত্যুর স্বাদ গ্রহণ করতে হবে।' (সূরা আলে ইমরান, আয়াত ১৮৫) তবে মৃত্যুর মাধ্যমে মানুষের জীবন শেষ হয়ে যায় না, বরং মৃত্যুর পর আরও একটি জীবন রয়েছে। যে জীবনের শুরু আছে কিন্তু কোনো শেষ নেই। তাই প্রত্যেক মুসলমানের আখিরাত বা পরকালের প্রতি বিশ্বাস স্থাপন করতে হবে। কেননা পরকালে মানুষের দুনিয়ার সকল কাজ-কর্মের হিসাব দিতে হবে। দুনিয়াতে ভালো কাজ করলে মানুষ জান্নাত লাভ করবে। আর অসৎ কাজ করলে মানুষের স্থান হবে জাহান্নামে। কিন্তু উদ্দীপকের জনাব নাছির মৃত্যুর পর শাস্তি বা শান্তির ধারণাকে কাল্পনিক বলার মাধ্যমে পরকালের জীবনের প্রতি অবিশ্বাস পোষণ করেছেন। যা স্পষ্টভাবে কুফরির শামিল।"
        },
        {
          "label": "ঘ",
          "question": "জনাব নাফিসের বক্তব্যে আখিরাতের কোন বিষয়টি ফুটে উঠেছে তা উল্লেখ করে তার বক্তব্যটি কুরআন ও হাদিসের আলোকে বিশ্লেষণ করো।",
          "explanation": "জনাব নাফিসের বক্তব্যে আখিরাতের অন্যতম স্তর হাশরের বিষয়টি ফুটে উঠেছে। হাশর হলো মহাসমাবেশ। আল্লাহ তায়ালার নির্দেশে সব মানুষ ও প্রাণীকুল মৃত্যুর পর পুনরায় জীবিত হবে। সবাই সেদিন একজন আহ্বানকারী ফেরেশতার ডাকে হাশরের ময়দানে সমবেত হবে। এ ময়দান বিশাল ও সুবিন্যস্ত। পৃথিবীর প্রথম থেকে শেষ পর্যন্ত সব মানুষই সেদিন এ মাঠে একত্র হবে। মানুষের এ মহাসমাবেশকেই হাশর বলা হয়। জনাব নাফিসের বক্তব্যে এ বিষয়টিরই সাদৃশ্য রয়েছে। জনাব নাফিসের মতে, কিয়ামতের দিন এক বিশাল ময়দানে সকলকে সমবেত করা হবে। সেদিন মহান আল্লাহ ন্যায় বিচারের মানদণ্ড স্থাপন করবেন। যার পুণ্যের পাল্লা ভারী হবে, সে জান্নাতে প্রবেশ করবে। আর যার পাপের পাল্লা ভারি হবে, সে হবে জাহান্নামি। তার বক্তব্য থেকে বোঝা যায়, তিনি হাশরের ময়দানের প্রতি ইঙ্গিত করেছেন। কেননা হাশরের ময়দানেই মানুষের সব কাজকর্মের হিসাব নেওয়া হবে। হাশরের ময়দানে মানুষের আমলনামা দেওয়া হবে। যারা পুণ্যবান তারা ডান হাতে আমলনামা লাভ করবেন। আর পাপীরা বাম হাতে আমলনামা পাবে। হাশরের ময়দান ভীষণ কষ্টের স্থান। সেদিন সূর্য মাথার একেবারে নিকটে থাকবে। মানুষ প্রচন্ড তাপে ঘামতে থাকবে। সেদিন আল্লাহ তায়ালার আরশের ছায়া ছাড়া আর কোনো ছায়া থাকবে না। এ সময় পুণ্যবানগণ নানাবিধ সুবিধাজনক স্থান লাভ করবে। পক্ষান্তরে পাপীরা হাশরের ময়দানেই কঠোর শাস্তি ভোগ করবে। উপরের আলোচনা থেকে বলা যায়, জনাব নাফিস হাশর সম্পর্কে আলোচনা করেছেন। যেখানে আল্লাহ তায়ালা আমাদের পাপ-পুণ্যের হিসাব নিবেন এবং সে অনুযায়ী পুরস্কার কিংবা শাস্তি প্রদান করবেন। তাই আমাদের সকলের উচিত হাশরের চিন্তা মাথায় রেখে আল্লাহ ও তাঁর রাসুল (স)-এর নির্দেশিত পন্থায় জীবন পরিচালনা।"
        }
      ]
    },
    {
      "number": "4",
      "uddipok": "রিকশাচালক শরীফ সারাদিন পরিশ্রম করে যা উপার্জন করে, তাতে তার পরিবারে ব্যয়ভার বহনে হিমশিম খেতে হয়। এতে সে হতাশ হয়ে পড়েছে। তার স্ত্রী মারুফা বলেন, ধৈর্যহারা হলে চলবে না। মহান আল্লাহই আমাদের দুঃখ-কষ্ট দূর করবেন। অপরদিকে শরীফের বন্ধু নয়ন ও চয়ন লেখাপড়া শেষ করে সরকারি চাকরি পায়। তাই নয়ন খুশি হয়ে দশজন ভিক্ষুকের খাবারের ব্যবস্থা করে। আর চয়ন বিরূপ মন্তব্য করে বলে, চাকরি পেয়েছি আমার যোগ্যতায়, অযথা ভিক্ষুককে খাওয়াব কেন?",
      "tag": "ISCM 24",
      "sub_questions": [
        {
          "label": "ক",
          "question": "কুরআন কাকে বলে?",
          "explanation": "মানবজাতির হিদায়াতের জন্য মহান আল্লাহ জিবরাইল (আ.)-এর মাধ্যমে মহানবি (স)-এর উপর যে গ্রন্থ নাজিল করেন তাকে আল কুরআন বলে।"
        },
        {
          "label": "খ",
          "question": "\"কাজের ফলাফল নিয়তের উপর নির্ভরশীল\"- বুঝিয়ে লেখো।",
          "explanation": "মহান আল্লাহ মানুষের সকল কাজের ফলাফল তার নিয়ত বা উদ্দেশ্যের উপর ভিত্তি করে দিবেন বলেই সকল কাজ নিয়তের উপর নির্ভরশীল। পরকালে আল্লাহ তায়ালা মানুষের সকল কৃতকর্মের হিসাব নিবেন। সেদিন তিনি মানুষের নিয়ত বা উদ্দেশ্যের প্রতি দৃষ্টিপাত করবেন। মানুষ যদি সৎ উদ্দেশ্যে কাজ করে তবে সে তার পুরস্কার পাবে। আর যদি সে অসৎ উদ্দেশ্যে কাজ করে তবে শাস্তিভোগ করবে। এমনকি মন্দ নিয়তে ভালো কাজ করলেও তাতে কোনো সওয়াব হয় না। এজন্য বলা হয়, সকল কাজ নিয়তের উপর নির্ভরশীল।"
        },
        {
          "label": "গ",
          "question": "মারুফার বক্তব্যে কোন সূরার শিক্ষা প্রতিফলিত হয়েছে? ব্যাখ্যা করো।",
          "explanation": "নিম্মের অনুরুপ। উদ্দীপকে বর্ণিত শিল্পপতির আচরণে পবিত্র কুরআনের সূরা আদ- দুহার শিক্ষা ফুটে উঠেছে। সূরা আদ-দুহার শিক্ষার অন্যতম বিষয় হলো ধনী ও সচ্ছল ব্যক্তিদের উচিত গরিব, দুঃখী, ইয়াতীম ও ভিক্ষুকদের কল্যাণ করা। অভাবী, সাহায্যপ্রার্থী ও ইয়াতীমদের প্রতি কঠোর না হওয়া। তাদের গালমন্দ কিংবা প্রহার করা যাবে না এবং তাদের ধমকও দেওয়া যাবে না। বরং তাদের সাথে সদাচরণ করতে হবে। উদ্দীপকের শিল্পপতির কাজে সূরা আদ-দুহার এসব শিক্ষা প্রকাশ পেয়েছে। উদ্দীপকে বর্ণিত শিল্পপতি অত্যন্ত সহজ-সরল জীবনযাপন করেন। ইয়াতীম- অসহায় লোকদেরকে পেলে তাদের মাথায় হাত বুলিয়ে দেন। সাধ্যমতো তাদেরকে সহযোগিতা করেন। কখনো তাদের সাথে ধমকের সুরে কথা বলেন না। তার এ আচরণে সূরা আদ-দুহার শিক্ষা প্রকাশ পেয়েছে। এ সূরার ১০ নম্বর আয়াতে বলা হয়েছে 'এবং প্রার্থীকে ধমক দেবেন না।' এর মাধ্যমে আমরা গরিব-দুঃখী, ভিক্ষুকদের প্রতি কঠোর না হওয়ার এবং তাদেরকে সাহায্য করার শিক্ষা পাই। সুতরাং উদ্দীপকে বর্ণিত শিল্পপতির আচরণে পবিত্র কুরআনের সূরা আদ-দুহার শিক্ষা ফুটে উঠেছে।"
        },
        {
          "label": "ঘ",
          "question": "উদ্দীপকের নয়নের কর্মকান্ডে যে সূরার শিক্ষা প্রতিফলিত হয়েছে তা উল্লেখ করে চয়নের মনোভাবটি মূল্যায়ন করো।",
          "explanation": "নিম্মের অনুরুপ। জনাব 'খ'-এর মন্তব্যটি সূরা আল-মাউনের শিক্ষার পরিপন্থি। সূরা আল-মাউন আল-কুরআনের ১০৭তম সূরা। এ সূরার তিন নম্বর আয়াতে আল্লাহ তায়ালা মুনাফিকের বৈশিষ্ট্য তুলে ধরে বলেন, \"আর যে অভাবগ্রস্তকে খাদ্যদানে উৎসাহ দেয় না।\" এ আয়াতের মাধ্যমে আল্লাহ তায়ালা আমাদের নিফাকের ব্যাপারে সতর্ক করেছেন এবং এ বৈশিষ্ট্য থেকে বিরত থাকার নির্দেশ দিয়েছেন। কিন্তু জনাব 'খ'-এর মন্তব্যে এর বিপরীত দিক প্রকাশ পায়। উদ্দীপকে 'খ'-এর বন্ধু সুমন সরকারি চাকরির সুবাদে ইয়াতীম ও মিসকিনদের আহার করান। এতে 'খ' বিরূপ মন্তব্য করে বলে, নিজ যোগ্যতায় চাকরি পেয়ে অন্যদের খাওয়ানোর কি দরকার? 'খ'-এর এমন মন্তব্য মোটেই গ্রহণযোগ্য নয়। কারণ ইয়াতীম ও মিসকিনদের আহার করানোর ব্যাপারে আল্লাহ তায়ালা নির্দেশনা দিয়েছেন। আর যার সামর্থ্য থাকার পরও ইয়াতীম ও অসহায়দের সাহায্য করে না এবং এ ব্যাপারে অন্যদের নিরুৎসাহিত করে, সে মুনাফিক হিসেবে গণ্য হবে। অপরদিকে, ইয়াতীম ও অসহায়দের খাবারের ব্যবস্থা করে সুমন ইমানি দায়িত্ব পালন করেছেন। উপরের আলোচনা থেকে বলা যায়, ইয়াতীম ও অসহায়দের সহায়তাকে নিরুৎসাহিত করায় জনাব 'খ' একজন মুনাফিক। আর এজন্য পরকালে তাকে শাস্তি পেতে হবে।"
        }
      ]
    },
    {
      "number": "5",
      "uddipok": "মিজান সাহেব একজন সরকারি কর্মকর্তা। অফিসে যাওয়ার পথে একজন অসহায় লোক তার কাছে সাহায্য চাইলে কোন বিরূপ মন্তব্য না করে তিনি সাধ্যানুযায়ী তাকে টাকা দিয়ে সাহায্য করেন। মিজান সাহেবের প্রতিবেশী জনাব সাইফুল খুবই 'ধার্মিক লোক' তিনি তার সন্তানদের বোঝাতে গিয়ে একদিন বলেন, আল্লাহ তায়ালা আমাদের কতইনা সুন্দর গঠনে সৃষ্টি করেছেন। মনে রেখো \"মানুষের সম্মান ও মর্যাদা সৎকর্মের ওপর নির্ভরশীল। 'আর অসৎকর্ম করলে মানুষ পশুর চেয়েও নিম্নস্তরে নেমে যায়।\"",
      "tag": "ISCM 24",
      "sub_questions": [
        {
          "label": "ক",
          "question": "হাদিসে কুদসি কী?",
          "explanation": "আরবি ভাষায় হাদিসে কুদসির অর্থ হলো \"বিশুদ্ধ\" বা \"পবিত্র হাদিস\"।"
        },
        {
          "label": "খ",
          "question": "হাদিসকে আল-কুরআনের ব্যাখ্যা বলা হয় কেন?",
          "explanation": "নিম্মের অনুরুপ: কুরআনে বর্ণিত বিধানাবলি বিস্তৃতরূপে হাদিসে বর্ণিত হয়েছে বলে একে আল-কুরআনের ব্যাখ্যা বলা হয়। আল্লাহ তায়ালা পবিত্র কুরআনে শরিয়তের যাবতীয় আদেশ-নিষেধ, বিধি- বিধান ও মূলনীতি অত্যন্ত সংক্ষিপ্তভাবে বর্ণনা করেছেন। অতঃপর মহানবি (স) এসব বিধি-বিধান আল্লাহর নির্দেশে স্পষ্টরূপে বর্ণনা করেছেন। অর্থাৎ হাদিসে কুরআনের সুস্পষ্ট ব্যাখ্যা বর্ণনা করা হয়েছে। তাই হাদিস আল- কুরআনের ব্যাখ্যাস্বরূপ।"
        },
        {
          "label": "গ",
          "question": "মিজান সাহেবের কর্মকাণ্ডে পাঠ্যবইয়ের কোন সূরার শিক্ষা প্রতিফলিত হয়েছে? ব্যাখ্যা করো।",
          "explanation": "জনাব ইমরানের কর্মকাণ্ডে পাঠ্যবইয়ের সূরা আদ-দুহার শিক্ষা প্রতিফলিত হয়েছে। আদ-দুহা আল কুরআনের ৯৩তম সূরা। এখানে আল্লাহ তায়ালা তাঁর প্রদত্ত সকল নিয়ামতের কথা স্মরণ করিয়ে দিয়ে রাসুল (স)-কে কৃতজ্ঞতা প্রকাশের নির্দেশ দিয়েছেন। তিনি রাসুল (স)-কে সাহায্যপ্রার্থী বা ভিক্ষুকদের সাথে কঠোর ব্যবহার না করার কথা বলেছেন । জনাব ইমরানের মধ্যেও এ শিক্ষার প্রতিফলন ঘটেছে। অফিসে যাওয়ার পথে জনাব ইমরানের কাছে একজন অসহায় লোক সাহায্য চায়। তিনি কোনোরূপ বিরক্তি প্রকাশ না করে সাধ্যানুযায়ী তাকে কিছু টাকা দিয়ে সাহায্য করেন। জনাব ইমরানের এরূপ আচরণে সূরা আদ-দুহায় বর্ণিত অসহায় ভিক্ষুকদের সাথে সদাচরণের শিক্ষার চিত্র ফুটে উঠেছে। এ সূরার অন্যতম শিক্ষা হলো ধনী ও সচ্ছল ব্যক্তিদের উচিত গরিব-দুঃখী, ইয়াতিম ও ভিক্ষুকদের সাহায্য এবং কল্যাণ করা। অভাবী সাহায্যপ্রার্থী ও ইয়াতিমদের প্রতি কঠোর হওয়া যাবে না। সূরা আদ-দুহার ১০ নম্বর আয়াতে আল্লাহ তায়ালা বলেছেন, ‘এবং প্রার্থীকে ধমক দেবেন না।' তাই গরিব-দুঃখী ও ভিক্ষুকদের সাথে সবসময় সদাচার করতে হবে। যা জনাব ইমরানের আচরণে দেখা যায়। তাই বলা যায়, তার কর্মকাণ্ডে পাঠ্যবইয়ের সূরা আদ-দুহার শিক্ষা প্রতিফলিত হয়েছে।"
        },
        {
          "label": "ঘ",
          "question": "সাইফুল সাহেব যে সূরার আলোকে তার সন্তানদের বোঝালেন তা চিহ্নিতপূর্বক সাইফুল সাহেবের সর্বশেষ বক্তব্যটির তাৎপর্য ব্যাখ্যা করো।",
          "explanation": "নিম্মের অনুরুপ: জনাব ইরফান সূরা আত-তীনের আলোকে তার সন্তানদের বুঝিয়েছেন। সৎকর্ম ও অসৎকর্মের ফলাফল সম্পর্কে তার সর্বশেষ বক্তব্যটিও তাৎপর্যপূর্ণ। পবিত্র কুরআনের ৯৫তম সূরা আত-তীনে মহান আল্লাহ মানুষকে অত্যন্ত সুন্দর অবয়বে সৃষ্টির করার কথা বলেছেন। সৃষ্টি জগতের মধ্যে মানুষের আকৃতিই সবচেয়ে সুন্দর। তবে মানুষ যদি ভালো কাজ না করে অসৎ কাজে লিপ্ত হয় তবে সে নিকৃষ্ট জীবে পরিণত হতে পারে। জনাব ইরফানের বক্তব্যেও এ বিষয়টি ফুটে উঠেছে। জনাব ইরফান তার সন্তানদের বোঝাতে গিয়ে বলেন, আল্লাহ তায়ালা আমাদেরকে কতই না সুন্দর গঠনে সৃষ্টি করেছেন। মনে রেখ মানুষের সম্মান ও মর্যাদা সৎকর্মের উপর নির্ভরশীল। অসৎকর্ম করলে মানুষ পশুর থেকে নিম্ন স্তরে নেমে যায়। তার এ বক্তব্য অত্যন্ত গুরুত্ববহ। আল্লাহ তায়ালা সূরা আত-তীনে এরূপ ঘোষণাই দিয়েছেন। এ সূরার প্রথম তিনটি আয়াতে বিভিন্ন গুরুত্বপূর্ণ বিষয়ের শপথ করে আল্লাহ তায়ালা মানুষকে অত্যন্ত সুন্দর সৃষ্টি হিসেবে ঘোষণা করেন। সূরা আত-তীনের ৪ নম্বর আয়াতে ঘোষণা করা হয়েছে, 'নিশ্চয়ই আমি মানুষকে সুন্দরতম গঠনে সৃষ্টি করেছি।' সৃষ্টি জগতের মধ্যে মানুষের আকৃতিই সবচেয়ে সুন্দর। কিন্তু মানুষ যদি অসৎ ও অন্যায় কাজে লিপ্ত হয় তাহলে আল্লাহ তায়ালা দুনিয়া ও আখিরাতে তাকে লাঞ্ছিত এবং অপমানিত করবেন। মোটকথা সৎকর্ম ছাড়া মানুষের বাহ্যিক সৌন্দর্য মূল্যহীন হয়ে পড়ে। তাই বলা যায়, জনাব ইরফান সূরা আত-তীনের আলোকে যে বক্তব্য প্রদান করেছেন তা সৎকর্মের উপর নির্ভরশীল আদর্শ জীবন গঠনের ক্ষেত্রে গুরুত্বপূর্ণ নির্দেশনা হিসেবে তাৎপর্যপূর্ণ ভূমিকা রাখতে পারে ।"
        }
      ]
    },
    {
      "number": "6",
      "uddipok": "হেলাল সাহেব একজন বিত্তবান লোক। ঈদ উপলক্ষ্যে তিনি স্ত্রীর জন্য জামদানি শাড়ি এবং ছেলে-মেয়েদের জন্য দামি পোশাক ক্রয় করলেন। কিন্তু তার কাজের মেয়ের জন্য নতুন জামা কাপড় ক্রয় করলেন না। অন্যদিকে হেলাল সাহেবের বন্ধু দুলাল সাহেব একজন ব্যবসায়ী। বহর শেষে তিনি তার সম্পদের নির্দিষ্ট অংশ দিয়ে গরিব প্রতিবেশী দেলোয়ারকে একটি অটোরিকশা কিনে দিলে, তার প্রতিবেশী রিয়াজ দুলালকে বলল, অন্যের জন্য তোমার অর্জিত টাকা খরচ করার মানে নেই।",
      "tag": "ISCM 24",
      "sub_questions": [
        {
          "label": "ক",
          "question": "হজ কাকে বলে?",
          "explanation": "আল্লাহর সন্তুষ্টি লাড়ের উদ্দেশ্যে জিলহজ মাসের নির্ধারিত দিনসমূহে নির্ধারিত পদ্ধতিতে বাইতুল্লাহ ও সংশ্লিষ্ট স্থানসমূহ যিয়ারত করাকে হজ বলে।"
        },
        {
          "label": "খ",
          "question": "'হজকে বিশ্ব মুসলিমের মহাসম্মেলন' বলা হয় কেন?",
          "explanation": "নিম্মের অনুরুপ। প্রতিবছর হজের সময় বিশ্বের নানা প্রান্ত থেকে লক্ষ লক্ষ মুসলিম একই স্থানে মিলিত হয় বলে হজকে মুসলিমের মহাসম্মেলন বলা হয়। হজ ইসলামের পঞ্চম স্তম্ভ। প্রতিবছর জিলহজ মাসের নির্ধারিত সময়ে পবিত্র মক্কায় পৃথিবীর সকল প্রান্ত থেকে লক্ষ লক্ষ মুসলিম এসে হাজির হন। হজের মাধ্যমে বিশ্বভ্রাতৃত্ব তৈরি হয়। হজে এসে ধন-সম্পদ, বর্ণ-গোত্র, জাতীয়তাসহ সকল পার্থক্য ভুলে গিয়ে সবাই একই রকম পোশাক পরিধান করে আল্লাহর দরবারে নিজেকে সমর্পণ করে। তাদের সবার একটাই উদ্দেশ্য থাকে। আর তা হলো আল্লাহর নৈকট্য লাভ। এভাবেই হজ বিশ্ব মুসলিমের মহাসম্মেলনে পরিণত হয়।"
        },
        {
          "label": "গ",
          "question": "হেলাল সাহেবের কর্মকাণ্ডে কোন ইবাদত লঙ্ঘিত হয়েছে?",
          "explanation": "হেলাল সাহেবের কর্মকাণ্ডে হাক্কুল ইবাদ বা বান্দার অধিকার সংক্রান্ত ইবাদতটি লঙ্ঘিত হয়েছে। মহান আল্লাহ মানুষকে তাঁর ইবাদতের জন্য সৃষ্টি করেছেন। ইসলামি শরিয়তে ইবাদত দুই ধরনের। একটি বান্দার সাথে সম্পর্কিত। অন্যটি আল্লাহর সাথে সম্পর্কিত। হেলাল সাহেবের কর্মকাণ্ডে বান্দার সাথে সংশ্লিষ্ট ইবাদতের ব্যাপারে উদাসীনতা লক্ষ করা যায়। হেলাল সাহেব রমযান মাসে তার পরিবারের প্রত্যেকের জন্য নতুন কাপড়- চোপড় ক্রয় করেন অথচ কাজের মেয়েটার জন্য কিছুই কিনেননি। এর মাধ্যমে তিনি হাক্কুল ইবাদ (বান্দার হক) লঙ্ঘন করেছেন। কেননা মহান আল্লাহ বলেন, 'তোমরা তোমাদের পিতা-মাতা, আত্মীয়-স্বজন, অনাথ- দরিদ্র, প্রতিবেশী, অনাত্মীয় প্রতিবেশী ও সহচরদের সাথে সদাচরণ করো।' (সূরা আন-নিসা, আয়াত ৩৬) এ আয়াত দ্বারা বোঝা যায়, আমাদের চারপাশে যারা বাস করে তাদের প্রতি আমাদের দায়িত্ব আছে। এটাকে হাক্কুল ইবাদ বলে। পবিত্র কুরআনে মহান আল্লাহ তাঁর হক তথা হাক্কুল্লাহ পালন করার সাথে সাথে হাক্কুল ইবাদ পালন করারও নির্দেশ দিয়েছেন। তাই আল্লাহর হক আদায় করার পাশাপাশি হাক্কুল ইবাদ পালন করতে হবে। উদ্দীপকের হেলাল সাহেব নিজেদের সবার জন্য পোশাক কিনলেও বাসার কাজের মেয়ের জন্য কিছু কিনেননি। এতে বান্দার হক লঙ্ঘিত হয়েছে, যা ইসলামের দৃষ্টিতে যথার্থ নয়।"
        },
        {
          "label": "ঘ",
          "question": "দুলালের কাজটি চিহ্নিতপূর্বক রিয়ালের বক্তব্যের যৌক্তিকতা বিশ্লেষণ করো।",
          "explanation": "দুলালের কাজটি যাকাতের অন্তর্ভুক্ত হওয়ায় এ সম্পর্কে রিয়াজের বক্তব্যটি যথার্থ নয়। যাকাত শব্দের অর্থ হলো পবিত্রতা, পরিশুদ্ধতা ও বৃদ্ধি পাওয়া। ইসলামি পরিভাষায় কোনো মুসলিম নিসাব পরিমাণ সম্পদের মালিক হলে বছর শেষে তার সম্পদের শতকরা ২.৫০ হারে নির্দিষ্ট খাতে ব্যয় করাকে যাকাত বলে। দুলালের কাজে এ ইবাদতেরই ইঙ্গিত পাওয়া যায়। দুলাল তার সম্পদ হিসাব করে তার প্রতিবেশী দেলোয়ারকে একটি অটোরিকশা ক্রয় করে দেন। এভাবে বছর শেষে সম্পদের হিসাব করে গরিবদের দান করা যাকাতের অন্তর্ভুক্ত। এ বিষয়ে তার বন্ধু রিয়াজ তাকে বলে অন্যের জন্য তোমার অর্জিত টাকা খরচের কোনো অর্থ হয় না। তার এ বক্তব্য যথার্থ নয়। কারণ যাকাত ইসলামের একটি মৌলিক ইবাদত। সম্পদশালীদের ওপর এটি আদায় করা ফরজ। আল্লাহ তায়ালা বলেন, 'তোমরা সালাত কায়েম করো ও যাকাত আদায় করো।' (সূরা আন-নূর, আয়াত ৫৬) যাকাত দিলে সম্পদ পবিত্র হয় এবং সম্পদ বৃদ্ধি পায়। যাকাতের মাধ্যমে ধনী-গরিবের বৈষম্য দূর হয়। সমাজে স্থিতিশীলতা ও শৃঙ্খলা প্রতিষ্ঠিত হয়। যাকাত পারস্পরিক সৌহার্দ সৃষ্টি করে। যাকাত আদায় করা একজন মুমিনের ইমানি দায়িত্ব। উপরের আলোচনা থেকে বলা যায়, দুলাল তার সম্পদের নির্দিষ্ট অংশ দিয়ে প্রতিবেশীকে অটোরিকশা কিনে দেওয়ার মাধ্যমে যাকাত আদায়ের উদাহরণ স্থাপন করেছেন। তার এ কাজ প্রত্যেক সম্পদশালীর অনুসরণ করা উচিত।"
        }
      ]
    },
    {
      "number": "7",
      "uddipok": "জামাল ও কামাল দুই বন্ধু। জামাল তার বাবার মৃত্যুর পর ধূমপান, মদপান ও জুয়াখেলা প্রভৃতি অপর্কম শুরু করে। একদা ইসলামের একটি প্রাত্যহিক ইবাদত পালনের জন্য সে হাত তুলে ওয়াদা করে। এখন সে ভোরে ঘুম থেকে ওঠে। সকলের সাথে দৈনিক পাঁচবার মিলিত হয়। তার শরীর ও মন এখন বেশ ভালো। অপরদিকে তার বন্ধু কামাল ১২ মাসের জন্য ব্যাংকে গচ্ছিত ২৫,০০,০০০/- টাকা থেকে ৪৫ হাজার টাকা উত্তোলন করে দরিদ্র কৃষক হাসিবকে একটি হালের বলদ কিনে দেয়। মাওলানা মোহাইমিনুল ইসলাম বলেন, তার কাজে সৌহার্দ সৃষ্টি হলেও নির্ধারিত পরিমাণ অর্থ ব্যয় না করায় তাকে কঠিন শাস্তি পেতে হবে।",
      "tag": "ISCM 24",
      "sub_questions": [
        {
          "label": "ক",
          "question": "সর্বাপেক্ষা সম্মানজনক পেশা কী?",
          "explanation": "সর্বাপেক্ষা সম্মানজনক পেশা হলো শিক্ষকতা।"
        },
        {
          "label": "খ",
          "question": "'হাক্কুল ইবাদ' বলতে কী বোঝায়?",
          "explanation": "হাক্কুল ইবাদ বলতে মানুষের প্রতি মানুষের দায়িত্ব ও কর্তব্যকে বোঝায় । মানুষ সামাজিক জীব। তাই সমাজবদ্ধ হয়েই তাদেরকে বসবাস করতে হয় । আমরা পিতা-মাতা, ভাই-বোন, আত্মীয়-স্বজন, পাড়া-প্রতিবেশীদের নিয়ে সামাজিকভাবে একসাথে বসবাস করি। একজনের দুঃখে অন্যজন সাড়া দিই । আপদে-বিপদে একে অপরকে সাহায্য-সহযোগিতা করি। পরস্পরের প্রতি এ সহানুভূতি ও দায়িত্বই হাক্কুল ইবাদ তথা বান্দার হক বা অধিকার।"
        },
        {
          "label": "গ",
          "question": "কোন ইবাদতের প্রভাবে জামালের জীবনে পরিবর্তন আসে? ব্যাখ্যা করো।",
          "explanation": "নিম্নের অনুরূপঃ ইসলামের অন্যতম গুরুত্বপূর্ণ ইবাদত সালাতের প্রভাবে রাসেলের জীবনে পরিবর্তন আসে । সালাতের ফার্সি প্রতিশব্দ হলো নামায। এর অর্থ হলো দোয়া, ক্ষমা প্রার্থনা করা ও রহমত কামনা করা। ইসলাম যে পাঁচটি রুকনের ওপর প্রতিষ্ঠিত তার দ্বিতীয়টি হলো সালাত । রাসেলের জীবনে এ ইবাদতের প্রভাব লক্ষণীয়। বিপথগামী রাসেল একটি ইসলামি জলসায় প্রাত্যহিক ইবাদত পালনের জন্য হাত তুলে ওয়াদা করে। এখন সে কাক ডাকা ভোরে ঘুম থেকে ওঠে। সকলের সাথে পাঁচবার একত্র হয়। তার শরীর ও মন এখন বেশ ভালো । তার এ কাজ নামাযেরই ইঙ্গিত দেয়। কারণ যে ইবাদতের মাধ্যমে বান্দা প্রভুর কাছে দোয়া করে, দয়া ও ক্ষমা প্রার্থনা করে থাকে তাকে সালাত বলে । মহান আল্লাহ মুমিনের ওপর দৈনিক পাঁচবার সালাত ফরজ করেছেন । তা হলো— ফজর, যোহর, আসর, মাগরিব ও এশা । সালাত মানুষকে মন্দ ও গর্হিত কাজ থেকে বিরত রেখে আল্লাহ ও রাসুলের পথে পরিচালিত করে। আল্লাহ তায়ালা বলেন, 'নিশ্চয়ই সালাত মানুষকে অশ্লীল ও খারাপ কাজ থেকে বিরত রাখে। (সূরা আল আনকাবুত, আয়াত ৪৫)। এ আলোচনা থেকে বোঝা যায়, সালাতের প্রভাবেই রাসেলের জীবনে পরিবর্তন আসে।"
        },
        {
          "label": "ঘ",
          "question": "কামালের হালের বলদ কিনে দেওয়ার ইবাদতটি চিহ্নিতপূর্বক মাওলানা মোহাইমিনুল ইসলামের উক্তিটি বিশ্লেষণ করো।",
          "explanation": "নিম্নের অনুরূপঃ জনাব তাজুলের ইবাদতটি হলো যাকাত। এ সম্পর্কে মাওলানা সামাদের মন্তব্যটি সঠিক নয় । যাকাত শব্দের অর্থ হলো পবিত্রতা, পরিশুদ্ধতা ও বৃদ্ধি পাওয়া। ধনী ও গরিবের মধ্যে আর্থিক সমন্বয়হীনতা আল্লাহর কাছে অপছন্দনীয়। তাই তিনি ধনীর সম্পদে গরিবের অধিকার প্রদান করেছেন। আর এ অধিকার আদায় করাই হলো যাকাত । জনাব তাজুলের কাজটি এ ইবাদতের ইঙ্গিতবহ। জনাব তাজুল ১২ মাসের জন্য ব্যাংকে গচ্ছিত ২২,০০,০০০ টাকা থেকে ৫৫,০০০ টাকা উঠিয়ে কৃষক ফারুককে একটি হালের বলদ কিনে দেন। যেহেতু তিনি সামর্থ্যবান এবং দরিদ্রকে দান করেছেন তাই এটি যাকাতকে ইঙ্গিত করে। কারণ কোনো মুসলিম নিসাব পরিমাণ সম্পদের মালিক হলে বছরান্তে তার সম্পদের শতকরা ২.৫০ হারে নির্দিষ্ট খাতে ব্যয় করাকে যাকাত বলা হয়। যাকাতের এ সংজ্ঞা বিচারে তার যাকাত আদায় সঠিক। কারণ তিনি নির্ধারিত পরিমাণ অর্থ ব্যয় করেছেন। তার সম্পদ হলো ২২,০০,০০০ টাকা। এ হিসেবে আমরা দেখি— ১০০ টাকায় যাকাত দিতে হয় ২.৫০ টাকা উপরের আলোচনা থেকে বলা যায়, জনাব তাজুলের ইবাদতটি যাকাত এবং তা যথার্থভাবে আদায় হয়েছে। তাই মাওলানা সামাদ সাহেবের মন্তব্যটি গ্রহণযোগ্য নয়।"
        }
      ]
    },
    {
      "number": "8",
      "uddipok": "রাফিন, শাফিন ও জুহিন এক বিকেলে গল্প করছিল। পাশের মসজিদের আযান শুনে রাফিন বলল, চলো মসজিদে যাই। শাফিন বলল, বড় হয়ে হজ করলেই সব গুনাহ মাফ হয়ে যাবে, নামাযের প্রয়োজন নেই। এ কথা শুনে জুহিন বলল, নামায ইসলামের অন্যতম স্তম্ভ। সে মহানবি (স)-এর বাণীটি উচ্চারণ করে বলল, \"কিয়ামতের দিন বান্দার কাছ থেকে সর্বপ্রথম নামাযের হিসাব নেওয়া হবে।\"",
      "tag": "ISCM 24",
      "sub_questions": [
        {
          "label": "ক",
          "question": "হাক্কুল ইবাদ কাকে বলে?",
          "explanation": "মানুষ ও অন্যান্য প্রাণীর সাথে সম্পৃক্ত হক বা অধিকারকে হাক্কুল ইবাদ বলে।"
        },
        {
          "label": "খ",
          "question": "'আল্লাহ সুদকে নিশ্চিহ্ন করেন এবং দানকে বাড়িয়ে দেন'- ব্যাখ্যা করো।",
          "explanation": "উল্লিখিত বাণীর মাধ্যমে মহান আল্লাহ মানুষকে সুদ গ্রহণের ব্যাপারে নিরুৎসাহিত করেছেন এবং দানশীলতাকে উদ্বুদ্ধ করেছেন। সুদ এক ধরনের সামাজিক অনাচার। ইসলামে সুদ স্পষ্টভাবে হারাম ঘোষণা করা হয়েছে। সুদ গ্রহণ করা যেমন হারাম, তেমনি প্রদান করাও হারাম। এ প্রসঙ্গে মহান আল্লাহ বলেন, \"আর আল্লাহ ব্যবসাকে হালাল করেছেন এবং হারাম করেছেন সুদকে।\" (সূরা আল-বাকারা, আয়াত ২৭৫)"
        },
        {
          "label": "গ",
          "question": "শাফিনের বক্তব্যটি কি ঠিক? তোমার মতামত ইসলামের আলোকে ব্যাখ্যা করো।",
          "explanation": "না, মৌলিক ইবাদত সালাত সম্পর্কে বিরূপ মন্তব্য করায় শাফিনের বক্তব্য যথার্থ নয়। সালাত অর্থ ক্ষমা প্রার্থনা করা। যে ইবাদতের মাধ্যমে বান্দা মহান আল্লাহর নিকট দয়া ও ক্ষমা প্রার্থনা করে তাকে সালাত বলে। ইসলাম যে পাঁচটি স্তম্ভের উপর প্রতিষ্ঠিত সালাত তার মধ্যে দ্বিতীয় স্তম্ভ। সুতরাং সালাত বাদ দিয়ে অন্য ইবাদতের উপর নির্ভরশীল হলে অন্য ইবাদতের সওয়াব লাভ হবে ঠিকই, কিন্তু সালাত আদায় না করার জন্য গুনাহগার হতে হবে। শাফিনের মধ্যে এ শিক্ষাটি অনুপস্থিত। উদ্দীপকের শাফিন মনে করে, বড় হয়ে হজ পালন করলেই সব গোনাহ মাফ হয়ে যাবে, নামাজের প্রয়োজন নেই। তার এ ধারণা সম্পূর্ণ ভিত্তিহীন। কেননা ইসলামে একটি ইবাদত বাদ দিয়ে অন্যটি পালন করার কোনো সুযোগ নেই। বরং সব ইবাদতই যথার্থভাবে পালন করতে হবে। মানুষের যে ইবাদত পালনে অনাগ্রহ প্রকাশ পাবে, সেই ইবাদতের জন্য আল্লাহর কাছে জবাবদিহি করতে হবে। সুতরাং সালাত বাদ দিয়ে হজের উপর নির্ভর করে শাফিন চরম পাপ করেছে।"
        },
        {
          "label": "ঘ",
          "question": "জুহিনের মতামত দৃশ্যপটে উল্লেখিত হাদিসের আলোকে বিশ্লেষণ করো।",
          "explanation": "জুহিনের মতামতে সালাতের ধর্মীয় গুরুত্ব প্রকাশ পেয়েছে। সালাত ইসলামের দ্বিতীয় স্তম্ভ। এটি প্রত্যেক মুসলমানের উপর ফরয। কিয়ামতের দিন মহান আল্লাহ সর্বপ্রথম সালাতের হিসাব নিবেন। রাসুল (স) বলেন, \"কিয়ামতের দিন বান্দার কাছ থেকে সর্বপ্রথম নামাযের হিসাব নেওয়া হবে।” (তিরমিযি) যা জুহিনের বক্তব্যেও লক্ষণীয়। উদ্দীপকের জুহিন সালাতকে ইসলামের অন্যতম স্তম্ভ হিসেবে উল্লেখ করে উল্লিখিত হাদিসটি বর্ণনা করে। তার এ বক্তব্যে সালাতের ধর্মীয় গুরুত্ব প্রকাশ পেয়েছে। প্রকৃতপক্ষে, একজন মুসলিমের দৈনন্দিন জীবনে সালাতের গুরুত্ব অপরিসীম। সালাত মানুষকে আল্লাহর নৈকট্য অর্জনে সহায়তা করে। এর মাধ্যমে বান্দা তার প্রভুর সান্নিধ্য লাভ করতে পারে। ইমান মজবুত হয়, আত্মা পরিশুদ্ধ হয়। মানুষকে খুব সকালে ঘুম থেকে উঠতে অভ্যস্ত করে তোলে, যা স্বাস্থ্যের জন্য অত্যন্ত উপকারী। সালাতের গুরুত্ব সম্পর্কে রাসুল (স) বলেছেন, \"যে ব্যক্তি মনোযোগসহ সালাত আদায় করে, কিয়ামতের দিন ঐ সালাত তার জন্য নূর হবে।\" (তাবারানি) পরিশেষে বলা যায়, হাশরের ময়দানে মানুষকে সর্বপ্রথম সালাতের হিসাব দেওয়া লাগবে। তাই সবাইকে সালাত আদায়ে যত্নবান হতে হবে।"
        }
      ]
    },
    {
      "number": "9",
      "uddipok": "প্রেক্ষাপট-১: ফারুক সাহেব সব কাজে আল্লাহকে ভয় করে চলেন। ফলে তিনি সকল প্রকার অন্যায়, অশ্লীল কথা-কাজ ও মন্দ চিন্তাভাবনা থেকে বিরত থাকেন। প্রেক্ষাপট-২: জনাব আনাস তার প্রতিশ্রুতি পালনে বদ্ধপরিকর। কেননা তিনি জানেন, মহান আল্লাহর ঘোষণাঃ \"তোমরা প্রতিশ্রুতি পালন করো। নিশ্চয়ই প্রতশ্রুতি সম্পর্কে জিজ্ঞাসা করা হবে।\"",
      "tag": "ISCM 24",
      "sub_questions": [
        {
          "label": "ক",
          "question": "আখলাক কাকে বলে?",
          "explanation": "মানুষের সকল কাজ ও নীতির সমষ্টিকে আখলাক বলা হয়।"
        },
        {
          "label": "খ",
          "question": "\"নিশ্চয়ই আপনি মহান চরিত্রের ধারক।\" বুঝিয়ে লেখো।",
          "explanation": "উল্লেখিত বাণীতে রাসুল (স)-এর আখলাক বা চরিত্র প্রকাশ পেয়েছে। মানুষকে আখলাক শিক্ষা দেওয়া নবি-রাসুলগণের অন্যতম দায়িত্ব ছিল। আমাদের প্রিয়নবি হযরত মুহাম্মদ (স) ছিলেন সর্বোত্তম চরিত্রের অধিকারী। সব ধরনের সৎগুণ তাঁর চরিত্রে পাওয়া যায়। স্বয়ং আল্লাহ তায়ালা তাঁর প্রসঙ্গে বলেছেন-“নিশ্চয়ই আপনি মহান চরিত্রের ধারক।” (সূরা আল- কালাম, আয়াত-৪)"
        },
        {
          "label": "গ",
          "question": "প্রেক্ষাপট-১ এ বর্ণিত বিষয়টির পরিচয় ও গুরুত্ব বর্ণনা করো।",
          "explanation": "নিম্মের অনুরুপ। জনৈক ব্যক্তির মন্তব্যে আখলাকে হামিদার অন্যতম গুণ তাকওয়া ফুটে উঠেছে। তাকওয়া অর্থ বিরত থাকা, বেঁচে থাকা, ভয় করা, নিজেকে রক্ষা করা। মহান আল্লাহর ভয়ে যাবতীয় অন্যায়, অত্যাচার ও পাপ কাজ থেকে নিজেকে রক্ষা করে কুরআন ও সুন্নাহ মোতাবেক জীবন পরিচালনা করাকে তাকওয়া বলে। যিনি তাকওয়া অবলম্বন করেন তাকে মুত্তাকি বলা হয়। উদ্দীপকে জনৈক ব্যক্তির বক্তব্যেও এ বিষয়টি লক্ষণীয়। উদ্দীপকে দেখা যায়, সাম্প্রতিক সামাজিক গণমাধ্যমে নকল ঔষধ তৈরির একটি প্রতিবেদন ভাইরাল হয়েছে। এটি দেখে জনৈক ব্যক্তি বলেন, আল্লাহর মুখোমুখি হওয়ার ইচ্ছা থাকলে কোনো ব্যক্তি এরকম জঘন্য কাজ করতো না। তার বক্তব্যটি তাকওয়াকেই নির্দেশ করে। তাকওয়া একজন মানুষকে সমস্ত প্রকার অন্যায় থেকে দূরে রাখে। প্রকৃতপক্ষে তাকওয়া একটি মহৎ ও অন্যতম চারিত্রিক বৈশিষ্ট্য। মানবজীবনে তাকওয়ার গুরুত্ব অপরিসীম। তাকওয়া মানুষকে ইহকালীন ও পরকালীন উভয় জীবনেই সম্মান, মর্যাদা ও সফলতা দান করে। ইসলামি জীবনদর্শনে মানুষের মধ্যে সবচেয়ে মর্যাদাবান ব্যক্তি হলো মুত্তাকিগণ। আল্লাহ তায়ালা বলেন, 'নিশ্চয়ই আল্লাহর কাছে সেই ব্যক্তি সবচেয়ে সম্মানিত, যে তোমাদের মধ্যে সবচেয়ে বেশি তাকওয়াবান।' (সূরা আল-হুজুরাত, আয়াত ১৩) মুত্তাকি ব্যক্তি কোনোরূপ অশ্লীল ও অশালীন কথা, কাজ ও চিন্তা-ভাবনা করে না। তারা সর্বদা কুরআন ও সুন্নাহ মোতাবেক জীবনযাপন করেন এবং আল্লাহর ভয়ে নিজেদের অন্যায় কাজ থেকে দূরে সরিয়ে রাখেন। তাই বলা যায়, জনৈক ব্যক্তির মন্তব্যে তাকওয়া প্রকাশ পেয়েছে।"
        },
        {
          "label": "ঘ",
          "question": "প্রেক্ষাপট-২-এর তাৎপর্য বিশ্লেষণ করো।",
          "explanation": "নিম্মের অনুরুপ। আসিফের কর্মকান্ডে ওয়াদা পালনের বিষয়টি প্রকাশ পেয়েছে। কাউকে কোনো কথা দিয়ে বা কারও সাথে প্রতিজ্ঞা করে তা রক্ষা করাকে ওয়াদা পালন বলা হয়। এটি আখলাকে হামিদাহর (সচ্চরিত্র) অন্যতম গুণ। স্বয়ং আল্লাহ তায়ালা মানুষকে ওয়াদা পালনের নির্দেশ দিয়ে বলেছেন, 'হে ইমানদারগণ! তোমরা অঙ্গীকারসমূহ পূর্ণ করো।' (সূরা মায়িদা, আয়াত ১) আসিফের মধ্যে এ গুণটিই প্রতিফলিত হয়েছে। উদ্দীপকের আসিফ প্রতিজ্ঞা করলে পূরণ করে এবং টাকা ধার নিলে তা যথাসময়ে পরিশোধ করে। তার এ গুণটি ওয়াদা পালনের অন্তর্ভুক্ত। ইসলামি জীবনব্যবস্থায় ওয়াদা পালনের গুরুত্ব অপরিসীম। ওয়াদা পালন করা মুমিনের অন্যতম বৈশিষ্ট্য। মহানবি (স) বলেছেন, 'যে ব্যক্তি ওয়াদা পালন করে না, তার দীন (ধর্ম) নেই।' (মুসনাদে আহমদ) মহান আল্লাহ বলেছেন, 'তোমরা প্রতিশ্রুতি পূর্ণ করো। নিশ্চয়ই এ সম্পর্কে জিজ্ঞাসা করা হবে।' (সূরা বনি ইসরাইল, আয়াত ৩৪) তাছাড়া ওয়াদা পালন না করা মুনাফিকের বৈশিষ্ট্য, আর মুনাফিকরা পরকালে জাহান্নামের সর্বনিম্ন স্তরে অবস্থান করবে। তাই মহান আল্লাহ মুমিনদের ওয়াদা ভঙ্গ না করার নির্দেশ দিয়েছেন। তিনি বলেন, 'হে মুমিনগণ! তোমরা যা পালন করো না, এমন কথা বলো কেন?' (সূরা আস-সফ, আয়াত ১৩) পরিশেষে বলা যায়, ওয়াদা পালন মানবচরিত্রের অন্যতম একটি গুণ। তাই সবাইকে ওয়াদা পালনের ব্যাপারে সচেতন হতে হবে।"
        }
      ]
    },
    {
      "number": "10",
      "uddipok": "আরবের এক সংকটময় অবস্থায় মহানবি (স)-এর আর্বিভাব ঘটে। তিনি তাঁর গুণ ও চারিত্রিক মাধুর্য দিয়ে সে সময়ের ঘুণেধরা সমাজকে ইসলামের সুশীতল ছায়াতলে একত্রিত করতে সমর্থ হন। মত্তি ও মাদানি জীবনে তিনি যে শিক্ষা ও আদর্শ রেখে গেছেন তা যদি বর্তমান বিশ্বে সর্বশ্রেণির মানুষ বাস্তবায়ন করত, তাহলে আজকের বিশ্বে মারামারি, হানাহানি, মদ-জুয়া, হত্যা-সন্ত্রাসসহ সকল প্রকার পাপাচার বন্ধ হয়ে যেত। সমাজ পূর্ণ হয়ে যেত সুখ ও সমৃদ্ধিতে।",
      "tag": "ISCM 24",
      "sub_questions": [
        {
          "label": "ক",
          "question": "আইয়ামে জাহিলিয়া অর্থ কী?",
          "explanation": "আইয়ামে জাহিলিয়া বলতে মহানবি (স)-এর আবির্ভাবের পূর্বে আরব সমাজের বিশৃঙ্খল অবস্থাকে বোঝায়।"
        },
        {
          "label": "খ",
          "question": "হারবুল ফিজারকে কেন অন্যায় সমর বলা হয়?",
          "explanation": "নিম্মের অনুরুপ। হারবুল ফিজার নিষিদ্ধ মাসে শুরু হওয়াতে এ যুদ্ধকে অন্যায় যুদ্ধ বলা হয়। কায়স ও কুরাইশদের মধ্যে সংঘটিত ফিজারের যুদ্ধ নিষিদ্ধ মাসে শুরু হয়েছিল। এছাড়াও কায়স গোত্র অন্যায়ভাবে কুরাইশদের ওপর এ যুদ্ধ চাপিয়ে দেয়। তাই ফিজার যুদ্ধ অন্যায় যুদ্ধ হিসেবে অভিহিত হয়।"
        },
        {
          "label": "গ",
          "question": "বর্তমান অস্থিতিশীল বিশ্বে রাসুল (স)-এর 'হিলফুল ফুযুল' সংগঠনটির অপরিহার্যতা প্রমাণ করো।",
          "explanation": "নিম্মের অনুরুপ। আবুজার সাহেব কর্তৃক গঠিত সংঘের সাথে মহানবি (স) কর্তৃক প্রতিষ্ঠিত হিলফুল ফুযুল সংঘের সাদৃশ্য রয়েছে। সমাজে শান্তি প্রতিষ্ঠার উদ্দেশ্যে মহানবি (স) আরবের শান্তিকামী যুবকদের নিয়ে যে সংঘ প্রতিষ্ঠা করেন তাকে হিলফুল ফুযুল বলে। এ সংঘের উদ্দেশ্য ছিল সমাজে শান্তি-শৃঙ্খলা প্রতিষ্ঠা করা এবং গোত্রে-গোত্রে সম্প্রীতি প্রতিষ্ঠা করা। এ সংঘের আদর্শের আলোকেই তৎকালীন আরবে গোত্রকলহ বন্ধ হয়ে শান্তি ও সম্প্রীতি প্রতিষ্ঠিত হয়েছিল। আবুজার সাহেবের কর্মকাণ্ডে এ সংঘেরই প্রতিচ্ছবি ফুটে ওঠে। উদ্দীপকের আবুজার সাহেবের এলাকায় বেশ কিছুদিন যাবৎ দুই পক্ষের সমর্থকদের মধ্যে মারামারি ও অরাজকতা চলতে থাকে। আবুজার সাহেব এ সমস্যা সমাধানের লক্ষ্যে বিবদমান পক্ষের নেতৃস্থানীয় ব্যক্তি ও এলাকার শান্তিকামী যুবকদের নিয়ে একটি সংঘ গঠন করেন। এ সংঘের কল্যাণে পরবর্তীতে দুই পক্ষের মধ্যে শান্তি প্রতিষ্ঠিত হয়। তার এ কাজটি মহানবি (স) কর্তৃক গঠিত 'হিলফুল ফুযুল' নামক সংঘেরই অনুরূপ। মহানবি (স) ফিজার যুদ্ধের ভয়াবহতা দেখে অত্যন্ত ব্যথিত হন। এজন্য সমাজের সর্বত্র 'শান্তি প্রতিষ্ঠার জন্য 'হিলফুল ফুযুল' গঠন করেন। তৎকালীন সমাজে শান্তি প্রতিষ্ঠায় এ সংঘের ভূমিকা ছিল অনস্বীকার্য। আবুজার সাহেব কর্তৃক গঠিত সংঘটি এই সংঘেরই প্রতিচ্ছবি।"
        },
        {
          "label": "ঘ",
          "question": "সমাজে শান্তি-শৃঙ্খলা প্রতিষ্ঠায় মহানবি (স)-এর ভূমিকা বিশ্লেষণ করো।",
          "explanation": "সমাজে শান্তি ও শৃঙ্খলা প্রতিষ্ঠায় মহানবি (স)-এর ভূমিকা পৃথিবীর সকল মানুষের জন্য আদর্শস্বরূপ। শৈশবকাল থেকেই মহানবি (স) ছিলেন শান্তিকামী মানুষ। শান্তিকামী মানুষ হিসেবে তিনি আরবের যুবকদের নিয়ে গঠন করেন হিলফুল ফুজুল। যার উদ্দেশ্য ছিল গোত্রে গোত্রে কলহ দূর করা এবং সমাজের সর্বস্তরে শান্তি প্রতিষ্ঠা করা। হাজরে আসওয়াদ স্থাপন নিয়ে যখন আরবের বিভিন্ন গোত্রে দ্বন্দ্ব লাগে, মহানবি (স) তখন অত্যন্ত দক্ষতার সাথে বিষয়টির সমাধান করেন। তিনি ধনী-গরিব, আপন-পর কখনোই কারো প্রতি বৈষম্য করেননি। আবার মহানবি (স)-এর মাদানি জীবন যুদ্ধ বিগ্রহে জর্জরিত হলেও সেখানে তিনি শান্তি প্রতিষ্ঠায় সজাগ ছিলেন। বহু শত্রু ও বন্দীকে তিনি ক্ষমা ও মুক্তি দিয়েছেন। ঐতিহাসিক মদিনা সনদ প্রণয়ন করে তিনি রাষ্ট্রের সর্বস্তরে শান্তি সংবিধান প্রণয়ন করেন। মক্কা বিজয়ের পর প্রতিশোধ নেওয়ার সুযোগ পেয়েও তিনি মক্কার কাফির ও কুরাইশদের ক্ষমা করে দেন। তাছাড়া বিদায় হজের ভাষণে তিনি ধর্ম-গোত্র-বর্ণ নির্বিশেষে পৃথিবীর সকল মানুষের অধিকারের ব্যাপারে সুস্পষ্ট নির্দেশনা দিয়ে যান এবং জীবনবিধান হিসেবে আল-কুরআন ও হাদিসের কথা বলে যান। সুতরাং বলা যায়, মহানবি (স) ছিলেন শান্তি ও মুক্তির দূত। মানজীবনের সর্বস্তরে শান্তি ও শৃঙ্খলা প্রতিষ্ঠার ক্ষেত্রে তাঁর চেয়ে উত্তম পথ প্রদর্শক আর কেউ নেই।"
        }
      ]
    },
    {
      "number": "11",
      "uddipok": "দৃশ্যপট-১: ধনপুর গ্রামের অধিকাংশ মানুষ নিরক্ষর। কারণে অকারণে তারা নারীদের মারধর করে। কথায় কথায় স্ত্রীদের সাথে বিবাহ বিচ্ছেদ ঘটায়। গ্রামবাসী বিনোদনের নামে রাতের বেলায় মদপান ও জুয়ার আসরে মিলিত হয়। দৃশ্যপট-২: শিলমুড়ি ইউপি চেয়ারম্যান খোরশেদ আলম একজন জনদরদি ব্যক্তি। বেতন- ভাতা ও একটি মাঝারি মানের মুদি দোকানের আয় থেকে তিনি সংসারের ব্যয় নির্বাহ করেন। জনাব খোরশেদ আলম ও স্ত্রী আছিয়া মিলে সংসারের সকল কাজ সম্পন্ন করেন। রান্নার কাজেও তিনি স্ত্রী আছিয়াকে সহযোগিতা করেন।",
      "tag": "ISCM 24",
      "sub_questions": [
        {
          "label": "ক",
          "question": "‘তাহারাত’ কাকে বলে?",
          "explanation": "শরিয়ত নির্দেশিত পদ্ধতিতে দেহ, মন, পোশাক, খাদ্য, বাসস্থান ও পরিবেশ পরিষ্কার ও পবিত্র রাখাকে তাহারাত বলে।"
        },
        {
          "label": "খ",
          "question": "হযরত উসমান (রা)-কে ‘জামিউল কুরআন' কেন বলা হয়?",
          "explanation": "আল-কুরআন যথাযথভাবে সংরক্ষণ করায় হযরত উসমান (রা)-কে জামিউল কুরআন বা কুরআন সংকলনকারী বলা হয় । তৎকালীন আরবের বিভিন্ন অঞ্চলে বিভিন্ন উপভাষায় কুরআন তিলাওয়াত করা হতো। পরবর্তীকালে এটি মুসলিম উম্মাহর জন্য জটিল সমস্যা হয়ে দাঁড়ায়। এতে মুসলিম উম্মাহর ঐক্য ও সংহতি বিনষ্ট হওয়ার উপক্রম হয় । হযরত উসমান (রা) এরূপ অবস্থার গুরুত্ব উপলব্ধি করে এ ব্যাপারে ত্বরিত পদক্ষেপ গ্রহণ করেন এবং হাফসা (রা)-এর কাছে রক্ষিত কুরআনের মূল কপি এনে তার অনেকগুলো কপি করে মুসলিম সাম্রাজ্যের বিভিন্ন অঞ্চলে পাঠিয়ে দেন । ফলে একই রীতিতে কুরআন পাঠের রেওয়াজ শুরু হয়। এরূপ কাজের জন্য তাকে ‘জামিউল কুরআন' বলা হয়।"
        },
        {
          "label": "গ",
          "question": "দৃশ্যপট-১-এর চিত্রটি তোমার পাঠ্যপুস্তকের কোন সমাজ ব্যবস্থার সাথে সাদৃশ্যপূর্ণ? ব্যাখ্যা করো।",
          "explanation": "নিম্নের অনুরুপঃ জনাব হাফিজের এলাকার মানুষের অবস্থাকে মহানবি (স)-এর সময়কার আইয়ামে জাহিলিয়া বা অজ্ঞতার যুগের সামাজিক অবস্থার সাথে তুলনা করা যায় । মহানবি (স)-এর আবির্ভাবের আগে আরব সমাজের লোকেরা নবি ও রাসুলের শিক্ষা ভুলে অসামাজিক কার্যকলাপে লিপ্ত ছিল। সভ্য সমাজের কোনো বৈশিষ্ট্য তখনকার মানুষের মধ্যে ছিল না। হত্যা, রাহাজানি, থেকে শুরু করে মানুষের জান, মাল, ইজ্জতের কোনো নিরাপত্তা তখন ছিল না। জনাব হাফিজের এলাকার মানুষের অবস্থাও এ রকম । উদ্দীপকে জনাব হাফিজের এলাকার মানুষেরা প্রতিনিয়ত তুচ্ছ বিষয়কে কেন্দ্র করে মারামারি ও ঝগড়া-ঝাটিতে লিপ্ত হয়ে পড়ে। তথায় মানুষের জান-মাল ও ইজ্জতের কোনো মূল্য নেই। আইয়ামে জাহিলিয়ার যুগেও মানুষ মদপান, জুয়া খেলা নিয়ে মত্ত থাকত। কন্যা সন্তানদেরকে জীবন্ত কবর দিতো। তৎকালীন সমাজে নারীর কোনো মর্যাদা ছিল না। তাদেরকে দাসী হিসেবে বিক্রি করা হতো। ভোগবিলাসের বস্তু মনে করা হতো। এক কথায় অপরাধের এমন কোনো দিক ছিল না যা তারা করত না। সুতরাং হাফিজের এলাকায় মহানবি (স)-এর সময়কার আইয়ামে জাহেলিয়ার সামাজিক অবস্থা প্রতিফলিত হয়েছে।"
        },
        {
          "label": "ঘ",
          "question": "দৃশ্যপট-২-এ জনাব খোরশেদ আলমের কর্মকাণ্ড তোমার পাঠ্যপুস্তকের কোনো একজন মহান নেতার চারিত্রিক বৈশিষ্ট্য সম্পূর্ণরূপে প্রতিফলিত হয়েছে কি? তোমার উত্তরের সপক্ষে যুক্তি দেখাও।",
          "explanation": "নিম্নের অনুরুপঃ দৃশ্যপট ২-এ খলিফা হযরত আলি (রা)-এর চারিত্রিক বৈশিষ্ট্য প্রতিফলিত হয়েছে। হযরত আলি (রা) ছিলেন ইসলামের চতুর্থ খলিফা। তিনি মহানবি (স)-এর চাচা আবু তালিবের পুত্র তথা চাচাত ভাই এবং জামাতা ছিলেন। তিনি কষ্ট করে জীবন পরিচালনা করতেন। খলিফা হয়েও তিনি অত্যন্ত সহজ- সরল ও অনাড়ম্বর জীবনযাপন করতেন। দৃশ্যপট ২-এ তার এ দৃষ্টান্তেরই ইঙ্গিত পাওয়া যায়। দৃশ্যপট ২ এ দেখা যায়, মুনাজ একজন দরিদ্র যুবক। তার আচার-ব্যবহারে মুগ্ধ হয়ে তার চাচা নিজের মেয়েকে মুনাজের সাথে বিবাহ দেন। মুনাজ ও তার স্ত্রী মিলে সংসারের সকল কাজ সম্পন্ন করেন। মুনাজ কঠোর পরিশ্রম করে জীবিকা নির্বাহ করেন। অনুরূপভাবে অর্থকড়িহীন হযরত আলি (রা)- এর গুণে মুগ্ধ হয়ে মুহাম্মদ (স) নিজের মেয়ে ফাতিমাকে তার সাথে বিবাহ দেন। জীবিকার তাগিদে হযরত আলি (রা) কঠোর পরিশ্রম করতেন। নিজ হাতে কাজ করে উপার্জন করতেন। কখনো না খেয়ে থাকতেন। তবুও আক্ষেপ করতেন না। তার স্ত্রী রাসুলল্লাহ (স)-এর আদরের কন্যা হযরত ফাতিমা (রা) নিজ হাতে জাঁতা পিষে গম গুঁড়ো করতেন ও রুটি তৈরি করতেন। মুসলিম জাহানের খলিফা হওয়ার পরও তিনি বাসায় কোনো কাজের লোক রাখেননি । উপরের আলোচনা থেকে বলা যায়, দৃশ্যপট ২-এর মুনাজ ও হযরত আলি (রা)-এর চারিত্রিক বৈশিষ্ট্য একই সূত্রে গাঁথা, যা আমাদের জন্য একটি অনুকরণীয় আদর্শ।"
        }
      ]
    }
  ]
}