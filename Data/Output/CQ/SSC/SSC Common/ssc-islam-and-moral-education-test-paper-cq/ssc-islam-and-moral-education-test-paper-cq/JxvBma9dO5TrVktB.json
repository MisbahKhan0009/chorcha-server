{
  "title": "কুমিল্লা বোর্ড ২০২৩",
  "subtitle": "ইসলাম ও নৈতিক শিক্ষা (11)",
  "questions": [
    {
      "number": "1",
      "uddipok": "আতিক ও নাদিম দুই বন্ধু। আতিক তাওহিদে বিশ্বাসী। সে বিশ্বাস করে পরকালে শান্তির আবাস লাভ করতে হলে অবশ্যই আল্লাহর আদেশ-নিষেধ ও মহানবি (স)-এর সুন্নাহর অনুসরণ করতে হবে। পক্ষান্তরে নাদিম দুনিয়ার জীবনকে প্রাধান্য দেয়। সে আল্লাহর বিধি-বিধান মেনে চলতে চায় না। সে সর্বত্রই ইসলামের বিরোধিতা ও সীমালঙ্ঘন করে। তার অবস্থা দেখে তার পিতা তাকে বলেন, তোমার কর্মকাণ্ডের ফলে তুমি পরকালে ভয়াবহ পরিণতি ভোগ করবে।",
      "tag": "DB 23",
      "sub_questions": [
        {
          "label": "ক",
          "question": "ইসলাম কাকে বলে?",
          "explanation": "আল্লাহ তায়ালা ও রাসুল (স)-এর পরিপূর্ণ আনুগত্য করাকে ইসলাম বলে।"
        },
        {
          "label": "খ",
          "question": "আখিরাতে বিশ্বাসের গুরুত্ব বুঝিয়ে লেখো।",
          "explanation": "ইমানের মৌলিক বিষয় হওয়ায় আখিরাতে বিশ্বাস অপরিহার্য। মানুষের মৃত্যুর পরবর্তী জীবনকে বলা হয় আখিরাত। আখিরাতে মানুষকে তার দুনিয়ার জীবনের প্রতিটি কাজের জন্য জবাবদিহি করতে হবে। তাই আখিরাতে বিশ্বাস মানুষকে পাপকাজ থেকে বিরত রাখে এবং পুণ্যকাজে উৎসাহ যোগায়। এছাড়া আখিরাতে বিশ্বাস ছাড়া কেউ প্রকৃত ইমানদার হতে পারে না। এসব কারণে একজন মুসলিমের জন্য আখিরাতে বিশ্বাস করা অপরিহার্য।"
        },
        {
          "label": "গ",
          "question": "আতিকের বিশ্বাস অনুযায়ী শান্তির আবাসস্থলের বর্ণনা দাও।",
          "explanation": "আতিকের বিশ্বাস অনুযায়ী শান্তির আবাসস্থল হলো জান্নাত। জান্নাত অর্থ উদ্যান, বাগান, সুশোভিত কানন। ইসলামি পরিভাষায় পরকালীন জীবনে পুণ্যবানদের জন্য পুরস্কারস্বরূপ যে আরামদায়ক স্থান তৈরি করে রাখা হয়েছে তাকে বলা হয় জান্নাত। জান্নাতে সবধরনের নিয়ামত বিদ্যমান। মুমিনগণ সেখানে চিরকাল অবস্থান করবেন। তারা সেখানে যা চাইবেন সাথে সাথে তাই পেয়ে যাবেন। আতিকের বিশ্বাসে এই আবাসস্থলেরই বর্ণনা প্রকাশ পেয়েছে। উদ্দীপকের আতিক বিশ্বাস করে, পরকালে শান্তির আবাস লাভ করতে হলে আল্লাহর আদেশ-নিষেধ ও মহানবি (স)-এর সুন্নাহর অনুসরণ করতে হবে। ইসলামের দৃষ্টিতে তার উল্লিখিত শান্তির আবাস হলো জান্নাত। প্রকৃতপক্ষে জান্নাত চরম সুখের আবাস। দুনিয়াতে যারা ইসলামকে পরিপূর্ণভাবে অনুসরণ করে চলবে তারা পরকালে জান্নাত লাভ করবে। সকল কাজকর্মে আল্লাহ তায়ালার আদেশ ও রাসুলুল্লাহ (স)-এর সুন্নাহ অনুসরণ করলে জান্নাত লাভ করা সম্ভব হবে। আল্লাহ তায়ালা বলেন, 'আর যে ব্যক্তি স্বীয় প্রতিপালকের সম্মুখে উপস্থিত হওয়ার ভয় রাখে এবং কুপ্রবৃত্তি থেকে নিজেকে বিরত রাখে জান্নাতই হবে তার আবাস। (সূরা আন-নাযিআত, আয়াত ৪০-৪১) সুতরাং বলা যায়, আতিকের নির্দেশিত আবাস তথা জান্নাত হলো চির সুখ-শান্তি ও অফুরন্ত নিয়ামতের স্থান।"
        },
        {
          "label": "ঘ",
          "question": "নাদিমের পিতার দৃষ্টিতে নাদিম কোন আবাসস্থল লাভ করবে বলে তুমি মনে কর? ব্যাখ্যা করো।",
          "explanation": "নাদিমের পিতার দৃষ্টিতে নাদিম জাহান্নাম লাভ করবে। জাহান্নাম হলো শাস্তির স্থান। পরকালে মুমিনগণের জন্য যেমন জান্নাতের ব্যবস্থা রয়েছে তেমনি পাপীদের জন্য রয়েছে শাস্তির স্থান। আর জাহান্নামই হলো সে শাস্তির জায়গা। জাহান্নামকে (৩৩) (নার) বা আগুনও বলা হয়। যারা আল্লাহর বিধান মানে না এবং ইসলামের বিরোধিতা করে তারাই হবে জাহান্নামের অধিবাসী। নাদিম এই আবাসস্থলেরই অধিবাসী হবে। উদ্দীপকের নাদিম দুনিয়ার জীবনকে প্রাধান্য দেয়। সে আল্লাহ এবং ইসলামের বিরোধিতা করে। তার এ অবস্থা দেখে তার পিতা তাকে বলেন, তোমার কর্মকাণ্ডের ফলে তুমি পরকালে ভয়াবহ পরিণতি ভোগ করবে। জাহান্নামকে উদ্দেশ্য করে নাদিমের পিতা যথার্থই বলেছেন। যারা দুনিয়াকে প্রাধান্য দেয় তাদের সম্পর্কে আল্লাহ তায়ালা বলেন, 'অনন্তর যে সীমালঙ্ঘন করে এবং দুনিয়ার জীবনকে প্রাধান্য দেয়, জাহান্নামই হবে তার আবাস।' (সূরা আন-নাযিআত, আয়াত ৩৭-৩৯) আর জাহান্নাম হলো ভীষণ শাস্তির স্থান। এটি বিষাক্ত সাপ ও বিচ্ছুর আবাসস্থল। সেখানকার আগুন অত্যন্ত উত্তপ্ত এবং খাদ্য বড় বড় কাঁটাযুক্ত বৃক্ষ। আর পানীয় হবে উত্তপ্ত রক্ত ও পুঁজ'। পরিশেষে বলা যায়, জাহান্নাম অতি, যন্ত্রণাদায়ক শাস্তির স্থান। এটি থেকে বেঁচে থাকতে হলে ইসলামের পরিপূর্ণ অনুসরণের বিকল্প নেই।"
        }
      ]
    },
    {
      "number": "2",
      "uddipok": "দৃশ্যকল্প-১: জনাব 'ক' বলেন- আল্লাহ তায়ালা মানবজাতিকে সৃষ্টি জগতের সুন্দরতম •আকৃতি দিয়ে সৃষ্টি করেছেন। তাই তার সম্মান ও মর্যাদা, ইমান আনা এবং সৎকর্মের - ওপর নির্ভরশীল। দৃশ্যকল্প-২: জনাব 'খ' সালাত আদায়ের ব্যাপারে উদাসীন। তিনি এতিমদের প্রতি রূঢ়, আচরণ করেন। এমনকি কোনো ভিক্ষুক বা মিসকিন কোনো কিছু চাইলে তিনি তাদেরকে - ফিরিয়ে দেন।",
      "tag": "DB 23",
      "sub_questions": [
        {
          "label": "ক",
          "question": "'শরিয়ত' কাকে বলে?",
          "explanation": "ইসলামি কার্যনীতি বা জীবনপদ্ধতিকে শরিয়ত বলা হয়।"
        },
        {
          "label": "খ",
          "question": "পবিত্র কুরআন দীর্ঘ ২৩ বছরে অবতীর্ণ হলো কেন? ব্যাখ্যা করো।",
          "explanation": "বিভিন্ন সময় এবং প্রয়োজনের পরিপ্রেক্ষিতে পবিত্র আল-কুরআন দীর্ঘ তেইশ বছরে অবতীর্ণ হয়েছে। মহানবি (স)-এর জীবদ্দশায় মোট তেইশ বছরে সম্পূর্ণ কুরআন নাজিল হয়। এটি একসাথে নাজিল হয়নি। বরং অল্প অল্প করে প্রয়োজনানুসারে নাজিল হতো। কখনো পাঁচ আয়াত, কখনো দশ আয়াত, কখনো আয়াতের অংশবিশেষ, আবার কখনো একটি পূর্ণাঙ্গ সূরা একসাথে নাজিল হতো। আল্লাহ তায়ালা এ প্রসঙ্গে বলেন, 'আর আমি খন্ড-খণ্ডভাবে কুরআন নাজিল করেছি যাতে আপনি তা মানুষের নিকট ক্রমে ক্রমে পাঠ করতে পারেন আর আমি তা ক্রমশ নাজিল করেছি।' (সূরা বনি ইসরাইল, আয়াত ১০৬)"
        },
        {
          "label": "গ",
          "question": "জনাব 'ক'-এর বর্ণনায় পবিত্র কুরআনের কোন সূরার শিক্ষা ফুটে উঠেছে? ব্যাখ্যা করো।",
          "explanation": "জনাব 'ক'-এর বর্ণনায় পবিত্র আল-কুরআনের সূরা আত-তীনের শিক্ষা ফুটে উঠেছে। সূরা আত-তীন আল-কুরআনের ৯৫তম সূরা। এ সূরায় মানুষের শ্রেষ্ঠত্ব সম্পর্কে বর্ণনা করা হয়েছে। এ সূরা থেকে আমরা জানতে পারি, মানুষ সৃষ্টিজগতের শ্রেষ্ঠ ও সুন্দরতম সৃষ্টি। মানুষকে পৃথিবীর সকল কিছুর উপরে স্থান দেওয়া হয়েছে। আর এ শ্রেষ্ঠত্ব ধরে রাখতে হলে মানুষকে অবশ্যই সৎকর্মশীল হতে হবে, যা জনাব 'ক'-এর বক্তব্যেও ফুটে ওঠে। উদ্দীপকে জনাব 'ক' বলেন, আল্লাহ তায়ালা মানুষকে সুন্দরতম আকৃতি দিয়ে সৃষ্টি করেছেন। তাই তার সম্মান ও মর্যাদা ইমান আনা ও সৎকর্মের উপর নির্ভরশীল। সূরা আত-তীনের শিক্ষার আলোকে তার এ বক্তব্যটি সঠিক। সূরা আত-তীনের শিক্ষা হলো মানুষ সৃষ্টির সেরা জীব। মানুষের সম্মান ও মর্যাদা সৎকর্মের ওপর নির্ভরশীল। অসৎকর্ম করলে মানুষ মনুষ্যত্বের স্তর থেকে পশুত্বের স্তরে নেমে যায়। আল্লাহ তায়ালা সর্বশ্রেষ্ঠ বিচারক। তিনি শেষ বিচারের দিন সকল মানুষের কৃতকর্মের হিসাব নেবেন। সৎকর্মশীলগণ পরকালে অশেষ ও অফুরন্ত পুরস্কার লাভ করবেন। অন্যদিকে যারা অসৎকাজে লিপ্ত হয়, আল্লাহ তায়ালা তাদেরকে দুনিয়া ও আখিরাতে লাঞ্ছিত ও অপমানিত করবেন। তাই বলা যায়, সূরা আত- তীন থেকে মানুষ নিজেদের শ্রেষ্ঠত্ব ধরে রাখার জন্য সৎকর্মশীল হওয়ার অনুপ্রেরণা পায়।"
        },
        {
          "label": "ঘ",
          "question": "জনাব 'খ'-এর আচরণ ও স্বভাবে কোন সূরার শিক্ষার অভাব রয়েছে? তা চিহ্নিত করে বিশ্লেষণ করো।",
          "explanation": "জনাব 'খ'-এর আচরণ ও স্বভাবে সূরা আল-মাউনের শিক্ষার অভাব রয়েছে। সূরা আল-মাউন আল কুরআনের ১০৭তম সূরা। এ সূরায় সালাতের প্রতি উদাসীন না হওয়া, ইয়াতীম ও মিসকিনদের সাহায্য-সহযোগিতা করা, গৃহস্থালির উপকরণ অন্যদের দান করা প্রভৃতি বিষয়ে শিক্ষা দেওয়া হয়েছে। কিন্তু জনাব 'খ'-এর মধ্যে এ শিক্ষার প্রতিফলন লক্ষ করা যায় না। উদ্দীপকের জনাব 'খ' সালাত আদায়ের ব্যাপারে উদাসীন। তিনি ইয়াতীমদের প্রতি রূঢ় আচরণ করেন এবং অসহায়দেরকে সাহায্য- সহযোগিতা করা থেকে বিরত থাকেন। তার এ কর্মকান্ডে সূরা আল- মাউনের শিক্ষা লঙ্ঘিত হয়েছে। সূরা আল-মাউনের শিক্ষা হলো ইয়াতীম ও দুঃস্থদের তাড়িয়ে না দেওয়া, তাদের যথাসম্ভব সাহায্য-সহযোগিতা করা; অসহায় ব্যক্তিদের সাহায্য-সহযোগিতা করা এবং অন্যকে সাহায্য- সহযোগিতা করার জন্য উৎসাহিত করা। কোনোক্রমেই লোক দেখানো সালাত আদায় করা যাবে না; বরং বিশুদ্ধ নিয়তে সঠিকভাবে আল্লাহ তায়ালার সন্তুষ্টি অর্জনের জন্য সালাত আদায় করতে হবে। বিচার দিবসকে পরিপূর্ণভাবে বিশ্বাস করতে হবে। অভাবগ্রস্তকে খাদ্যের ব্যবস্থা করতে হবে। এছাড়াও গৃহস্থালির প্রয়োজনীয় ছোট-খাটো বস্তু অন্যকে দিয়ে সাহায্য করতে হবে। সর্বোপরি আল্লাহর সন্তুষ্টি লাভের জন্য আমাদের কল্যাণকর কাজ করতে হবে। পরিশেষে বলা যায়, সূরা মাউনের শিক্ষায় উদ্বুদ্ধ হয়ে আমরা তাওহিদ, রিসালাত ও আখিরাতে বিশ্বাস করব। সর্বাবস্থায় সমাজের সর্বস্তরের মানুষকে সাহায্য করব।"
        }
      ]
    },
    {
      "number": "3",
      "uddipok": "প্রেক্ষাপট-১: জনাব 'সুমন' একজন ধনী লোক। তিনি ১৫% লাভে মানুষকে ঋণ দেন। অতিরিক্ত লাভ গ্রহণ জায়েয নয় বললে তিনি বলেন, অভাবীকে তার বিপদের সময় টাকা ঋণ দিলাম- এতে তার বিপদ কাটলো আর আমারও লাভ হলো- নাজায়েযের কিছু দেখি না। প্রেক্ষাপট-২: জনাব 'সুজন' অফিসের বড় কর্মকর্তা। তিনি অধীনস্থ কর্মচারী নিয়োগের সময় জনৈক ব্যক্তির কাছ থেকে ১ লাখ টাকা গ্রহণ করে নিয়োগ দিয়েছেন।",
      "tag": "DB 23",
      "sub_questions": [
        {
          "label": "ক",
          "question": "'তাকওয়া' কাকে বলে?",
          "explanation": "আল্লাহ তায়ালার ভয়ে যাবতীয় অন্যায় ও পাপকাজ থেকে বিরত থাকাকে তাকওয়া বলে।"
        },
        {
          "label": "খ",
          "question": "আখলাকে যামিমাহ বর্জনীয় কেন? বুঝিয়ে লেখো।",
          "explanation": "আখলাকে যামিমাহ নিন্দনীয় চারিত্রিক বৈশিষ্ট্য হওয়ায় এটি বর্জনীয়। মানব স্বভাবের মন্দ বা নিন্দনীয় অভ্যাসগুলোকে আখলাকে যামিমাহ বলা হয়। এগুলো হলো ব্যভিচার, সুদ-ঘুষ, কর্মবিমুখতা, গিবত, হিংসা ইত্যাদি। আর এ অভ্যাসগুলোর প্রতিটির জন্য মানুষ দুনিয়া ও আখিরাতে ভয়াবহ অকল্যাণের সম্মুখীন হবে। এ কারণে আখলাকে যামিমাহ বর্জনীয়।"
        },
        {
          "label": "গ",
          "question": "সুমন সাহেবের কার্যকলাপে কী প্রকাশ পেয়েছে? ব্যাখ্যা করো।",
          "explanation": "সুমন সাহেবের কার্যকলাপে সুদ প্রকাশ পেয়েছে। সুদ ফার্সি শব্দ। এর আরবি প্রতিশব্দ রিবা। কাউকে প্রদত্ত ঋণের মূল পরিমাণের ওপর অতিরিক্ত আদায় করাকে রিবা বা সুদ বলে। যেমন- কোনো ব্যক্তি অপর ব্যক্তিকে একশত টাকা এ শর্তে ঋণ দিল যে, গ্রহীতা একশত দশ টাকা পরিশোধ করবে। এক্ষেত্রে একশত টাকায় অতিরিক্ত দশ টাকা হলো সুদ। সুমন সাহেবের কাজে এটিই লক্ষ করা যায়। উদ্দীপকের জনাব সুমন ১৫% লাভে মানুষকে ঋণ দেন। আর এ কাজটিকে তিনি জায়েয বলে মনে করেন। মূলত তার এ কাজটি সুদের পর্যায়ভুক্ত। শুধু টাকা-পয়সা বা মাল-সম্পদ বিনিময়েই সুদ সীমাবদ্ধ নয়। বরং একই শ্রেণিভুক্ত পণ্যদ্রব্যের লেনদেনে কম-বেশি করা হলেও তা সুদের আওতাভুক্ত হবে। যেমন- এক কেজি চালের বিনিময়ে দেড় কেজি চাল নেওয়া কিংবা এক কেজি চাল ও অতিরিক্ত অন্য কিছু নেওয়াও সুদ হবে। মহানবি (স) স্পষ্ট করে বলেছেন, 'সোনার বিনিময়ে সোনা, রুপার বিনিময়ে রুপা, যবের বিনিময়ে যব, আটার বিনিময়ে আটা, খেজুরের বিনিময়ে খেজুর, লবণের বিনিময়ে লবণ, এমনিভাবে সমজাতীয় দ্রব্যের নগদ আদান-প্রদানে অতিরিক্ত কিছু হলেই তা সুদ হবে।' (মুসলিম)"
        },
        {
          "label": "ঘ",
          "question": "সুজন সাহেবের কর্মকান্ডের পরিণতি ইসলামের আলোকে বিশ্লেষণ করো।",
          "explanation": "সুজন সাহেবের কাজে ঘুষ প্রকাশ পেয়েছে, যা মোটেই ইসলাম সম্মত নয়। ঘুষ অর্থ উৎকোচ। স্বাভাবিক প্রাপ্যের পরও অসদুপায়ে অতিরিক্ত সম্পদ বা সুযোগ-সুবিধা গ্রহণ করাকে ঘুষ বলে। যেমন- কারো কোনো কাজ আটকে রেখে তার বিনিময়ে অর্থ গ্রহণ করলে তা ঘুষের পর্যায়ভুক্ত। জনার আকিল উদ্দীনের কাজেও এটি লক্ষণীয়। উদ্দীপকের সুজন সাহেবের পকেটে বাড়তি টাকা না পেলে ফাইলে স্বাক্ষর করেন না। তার এ কাজটি ঘুষের পরিচয় বহন করে। আর ঘুষ ইসলামে মোটেই সমর্থিত নয়। ঘুষের মাধ্যমে উপার্জিত অর্থ-সম্পদ সম্পূর্ণ হারাম। এর মাধ্যমে অন্যের অধিকার হরণ করা হয়। এটি মানব সমাজে অশান্তি ডেকে আনে। ঘুষখোর ব্যক্তি দায়িত্ব-কর্তব্যে অবহেলা করে, আমানতের খিয়ানত করে, যা কোনোভাবে ইসলাম সমর্থন করে না। ঘুষের লেনদেনকারীকে আল্লাহ ও রাসুল (স) পছন্দ করেন না। রাসুল (স) বলেন, 'ঘুষ প্রদানকারী ও ঘুষ গ্রহণকারী উভয়ের উপরেই আল্লাহর অভিসম্পাত।' (বুখারি ও মুসলিম) অনত্র রাসুল (স) বলেন, 'ঘুষদাতা ও ঘুষখোর উভয়ই জাহান্নামি।' (তাবারানি) পরিশেষে বলা যায়, সুজন সাহেবের উদ্দীনের কাজটি ঘুষের অন্তর্ভুক্ত। আর ঘুষের শেষ পরিণতি হলো জাহান্নামের কঠিন শাস্তি।"
        }
      ]
    },
    {
      "number": "4",
      "uddipok": "প্রেক্ষপট-১: বিউটির সহপাঠি সুইটি খুবই সুন্দরী, মেধাবী ও পরিশ্রমী। সে নিয়মিত পড়াশোনা করে, তাই পরীক্ষায় সবসময় প্রথম স্থান অধিকার করে। কিন্তু বিউটি তাকে খুবই ঘৃণা করে, তার সফলতা সহ্য করতে পারে না। সে তার অনিষ্ট করার চেষ্টা করে। প্রেক্ষাপট-২: সামাজিক যোগাযোগ মাধ্যম ফেইসবুক ব্যবহার করে অনেকেই পরস্পর পরস্পরের বিরুদ্ধে কুৎসা রটনা করে। জাত বংশ নিয়ে ঠাট্টা-বিদ্রূপ করে। এমনকি কারও চরিত্র নিয়েও সমালোচনা করে।",
      "tag": "DB 23",
      "sub_questions": [
        {
          "label": "ক",
          "question": "আখলাকে যামিমাহ কাকে বলে?",
          "explanation": "মানবচরিত্রের মন্দ বা নিন্দনীয় অভ্যাসগুলোকে আখলাকে যামিমাহ বলে।"
        },
        {
          "label": "খ",
          "question": "ফিতনা হত্যার চেয়েও জঘন্য- ব্যাখ্যা করো।",
          "explanation": "সব ধরনের অপরাধ ও পাপকাজ করার সুযোগ সৃষ্টি করে বলে ফিতনা হত্যার চেয়েও জঘন্য। সমাজে ভয়-ভীতি, অত্যাচার-অনাচার, ছিনতাই-রাহাজানি, গুম, খুন, অপহরণ ইত্যাদির মাধ্যমে যে অরাজক পরিস্থিতির সৃষ্টি হয় তাই ফিতনা-ফাসাদ। ফিতনা-ফাসাদ অত্যন্ত মারাত্মক অপরাধ। এর দ্বারা সমাজে সকল অন্যায়-অত্যাচারের দরজা খুলে যায়। অরাজক পরিস্থিতিতে অসৎ মানুষেরা সবধরনের পাপ কাজ করার সুযোগ পায়। এজন্যই আল্লাহ তায়ালা বলেন, 'ফিতনা হত্যার চেয়েও জঘন্য।' (সূরা আল-বাকারা, আয়াত ১৯১)"
        },
        {
          "label": "গ",
          "question": "বিউটির আচরণ ও কার্যকলাপে কী প্রকাশ পেয়েছে? এর কুফল ইসলামের আলোকে ব্যাখ্যা করো।",
          "explanation": "বিউটির আচরণ ও কার্যকলাপে হিংসা প্রকাশ পেয়েছে। ইসলামে যার কুফল অত্যন্ত ভয়াবহ। হিংসা আখলাকে যামিমাহর অন্যতম নিকৃষ্ট দিক। হিংসা-বিদ্বেষ হচ্ছে অন্যের প্রতি বিরূপ মনোভাব পোষণ করা, নিজেকে বড় মনে করা, অন্যকে ঘৃণা করা, শত্রুতাবশত অন্যের ক্ষতি কামনা করা, অন্যের উন্নতি বা সুখ সহ্য করতে না পারা ইত্যাদি। হিংসা-বিদ্বেষ মানব চরিত্রের অত্যন্ত নিন্দনীয় স্বভাব। আর বিউটির চরিত্রে এ নিন্দনীয় স্বভাবেরই প্রতিফলন লক্ষ করা যায়। উদ্দীপকের বিউটি তার সহপাঠী সুইটির সৌন্দর্য ও ভালো ফলাফল সহ্য করতে পারে না। সে তার সহপাঠীকে ঘৃণা করে এবং অনিষ্ট করার চেষ্টা করে। তার এ আচরণে হিংসার প্রতিচ্ছবি ফুটে ওঠে। ইসলামি শরিয়তে হিংসা-বিদ্বেষ সম্পূর্ণরূপে নিষিদ্ধ। এটি মানবচরিত্রকে ধ্বংস করে দেয়। হিংসুক ব্যক্তি কখনোই সচ্চরিত্রবান হতে পারে না। হিংসুক ব্যক্তি নিজেকে বড় মনে করে এবং নিজের স্বার্থকে সবচেয়ে বড় করে দেখে। সে অন্যকে ঘৃণা করে। অন্যের প্রতি শত্রুতা পোষণ করে অনিষ্ট কামনা করে। এতে মানবসমাজে ঐক্য ও সংহতি বিনষ্ট হয় এবং শান্তি-শৃঙ্খলা থাকে না। এছাড়া হিংসা-বিদ্বেষ পরকালীন জীবনেও মানুষের ক্ষতির কারণ। হিংসা মানুষের সকল নেক আমলকে ধ্বংস করে দেয়। মহানবি (স) বলেছেন, 'তোমরা হিংসা থেকে বেঁচে থাকো। কেননা আগুন যেমন কাউকে খেয়ে ফেলে (পুড়িয়ে দেয়) হিংসাও তেমনি মানুয়ের সৎকর্মগুলোকে খেয়ে ফেলে (নষ্ট করে দেয়)।' (আবু দাউদ)"
        },
        {
          "label": "ঘ",
          "question": "প্রেক্ষাপট-২ এ যে বিষয়টি ফুটে উঠেছে, তা চিহ্নিতপূর্বক এ বিষয়ে ইসলামি বিধান বিশ্লেষণ করো।",
          "explanation": "নিম্নের অনুরূপঃ উদ্দীপকের জাকিয়ার কাজটি হলো গিবত। গিবতের পরিণাম অত্যন্ত ভয়াবহ। গিবত অর্থ পরনিন্দা, পরচর্চা, অসাক্ষাতে দুর্নাম করা, সমালোচনা করা ইত্যাদি। কারও অসাক্ষাতে অন্যের নিকট তার সম্পর্কে এমন কথা বলা যা শুনলে সে মনে কষ্ট পায় তাকে গিবত বলে। জাকিয়ার কাজে এ বিষয়টি প্রকাশ পেয়েছে। জাকিয়া সালমার আগোচরে অন্য বান্ধবীর কাছে তার দোষ প্রকাশ করে। এ কাজটি গিবত। কারণ এ সম্পর্কে রাসুল (স) বলেছেন, 'গিবত হলো- তুমি তোমার ভাইয়ের এমনভাবে সমালোচনা করবে যা শুনলে সে মনে কষ্ট পায়..........।' (মুসলিম) ইসলামি শরিয়তে গিবত বা পরনিন্দা করা অবৈধ। আল্লাহ বলেছেন, 'আর তোমরা একে অন্যের গিবত করো না। তোমাদের কেউ কি তার মৃত ভাইয়ের গোশত খেতে ভালোবাসবে? বস্তুত তোমরা নিজেরাই তা অপছন্দ করে থাকো।' (সূরা আল-হুজুরাত, আয়াত ১২) গিবত করাকে আল-কুরআনে নিজ মৃত ভাইয়ের গোশত খাওয়ার সাথে তুলনা করা হয়েছে। সুতরাং গিবত খুবই অপছন্দনীয় কাজ। সুস্থ, বিবেকবান কোনো মানুষই এরূপ কাজ পছন্দ করতে পারে না। আল্লাহ তায়ালাও গিবত করা পছন্দ করেন না। পবিত্র হাদিসে মহানবি (স) আমাদের গিবতের পরিণাম সম্পর্কে সতর্ক করে দিয়েছেন। রাসুলুল্লাহ (স) বলেছেন, \"গিবত ব্যভিচারের চাইতেও মারাত্মক। সাহাবিগণ বললেন, হে আল্লাহর রাসুল! গিবত কীভাবে ব্যভিচারের চাইতেও মারাত্মক অপরাধ হয়? রাসুল (স) বললেন, কোনো ব্যক্তি ব্যভিচার করার পর তওবা করলে আল্লাহ তায়ালা তাকে ক্ষমা করে দিতে পারেন। কিন্তু গিবতকারীকে ততক্ষণ পর্যন্ত আল্লাহ মাফ করবেন না, যতক্ষণ না যার গিবত করা হয়েছে সে ব্যক্তি মাফ করবে।” (বায়হাকি) উপরের আলোচনা থেকে বোঝা যায়, জাকারিয়ার কাজটি হলো গিবত আর এটি মানুষের জন্য মারাত্মক পরিণতি বয়ে আনে।"
        }
      ]
    },
    {
      "number": "5",
      "uddipok": "জনাব হাদী একজন আল্লাহভীরু মানুষ। তিনি প্রকাশ্যে ও গোপনে সকল প্রকার পাপ কাজ থেকে নিজেকে বিরত রাখেন এবং সকল কাজ করার সময় অন্তরে আল্লাহর উপস্থিতি কল্পনা করেন। অপরদিকে তারই বন্ধু নুমান সাহেব একজন সরকারি চাকুরিজীবী। তিনি একদা বন্ধুর কাছ থেকে এক সপ্তাহের জন্য ৫০০০/- টাকা ধার নেন এবং সময়মতো তা পরিশোধ করে দেন।",
      "tag": "DB 23",
      "sub_questions": [
        {
          "label": "ক",
          "question": "'হাদিসে কুদসি' কাকে বলা হয়?",
          "explanation": "যে হাদিসের শব্দ ও ভাষা রাসুলুল্লাহ (স)-এর নিজস্ব; কিন্তু অর্থ, ভাব ও মূলকথা মহান আল্লাহর কাছ থেকে ইলহাম বা স্বপ্নযোগে প্রাপ্ত তাকে 'হাদিসে কুদসি' বলে।"
        },
        {
          "label": "খ",
          "question": "'সিহাহ সিত্তাহ' বলতে কী বোঝায়? ব্যাখ্যা করো।",
          "explanation": "ছয়টি বিশুদ্ধ হাদিস গ্রন্থকে একত্রে সিহাহ সিত্তাহ বলা হয়। সিহাহ শব্দের অর্থ- বিশুদ্ধ এবং সিত্তাহ শব্দের অর্থ- ছয়। সুতরাং সিহাহ সিত্তাহ অর্থ হলো- বিশুদ্ধ ছয়। প্রকৃতপক্ষে ইসলামি শরিয়তে সিহাহ সিত্তাহ দ্বারা বিশুদ্ধ ছয়খানা হাদিসগ্রন্থকে বোঝায়। এগুলো হলো- ১. সহিহ বুখারি, ২. সহিহ মুসলিম, ৩. সুনানে নাসাই, ৪. সুনানে আবু দাউদ, ৫. জামি তিরমিযি ও ৬. সুনানে ইবন মাজাহ।"
        },
        {
          "label": "গ",
          "question": "জনাব হাদীর কাজে আখলাকে হামিদাহর কোন গুণটি প্রকাশ পেয়েছে?' ব্যাখ্যা করো।",
          "explanation": "জনাব হাদীর মধ্যে আখলাকে হামিদার অন্যতম গুণ তাকওয়া প্রকাশ পেয়েছে। তাকওয়া শব্দের অর্থ খোদাভীতি, আত্মশুদ্ধি। আল্লাহ তায়ালার ভয়ে যাবতীয় অন্যায়, অত্যাচার ও পাপকাজ থেকে বিরত থাকাকে তাকওয়া বলে। আল্লাহ মানুষের সবকিছু দেখেন, জানেন এবং তাঁর কাছেই সবাইকে জবাবদিহিতা করতে হবে। জনাব হাদীর মানসিকতায় এ খোদাভীতিই প্রকাশ পেয়েছে। অফিস সহকারী জাবেদ মিয়াকে একজন ঠিকাদার দশ হাজার টাকার প্রলোভন দেখালেও আল্লাহর ভয়ে তিনি তা প্রত্যাখ্যান করেন। আর এটিই হচ্ছে তাকওয়া। পরকালে মানুষকে দুনিয়ার প্রতিটি কাজের জবাব দিতে হবে। ভালো কাজের পুরস্কার হবে জান্নাত এবং মন্দ কাজের জন্য জাহান্নামের কঠিন আযাব ভোগ করতে হবে। আর আল্লাহ তায়ালার সামনে জবাবদিহি করার ভয়ে সকল প্রকার অন্যায়, অত্যাচার, অশ্লীল কাজ ও চিন্তা-ভাবনা থেকে বিরত থাকাকেই তাকওয়া বলা হয়। এ সম্পর্কে মহান আল্লাহ বলেন, 'যে ব্যক্তি আল্লাহর সামনে দণ্ডায়মান হওয়ার ভয় করবে ও কুপ্রবৃত্তি থেকে বেঁচে থাকবে, তার স্থান হবে জান্নাত।' (সূরা আন- নাযিয়াত, আয়াত-৪০-৪১) উদ্দীপকের জনাব হাদীর আল্লাহর কাছে জবাবদিহিতা তথা জাহান্নামের শাস্তির কথা মনে করে অন্যায় কাজ থেকে বিরত থেকেছেন। তাই তার মানসিকতায় তাকওয়া প্রকাশিত হয়েছে।"
        },
        {
          "label": "ঘ",
          "question": "নুমান সাহেবের কাজে যে সৎ গুণটি প্রকাশ পেয়েছে তা চিহ্নিতপূর্বক তোমার পাঠ্যবইয়ের আলোকে এর গুরুত্ব ব্যাখ্যা করো।",
          "explanation": "নুমান সাহেবের কর্মকাণ্ডে ওয়াদা পালনের বিষয়টি প্রকাশ পেয়েছে। কাউকে কোনো কথা দিয়ে বা কারও সাথে প্রতিজ্ঞা করে তা রক্ষা করাকে ওয়াদা পালন বলা হয়। এটি আখলাকে হামিদাহর (সচ্চরিত্র) অন্যতম গুণ। স্বয়ং আল্লাহ তায়ালা মানুষকে ওয়াদা পালনের নির্দেশ দিয়ে বলেছেন, 'হে ইমানদারগণ! তোমরা অঙ্গীকারসমূহ পূর্ণ করো।' (সূরা মায়িদা, আয়াত ১) আসিফের মধ্যে এ গুণটিই প্রতিফলিত হয়েছে। উদ্দীপকের আসিফ প্রতিজ্ঞা করলে পূরণ করে এবং টাকা ধার নিলে তা যথাসময়ে পরিশোধ করে। তার এ গুণটি ওয়াদা পালনের অন্তর্ভুক্ত। ইসলামি জীবনব্যবস্থায় ওয়াদা পালনের গুরুত্ব অপরিসীম। ওয়াদা পালন করা মুমিনের অন্যতম বৈশিষ্ট্য। মহানবি (স) বলেছেন, 'যে ব্যক্তি ওয়াদা পালন করে না, তার দীন (ধর্ম) নেই।' (মুসনাদে আহমদ) মহান আল্লাহ বলেছেন, 'তোমরা প্রতিশ্রুতি পূর্ণ করো। নিশ্চয়ই এ সম্পর্কে জিজ্ঞাসা করা হবে।' (সূরা বনি ইসরাইল, আয়াত ৩৪) তাছাড়া ওয়াদা পালন না করা মুনাফিকের বৈশিষ্ট্য, আর মুনাফিকরা পরকালে জাহান্নামের সর্বনিম্ন স্তরে অবস্থান করবে। তাই মহান আল্লাহ মুমিনদের ওয়াদা ভঙ্গ না করার নির্দেশ দিয়েছেন। তিনি বলেন, 'হে মুমিনগণ! তোমরা যা পালন করো না, এমন কথা বলো কেন?' (সূরা আস-সফ, আয়াত ১৩) পরিশেষে বলা যায়, ওয়াদা পালন মানবচরিত্রের অন্যতম একটি গুণ। তাই সবাইকে ওয়াদা পালনের ব্যাপারে সচেতন হতে হবে।"
        }
      ]
    },
    {
      "number": "6",
      "uddipok": "জনাব করিম একজন ধনী লোক। তিনি প্রতি বছরের ন্যায় এবারও একটি ইবাদত পালনের উদ্দেশ্যে তার সম্পদের হিসাব করে শতকরা ২.৫০ টাকা হারে নির্দিষ্ট খাতসমূহে বিতরণ করেন। অপরদিকে জনাব রহিমের ওপর হজ সম্পাদন করা ফরজ হলে তিনি হজে যাওয়া-আসা বাবদ খরচ হিসাব করে উক্ত টাকা গরিব-মিসকিনকে দান করেছেন।",
      "tag": "DB 23",
      "sub_questions": [
        {
          "label": "ক",
          "question": "ফরজে আইন কী?",
          "explanation": "যেসব ফরজ বিধান সবার ওপর পালন করা অত্যাবশ্যক সেগুলোই ফরজে আইন ।"
        },
        {
          "label": "খ",
          "question": "সাওম ঢালস্বরূপ- ব্যাখ্যা করো।",
          "explanation": "সাওম বা রোযা মানুষকে কুপ্রবৃত্তির বিরুদ্ধে লড়াই করে নিরাপদ থাকতে সহায়তা করে বলে একে ঢাল হিসেবে ঘোষণা করা হয়েছে। সাওম ইসলামের চতুর্থ স্তম্ভ। প্রাপ্তবয়স্ক প্রত্যেক নর-নারীর ওপর সাওম পালন করা ফরজ। যুদ্ধক্ষেত্রে ঢাল যেমন মানুষের জীবন রক্ষা করে, তেমনি সাওম খারাপ কাজ না করার ঢাল হিসেবে ব্যবহৃত হয়।"
        },
        {
          "label": "গ",
          "question": "জনাব করিম সাহেবের পালনকৃত ইবাদতটির সামাজিক গুরুত্ব ব্যাখ্যা করো।",
          "explanation": "জনাব করিম সাহেবের পালনকৃত ইবাদতটি হলো যাকাত, যার সামাজিক গুরুত্ব অপরিসীম। যাকাত শব্দের অর্থ হলো পবিত্রতা, পরিশুদ্ধতা' ও বৃদ্ধি পাওয়া। ইসলামি পরিভাষায় কোনো মুসলিম নিসাব পরিমাণ সম্পদের মালিক হলে বছরান্তে তার সম্পদের শতকরা ২.৫০ হারে নির্দিষ্ট আটটি খাতে ব্যয় করাকে যাকাত -বলে। জনাব করিম সাহেবের কাজে এ ইবাদতেরই ইঙ্গিত পাওয়া যায়। উদ্দীপকে জনাব করিম সাহেব প্রতিবছর তার সম্পদের হিসাব করে শতকরা ২.৫০ টাকা হারে নির্দিষ্ট খাতসমূহে বিতরণ করেন। তার এ কাজটি যাকাতকে নির্দেশ করে। যাকাতের সামাজিক গুরুত্ব' অপরিসীম। যাকাত সমাজ থেকে অস্থিতিশীলতা ও বিশৃঙ্খলা দূর করে পারস্পরিক সৌহার্দ স্থাপন করে। সামাজিক নিরাপত্তা দানের পাশাপাশি সমাজের মানুষের মাঝে সম্পদের বৈষম্য দূর করে। ফলে সমাজে বসবাসরত মানুষের জীবন বৈষম্যহীন ও সাম্যের ভিত্তিতে গড়ে ওঠে। এ সম্পর্কে আল্লাহ তায়ালা বলেন, 'যাতে সম্পদ শুধু তোমাদের অর্থশালীদের মধ্যেই আবদ্ধ না হয়'। (সূরা আল-হাশর, আয়াত ৭) তাই বলা যায়, সাম্যভিত্তিক সমাজ প্রতিষ্ঠায়। যাকাতের ভূমিকা অনস্বীকার্য।"
        },
        {
          "label": "ঘ",
          "question": "জনাব রহিমের হজ পালন করা হয়েছে কি? তোমার মতামত উপস্থাপন করো।",
          "explanation": "না, জনাব রহিমের হজ পালন করা হয়নি। ইসলামের পাঁচটি স্তম্ভের মধ্যে হজ পঞ্চম। নির্দিষ্ট দিনসমূহে নির্ধারিত পদ্ধতিতে আল্লাহর নৈকট্য ও সন্তুষ্টি লাভের উদ্দেশ্যে পবিত্র কাবাঘর ও সংশ্লিষ্ট স্থানসমূহে বিশেষ কার্যাদি সম্পাদন করাকে হজ বলে। সামর্থ্যবান মুসলমানের ওপর মক্কা শরিফে গিয়ে সশরীরে উপস্থিত থেকে একবার হজ করা ফরজ। কিন্তু জনাব রহিম এ বিধানটিকে বিকৃতভাবে পালন করেছেন। উদ্দীপকে জনাব রহিমের ওপর হজ ফরজ হলে তিনি হজে না গিয়ে বরং হজে যাওয়া-আসা বাবদ যে খরচ হয় সে পরিমাণ টাকা গরিব-মিসকিনকে দান করেন। হজের উদ্দেশ্যে তিনি যে দান করেছেন তা সঠিক নয়। হজ পালনের নির্দিষ্ট নিয়ম রয়েছে। যেমন- হজের ফরজ বিধান তিনটি। যথা- ১. ইহরাম বাঁধা, ২. আরাফাতের ময়দানে অবস্থান করা ও ৩. তাওয়াফে যিয়ারত করা। এই তিনটির কোনো একটি বাদ দিলে হজ আদায় সঠিক হয় না। সেখানে কেউ যদি মক্কা শরিফে গমনই না করে বিকল্প পদ্ধতিতে হজ করতে চায়, তাহলে সেটা হজ হিসেবে কবুল হওয়ার কোনো সম্ভাবনাই নেই। আর আল্লাহ তায়ালা বলেন, 'মানুষের মধ্যে যার আল্লাহর ঘর পর্যন্ত পৌঁছার সামর্থ্য রয়েছে, তার ওপর আল্লাহর উদ্দেশ্যে ঐ ঘরের হজ করা অবশ্য কর্তব্য।' (সূরা আলে ইমরান, আয়াত ৯৭) পরিশেষে বলা যায়, হজ আদায় করতে হয় নির্দিষ্ট দিনসমূহে ও নির্ধারিত পদ্ধতিতে। আর যদি এর ব্যতিক্রম হয় তাহলে তা হজ হিসেবে গণ্য হবে না। সুতরাং, জনাব রহিমের হজ আদায় সঠিক হয়নি।"
        }
      ]
    },
    {
      "number": "7",
      "uddipok": "জনাব 'ক' এবং 'খ' দুই বন্ধু। 'ক' প্রতি বছর বৃক্ষমেলা থেকে বনজ ও ফলদ গাছ ক্রয় করে রাস্তার দু'পাশে রোপণ ও তার পরিচর্যা করেন। তার গাছের ফলাদি পশু-পাখি খেলেও তিনি সন্তুষ্ট থাকেন। অপরদিকে 'খ' একজন প্রত্যন্ত এলাকার নাগরিক। এবারের বন্যায় এলাকার সকল রাস্তাঘাট ধ্বংস হয়ে যায়। তিনি তার ব্যক্তিগত তহবিল হতে ১০ লক্ষ টাকা দিয়ে গ্রামের মেঠো পথ সংস্কার করে দেন।",
      "tag": "DB 23",
      "sub_questions": [
        {
          "label": "ক",
          "question": "'সুন্নাহ' কী?",
          "explanation": "সুন্নাহ হলো মহানবি (স)-এর বাণী, কর্ম ও তাঁর সমর্থিত রীতিনীতি।"
        },
        {
          "label": "খ",
          "question": "ইসলামের প্রাথমিক যুগে হাদিস লিখে রাখা নিষিদ্ধ ছিল কেন?",
          "explanation": "কুরআনের সাথে সংমিশ্রণের আশঙ্কায় রাসুল (স)-এর জীবদ্দশায় হাদিস লিখে রাখা নিষেধ ছিল। মহানবি হযরত মুহাম্মদ (স)-এর জীবদ্দশায় আল-কুরআন নাজিল হচ্ছিল। এ অবস্থায় হাদিস লিখে রাখলে তা কুরআনের বাণীর সাথে সংমিশ্রণের আশঙ্কা ছিল, যা কুরআন-হাদিস নিয়ে মানুষের মধ্যে বিভ্রান্তির জন্ম দিতে পারত। এ কারণে রাসুলুল্লাহ (স)-এর জীবদ্দশায় ব্যাপকভাবে হাদিস লিপিবদ্ধ করে সংরক্ষণ করা হয়নি।"
        },
        {
          "label": "গ",
          "question": "জনাব 'ক' এর কাজটি তোমার পাঠ্যবইয়ের হাদিসের আলোকে ব্যাখ্যা করো।",
          "explanation": "জনাব 'ক'-এর কাজটি পাঠ্যবইয়ের বৃক্ষরোপণ সম্পর্কিত হাদিসের সাথে সাদৃশ্যপূর্ণ। বৃক্ষের মাধ্যমে মানুষ নানাভাবে উপকৃত হতে পারে। এর মাধ্যমে মানুষ পার্থিব কল্যাণ লাভের পাশাপাশি পরকালীন সাফল্যও লাভ করতে পারে। জনাব 'ক' তার কাজটির মাধ্যমে অনুরূপ কল্যাণ লাভে সক্ষম হবেন। উদ্দীপকে জনাব 'ক' রাস্তার দুই পাশে বৃক্ষরোপণ ও পরিচর্যা করেন। তার গাছের ফল-ফলাদি পশুপাখি খেলেও তিনি সন্তুষ্ট থাকেন। হাদিসের আলোকে তার এ কাজটিকে সদকা বলা যায়। কারণ হাদিসে বলা হয়েছে- 'কোনো মুসলমান যদি বৃক্ষরোপণ করে কিংবা কোনো ফসল আবাদ করে, এরপর তা থেকে কোনো পাখি, মানুষ বা চতুষ্পদ জন্তু কিছু ভক্ষণ করে তবে তা তার জন্য সদকা হিসেবে গণ্য হবে।' (বুখারি ও মুসলিম) কারণ, পশু- পাখি, জীব-জন্তু ও কীট-পতঙ্গ বৃক্ষের ফল, খেতের ফসল খেয়ে জীবনধারণ করে। এতে বৃক্ষরোপণকারী ও ফসল আবাদকারী সাওয়াব (পুণ্য) লাভ করে। ঐ ফল-ফসল দান করে দিলে যে সাওয়াব হতো, পশুপাখি বা মানুষের খাওয়ার ফলে আল্লাহ তায়ালা তার আমলনামায় সে পরিমাণ সাওয়াব লিখে দেন। তাই বলা যায়, বৃক্ষরোপণ সম্পর্কিত হাদিসের আলোকে জনাব 'ক'-এর কাজটি সদকা হিসেবে গণ্য হবে।"
        },
        {
          "label": "ঘ",
          "question": "জনাব 'খ' এর কাজটি চিহ্নিতপূর্বক ইসলামের দৃষ্টিকোণ থেকে ব্যাখ্যা করো।",
          "explanation": "জনাব 'খ'-এর কাজটি ইসলামের দৃষ্টিকোণ থেকে সমাজসেবা তথা মানবসেবার অন্তর্ভুক্ত। সমাজসেবা বলতে সমাজের বঞ্চিত জনগোষ্ঠীর কল্যাণে স্বেচ্ছায় গৃহীত কাজকে বোঝায়। আমাদের সমাজে বসবাসকারী মানুষের মধ্যে কেউ বিপুল সম্পদের অধিকারী 'আবার কেউ নিঃস্ব। তাই ইসলামের নির্দেশ হলো সম্পদশালীরা অভাবীদের উন্নয়নে তাদের সম্পদ ব্যয় করবে। সমাজের সার্বিক উন্নয়নে তারা অবদান রাখবে। জনাব 'খ' এ ধরনের সেবামূলক কাজেই অবদান রেখেছেন। উদ্দীপকের জনাব 'খ' প্রত্যন্ত এলাকার একজন নাগরিক। বন্যায় রাস্তাঘাট ধ্বংস হয়ে গেলে তিনি তার ব্যক্তিগত তহবিল থেকে দশ লক্ষ টাকা দিয়ে সেই রাস্তাঘাট সংস্কার করে দেন। ইসলামের দৃষ্টিতে তার এ কাজটি সমাজসেবা তথা মানবসেবার অন্তর্ভুক্ত। সমাজসেবা অত্যন্ত কল্যাণধর্মী কাজ। মানুষ বিভিন্নভাবে সমাজসেবা করতে পারে। যেমন- হাসপাতাল নির্মাণ, বিদ্যালয় বা এতিমখানা নির্মাণ, রাস্তাঘাট নির্মাণ বা সংস্কার প্রভৃতি। মোটকথা, মানবকল্যাণ ও সমাজের উন্নয়নের জন্য করা সব ধরনের কাজই সমাজসেবার আওতাভুক্ত। উপরের আলোচনা থেকে বলা যায়, জনাব 'খ'-এর কাজটি মানবসেবা বা সমাজসেবাকে নির্দেশ করে। সামর্থ্য অনুযায়ী সবার উচিত মানবসেবা বা সমাজসেবার সাথে নিজেকে জড়িত রাখা।"
        }
      ]
    },
    {
      "number": "8",
      "uddipok": "নূর সাহেব এমন একটি ইবাদত পালন করেন, যার গুরুত্ব ইসলামে সর্বাধিক। ইবাদতটি মুসলিম ও কাফিরের মধ্যে পার্থক্যকারী। তাছাড়া এ ইবাদত কিয়ামতের দিন আদায়কারীর জন্য নুর হিসেবে পরিগণিত হবে। অপরদিকে মামুন সাহেব প্রতি বছর দিনের বেলায় এমন এক ইবাদত পালন করেন, যার ফল আল্লাহ নিজ হাতে দেবেন বলে ঘোষণা করেছেন। উক্ত ইবাদত পালন করে তিনি অসহায় মানুষের ক্ষুধার জ্বালাও উপলব্ধি করতে পেয়েছেন।",
      "tag": "DB 23",
      "sub_questions": [
        {
          "label": "ক",
          "question": "'ইমান' কাকে বলে?",
          "explanation": "শরিয়তের যাবতীয় বিধি-বিধান অন্তরে বিশ্বাস করা, মুখে স্বীকার করা এবং সে অনুযায়ী আমল করাকে ইমান বলে।"
        },
        {
          "label": "খ",
          "question": "ইমান ও ইসলাম পরস্পর পরিপূরক- ব্যাখ্যা করো।",
          "explanation": "ইমান ও ইসলামের মধ্যে ঘনিষ্ঠ ও অবিচ্ছেদ্য সম্পর্ক বিদ্যমান। ইসলাম হলো ইমানের বহিঃপ্রকাশ। ইমান মানুষের অন্তরে আল্লাহর প্রতি বিশ্বাস, অনুরাগ ও তাঁর সন্তুষ্টি লাভের বাসনা সৃষ্টি করে। অন্তরের ইমানি চেতনা ইসলামের মাধ্যমে প্রকাশ লাভ করে মানুষকে কল্যাণের পথে পরিচালিত করে। তাই বলা যায়, ইমান ও ইসলাম একটি অপরটির পরিপূরক।"
        },
        {
          "label": "গ",
          "question": "নূর সাহেবের পালনকৃত ইবাদতটির গুরুত্ব ব্যাখ্যা করো।",
          "explanation": "নূর সাহেবের পালনকৃত ইবাদতটি হলো সালাত, ইসলামে যার গুরুত্ব সর্বাধিক। সালাত শব্দের অর্থ দোয়া করা, ক্ষমা প্রার্থনা করা ইত্যাদি। এটি ইসলামের দ্বিতীয় স্তম্ভ। যে ইবাদতের মাধ্যমে বান্দা প্রভুর নিকট দোয়া করে, দয়া ও ক্ষমা প্রার্থনা করে থাকে তাকে সালাত বলে। সালাত ইমান ও কুফরের মাঝে পার্থক্য সৃষ্টিকারী। কিয়ামতের দিন সালাত তার আদায়কারীর জন্য নুর হবে, যা নূর সাহেবের পালনকৃত ইবাদতেও পরিলক্ষিত হয়। উদ্দীপকের নূর সাহেব এমন একটি ইবাদত পালন করেন, যার গুরুত্ব ইসলামে সর্বাধিক। সে ইবাদতটি মুসলিম ও কাফিরের মাঝে পার্থক্য সৃষ্টি করে এবং কিয়ামতের দিন তার আদায়কারীর জন্য নুর হবে। নূর সাহেবের পালনকৃত এ ইবাদতটি হলো সালাত। ইসলামি শরিয়তে যার গুরুত্ব অত্যধিক। সালাত মানুষকে আল্লাহর নৈকট্য লাভে সহায়তা করে। এর মাধ্যমে ইমান মজবুত হয় ও আত্মা পরিশুদ্ধ হয়। সালাতের গুরুত্ব তুলে ধরে মহানবি (স) বলেন, 'যে ব্যক্তি মনোযোগ সহকারে সালাত আদায় করে, কিয়ামতের দিন ঐ সালাত তার জন্য নুর হবে'। (তাবারানি) অন্যত্র রাসুলুল্লাহ (স) বলেন, 'সালাত হলো ইমান ও কুফরের মধ্যে পার্থক্যকারী।' (তিরমিযি) তাই বলা যায়, নূর সাহেবের পালনকৃত ইবাদত তথা সালাতের গুরুত্ব অপরিসীম।"
        },
        {
          "label": "ঘ",
          "question": "মামুন সাহেবের পালনকৃত ইবাদতটি চিহ্নিতপূর্বক এর সামাজিক গুরুত্ব বিশ্লেষণ করো।",
          "explanation": "নিম্নের অনুরূপঃ জনাব রাশেদের পালনকৃত ইবাদত সাওমের সামাজিক গুরুত্ব অপরিসীম'। সাওম শব্দের আভিধানিক অর্থ বিরত থাকা। পরিভাষায় সুবহে সাদিক থেকে সূর্যাস্ত পর্যন্ত আল্লাহর সন্তুষ্টি লাভের আশায় নিয়তের সাথে পানাহার ও ইন্দ্রিয় তৃপ্তি থেকে বিরত থাকা হলো সাওম। এটি ইসলামের একটি মৌলিক ইবাদত। জনাব রাশেদের কাজে এ ইবাদতটিই প্রতিফলিত হয়েছে। উদ্দীপকের জনাব রাশেদ প্রতি বছর এমন একটি ইবাদত পালন করেন যার মাধ্যমে তিনি সমাজের গরিব-দুঃখী মানুষের কষ্ট অনুভব করতে পারেন। এ কাজের মাধ্যমে তিনি সাওম পালন করেছেন। তিনি আল্লাহর সন্তুষ্টি বিধানের জন্য পানাহার থেকে বিরত থেকেছেন। আর মানব সমাজে সাওমের সামাজিক শিক্ষা বিশেষ তাৎপর্যপূর্ণ। সিয়াম সাধনার ফলে সমাজের লোকদের মাঝে পারস্পরিক সহানুভূতি ও সহমর্মিতা সৃষ্টি হয়। সাওম পালন করে ব্যক্তি ক্ষুধার্ত থাকার ফলে, সে অন্য আরেকজন অনাহারীর ক্ষুধার জ্বালা সহজে বুঝতে পারে। ক্ষুধা ও পিপাসার যন্ত্রণা যে কীরূপ পীড়াদায়ক হতে পারে তা সে উপলব্ধি করতে পারে। এতে অসহায় নিরন্ন মানুষের প্রতি সহানভূতি ও সহমর্মিতার ভাব জাগ্রত হয়। রাসুল (স) বলেন, 'এ মাস সহানুভূতির মাস।' (ইবনে খুযায়মা) উপরের আলোচনা থেকে বোঝা যায়, সমাজের অসহায় ও দরিদ্রদের প্রতি সহানুভূতি প্রদর্শন ও সহমর্মিতা সৃষ্টিতে সাওমের গুরুত্ব বিশেষ তাৎপর্যপূর্ণ।"
        }
      ]
    },
    {
      "number": "9",
      "uddipok": "প্রেক্ষাপট-১: পৃথিবীতে অনেক রাষ্ট্রে দেখা যায়- অনেক মানুষ মহানবি (স)-কে নিয়ে কাল্পনিক ব্যঙ্গচিত্র প্রকাশ করে এবং আল-কুরআনে অনেক ভুল-ভ্রান্তি আছে বলেও মত প্রকাশ করে। প্রেক্ষাপট-২: জনাব জেড নিজেকে একজন মুসলিম হিসেবে দাবি করেন। তিনি এর পাশাপাশি হযরত ঈসা (আ)-কে আল্লাহর পুত্র এবং হযরত মরিয়ম (আ)-কে আল্লাহর স্ত্রী বলে বিশ্বাস করেন।",
      "tag": "DB 23",
      "sub_questions": [
        {
          "label": "ক",
          "question": "'শিরক' কী?",
          "explanation": "মহান আল্লাহর সাথে কোনো ব্যক্তি বা বস্তুকে শরিক করা বা তাঁর সমতুল্য মনে করাকে শিরক বলা হয়।"
        },
        {
          "label": "খ",
          "question": "হযরত মুহাম্মদ (স)-এর পূর্বযুগকে 'আইয়ামে জাহিলিয়া' বলা হয় কেন?",
          "explanation": "হযরত মুহাম্মদ (স)-এর পূর্ব যুগে আরব সমাজের লোকদের আচরণ ও চালচলন বর্বর ও মানবতাবিরোধী ছিল বিধায় সে যুগকে আইয়ামে জাহিলিয়া বলা হয়। আরবি শব্দ আইয়াম অর্থ যুগ বা সময় এবং জাহিলিয়া অর্থ অজ্ঞতা বা মূর্খতা। সুতরাং 'আইয়ামে জাহিলিয়া'-এর শাব্দিক অর্থ অজ্ঞতার যুগ। মহানবি (স)-এর আবির্ভাবের আগে আরব সমাজের লোকেরা নবি ও রাসুলদের আদর্শ ও শিক্ষা ভুলে গিয়েছিল। ফলে তারা বিভিন্ন অনাচারে লিপ্ত হয়ে পড়েছিল। যেমন- খুন-খারাবি, ডাকাতি, নবজাতক কন্যা সন্তান হত্যা, জুয়াখেলা ইত্যাদি। সমাজে কোনো আইন-শৃঙ্খলা ছিল না। আরব সমাজের এরূপ বিশৃঙ্খল অবস্থার কারণে সে সময়কে আইয়ামে জাহিলিয়া বা অজ্ঞতার যুগ বলা হয়।"
        },
        {
          "label": "গ",
          "question": "প্রেক্ষাপট-১ এর বিষয়টিতে কী প্রকাশ পেয়েছে? বর্ণনা করো।",
          "explanation": "নিম্নের অনুরূপঃ ইসলামের দৃষ্টিতে তাযকিয়ার আচরণ কুফরের অন্তর্ভুক্ত। কুফর অর্থ অবিশ্বাস করা, অস্বীকার করা। আল্লাহ তায়ালার মনোনীত দীন ইসলামের মৌলিক বিষয়গুলোর কোনো একটিরও প্রতি অবিশ্বাস পোষণ করাকে কুফর বলে। আর যে ব্যক্তি কুফরে লিপ্ত হয় তাকে বলে কাফির। মানুষ নানাভাবে কুফরে লিপ্ত হতে পারে। যেমন- আল্লাহর অস্তিত্ব ও গুণাবলি অস্বীকার করা, ইসলামের মৌলিক ইবাদত অস্বীকার করা, হারামকে হালাল ও হালালকে হারাম মনে করা, মহানবি (স) কিংবা কুরআনকে নিয়ে ঠাট্টা-উপহাস করা ইত্যাদি কুফরের অন্তর্ভুক্ত। এ কাজগুলোর মাধ্যমে মানুষ কাফির হয়ে যায়। তাযকিয়ার আচরণেও এরূপ পরিলক্ষিত হয়। উদ্দীপকের তাযকিয়া ইসলামের গুরুত্বপূর্ণ বিষয় নিয়ে ঠাট্টা-উপহাস করে। তার এ কাজটি কুফরের অন্তর্ভুক্ত। কুফর মানুষের মাঝে অবাধ্যতা ও অকৃতজ্ঞতার জন্ম দেয়। ফলে কাফির ব্যক্তি আল্লাহ তায়ালা, পরকাল, নবি- রাসুল ইত্যাদিতে বিশ্বাস করে না, ফলে সে দুনিয়ার ভোগ বিলাস, আরাম- আয়েশ ও নানা রকম অন্যায়-অপকর্মে লিপ্ত হয়ে পড়ে। উদ্দীপকের তাযকিয়া মুসলিম হওয়া সত্ত্বেও ইসলামের গুরুত্বপূর্ণ বিষয় নিয়ে ঠাট্টা-উপহাস করে। আর এমন বিষয় নিয়ে ঠাট্টা-উপহাস করা নিশ্চিতভাবেই কুফর বা অবিশ্বাসের প্রতিই ইঙ্গিত দেয়। তাই বলা যায়, ইসলামের গুরুত্বপূর্ণ বিষয় নিয়ে ঠাট্টা-উপহাস করায় তাযকিয়ার আচরণ কুফরির অন্তর্ভুক্ত।"
        },
        {
          "label": "ঘ",
          "question": "প্রেক্ষাপট-২ এ জনাব জেড এর বিশ্বাসটি চিহ্নিতপূর্বক ইসলামের দৃষ্টিতে এর কুফল ও পরিণতি ব্যাখ্যা করো।",
          "explanation": "নিম্নের অনুরূপঃ কারিমার ধারণা শিরকের অন্তর্ভুক্ত। শিরকের কুফল অন্য যেকোনো ধরনের পাপের কুফলের চেয়ে ভয়াবহ। শিরক শব্দের অর্থ অংশীদার সাব্যস্ত করা, একাধিক স্রষ্টা বা উপাস্যে বিশ্বাস করা। শিরক হলো তাওহিদের বিপরীত। পৃথিবীর সকল প্রকার জুলুমের মধ্যে সবচেয়ে বড় জুলুম হলো শিরক। কারিমার ধারণা এ বিষয়টিকে নির্দেশ করে। কারিমা মনে করে, মানুষের সফলতা আল্লাহর পাশাপাশি পির-মুরুব্বিদের দোয়ার ওপর অনেকটা নির্ভরশীল। তাই সে পরীক্ষার আগে মাজারে গিয়ে তবারক বিতরণ করে। তার এ কাজ দ্বারা শিরক প্রকাশিত হয়েছে। মূলত আল্লাহ তায়ালা হলেন এক ও অদ্বিতীয়। অথচ তাঁর সত্তা ও গুণাবলির সাথে কোনো কিছুকে সমান মনে করা হলো শিরক। যেকোনো কাজে সফলতার জন্য একমাত্র আল্লাহর ওপর নির্ভর করতে হয়। তিনি ছাড়া অন্য কাউকে সাফল্যের কারিগর মনে করা শিরক। শিরক অত্যন্ত জঘন্য অপরাধ। বস্তুত আল্লাহ তায়ালাই আমাদের স্রষ্টা ও প্রতিপালক। তাঁর প্রদত্ত নিয়ামতই আমরা ভোগ করি। এরপরও কেউ যদি আল্লাহ তায়ালার সাথে কাউকে অংশীদার স্থাপন করে তবে তা অপেক্ষা বড় জুলুম আর কী হতে পারে! আল্লাহ তায়ালা মুশরিকদের প্রতি খুবই অসন্তুষ্ট। তিনি অপার ক্ষমাশীল ও অসীম দয়াময় হওয়া সত্ত্বেও শিরকের অপরাধ ক্ষমা করেন না। পরকালে মুশরিকদের জন্য রয়েছে যন্ত্রণাদায়ক শাস্তি। আল-কুরআনে স্পষ্টভাবে বর্ণনা করা হয়েছে- 'যে ব্যক্তি আল্লাহর সাথে শিরক করবে, আল্লাহ তার জন্য অবশ্যই জান্নাত হারাম করে দেবেন। এবং তার আবাস জাহান্নাম।' (সূরা আল-মায়িদা, আয়াত ৭২) উপরের আলোচনা থেকে বোঝা যায়, কারিমা শিরকের গুনাহে লিপ্ত। এ পাপের কারণে মানুষ সবচেয়ে বেশি ক্ষতিগ্রস্ত হয়।"
        }
      ]
    },
    {
      "number": "10",
      "uddipok": "দৃশ্যকল্প-১: জনাব হারুন সাহেব ঢাকা বিশ্ববিদ্যালয় থেকে এম.এ পাশ করে নিজ গ্রামে গিয়ে দেখলেন এলাকায় মানুষের মধ্যে মারামারি, গোত্রে-গোত্রে বিরোধ, দুর্বলের প্রতি সবলের অত্যাচার অহরহ চলছে। তিনি, কতিপয় শান্তিকামী বন্ধুদের নিয়ে 'আলোর পথ' নামক একটি শান্তিসংঘ প্রতিষ্ঠা করেন। দৃশ্যকল্প-২: খুলাফায়ে রাশেদিনের অন্যতম ব্যক্তিত্ব, যিনি সিদ্দিক উপাধি লাভ করেছিলেন। তাকে ইসলামের ত্রাণকর্তা বলা হয়। তিনি সকল রাষ্ট্রপ্রধানদের আদর্শ শাসক।",
      "tag": "DB 23",
      "sub_questions": [
        {
          "label": "ক",
          "question": "'মদিনা সনদ' কাকে বলে?",
          "explanation": "মহানবি (স) মক্কা থেকে মদিনায় পৌঁছে সেখানে শান্তি প্রতিষ্ঠার জন্য যে সনদ প্রণয়ন করেন তাকে মদিনা সনদ বলে।"
        },
        {
          "label": "খ",
          "question": "ইসলাম একটি পরিপূর্ণ জীবনব্যবস্থা- বুঝিয়ে লেখো।",
          "explanation": "ইসলামে এ বিশ্বজগতের সৃষ্টি, ধ্বংস সম্পর্কিত বর্ণনা এবং মানুষের জীবন পরিচালনার যাবতীয় দিকনির্দেশনা রয়েছে বলে এটি পূর্ণাঙ্গ জীবনব্যবস্থা। ইসলাম আল্লাহর একমাত্র মনোনীত দীন। মানবজীবনের এমন কোনো দিক নেই যা ইসলামে আলোচিত হয়নি। মানুষের ব্যক্তিগত, পারিবারিক সামাজিক, রাজনৈতিক, অর্থনৈতিক প্রভৃতি সকল বিষয়ের সুস্পষ্ট ব্যাখ্যা ও সমাধান রয়েছে ইসলামে। তাই এটি পূর্ণাঙ্গ জীবনবিধান।"
        },
        {
          "label": "গ",
          "question": "জনাব হারুন সাহেবের পদক্ষেপটি মহানবি (স)-এর কোন পদক্ষেপের সাথে সাদৃশ্যপূর্ণ- ব্যাখ্যা করো।",
          "explanation": "নিম্নের অনুরূপঃ বদরুল সাহেবের কর্মকাণ্ডে ইসলামের তৃতীয় খলিফা হযরত উসমান (রা)-এর আদর্শ প্রতিফলিত হয়েছে। হযরত উসমান (রা) ছিলেন মুসলিম জাহানের তৃতীয় খলিফা। তিনি আরবের শ্রেষ্ঠ ধনী ব্যক্তি ছিলেন। তিনি ব্যবসা করে এসব ধন-সম্পদ অর্জন করেন। যার কারণে তাকে গনি (ধনী) বলা হতো। তিনি ৩৪ বছর বয়সে ইসলাম গ্রহণ করেন। এরপর ইসলাম ও মানবতার সেবায় তিনি অকাতরে তার সম্পদ ব্যয় করেন, যা বদরুল সাহেবের কর্মকাণ্ডেও লক্ষণীয়। উদ্দীপকের বদরুল সাহেব একজন ধনী, উদার ও মানবদরদি ব্যক্তি। গ্রামের সুপেয় পানির অভাব দেখা দিলে নিজ খরচে তিনি বেশ কয়েকটি গভীর নলকূপ স্থাপন করেন। তাছাড়া এলাকার একটি পুরোনো মসজিদও নিজ ব্যয়ে সংস্কার করেন। তার এরূপ কর্মকান্ড ইসলামের তৃতীয় খলিফা হযরত উসমান (রা)-এর সাথে সাদৃশ্যপূর্ণ। কারণ, হযরত উসমান (রা) মদিনার অধিবাসীদের পানির অভাব দূর করার জন্য ১৮,০০০ (আঠারো হাজার) দিনার ব্যয় করে একটি কূপ ক্রয় করে তা ওয়াকফ্ করে দেন। পাশাপাশি মসজিদে নববিতে মুসল্লিদের স্থান সংকুলান না হওয়ায় তিনি সম্পূর্ণ ব্যক্তিগত খরচে মসজিদ সম্প্রসারণ করেন। এছাড়াও ইসলামের সেবায় •তিনি বিভিন্নভাবে অর্থ-সম্পদ ব্যয় করতেন। তাই বলা যায়, বদরুল সাহেবের কর্মকাণ্ডে ইসলামের তৃতীয় খলিফা হযরত উসমান (রা)-এর আদর্শ প্রতিফলিত হয়েছে।"
        },
        {
          "label": "ঘ",
          "question": "দৃশ্যকল্প-২ এ কোন খলিফার কথা তুলে ধরা হয়েছে? ইসলামে তাঁর অবদান মূল্যায়ন করো।",
          "explanation": "দৃশ্যকল্প-২-এ ইসলামের প্রথম খলিফা হযরত আবু বকর (রা)-এর কথা তুলে ধরা হয়েছে, ইসলামে যার অবদান অপরিসীম। হযরত আবু বকর (রা) ছিলেন ইসলামের প্রথম খলিফা। তার শাসন সর্বকালের শাসকদের জন্য অনুসরণীয় আদর্শ। ইসলামের দুর্দিনে তিনি শক্ত হাতে এবং বিচক্ষণতার সাথে সকল বিশৃঙ্খলা মোকাবিলা করেন। তাছাড়া দানশীলতার জন্যেও তিনি প্রসিদ্ধ ছিলেন। যা দৃশ্যকল্প-২-এ বর্ণিত হয়েছে। দৃশ্যকল্প-২-এ খুলাফায়ে রাশেদিনের একজন শাসককে নিয়ে বর্ণনা করা হয়েছে। যিনি সিদ্দিক উপাধি লাভ করেন এবং শাসক হিসেবে সকল রাষ্ট্রপ্রধানদের আদর্শ। তাকে ইসলামের ত্রাণকর্তা বলা হয়। দৃশ্যকল্প-২ এর এ বর্ণনায় আবু বকর (রা)-কেই উদ্দেশ্য করা হয়েছে। ইসলামের সেবায় আবু বকর (রা)-এর অবদান অপরিসীম। আবু বকর (রা) বয়স্ক পুরুষদের মধ্যে সর্বপ্রথম ইসলাম গ্রহণ করেন। তাবুক যুদ্ধের সময় তিনি তার সমুদয় সম্পত্তি দান করেন। খলিফা নির্বাচিত হয়ে তিনি জনগণের উদ্দেশ্যে ভাষণ দিয়ে আল্লাহর একত্ববাদ, গণতন্ত্র ও জবাবদিহিতামূলক শাসনব্যবস্থা কায়েম করেন। তিনি ভণ্ড নবি দমন ও যাকাত অস্বীকারকারীদের প্রতিহত করে ইসলাম ও মুসলমানদেরকে বিশৃঙ্খলা থেকে রক্ষা করেন। এজন্য তাকে ইসলামের ত্রাণকর্তা বলা হয়। সুতরাং বলা যায়, আবু বকর (রা) ছিলেন ইসলামের জন্য নিবেদিত প্রাণ। আমাদের উচিত তার আদর্শে অনুপ্রাণিত হয়ে ইসলাম ও দেশের সেবায় আত্মনিয়োগ করা।"
        }
      ]
    },
    {
      "number": "11",
      "uddipok": "দৃশ্যকল্প-১: আধুনিক চিকিৎসার উন্নতির মূলে মুসলমানদের অনেক অবদান রয়েছে। শল্যচিকিৎসায় আল-রাযি ছিলেন তৎকালীন সময়ের শ্রেষ্ঠ ব্যক্তি। দৃশ্যকল্প-২: জনাব বশির একজন মহান নেতা। তিনি নিজে যা আহার করেন, তা তার অধীনস্থদেরকেও খাওয়ান। তাদের সাথে তিনি সদ্ব্যবহার করেন। তিনি সবসময় বলেন- ধর্ম নিয়ে বাড়াবাড়ি করো না। কেননা এ জন্য পূর্বে বহু জাতি ধ্বংস হয়েছে।",
      "tag": "DB 23",
      "sub_questions": [
        {
          "label": "ক",
          "question": "'আল বিরুনি' এর পূর্ণ নাম কী?",
          "explanation": "আল বিরুনির পূর্ণ নাম হলো বুরহানুল হক আবু রায়হান মুহাম্মদ ইবনে আহমাদ আল বিরুনি।"
        },
        {
          "label": "খ",
          "question": "হযরত উমর (রা)-কে কেন মহানবি (স) 'ফারুক' উপাধি দিয়েছিলেন? বুঝিয়ে লেখো।",
          "explanation": "হযরত উমর (রা) ইসলামের মর্মবাণী অনুধাবন করে ইসলাম গ্রহণ করায় মহানবি (স)-এর কাছ থেকে 'ফারুক' (সত্য-মিথ্যার পার্থক্যকারী) উপাধি পেয়েছিলেন। হযরত উমর (রা) প্রথম জীবনে প্রচণ্ড ইসলামবিদ্বেষী ছিলেন। তিনি ৬১৬ খ্রিষ্টাব্দে মহানবি (স)-কে হত্যার জন্য খোলা তরবারি হাতে নিয়ে তাঁর উদ্দেশ্যে রওনা হন। পথিমধ্যে তিনি তাঁর বোন ফাতেমা ও ভগ্নিপতি সাইদের ইসলাম গ্রহণের সংবাদ শুনে তাদেরকে শাস্তি দেওয়ার জন্য যান। তবে বোনের কন্ঠে সূরা ত্বা-হার তিলাওয়াত শুনে ইসলামের মর্মবাণী বুঝতে পারেন। ইসলাম ও কুফরির (সত্য ও মিথ্যার) মধ্যে কোনটি সঠিক তা অনুধাবন করতে পেরে তিনি ইসলাম গ্রহণ করেন। এরপর তিনি প্রকাশ্যে কাবা ঘরের সামনে সালাত আদায়ের ঘোষণা দেন। এজন্য মহানবি (স) খুশি হয়ে তাঁকে 'ফারুক' উপাধি প্রদান করেন।"
        },
        {
          "label": "গ",
          "question": "শল্যচিকিৎসা বিজ্ঞানী হিসেবে দৃশ্যকল্প-১ এ বিবৃত মনীষীর অবদান পাঠ্যবইয়ের আলোকে বর্ণনা করো।",
          "explanation": "নিম্নের অনুরূপঃ সফিক চিকিৎসা বিজ্ঞানী আবু বকর মুহাম্মদ ইবনে যাকারিয়া আল- রাযি দ্বারা অনুপ্রাণিত হয়েছে। চিকিৎসাশাস্ত্রে আবু বকর মুহাম্মদ ইবনে যাকারিয়া আল-রাযির অবদান অপরিসীম। চিকিৎসা শাস্ত্রকে উন্নতির শিখরে পৌঁছে দিতে যেসব মনীষী অবদান রেখেছেন তাদের মধ্যে আল-রাযি অন্যতম। তিনি হাম, শিশু চিকিৎসা, নিউরোসাইকিয়াট্রিক ইত্যাদি চিকিৎসা সম্পর্কে নতুন মতবাদ প্রবর্তন করেন। তিনি সর্বশ্রেষ্ঠ চিকিৎসাবিজ্ঞানী ও শল্যচিকিৎসাবিদ ছিলেন। তার অস্ত্রোপচার পদ্ধতি ছিল গ্রিকদের থেকেও উন্নত। আর উদ্দীপকের সফিক তাঁর দ্বারাই অনুপ্রাণিত হয়েছেন। উদ্দীপকে সফিক ডাক্তারি পড়াশোনা করে ভবিষ্যতে একজন শল্যচিকিৎসক হতে চায়। সে শল্যচিকিৎসা বিষয়ক একজন মুসলিম বিজ্ঞানী দ্বারা অনুপ্রাণিত। আর তিনি হলেন বিখ্যাত চিকিৎসা বিজ্ঞানী আবু বকর মুহাম্মদ ইবনে যাকারিয়া আল-রাযি। তিনি চিকিৎসা বিষয়ক শতাধিক গ্রন্থ রচনা করেন। বসন্ত ও হাম রোগের উপর তাঁর 'আল্ জুদাইরি ওয়াল হাসবাহ' গ্রন্থের মৌলিকত্ব দেখে চিকিৎসা বিজ্ঞানের লোকেরা খুব আশ্চর্যান্বিত হয়েছিলেন। তাঁর আরেকটি বিখ্যাত গ্রন্থ 'আল মানসুরি'। এটি ১০ খণ্ডে রচিত। এ গ্রন্থ দুটি আল-রাযিকে চিকিৎসাশাস্ত্রে অমর করে রেখেছে। সুতরাং বলা যায়, সফিক চিকিৎসা বিজ্ঞানী আবু বকর মুহাম্মদ ইবনে যাকারিয়া আল-রাযি দ্বারা অনুপ্রাণিত হয়েছে।"
        },
        {
          "label": "ঘ",
          "question": "দৃশ্যকল্প-২ এ জনাব বশির এর কাজে মহানবি (স)-এর কোন ভাষণের তাৎপর্য প্রতিফলিত হয়েছে? তা বিশ্লেষণ করো।",
          "explanation": "দৃশ্যকল্প-২-এ জনাব বশিরের কাজে মহানবি (স)-এর বিদায় হজের ভাষণের তাৎপর্য প্রতিফলিত হয়েছে। দশম হিজরির জিলহজ মাসের নয় তারিখে (৬৩২ খ্রি.) মহানবি (স) বিশ্বমানবতার জীবন পরিচালনার সার্বিক নির্দেশনাস্বরূপ মক্কার আরাফাতের ময়দানে যে ঐতিহাসিক ভাষণ দেন তাকে বিদায় হজের ভাষণ বলা হয়। এ ভাষণে তিনি মুসলিমদের তথা মানবজাতিকে সঠিক পথে পরিচালিত হওয়ার সার্বিক উপদেশ প্রদান করেন। অধীন বা দাস- দাসীদের প্রতি সদ্ব্যবহার, ধর্ম নিয়ে বাড়াবাড়ি না করা, স্ত্রীদের প্রতি সদয় আচরণ ছিল এ ভাষণের অন্যতম গুরুত্বপূর্ণ উপদেশ। জনাব বশির এ উপদেশ গুলোকেই ধারণ করেছেন। উদ্দীপকের জনাব বশির নিজে যা আহার করেন, অধীনস্থদেরও তাই আহার করান। তিনি সবসময় বলেন, ধর্ম নিয়ে বাড়াবাড়ি করবে না। কেননা এ জন্য পূর্বে বহু জাতি ধ্বংস হয়েছে। তার এ ধরনের আচরণ মহানবি (স)- এর বিদায় হজের ভাষণের আদর্শের প্রতিফলন। মানব জীবনে বিদায় হজের তাৎপর্য অপরিসীম। এ ভাষণে মহানবি (স) বলেছেন, 'দাস-দাসীদের সাথে সদয় ব্যবহার করো। তাদের ওপর কোনোরূপ অত্যাচার করবে না। তোমরা যা খাবে, তাদেরও তাই খাওয়াবে, তোমরা যা পরবে, তাদেরও তাই পরাবে। তারা যদি কোনো অমার্জনীয় অপরাধ করে ফেলে, তবে তাদের মুক্ত করে দেবে, তবুও তাদের সাথে দুর্ব্যবহার করবে না। কেননা তারাও তোমাদের মতোই মানুষ, আল্লাহর সৃষ্টি। সব মুসলিম একে অন্যের ভাই এবং তোমরা একই ভ্রাতৃত্বের বন্ধনে আবদ্ধ।' তিনি আরও বলেন, 'তোমরা তোমাদের স্ত্রীদের সাথে সদয় ব্যবহার করবে, তাদের সাথে খারাপ ব্যবহার করবে না। তাদের ওপর তোমাদের যেমন অধিকার রয়েছে তেমনি তোমাদের ওপরও তাদের অধিকার রয়েছে।' এ ভাষণে তিনি আরও ঘোষণা দেন, 'ধর্ম নিয়ে বাড়াবাড়ি করো না; আগের অনেক জাতি এ কারণেই ধ্বংস হয়েছে।' পরিশেষে বলা যায়, বিদায় হজের ভাষণে মহানবি (স) মানবজাতির জীবন পরিচালনার সার্বিক দিকনির্দেশনা প্রদান করেন। জনাব বশির তার জীবনে এ নির্দেশনাই বাস্তবায়ন করেছেন।"
        }
      ]
    }
  ]
}