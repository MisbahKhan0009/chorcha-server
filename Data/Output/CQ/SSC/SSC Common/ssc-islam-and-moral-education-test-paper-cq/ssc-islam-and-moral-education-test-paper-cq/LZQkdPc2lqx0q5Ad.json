{
  "title": "দিনাজপুর বোর্ড ২০২৪",
  "subtitle": "ইসলাম ও নৈতিক শিক্ষা (11)",
  "questions": [
    {
      "number": "1",
      "uddipok": "বিদ্যালয়ের বার্ষিক ক্রীড়া প্রতিযোগিতায় 'ক' দৌড়ে ২য় স্থান অর্জন করেছে। কিন্তু বন্ধুদেরকে সে প্রথম হয়েছে বলে জানায়। অপরদিকে তার বড় ভাই একটি কোম্পানির ম্যানেজার হিসেবে ভালো বেতন ও বিভিন্ন সুযোগ-সুবিধা পেয়ে থাকেন। তাই তিনি প্রায়ই বলেন, \"মূলতঃ আমার কোম্পানিই আমার উত্তম রিযিক দিয়ে থাকে।\"",
      "tag": "DIN.B 24",
      "sub_questions": [
        {
          "label": "ক",
          "question": "ইমান কী?",
          "explanation": "শরিয়তের যাবতীয় বিধি-বিধান অন্তরে বিশ্বাস করা, মুখে স্বীকার করা এবং তদানুযায়ী আমল করাকে ইমান বলে।"
        },
        {
          "label": "খ",
          "question": "নিশ্চয়ই আল্লাহর নিকট ইসলামই একমাত্র মনোনীত ধর্ম- ব্যাখ্যা করো।",
          "explanation": "ইসলাম হলো আল্লাহ তায়ালার নিকট মনোনীত একমাত্র ধর্ম বা জীবনব্যবস্থা। আল্লাহ তায়ালা মানবজাতির হিদায়াতের জন্য যুগে যুগে বহু আদেশ-নিষেধ, বিধি-বিধান প্রেরণ করেছেন। এসব আদেশ-নিষেধ শরিয়ত হিসেবে প্রদান করেছেন। শরিয়তের সর্বশেষ ও পূর্ণাঙ্গ রূপ হলো ইসলাম। এটি মানবজাতির জন্য নির্দেশিত সর্বশেষ ও সর্বোত্তম জীবন বিধান। এটিই আল্লাহ তায়ালার নিকট গ্রহণযোগ্য ধর্ম। আল্লাহ তায়ালা এ সম্পর্কে বলেন, 'নিশ্চয়ই আল্লাহর নিকট ইসলামই একমাত্র মনোনীত ধর্ম বা জীবনব্যবস্থা।' (সূরা আলে-ইমরান, আয়াত ১৯)"
        },
        {
          "label": "গ",
          "question": "'ক'-এর আচরণে আকাইদের কোন বিষয়টি প্রকাশ পেয়েছে? ব্যাখ্যা করো।",
          "explanation": "'ক'-এর আচরণে 'আকাইদ'-এর অন্যতম বিষয় নিফাক প্রকাশ পেয়েছে। নিফাক শব্দের আভিধানিক অর্থ ভণ্ডামি, কপটতা, দ্বিমুখীভাব, ধোঁকাবাজি, প্রতারণা ইত্যাদি। এর ব্যবহারিক অর্থ হলো অন্তরে একরকম ভাব রেখে বাইরে এর বিপরীত অবস্থা প্রকাশ করা। অর্থাৎ অন্তরে বিরোধিতা গোপন রেখে বাইরে আনুগত্য প্রদর্শন করা। শরিয়তের পরিভাষায়, অন্তরে কুফর ও অবাধ্যতা গোপন করে মুখে ইসলামকে স্বীকার করার নাম হলো নিফাক, যা 'ক'-এর আচরণে লক্ষণীয়। উদ্দীপকের 'ক' বিদ্যালয়ে বার্ষিক ক্রীড়া প্রতিযোগিতায় দৌড়ে ২য় স্থান অর্জন করে। কিন্তু সে তার বন্ধুদের বলে, সে প্রথম হয়েছে। তার এ কাজে নিফাক প্রকাশ পেয়েছে। কারণ, রাসুল (স) মুনাফিকদের চিহ্ন বর্ণনা করে বলেছেন, “মুনাফিকের চিহ্ন তিনটি। যখন কথা বলে মিথ্যা বলে, যখন ওয়াদা করে তা ভঙ্গ করে, আর যখন কোনো কিছু তার নিকট আমানত রাখা হয় তার খিয়ানত করে।\" (সহিহ বুখারি) আর 'ক' তার বন্ধুদের মিথ্যা বলেছে। তাই বলা যায়, 'ক'-এর আচরণে নিফাক প্রকাশ পেয়েছে।"
        },
        {
          "label": "ঘ",
          "question": "'ক'-এর বড়ভাইয়ের বক্তব্যটি আকাইদ সংশ্লিষ্ট বিষয়ের আলোকে মূল্যায়ন করো।",
          "explanation": "'ক'-এর বড় ভাইয়ের বক্তব্যটি শিরকের অন্তর্ভুক্ত, যা অত্যন্ত জঘন্য অপরাধ। শিরক অর্থ অংশীদার সাব্যস্ত করা। ইসলামি পরিভাষায়, মহান আল্লাহর সাথে কোনো ব্যক্তি বা বস্তুকে শরিক করাই শিরক। শিরক অত্যন্ত জঘন্য অপরাধ। পৃথিবীর সকল প্রকার জুলুমের মধ্যে শিরক সবচেয়ে বড় জুলুম। যেটি 'ক'-এর বড় ভাইয়ের বক্তব্যে প্রকাশ পেয়েছে। উদ্দীপকের 'ক'-এর বড় ভাই একটি কোম্পানির ম্যানেজার হিসেবে ভালো বেতন ও বিভিন্ন সুযোগ-সুবিধা পেয়ে থাকে। তাই তিনি প্রায়ই বলেন, মূলত 'আমার কোম্পানিই আমার উত্তম রিযিক দিয়ে থাকে। যা শিরকের শামিল। প্রকৃতপক্ষে আল্লাহ তায়ালা আমাদের স্রষ্টা ও প্রতিপালক। তাঁর প্রদত্ত নিয়ামতই আমরা ভোগ করি। এরপরও কেউ যদি আল্লাহর সাথে কাউকে শরিক করে, তবে তা অপেক্ষা বড় জুলুম আর হতে পারে না। এ জন্য আল্লাহ বলেন, \"নিশ্চয়ই শিরক বড় জুলুম।\" (সূরা লুকমান, আয়াত ১৩) আল্লাহ তায়ালা মুশরিকদের প্রতি খুবই অসন্তুষ্ট। তিনি অপার ক্ষমাশীল ও অসীম দয়াময় হওয়া সত্ত্বেও শিরকের অপরাধ ক্ষমা করবেন না। আল্লাহ তায়ালা বলেন, 'নিশ্চয়ই আল্লাহ তাঁর সাথে শিরক করার অপরাধ ক্ষমা করেন না।' (সূরা আন-নিসা, আয়াত ৪৮) আল্লাহ তায়ালার দয়া, ক্ষমা ও রহমত ছাড়া দুনিয়া ও আখিরাতের কল্যাণ লাভ করা কোনোভাবেই সম্ভব নয়। পরকালে মুশরিকদের জন্য রয়েছে যন্ত্রণাদায়ক শাস্তি। আল্লাহ বলেন, 'যে ব্যক্তি আল্লাহর সাথে শিরক করবে আল্লাহ তার জন্য অবশ্যই জান্নাত হারাম করে দেবেন এবং তার আবাস জাহান্নাম।' (সূরা আল-মায়িদা, আয়াত ৭২) সুতরাং শিরক ক্ষমার অযোগ্য অপরাধ। পরিশেষে বলা যায়, 'ক'-এর বড় ভাইয়ের বক্তব্যটি শিরকের অন্তর্ভুক্ত হওয়ায় তা ক্ষমার অযোগ্য অপরাধ। আর আমাদের প্রত্যেকের এমন জঘন্য অপরাধ থেকে দূরে থাকতে হবে।"
        }
      ]
    },
    {
      "number": "2",
      "uddipok": "খ' একজন মুদি দোকানদার। পাশাপাশি নানা জনকে নির্দিষ্ট মেয়াদের জন্য টাকা ধার দেন। মেয়াদ শেষে কিছু বাড়তি টাকাসহ তা আবার ফেরত নেন। মা তাকে এরূপ লেনদেন হারাম বললে, 'খ' উত্তরে বলে, \"প্রায় আর্থিক প্রতিষ্ঠান এভাবেই চলেছে। তাই এটি হালাল।\" মা বললেন, \"এসব কাজের হিসাব একদিন আল্লাহর কাছে দিতে হবে। এবং তার ফলও ভোগ করতে হবে। এরকম বিশ্বাস লালন করতেন বলেই তোমার বাবা পুরো জীবনটা ন্যায় ও সত্যের পথে কাটিয়েছেন।\"",
      "tag": "DIN.B 24",
      "sub_questions": [
        {
          "label": "ক",
          "question": "রিসালাত কাকে বলে?",
          "explanation": "মহান আল্লাহর পবিত্র বাণী মানুষের নিকট পৌঁছে দেওয়ার দায়িত্বকে রিসালাত বলে।"
        },
        {
          "label": "খ",
          "question": "'কোনো কিছুই তার সদৃশ নয়'- ব্যাখ্যা করো।",
          "explanation": "আলোচ্য আয়াতটি সূরা আশ্-শুরার। আয়াতটিতে আল্লাহর একত্ববারে বিষয়টি ফুটে উঠেছে। আল্লাহ তায়ালার মতো কোনো কিছুর অস্তিত্ব এই বিশ্বজগতে নেই। তিনি এক ও অদ্বিতীয়। তিনি তাঁর সত্তা ও গুণাবলিতে অদ্বিতীয়। তিনিই প্রশংসা ও ইবাদতের একমাত্র মালিক। এ জন্যই আয়াতটিতে বলা হয়েছে কোনো কিছুই তাঁর সদৃশ নয়।"
        },
        {
          "label": "গ",
          "question": "আকাইদের কোন বিষয়ে বিশ্বাস 'খ'-এর বাবার জীবনযাপনে প্রভাব বিস্তার করেছে? ব্যাখ্যা করো।",
          "explanation": "আকাইদের অন্যতম বিষয় আখিরাতের প্রতি বিশ্বাস 'খ'-এর বাবার জীবনযাপনে প্রভাব বিস্তার করেছে। আখিরাত অর্থ পরকাল। মানুষের মৃত্যুর পরবর্তী জীবনকে আখিরাত বলা হয়। আখিরাত অনন্তকালের জীবন। এ জীবনের শুরু আছে কিন্তু শেষ নেই। এটিই মানুষের চিরস্থায়ী আবাস। আখিরাতে বিশ্বাস মানুষকে পাপ কাজ থেকে বিরত রাখে এবং পুণ্য কাজ করতে উৎসাহ যোগায়, যা জনাব 'খ'-এর বাবার জীবনযাপনে পরিলক্ষিত হয়। উদ্দীপকে জনাব 'খ'-এর মা তাকে তার বাবা সম্পর্কে বলেন, \"সব কাজের হিসাব একদিন আল্লাহর কাছে দিতে হবে এবং তার ফলও ভোগ করতে হবে। এরকম বিশ্বাস লালন করতেন বলেই তোমার বাবা পুরো জীবনটা ন্যায় ও সত্যের পথে কাটিয়েছেন।\" এখানে তার বাবা মূলত আখিরাতে বিশ্বাসের কারণে এমন কাজ করেছেন। কারণ আখিরাতে বিশ্বাসী ব্যক্তি জানে যে, পরকালে তাকে আল্লাহর সামনে দাঁড়াতে হবে, দুনিয়ার সব কাজকর্মের হিসাব দিতে হবে। ফলে আখিরাতে বিশ্বাসী ব্যক্তি দুনিয়াতে সৎকাজে উৎসাহিত হয় এবং অসৎকাজ থেকে বিরত থাকে। এভাবে মানুষ অসৎ চরিত্র বর্জন করে সচ্চরিত্রবান হয়ে ওঠে। অপরদিকে যে ব্যক্তি আখিরাতে বিশ্বাস করে না, সে সুযোগ পেলেই পাপাচার ও অশ্লীল কাজে লিপ্ত হয়ে পড়ে। কারণ সে পরকালে জবাবদিহিতায় বিশ্বাসী নয়। আখিরাতে বিশ্বাসী মানুষ কখনো পাপ কাজে লিপ্ত হতে পারে না। তাই বলা যায়, আখিরাতের প্রতি বিশ্বাস থাকায় 'খ'-এর বাবা সৎভাবে জীবনযাপন করেছেন।"
        },
        {
          "label": "ঘ",
          "question": "তুমি কি মনে করো 'খ'-এর বক্তব্যটি আকাইদের একটি উল্লেখযোগ্য বিষয়ের সাথে সাংঘর্ষিক? যুক্তিসহ মতামত দাও।",
          "explanation": "হ্যাঁ, 'খ'-এর বক্তব্যটি আকাইদের উল্লেখযোগ্য বিষয় ইমানের সাথে সাংঘর্ষিক, যা কুফরের সমতুল্য। ইমান অর্থ বিশ্বাস করা। শরিয়তের যাবতীয় বিধি-বিধান অন্তরে বিশ্বাস করা, মুখে স্বীকার করা এবং সে অনুযায়ী আমল করাকে ইমান বলে। আর এর বিপরীত হলো কুফর। অর্থাৎ ইসলামের, মৌলিক বিষয়সমূহ বিশ্বাস করাই হলো ইমান। আর এসব বিষয়ে অবিশ্বাস করা হলো কুফর, যা 'খ'-এর আচরণে লক্ষণীয়। উদ্দীপকের 'খ' মুদি দোকান চালানোর পাশাপাশি নানা জনকে নির্দিষ্ট মেয়াদের জন্য টাকা ধার দেন। মেয়াদ শেষে কিছু বাড়তি টাকাসহ তা ফেরত নেন। তার মা তাকে বলেন, এরূপ লেনদেন হারাম। উত্তরে 'খ' বলে, প্রায় আর্থিক প্রতিষ্ঠান এভাবেই চলছে। তাই এটি হালাল। তার এমন বক্তব্য ইমানের সাথে সাংঘর্ষিক। কারণ সুদ হলো হারাম। আর হারামকে হালাল মনে করার অর্থ হলো আল্লাহর বিধানকে অস্বীকার করার সমান। যে এরূপ করে সে কুফরি করে, সে কাফির। আর যে কাফির তার ইমান থাকে না।। 'পরিশেষে বলা যায়, 'খ'-তার বক্তব্য দ্বারা হারামকে হালাল প্রমাণিত করার চেষ্টা করেছে, যা সরাসরি কুফরির সাথে সম্পর্কিত। তাই তার বক্তব্য ইমানের সাথে সাংঘর্ষিক।"
        }
      ]
    },
    {
      "number": "3",
      "uddipok": "রাফসান একজন মেধাবী শিক্ষার্থী। সে স্নাতক পাস করার পর নানা জায়গায় চাকরির চেষ্টা করে ব্যর্থ হয়। পরে অল্প পুঁজি দিয়ে সে সততা ও ধৈর্যের সাথে ব্যবসা শুরু করে। কিছুদিন পর বড় ব্যবসায়ী হিসেবে তার জীবনে সমৃদ্ধি এসেছে। তার এ অবস্থা দেখে স্থানীয় ইমাম সাহেব বলেন, তুমি এভাবে সততার সাথে ব্যবসা চালিয়ে যাও, তাহলে পরকালে জিহাদে আত্মদানকারী ব্যক্তির মতো মর্যাদা পাবে।",
      "tag": "DIN.B 24",
      "sub_questions": [
        {
          "label": "ক",
          "question": "কিয়াস কাকে বলে?",
          "explanation": "কুরআন ও সুন্নাহর আইন বা নীতির সাদৃশ্যের ভিত্তিতে বিচার-বুদ্ধি প্রয়োগ করে পরবর্তীতে উদ্ভূত সমস্যার সমাধান দেওয়াকে কিয়াস বলে।"
        },
        {
          "label": "খ",
          "question": "\"আমিই কুরআন নাযিল করেছি এবং অবশ্যই আমিই এর সংরক্ষক।”- ব্যাখ্যা করো।",
          "explanation": "আল-কুরআন সংরক্ষণের ব্যাপারে আল্লাহ তায়ালা বলেন, \"আমিই কুরআন অবতীর্ণ করেছি এবং অবশ্যই আমি এর সংরক্ষক।” (সূরা আল- হিজর, আয়াত ৯) আল-কুরআন সর্বশ্রেষ্ঠ ও সর্বশেষ আসমানি কিতাব। কিয়ামত পর্যন্ত আগমনকারী সকল মানুষের সার্বিক জীবনবিধান ও দিকনির্দেশনা এতে বিদ্যমান। তাই এর সংরক্ষণ খুবই গুরুত্বপূর্ণ। এজন্য আল্লাহ তায়ালা নিজেই এর সংরক্ষণের দায়িত্ব নিয়েছেন। তিনি তাঁর প্রত্যক্ষ তত্ত্বাবধানে এ কিতাব সংরক্ষণ করেন। এ কারণে আজ পর্যন্ত এ কিতাবের একটি হরফ; হরকত বা নুকতাও পরিবর্তন হয়নি। এটি যেভাবে নাজিল হয়েছিল আজও সেভাবেই আছে এবং কিয়ামত পর্যন্ত অবিকৃত থাকবে।"
        },
        {
          "label": "গ",
          "question": "রাফসানের জীবনে কোন সূরার শিক্ষার প্রতিফলন ঘটেছে? ব্যাখ্যা করো।",
          "explanation": "রাফসানের জীবনে সূরা আল-ইনশিরাহর শিক্ষার প্রতিফলন ঘটেছে। নবুয়ত লাভের পর রাসুল (স) আরবদের মাঝে ইসলাম প্রচার শুরু করেন। তারা নানাভাবে তাঁকে বাধা দিতে চেষ্টা করে। তারা মহানবি (স) ও নও- মুসলিম সাহাবিদের ওপর অত্যাচার-নির্যাতন করতে থাকে। ফলে মুসলমানগণ অতিষ্ঠ হয়ে ওঠেন। এ অবস্থায় আল্লাহ যে নির্দেশ দিয়ে সূরা আল-ইনশিরাহ নাজিল করেন তার বাস্তবায়ন ঘটেছে রাফসানের জীবনে। উদ্দীপকের রাফসান একজন মেধাবী শিক্ষার্থী। সে স্নাতক পাস করার পর নানা জায়গায় চাকরির চেষ্টা করে ব্যর্থ হয়। পরে অল্প পুঁজি দিয়ে সে সততা ও ধৈর্যের সাথে ব্যবসা শুরু করে। কিছুদিন পর বড় ব্যবসায়ী হিসেবে তার জীবনে সমৃদ্ধি এসেছে। তার জীবনে মূলত সূরা আল-ইনশিরার শিক্ষার প্রতিফলন লক্ষ করা যায়। কারণ, সূরা আল-ইনশিরাতে আল্লাহ বলেন- দুঃখের পর সুখ আসে। দুঃখ-কষ্টের পর আল্লাহ অবশ্যই মানুষকে স্বস্তি দেবেন। তাই মানুষ যখনই অবসর পাবে, তখনই আল্লাহর ইবাদতে আত্মনিয়োগ করবে। আর এ সূরাটির শিক্ষা হলো- যে ব্যক্তি সত্য ও ন্যায়ের জন্য চেষ্টা-সাধনা করে আল্লাহ তায়ালা তার অন্তরকে খুলে দেন। তাকে সৎ পথ প্রদর্শন করেন। আল্লাহ তায়ালাই মানুষের কষ্ট-যাতনা দূর করেন। মানুষের মান-সম্মান, খ্যাতি-মর্যাদা সবকিছুই আল্লাহ তায়ালার হাতে। তিনি যাকে ইচ্ছা সম্মান মর্যাদা দান করেন। মানবজীবনে সুখ-দুঃখ থাকবেই। তাই দুঃখ ও কষ্টে হতাশ না হয়ে, বরং ধৈর্যসহকারে এর মোকাবিলা করতে হবে। তাই বলা যায়, রাফসানের জীবনে সূরা আল- ইনশিরার শিক্ষা প্রভাব ফেলেছে।"
        },
        {
          "label": "ঘ",
          "question": "ইমাম সাহেবের বক্তব্যের যথার্থতা সংশ্লিষ্ট হাদিসের আলোকে নিরূপণ করো।",
          "explanation": "ব্যবসায়ে সততা সম্পর্কিত হাদিসের আলোকে ইমাম সাহেবের বক্তব্যটি যথার্থ। ব্যবসা-বাণিজ্য একটি পবিত্র পেশা। যারা সততা ও বিশ্বস্ততার সাথে এ কাজটি করবেন, তারা দুনিয়া ও আখিরাতে বিশেষ মর্যাদার অধিকারী হবেন। রাফসান একজন সৎ ব্যবসায়ী। তিনিও এ মর্যাদা লাভ করবেন। উদ্দীপকের রাফসান সততার সাথে ব্যবসা পরিচালনা করে সমৃদ্ধি অর্জন করেছেন। তার এ অবস্থা দেখে স্থানীয় ইমাম সাহেব বলেন, \"তুমি এভাবে সততার সাথে ব্যবসা চালিয়ে যাও, তাহলে পরকালে জিহাদে আত্মদানকারী ব্যক্তির মতো মর্যাদা পাবে।” পাঠ্যবইয়ের ব্যবসায় সততা সম্পর্কিত হাদিস অনুযায়ী ইমাম সাহেব সঠিক কথা বলেছেন। কারণ রাসুল (স) বলেছেন, 'কিয়ামতের দিন বিশ্বস্ত ও সত্যবাদী মুসলিম ব্যবসায়ীরা শহিদগণের সাথে অবস্থান করবেন।' (ইবনে মাজাহ) তারা সেদিন আল্লাহর অনুগ্রহ লাভ করে ধন্য হবেন। সৎ ব্যবসায়ীরা শহিদদের মতো জান্নাতে প্রবেশ করবেন। তবে এক্ষেত্রে শর্ত হলো ব্যবসায়ীকে সততা ও সত্যবাদিতার সাথে ব্যবসা করতে হবে এবং বিশ্বস্ত ও আমানতদার হতে হবে। ব্যবসায় প্রতারণার আশ্রয় নিলে বা মিথ্যা বললে এ মহাপুরস্কার থেকে তারা বঞ্চিত হবেন। উপরের আলোচনা থেকে বলা যায়, একজন সৎ ব্যবসায়ী হিসেবে রাফসান ইহকালীন সাফল্যের পাশাপাশি পরকালীন জীবনে আল্লাহ প্রদত্ত-মহাপুরস্কার লাভ করবেন। তাই রাফসান সম্পর্কে ইমাম সাহেবের বক্তব্যটি যথার্থ।"
        }
      ]
    },
    {
      "number": "4",
      "uddipok": "সাদিক সাহেব সকাল বেলায় এমন কিছু সূরা তিলাওয়াত করলেন যাতে ব্যক্তিগত, পারিবারিক, সামাজিক শিক্ষা ও সাংস্কৃতিক নীতিমালা এবং যাবতীয় অর্থনৈতিক কর্মকান্ডের বিধান বর্ণিত হয়েছে। দুপুরে খাবার টেবিলে তিনি তার পঠিত সূরাগুলোর শিক্ষা নিয়ে আলোচনা প্রসঙ্গে তার বড় ছেলেকে উদ্দেশ্য করে বলেন, \"বাবা তোমাকে আল্লাহ নিঃস্ব থেকে সচ্ছল করেছেন। তাই তুমি অনাথ ও গরিবদের প্রতি লক্ষ্য রাখবে এবং কেউ সাহায্য চাইতে আসলে তাকে তাচ্ছিল্য করে ফিরিয়ে দেবেনা।\"",
      "tag": "DIN.B 24",
      "sub_questions": [
        {
          "label": "ক",
          "question": "শানে নুযুল কাকে বলে?",
          "explanation": "আল-কুরআনের সূরা বা আয়াত নাজিলের কারণ বা পটভূমিকে শানে নুযুল বলা হয়।"
        },
        {
          "label": "খ",
          "question": "\"কুরআন আবৃত্তি করুন ধীরে ধীরে ও সুস্পষ্টভাবে\"- ব্যাখ্যা করো।",
          "explanation": "তাজবিদসহ কুরআন তিলাওয়াতের নির্দেশনা দিয়ে মহান আল্লাহ আলোচ্য আয়াতটি নাজিল করেন। আল-কুরআন বুঝে শুনে ও চিন্তা-গবেষণা করে তিলাওয়াত করা উচিত। -চিন্তা-গবেষণার পাশাপাশি আল-কুরআন সহিহ-শুদ্ধ ও সুন্দরভাবে পাঠ করাও অত্যাবশ্যক। অশুদ্ধ ও অসুন্দররূপে কুরআন তিলাওয়াত করলে গুনাহ হয়। শুদ্ধ ও সুন্দররূপে কুরআন তিলাওয়াত করার নিয়মকে তাজবিদ বলা হয়। আর তাজবিদসহ কুরআন তিলাওয়াত প্রসঙ্গে আল্লাহ তায়ালা বলেন, \"আপনি কুরআন আবৃত্তি করুন ধীরে ধীরে ও সুস্পষ্টভাবে।” (সূরা আল-মুয্যাম্মিল, আয়াত ৪)"
        },
        {
          "label": "গ",
          "question": "সাদিক সাহেব কোন প্রকারের সূরা তিলাওয়াত করেছেন? ব্যাখ্যা করো।",
          "explanation": "সাদিক সাহেব আল-কুরআনের মাদানি সূরাসমূহ তিলাওয়াত করেছেন। আল-কুরআন সর্বমোট ৩০টি অংশে বিভক্ত। কুরআন মজিদে আছে ১১৪টি সূরা। অবতরণের সময় বিবেচনায় কুরআন মজিদের সূরাসমূহ ২ ভাগে বিভক্ত। যথা মক্কি সূরা ও মাদানি সূরা। মদিনাতে যেসব সূরা নাজিল হয় তাকে মাদানি সূরা বলা হয়। মাদানি সূরাতে আল্লাহ তায়ালা মানুষের ব্যক্তিগত, পারিবারিক, সামাজিক, জাতীয়, আন্তর্জাতিক, শিক্ষা ও সাংস্কৃতিক নীতিমালা, যাবতীয় অর্থনৈতিক কর্মকাণ্ড ইত্যাদি সুস্পষ্টভাবে বর্ণনা করেছেন, যা সাদিক সাহেবের তিলাওয়াতকৃত সূরাসমূহের সাথে সাদৃশ্যপূর্ণ। উদ্দীপকের সাদিক সাহেব সকালবেলা এমন কিছু সূরা তিলাওয়াত করেন যেখানে ব্যক্তিগত, পারিবারিক, সামাজিক শিক্ষা ও সাংস্কৃতিক নীতিমালা এবং যাবতীয় অর্থনৈতিক কর্মকাণ্ডের বিধান বর্ণিত হয়েছে। এখানে মূলত মাদানি সূরা সম্পর্কে বলা হয়েছে। কারণ এসব সূরায় ব্যক্তিগত, পারিবারিক, জাতীয়, আন্তর্জাতিক, শিক্ষা ও সাংস্কৃতিক নীতিমালা বর্ণিত হয়েছে। পাশাপাশি পারস্পরিক লেনদেন, উত্তরাধিকার আইন, ব্যবসা- বাণিজ্যসহ যাবতীয় অর্থনৈতিক কর্মকাণ্ডের বিধান বর্ণিত হয়েছে। ইবাদতের রীতিনীতি, সালাত, যাকাত, হজ, সাওম ইত্যাদি বিষয়ও বিবৃত হয়েছে। এছাড়া শরিয়তের বিধি-বিধান, ফরজ, ওয়াজিব, হালাল-হারাম ইত্যাদি বিষয় সুস্পষ্টভাবে বর্ণিত হয়েছে। তাই বলা যায়, সাদিক সাহেব যে প্রকার সূরা তিলাওয়াত করেছেন তা হলো মাদানি সূরা।"
        },
        {
          "label": "ঘ",
          "question": "সাদিক সাহেবের উপদেশটি পাঠ্যবইয়ের সংশ্লিষ্ট সূরার আলোকে মূল্যায়ন করো।",
          "explanation": "সাদিক সাহেব কর্তৃক তার ছেলেকে দেওয়া উপদেশটি পাঠ্যবইয়ের সূরা আদ-দুহার আলোকে যথার্থ। সূরা আদ-দুহা আল-কুরআনের ৯৩তম সূরা। এ সূরায় আল্লাহ তায়ালা মহানবি (স)-কে প্রদত্ত নানা নিয়ামতের কথা বর্ণনা করেন। আবার এসব নিয়ামতের কৃতজ্ঞতা প্রকাশ করারও নির্দেশ দেন। উদ্দীপকেও এ সূরার শিক্ষা প্রতিফলিত হয়েছে। উদ্দীপকের সাদিক সাহেব তার ছেলেকে উদ্দেশ্য করে বলেন, \"বাবা, তোমাকে আল্লাহ নিঃস্ব থেকে সচ্ছল করেছেন। তাই তুমি অনাথ 'ও গরিবদের প্রতি লক্ষ রাখবে এবং কেউ সাহায্য চাইতে আসলে তাকে তাচ্ছিল্য করে ফিরিয়ে দেবে না।\" সাদিক সাহেবের দেওয়া উপদেশটি সূরা আদ-দুহার আলোকে যথার্থ। কারণ সূরা আদ-দুহা থেকেই আমরা এ শিক্ষা পেয়ে থাকি। এখানে বলা হয়েছে, আল্লাহ তাঁর প্রিয় বান্দাদেরকে বিপদাপদ থেকে রক্ষা করেন, তাদের কল্যাণময় জীবন দান করেন। এছাড়াও বহু নিয়ামত দান করেন। তাই নিয়ামতের কৃতজ্ঞতাস্বরূপ ধনী ও সচ্ছল ব্যক্তিদের উচিত গরিব, দুঃখী, ইয়াতিম ও ভিক্ষুকদের যথাসম্ভব সাহায্য ও সহযোগিতা করা। অভাবী, সাহায্যপ্রার্থী ইয়াতিমদের প্রতি কঠোর না হওয়া, তাদের গালমন্দ কিংবা মারধর না করা এবং তাদের ধমক না দেওয়া; বরং তাদের সাথে সদাচরণ করা। পরিশেষে বলা যায়, সূরা আদ-দুহার শিক্ষার আলোকে সাদিক সাহেব তার ছেলেকে সঠিক উপদেশ দিয়েছেন। আর আমাদের প্রত্যেকেরই উচিত সূরা আদ-দুহার শিক্ষাগুলো নিজেদের জীবনে বাস্তবায়ন করা।"
        }
      ]
    },
    {
      "number": "5",
      "uddipok": "জনাব রাফি বাড়ির পাশের সরকারি রাস্তার দু'পাশে বেশ কিছু গাছের চারা রোপণ করেন। তা দেখে বড় ছেলে শাফি বলেন, \"সরকারি জায়গায় গাছ রোপণ করার দরকার কী?\" উত্তরে তিনি বলেন, শুনো বাবা, এ গাছের নিচে কোনো পথিক বিশ্রাম নিবে, পাখিরা বাসা তৈরি করবে, আবার অন্য প্রাণীরাও ফল খেতে পারবে। পিতার উপদেশে শাফির চিন্তায় পরিবর্তন আসে। সে কলেজ থেকে ফেরার পথে পুকুরে পড়ে যাওয়া একটি বিড়াল ছানাকে উদ্ধার করে এবং যত্ন নিয়ে তাকে ছেড়ে দেয়। তা দেখে চাচা ত্বাকী তাকে বলেন, ছোট সৃষ্টির প্রতি তোমার এ সদয় আচরণের ফলে তুমিও আল্লাহর ভালোবাসা পাবে।",
      "tag": "DIN.B 24",
      "sub_questions": [
        {
          "label": "ক",
          "question": "সনদ কাকে বলে",
          "explanation": "হাদিসের রাবি পরম্পরাকে সনদ বলা হয়।"
        },
        {
          "label": "খ",
          "question": "\"কুরআন বুঝার ক্ষেত্রে হাদিসের গুরুত্ব অনস্বীকার্য\" - ব্যাখ্যা করো।",
          "explanation": "কুরআন বোঝার ক্ষেত্রে হাদিসের গুরুত্ব অনস্বীকার্য- উক্তিটি যথার্থ। আল্লাহ তায়ালা পবিত্র কুরআনে শরিয়তের যাবতীয় আদেশ-নিষেধ, বিধি- বিধান ও মূলনীতি সংক্ষিপ্তভাবে বর্ণনা করেছেন। রাসুলুল্লাহ (স) কুরআনের বিধি-বিধানসমূহের প্রয়োজনীয় ব্যাখ্যা দিতেন। অনেক ক্ষেত্রে নিজে আমল করার দ্বারা এসব বিধান হাতে কলমে শিক্ষা দিতেন। রাসুলুল্লাহ (স)-এর এসব বাণী ও কর্মই হাদিস। সুতরাং কুরআনের বিধি-বিধান সুস্পষ্টরূপে অনুসরণের জন্য হাদিসের গুরুত্ব অপরিসীম।"
        },
        {
          "label": "গ",
          "question": "জনাব রাফির কর্মকাণ্ডে কোন হাদিসের বাস্তবায়ন পরিলক্ষিত হয়? ব্যাখ্যা করো।",
          "explanation": "জনাব রাফির কর্মকাণ্ডে বৃক্ষরোপণ সম্পর্কিত হাদিসের বাস্তবায়ন পরিলক্ষিত হয়। বৃক্ষরোপণ একটি পুণ্যের কাজ। এ সম্পর্কে একটি হাদিসে বলা হয়েছে, 'কোনো মুসলমান যদি বৃক্ষরোপণ করে কিংবা কোনো ফসল আবাদ করে এরপর তা থেকে কোনো পাখি, মানুষ বা চতুষ্পদ জন্তু কিছু ভক্ষণ করে তবে তা তার জন্য সদকা হিসেবে গণ্য হবে।' (বুখারি ও মুসলিম) এ হাদিসটি আমাদের বৃক্ষরোপণে উৎসাহিত করে। বৃক্ষের মাধ্যমে মানুষ নানাভাবে উপকৃত হতে পারে। এর মাধ্যমে মানুষ পার্থিব কল্যাণ লাভের পাশাপাশি পরকালীন সাফল্যও লাভ করতে পারে। এ হাদিসের বাস্তবায়নই জনাব রাফির কর্মকাণ্ডে লক্ষণীয়।' উদ্দীপকের জনাব রাফি বাড়ির পাশের সরকারি রাস্তার দু'পাশে বেশকিছু গাছের চারা রোপণ করেন, যাতে গাছের ছায়ায় পথিক বিশ্রাম নিতে পারে, পাখিরা বাসা তৈরি করতে পারে, অন্য প্রাণীরাও ফল খেতে পারে।\" তার এমন চিন্তাচেতনা এবং কর্মকাণ্ড বৃক্ষরোপণ সম্পর্কিত হাদিসের শিক্ষার বহিঃপ্রকাশ। আর ইসলামের দৃষ্টিতে তার এ কাজটিকে সদকা বলা যায়। কারণ হাদিসে বলা হয়েছে, 'কোনো মুসলমান বৃক্ষরোপণ করলে বা ফসল আবাদ করলে তা তার সদকাহ লাভের কারণ হতে পারে। কারণ পশু- পাখি, জীব-জন্তু ও কীট-পতঙ্গ বৃক্ষের ফল, ক্ষেতের ফসল খেয়ে জীবনধারণ করে। এতে বৃক্ষরোপণকারী ও ফসল আবাদকারী সাওয়াব (পুণ্য) লাভ করে। ঐ ফল-ফসল দান করে দিলে যে সাওয়াব হতো, পশুপাখি বা মানুষের খাওয়ার ফলে আল্লাহ তায়ালা তার আমলনামায় সে পরিমাণ সাওয়াব লিখে দেন। তাই বলা যায়, বৃক্ষরোপণ সম্পর্কিত হাদিসের যথার্থ শিক্ষা জনাব রাফির কর্মকাণ্ডে বিদ্যমান।"
        },
        {
          "label": "ঘ",
          "question": "শাফির কর্মকাণ্ডের পরিপ্রেক্ষিতে চাচা ত্বাকীর মন্তব্যের যথার্থতা সংশ্লিষ্ট হাদিসের আলোকে নিরূপণ করো।",
          "explanation": "পাঠ্যবইয়ের 'মানবপ্রেম ও সৃষ্টির সেবা সম্পর্কিত হাদিসের আলোকে শাফির কর্মকান্ডের পরিপ্রেক্ষিতে তার চাচা ত্বাকীর মন্তব্যটি যথার্থ। আল্লাহ তায়ালা সকল কিছুর স্রষ্টা। তিনি ছাড়া যা কিছু আছে সবই তাঁর সৃষ্টি বা মাখলুক। মানুষ যেমন তাঁর সৃষ্টি, তেমনি পশুপাখি, কীটপতজ্ঞাও তাঁর সৃষ্টি। এসব মাখলুকের প্রতি অনুগ্রহ করা হলো সৃষ্টির সেবা। শাফির কাজটিতে এ সেবার বহিঃপ্রকাশ ঘটেছে। উদ্দীপকের শাফি কলেজ থেকে ফেরার পথে পুকুরে পড়ে যাওয়া একটি বিড়ালছানাকে উদ্ধার করে এবং যত্ন নিয়ে তাকে ছেড়ে দেয়। জীবের প্রতি তার এ ভালোবাসাই হলো মানবসেবা ও সৃষ্টির সেবা। তা দেখে তার চাচা ত্বাকী তাকে বলেন, “ছোট সৃষ্টির প্রতি তোমার এ সদয় আচরণের ফলে তুমিও আল্লাহর ভালোবাসা পাবে। তার চাচার এ মন্তব্যটি সঠিক। কারণ, মহান আল্লাহ এ জগৎ-সংসারের সবকিছু সৃষ্টি করেছেন। তিনি সবকিছুর লালনকর্তা, পালনকর্তা, রিযিকদাতা ও নিয়ন্ত্রক। তবে তিনি সকল সৃষ্টিকে একরকম করে সৃষ্টি করেননি। এটা তাঁর পরীক্ষা। তিনি সৃষ্টিকুলকে নানাভাবে ভাগ করেছেন এবং সবকিছুকে মানুষের কল্যাণে নিয়োজিত রেখেছেন। তাই মানুষের উচিত আল্লাহ তায়ালার সকল সৃষ্টির প্রতি সদাচরণ করা। মহানবি (স) বলেছেন, “সমগ্র সৃষ্টি আল্লাহর পরিজন। সুতরাং, আল্লাহর নিকট সর্বাধিক প্রিয় ঐ ব্যক্তি যে তাঁর পরিজনের প্রতি অনুগ্রহ করে।” (বায়হাকি) আল্লাহর সৃষ্ট জীবের প্রতি অনুগ্রহ করলে আল্লাহ খুশি হন ও তাদের বেশি ভালোবাসেন। উপরের আলোচনা থেকে বোঝা যায়, শাফির কাজটি সৃষ্টির সেবার অন্তর্ভুক্ত। আর এ সম্পর্কে তার চাচার মন্তব্যটিও যথার্থ। এ কাজের মাধ্যমে শাফি আল্লাহর অধিক ভালোবাসা অর্জন করতে পারবে।"
        }
      ]
    },
    {
      "number": "6",
      "uddipok": "মিসেস তাহিরা আল্লাহর সন্তুষ্টি লাভের উদ্দেশ্যে দিনের একটি নির্দিষ্ট সময় পর্যন্ত খাবার ও পানীয় গ্রহণ থেকে সম্পূর্ণ বিরত থাকেন। তার দু'ছেলে আজিম ও নাজিম বিশিষ্ট শিল্পপতি। আজিম তার সমুদয় সম্পদ থেকে শতকরা ২.৫ টাকা হারে হিসাব করে তা দিয়ে কয়েকটি গাড়ি কিনে এলাকার গরিবদের মাঝে বণ্টন করে দেন। আর নাজিম তার সম্পদের কোনো হিসাব না করে সামান্য অংশ গরিবদের মাঝে দেন। কারণ তিনি মনে করেন, গরিবদেরকে কিছু অংশ দান করলেই হলো।",
      "tag": "DIN.B 24",
      "sub_questions": [
        {
          "label": "ক",
          "question": "হজ কাকে বলে?",
          "explanation": "আল্লাহর সন্তুষ্টি লাভের উদ্দেশ্যে জিলহজ মাসের নির্ধারিত দিনসমূহে নির্ধারিত পদ্ধতিতে বাইতুল্লাহ (আল্লাহর ঘর) ও সংশ্লিষ্ট স্থানসমূহ যিয়ারত করাকে হজ বলে"
        },
        {
          "label": "খ",
          "question": "",
          "explanation": "'নিশ্চয়ই সালাত মানুষকে অন্যায় ও অশ্লীল কাজ থেকে বিরত রাখে'- আয়াতটিতে সালাতের নৈতিক গুরুত্ব বোঝানো হয়েছে। সালাত একজন মুমিনকে যাবতীয় মন্দ ও গর্হিত কাজ থেকে বিরত রাখে। সালাত আদায়কারী ব্যক্তি নিজেকে পবিত্র ও শুদ্ধ রাখতে মিথ্যা বলা ও অশালীন কাজ করা থেকে বিরত রাখে। দৈনিক পাঁচ ওয়াক্ত সালাত আদায় করলে যাবতীয় গুনাহ মাফ হয়ে যায়। তাই একথা নিশ্চিত যে, সালাত মানুষকে অন্যায় ও অশ্লীল কাজ থেকে বিরত রাখে।"
        },
        {
          "label": "গ",
          "question": "মিসেস তাহিরার কর্মকাণ্ডে কোন ইবাদত পরিলক্ষিত হয়েছে? ব্যাখ্যা করো।",
          "explanation": "নিম্নের অনুরূপঃ আ. জলিল ইসলামের অন্যতম মৌলিক ইবাদত সাওম পালন করেছেন। সাওম আরবি শব্দ। এর আভিধানিক অর্থ হলো বিরত থাকা। শরিয়তের পরিভাষায়, সাওম হলো সুবহে সাদিক থেকে সূর্যাস্ত পর্যন্ত আল্লাহর সন্তুষ্টি লাভের আশায় নিয়তের সাথে পানাহার ও ইন্দ্রিয় তৃপ্তি থেকে বিরত থাকা, যা আ. জলিলের পালনকৃত ইবাদতের সাথে সাদৃশ্যপূর্ণ। উদ্দীপকের আ. জলিল প্রতি বছরের মতো এবারও মাসব্যাপী রাতের শেষ ভাগে কিছু খেয়ে সারাদিন পানাহার থেকে বিরত থাকেন। তার এ ইবাদতটি হলো সাওম। এটি একটি ফরজ ইবাদত। প্রাপ্তবয়স্ক প্রত্যেক নারী ও পুরুষের উপর রমযান মাসের এক মাস সাওম পালন করা ফরজ। সাওম কেবল আমাদের উপরই নয়; বরং পূর্বের সকল নবি-রাসুলের উম্মতের ওপরও ফরজ ছিল। সাওম পালনের মাধ্যমে সাওম পালনকারীর আত্মিক উৎকর্ষ সাধিত হয়। সাওমের মাধ্যমে মানুষের মনে তাকওয়া (আল্লাহভীতি) ও আল্লাহর প্রতি ভালোবাসা সৃষ্টি হয়। মানুষ লোভ-লালসা, হিংসা-বিদ্বেষ প্রভৃতি মন্দ কাজ থেকে বিরত থাকে। গরিবের ক্ষুধা- পিপাসার যন্ত্রণা উপলব্ধি করতে পারে। ফলে মানুষের মাঝে সহানুভূতি ও সহমর্মিতার ভাব সৃষ্টি হয়। একে-অপরকে সাহায্য-সহযোগিতা করার মাধ্যমে সামাজিক সম্পর্ক মজবুত হয়। তাই আমাদের রমযানে একমাস যথাযথভাবে সাওম পালন করতে হবে এবং এ থেকে শিক্ষা নিয়ে • আমাদের জীবন গঠন করতে হবে।"
        },
        {
          "label": "ঘ",
          "question": "আজিম ও নাজিমের কর্মকান্ডের গ্রহণযোগ্যতা কতটুকু? সংশ্লিষ্ট ইবাদতের বিধানের আলোকে মূল্যায়ন করো।",
          "explanation": "আজিমের কর্মকাণ্ড দ্বারা যাকাত আদায় হওয়ায় তা গ্রহণযোগ্য, কিন্তু নাজিমের কর্মকাণ্ড দ্বারা যাকাত আদায় না হওয়ায় তা গ্রহণযোগ্য নয়। যাকাত অর্থ পবিত্রতা। ইসলামি শরিয়তের দৃষ্টিতে কোনো মুসলিম নিসাব পরিমাণ সম্পদের মালিক হলে বছরান্তে তার সম্পদের শতকরা ২.৫% হারে নির্দিষ্ট খাতে ব্যয় করাকে যাকাত বলে, যা আজিমের কর্মকান্ডে পরিলক্ষিত হলেও নাজিমের কর্মকাণ্ডে অনুপস্থিত। উদ্দীপকের আজিম ও নাজিম দুই ভাই। তারা বিশিষ্ট শিল্পপতি। আজিম তার সমুদয় সম্পদ থেকে শতকরা ২.৫ টাকা হারে হিসেবে করে তা দিয়ে কয়েকটি গাভি কিনে এলাকায় গরিবদের মাঝে বণ্টন করেন। কিন্তু নাজিম তার সম্পদের কোনো হিসাব না করেই সামান্য অংশ গরিবদের মাঝে দেন। কারণ তিনি মনে করেন, গরিবদেরকে কিছু অংশ দান করলেই হলো।তাদের দুই ভাইয়ের মধ্যে আজিমের কর্মকাণ্ড যাকাত হিসেবে বিবেচিত। কারণ তিনি তার সমস্ত সম্পদের ২.৫% হারে হিসাব করে দান করেছে। তাছাড়া তিনি গাভি কিনে দেওয়ায় এর মাধ্যমে গরিবরা আর্থিকভাবে লাভবান হতে পারবে। যেহেতু যাকাতের উদ্দেশ্য সমাজ থেকে দারিদ্র্য দূর করা। তাই আজিমের দান যাকাত হিসেবে গণ্য হবে। পক্ষান্তরে তার ছোট ভাই নাজিমের কাজটি দান হিসেবে গণ্য হবে যাকাত হিসেবে নয়। কারণ তিনি তার সম্পদের হিসাব না করেই নিজের ইচ্ছামতো কিছু অংশ দান করেছেন। ফলে তার এ কাজটি দ্বারা যাকাতের শর্ত পূরণ হয়নি। উপরের আলোচনা শেষে বলা যায়, আজিমের কর্মকাণ্ডে যাকাত পালন হওয়ায় তা গ্রহণযোগ্য, কিন্তু নাজিমের কর্মকাণ্ডটি গ্রহণযোগ্য নয়।"
        }
      ]
    },
    {
      "number": "7",
      "uddipok": "সাম্প্রতিক সামাজিক গণমাধ্যমে নকল ঔষধ তৈরির একটি প্রতিবেদন ভাইরাল হয়েছে, যা দেখে জনৈক ব্যক্তি বলল, আল্লাহর মুখোমুখী হওয়ার চিন্তা থাকলে কোনো ব্যক্তি এরকম জঘন্য কাজ করতো না। উক্ত ব্যক্তির মন্তব্যের সাথে একাত্মতা পোষণ করে জসিম সাহেব বললেন, এরূপ আরো অনেক কাজ আমাদের সমাজে হচ্ছে। যেমন- কেউ মুদ্রা জাল করছে, কেউ ওজনে চুরি করছে, আবার কেউ মিথ্যা গুজব ছড়াচ্ছে। এরূপ যারা করে তারা আমাদের নবির উম্মত হিসেবে কখনো গণ্য হবে না।",
      "tag": "DIN.B 24",
      "sub_questions": [
        {
          "label": "ক",
          "question": "আখলাকে হামিদা কাকে বলে?",
          "explanation": "যেসব স্বভাব বা চরিত্র সমাজে প্রশংসনীয় ও সমাদৃত এবং আল্লাহ তায়ালা ও তাঁর রাসুল (স)-এর নিকট প্রিয় সেসব স্বভাব বা চরিত্রকে আখলাকে হামিদাহ বলা হয়।"
        },
        {
          "label": "খ",
          "question": "'লজ্জাশীলতা ইমানের একটি শাখা'- ব্যাখ্যা করো।",
          "explanation": "উল্লিখিত হাদিসটিতে শালীনতার গুরুত্ব ফুটে উঠেছে। ইসলাম সৌন্দর্যের ধর্ম। এটি সুন্দর, সুষ্ঠু ও সুরুচিপূর্ণ জীবনযাপনে উৎসাহিত করে। তাই' ইসলামে মানুষকে নম্র, ভদ্র ও শালীন হওয়ার নির্দেশ দেওয়া হয়েছে। যেসব কাজ শালীনতাবিরোধী, ইসলামে সেসব কাজকে নিষিদ্ধ করা হয়েছে। আর পূত-পবিত্রতা ও শালীনতার অন্যতম বিষয় হলো লজ্জাশীলতা। লজ্জাশীলতা মানুষকে শালীন হতে সাহায্য করে। এ কারণে রাসুল (স) বলেন, \"লজ্জাশীলতা ইমানের একটি শাখা।' (সুনানে নাসাই)"
        },
        {
          "label": "গ",
          "question": "জনৈক ব্যক্তির মন্তব্যে আখলাকে হামিদার কোন বিষয়টি ফুটে উঠেছে? ব্যাখ্যা করো।",
          "explanation": "জনৈক ব্যক্তির মন্তব্যে আখলাকে হামিদার অন্যতম গুণ তাকওয়া ফুটে উঠেছে। তাকওয়া অর্থ বিরত থাকা, বেঁচে থাকা, ভয় করা, নিজেকে রক্ষা করা। মহান আল্লাহর ভয়ে যাবতীয় অন্যায়, অত্যাচার ও পাপ কাজ থেকে নিজেকে রক্ষা করে কুরআন ও সুন্নাহ মোতাবেক জীবন পরিচালনা করাকে তাকওয়া বলে। যিনি তাকওয়া অবলম্বন করেন তাকে মুত্তাকি বলা হয়। উদ্দীপকে জনৈক ব্যক্তির বক্তব্যেও এ বিষয়টি লক্ষণীয়। উদ্দীপকে দেখা যায়, সাম্প্রতিক সামাজিক গণমাধ্যমে নকল ঔষধ তৈরির একটি প্রতিবেদন ভাইরাল হয়েছে। এটি দেখে জনৈক ব্যক্তি বলেন, আল্লাহর মুখোমুখি হওয়ার ইচ্ছা থাকলে কোনো ব্যক্তি এরকম জঘন্য কাজ করতো না। তার বক্তব্যটি তাকওয়াকেই নির্দেশ করে। তাকওয়া একজন মানুষকে সমস্ত প্রকার অন্যায় থেকে দূরে রাখে। প্রকৃতপক্ষে তাকওয়া একটি মহৎ ও অন্যতম চারিত্রিক বৈশিষ্ট্য। মানবজীবনে তাকওয়ার গুরুত্ব অপরিসীম। তাকওয়া মানুষকে ইহকালীন ও পরকালীন উভয় জীবনেই সম্মান, মর্যাদা ও সফলতা দান করে। ইসলামি জীবনদর্শনে মানুষের মধ্যে সবচেয়ে মর্যাদাবান ব্যক্তি হলো মুত্তাকিগণ। আল্লাহ তায়ালা বলেন, 'নিশ্চয়ই আল্লাহর কাছে সেই ব্যক্তি সবচেয়ে সম্মানিত, যে তোমাদের মধ্যে সবচেয়ে বেশি তাকওয়াবান।' (সূরা আল-হুজুরাত, আয়াত ১৩) মুত্তাকি ব্যক্তি কোনোরূপ অশ্লীল ও অশালীন কথা, কাজ ও চিন্তা-ভাবনা করে না। তারা সর্বদা কুরআন ও সুন্নাহ মোতাবেক জীবনযাপন করেন এবং আল্লাহর ভয়ে নিজেদের অন্যায় কাজ থেকে দূরে সরিয়ে রাখেন। তাই বলা যায়, জনৈক ব্যক্তির মন্তব্যে তাকওয়া প্রকাশ পেয়েছে।"
        },
        {
          "label": "ঘ",
          "question": "জসিম সাহেবের মন্তব্যটি তুমি কি যথার্থ মনে করো? আখলাকে যামিমার সংশ্লিষ্ট বিষয়ের আলোকে মতামত দাও।.",
          "explanation": "হ্যাঁ, উদ্দীপকে প্রতারণা বিষয়টি প্রকাশ পাওয়ায় জসিম সাহেবের মন্তব্যটি আমি যথার্থ বলে মনে করি। প্রতারণা অর্থ ঠকানো, ফাঁকি দেওয়া, ধোঁকা দেওয়া, বিশ্বাস ভঙ্গ করা। এটি মিথ্যাচারের একটি বিশেষ রূপ। প্রতারণা নানাভাবে হতে পারে। সাধারণত আর্থিক লেনদেন ও ব্যবসায়-বাণিজ্যে প্রতারণার দৃষ্টান্ত বেশি পরিলক্ষিত হয়। যেমন- ওজনে কম দেওয়া, জাল মুদ্রা চালিয়ে দেওয়া, পণ্যদ্রব্যের দোষ গোপন করা, ভালো জিনিস দেখিয়ে বিক্রির সময় খারাপ জিনিস দেওয়া, বেশি দামের দ্রব্যের সাথে কম দামের দ্রব্য মিশিয়ে বিক্রি করা, ভেজাল মেশানো, ফলে ও মাছে রাসায়নিক দ্রব্য দেওয়া, পণ্যদ্রব্যের মিথ্যা প্রচারণা চালানো ইত্যাদি, যা উদ্দীপকে জসিম সাহেবের বক্তব্যের সাথে সাদৃশ্যপূর্ণ। উদ্দীপকে নকল ঔষধ সম্পর্কে জনৈক ব্যক্তির সাথে একাত্মতা পোষণ করে জসিম সাহেব বলেন, এরূপ আরও অনেক কাজ আমাদের সমাজে হচ্ছে। যেমন কেউ মুদ্রা জাল করছে। কেউ ওজনে চুরি করছে। আবার কেউ মিথ্যা গুজব ছড়াচ্ছে। এরূপ যারা করে তারা কিন্তু আমাদের নবির উম্মত হিসেবে কখনো গণ্য হবে না। তার বক্তব্যটি প্রতারণাকে নির্দেশ করে। আর এর কুফল সম্পর্কিত তার বক্তব্যটিও সঠিক। কেননা, প্রতারণা অত্যন্ত গর্হিত ও ঘৃণিত কাজ। এটি মিথ্যাচারের শামিল। এমনকি অনেক ক্ষেত্রে প্রতারণা মিথ্যা অপেক্ষাও জঘন্য। কারণ, প্রতারণা করার দ্বারা দুটো পাপ হয়। একটি মিথ্যা বলা ও অপরটি বিশ্বাস ভঙ্গ করা। সুতরাং সর্বাবস্থায় প্রতারণা বর্জন করা আবশ্যক। যে ব্যক্তি প্রতারণা করে সে প্রকৃত মুমিন নয়। কারণ ইমান ও প্রতারণা এক ব্যক্তির মধ্যে একত্রে থাকতে পারে না। প্রকৃত মুমিন কখনোই প্রতারণার আশ্রয় নেন না। নিজ স্বার্থের বিরোধী হলেও মুমিন ব্যক্তি সততা ও সত্যবাদিতার উপর অটল থাকেন। রাসুলুল্লাহ (স) হাদিসে স্পষ্ট ভাষায় বলেছেন, 'যে প্রতারণা করে, সে আমাদের দলভুক্ত নয়।' (তিরমিযি) পরিশেষে বলা যায়, প্রতারণা একটি মারাত্মক অপরাধ। আর্থ-সামাজিক ক্ষেত্রে এর কুফল অত্যন্ত ভয়াবহ। তাই প্রতারণা সম্পর্কিত জসিম সাহেবের বক্তব্যটি সঠিক বলে আমি মনে করি।"
        }
      ]
    },
    {
      "number": "8",
      "uddipok": "বদরুল সাহেব একজন ধনী, উদার ও মানবদরদি লোক। গ্রামে সুপেয় পানির অভাব দেখা দিলে নিজ খরচে তিনি বেশ কয়েকটি গভীর নলকূপ স্থাপন করেন। এলাকার একটি পুরোনো মসজিদও নিজ ব্যয়ে সংস্কার করেন। তার ছোট ভাই ফজলুল সেনাবাহিনীর একজন চৌকস অফিসার ছিলেন। বিচ্ছিন্নতাবাদীদের দমনে দারুন সাহসিকতা প্রদর্শনের জন্য সরকার তাকে 'বীর কেশরি' উপাধী দেন এবং 'বিজয়' নামক একটি তরবারি উপহার দেন। একজন সেনা অফিসার তার সম্পর্কে বলেন, \"আমাদের ফজলুল সাহেব একজন খলিফারই প্রতিচ্ছবি।”",
      "tag": "DIN.B 24",
      "sub_questions": [
        {
          "label": "ক",
          "question": "গণিত শাস্ত্রের জনক কে ছিলেন?",
          "explanation": "গণিত শাস্ত্রের জনক হলেন মুহাম্মদ ইবনে মুসা আল-খাওয়ারেযমি।"
        },
        {
          "label": "খ",
          "question": "'ইমাম বুখারি (রহ)-কে কেন আমিরুল মুমিনিন ফিল হাদিস'- বলা হয়? ব্যাখ্যা করো।",
          "explanation": "সর্বাধিক গ্রহণযোগ্য হাদিস বর্ণনা করার কারণে ইমাম বুখারি (র)- কে 'আমিরুল মুমিনিন ফিল হাদিস' উপাধি দেওয়া হয়েছে। আমিরুল মুমিনিন ফিল হাদিস অর্থ হলো হাদিস বর্ণনায় মুমিনদের নেতা। ইমাম বুখারি (র) প্রত্যেক হাদিস লেখার আগে ওযু ও গোসল করে দুই রাকআত নফল নামায পড়ে ইস্তেখারা করতেন। ইস্তেখারার মাধ্যমে হাদিস বিশুদ্ধ মনে হলে সেই হাদিস লিখতেন। হাদিসবিশারদ ও উলামায়ে কেরামগণ ঐকমত্য পোষণ করেছেন যে, পৃথিবীতে আল-কুরআনের পর বুখারি শরিফই হলো সবচেয়ে বিশুদ্ধগ্রন্থ। এ কারণে ইমাম বুখারি (র)- কে হাদিস বর্ণনায় মুমিনদের নেতা বলা হয়।"
        },
        {
          "label": "গ",
          "question": "বদরুল সাহেবের কর্মকাণ্ডে কোন খলিফার আদর্শ প্রতিফলিত হয়েছে? ব্যাখ্যা করো।",
          "explanation": "বদরুল সাহেবের কর্মকাণ্ডে ইসলামের তৃতীয় খলিফা হযরত উসমান (রা)-এর আদর্শ প্রতিফলিত হয়েছে। হযরত উসমান (রা) ছিলেন মুসলিম জাহানের তৃতীয় খলিফা। তিনি আরবের শ্রেষ্ঠ ধনী ব্যক্তি ছিলেন। তিনি ব্যবসা করে এসব ধন-সম্পদ অর্জন করেন। যার কারণে তাকে গনি (ধনী) বলা হতো। তিনি ৩৪ বছর বয়সে ইসলাম গ্রহণ করেন। এরপর ইসলাম ও মানবতার সেবায় তিনি অকাতরে তার সম্পদ ব্যয় করেন, যা বদরুল সাহেবের কর্মকাণ্ডেও লক্ষণীয়। উদ্দীপকের বদরুল সাহেব একজন ধনী, উদার ও মানবদরদি ব্যক্তি। গ্রামের সুপেয় পানির অভাব দেখা দিলে নিজ খরচে তিনি বেশ কয়েকটি গভীর নলকূপ স্থাপন করেন। তাছাড়া এলাকার একটি পুরোনো মসজিদও নিজ ব্যয়ে সংস্কার করেন। তার এরূপ কর্মকান্ড ইসলামের তৃতীয় খলিফা হযরত উসমান (রা)-এর সাথে সাদৃশ্যপূর্ণ। কারণ, হযরত উসমান (রা) মদিনার অধিবাসীদের পানির অভাব দূর করার জন্য ১৮,০০০ (আঠারো হাজার) দিনার ব্যয় করে একটি কূপ ক্রয় করে তা ওয়াকফ্ করে দেন। পাশাপাশি মসজিদে নববিতে মুসল্লিদের স্থান সংকুলান না হওয়ায় তিনি সম্পূর্ণ ব্যক্তিগত খরচে মসজিদ সম্প্রসারণ করেন। এছাড়াও ইসলামের সেবায় তিনি বিভিন্নভাবে অর্থ-সম্পদ ব্যয় করতেন। তাই বলা যায়, বদরুল সাহেবের কর্মকাণ্ডে ইসলামের তৃতীয় খলিফা হযরত উসমান (রা)-এর আদর্শ প্রতিফলিত হয়েছে।"
        },
        {
          "label": "ঘ",
          "question": "ফজলুল সাহেব সম্পর্কে সেনা অফিসারের মূল্যায়নের যথার্থতা সংশ্লিষ্ট খলিফার জীবন চরিত্রের আলোকে নিরূপণ করো।",
          "explanation": "ফজলুল সাহেবের সাহসিকতা সম্পর্কে সেনা অফিসারের মূল্যায়নটি ইসলামের অন্যতম খলিফা হযরত আলি (রা)-এর চরিত্রের আলোকে যথার্থ। হযরত আলি (রা) ছিলেন ইসলামের চতুর্থ খলিফা। তিনি মহানবি (স)- এর চাচা আবু তালিবের পুত্র ছিলেন। বাল্যকাল থেকেই তিনি হযরত মুহাম্মদ (স)-এর সাথে থাকতেন। মহানবি (স)-এর প্রতি তার অগাধ আস্থা ও বিশ্বাস ছিল। তাই তিনি মাত্র দশ বছর বয়সে ইসলাম কবুল করেন। তিনি শৌর্য-বীর্য ও অসাধারণ শক্তির অধিকারী ছিলেন, যা ফজলুল সাহেবের জীবনাচরণের সাথে অনেকাংশে সাদৃশ্যপূর্ণ। উদ্দীপকের ফজলুল সাহেব সেনাবাহিনীর একজন চৌকস অফিসার ছিলেন। বিচ্ছিন্নতাবাদীদের দমনে দারুণ সাহসিকতা প্রদর্শনের জন্য সরকার তাকে 'বীর কেশরি' উপাধি দেন এবং বিজয় নামক একটি তরবারি উপহার দেন। একজন সেনা অফিসার তার সম্পর্কে বলেন, 'আমাদের ফজলুল সাহেব একজন খলিফার প্রতিচ্ছবি।' এখানে উক্ত সেনা অফিসার ইসলামের চতুর্থ খলিফা হযরত আলি (রা) সম্পর্কে বলেছেন। হযরত আলি (রা) ছিলেন শৌর্য-বীর্য ও অসাধারণ শক্তির অধিকারী। তাঁর নাম শুনলে কাফিরদের মনে ত্রাস সৃষ্টি হতো। বদর যুদ্ধে অসাধারণ বীরত্বের জন্য রাসুল (স) তাঁকে 'যুলফিকার' তরবারি উপহার দেন। আবার খায়বারে কামুস দুর্গ জয় করলে রাসুল (স) তাঁকে 'আসাদুল্লাহ' (আল্লাহর সিংহ) উপাধি প্রদান করেন।"
        }
      ]
    },
    {
      "number": "9",
      "uddipok": "'ক' ও 'খ' অনভিজ্ঞ ঠিকাদার। 'ক' জনৈক কর্মকর্তাকে অতিরিক্ত উপঢৌকন দিয়ে একটি কাজের বরাদ্দ নেন। আর 'খ' তার ঠিকাদারি থেকে আয়কৃত টাকা মূলধনের অতিরিক্ত অর্থের বিনিময়ে মানুষকে ঋণ দেন। কেননা তিনি মনে করেন, এটা ঝুঁকিহীন বিনিয়োগ।",
      "tag": "DIN.B 24,RCC 24",
      "sub_questions": [
        {
          "label": "ক",
          "question": "পরিচ্ছন্নতা কাকে বলে?",
          "explanation": "শরীর, মন ও অন্যান্য ব্যবহার্য বস্তু সুন্দর ও পবিত্র রাখা; ময়লা- আবর্জনা ও বিশৃঙ্খলা অবস্থা থেকে মুক্ত রাখাকে পরিচ্ছন্নতা বলা হয়।"
        },
        {
          "label": "খ",
          "question": "'সত্যবাদিতা মুক্তি দেয়, আর মিথ্যা ধ্বংস ডেকে আনে'- ব্যাখ্যা করো।",
          "explanation": "সত্যবাদিতা একটি মহৎগুণ। অন্যদিকে মিথ্য মানুষকে অকল্যাণের দিকে নিয়ে যায়। যার পরিণতি হলো ধ্বংস। সত্যবাদিতার ফলে মানুষ দুনিয়াতে সম্মানিত হয় এবং মর্যাদা লাভ করে। আর আখিরাতে এর প্রতিদান হলো জান্নাত। রাসুল (স) এ ব্যাপারে বলেন, 'সত্য পুণ্যের পথে, আর পুণ্য জান্নাতের পথে পরিচালিত করে।' (বুখারি ও মুসলিম) অন্যদিকে মিথ্যা মানুষকে ধ্বংসের দিকে নিয়ে যায়। মিথ্যাবাদীরা পদে পদে অপমানিত হয় এবং পরকালে তাদের জন্য জাহান্নাম নির্ধারণ করে রাখা হয়েছে।"
        },
        {
          "label": "গ",
          "question": "'ক' এর কর্মকাণ্ড আখলাকে যামিমার কোন বিষয়ের সাথে সাদৃশ্যপূর্ণ? ব্যাখ্যা করো।",
          "explanation": "'ক'-এর কর্মকাণ্ড আখলাকে যামিমার অন্যতম বৈশিষ্ট্য ঘুষের সাথে সাদৃশ্যপূর্ণ। ঘুষ অর্থ উৎকোচ। স্বাভাবিক প্রাপ্যের পরও অসদুপায়ে অতিরিক্ত সম্পদ বা সুযোগ-সুবিধা গ্রহণ করাকে ঘুষ বলে। প্রত্যেক প্রতিষ্ঠানের কর্মকর্তা- কর্মচারী তাদের কাজের জন্য নির্দিষ্ট বেতন-ভাতা পায়। কিন্তু তারা যদি ঐ কাজের জন্য অন্যায়ভাবে আরও বেশি কিছু গ্রহণ করে তা হলো ঘুষ। পাশপাশি কারো কাছ থেকে অবৈধভাবে কোনো সুযোগ-সুবিধা গ্রহণ করার উদ্দেশ্যে তাকে কোনো কিছু প্রদান করাও ঘুষ হিসেবে বিবেচিত। যা 'ক'-এর কর্মকাণ্ডে লক্ষণীয়। উদ্দীপকের 'ক' একজন ঠিকাদার। তিনি জনৈক কর্মকর্তাকে অতিরিক্ত উপঢৌকন দিয়ে একটি কাজের বরাদ্দ নেন। তার এ কর্মকাণ্ডে ঘুষ-এর বিষয়টি লক্ষ করা যায়। কেননা, কারো কাছ থেকে অবৈধভাবে কোনো কিছু পাওয়ার জন্য তাকে কোনো কিছু প্রদান করা হলে তা ঘুষ হিসেবে বিবেচিত হয়। ঘুষ অত্যন্ত জঘন্য অর্থনৈতিক অপরাধ। এর কুফল ও অপকারিতা অত্যন্ত ভয়াবহ। ঘুষ মানবসমাজে অশান্তি ডেকে আনে। ঘুষখোর ব্যক্তি নিজ দায়িত্ব-কর্তব্যে অবহেলা করে, আমানতের খিয়ানত করে। নিজ ক্ষমতা ও দায়িত্বের অপব্যবহার করে। ঘুষদাতা ও ঘুষখোর অন্য লোকের অধিকার হরণ করে। ফলে অধিকার বঞ্চিতদের সাথে তাদের শত্রুতা সৃষ্টি হয়। সমাজে মারামারি-হানাহানির সূত্রপাত ঘটে। তাই বলা যায়, 'ক'-এর কর্মকান্ডের সাথে ঘুষের সাদৃশ্য রয়েছে।"
        },
        {
          "label": "ঘ",
          "question": "'খ' এর কাজ ও ধারণা কুরআন-হাদিসের আলোকে মূল্যায়ন করো।",
          "explanation": "'খ'-এর কাজে সুদ প্রকাশ পাওয়ায় কুরআন-হাদিসের আলোকে তার কাজ ও ধারণা সম্পূর্ণরূপে ভিত্তিহীন। কাউকে প্রদত্ত ঋণের মূল পরিমাণের ওপর অতিরিক্ত আদায় করাকে রিবা বা সুদ বলে। এ সম্পর্কে মহানবি (স) বলেন, 'যে ঋণ কোনো লাভ নিয়ে আসে তাই রিবা' (সুদ)।' (জামি সগির) উদ্দীপকে 'খ'-এর কাজে এ বিষয়টিই ফুটে উঠেছে। উদ্দীপকের 'খ' একজন ঠিকাদার। তিনি তার ঠিকাদারি থেকে আয়কৃত টাকা মূলধনের অতিরিক্ত অর্থের বিনিময়ে মানুষকে ঋণ দেন, যা সুদের সাথে সাদৃশ্যপূর্ণ। এক্ষেত্রে তিনি মনে করেন, এটি ঝুঁকিহীন বিনিয়োগ। সুদ সম্পর্কে তার এরূপ ধারণা সম্পূর্ণ ভুল এবং ভিত্তিহীন। কেননা, সুদ জঘন্য অর্থনৈতিক অপরাধ। এর কুফল ও অপকারিতা অত্যন্ত ভয়াবহ। সুদ মানবসমাজে অর্থনৈতিক বৈষম্যের জন্ম দেয়। ধনী আরও ধনী হয়, আর গরিব আরও গরিব হয়। ফলে সমাজের মধ্যে শ্রেণিবিভেদ গড়ে ওঠে। পারস্পরিক মায়া-মমতা, ভালোবাসা ও সহযোগিতার পথ রুদ্ধ হয়ে যায়। সুদের কারণে জাতীয় প্রবৃদ্ধি ও অর্থনৈতিক উন্নতি ব্যাহত হয়। লোকেরা বিনিয়োগে উৎসাহী হয় না; বরং সম্পদ অনুৎপাদনশীল সুদি কারবারে লাগায়। ফলে দেশের বিনিয়োগ কমে যায়, জাতীয় উন্নতি বাধাগ্রস্ত হয়। আর্থ-সামাজিক দিক থেকেও সুদের প্রভাব অত্যন্ত ক্ষতিকর। ধর্মীয় দিক থেকেও এর কুফল অত্যন্ত ভয়াবহ। সুদের মাধ্যমে উপার্জিত সম্পদ হারাম বা অবৈধ। আর হারাম কোনো অবস্থাতেই গ্রহণযোগ্য নয়। সুদের লেনদেনকারী যেমন মানুষের নিকট ঘৃণিত তেমনি সে আল্লাহ ও তাঁর রাসুল (স)-এর নিকটও ঘৃণিত। আল্লাহ ও তাঁর রাসুল (স) সুদের লেনদেনকারীকে অভিসম্পাত করেন, লানত দেন। একটি হাদিসে উল্লেখ করা হয়েছে, 'নবি করিম (স) সুদখোর, সুদ দাতা, সুদ চুক্তি লেখক ও সুদি লেনদেনের সাক্ষীকে অভিশাপ দিয়েছেন।' (মুসলিম) আলোচনা শেষে বলা যায়, সুদ একটি মারাত্মক পাপ, যা মানুষকে জাহান্নামের দিকে ঠেলে দেয়। তাই এ সম্পর্কে 'খ'-এর ধারণা সম্পূর্ণরূপে ভিত্তিহীন। তাই সুদ থেকে বেঁচে থাকা আমাদের সকলের নৈতিক ও ইমানি দায়িত্ব।"
        }
      ]
    },
    {
      "number": "10",
      "uddipok": "ইছামতি ইউনিয়নের চেয়ারম্যান নির্বাচিত হয়ে জনাব সাখাওয়াত এলাকার পাড়া- মহল্লায় ঘুরে ঘুরে সমস্যাগুলো চিহ্নিত করে সমাধানের উদ্যোগ নেন। তিনি কৃষি কাজের সম্প্রসারণে এলাকার ভরাট হয়ে যাওয়া খালগুলো খননের ব্যবস্থা নেন। গ্রাম আদালতের বিচারকার্যেও ন্যায় ও ইনসাফ প্রতিষ্ঠা করেন। চেয়ারম্যান সাহেবের মেয়ে আসমা একজন মুসলিম চিকিৎসা বিজ্ঞানীর বই অধ্যয়ন করছে। যিনি চিকিৎসা বিষয়ক শতাধিক গ্রন্থ রচনা করেন। তার অস্ত্রোপচার পদ্ধতি গ্রীকদের চেয়েও উন্নত ছিল। বসন্ত ও হামের উপরও তার যুগান্তকারী গবেষণা গ্রন্থ রয়েছে। আসমা মনে মনে বলে, চিকিৎসা বিজ্ঞানে তার অবদান দেখি বিস্ময়কর।",
      "tag": "DIN.B 24",
      "sub_questions": [
        {
          "label": "ক",
          "question": "সুফফা কী?",
          "explanation": "সুফফা হলো মদিনায় হিজরতের পর মসজিদে নববির বারান্দায় ৭০ জন শিক্ষার্থীর সমন্বয়ে গড়ে ওঠা একটি শিক্ষায়তন।"
        },
        {
          "label": "খ",
          "question": "'মদিনা সনদ হলো মানব ইতিহাসের সর্বপ্রথম লিখিত সংবিধান'- বুঝিয়ে লেখ।",
          "explanation": "মদিনা সনদ হলো মানব ইতিহাসের সর্বপ্রথম লিখিত সংবিধান। মদিনা ছিল বিভিন্ন ধর্ম ও গোত্রের লোকজনের আবাস। হযরত মুহাম্মদ (স) এই সকল জাতিকে এক করে সেখানে একটি ইসলামি রাষ্ট্র গঠনের পরিকল্পনা করেন। এ কাজ করতে গিয়ে তিনি সকল গোত্রের নেতাদের সাথে বৈঠক করে একটি লিখিত সনদ প্রণয়ন করেন, যা ইতিহাসে 'মদিনা সনদ' নামে খ্যাত। আর এটিই ছিল মানব ইতিহাসের সর্বপ্রথম লিখিত সংবিধান।"
        },
        {
          "label": "গ",
          "question": "জনাব সাখাওয়াতের মাঝে কোন মুসলিম খলিফার চরিত্র ফুটে উঠেছে? ব্যাখ্যা করো।",
          "explanation": "জনাব সাখাওয়াতের মাঝে ইসলামের দ্বিতীয় খলিফা হযরত উমর (রা)-এর চরিত্র ফুটে উঠেছে। হযরত উমর (রা) ছিলেন মুসলিম জাহানের দ্বিতীয় খলিফা। তিনি ছিলেন ন্যায় ও ইনসাফের এক মূর্ত প্রতীক। পাশাপাশি তিনি ছিলেন একজন জনদরদি এবং মানবীয় গুণসমৃদ্ধ এবং প্রজাবৎসল একজন শাসক। তিনি ছিলেন সাম্য ও মানবতাবোধের মহান আদর্শ। এরূপ চরিত্র জনাব সাখাওয়াতের মধ্যেও লক্ষণীয়। উদ্দীপকের জনাব সাখাওয়াত ইছামতি ইউনিয়নের চেয়ারম্যান নির্বাচিত হয়ে পাড়া-মহল্লায় ঘুরে ঘুরে সমস্যাগুলো চিহ্নিত করে সমাধানের উদ্যোগ নেন। তিনি কৃষি কাজের সম্প্রসারণে এলাকায় ভরাট হয়ে যাওয়া খালগুলো খননের ব্যবস্থা নেন। গ্রাম আদালতের বিচারকার্যেও ন্যায় ও ইনসাফ প্রতিষ্ঠা করেন। তার মধ্যে মূলত হযরত উমর (রা)-এর প্রতিচ্ছবি বিদ্যমান। কারণ, হযরত উমর (রা)-ও রাষ্ট্রের জনসাধারণের অবস্থা স্বচক্ষে দেখার জন্য রাতের অন্ধকারে পাড়া-মহল্লায় ঘুরে বেড়াতেন। তিনি কৃষি কাজের উন্নয়নে খাল খননের ব্যবস্থা করেন। তিনি ছিলেন সাম্য ও মানবতাবোধের মহান আদর্শ। জুমুআর সময় তিনি জনসাধারণের জন্য শাসকের বিরুদ্ধে অভিযোগ করার ব্যবস্থা করেন। তাছাড়াও রাষ্ট্রের কল্যাণে তিনি অসাধারণ সব পদক্ষেপ গ্রহণ করেছিলেন। তাই বলা যায়, জনাব সাখাওয়াতের মাঝে হযরত উমর (রা)-এর চরিত্র ফুটে উঠেছে।"
        },
        {
          "label": "ঘ",
          "question": "আসমার অধ্যয়নকৃত চিকিৎসা বিজ্ঞানী সম্পর্কে তার উপলব্ধি যথার্থ কি না? যুক্তিসহ মতামত দাও।",
          "explanation": "হ্যাঁ, আসমার অধ্যয়নকৃত চিকিৎসা বিজ্ঞানী আল-রাযি সম্পর্কে তার উপলব্ধি যথার্থ। আবু বকর মুহাম্মদ ইবনে যাকারিয়া আল-রাযি, যিনি আল-রাযি নামে পরিচিত। তিনি সর্বশ্রেষ্ঠ চিকিৎসাবিজ্ঞানী ও শল্যচিকিৎসাবিদ ছিলেন। তৎকালীন তাঁর অস্ত্রোপাচার পদ্ধতি ছিল গ্রিকদের থেকেও উন্নত, যা আসমার অধ্যয়নকৃত মুসলিম চিকিৎসা বিজ্ঞানীর সাথে সাদৃশ্যপূর্ণ। উদ্দীপকের আসমা একজন মুসলিম চিকিৎসা বিজ্ঞানীর বই অধ্যয়ন করে। যিনি চিকিৎসা বিষয়ক শতাধিক গ্রন্থ রচনা করেন। তাঁর অস্ত্রোপচার পদ্ধতি গ্রিকদের চেয়েও উন্নত ছিল। বসন্ত ও হামের উপরও তাঁর যুগান্তকারী গবেষণা গ্রন্থ রয়েছে। এখানে আল-রাযি সম্পর্কে বলা হয়েছে। আল-রাযি সম্পর্কে আসমার উপলব্ধি সঠিক। কেননা, আল-রাযি শল্যচিকিৎসায় তৎকালের শ্রেষ্ঠ ব্যক্তি ছিলেন। তিনি শতাধিক চিকিৎসা বিষয়ক গ্রন্থ রচনা করেছেন। তিনি বসন্ত ও হাম রোগের উপর 'আল-জুদাইরি ওয়াল হাসবাহ' নামক একখানি গ্রন্থও রচনা করেন। এর মৌলিকত্ব দেখে চিকিৎসা বিজ্ঞানের লোকেরা খুব আশ্চর্যান্বিত হয়েছিল। উপরের আলোচনার প্রেক্ষিতে বলা যায়, আল-রাযি তৎকালীন, একজন শ্রেষ্ঠ চিকিৎসক ছিলেন। তার কাছে চিকিৎসা বিজ্ঞান অনেকাংশে ঋণী। তাই আল-রাযি সম্পর্কে আসমার উপলব্ধি সঠিক।"
        }
      ]
    },
    {
      "number": "11",
      "uddipok": "রাকিব সাহেব সম্পদশালী হওয়া সত্ত্বেও তার একমাত্র ছেলের বিয়েতে অযথা বিভিন্ন খরচ না করে প্রয়োজন মাফিক ব্যয় করেন। কারণ তিনি মনে করেন, এ অযথা খরচ অপচয়ের শামিল। বিষয়টি তাঁর আত্মীয়-স্বজনরা স্বাভাবিকভাবে না নিয়ে সর্বত্রই বলে বেড়ায় রাকিব একজন কৃপণ লোক। তাদের আরেক আত্মীয় জামিল সাহেব বিষয়টি শুনে তাদের সতর্ক করে বলেন, \"তোমাদের এমন মন্তব্য মৃত ভাইয়ের গোশত খাওয়ার সমতুল্য।\"",
      "tag": "DIN.B 24",
      "sub_questions": [
        {
          "label": "ক",
          "question": "আমানত কাকে বলে?",
          "explanation": "সাধারণত কারও নিকট কোনো অর্থ-সম্পদ, কথা গচ্ছিত রাখাকে আমানত বলা হয়।"
        },
        {
          "label": "খ",
          "question": "'স্বদেশপ্রেম একটি মহৎ মানবিক গুণ'- ব্যাখ্যা করো।",
          "explanation": "স্বদেশপ্রেম একটি মহৎ মানবিক গুণ। প্রকৃত মুমিন ব্যক্তি নিজ জন্মভূমিকে ভালোবাসেন। দেশের স্বার্থরক্ষায় কাজ করেন। অপরদিকে যারা দেশকে ভালোবাসে না তারা চরম অকৃতজ্ঞ। তারা দেশদ্রোহী ও জঘন্য চরিত্রের অধিকারী। আর এরূপ ব্যক্তি কখনো ধার্মিক ও মুমিন হতে পারে না। তাই বলা হয়, 'স্বদেশপ্রেম ইমানের অঙ্গ'।"
        },
        {
          "label": "গ",
          "question": "রাকিব সাহেবের কাজ ও মনোভাবে আখলাকে হামিদার কোন বিষয়টি ফুটে উঠেছে? ব্যাখ্যা করো।",
          "explanation": "রাকিব সাহেবের কাজ ও মনোভাবে আখলাকে হামিদার অন্যতম বিষয় মিতব্যয়িতা ফুটে উঠেছে। মিতব্যয়িতা হলো প্রয়োজন অনুসারে ব্যয় করা। পরিমিতিবোধ, কাজ- কর্মে যথার্থতা; কথা-বার্তা, মাল-সম্পদের সুষ্ঠু ব্যবহার মিতব্যয়িতা। সাধারণত ধন-সম্পদের যথাযথ ও প্রয়োজনমাফিক ব্যবহারকে মিতব্যয়িতা বলা হয়। যা রাকিব সাহেবের আচরণেও লক্ষণীয়। উদ্দীপকের রাকিব সাহেব সম্পদশালী হওয়া সত্ত্বেও তার একমাত্র ছেলের বিয়েতে অযথা বিভিন্ন খরচ না করে প্রয়োজনমাফিক ব্যয় করেন। কারণ তিনি মনে করেন, এ অযথা খরচ অপচয়ের শামিল, যা মিতব্যয়িতাকে নির্দেশ করে। কেননা এভাবে প্রয়োজনমাফিক সম্পদের ব্যবহার করাই হলো মিতব্যয়িতা। এটি একটি গুরুত্বপূর্ণ চারিত্রিক গুণ। এটি মানবসমাজে শান্তি ও সমৃদ্ধি বয়ে আনে। পক্ষান্তরে, কৃপণতা ও অপচয় সমাজে নানা অশান্তির সৃষ্টি করে। অপচয়কারীর সম্পদ দ্রুত নিঃশেষ হয়ে যায়। ফলে সে নানা অভাব-অনটন, দুঃখ-কষ্টে দিন অতিবাহিত করে। তাই বলা যায়, রাকিব সাহেবের কাজ ও মনোভাবে আখলাকে হামিদার অন্যতম মিতব্যয়িতা প্রকাশ পেয়েছে।"
        },
        {
          "label": "ঘ",
          "question": "আত্মীয়দের উদ্দেশ্যে জামিল সাহেবের সতর্কবাণীটি আখলাকে যামিমার সংশ্লিষ্ট বিষয়ের আলোকে মূল্যায়ন করো।",
          "explanation": "রাকিব সাহেবের আত্মীয়রা গিবত করেছে এর পরিণতি সম্পর্কে তাদের সতর্ক করার জন্য জামিল সাহেবের বক্তব্যটি যথার্থ। আখলাকে যামিমার অন্যতম বিষয় হলো গিবত। গিবত অর্থ পরনিন্দা, পরচর্চা, সমালোচনা করা ইত্যাদি। পরিভাষায় কারও অনুপস্থিতিতে অন্যের নিকট এমন কোনো কথা বলা যা শুনলে সে মনে কষ্ট পায় তাকে গিবত বলে। প্রচলিত অর্থে অসাক্ষাতে কারও দোষ বলাকে গিবত বলা হয়, যা রাকিব সাহেবের আত্মীয়দের কর্মকাণ্ডে লক্ষণীয়। উদ্দীপকের রাকিব সাহেব তার একমাত্র ছেলের বিয়েতে অযথা খরচ না করায়, আত্মীয়-স্বজনরা বলে বেড়ায় রাকিব একজন কৃপণ লোক, যা গিবতের সমতুল্য। তাদের আরেক আত্মীয় জামিল সাহেব বিষয়টি শুনে তাদের সতর্ক করে বলেন, \"তোমাদের এমন মন্তব্য মৃত ভাইয়ের গোশত খাওয়ার সমতুল্য।' গিবতের পরিণতি সম্পর্কে জামিল সাহেবের সতর্কবাণীটি যথার্থ। গিবত বা পরনিন্দা করা ইসলামি শরিয়তে অবৈধ। গিবত করাকে আল-কুরআনে নিজ মৃত ভাইয়ের গোশত খাওয়ার সাথে তুলনা করা হয়েছে। এ সম্পর্কে আল্লাহ তায়ালা বলেন, 'আর তোমরা একে অন্যের গিবত করো না। তোমাদের কেউ কি তার মৃত ভাইয়ের গোশত খেতে ভালোবাসবে? বস্তুত তোমরা নিজেরাই তা অপছন্দ করে থাকো।' (সূরা আল-হুজুরাত, আয়াত-১২) পরিশেষে বলা যায়, গিবতের পরিণতি সম্পর্কিত জামিল সাহেবের সতর্ক বাণীটি যথার্থ। আর তাই আমাদের প্রত্যেকের উচিত এমন জঘন্য অন্যায় থেকে বিরত থাকা।"
        }
      ]
    }
  ]
}