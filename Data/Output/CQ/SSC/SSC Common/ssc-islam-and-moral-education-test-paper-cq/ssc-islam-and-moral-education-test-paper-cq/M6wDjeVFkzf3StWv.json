{
  "title": "রাজশাহী বোর্ড ২০২৩",
  "subtitle": "ইসলাম ও নৈতিক শিক্ষা (11)",
  "questions": [
    {
      "number": "1",
      "uddipok": "কোভিড-১৯'এর প্রাদুর্ভাবে দেশে হ্যান্ড স্যানিটাইজারের অভাব দেখা দিলে জনাব 'ক' ভেজাল কেমিক্যাল মিশিয়ে নকল হ্যান্ড স্যানিটাইজার প্রস্তুত করে দেশে বাজারজাত করে। বিষয়টি প্রশাসনের নজরে আসলে তার প্রতিষ্ঠানে অভিযান চালিয়ে নকল মালামাল জব্দ করে এবং ৫০ লক্ষ টাকা জরিমানা করা হয়। এসময় তার প্রতিষ্ঠানের ম্যানেজার জনাব 'খ' জনৈক কর্মকর্তাকে গোপনে কিছু টাকা প্রদানের প্রস্তুত করে জরিমানা মওকুফের চেষ্টা করে।",
      "tag": "RB 23",
      "sub_questions": [
        {
          "label": "ক",
          "question": "'তাকওয়া' কী?",
          "explanation": "আল্লাহ তায়ালার ভয়ে যাবতীয় অন্যায়, অত্যাচার ও পাপকাজ থেকে নিজেকে রক্ষা করে কুরআন-সুন্নাহ মোতাবেক জীবন পরিচালনা করাই তাকওয়া।"
        },
        {
          "label": "খ",
          "question": "'সুন্দর চরিত্রই পুণ্য'- বুঝিয়ে লেখো।",
          "explanation": "আলোচ্য কথাটিতে সচ্চরিত্রের সুফল প্রকাশিত হয়েছে। সচ্চরিত্র হলো মানবিয় মৌলিক গুণ ও জীবনের শ্রেষ্ঠ সম্পদ। এর দ্বারা মানুষ পূর্ণমাত্রায় মনুষ্যত্বের স্তরে উপনীত হয়। এ কারণে আল্লাহ সুন্দর ব্যবহার বা স্বভাবকে পরকালীন জীবনে মানুষের কল্যাণের হাতিয়ার ও মুক্তির উপায় করে দিয়েছেন। উক্ত আচার-আচরণের বিনিময়ে পরকালে মানুষকে পুণ্য বা সওয়াব দান করা হবে। এ কারণেই মহানবি (স) বলেছেন, 'সুন্দর চরিত্র পুণ্য।'"
        },
        {
          "label": "গ",
          "question": "জনাব 'খ' এর কর্মকাণ্ডে আখলাকে যামিমার কোন দিকটি ফুটে উঠেছে? ব্যাখ্যা করো।",
          "explanation": "জনাব 'খ' কর্মকাণ্ডে আখলাকে যামিমার অন্যতম খারাপ কাজ ঘুষ গ্রহণ বিষয়টি প্রকাশ পেয়েছে। ঘুষ অর্থ উৎকোচ। স্বাভাবিক প্রাপ্যের পরও অসদুপায়ে অতিরিক্ত সম্পদ বা সুযোগ-সুবিধা গ্রহণ করাকে ঘুষ বলে। কোনো প্রতিষ্ঠানের কর্মকর্তা- কর্মচারী তাদের কাজের জন্য নির্দিষ্ট বেতন-ভাতা পায়। কিন্তু তারা যদি ঐ কাজের জন্যই অন্যায়ভাবে আরও বেশি কিছু গ্রহণ করে তা হলো ঘুষ, যেমনটি উদ্দীপকে নয়ন সাহেবের কাজে প্রকাশ পেয়েছে। উদ্দীপকে জনাব 'খ' সরকারি চাকরিজীবী হয়েও কর্মস্থলে জনসাধারণের থেকে অতিরিক্ত অর্থ আদায় করেন। জনাব 'খ' এ কাজটিই মূলত ঘুষ বা উৎকোচ গ্রহণ। সমাজে নানাভাবে ঘুষের প্রচলন দেখা যায়। সাধারণত মানুষ অসৎ উদ্দেশ্য হাসিলের জন্য টাকা-পয়সা ঘুষ দিয়ে থাকে। এ ছাড়া উপহারের নামে নানা দ্রব্যসামগ্রী যেমন- টিভি, ফ্রিজ, গহনা, ফ্ল্যাট ইত্যাদিও ঘুষ হিসেবে দেওয়া হয়। বস্তুত দ্রব্যসামগ্রী যে মূল্যেরই হোক, টাকা-পয়সা কম হোক বা বেশি হোক, ঘুষ হিসেবে ব্যবহৃত হলে তা হারাম হবে। ঘুষের পরিণতি সম্পর্কে রাসুল (স) বলেন, 'ঘুষদাতা ও ঘুষখোর উভয়ই জাহান্নামি।' (তাবারানি) সুতরাং আমাদের সকলের উচিত ঘুষ থেকে বেঁচে থাকা।"
        },
        {
          "label": "ঘ",
          "question": "জনাব 'ক' এর কর্মকান্ড আখলাকে যামিমাত্র সংশ্লিষ্ট বিষয়ের আলোকে মূল্যায়ন করো।",
          "explanation": "নিম্নের অনুরূপঃ হ্যাঁ, উদ্দীপকে প্রতারণা বিষয়টি প্রকাশ পাওয়ায় জসিম সাহেবের মন্তব্যটি আমি যথার্থ বলে মনে করি। প্রতারণা অর্থ ঠকানো, ফাঁকি দেওয়া, ধোঁকা দেওয়া, বিশ্বাস ভঙ্গ করা। এটি মিথ্যাচারের একটি বিশেষ রূপ। প্রতারণা নানাভাবে হতে পারে। সাধারণত আর্থিক লেনদেন ও ব্যবসায়-বাণিজ্যে প্রতারণার দৃষ্টান্ত বেশি পরিলক্ষিত হয়। যেমন- ওজনে কম দেওয়া, জাল মুদ্রা চালিয়ে দেওয়া, পণ্যদ্রব্যের দোষ গোপন করা, ভালো জিনিস দেখিয়ে বিক্রির সময় খারাপ জিনিস দেওয়া, বেশি দামের দ্রব্যের সাথে কম দামের দ্রব্য মিশিয়ে বিক্রি করা, ভেজাল মেশানো, ফলে ও মাছে রাসায়নিক দ্রব্য দেওয়া, পণ্যদ্রব্যের মিথ্যা প্রচারণা চালানো ইত্যাদি, যা উদ্দীপকে জসিম সাহেবের বক্তব্যের সাথে সাদৃশ্যপূর্ণ। উদ্দীপকে নকল ঔষধ সম্পর্কে জনৈক ব্যক্তির সাথে একাত্মতা পোষণ করে জনাব 'ক' বলেন, এরূপ আরও অনেক কাজ আমাদের সমাজে হচ্ছে। যেমন কেউ মুদ্রা জাল করছে। কেউ ওজনে চুরি করছে। আবার কেউ মিথ্যা গুজব ছড়াচ্ছে। এরূপ যারা করে তারা কিন্তু আমাদের নবির উম্মত হিসেবে কখনো গণ্য হবে না। তার বক্তব্যটি প্রতারণাকে নির্দেশ করে। >আর এর কুফল সম্পর্কিত তার বক্তব্যটিও সঠিক। কেননা, প্রতারণা অত্যন্ত গর্হিত ও ঘৃণিত কাজ। এটি মিথ্যাচারের শামিল। এমনকি অনেক ক্ষেত্রে প্রতারণা মিথ্যা অপেক্ষাও জঘন্য। কারণ, প্রতারণা করার দ্বারা দুটো পাপ হয়। একটি মিথ্যা বলা ও অপরটি বিশ্বাস ভঙ্গ করা। সুতরাং সর্বাবস্থায় প্রতারণা বর্জন করা আবশ্যক। যে ব্যক্তি প্রতারণা করে সে প্রকৃত মুমিন নয়। কারণ ইমান ও প্রতারণা এক ব্যক্তির মধ্যে একত্রে থাকতে পারে না। প্রকৃত মুমিন কখনোই প্রতারণার আশ্রয় নেন না। নিজ স্বার্থের বিরোধী হলেও মুমিন ব্যক্তি সততা ও সত্যবাদিতার উপর অটল থাকেন। রাসুলুল্লাহ (স) হাদিসে স্পষ্ট ভাষায় বলেছেন, 'যে প্রতারণা করে, সে আমাদের দলভুক্ত নয়।' (তিরমিযি) পরিশেষে বলা যায়, প্রতারণা একটি মারাত্মক অপরাধ। আর্থ-সামাজিক ক্ষেত্রে এর কুফল অত্যন্ত ভয়াবহ। তাই প্রতারণা সম্পর্কিত জসিম সাহেবের বক্তব্যটি সঠিক বলে আমি মনে করি।"
        }
      ]
    },
    {
      "number": "2",
      "uddipok": "জনাব আদনান মেয়র নির্বাচিত হয়ে সুশাসন প্রতিষ্ঠায় ব্যাপক ভূমিকা রাখেন। একদিন তিনি জানতে পারেন, তাঁর বড় ছেলে আফনান এলাকার বখাটে ছেলেদের সাথে মিশে মদ পান করছে। সাথে সাথে তিনি নিজের ছেলেকে কঠোর শাস্তির আওতায় আনেন। অন্যদিকে তার ছোট ছেলে আতিক এ বছর কৃতিত্বের সাথে এইচ এস সি পাস করলে তার বাবা তাকে ভবিষ্যতে কী হতে চায় জিজ্ঞেস করলে উত্তরে সে বলে, \"আমি মধ্যযুগে বিজ্ঞানের সকল শাখায় বিচরণকারী বিখ্যাত চিকিৎসকের মতো চিকিৎসক হতে চাই। যাকে শল্য চিকিৎসার দিশারি বলে বিবেচনা করা হয়।\"",
      "tag": "RB 23",
      "sub_questions": [
        {
          "label": "ক",
          "question": "'হাক্কুল ইবাদ' কী?",
          "explanation": "হাক্কুল ইবাদ হলো বান্দার হক বা অধিকার।"
        },
        {
          "label": "খ",
          "question": "'হিলফুল ফুযুল জাতিসংঘের পথনির্দেশক'- ব্যাখ্যা করো।",
          "explanation": "'হিলফুল ফুযুল জাতিসংঘের পথনির্দেশক'- উক্তিটি যথার্থ। হারবুল ফিজার বা ফিজার যুদ্ধের বিভীষিকা দেখে কিশোর রাসুল (স)-এর মন কেঁদে ওঠে। এই যুদ্ধের ভয়াবহতা থেকে পরিত্রাণের লক্ষ্যে ও সমাজে শান্তি প্রতিষ্ঠার জন্য মহানবি (স) 'হিলফুল ফুযুল' বা শান্তি সংঘ প্রতিষ্ঠা করেন। এটি পৃথিবীর ইতিহাসে প্রথম কোনো শান্তি সংঘ। পক্ষান্তরে জাতিসংঘ বিশ্বের জাতিসমূহের একটি সংগঠন, যার লক্ষ্য হলো আন্তর্জাতিক অঙ্গনে আইন, নিরাপত্তা, অর্থনৈতিক উন্নয়ন, সামাজিক অগ্রগতি এবং মানবাধিকার বিষয়ে পারস্পরিক সহযোগিতার পরিবেশ সৃষ্টি করা। তাই বলা যায়, হিলফুল ফুযুলই জাতিসংঘের পথনির্দেশক।"
        },
        {
          "label": "গ",
          "question": "কোন বিখ্যাত মনীষীর অর্জন আতিককে অনুপ্রাণিত করেছে? ব্যাখ্যা করো।",
          "explanation": "বিখ্যাত মুসলিম মনীষী ইবনে সিনার অর্জন আতিককে অনুপ্রাণিত করেছে। চিকিৎসাশাস্ত্রে মুসলিম মনীষীদের মধ্যে ইবনে সিনার অবদান অবিস্মরণীয়। তিনি একাধারে দার্শনিক, চিকিৎসক, গণিতজ্ঞ 'সর্বোপরি মুসলিম জগতের একজন বিখ্যাত বিজ্ঞানী। চিকিৎসায় অসাধারণ অবদানের জন্য তাকে আধুনিক চিকিৎসাশাস্ত্র, চিকিৎসাপ্রণালি এবং শল্যচিকিৎসার দিশারি মনে করা হয়। যা আতিকের অনুপ্রাণিত হওয়া ব্যক্তির সাথে সাদৃশ্যপূর্ণ। উদ্দীপকের জনাব আদনান তার ছোট ছেলে আতিককে তার ভবিষ্যত পরিকল্পনা কী জিজ্ঞেস করেন। তখন তার ছেলে আতিক তার পিতাকে বলে, আমি মধ্যযুগে বিজ্ঞানের সকল শাখায় বিচরণকারী বিখ্যাত চিকিৎসকের মতো চিকিৎসক হতে চাই। যাকে শল্যচিকিৎসার দিশারি বলে বিবেচনা করা হয়। তার এরূপ চিন্তা-চেতনা ইবনে সিনাকে নির্দেশ করে। কারণ তিনি দার্শনিক, চিকিৎসক, গণিতজ্ঞ, জ্যোতির্বিদ এবং মুসলিম জগতের একজন বিখ্যাত বিজ্ঞানী ও সর্ববিদ্যায় পারদর্শী ছিলেন। চিকিৎসায় তার অসাধারণ অবদানের জন্য তাকে আধুনিক চিকিৎসাশাস্ত্র ও চিকিৎসা প্রণালি এবং শল্যচিকিৎসার দিশারি মনে করা হয়। তার রচিত 'আল-কানুন ফিত-তিব্ব' চিকিৎসাশাস্ত্রের একটি অমর গ্রন্থ। ড. ওসলার এ গ্রন্থটিকে চিকিৎসাশাস্ত্রের বাইবেল বলে উল্লেখ করেন। এখন পর্যন্ত চিকিৎসাশাস্ত্রের 'ওপর রচিত গ্রন্থসমূহের মধ্যে এটিই শ্রেষ্ঠ। তাই বলা যায়, ইবনে সিনার অর্জন আতিককে অনুপ্রাণিত করেছে।"
        },
        {
          "label": "ঘ",
          "question": "জনাব আদনানের কর্মকান্ড তোমার পাঠ্যবইয়ের সংশ্লিষ্ট খলিফার জীবনীর আলোকে মূল্যায়ন করো।",
          "explanation": "জনাব আদনানের কর্মকান্ডে আমার পাঠ্যবইয়ের হযরত উমর (রা)- এর ন্যায়পরায়ণতার গুণের প্রতিফলন ঘটেছে। ইসলামের দ্বিতীয় খলিফা হযরত উমর (রা) ছিলেন ন্যায় এবং ইনসাফের মূর্ত প্রতীক। ন্যায়-বিচার প্রতিষ্ঠার ক্ষেত্রে তিনি আপন-পর কোনো ভেদাভেদ করতেন না। তার চরিত্রে কঠোরতা ও কোমলতার অপূর্ব সংমিশ্রণ ঘটেছিল। সত্য ও ন্যায়ের জন্য তিনি যেমন কঠোরতা অবলম্বন করতেন, তেমনি মানবতার জন্য তিনি কষ্ট অনুভব করতেন। যা জনাব আদনানের কর্মকাণ্ডে লক্ষ করা যায়। উদ্দীপকের জনাব আদনান মেয়র নির্বাচিত হয়ে সুশাসন প্রতিষ্ঠায় ব্যাপক ভূমিকা রাখেন। একদিন তিনি জানতে পারেন, তার বড় ছেলে আফনান এলাকার বখাটে ছেলেদের সাথে মিশে মদ পান করছে। সাথে সাথে তিনি নিজের ছেলেকে কঠোর শাস্তির আওতায় আনেন। তার এসব কর্মকাণ্ড হযরত উমর (রা)-এর ন্যায়পরায়ণতার সাথে সাদৃশ্যপূর্ণ। আইনের চোখে তিনি ধনী-গরিব, উঁচু-নিচু, আপন-পরের মধ্যে কোনো ভেদাভেদ করতেন না। মদপানের অপরাধে স্বীয় পুত্র আবু শাহমাকে তিনি অত্যন্ত কঠোর শাস্তি দিয়েছিলেন। তিনি ছিলেন গণতন্ত্রমনা। তিনি রাষ্ট্রে সুশাসন ও ন্যায়বিচার নিশ্চিত করতে সার্বক্ষণিক নিজেকে নিয়োজিত রাখতেন। সুতরাং বলা যায়, হযরত উমর (রা) ছিলেন সাম্য ও মানবতাবোধের মহান - আদর্শ। ন্যায় ও জবাবদিহিমূলক শাসন প্রতিষ্ঠা, প্রজাকল্যাণ সাধন করে হযরত ওমর (রা) আদর্শ শাসক হিসেবে ইতিহাসে অনুসরণীয় হয়ে আছেন। তার এসব আদর্শের আংশিক প্রতিফলন ঘটেছে মেয়র জনাব আদনানের কর্মকাণ্ডে।"
        }
      ]
    },
    {
      "number": "3",
      "uddipok": "নওশাদ একজন তরুণ সমাজসেবক। তিনি একদা তাঁর এলাকায় একটি পাঠাগার স্থাপনকে কেন্দ্র করে দু' পক্ষের মধ্যে রক্তক্ষয়ী সংঘর্ষ বেধে যাওয়ার উপক্রম হলে তিনি অত্যন্ত বুদ্ধিমত্তার সাথে একটি, ভারসাম্যপূর্ণ সমাধান দিয়ে অনিবার্য সংঘর্ষ থেকে গ্রামবাসীকে রক্ষা করেন। সমাজসেবায় এরূপ ভূমিকা রাখায় এলাকাবাসী তাঁকে চেয়ারম্যান নির্বাচিত করেন। উদ্বোধনী ভাষণে তিনি জনগণকে রাসুল (স)-এর একটি ঐতিহাসিক ভাষণের মর্মবাণী ধারণ করার পরামর্শ দিয়ে বলেন, এ ভাষণে রয়েছে বিশ্বমানবতার সার্বিক দিকনির্দেশনা।",
      "tag": "RB 23",
      "sub_questions": [
        {
          "label": "ক",
          "question": "'মদিনা সনদ' কী?",
          "explanation": "হযরত মুহাম্মদ (স) মদিনার সকল গোত্রের নেতাদের সাথে বৈঠক করে যে লিখিত সনদ প্রণয়ন করেন তাই মদিনা সনদ।"
        },
        {
          "label": "খ",
          "question": "'মক্কা বিজয় মহানবি (স)-এর ক্ষমার এক অনন্য উদাহরণ'- উক্তিটি বুঝিয়ে লেখো।",
          "explanation": "'মক্কা বিজয় মহানবি (স)-এর ক্ষমার এক অনন্য উদাহরণ'- উক্তিটি যথার্থ। মহানবি (স) ও কুরাইশদের মধ্যে ষষ্ঠ হিজরিতে হুদায়বিয়ার সন্ধি হয়েছিল। কিন্তু কুরাইশরা এই সন্ধির শর্ত ভঙ্গ করলে রাসুল (স) ৬৩০ খ্রিষ্টাব্দে ১০,০০০ মুসলিম নিয়ে মক্কার অভিমুখে অভিযান পরিচালনা করেন। কুরাইশরা মুসলমানদের এই বাহিনী দেখে ভীত, সন্ত্রস্ত হয়ে পড়ে। তারা কোনো প্রকার বাধা দেওয়ার সাহস পায় না। বিনা রক্তপাতে ও বিনা বাধায় মুসলিম বাহিনী মক্কা বিজয় করে। কিন্তু যে মক্কাবাসীরা একসময় রাসুল (স)-এর উপর নানাভাবে অত্যাচার নির্যাতন করেছিল, মক্কা বিজয়ের পর রাসুল (স) তাদের সাধারণ ক্ষমা করে দেন। যা সারা বিশ্বের জন্য এক অনন্য উদাহরণ।"
        },
        {
          "label": "গ",
          "question": "পাঠাগার স্থাপনে নওশাদের ভূমিকায় মহানবি (স)-এর জীবনদর্শের কোন দিকটি প্রতিফলিত হয়েছে? ব্যাখ্যা করো।",
          "explanation": "পাঠাগার স্থাপনে নওশাদের ভূমিকায় মহানবি (স)-এর জীবনাদর্শের হাজরে আসওয়াদ স্থাপনে তাঁর বিচক্ষণতা ও নিরপেক্ষতার বিষয়টি প্রতিফলিত হয়েছে। মহানবি হযরত মুহাম্মদ (স) ছিলেন বিশ্বের সর্বশ্রেষ্ঠ শাসক। তিনি ন্যায়ের ভিত্তিতে সুশাসন প্রতিষ্ঠা করেছিলেন। বিচক্ষণতা ও নিরপেক্ষতার সাথে বিচার কাজ পরিচালনা করে সমাজে শান্তি-শৃঙ্খলা প্রতিষ্ঠিত করেছিলেন। মক্কা শরিফে হাজরে আসওয়াদ স্থাপন যার উৎকৃষ্ট উদাহরণ। নওশাদের কর্মকাণ্ডেও এর অনুসরণ লক্ষ করা যায়। উদ্দীপকে নওশাদ একজন তরুণ সমাজসেবক। একদা তার এলাকায় একটি পাঠাগার স্থাপনকে কেন্দ্র করে দু'পক্ষের মধ্যে রক্তক্ষয়ী সংঘর্ষ বেধে যাওয়ার উপক্রম হলে তিনি অত্যন্ত বুদ্ধিমত্তার সাথে একটি ভারসাম্যপূর্ণ সমাধান দিয়ে অনিবার্য সংঘর্ষ থেকে গ্রামবাসীকে রক্ষা করেন। তার এরপ কাজের সাথে রাসুল (স) যৌবনকালের একটি ঘটনার মিল রয়েছে। মহানবি (স)-এর বয়স যখন পঁয়ত্রিশ বছর তখন কাবা শরিফ পুনর্নির্মাণ করা হয়। সে বছর হাজরে আসওয়াদ (কালো পাথর) স্পাপন নিয়ে আরবের বিভিন্ন গোত্রে বিরোধ দেখা দেয়। সবাই এ পাথর স্থাপনের গৌরব অর্জন করতে চায়। তাতে কেউ ছাড় দিতে রাজি নয়। ফলে গোত্রে-গোত্রে যুদ্ধ বেধে যাওয়ার উপক্রম হয়। তারপর সবাই এ সিদ্ধান্তে উপনীত হয় যে, পরের দিন সর্বপ্রথম যে ব্যক্তি কাবা ঘরে প্রবেশ করবে তার ফয়সালা মেনে নেওয়া হবে। দেখা গেলো পরের দিন সবার আগে মুহাম্মদ (স) কাবা ঘরে প্রবেশ করলেন। সবাই এক বাক্যে বলে উঠল, এই এসেছেন আল-আমিন। আমরা তাঁর প্রতি আস্থাশীল ও সন্তুষ্ট। মুহাম্মদ (স) অত্যন্ত বিচক্ষণতার সাথে যে ফয়সালা দিলেন, সবাই তা নির্দ্বিধায় মেনে নিলেন। তিনি নিজের গায়ের চাদর খুলে এর ওপর পাথরটি রেখে চার গোত্রের চারজন অধিপতিকে দিয়ে চাদরের চার কোণা ধরে নিজে পাথরটি যথাযথ জায়গায় স্থাপন করলেন। এতে সবাই অনিবার্য রক্তপাত থেক্তে মুক্তি পায়। তাই বলা যায়, নওশাদের ভূমিকার সাথে রাসুল (স)-এর হাজরে আসওয়াদ স্থাপনে বিচক্ষণতা ও নিরপেক্ষতার মিল রয়েছে।"
        },
        {
          "label": "ঘ",
          "question": "জনগণের উদ্দেশ্যে নওশাদের পরামর্শের যথার্থতা নিরূপণ করো।",
          "explanation": "জনগণের উদ্দেশ্যে নওশাদের দেওয়া রাসুল (স)-এর বিদায় হজের ভাষণ সম্পর্কিত পরামর্শটি যথার্থ। মুহাম্মদ (স) পৃথিবী থেকে বিদায় নেওয়ার আগে বিদায় হজ সম্পন্ন করেন। সে সময় তিনি এক যুগান্তকারী ভাষণ দেন যা বিদায় হজের ভাষণ নামে পরিচিত। এ ভাষণে বিশ্বমানবতার জীবন পরিচালনার সার্বিক দিক-নিদের্শনা ছিল। যে বিষয়টি নওশাদের দেওয়া পরামর্শেও লক্ষ করা যায়। উদ্দীপকের নওশাদ চেয়ারম্যান নির্বাচিত হওয়ার পর উদ্বোধনী ভাষণে জনগণকে রাসুল (স)-এর একটি ঐতিহাসিক ভাষণের মর্মবাণী ধারণ করার পরামর্শ দিয়ে বলেন, এ ভাষণে রয়েছে বিশ্বমানবতার সার্বিক দিক নির্দেশনা। যা বিদায় হজের ভাষণকে নির্দেশ করে। কারণ ৬৩২ খ্রিষ্টাব্দের (দশম হিজরি) জিলহজ মাসের ৯ তারিখে আরাফাতের ময়দানে উপস্থিত জনসমুদ্রের উদ্দেশ্যে মহানবি (স) যে যুগান্তকারী ভাষণ দেন তাই বিদায় হজের ভাষণ। সেখানে ছিল বিশ্ব মানবতার সকল দিকনির্দেশনা। এ ভাষণে হযরত মুহাম্মদ (স) সকল মানুষের সাথে বন্ধুত্বপূর্ণ সম্পর্ক গড়ে তোলার নির্দেশ দেন। গোত্রীয় বিভেদ ও বিদ্বেষ ভুলে গিয়ে সবাইকে ভ্রাতৃত্বের বন্ধনে আবদ্ধ হওয়ার নির্দেশ দেন। হযরত মুহাম্মদ (স) এ ভাষণের মাধ্যমে পৃথিবীতে শান্তি প্রতিষ্ঠার পাশাপাশি পরকালীন জীবনের শাস্তি থেকে মানুষের মুক্তির উপায় নির্দেশ করেন। এছাড়াও মহানবি (স) তাঁর ঐ ভাষণে দাস-দাসী, স্ত্রী-পরিজনের সাথে সদয় ব্যবহার, আমানত রক্ষা করা এবং ধর্ম নিয়ে বাড়াবাড়ি না করার উপদেশ দিয়েছেন। যুগে যুগে পথহারা মানুষ মহানবি (স)-এর এ ভাষণ থেকে সঠিক পথের সন্ধান লাভ করেছে। বিদায় হজের ভাষণে তিনি মানুষকে সাম্য, মৈত্রী ও ভ্রাতৃত্বের বন্ধনে আবদ্ধ, হয়ে সুশৃঙ্খল ও শান্তিপূর্ণ সমাজ প্রতিষ্ঠার নির্দেশ দেন। পরিশেষে বলা যায়, নওশাদের বিদায় হজের ভাষণ সম্পর্কিত পরামর্শটি সঠিক। আর আমাদের প্রত্যেকের উচিত বিদায় হজের ভাষণে রাসুল (স)-এর দেওয়া সকল বাণী আমাদের জীবনে বাস্তবায়ন করা।"
        }
      ]
    },
    {
      "number": "4",
      "uddipok": "আমিনা দশম শ্রেণির শিক্ষার্থী। সে কথা-বার্তায়, চাল-চলনে ও পোশাক-পরিচ্ছেদে অত্যন্ত ভদ্র, নম্র ও সভ্য। তার আচরণে বিদ্যালয়ের শিক্ষক-শিক্ষার্থী সবাই মুগ্ধ। সবাই তাকে পছন্দ করে এবং ভালোবাসে। এতে তার বান্ধবী রোমানা খুবই অসন্তুষ্ট ও বিরক্ত। তাই আমিনার অনুপস্থিতিতে সে প্রায় সময় অন্য বান্ধবীদের নিকট তার শারীরিক গঠন, পোশাক ও পরিবারের বিভিন্ন বিষয় নিয়ে ঠাট্টা-বিদ্রূপ করে। বিষয়টি বুঝতে পেরে তাদের শ্রেণিশিক্ষক বললেন, “রোমানা তুমি এমনটি করো না। একটি ব্যভিচারের চাইতেও মারাত্মক\"।",
      "tag": "RB 23",
      "sub_questions": [
        {
          "label": "ক",
          "question": "'হারবুল ফিজার' কী?",
          "explanation": "কায়েস গোত্র অন্যায়ভাবে কুরাইশদের ওপর যে যুদ্ধ চাপিয়ে দিয়েছিল তাই 'হারবুল ফিজার' বা অন্যায় যুদ্ধ।"
        },
        {
          "label": "খ",
          "question": "ইসলামি জীবন দর্শনে ওয়াদা পালন আবশ্যক কেন?",
          "explanation": "ওয়াদা পালন মুমিনের অন্যতম বৈশিষ্ট্য হওয়ায় ইসলামি জীবন দর্শনে এটা পালন আবশ্যক। ওয়াদা পালন আখলাকে হামিদাহর অন্যতম গুণ। মানবজীবনে ওয়াদা পালনের গুরুত্ব ও প্রয়োজনীয়তা অপরিসীম। ওয়াদা পালন সমাজে শান্তি-শৃঙ্খলা প্রতিষ্ঠা করে। ওয়াদা পালনকারীকে সবাই ভালোবাসে, তার প্রতি সকলের আস্থা ও বিশ্বাস থাকে। সৎ ও নৈতিক গুণাবলির অধিকারী ব্যক্তিগণ সর্বদা ওয়াদা পালন করে। যে ব্যক্তি ওয়াদা পালন করে না, সে পূর্ণাঙ্গ মুমিন হতে পারে না। তাই ইসলামি জীবন দর্শনে ওয়াদা পালন আবশ্যক কাজ।"
        },
        {
          "label": "গ",
          "question": "আমিনার আচরণে আখলাকে হামিদাহ এর কোন দিকটি প্রকাশ পেয়েছে? ব্যাখ্যা করো।",
          "explanation": "নিম্নের অনুরূপঃ ফাতিমার আচরণে শালীনতা প্রকাশ পেয়েছে। শালীনতা আখলাকে হামিদাহ বা উত্তম চরিত্রের অন্যতম দিক। শালীনতা অর্থ মার্জিত, সুন্দর ও শোভন হওয়া। শালীনতার পরিধি ব্যাপক। এটি বহুগুণের সমষ্টি। ভদ্রতা, নম্রতা, সৌন্দর্য, সুরুচি, লজ্জাশীলতা, কৃষ্টি- কালচার ইত্যাদি গুণাবলির সমন্বিত রূপের মাধ্যমে শালীনতা প্রকাশ পায়, যেমনটি ফাতিমার ক্ষেত্রে দেখা যায়। ফাতিমা কথাবার্তা, আচার-আচরণ, পোশাক-পরিচ্ছদ ও সর্বক্ষেত্রে মার্জিত। তাই সে সবার কাছে প্রিয় ও গ্রহণযোগ্য। প্রকৃতপক্ষে শালীনতা একজন ব্যক্তির প্রকৃত সৌন্দর্যকে ফুটিয়ে তোলে। অশালীন কথাবার্তা, পোশাক- পরিচ্ছদ কোনো নম্র-ভদ্র মানুষ পছন্দ করে না। তাই শালীন ব্যক্তিকে সবাই ভালোবাসে, আপন করে নেয়। শালীনতা চর্চার ফলে মানুষের মান-সম্মান সুরক্ষিত থাকে, সমাজে শান্তি ও শৃঙ্খলা প্রতিষ্ঠিত হয়। সমাজে মানুষের কাছে গ্রহণযোগ্যতা বৃদ্ধি পায়। ফাতিমার ক্ষেত্রেও এমনটি দেখা যায়। সুতরাং বলা যায়, ফাতিমার আচরণে শালীনতা ফুটে উঠেছে।"
        },
        {
          "label": "ঘ",
          "question": "রোমানার আচরণের পরিপ্রেক্ষিতে শ্রেণিশিক্ষকের উপদেশটি মূল্যায়ন করো।",
          "explanation": "নিম্নের অনুরূপঃ উদ্দীপকের জাকিয়ার কাজটি হলো গিবত। গিবতের পরিণাম অত্যন্ত ভয়াবহ। গিবত অর্থ পরনিন্দা, পরচর্চা, অসাক্ষাতে দুর্নাম করা, সমালোচনা করা ইত্যাদি। কারও অসাক্ষাতে অন্যের নিকট তার সম্পর্কে এমন কথা বলা যা শুনলে সে মনে কষ্ট পায় তাকে গিবত বলে। জাকিয়ার কাজে এ বিষয়টি প্রকাশ পেয়েছে। জাকিয়া সালমার আগোচরে অন্য বান্ধবীর কাছে তার দোষ প্রকাশ করে। এ কাজটি গিবত। কারণ এ সম্পর্কে রাসুল (স) বলেছেন, 'গিবত হলো- তুমি তোমার ভাইয়ের এমনভাবে সমালোচনা করবে যা শুনলে সে মনে কষ্ট পায়..........।' (মুসলিম) ইসলামি শরিয়তে গিবত বা পরনিন্দা করা অবৈধ। আল্লাহ বলেছেন, 'আর তোমরা একে অন্যের গিবত করো না। তোমাদের কেউ কি তার মৃত ভাইয়ের গোশত খেতে ভালোবাসবে? বস্তুত তোমরা নিজেরাই তা অপছন্দ করে থাকো।' (সূরা আল-হুজুরাত, আয়াত ১২) গিবত করাকে আল-কুরআনে নিজ মৃত ভাইয়ের গোশত খাওয়ার সাথে তুলনা করা হয়েছে। সুতরাং গিবত খুবই অপছন্দনীয় কাজ। সুস্থ, বিবেকবান কোনো মানুষই এরূপ কাজ পছন্দ করতে পারে না। আল্লাহ তায়ালাও গিবত করা পছন্দ করেন না। পবিত্র হাদিসে মহানবি (স) আমাদের গিবতের পরিণাম সম্পর্কে সতর্ক করে দিয়েছেন। রাসুলুল্লাহ (স) বলেছেন, “গিবত ব্যভিচারের চাইতেও মারাত্মক। সাহাবিগণ বললেন, হে আল্লাহর রাসুল! গিবত কীভাবে ব্যভিচারের চাইতেও মারাত্মক অপরাধ হয়? রাসুল (স) বললেন, কোনো ব্যক্তি ব্যভিচার করার পর তওবা করলে আল্লাহ তায়ালা তাকে ক্ষমা করে দিতে পারেন। কিন্তু গিবতকারীকে ততক্ষণ পর্যন্ত আল্লাহ মাফ করবেন না, যতক্ষণ না যার গিবত করা হয়েছে সে ব্যক্তি মাফ করবে।” (বায়হাকি) উপরের আলোচনা থেকে বোঝা যায়, জাকারিয়ার কাজটি হলো গিবত আর এটি মানুষের জন্য মারাত্মক পরিণতি বয়ে আনে।"
        }
      ]
    },
    {
      "number": "5",
      "uddipok": "জনাব রাফি একজন বিত্তশালী ব্যক্তি। তিনি তার বাসার দারোয়ান, গাড়ির ড্রাইভার ও গৃহকর্মীর সাথে প্রায়ই খারাপ ব্যবহার করেন। তাদের পারিশ্রমিক যথাসময়ে পরিশোধ করেন না। নির্ধারিত কাজের অতিরিক্ত কাজ করালেও সহযোগিতা করেন না। বিষয়টি দীর্ঘদিন লক্ষ করে তাঁর স্ত্রী রাবেয়া বললেন, \"মহান আল্লাহ মানুষ ছাড়াও, পশু-পাখি, কীট- পতঙ্গ, গাছপালা তথা সকল সৃষ্টির প্রতি সদয় ব্যবহার করার নির্দেশ প্রদান করেছেন। এতে মহান আল্লাহ খুবই খুশি হন।\"",
      "tag": "RB 23",
      "sub_questions": [
        {
          "label": "ক",
          "question": "'সাওম' কী?",
          "explanation": "সুবহে সাদিক থেকে সূর্যাস্ত পর্যন্ত আল্লাহর সন্তুষ্টি লাভের আশায় নিয়তের সাথে পানাহার ও ইন্দ্রিয় তৃপ্তি থেকে বিরত থাকাকে সাওম বলা হয়।"
        },
        {
          "label": "খ",
          "question": "বর্জনীয় জ্ঞান বলতে কী বোঝানো হয়েছে? ব্যাখ্যা করো।",
          "explanation": "বর্জনীয় ইলম বলতে কল্যাণের পরিপন্থি ইলম বা জ্ঞানকে বোঝায়। বর্জনীয় ইলম হলো, যে জ্ঞান মানুষের কোনো কল্যাণে আসে না, বরং ইহকাল ও পরকালে অকল্যাণ বয়ে আনে। যেমন- অনৈতিক জ্ঞান, চুরি, ডাকাতি, অন্যায়, জুলুম, জঙ্গিবাদ ও সন্ত্রাসবাদ ইত্যাদি সম্পর্কে জ্ঞান লাভ করা।"
        },
        {
          "label": "গ",
          "question": "জনাব রাফির কর্মকাণ্ডে কাদের অধিকার ক্ষুণ্ণ হয়েছে? ব্যাখ্যা করো।",
          "explanation": "জনাব রাফির কর্মকাণ্ডে শ্রমিকের অধিকার ক্ষুণ্ণ হয়েছে। পৃথিবীর কোনো মানুষই একা তার সব কাজ করতে পারে না। জীবন ধারণের জন্য প্রত্যেক মানুষকেই একে অন্যের মুখাপেক্ষী হতে হয়। মালিক-শ্রমিকের ক্ষেত্রেও এ বিষয়টি সত্য। তাই তাদের মধ্যকার সম্পর্ক হওয়া উচিত পারস্পরিক সহানুভূতিপূর্ণ ও দায়িত্বশীল। জনাব রাফির কর্মকাণ্ডে এ বিষয়টি অনুপস্থিত। উদ্দীপকের জনাব রাফি একজন বিত্তশালী ব্যক্তি। তিনি তার বাসার দারোয়ান, গাড়ির ড্রাইভার ও গৃহকর্মীর সাথে প্রায়ই খারাপ ব্যবহার করেন। তাদের পারিশ্রমিক যথাসময়ে পরিশোধ করেন না। নির্ধারিত কাজের অতিরিক্ত কাজ করালেও সহযোগিতা করেন না। তার এরূপ কর্মকাণ্ডে শ্রমিকের অধিকার ক্ষুণ্ণ হয়েছে। খাওয়া, পরা থেকে শুরু করে সকল কাজে মালিক-শ্রমিকের মাঝে কোনো বৈষম্য ইসলাম অনুমোদন করে না। শ্রমিকের মর্যাদা ও অধিকার সম্পর্কে হযরত মুহাম্মদ (স) বলেছেন, 'তারা (যারা তোমাদের কাজ করে) তোমাদের ভাই, আল্লাহ তাদেরকে তোমাদের অধীনস্থ করে দিয়েছেন। সে (মালিক) যা খায় তার অধীনস্থদেরও যেন তা খাওয়ায়। সে (মালিক) যা পরে তাদেরকে যেন তা পরতে দেয়। আর তাকে এমন কর্মভার দেবে না যা তার ক্ষমতার বাইরে। এমন কাজ (ক্ষমতার বাইরের) হলে তাকে (শ্রমিককে) যেন সাহায্য করে।' (বুখারি ও মুসলিম) তাছাড়া খুব দ্রুত তাদের পারিশ্রমিক আদায়ের ব্যাপারে ইসলামে নির্দেশ দেওয়া হয়েছে। রাসুল (স) বলেন, 'শ্রমিকের গায়ের ঘাম শুকানোর পূর্বেই তার পারিশ্রমিক দিয়ে দাও।' (ইবনে মাজাহ) কিন্তু জনাব রাফির কর্মকাণ্ডে এর বিপরীত বিষয় লক্ষ করা যায়, যা শ্রমিকের অধিকার ক্ষুণ্ণ করে।"
        },
        {
          "label": "ঘ",
          "question": "রাবেয়ার বক্তব্যটি সংশ্লিষ্ট হাদিসের আলোকে বিশ্লেষণ করো।",
          "explanation": "রাবেয়ার বক্তব্যটি মানবপ্রেম ও সৃষ্টির সেবা সম্পর্কিত হাদিস অনুযায়ী যথার্থ। আল্লাহ তায়ালা সকল কিছুর স্রষ্টা। তিনি হলেন খালিক। তিনি ব্যতীত যা কিছু সবই তাঁরই সৃষ্টি বা মাখলুক। মানুষ যেমন তাঁর সৃষ্টি তেমনি কীটপতঙ্গও তাঁর মাখলুক। আর এদের প্রতি অনুগ্রহ করলে আল্লাহ তায়ালা খুশি হন, যা রাবেয়ার বক্তব্যেও পরিলক্ষিত হয়। উদ্দীপকের রাবেয়া দীর্ঘদিন তার স্বামীর কর্মকাণ্ড দেখে তাকে বলেন, মহান আল্লাহ মানুষ ছাড়াও পশু-পাখি, কীট-পতঙ্গ, গাছপালা তথা সকল সৃষ্টির প্রতি সদয় ব্যবহার করার নির্দেশ প্রদান 'করেছেন। এতে মহান আল্লাহ খুবই খুশি হন। তার এ বক্তব্যে মানবপ্রেম ও সৃষ্টির সেবা সম্পর্কিত হাদিসের শিক্ষা প্রকাশ পেয়েছে। আল্লাহ তায়ালা সকল কিছুর লালনকর্তা, পালনকর্তা, রিযিকদাতা ও নিয়ন্ত্রক। তিনি সকল সৃষ্টিকে এক রকম করে সৃষ্টি করেননি। এটা তাঁর পরীক্ষা। তিনি সৃষ্টিকুলকে নানাভাবে ভাগ করেছেন এবং সকল কিছুকে মানুষের কল্যাণে নিয়োজিত রেখেছেন। মানুষ হলো আশরাফুল মাখলুকাত বা সৃষ্টির সেরা জীব। সুতরাং মানুষের উচিত আল্লাহ তায়ালার সকল সৃষ্টির প্রতি সদাচরণ করা, সকল মানুষের সাথে ভালো ব্যবহার করা। পশু-পাখি, জীব-জন্তুর প্রতি অনুগ্রহ করা। এদের প্রতি অনুগ্রহ করলে আল্লাহ তায়ালা খুশি হন। যাঁরা আল্লাহ তায়ালার এসব সৃষ্টির প্রতি সদয় আচরণ করেন তাঁরা মহান আল্লাহর প্রিয় বান্দা। আল্লাহ তায়ালা তাঁদের ভালোবাসেন। এ সম্পর্কে রাসুল (স) বলেন, 'সমগ্র সৃষ্টি আল্লাহর পরিজন। সুতরাং আল্লাহর নিকট সর্বাধিক প্রিয় ঐ ব্যক্তি যে তার পরিজনের প্রতি অনুগ্রহ করে।' (বায়হাকি) পরিশেষে বলা যায়, মানুষ সৃষ্টির সেরা জীব হওয়ায় মানুষের উচিত আল্লাহর পরিজন অর্থাৎ সকল সৃষ্টির প্রতি দয়া প্রদর্শন করা। তাই উক্ত হাদিসের আলোকে রাবেয়ার বক্তব্যটি সঠিক।"
        }
      ]
    },
    {
      "number": "6",
      "uddipok": "জনাব 'ক' বিভিন্ন ব্যক্তির কাছ থেকে টাকা ধার নেন এবং নির্দিষ্ট সময়ান্তে কিছু বাড়তি টাকাসহ তা আবার ফেরত দেন। তার বাবা কাজটি হারাম হবে বলতে গেলে তিনি বাধা দিয়ে বলেন, \"সমাজে এভাবে সকল আর্থিক প্রতিষ্ঠান চলছে তাই বিষয়টি অবশ্যই হালাল।” মা তাকে বলল, “এসব খারাপ কাজের হিসেব একদিন আল্লাহর কাছে দিতেই হবে। তোমার বাবার এ বিশ্বাস আছে বলেই পুরো জীবনটা সততার মধ্যে অতিবাহিত করেছেন।\"",
      "tag": "RB 23",
      "sub_questions": [
        {
          "label": "ক",
          "question": "'ইমান' কী?",
          "explanation": "শরিয়তের যাবতীয় বিধি-বিধান অন্তরে বিশ্বাস করা, মুখে স্বীকার করা এবং সে অনুযায়ী আমল করাকে ইমান বলে।"
        },
        {
          "label": "খ",
          "question": "ইমান ও ইসলামের সম্পর্ক অবিচ্ছেদ্য- ব্যাখ্যা করো।",
          "explanation": "ইমান ও ইসলামের মধ্যে ঘনিষ্ঠ ও অবিচ্ছেদ্য সম্পর্ক রয়েছে। ইমান মানুষের অন্তরে আল্লাহর প্রতি বিশ্বাস, অনুরাগ ও তাঁর সন্তুষ্টি লাভের বাসনা সৃষ্টি করে। আর তাতে ইসলাম ইবাদত ও আনুগত্যের মাধ্যমে সজীব ও সতেজ হয়ে পরিপূর্ণ সৌন্দর্যে বিকশিত হয়। ইসলাম হলো ইমানের বহিঃপ্রকাশ। অন্তরের ইমানি চেতনা ইসলামের মাধ্যমে প্রকাশ লাভ করে মানুষকে কল্যাণের পথে পরিচালিত করে। তাই বলা যায়, ইমান ও ইসলাম একটি অপরটির পরিপূরক।"
        },
        {
          "label": "গ",
          "question": "'ক' এর মনোভাবে আকাইদের কোন বিষয়টি প্রকাশ পেয়েছে? ব্যাখ্যা করো।",
          "explanation": "'ক'-এর কাজে কুফরের বৈশিষ্ট্য প্রকাশ পেয়েছে। কুফর শব্দের আভিধানিক অর্থ অস্বীকার করা, অবিশ্বাস করা, ঢেকে রাখা, গোপন করা, অকৃতজ্ঞতা প্রকাশ করা, অবাধ্য হওয়া ইত্যাদি। ইসলামি পরিভাষায় আল্লাহ তায়ালার মনোনীত দীন ইসলামের মৌলিক বিষয়গুলোর কোনো একটিরও প্রতি অবিশ্বাস করাকে কুফর বলে। হারামকে হালাল মনে করাও কুফরির অন্তর্ভুক্ত, যা উদ্দীপকের 'ক'-এর কাজে লক্ষ করা যায়। উদ্দীপকের 'ক' মদ, জুয়া, সুদ, ঘুষ এগুলোকেই মানুষের জীবনের জন্য প্রয়োজনীয় ও বৈধ মনে করে এবং এগুলোর ব্যবসা করে। তার এরূপ কাজ কুফরের অন্তর্ভুক্ত। কারণ সে হারাম জিনিসকে হালাল মনে করেছে। অর্থাৎ সে আল্লাহর বিধানকে লঙ্ঘন করেছে। এ কারণে ইসলামে সে কাফির হিসেবে বিবেচিত হবে। কারণ যে ব্যক্তি কুফরে লিপ্ত হয় তাকে বলা হয় কাফির। ইমানের মৌলিক সাতটি বিষয়ে অবিশ্বাস করার মাধ্যমে কুফরি প্রকাশ পায়। এছাড়া কেউ যদি হালাল খাদ্যকে হারাম মনে করে না খায় তাহলেও কুফরি করা হবে। তাছাড়াও হারামকে হালাল মনে করা যেমন- মদ, জুয়া, সুদ, ঘুষ ইত্যাদিকে হালাল বা জায়েয মনে করলেও সে কাফিরে পরিণত হবে। সুতরাং, উদ্দীপকের 'ক'-এর কাজে কুফর প্রকাশ পেয়েছে।"
        },
        {
          "label": "ঘ",
          "question": "'ক' এর বাবার সম্পর্কে তার মায়ের মূল্যায়ন কতটুকু যৌক্তিক? মতামত দাও।",
          "explanation": "'ক'-এর বাবার আখিরাতে বিশ্বাস সম্পর্কে তার মায়ের মূল্যায়ন সম্পূর্ণ যৌক্তিক। আখিরাত অর্থ পরকাল। মানুষের মৃত্যুর পরবর্তী জীবনকে আখিরাত বলা হয়। আখিরাত অনন্তকালের জীবন। এ জীবনের শুরু আছে কিন্তু শেষ নেই। এটি মানুষের চিরস্থায়ী আবাস। আখিরাতে বিশ্বাস মানুষকে পাপ থেকে বিরত রাখে এবং পুণ্য কাজ করতে উৎসাহ যোগায়, যা জনাব 'ক'-এর বাবার কর্মকাণ্ডে পরিলক্ষিত হয়। উদ্দীপকে জনাব 'ক'-এর মা তাকে তার বাবা সম্পর্কে বলেন, \"এসব খারাপ কাজের হিসাব একদিন আল্লাহর কাছে দিতেই হবে। তোমার বাবার এ বিশ্বাস আছে বলেই পুরো জীবনটা সততার মধ্যে অতিবাহিত করেছেন।” এখানে তার বাবা মূলত আখিরাতে ভয়ের কারণে এমন কাজ করেছেন। কেননা আখিরাতে বিশ্বাসী ব্যক্তি জানে যে, পরকালে তাকে আল্লাহর সামনে দাঁড়াতে হবে, দুনিয়ার সব কাজকর্মের হিসাব দিতে হবে। ফলে আখিরাতে বিশ্বাসী ব্যক্তি দুনিয়াতে সৎকাজে উৎসাহিত হয় এবং অসৎকাজ থেকে বিরত থাকে। এভাবে মানুষ অসৎ চরিত্র বর্জন করে সচ্চরিত্রবান হয়ে ওঠে। অপরদিকে যে ব্যক্তি আখিরাতে বিশ্বাস করে না, সে সুযোগ পেলেই পাপাচারে ও অশ্লীল কাজে লিপ্ত হয়ে পড়ে। কারণ সে পরকালে জবাবদিহিতে বিশ্বাসী নয়। আখিরাতে বিশ্বাসী মানুষ কখনো পাপাচার ও অশ্লীল কাজে লিপ্ত হতে পারে না। পরিশেষে বলা যায়, জনাব 'ক'-এর বাবার মধ্যে আখিরাতের ভয় কাজ করায় তিনি পুরো জীবনটা সততার মধ্যে অতিবাহিত করেছেন। তাই তার মায়ের মূল্যায়নটা সঠিক। আমাদের প্রত্যেকের পরকালের প্রতি বিশ্বাস রেখে সকল প্রকার পাপ কাজ থেকে বিরত থাকতে হবে।"
        }
      ]
    },
    {
      "number": "7",
      "uddipok": "দরিদ্র কৃষক পরিবারে মিজানের জন্ম। চরম কষ্ট ও দরিদ্রতার মধ্য দিয়ে তিনি উচ্চ মাধ্যমিক শিক্ষা শেষ করেন। পরবর্তীতে পত্রিকা বিক্রি করে পড়ালেখার খরচ চালিয়ে উচ্চ শিক্ষা সমাপ্ত করে বর্তমানে বিসিএস কর্মকর্তা। তাঁর জীবনে এখন সুখ আর সুখ। তিনি অফিসের প্রথম দিনে সহকর্মীদের পরিপাটি দেখে মুগ্ধ হয়ে বলেন, এরূপ পরিপাটি শারীরিক সৌন্দর্যের সাথে সাথে আমাদের কাজগুলোও সুন্দর হতে হবে। কারণ আমাদের সৎকাজ যেমন আমাদেরকে সম্মানিত করে তেমনি মন্দ কাজ আমাদেরকে নিচু পর্যায়ে নামিয়ে অপমানিতও করতে পারে।",
      "tag": "RB 23",
      "sub_questions": [
        {
          "label": "ক",
          "question": "'সুন্নাহ' কী?",
          "explanation": "মহানবি (স)-এর বাণী, কর্ম ও তাঁর সমর্থিত রীতিনীতিকে সুন্নাহ বলা হয়।"
        },
        {
          "label": "খ",
          "question": "\"মানবজীবনে ইসলামি শরিয়াতের গুরুত্ব ও প্রয়োজনীয় অপরিসীম\"- ব্যাখ্যা করো।",
          "explanation": "ইসলামি শরিয়ত দুনিয়া ও আখিরাতে সফলতার চাবিকাঠি হওয়ায় মানবজীবনে এর গুরুত্ব ও প্রয়োজনীয়তা অপরিসীম। শরিয়ত হলো জীবন পরিচালনার দিকনির্দেশনা। এর মাধ্যমে জীবনের নানা ক্ষেত্রে ইসলামি বিধি-বিধান সম্পর্কে জানা ও মানা যায়। শরিয়তে উত্তম চরিত্র ও নৈতিকতার নানা শিক্ষা বিবৃত হয়েছে। এর মাধ্যমে ইবাদতের পদ্ধতি ও নিয়ম-কানুন শেখা যায়। আত্মিক পরিশুদ্ধি অর্জনের উপায়, পারিবারিক ও সামাজিক সম্প্রীতি ইত্যাদিও শরিয়তের আওতাভুক্ত। এছাড়া শরিয়ত অস্বীকার করা আল্লাহ তায়ালা ও তাঁর রাসুল (স)-কে অস্বীকার করার নামান্তর। তাই সুষ্ঠু ও সুন্দরভাবে জীবন পরিচালনা এবং আল্লাহর সন্তুষ্টির জন্য শরিয়ত মেনে চলা গুরুত্বপূর্ণ।"
        },
        {
          "label": "গ",
          "question": "মিজানের জীবনে কোন সূরার মর্মার্থের প্রতিফলন দেখা যায়? ব্যাখ্যা করো।",
          "explanation": "মিজানের জীবনে সূরা আল-ইনশিরাহর মর্মার্থের প্রতিফলন দেখা যায়। সূরা আল-ইনশিরাহ আল-কুরআনের ৯৪তম সূরা। এটি মক্কায় নাজিল হয়। এ সূরায় মহান আল্লাহ মহানবি (স)-এর প্রতি তাঁর নিয়ামতের সংক্ষিপ্ত বর্ণনা দিয়েছেন। এরপর মহানবি (স)-এর করণীয় বিষয়েও নির্দেশনা প্রদান করেছেন। যার প্রতিফলন মিজানের জীবনে লক্ষণীয়। উদ্দীপকের মিজানের জন্ম দরিদ্র কৃষক পরিবারে। চরম কষ্ট ও দরিদ্রতার মধ্য দিয়ে তিনি উচ্চ মাধ্যমিক শিক্ষা শেষ করেন। পরবর্তীতে পত্রিকা বিক্রি করে পড়ালেখার খরচ চালিয়ে উচ্চ শিক্ষা সমাপ্ত করে বর্তমানে তিনি বিসিএস কর্মকর্তা। তার জীবনে এখন সুখ আর সুখ। অর্থাৎ তার জীবনে সূরা আল-ইনশিরাহর মর্মার্থ প্রতিফলিত হয়েছে। কেননা সূরা আল- ইনশিরাহর শিক্ষায় দেখা যায়, মানবজীবনে সুখ-দুঃখ থাকবেই। সুতরাং দুঃখ ও কষ্টে হতাশ হওয়া চলবে না। বরং ধৈর্যসহকারে এর মোকাবিলা করতে হবে। আল্লাহ তায়ালা মানুষের দুঃখ কষ্ট দূর করেন। যে ব্যক্তি সত্য ও ন্যায়ের জন্য চেষ্টা-সাধনা করে আল্লাহ তায়ালা তার অন্তরকে খুলে দেন এবং তাকে সৎ পথ প্রদর্শন করেন। আর মানুষের মান-সম্মান, খ্যাতি-মর্যাদা সবকিছুই আল্লাহর হাতে। তিনি যাকে ইচ্ছা সম্মান-মর্যাদা দান করেন। তাই বলা যায়, মিজানের জীবনে সূরা আল-ইনশিরাহর মর্মার্থের প্রতিফলন ঘটেছে।"
        },
        {
          "label": "ঘ",
          "question": "মিজানের সহকর্মীদের উদ্দেশ্যে দেওয়া বক্তব্যটি সংশ্লিষ্ট সূরার আলোকে বিশ্লেষণ করো।",
          "explanation": "মিজানের সহকর্মীদের উদ্দেশ্যে দেওয়া বক্তব্যটি সূরা আত-তীনের আলোকে যথার্থ। আল-কুরআনের ৯৫তম সূরা হলো সূরা আত-তীন। এটি মক্কায় নাজিল হয়। এই সূরায় সৃষ্টির সেরা জীব হিসেবে মানুষের শ্রেষ্ঠত্ব সম্পর্কে আলোচনা করা হয়েছে। পাশাপাশি মন্দ কাজ বা অসৎ কাজ এবং এর ফলাফল সম্পর্কেও আলোচনা করা হয়েছে। যা মিজানের কথার সাথে সাদৃশ্যপূর্ণ। উদ্দীপকের বিসিএস কর্মকতা মিজান অফিসের প্রথম দিনে সহকর্মীদের পরিপাটি দেখে মুগ্ধ হয়ে বলেন, এরূপ পরিপাটি ও শারীরিক সৌন্দর্যের সাথে সাথে আমাদের কাজগুলোও সুন্দর হতে হবে। কারণ আমাদের সৎকাজ যেমন আমাদেরকে সম্মানিত করে, তেমনি মন্দ কাজ আমাদেরকে নিচু পর্যায়ে নামিয়ে অপমানিতও করতে পারে। তার এ বক্তব্যটি সূরা আত-তীনকে নির্দেশ করে। কেননা সূরা আত-তীনের প্রথম তিনটি আয়াতে আল্লাহ তায়ালা বিভিন্ন গুরুত্বপূর্ণ বিষয়ের শপথ করে মানুষের আকৃতি ও প্রকৃতি সম্পর্কে বর্ণনা করেছেন। আল্লাহ তায়ালা মানুষকে অত্যন্ত সুন্দর সৃষ্টি হিসেবে ঘোষণা করেছেন। সৃষ্টিজগতের মধ্যে মানুষের আকৃতিই সবচেয়ে সুন্দর। তবে মানুষ যদি ভালো কাজ না করে অসৎ কাজে লিপ্ত হয় তাহলে আল্লাহ তায়ালা দুনিয়া ও আখিরাতে তাকে লাঞ্ছিত ও অপমানিত করবেন। তাকে শাস্তি প্রদান করবেন। পরিশেষে বলা যায়, মানুষ সৃষ্টির সেরা হওয়ায় তার জন্য এমন কাজ করা উচিত নয় যার জন্য আল্লাহ তাকে শাস্তি দেবেন। বরং সুন্দর সৃষ্টি হিসেবে আমাদের কাজগুলোও সুন্দর হতে হবে। তাই সূরা আত-তীনের আলোকে মিজানের বক্তব্যটি যথার্থ।"
        }
      ]
    },
    {
      "number": "8",
      "uddipok": "সাদিক সাহেব আজ সকালে উঠে এমন কিছু সূরা তিলাওয়াত করলেন যেখানে সালাত, যাকাত ও হজ এর নানা বিধি-বিধান আলোচনা করা হয়েছে। অন্যদিকে তার সহকর্মী আবিদ অন্য একটি সূরা তিলাওয়াত করে উপলব্ধি করতে পেরেছে পিতৃহারাদের প্রতি সদাচরণ করা আল্লাহর নির্দেশ। তাই তিনি তার মৃত বড় ভাইয়ের সন্তানদের যথেষ্ট সহায়তা করেন। এমনকি প্রয়োজনীয় ছোট-খাটো বিষয়াদির প্রতিও খেয়াল রাখেন।",
      "tag": "RB 23",
      "sub_questions": [
        {
          "label": "ক",
          "question": "'মারফু হাদিস' কাকে বলে?",
          "explanation": "যে হাদিসের সনদ রাসুলুল্লাহ (স) পর্যন্ত পৌঁছেছে তাকে মারফু হাদিস বলা হয়।"
        },
        {
          "label": "খ",
          "question": "\"আমিই কুরআন অবতীর্ণ করেছি এবং অবশ্যই আমি এর সংরক্ষক\"- ব্যাখ্যা করো।",
          "explanation": "আল-কুরআন সংরক্ষণের ব্যাপারে আল্লাহ তায়ালা বলেন, \"আমিই কুরআন অবতীর্ণ করেছি এবং অবশ্যই আমি এর সংরক্ষক।\" (সূরা আল- হিজর, আয়াত ৯) আল-কুরআন সর্বশ্রেষ্ঠ ও সর্বশেষ আসমানি কিতাব। কিয়ামত পর্যন্ত আগমনকারী সকল মানুষের সার্বিক জীবনবিধান ও দিকনির্দেশনা এতে বিদ্যমান। তাই এর সংরক্ষণ অত্যন্ত গুরুত্বপূর্ণ। এজন্য আল্লাহ তায়ালা নিজেই এর সংরক্ষণের দায়িত্ব নিয়েছেন। তিনি তাঁর প্রত্যক্ষ তত্ত্বাবধানে এ কিতাব সংরক্ষণ করেন। এ কারণে আজ পর্যন্ত এ কিতাবের একটি হরফ; হরকত বা নুকতাও পরিবর্তন হয়নি। এটি যেভাবে নাজিল হয়েছিল আজও ঠিক সেভাবেই আছে এবং কিয়ামত পর্যন্ত অবিকৃত থাকবে।"
        },
        {
          "label": "গ",
          "question": "সাদিক সাহেব কোন প্রকারের সূরা তিলাওয়াত করেছেন? ব্যাখ্যা করো।",
          "explanation": "সাদিক সাহেব আল-কুরআনের মাদানি সূরা তিলাওয়াত করেছেন। আল-কুরআন সর্বমোট ৩০টি অংশে বিভক্ত। কুরআন মজিদে আছে ১১৪টি সূরা। অবতরণের সময় বিবেচনায় কুরআন মজিদের সূরাসমূহ ২ ভাগে বিভক্ত। যথা- মক্কি সূরা ও মাদানি সূরা। মদিনাতে যেসব সূরা নাজিল হয় তাকে মাদানি সূরা বলা হয়। মাদানি সূরাতে আল্লাহ তায়ালা ইবাদতের রীতিনীতি, সালাত, যাকাত, হজ, সাওম, শরিয়তের বিধি-বিধান, ফরজ, ওয়াজিব ইত্যাদি সুস্পষ্টভাবে বর্ণনা করেছেন। যা সাদিক সাহেবের তিলাওয়াতকৃত সূরাসমূহের সাথে সাদৃশ্যপূর্ণ। উদ্দীপকের সাদিক সাহেব সকালে উঠে এমন কিছু সূরা তিলাওয়াত করেন যেখানে সালাত, যাকাত ও হজ এর নানা বিধি-বিধান আলোচনা করা হয়েছে। এখানে মূলত মাদানি সূরা সম্পর্কে বলা হয়েছে। কেননা এসকল সরায় ইবাদতের রীতিনীতি, সালাত, যাকাত, হজ, সাওম ইত্যাদি বিষয় বিবৃত হয়েছে। শরিয়তের বিধি-বিধান, ফরজ, ওয়াজিব, হালাল-হারাম ইত্যাদির বিষয় সুস্পষ্ট বর্ণনা রয়েছে। তাছাড়া এ সূরায় নিফাকের পরিচয় ও মুনাফিকদের ষড়যন্ত্রের কথাও উল্লেখ আছে। ব্যক্তিগত, পারিবারিক, জাতীয়, আন্তর্জাতিক, শিক্ষা ও সাংস্কৃতিক নীতিমালা বর্ণিত হয়েছে। পাশাপাশি পারস্পরিক লেনদেন, উত্তরাধিকার আইন, ব্যবসা-বাণিজ্যসহ যাবতীয় অর্থনৈতিক কর্মকাণ্ডের বিধান বর্ণিত হয়েছে। বিচার-ব্যবস্থা, দণ্ডবিধি, জিহাদ, পররাষ্ট্রনীতি ইত্যাদিও আলোচিত হয়েছে। তাই বলা যায়, সাদিক সাহেব যে প্রকার সূরা তিলাওয়াত করেছেন তা হলো মাদানি সূরা।"
        },
        {
          "label": "ঘ",
          "question": "আবিদের উপলব্ধির যথার্থতা সংশ্লিষ্ট সূরার আলোকে নিরূপণ করো।",
          "explanation": "আবিদের উপলব্ধি সূরা আল-মাউনের আলোকে যথার্থ। সূরা আল-মাউন পবিত্র আল-কুরআনের ১০৭তম সূরা। এই সূরায় মহান আল্লাহ তায়ালা কাফির, মুনাফিকদের কিছু বৈশিষ্ট্য ও কাজের বর্ণনা দিয়েছেন। এখান থেকে আমরা এ বৈশিষ্ট্যগুলো ত্যাগ করে এর বিপরীত বৈশিষ্ট্য ধারণের শিক্ষা পাই। উদ্দীপকের আবিদও সূরা আল-মাউন থেকে শিক্ষা নিয়ে কাজ করছেন। উদ্দীপকের আবিদ একটি সূরা তিলাওয়াত করে উপলব্ধি করতে পেরেছে, পিতৃহারাদের প্রতি সদাচরণ করা আল্লাহর নির্দেশ। তাই তিনি তার মৃত বড় ভাইয়ের সন্তানদের যথেষ্ট সহায়তা করেন। এমনকি প্রয়োজনীয় ছোট-খাটো বিষয়াদির প্রতিও খেয়াল রাখেন। আর তিনি এ শিক্ষা পেয়েছেন সূরা আল- মাউন তিলাওয়াত করে। কেননা সূরা আল-মাউনে আল্লাহ তায়ালা ইয়াতীম ও দুস্থদের তাড়িয়ে না দিয়ে তাদেরকে সাহায্য-সহযোগিতা করতে বলেছেন। পাশাপাশি ইয়াতীম, নিঃস্বদের সাহায্য-সহযোগিতার জন্য পরিবার-পরিজন, আত্মীয়-স্বজন, বন্ধু-বান্ধব, পাড়া-প্রতিবেশী সকলকে উৎসাহ দিতে বলেছেন। অন্যদিকে গৃহস্থালির প্রয়োজনীয় ছোট-খাটো বস্তু অন্যকে দেওয়া এবং সালাত কোনোক্রমে অবহেলা না করা। লোক দেখানোর জন্য সালাত আদায় করা যাবে না। বরং বিশুদ্ধ নিয়তে সঠিকভাবে আল্লাহ তায়ালার সন্তুষ্টি অর্জনের জন্য সালাত আদায় করতে হবে। এসব শিক্ষা আমরা সূরা আল-মাউন থেকে পেয়ে থাকি। উপরের আলোচনা শেষে বলা যায়, দুনিয়া ও আখিরাতে আমাদের জন্য কল্যাণকর অনেক শিক্ষা সূরা আল-মাউনে বিদ্যমান। আর আমাদের উচিত সেসকল শিক্ষা বাস্তবজীবনে প্রতিফলন ঘটানো।"
        }
      ]
    },
    {
      "number": "9",
      "uddipok": "রায়হান সাহেব সর্বদা সম্মিলিতভাবে আদায় করা ইবাদতের প্রতি বিশেষ যত্নশীল। কারণ তিনি জানতে পারেন উক্ত ইবাদতের ব্যাপারে কিয়ামতের দিন সর্বপ্রথম হিসেব নেওয়া হবে। অপরদিকে তার বড় ভাই রাফসান নির্দিষ্ট মাসের ভিন্ন ভিন্ন তারিখে নির্ধারিত কয়েকটি স্থানে কিছু কর্মসম্পাদনের মাধ্যমে আরেকটি ইবাদত পালন করেন। কিন্তু তিনি, একটি ওয়াজিব কাজ আদায় করতে ভুলে যান। তার সহযাত্রী জনৈক ব্যক্তি তাঁকে তা স্মরণ করিয়ে দিলে তিনি তৎক্ষণাৎ অতিরিক্ত একটি কুরবানি দেওয়ার ব্যবস্থা করেন।",
      "tag": "SCC 24,RB 23",
      "sub_questions": [
        {
          "label": "ক",
          "question": "'যাকাত' কাকে বলে?",
          "explanation": "ইসলামি শরিয়তের দৃষ্টিতে কোনো মুসলিম নিসাব পরিমাণ সম্পদের মালিক হলে বছরান্তে তার সম্পদের শতকরা ২.৫০ হারে নির্দিষ্ট খাতে ব্যয় করাকে যাকাত বলে।"
        },
        {
          "label": "খ",
          "question": "\"জিন ও মানবজাতিকে আমি (আল্লাহ) আমার ইবাদতের জন্যই সৃষ্টি করেছি”- ব্যাখ্যা করো।",
          "explanation": "সূরা আয-যারিয়াতের ৫৬ নম্বর আয়াতে আল্লাহ তায়ালা জিন ও মানবজাতি সৃষ্টির উদ্দেশ্য বর্ণনা করেছেন। দৈনন্দিন জীবনের সকল কাজ-কর্মে আল্লাহর বিধি-বিধান মেনে চলাকে ইবাদত বলে। আল্লাহ আমাদের সৃষ্টি করে অসংখ্য নিয়ামত দিয়েছেন। তাই আমাদেরকে তাঁর ইবাদত করতে হবে। ইবাদতে একনিষ্ঠ না হলে এটি কবুল হবে না। আল্লাহ বলেন, 'জিন ও মানবজাতিকে আমি আমার ইবাদতের জন্য সৃষ্টি করেছি।' (সূরা আয-যারিয়াত, আয়াত ৫৬)"
        },
        {
          "label": "গ",
          "question": "রায়হানের কর্মকান্ডে কোন ইবাদতের বহিঃপ্রকাশ ঘটেছে? ব্যাখ্যা করো।",
          "explanation": "নিম্নের অনুরূপঃ কালাম সাহেব ইসলামের অন্যতম ইবাদত সালাতের কথা বলেছেন। সালাত ইসলামের দ্বিতীয় স্তম্ভ। প্রত্যেক মুসলমানদের জন্য দৈনিক পাঁচবার সালাত আদায় করা ফরজ। এটি আদায়ের মাধ্যমে আত্মা পরিশুদ্ধ হয়, ইমান মজবুত হয় এবং এটি স্বাস্থ্যের জন্য উপকারী। কালাম সাহেব এমন ইবাদতই পালন করেছেন। কালাম সাহেব শ্রেণিতে ইসলামের এমন একটি ইবাদতের কথা বলেছেন, যার দ্বারা আত্মা পরিশুদ্ধ হয়, ইমান মজবুত হয়। এটি সালাতকেই নির্দেশ করে। ইসলামে সালাতের গুরুত্ব অপরিসীম। এছাড়াও সালাতের মাধ্যমে আল্লাহর নৈকট্য লাভ করা যায়। রাসুল (স) বলেন, যে ব্যক্তি মনোযোগসহ সালাত আদায় করে, কিয়ামতের দিন ঐ সালাত তার জন্য নুর হবে। (তাবারানি) প্রকৃতপক্ষে একজন মানুষ তার সালাতের মধ্যেই সবচেয়ে বেশি আল্লাহ তায়ালাকে স্মরণ করে থাকে এবং তার গুনাহসমূহ বেশি বেশি মনে পড়ে। তাই নিয়মিত নামাজ আদায় করলে একজন ব্যক্তি অশ্লীল ও খারাপ কাজ থেকে বিরত থাকে। সুতরাং কালাম সাহেব সালাতের কথা বলেছেন।"
        },
        {
          "label": "ঘ",
          "question": "রাফসানের পালনকৃত ইবাদতটি কতটুকু সঠিক? তোমার মতের সপক্ষে যুক্তি দাও।",
          "explanation": "রাফসানের পালনকৃত ইবাদতটি হলো হজ। তার হজের মধ্যে কোনো একটি ওয়াজিব বাদ গেলেও তিনি অতিরিক্ত কুরবানি (দম) দিয়েছেন, তাই তার হজটি সঠিক হয়েছে। হজ ইসলামের পঞ্চম ভিত্তি। হজ অর্থ ইচ্ছা করা যা সংকল্প করা। ইসলামের পরিভাষায় আল্লাহর সন্তুষ্টি লাভের উদ্দেশ্যে জিলহজ মাসের নির্ধারিত দিনসমূহে নির্ধারিত পদ্ধতিতে বাইতুল্লাহ ও সংশ্লিষ্ট স্থানসমূহ যিয়ারত করাকে হজ বলে, যা রাফসানের পালনকৃত ইবাদতের সাথে সামঞ্জস্যপূর্ণ। উদ্দীপকের রাফসান নির্দিষ্ট মাসের ভিন্ন ভিন্ন তারিখে নির্ধারিত কয়েকটি স্থানে কিছু কর্মসম্পাদনের মাধ্যমে আরেকটি ইবাদত পালন করেন। কিন্তু তিনি একটি ওয়াজিব কাজ আদায় করতে ভুলে যান। তার সহযাত্রী জনৈক ব্যক্তি তাঁকে তা স্মরণ করিয়ে দিলে তিনি তৎক্ষণাৎ অতিরিক্ত একটি কুরবানি দেয়ার ব্যবস্থা করেন। তার ইবাদতটি হজকে নির্দেশ করে। কারণ হজ জিলহজ মাসের নির্ধারিত দিনসমূহে নির্ধারিত পদ্ধতিতে আদায় করতে হয়। হজ প্রত্যেক ব্যক্তির জন্য ফরজ নয়। হজ ঐ সমস্ত ধনী মুসলমানের ওপর ফরজ যাদের পবিত্র মক্কায় যাতায়াত ও হজের কাজ সম্পাদন করার মতো আর্থিক ও দৈহিক সামর্থ্য রয়েছে। হজের কিছু ওয়াজিব রয়েছে। যথা- ১. ৯ই জিলহজ দিবাগত রাতে মুযদালিফায় অবস্থান করা; ২. সাফা ও মারওয়া পাহাড়দ্বয়ের মাঝে সাঈ (দৌড়ানো) করা; ৩. ১০, ১১ ও ১২ই জিলহজ পর্যায়ক্রমে মিনায় তিনটি নির্ধারিত স্থানে ৭টি পাথর নিক্ষেপ করা; ৪. কুরবানি করা; ৫. মাথা কামানো বা চুল কেটে ছোট করা; ৬. বিদায়ি তাওয়াফ করা ও ৭. দম দেওয়া। অর্থাৎ ভুলে বা স্বেচ্ছায় হজের কোনো ওয়াজিব বাদ পড়লে তার কাফফারা হিসেবে একটি অতিরিক্ত কুরবানি দেওয়া। পরিশেষে বলা যায়, রাফসান হজ চলাকালে কোনো একটি ওয়াজিব কাজ আদায় করতে ভুলে গেলেও পরবর্তীতে যেহেতু একটি অতিরিক্ত কুরবানি দিয়েছেন তাই তার হজটি সঠিক হয়েছে।"
        }
      ]
    },
    {
      "number": "10",
      "uddipok": "বিদ্যালয়ের বার্ষিক মিলাদ-মাহফিলে বিশেষ অতিথি একটি ইবাদতের তাৎপর্য সম্পর্কে বলেন, আল্লাহ তায়ালা নির্দিষ্ট একটি মাসে সকল সৎকাজের প্রতিদান দশগুণ থেকে সাতশত গুণ পর্যন্ত বাড়িয়ে দেন। অপরদিকে প্রধান অতিথি অন্য একটি ইবাদতের গুরুত্ব তুলে ধরে বলেন, বিত্তশালীদের সম্পদে নিঃস্বদের জন্য আল্লাহ তায়ালা একটি অংশ নির্ধারণ করে দিয়েছেন। এটা তাদের প্রতি কোনো দয়া নয়।",
      "tag": "RB 23",
      "sub_questions": [
        {
          "label": "ক",
          "question": "'হাক্কুল্লাহ' কী?",
          "explanation": "আল্লাহর সাথে সম্পৃক্ত অধিকার বা কর্তব্যকে হাক্কুল্লাহ বলা হয়।"
        },
        {
          "label": "খ",
          "question": "\"ইলম ও নৈতিকতা পরস্পর সম্পর্কযুক্ত।\" ব্যাখ্যা করো।",
          "explanation": "মানুষের জীবনকে আদর্শমণ্ডিত করতে ইলম ও নৈতিকতা একে অপরের সাথে গভীরভাবে সম্পর্কযুক্ত। ইলম মানুষের সঞ্চিত জ্ঞান এবং অভিজ্ঞতাকে নিজের জীবনে সফলভাবে প্রয়োগ করতে শেখায়। এই শিক্ষায় যদি নৈতিকতার সংমিশ্রণ থাকে তবে মানুষ উত্তম আদর্শবান হতে পারে। নৈতিক জ্ঞান মানুষকে চাল-চলন, ওঠা- বসা, আচার-ব্যবহার, লেনদেন সবকিছুই নীতিসিদ্ধভাবে সম্পন্ন করতে শেখায়। সে পরিবার, সমাজ তথা রাষ্ট্রে কখনই নীতিহীন কোনো আচরণে লিপ্ত হতে পারে না। এভাবে ইলম ও নৈতিকতা গভীরভাবে সম্পর্কযুক্ত।"
        },
        {
          "label": "গ",
          "question": "বিশেষ অতিথির বক্তব্যে কোন ইবাদতের তাৎপর্য ফুটে উঠেছে? ব্যাখ্যা করো।",
          "explanation": "বিশেষ অতিথির বক্তব্যে অন্যতম ফরজ ইবাদত সাওমের তাৎপর্য ফুটে উঠেছে। ইসলামের পাঁচটি স্তম্ভের মধ্যে সাওম একটি। প্রাপ্ত বয়স্ক' প্রত্যেক নারী- পুরুষের ওপর রমযান মাসের একমাস সাওম পালন করা ফরজ। এটি তাকওয়া অর্জনের একটি গুরুত্বপূর্ণ মাধ্যম। ধর্মীয় দিক থেকেও সাওমের গুরুত্ব অপরিসীম। রমযান মাসে আল্লাহ তায়ালা সকল সৎকাজের প্রতিদান দশগুণ থেকে সাতশত গুণ পর্যন্ত বাড়িয়ে দেবেন, যা বিশেষ অতিথির বক্তব্যেও লক্ষ করা যায়। উদ্দীপকের কোনো একটি বিদ্যালয়ের বার্ষিক মিলাদ মাহফিলে বিশেষ অতিথি একটি ইবাদতের তাৎপর্য সম্পর্কে বলেন, আল্লাহ তায়ালা নির্দিষ্ট একটি মাসে সকল সৎকাজের প্রতিদান দশগুণ থেকে সাতশত গুণ পর্যন্ত বাড়িয়ে দেন। তার বক্তব্যটি সাওমকে নির্দেশ করে। কারণ সাওম প্রতিবছর নির্দিষ্ট একটি মাস অর্থাৎ রমযান মাসে পালন করা হয়। আর এ মাসে প্রত্যেকটি ভালো কাজের প্রতিদান আল্লাহ দশগুণ থেকে সাতশত গুণ পর্যন্ত বাড়িয়ে দেন। যেহেতু সাওয়াবের আশায় সাওম পালন করা হয়, সেহেতু আল্লাহ তায়ালা রোযাদারের পূর্বের সকল গুনাহ ক্ষমা করে দেন। রাসুল (স) বলেন, 'যে ব্যক্তি আল্লাহর প্রতি বিশ্বাস ও সাওয়াবের আশায় রমযান মাসে রোযা রাখে, আল্লাহ তায়ালা তার পূর্বের সমস্ত পাপ ক্ষমা করে দেন।' (বুখারি)"
        },
        {
          "label": "ঘ",
          "question": "প্রধান অতিথির বক্তব্যটি সংশ্লিষ্ট ইবাদতের আলোকে মূল্যায়ন করো।",
          "explanation": "প্রধান অতিথির বক্তব্যটি যাকাতকে নির্দেশ করে, যার গুরুত্ব অপরিসীম। যাকাত ইসলামের পঞ্চ স্তম্ভের অন্যতম। ধনী-গরিবদের মধ্যে আর্থিক সমন্বয় সাধনের জন্য আল্লাহ তায়ালা যাকাতের বিধান দিয়েছেন। নিসাব পরিমাণ সম্পদের মালিকের ওপর যাকাত ফরজ। আর ইসলামের দৃষ্টিতে যাকাত গরিবের প্রতি ধর্মীয় দয়া নয়; বরং এটা গরিবের অধিকার। যা প্রধান অতিথির বক্তব্যেও প্রকাশ পেয়েছে।.... উদ্দীপকের বার্ষিক মিলাদ মাহফিলের প্রধান অতিথি একটি ইবাদতের গুরুত্ব তুলে ধরে বলেন। তিনি বলেন, বিত্তশালীদের সম্পদে নিঃস্বদের জন্য আল্লাহ তায়ালা একটি অংশ নির্ধারণ করে দিয়েছেন। এটি তাদের প্রতি কোনো দয়া নয়। তিনি এ বক্তব্য দ্বারা যাকাতের গুরুত্ব তুলে ধরেছেন। যাকাত ইসলামি অর্থ ব্যবস্থার উৎসগুলোর অন্যতম। এর ওপর ইসলামি রাষ্ট্রের অর্থনৈতিক ভিত্তি, ও জনকল্যাণমুখী প্রকল্পসমূহের সাফল্য নির্ভরশীল। এতে সম্পদের প্রবাহ গতিশীল হয়, এটা সম্পদের অপচয় রোধ করতে শেখায়। ধনীর সম্পদ পুঞ্জীভূত না থেকে দরিদ্র লোকদের হাতেও যায়। ফলে রাষ্ট্রের অর্থনীতি সচল হয়। উৎপাদন বৃদ্ধি পায় এবং বেকারত্ব হ্রাস পায়। আর্থিকভাবে অসচ্ছল মানুষগুলো ধীরে ধীরে সচ্ছল হতে থাকে। এভাবে রাষ্ট্রের অর্থনৈতিক ভিত মজবুত ও শক্তিশালী হয়। যাকাত মানুষের মনে খোদাভীতি সৃষ্টি করে। কোনো মুসলমান যাকাত না দিলে সে আর পরিপূর্ণ মুসলমান থাকতে পারে না। আল্লাহ বলেন, 'যারা যাকাত দেয় না এবং তারা পরকালও অস্বীকারকারী।' (সূরা হা-মীম, আস-সাজদাহ, আয়াত ৭) উপরের আলোচনা থেকে বলা যায়, প্রধান অতিথি তার বক্তব্যে যাকাত নামক ইবাদতের গুরুত্ব তুলে ধরেছেন। আর যাদের ওপর যাকাত আদায় করা ফরজ তাদের জন্য শরিয়তের বিধান অনুযায়ী যাকাত আদায় করা একান্ত আবশ্যক।"
        }
      ]
    },
    {
      "number": "11",
      "uddipok": "মুনির তার বন্ধুদের সাথে মিলে একটি ছিনতাইয়ের পরিকল্পনা করে। এতে মাহিকে যোগ দিতে বললে মাহি বলে, আল্লাহ আমাদের প্রতিটি কর্মকাণ্ড দেখছেন, তাঁকে আমাদের পক্ষ ফাঁকি দেওয়া সম্ভব নয়। একথা শুনে মুনিরের মনে ভয় চলে আসে এবং এই নিন্দনীয় কাজ থেকে বিরত থাকে। পরে মাহিকে সব বন্ধু মিলে কথা দেয় তার আর মন্দকাজে লিপ্ত হবে না। কথা অনুযায়ী তারা এখন সৎ জীবনযাপন করছে। কিন্তু রাহি নামে তাদের অন্য আর এক বন্ধুর কাছে তাদের কিছু টাকা গচ্ছিত ছিল। সে না জানিয়ে তা নিজের প্রয়োজনে খরচ করে ফেলে।",
      "tag": "RB 23",
      "sub_questions": [
        {
          "label": "ক",
          "question": "আখলাকে হামিদাহ' কী?",
          "explanation": "যেসব স্বভাব বা চরিত্র সমাজে প্রশংসনীয় ও সমাদৃত, আল্লাহ তায়ালা ও তাঁর রাসুল (স)-এর নিকট প্রিয়, সেসব স্বভাব ও চরিত্রকে আখলাকে হামিদাহ বলা হয়।"
        },
        {
          "label": "খ",
          "question": "'সত্যবাদিতা মুক্তি দেয়, আর মিথ্যা ধ্বংস ডেকে আনে'- ব্যাখ্যা করো।",
          "explanation": "সত্যবাদিতা একটি মহৎগুণ। অন্যদিকে মিথ্য মানুষকে অকল্যাণের দিকে নিয়ে যায়। যার পরিণতি হলো ধ্বংস। সত্যবাদিতার ফলে মানুষ দুনিয়াতে সম্মানিত হয় এবং মর্যাদা লাভ করে। আর আখিরাতে এর প্রতিদান হলো জান্নাত। রাসুল (স) এ ব্যাপারে বলেন, 'সত্য পুণ্যের পথে, আর পুণ্য জান্নাতের পথে পরিচালিত করে।' (বুখারি ও মুসলিম) অন্যদিকে মিথ্যা মানুষকে ধ্বংসের দিকে নিয়ে যায়। মিথ্যাবাদীরা পদে পদে অপমানিত হয় এবং পরকালে তাদের জন্য জাহান্নাম নির্ধারণ করে রাখা হয়েছে।"
        },
        {
          "label": "গ",
          "question": "মুনির এর উপলব্ধিতে আখলাকে হামিদার কোন বিষয়টি ফুটে উঠেছে? ব্যাখ্যা করো।",
          "explanation": "নিম্নের অনুরূপঃ জাবেদ মিয়ার মধ্যে আখলাকে হামিদার অন্যতম গুণ তাকওয়া প্রকাশ পেয়েছে। তাকওয়া শব্দের অর্থ খোদাভীতি, আত্মশুদ্ধি। আল্লাহ তায়ালার ভয়ে যাবতীয় অন্যায়, অত্যাচার ও পাপকাজ থেকে বিরত থাকাকে তাকওয়া বলে। আল্লাহ মানুষের সবকিছু দেখেন, জানেন এবং তাঁর কাছেই সবাইকে জবাবদিহিতা করতে হবে। জাবেদ মিয়ার মানসিকতায় এ খোদাভীতিই প্রকাশ পেয়েছে। অফিস সহকারী জাবেদ মিয়াকে একজন ঠিকাদার দশ হাজার টাকার প্রলোভন দেখালেও আল্লাহর ভয়ে তিনি তা প্রত্যাখ্যান করেন। আর এটিই হচ্ছে তাকওয়া। পরকালে মানুষকে দুনিয়ার প্রতিটি কাজের জবাব দিতে হবে। ভালো কাজের পুরস্কার হবে জান্নাত এবং মন্দ কাজের জন্য জাহান্নামের কঠিন আযাব ভোগ করতে হবে। আর আল্লাহ তায়ালার সামনে জবাবদিহি করার ভয়ে সকল প্রকার অন্যায়, অত্যাচার, অশ্লীল কাজ ও চিন্তা-ভাবনা থেকে বিরত থাকাকেই তাকওয়া বলা হয়। এ সম্পর্কে মহান - আল্লাহ বলেন, 'যে ব্যক্তি আল্লাহর সামনে দণ্ডায়মান হওয়ার ভয় করবে ও কুপ্রবৃত্তি থেকে বেঁচে থাকবে, তার স্থান হবে জান্নাত।' (সূরা আন- নাযিয়াত, আয়াত-৪০-৪১) উদ্দীপকের জাবেদ মিয়া আল্লাহর কাছে জবাবদিহিতা তথা জাহান্নামের শাস্তির কথা মনে করে অন্যায় কাজ থেকে বিরত থেকেছেন। তাই তার মানসিকতায় তাকওয়া প্রকাশিত হয়েছে।"
        },
        {
          "label": "ঘ",
          "question": "আখলাকে হামিদার সংশ্লিষ্ট বিষয়ের সাথে মাহির বন্ধুদের আচরণ কতটুকু সংগতিপূর্ণ? যুক্তিসহ মতামত দাও।",
          "explanation": "আখলাকে হামিদাহর বৈশিষ্ট্য অনুযায়ী মাহির এক বন্ধু রাহি আমানতের খিয়ানত করায় তা অসংগতিপূর্ণ। আবার তার অন্য বন্ধুরা তাকওয়ার কারণে পাপ কাজ থেকে দূরে থাকায় তা সংগতিপূর্ণ। তাকওয়া হলো সকল প্রকার পাপাচার থেকে নিজেকে রক্ষা করে কুরআন- সুন্নাহ মোতাবেক জীবন পরিচালনা করা। অপরদিকে কারও নিকট কোনো অর্থ-সম্পদ, কথা গচ্ছিত রাখাকে আমানত বলা হয়। আমানতকৃত দ্রব্য বা বিষয় যথাযথভাবে প্রকৃত মালিকের নিকট ফিরিয়ে না দিয়ে আত্মসাৎ করাকে খিয়ানত বলে। আর উদ্দীপকে মাহির বন্ধুদের মধ্যে এ দুটি বিষয়ই বিদ্যমান। উদ্দীপকে মাহি তার বন্ধুদের তাকওয়ার বিষয়টি জানালে তারা সবাই তাকে কথা দেয় যে, তারা আর মন্দ কাজে লিপ্ত হবে না। কথা অনুযায়ী তারা এখন সৎ জীবনযাপন করছে। কিন্তু রাহি নামে তাদের অন্য আর এক বন্ধুর কাছে তাদের কিছু টাকা গচ্ছিত ছিল। সে না জানিয়ে তা নিজের প্রয়োজনে খরচ করে ফেলে। এখানে মাহির প্রথম শ্রেণির বন্ধুরা তাকওয়ার কারণে মন্দ কাজ থেকে দূরে থাকলেও তার অপর বন্ধু রাহি আমানতের খেয়ানত করে। তাকওয়া একটি মহৎ চারিত্রিক বৈশিষ্ট্য। মানবজীবনে এর গুরুত্ব অপরিসীম। তাকওয়া মানুষকে ইহকালীন ও পরকালীন উভয় জীবনকেই সম্মান-মর্যাদা ও সফলতা দান করে। অপরদিকে আমানতের খিয়ানত করা সম্পূর্ণরূপে নিষিদ্ধ বা হারাম। খিয়ানত মানুষের পার্থিব জীবনে বিপর্যয় ডেকে আনে। এটা মুনাফিকদের অন্যতম নিদর্শন। আল্লাহ তায়ালা খিয়ানতকারীর প্রতি অসন্তুষ্ট হন। তিনি বলেন, 'নিশ্চয়ই আল্লাহ তায়ালা খিয়ানতকারীদের পছন্দ করেন না।' (সূরা আল-আনফাল, আয়াত ৫৮) উপরের আলোচনার পরিপ্রেক্ষিতে বলা যায়, মাহির কিছু বন্ধুরা তাকওয়ার কারণে অন্যায় থেকে ফিরে আসায় তাদের এ আচরণ সংগতিপূর্ণ। পক্ষান্তরে তার অন্য বন্ধু রাহি আমানতের খিয়ানত করায় তা অসংগতিপূর্ণ। তাই আমাদের সর্বাবস্থায় তাকওয়া অবলম্বন করা ও আমানত রক্ষা করা উচিত।"
        }
      ]
    }
  ]
}