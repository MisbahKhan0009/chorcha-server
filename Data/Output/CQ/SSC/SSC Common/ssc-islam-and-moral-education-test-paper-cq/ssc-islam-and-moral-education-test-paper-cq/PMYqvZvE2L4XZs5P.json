{
  "title": "মুন্সী আব্দুর রউফ পাবলিক কলেজ, ঢাকা ২০২৪",
  "subtitle": "ইসলাম ও নৈতিক শিক্ষা (11)",
  "questions": [
    {
      "number": "1",
      "uddipok": "জয়নাল একজন দোকানন্দার। সে মালে ভোজাল দিয়ে বিক্রি করে। ওজনে কম দেয়, পণ্যদ্রব্যের দোষ-ত্রুটি গোপন রাখে, ভালো মালের সাথে মন্দ মাল মিশিয়ে বিক্রি করে। বিক্রির সময় মিথ্যা কথা বলে, ধোঁকাবাজির মাধ্যমে গ্রাহকদের ক্ষতিগ্রস্ত করে লাভবান হয়। একদিন সে মসজিদের ইমাম সাহেবের কাছে শোনে তার এ ধরনের কাজের জন্য পরকালে কঠিন শাস্তি ভোগ করতে হবে।",
      "tag": "BMARPC 24",
      "sub_questions": [
        {
          "label": "ক",
          "question": "সিলমুন অর্থ কী?",
          "explanation": "সিলমুন অর্থ-শান্তি।"
        },
        {
          "label": "খ",
          "question": "আল্লাহ শব্দের মধ্যেই তার তুলনাহীন বৈশিষ্ট প্রকাশ পায়- বুঝিয়ে লেখো।",
          "explanation": "আল্লাহ শব্দের মধ্যেই তার তুলনাহীন বৈশিষ্ট্য প্রকাশ পায়- উক্তিটি তাৎপর্যপূর্ণ। আল্লাহ শব্দটির একবচন বা বহুবচন নেই। এর কোন স্ত্রী-কিংবা পুরুষ লিঙ্গ নেই। পৃথিবীর কোনো ভাষাতেই এর কোনো প্রতিশব্দ নেই। এ শব্দটি একক ও অতুলনীয়। আল্লাহ তায়ালাও তার গুণাবলিতে একক ও অদ্বিতীয়। অতএব বলা যায়, আল্লাহ শব্দের মধ্যেই তাঁর অতুলনীয় বৈশিষ্ট্য বিদ্যমান।"
        },
        {
          "label": "গ",
          "question": "ইসলামের দৃষ্টিতে জয়নাল কী ধরনের লোক? ব্যাখ্যা করো।",
          "explanation": "ইসলামের দৃষ্টিতে জয়নাল মিয়া একজন মুনাফিক। মুনাফিক শব্দটি নিফাক থেকে এসেছে। নিফাক শব্দের অর্থ ভন্ডামি, কপটতা, দ্বিমুখীভাব, ধোঁকাবাজি, প্রতারণা ইত্যাদি। অন্তরে কুফর বা অবাধ্যতা গোপন করে মুখে ইসলাম স্বীকার করাই নিফাক। এরূপ কাজ যে করে তাকে মুনাফিক বলে। উদ্দীপকে জয়নাল মিয়ার আচরণে মুনাফিকের বৈশিষ্ট্য লক্ষণীয়। উদ্দীপকে জয়নাল মিয়া মিথ্যা কথা বলে, ওজনে কম দেয় ও ভেজাল মাল বিক্রি করে। জয়নাল মিয়ার এরূপ কাজ নিফাকের অন্তর্ভুক্ত। মুনাফিকেরা লোক দেখানোর জন্য নামায পড়ে। এরা তাদের সকল কাজে ধোঁকাবাজি ও প্রতারণার আশ্রয় গ্রহণ করে। এরা অন্তরের দিক থেকে কাফির বা অবাধ্য। কিন্তু বাহ্যিকভাবে তারা ইসলাম ও ইমান স্বীকার করে এবং মুসলিমদের ন্যায় ইবাদত করে। মুনাফিকেরা ইসলামের বেশ ধারণ করে মানুষের সাথে প্রতারণা করে। পার্থিব লোভ-লালসা ও স্বার্থ রক্ষায় তারা মানুষের সাথে যেকোনো অকল্যাণ করতে পিছপা হয় না। সুতরাং মুনাফিকের প্রতিচ্ছবিই যেন উদ্দীপকে জয়নালের চরিত্রে ফুটে উঠেছে।"
        },
        {
          "label": "ঘ",
          "question": "ইসলামের দৃষ্টিতে জয়নালের কাজের কুফল আলোচনা করো।",
          "explanation": "নিম্মের অনুরুপ। কামাল উদ্দিনের চরিত্রে মুনাফিকের বৈশিষ্ট্য প্রকাশ পেয়েছে। এ বিষয়ে ব্যবসায়ী সমিতির সভাপতির বক্তব্যটি যথার্থ। সাধারণভাবে যারা অন্তরে একরকম ভাব রেখে বাইরে তার বিপরীত অবস্থা প্রকাশ করে তাদের মুনাফিক বলা হয়। রাসুল (স) মুনাফিকের তিনটি বৈশিষ্ট্যের কথা উল্লেখ করে বলেন, \"মুনাফিকের চিহ্ন তিনটি। যখন কথা বলে মিথ্যা বলে, যখন ওয়াদা করে তা ভঙ্গ করে, আর যখন কোনো কিছু তার কাছে আমানত রাখা হয় তার খিয়ানত করে\"। (সহিহ বুখারি) আর সাঈদের চরিত্রে ওয়াদা ভঙ্গের বৈশিষ্ট্য লক্ষণীয়। কামাল উদ্দিন দুই মাস পর ফেরত দেওয়ার ওয়াদা করে সুমনের বন্ধু লোকমানের কাছ থেকে পঁচিশ হাজার টাকা ঋণ নেয়। কিন্তু সামর্থ্য থাকা সত্ত্বেও দুই মাস অতিক্রম হলেও সে টাকা ফেরত দেয়নি। এভাবে কথা দিয়ে কথা না রাখা, ওয়াদা ভঙ্গ করা মুনাফিকের কাজ। এ বিষয়ে ব্যবসায়ী সমিতির সভাপতি বলেন, আমাদের সবারই কথা ও কাজে মিল রাখা উচিত। তার এ বক্তব্য সম্পূর্ণরূপে সঠিক। কারণ মুনাফিকি অত্যন্ত জঘন্য পাপ। এটি মানুষের চরিত্র ও নৈতিকতা ধ্বংস করে দেয়। এর ফলে মানুষ মিথ্যাচারে অভ্যস্ত হয়ে পড়ে। মুনাফিকদের কেউ বিশ্বাস করে না। তাদেরকে সবাই সন্দেহ ও ঘৃণার চোখে দেখে। সমাজের মানুষের কাছে তারা অপমানিত ও লাঞ্ছিত হয়ে জীবন কাটায়। তাদের পরকালীন পরিণতি সম্পর্কে আল্লাহ তায়ালা বলেন, \"নিশ্চয়ই মুনাফিকরা জাহান্নামের সর্বনিম্ন স্তরে থাকবে।\" (সূরা আন-নিসা, আয়াত ১৪৫) উপরের আলোচনায় প্রমাণিত হয় যে, কামাল উদ্দিন ওয়াদা ভঙ্গ করে মুনাফিকের বৈশিষ্ট্যকে ধারণ করেছে, যা দুনিয়া ও আখিরাত উভয় জীবনের জন্য ক্ষতিকর। তাই তার উচিত সর্বদা ওয়াদা রক্ষা করা তথা কথা ও কাজের মধ্যে মিল রাখা।"
        }
      ]
    },
    {
      "number": "2",
      "uddipok": "অন্ন, বস্ত্র, বাসস্থান, শিক্ষা ও চিকিৎসা একজন মানুষের মৌলিক অধিকার। এ অধিকার আদায়েই মানুষ প্রতিনিয়ত কাজ করে যাচ্ছে। মানুষ সামাজিক জীব। কেউ. সকল কাজ করতে পারে না। প্রত্যেককেই কারো না কারো মুখাপেক্ষী হতে হয়। এতে কেউ হয়ে যায় মালিক আবার কেউ হয়ে যায় শ্রমিক। ইসলাম অধীনস্থ লোকদের সাথে উত্তম ব্যবহার করার নির্দেশ দিয়েছে। মহানবি (স) একজন অধীনস্থ কর্মচারীকে দৈনিক সত্তর বার ক্ষমা করার কথা বলেছেন। তিনি বলেছেন, শ্রমিকের গায়ের ঘাম শুকানোর পূর্বেই তার পারিশ্রমিক দিয়ে দাও।",
      "tag": "BMARPC 24",
      "sub_questions": [
        {
          "label": "ক",
          "question": "কিতাব শব্দের অর্থ কী?",
          "explanation": "কিতাব শব্দের অর্থ লিপিবদ্ধ।"
        },
        {
          "label": "খ",
          "question": "দোযখের স্তরগুলি লেখো।",
          "explanation": "দোযখের সাতটি স্তর রয়েছে। পাপীদের শাস্তি দানের জন্য আল্লাহ তায়ালা দোযখ তৈরি করেছেন। দোযখের স্তর সাতটি হলো- জাহান্নাম, হাবিয়া, জাহিম, সাকার, সাইর, হুতামাহ এবং লাযা। দোযখ হলো ভীষণ শাস্তির স্থান। কাফির, মুশরিক ও মুনাফিকরা তথায় চিরকাল শাস্তি ভোগ করবে।"
        },
        {
          "label": "গ",
          "question": "উদ্দীপকের আলোকে মালিক-শ্রমিক সম্পর্ক বর্ণনা করো।",
          "explanation": "ইসলামে মালিক-শ্রমিক সম্পর্ক অত্যন্ত নিবিড়। মানুষ সামাজিক জীব। জীবন ধারণের জন্য প্রত্যেক মানুষকেই একে অন্যের মুখাপেক্ষী হতে হয়। মালিকেরা যেমন শ্রমিকদের সাহায্য ছাড়া চলতে পারে না। আবার শ্রমিকদের দৈনন্দিন জীবন মালিকদের দেওয়া বেতন-ভাতার উপর নির্ভর করে। উদ্দীপকেও অনুরূপ বিষয় লক্ষে করা যায়। উদ্দীপকে বলা হয়েছে, অন্ন, বস্ত্র, বাসস্থান, শিক্ষা ও চিকিৎসা একজন মানুষের মৌলিক অধিকার। সামাজিক জীব হিসেবে মানুষ একে অন্যের উপর নির্ভরশীল। ইসলাম অধীনস্থ লোকদের সাথে উত্তম ব্যবহার করার নির্দেশ দিয়েছে। মহানবি (স) নিজেও শ্রমিকের কাজ করতেন। আল্লাহ তায়ালাও দাস-দাসী ও শ্রমিকদের সাথে সদাচরণ করার নির্দেশ দিয়েছেন। আল্লাহ তায়ালা বলেন, \"তোমরা পিতা-মাতা, আত্মীয়-স্বজন, ইয়াতীম ও মিসকিনদের সাথে ভালো আচরণ করো এবং নিকট আত্মীয়, দূর প্রতিবেশী, সঙ্গী সাথি, মুসাফির ও তোমাদের অধীনস্থ যেসব দাস-দাসী (শ্রমিক) রয়েছে তাদের প্রতিও সদয় হও।\" (সূরা আন-নিসা, আয়াত-৩৬) মালিক ও শ্রমিকের সম্পর্কের এক চমৎকার দৃষ্টান্ত হযরত আনাস (রা)-এর জীবনী থেকে পাওয়া যায়। তিনি বলেন, 'আমি দশ বছর যাবত রাসুলুল্লাহ (স)-এর খেদমত করেছি। তিনি আমার সম্পর্কে কখনো উহ! শব্দ বলেননি এবং কখনো বলেননি, এটা করোনি কেন? এটা করেছ কেন? আমার বহু কাজ তিনি নিজ হাতে করে দিতেন। সুতরাং বলা যায়, ইসলাম শ্রমিক-মালিকের সুন্দর সম্পর্ক প্রতিষ্ঠার তাগিদ দিয়েছে।"
        },
        {
          "label": "ঘ",
          "question": "শ্রমিকের গায়ের ঘাম শুকনোর পূর্বেই তার পারিশ্রমিক দিয়ে দাও- হাদিসের আলোকে শ্রমের মর্যাদা বর্ণনা করো।",
          "explanation": "নিম্মের অনুরুপ। উদ্দীপকে উল্লেখিত রাসুল (স)-এর বাণীটির গুরুত্ব অপরিসীম। মালিকের সবচেয়ে গুরুত্বপূর্ণ দায়িত্ব হলো যথাসময়ে শ্রমিকের ন্যায্য মজুরি দেওয়া। শ্রম আদায়ের পর যথারীতি তার পাওনা পরিশোধ না করা মহাজুলুম। মহানবি (স) বলেছেন, “সামর্থ্যবান পাওনা পরিশোধে গড়িমসি করা জুলুম বা অবিচার। (বুখারি)। এ কারণে উদ্দীপকের হাদিসের মাধ্যমে নবি (স) শ্রমিকের পাওনা দ্রুত পরিশোধের নির্দেশ দিয়েছেন। কোনোভাবেই শ্রমিকের হক নষ্ট করা যাবে না। আর দুনিয়াতে শ্রমিকের হক নষ্ট হলেও কিয়ামতে তা বৃথা যাবে না। কিয়ামতের দিন জালিমের পুণ্য থেকে মাযলুমের পাওনা পরিমাণ পুণ্য প্রদান করা হবে। যদি তার পুণ্য শেষ হয়ে যায় তাহলে মাযলুমের পাপ জালিমের ঘাড়ে চাপানো হবে আর তাকে জাহান্নামে নিক্ষেপ করা হবে। অনেক সময় শ্রমিকের বেতন পরিশোধে গড়িমসি করে মালিকপক্ষ তাদের তহবিল স্ফীত করার কুমতলব আটে। অনেকে তা সুদি কারবারেও খাটায়, বা সেই শ্রমিক হয়তো নিজে খেতে পারছে না অথচ তার পরিবার পরিজনের খাবারের ব্যবস্থা হচ্ছে না। এ ধরনের কাজ চরম জুলুমের পর্যায়ভুক্ত। আল্লাহ তায়ালা জালিমের শাস্তি দুনিয়াতেও দিয়ে থাকেন। রাসুল (স) বলেন, 'দুটি' গুনাহ এমন আছে। যার শাস্তি পরকালে অবধারিত থাকা সত্ত্বেও দুনিয়ায়ও দিয়ে দেওয়া হয়। এ একটি হলো কারো ওপর জুলুম করা, অন্যটি হলো আত্মীয়তার সম্পর্ক ছিন্ন করা। (তিরমিজি ও আবু দাউদ)। মূলত, মানুষ মনে করে অন্যের সম্পদ নিয়ে টালবাহানা করে সে লাভবান হবে। অথচ প্রকৃত অবস্থা এর ব্যতিক্রম। অন্যের অধিকার কেড়ে নিলে নিজেরই ক্ষতি হবে। অথচ মালিক যদি ইসলাম নির্দেশিত পন্থায় শ্রমিকের অধিকার আদায় করে তাহলে শ্রমিক সঠিক সময়ে ন্যায্যমূল্য পেয়ে সন্তুষ্ট থাকবে। এতে দেশ ও সমাজে শান্তি প্রতিষ্ঠিত হবে। সুতরাং শ্রমিকের অধিকার আদায়ের ক্ষেত্রে রাসুল (স)-এর আলোচ্য হাদিসটি অনেক গুরুত্বপূর্ণ।"
        }
      ]
    },
    {
      "number": "3",
      "uddipok": "জামান সাহেব নিজেকে একজন মুসলমান বলে সমাজে পরিচয় দেন, কিন্তু কোনো দিন মসজিদে গিয়ে সালাত আদায় করেননি। তিনি বলেন, সালাত আদায় মানে সময় নষ্ট করা। এসময় অনেক কাজ করা যায়। তার সহকর্মী ফরিদ সাহেব তাকে বললেন, আপনার কাজ ও কথাবার্তা কুফরের পর্যায়ে পড়ে, যার শাস্তি জাহান্নাম। এ সম্পর্কে আল্লাহ তায়ালা বলেছেন, 'যারা অবিশ্বাস করবে এবং আমার নির্দেশগুলো মিথ্যা প্রতিপন্ন করবে তারাই জাহান্নামি।'",
      "tag": "BMARPC 24",
      "sub_questions": [
        {
          "label": "ক",
          "question": "ইসলামের ব্যবহারিক অর্থ কী?",
          "explanation": "ইসলামের ব্যবহারিক অর্থ হলো আল্লাহ তায়ালা ও রাসুল (স)-এর আনুগত্য করা।"
        },
        {
          "label": "খ",
          "question": "তাওহিদ এর স্বরূপ ব্যাখ্যা করো।",
          "explanation": "তাওহিদ হলো ইমানের সর্বপ্রথম ও সর্বপ্রধান বিষয়। ইসলামি শরিয়তের পরিভাষায়, মহান আল্লাহকে এক এবং অদ্বিতীয় সত্তা হিসেবে স্বীকার করে নেওয়াকে তাওহিদ বলে। তাওহিদের মূল কথা হলো- মহান আল্লাহ তাঁর সত্তা ও গুণাবলিতে এক ও অদ্বিতীয়। তিনি সকল প্রশংসা এবং ইবাদতের একমাত্র মালিক। কোনো কিছুই তাঁর সাথে তুলনীয় নয়।"
        },
        {
          "label": "গ",
          "question": "মানুষ কীভাবে অবিশ্বাসী তথা কাফির হয়ে যেতে পারে? বর্ণনা করো।",
          "explanation": "মানুষ নানাভাবে অবিশ্বাসী তথা কাফির হয়ে যেতে পারে। আল্লাহ তায়ালার মনোনীত দীন ইসলামের মৌলিক বিষয়গুলোর কোনো একটিরও প্রতি অবিশ্বাস করাকে কুফর বলে। যে ব্যক্তি কুফরে লিপ্ত হয় তাকে কাফির বলা হয়। ইসলামের মৌলিক বিষয়গুলো হলো আল্লাহ, রাসুল, ফেরেশতা, আসমানি কিতাব, আখিরাত ইত্যাদি। আর ইসলামের মৌলিক বিষয়গুলোকে বিশ্বাসের নাম ইমান। একজন মানুষ নানাভাবে অবিশ্বাসী বা কাফির হতে পারে। যেমন- আল্লাহ তায়ালার গুণাবলিকে অস্বীকার করা, ইসলামের মৌলিক ইবাদতগুলো অস্বীকার করা, হালালকে হারাম মনে করা, হারামকে হালাল মনে করা, ইচ্ছাকৃতভাবে কাফিরদের অনুসরণ করা, তাদের ধর্মীয় চিহ্ন ব্যবহার করা, ইসলামের কোনো গুরুত্বপূর্ণ বিষয় নিয়ে ঠাট্টা-বিদ্রুপ করা ইত্যাদির মাধ্যমে একজন মানুষ কাফির হয়ে যেতে পারে। এছাড়া ইসলামের মৌলিক সাতটি বিষয় তথা ফেরেশতা, নবি-রাসুল, আসমানি কিতাব, আখিরাত, তকদির ইত্যাদিতে অবিশ্বাস করার মাধ্যমেও একজন ব্যক্তি কাফির হয়ে যেতে পারে। তাই আমাদের এ বিষয়ে সাবধানতা অবলম্বন করা উচিত।"
        },
        {
          "label": "ঘ",
          "question": "উদ্দীপকের শেষ বক্তব্যটি তোমার পাঠ্যবইয়ের আলোকে বিশ্লেষণ করো।",
          "explanation": "নিম্মের অনুরুপ। ফারহান সাহেবের কর্মে কুফর ফুটে উঠেছে, মানবজীবনে যার কুফল ও পরিণতি অত্যন্ত ভয়াবহ। কুফর শব্দের অর্থ হলো অস্বীকার করা, অবিশ্বাস করা, ঢেকে রাখা, গোপন করা, অকৃতজ্ঞতা প্রকাশ করা, অবাধ্য হওয়া ইত্যাদি। কুফর হলো ইমানের বিপরীত দিক। আর ফারহান সাহেবের মধ্যে এ দিকটি বিদ্যমান। উদ্দীপকের ফারহান সাহেব নাইট ক্লাব চালু করে মদ ও জুয়ার আসর বসিয়ে টাকা উপার্জনকে অবৈধ মনে করে না। তার এ মানসিকতা কুফরের নামান্তর। কারণ আল্লাহ তায়ালার মনোনীত দীন ইসলামের মৌলিক বিষয়গুলোর কোনো একটিরও প্রতি অবিশ্বাস করাকে কুফর বলা হয়। যেমন- হারামকে হালাল মনে করা। আমরা জানি নেশাজাতীয় দ্রব্য গ্রহণ এবং এর ব্যবসা সম্পূর্ণ হারাম। কিন্তু ফারহান সাহেব একে হালাল হিসেবে গ্রহণ করে কুফরি করেছে। এ ধরনের কাজ মানুষের মধ্যে অবাধ্যতা ও অকৃতজ্ঞতার জন্ম দেয়। কাফির ব্যক্তি আল্লাহর নিয়ামত অস্বীকার করার কারণে নির্দ্বিধায় তাঁর বিধি-নিষেধও অমান্য করতে পারে। পরকালে অবিশ্বাস করার কারণে কাফির ব্যক্তি সব ধরনের পাপাচারে লিপ্ত হয়ে পড়ে। ফলে সমাজে পাপকাজ বৃদ্ধি পায়। সমাজ অনৈতিকতায় ভরে যায়। এতে মহান আল্লাহ অসন্তুষ্ট হন। আল্লাহ তায়ালা বলেন, \"যারা কুফরি করবে এবং আমার নিদর্শনগুলো অস্বীকার করবে তারাই জাহান্নামের অধিবাসী, সেখানে তারা চিরকাল থাকবে।\" (সূরা আল-বাকারা, আয়াত ৩৯) উপরের আলোচনা থেকে বোঝা যায়, ফারহান সাহেবের কাজটি কুফরির পর্যায়ভুক্ত। আর এর পরকালীন শাস্তি চিরস্থায়ী জাহান্নাম। ইহকালীন জীবনেও রয়েছে এর নানা কুপ্রভাব।"
        }
      ]
    },
    {
      "number": "4",
      "uddipok": "নিচের চিত্র দুটি দেখো এবং প্রশ্নগুলোর উত্তর দাও।",
      "tag": "BMARPC 24",
      "sub_questions": [
        {
          "label": "ক",
          "question": "শরিয়তের তৃতীয় উৎসের নাম কী?",
          "explanation": "শরিয়তের তৃতীয় উৎসের নাম হলো ইজমা।"
        },
        {
          "label": "খ",
          "question": "হারাম বর্জনীয় কেন?",
          "explanation": "আল্লাহ তায়ালা হারাম বর্জন করতে নির্দেশ দিয়েছেন তাই হারাম বর্জনীয়। শরিয়তে দু'ধরনের নির্দেশনা রয়েছে। এর একটি হালাল, অপরটি হারাম। যেসব কাজ আল্লাহ তায়ালা কুরআন মজিদে এবং নবি (স) হাদিসের মাধ্যমে নিষিদ্ধ ঘোষণা করেছেন সেগুলোই হারাম। মানবজীবনে হারাম বস্তু, কথা ও কাজের পরিণাম ও কুফল অত্যন্ত ভয়াবহ। কোনো কোনো হারাম দ্রব্যের মধ্যে এমন উপাদান বিদ্যমান থাকে যা মানুষের মন মস্তিষ্ক ও শরীরের জন্য চরম ক্ষতিকরো। তাছাড়া আধুনিক জ্ঞান-বিজ্ঞানের গবেষণায় বিভিন্ন হারাম জিনিসের মধ্যে মারাত্মক সব জীবানুর সন্ধান পাওয়া গেছে। হারাম খাদ্য গ্রহণের ফলে ইবাদত কবুল হয় না। সর্বোপরি হারাম বর্জনের জন্য আল্লাহ তায়ালা পবিত্র কুরআনে নির্দেশ প্রদান করেছেন।"
        },
        {
          "label": "গ",
          "question": "চিত্র ১-এর কাজটি কী হিসেবে গণ্য হবে? হাদিসের আলোকে ব্যাখ্যা করো।",
          "explanation": "নিম্মের অনুরুপ। জনাব রাফির কর্মকাণ্ডে বৃক্ষরোপণ সম্পর্কিত হাদিসের বাস্তবায়ন পরিলক্ষিত হয়। বৃক্ষরোপণ একটি পুণ্যের কাজ। এ সম্পর্কে একটি হাদিসে বলা হয়েছে, 'কোনো মুসলমান যদি বৃক্ষরোপণ করে কিংবা কোনো ফসল আবাদ করে এরপর তা থেকে কোনো পাখি, মানুষ বা চতুষ্পদ জন্তু কিছু ভক্ষণ করে তবে তা তার জন্য সদকা হিসেবে গণ্য হবে।' (বুখারি ও মুসলিম) এ হাদিসটি আমাদের বৃক্ষরোপণে উৎসাহিত করে। বৃক্ষের মাধ্যমে মানুষ নানাভাবে উপকৃত হতে পারে। এর মাধ্যমে মানুষ পার্থিব কল্যাণ লাভের পাশাপাশি পরকালীন সাফল্যও লাভ করতে পারে। এ হাদিসের বাস্তবায়নই জনাব রাফির কর্মকাণ্ডে লক্ষণীয়।' উদ্দীপকের জনাব রাফি বাড়ির পাশের সরকারি রাস্তার দু'পাশে বেশকিছু গাছের চারা রোপণ করেন, যাতে গাছের ছায়ায় পথিক বিশ্রাম নিতে পারে, পাখিরা বাসা তৈরি করতে পারে, অন্য প্রাণীরাও ফল খেতে পারে।\" তার এমন চিন্তাচেতনা এবং কর্মকাণ্ড বৃক্ষরোপণ সম্পর্কিত হাদিসের শিক্ষার বহিঃপ্রকাশ। আর ইসলামের দৃষ্টিতে তার এ কাজটিকে সদকা বলা যায়। কারণ হাদিসে বলা হয়েছে, 'কোনো মুসলমান বৃক্ষরোপণ করলে বা ফসল আবাদ করলে তা তার সদকাহ লাভের কারণ হতে পারে। কারণ পশু- পাখি, জীব-জন্তু ও কীট-পতঙ্গ বৃক্ষের ফল, ক্ষেতের ফসল খেয়ে জীবনধারণ করে। এতে বৃক্ষরোপণকারী ও ফসল আবাদকারী সাওয়াব (পুণ্য) লাভ করে। ঐ ফল-ফসল দান করে দিলে যে সাওয়াব হতো, পশুপাখি বা মানুষের খাওয়ার ফলে আল্লাহ তায়ালা তার আমলনামায় সে পরিমাণ সাওয়াব লিখে দেন। তাই বলা যায়, বৃক্ষরোপণ সম্পর্কিত হাদিসের যথার্থ শিক্ষা জনাব রাফির কর্মকাণ্ডে বিদ্যমান।"
        },
        {
          "label": "ঘ",
          "question": "চিত্র ২-এর কাজের ফলাফল ইসলামের আলোকে মূল্যায়ন করো।",
          "explanation": "নিম্মের অনুরুপ। সৎ ব্যবসায়ী জনাব হেলাল সম্পর্কে পাঠ্যবইয়ের ব্যবসায়ে সততা সম্পর্কিত হাদিসের আলোকে ইসলামিক স্কলারের মন্তব্যটি যথার্থ। ব্যবসা-বাণিজ্য একটি পবিত্র পেশা। আমাদের প্রিয় নবি (স)ও ব্যবসা করেছেন। যারা সততা ও বিশ্বস্ততার সাথে ব্যবসা করবেন, তারা দুনিয়া ও আখিরাতে অত্যন্ত মর্যাদার অধিকারী হবেন, যা জনাব হেলালের ক্ষেত্রেও প্রযোজ্য। উদ্দীপকের জনাব হেলাল একজন বড় ব্যবসায়ী। তিনি সুযোগ থাকা সত্ত্বেও পণ্যে ভেজাল মেশান না। তিনি ন্যায্যমূল্যে পণ্য বিক্রি করেন। তার সম্পর্কে জানতে পেরে একজন ইসলামিক স্কলার বলেন, \"এ ধরনের ব্যবসায়ীগণ কিয়ামতের দিন মহাপুরস্কার লাভ করবেন।\" ইসলামিক স্কলার সৎ ব্যবসায়ীর জন্য নির্ধারিত পুরস্কার সম্পর্কে-বলেছেন। কারণ কিয়ামতের দিন বিশ্বস্ত, সত্যবাদী মুসলিম ব্যবসায়ীগণ শহিদগণের সঙ্গে অবস্থান করবেন। এ সম্পর্কে রাসুল (স) বলেছেন, 'বিশ্বস্ত সত্যবাদী মুসলিম ব্যবসায়ী কিয়ামতের দিন শহিদগণের সঙ্গে থাকেন।' (ইবনে মাজাহ) উপরের আলোচনা শেষে বলা যায়, জনাব হেলাল একজন সৎ ব্যবসায়ী। আর কিয়ামতের দিন সৎ ব্যবসায়ীর পুরস্কার সম্পর্কে ইসলামিক স্কলারের মন্তব্যটি সঠিক। তাই আমাদের সবার উচিত ব্যবসায়ে বিশ্বস্ত ও সত্যবাদী হওয়া।"
        }
      ]
    },
    {
      "number": "5",
      "uddipok": "জনাব আকরাম সাহেব একজন প্রসিদ্ধ লেখকের একটি উপন্যাস পড়ছিলেন। উপন্যাসের ভূমিকায় লেখক লিখেছেন, \"পাঠকের কাছে কোনো ভুল-ত্রুটি পরিলক্ষিত হলে তা আমাকে জানালে আমি তার নিকট কৃতজ্ঞ থাকব।\" লেখকের বক্তব্যটি পড়ার পর আকরাম সাহেবের মনে পড়ে সেই গ্রন্থটির কথা যা আজও অপরিবর্তনীয় এবং যার শুরুতেই নির্ভুলতার নিশ্চয়তা দেওয়া হয়েছে। বিষয়টি তার বন্ধু সাদিক সাহেবকে জানালে তিনি বলেন, \"গ্রন্থটি শুধু অপরিবর্তনীয় নয়, এই কিতাবে কোনো কিছুর বর্ণনা বাদ রাখা হয় নাই।\"",
      "tag": "BMARPC 24",
      "sub_questions": [
        {
          "label": "ক",
          "question": "নুযুল শব্দের অর্থ কী?",
          "explanation": "নুযুল শব্দের অর্থ অবতরণ।"
        },
        {
          "label": "খ",
          "question": "শরিয়তের বিষয়বস্তুকে কী কী ভাগে ভাগ করা হয়েছে?",
          "explanation": "শরিয়তের বিষয়বস্তুকে মুসলিম মনীষীগণ তিন ভাগে ভাগ করেছেন। ইসলামি শরিয়তের পরিধি ও বিষয়বস্তু অত্যন্ত ব্যাপক। মুসলিম মনীষীগণ একে ক. আকিদা বা বিশ্বাসগত বিধি-বিধান, খ. নৈতিকতা ও চরিত্র সংক্রান্ত রীতি-নীতি ও গ. বাস্তব কাজকর্ম সংক্রান্ত নিয়মকানুন এই তিনভাগে ভাগ করেছেন। বস্তুত মানুষের সবধরনের আচার-আচরণ, চিন্তা-ভাবনা উপরিউক্ত তিনটি বিষয়ের আওতাভুক্ত।"
        },
        {
          "label": "গ",
          "question": "আকরাম সাহেব অপরিবর্তনীয় গ্রন্থ বলতে কোন গ্রন্থের প্রতি ইঙ্গিত করেছেন? তার বর্ণনা দাও।",
          "explanation": "জনাব আকরাম সাহেব অপরিবর্তনীয় গ্রন্থ বলতে আল-কুরআনের প্রতি ইঙ্গিত করেছেন। আল-কুরআন আল্লাহ তায়ালার পবিত্র বাণী। মানবজাতিকে সঠিক পথ প্রদর্শনের জন্য এটিই সর্বশেষ আসমানি কিতাব। ইসলামি শরিয়তের সকল বিধি-বিধানের মূল উৎসই আল-কুরআন। এর ওপরেই শরিয়তের ভিত্তি ও কাঠামো প্রতিষ্ঠিত। আল-কুরআন শরিয়তের অকাট্য ও প্রামাণ্য দলিল। মানবজীবনের প্রয়োজনীয় সকল বিষয়ের সমাধানসূচক মূলনীতি ও ইঙ্গিত এতে বিদ্যমান। উদ্দীপকে জনাব আকরাম সাহেব যখন কোনো এক লেখকের বই পড়ছিলেন তখন তিনি সেখানে ভূমিকায় দেখতে পান, লেখক লিখেছেন পাঠকের কাছে যদি লেখায় ভুল-ত্রুটি পরিলক্ষিত হয় তাহলে তা যেন লেখককে অবগত করা হয়। এমন সময় আকরাম সাহেবের মনে পড়ে যায় আল- কুরআনের কথা। আল-কুরআন এমন একটি গ্রন্থ যেখানে নির্ভুলতার বিষয়ে মহান আল্লাহ চ্যালেঞ্জ করে বলেছেন- 'এটা এমন একটি কিতাব। যার মধ্যে কোনো সন্দেহ নেই।' (সূরা আল-বাকারা, আয়াত ২) পবিত্র কুরআনে কোনোরূপ অস্পষ্টতা, বক্রতা কিংবা জটিলতা নেই। এটি এমন একটি চিরন্তন কিতাব যা কোনো দিনই পরিবর্তিত হবে না। অতএব, জনাব আকরাম সাহেব অপরিবর্তনীয় গ্রন্থ বলতে আল-কুরআনের প্রতি ইঙ্গিত করেছেন।"
        },
        {
          "label": "ঘ",
          "question": "সাদিক সাহেবের উক্তিটির যথার্থতা মূল্যায়ন করো।",
          "explanation": "আল-কুরআন বিষয়ে সাদিক সাহেবের উক্তিটি সম্পূর্ণ যথার্থ। আল-কুরআন সর্বশ্রেষ্ঠ ও সবচেয়ে মর্যাদাবান গ্রন্থ। এটি দুনিয়ার সকল গ্রন্থ, এমনকি অন্যান্য আসমানি কিতাবের তুলনায় স্বতন্ত্র বৈশিষ্ট্যমণ্ডিত। এই গ্রন্থে মানবজাতির জন্য যা কিছু প্রয়োজন তার সবকিছু বিদ্যমান। উদ্দীপকের সদিক সাহেবের কথায় এর একটি বৈশিষ্ট্যের প্রতি ইঙ্গিত রয়েছে। সাদিক সাহেব আল-কুরআনকে সমগ্র মানবজাতির পথের দিশারি বলে উল্লেখ করেছেন। এ মন্তব্যের সত্যতা আমরা কুরআন-হাদিস থেকে পাই। অন্যান্য আসমানি গ্রন্থসমূহ কোনো বিশেষ গোত্র, স্থান ও সময়ের জন্য নাজিল হতো। কিন্তু আল-কুরআন সমগ্র মানবজাতির জন্য নাজিল করা হয়েছে। এটি কিয়ামত পর্যন্ত আগত সব মানুষের জন্য হিদায়াতস্বরূপ। - কুরআন পরিপূর্ণ ও পূর্ণাঙ্গ কিতাব। এ গ্রন্থ সকল জ্ঞান-বিজ্ঞানের উৎস। সব বিষয়ের মূলনীতি এতে বিদ্যমান। আল্লাহ তায়ালা বলেন, 'আমি এই কিতাবে কোনো কিছুই বাদ দেইনি।' (সূরা আল-আনআম, আয়াত ৩৮) অর্থাৎ সমগ্র মানবজাতির জীবনের জন্য প্রয়োজনীয় সব বিষয়ের যথাযথ দিকনির্দেশনা কুরআনে বিদ্যমান। ফলে সমগ্র দেশ ও জাতির মানুষ এ • কিতাব থেকে সঠিক পথের দিকনির্দেশনা লাভ করতে পারবে। অর্থাৎ কুরআনের শিক্ষাই কিয়ামত পর্যন্ত বলবৎ থাকবে। উপরের আলোচনা থেকে বোঝা যায়, আল-কুরআন সমগ্র মানবজাতির জন্য হিদায়াতের মূল উৎস। সাদিক সাহেবের উক্তিতে এ বিষয়ের সমর্থন থাকায় তার উক্তি সঠিক ও যথার্থ।"
        }
      ]
    },
    {
      "number": "6",
      "uddipok": "আল্লাহ তায়ালা সকল প্রাণীর মৃত্যু নির্ধারণ করে রেখেছেন। দুনিয়ার কোনো প্রাণীই মৃত্যুর হাত থেকে রেহাই পাবে না। দুনিয়াতে মানুষের মৃত্যুর পর মানুষকে কবরস্থ করা হয়। বহুকাল বহু বছর পর আল্লাহর নির্দেশে সকল মানুষ ও প্রাণীকুল মৃত্যুর পর পুনরায় জীবিত হবে। মানুষের বিচার হবে। আল্লাহ বলেন, তিনি (আল্লাহ) বিচার দিবসের মালিক।",
      "tag": "BMARPC 24",
      "sub_questions": [
        {
          "label": "ক",
          "question": "তাকরিরি অর্থ কী?",
          "explanation": "কতাকরিরি অর্থ মৌন সম্মতি জ্ঞাপক।"
        },
        {
          "label": "খ",
          "question": "হাদিসে মাকতু কাকে বলে?",
          "explanation": "যে হাদিসের সনদ তাবিঈ পর্যন্ত পৌঁছেছে তাকে মাকতু হাদিস বলে। মহানবি হযরত মুহাম্মদ (স)-এর বাণী, কর্ম, ও মৌন সম্মতিকে হাদিস বলা হয়। যে হাদিস কোনো তাবিঈর বাণী, কাজ ও মৌনসম্মতি বর্ণিত হয়েছে তাই মাকতু হাদিস। হাদিস হলো ইসলামি শরিয়তের দ্বিতীয় গুরুত্বপূর্ণ উৎস।"
        },
        {
          "label": "গ",
          "question": "উদ্দীপকের আলোকে মৃত্যুর পর থেকে পুনরুত্থান পর্যন্ত সময়ের বর্ণনা দাও।",
          "explanation": "আখিরাতের জীবনে কয়েকটি স্তর রয়েছে। প্রত্যেক ব্যক্তিকে এই পর্যায়গুলো অতিক্রম করতে হবে। আখিরাত হলো পরকাল। মৃত্যুর পরবর্তী জীবনকে আখিরাত বলে। পরকালের বেশ কয়েকটি স্তর রয়েছে। যেমন- মৃত্যু, কবর, কিয়ামত, হাশর, মিযান, সিরাত, শাফাআত, জান্নাত-জাহান্নাম ইত্যাদি। নিম্নে মৃত্যুর পর থেকে পুনরুত্থান পর্যন্ত সময়ের বর্ণনা করা হলো। আখিরাত বা পরকালীন জীবনের শুরু হয় মৃত্যুর মাধ্যমে। দুনিয়ার কোনো প্রাণীই মৃত্যুর হাত থেকে রক্ষা পাবে না। মৃত্যু এক অনিবার্য পরিণতি। আল্লাহ তায়ালা বলেন, 'প্রত্যেক প্রাণীকেই মৃত্যুর স্বাদ গ্রহণ করতে হবে।' (সূরা আলে ইমরান, আয়াত ১৮৫) পুণ্যবান মানুষের মৃত্যু হয় আল্লাহ তায়ালার রহমতের সাথে। আর পাপীদের মৃত্যুর খুব কষ্টকর হয়। কবর হলো আখিরাতের দ্বিতীয় পর্যায়। মৃত্যুর পর থেকে পুনরুত্থানের পর্যন্ত সময় হলো কবরের জীবন। একে বারযাখও বলা হয়। মৃত্যুর পর মানুষকে কবরস্থ করা হয়। কবরে মুনকার-নাকির নামক ফেরেশতা তিনটি প্রশ্ন করেন। যাদের কবর দেওয়া হয় না তাদেরকেও প্রশ্ন করা হয়। যারা, দুনিয়াতে ইসলাম অনুসারে জীবনযাপন করেছেন তারা সঠিক উত্তর দিতে পারবেন। আর যারা ইসলাম অনুসারে জীবন পরিচালনা করেনি তারা উত্তর দিতে পারবে না। সঠিক জবাব দিলে কবর হবে শান্তিময় আর জবাব না দিতে পারলে কবর হবে যন্ত্রণাদায়ক। আখিরাতের তৃতীয় পর্যায় হলো কিয়ামত বা পুনরুত্থান। কিয়ামত অর্থ মহাপ্রলয়। দুনিয়ার সকল মানুষ নাফরমানি ও গোমরাহিতে লিপ্ত হলে আল্লাহ তায়ালার নির্দেশে ইসরাফিল (আ) শিঙ্গায় ফুঁক দিবেন এবং দুনিয়া ধ্বংস হয়ে যাবে। ধ্বংসের বহুদিন পর আল্লাহ তায়ালা আবার সকল জীব ও প্রাণীকে জীবিত করবেন। মানুষ পুনরায় জীবিত হয়ে হিসাব-নিকাশের জন্য হাশরের ময়দানে একত্রিত হবে। তাই বলা যায়, মৃত্যুর পরবর্তী সকল পর্যায়ে নেক আমলকারীগণ আল্লাহর অনুগ্রহ লাভ করবেন।"
        },
        {
          "label": "ঘ",
          "question": "তিনি (আল্লাহ) বিচার দিবসের মালিক-আয়াতের আলোকে হাশর ময়দানের ভয়াবহতা বিশ্লেষণ করো।",
          "explanation": "আল্লাহ বিচার দিবসের মালিক- আয়াতে হাশরের ময়দানে মানুষের করুণ পরিণতির ইঙ্গিত দেওয়া হয়েছে। হাশরের ময়দান মহাসমাবেশের স্থান। পৃথিবীর প্রথম থেকে শেষ পর্যন্ত সকল মানুষই সেদিন মাঠে হিসাব-নিকাশের জন্য উপস্থিত হবেন। আর মহান আল্লাহ তায়ালা হবেন একমাত্র বিচারক। উদ্দীপকেও একই বিষয়ের আলোচনা পরিলক্ষিত হয়েছে। হাশরের ময়দানে মানুষের সকল পাপ-পুণ্যের হিসাব নেওয়া হবে। পুণ্যবানরা ডান হাতে আমলনামা লাভ করবেন। আর পাপীরা বাম হাতে আমলনামা পাবে। হাশরের ময়দান ভীষণ কষ্টের স্থান। সেদিন সূর্য মাথার উপর একেবারে নিকটে থাকবে। মানুষ প্রচণ্ড তাপে ঘামতে থাকবে। সেদিন আল্লাহ তায়ালার আরশের ছায়া ব্যতীত আর কোনো ছায়া থাকবে না। হাশরের ময়দানে পানীয়-জলের কোনো ব্যবস্থা থাকবে না। একমাত্র হাউজে কাউছারের পানি থাকবে। সেদিন পাপীরা নিদারুন কষ্ট-যন্ত্রণা ভোগ করবে। অতএব বলা যায়, হাশরের ময়দানে পুণ্যবানরা নানাবিধ সুবিধা লাভ করবেন। কিন্তু পাপীরা হাশরের ময়দানেই কঠোর শাস্তি ভোগ করবেন।।"
        }
      ]
    },
    {
      "number": "7",
      "uddipok": "ইমাম সাহেব মসজিদে প্রিয় নবি সম্পর্কে আলোচনা করছেন। তিনি আলোচনা প্রসঙ্গে নবিজি (স)-এর বিশ্বস্ততার কথাও তুলে ধরলেন। ইমাম সাহেব মহানবি (স)-এর প্রতি আল্লাহর নিয়ামতের বর্ণনা করতে গিয়ে সূরা আল-ইনশিরাহ আলোচনা করলেন।",
      "tag": "BMARPC 24",
      "sub_questions": [
        {
          "label": "ক",
          "question": "মুবাহ কি?",
          "explanation": "যে সকল কাজ করলে কোনরূপ সাওয়াব নেই আবার না করলে গুনাহও হয় না এরূপ কাজই হলো মুবাহ।"
        },
        {
          "label": "খ",
          "question": "ফরজে কিফায়া বলতে কী বোঝায়?",
          "explanation": "যে হাদিসের সনদ তাবিঈ পর্যন্ত পৌঁছেছে তাকে মাকতু হাদিস বলে। মহানবি হযরত মুহাম্মদ (স)-এর বাণী, কর্ম, ও মৌন সম্মতিকে হাদিস বলা হয়। যে হাদিস কোনো তাবিঈর বাণী, কাজ ও মৌনসম্মতি বর্ণিত হয়েছে তাই মাকতু হাদিস। হাদিস হলো ইসলামি শরিয়তের দ্বিতীয় গুরুত্বপূর্ণ উৎস।"
        },
        {
          "label": "গ",
          "question": "ইমাম সাহেবের আলোচনায় শ্রোতারা যে সূরা সম্পর্কে জানতে পেরেছে তার শানে নুজুল বর্ণনা করো।",
          "explanation": "ইমাম সাহেবের আলোচনায় শ্রোতারা আল-কুরআনের সূরা-আল ইনশিরাহ সম্পর্কে জানতে পেরেছে। মহানবি হযরত মুহাম্মদ (স) নবুয়ত লাভের পূর্বেও মক্কা নগরীর অত্যন্ত সম্মানিত ব্যক্তি ছিলেন। সারা আরবের লোক তাঁকে ভালোবাসত, শ্রদ্ধা করত, সম্মান দেখাত। তাঁকে আল-আমিন বলে ডাকত। নির্দ্বিধায় তাঁর নিকট মূল্যবান ধন-সম্পদ গচ্ছিত রাখত। সর্বোপরি মহানবি (স) ছিলেন সকলের প্রিয় ও শ্রদ্ধার পাত্র। নবুয়ত লাভের পর রাসুলুল্লাহ (স) ইসলামের দাওয়াত দিতে থাকলে মক্কাবাসীরা তার বিরোধিতা শুরু করে। তারা তাঁকে নানাভাবে ঠাট্টা-বিদ্রূপ ও উপহাস করতে থাকে। তাঁকে কবি, গণক, যাদুকর, পাগল ইত্যাদি বলে কষ্ট দিতে থাকে। মহানবি (স) ও নওমুসলিম সাহাবিগণের উপর নানাভাবে অত্যাচার-নির্যাতন চালাতে থাকে। এমনকি নামাযরত অবস্থায় মহানবি (স)-এর উপর উটের নাড়িভুঁড়ি চাপিয়ে দিত, তাঁর চলার পথে কাঁটা বিছিয়ে রাখত, তাঁর কথা না শোনার জন্য কানে আঙুল দিত। এরকম নানাভাবে কাফিররা মহানবি (স)-কে কষ্ট দিচ্ছিল। কাফিরদের এরূপ ঠাট্টা-বিদ্রূপ ও অন্যায় অত্যাচারে রাসুলুল্লাহ (স) উদ্বিগ্ন ও হতাশ হয়ে পড়েন। এমন পরিস্থিতিতে আল্লাহ তায়ালা এ সূরা নাজিল করে মহানবি (স)-কে সান্ত্বনা প্রদান করেন। সুতরাং সূরা ইনশিরাহর শিক্ষা মানবজীবনের জন্য তাৎপর্যপূর্ণ।"
        },
        {
          "label": "ঘ",
          "question": "ইমাম সাহেব সূরাটির যে অর্থ ও বিষয়বস্তু ব্যাখ্যা করেছেন তা লেখো।",
          "explanation": "মসজিদের ইমাম সাহেবের আলোচিত সূরা আল-ইনশিরাহর অর্থ ও বিষয়বস্তু অত্যন্ত তাৎপর্যপূর্ণ ও শিক্ষণীয়। সূরা আল-ইনশিরাহ-এর আয়াতগুলোর অর্থ হলো- আমি কি আপনার বক্ষ আপনার কল্যাণে প্রশস্ত করে দেইনি? এবং আমি আপনার বোঝা অপসারণ করেছি। যা আপনার পৃষ্ঠদেশকে নুইয়ে দিয়েছিল। আর আমি আপনার খ্যাতিকে উচ্চ মর্যাদা দান করেছি। নিশ্চয় কষ্টের সাথে স্বস্তি রয়েছে। অবশ্যই কষ্টের সাথে স্বস্তি রয়েছে। অতএব আপনি যখনই অবসর পান, ইবাদত করুন এবং আপনার প্রতিপালকের প্রতি মনোনিবেশ করুন। এছাড়া সূরা আল-ইনশিরাহর বিষয়বস্তুর ব্যাখ্যায় আল্লাহ তায়ালা মহানবি (স)-এর প্রতি তাঁর নিয়ামতের সংক্ষিপ্ত বর্ণনা করেছেন। মহানবি (স)- এর জন্মভূমি মক্কায় লোকজন মারামারি, রক্তপাত, অত্যাচার, অশ্লীলতা ও মূর্তিপূজায় নিমজ্জিত ছিল। আল্লাহ তায়ালা পথহারা মানুষকে সঠিক পথে ফিরে আনার জন্য হযরত মুহাম্মদ (স)-এর ওপর পবিত্র কুরআন নাজিল করেন। নবুয়ত প্রদানের মাধ্যমে তাঁর মর্যাদা সমুন্নত করেন। নবুয়ত লাভের পর মহানবি (স) ইসলাম প্রচার শুরু করলে মক্কার কাফির মুশরিকরা চরমভাবে তাঁর বিরোধিতা করে। এক পর্যায়ে তিনি নির্যাতন অত্যাচারের শিকার হন। আল্লাহ তায়ালা এ সময় মহানবি (স)-কে সান্ত্বনা প্রদান করেন। তিনি ঘোষণা দেন যে, দুঃখের পরই সুখ আসে। দুঃখের পর আবার মুসলমানরা শান্তি ও স্বস্তি লাভ করবেন। পরিশেষে বলা যায়, পার্থিব কাজ সমাধান করে আল্লাহর ইবাদত ও স্মরণে আত্মনিয়োগ করার মাধ্যমে তাঁর প্রিয় বান্দা হওয়ার বিষয়টি এই সূরার শিক্ষণীয় দিক।"
        }
      ]
    },
    {
      "number": "8",
      "uddipok": "আব্দুর রহিম ও আব্দুল করিম দুই বন্ধু। আবদুল করিম কুরআন দৃঢ়ভাবে বিশ্বাস করলেও হাদিসের বিশুদ্ধতার ব্যাপারে তার সন্দেহ রয়েছে। পরে আব্দুর রহিম তাকে হাদিসের সনদ, প্রকারভেদ, সংরক্ষণ, সংকলন সম্পর্কে আলোচনা করে শোনালেন। এতে হাদিস সম্পর্কে করিমের ভুল ভেঙে গেল।",
      "tag": "BMARPC 24",
      "sub_questions": [
        {
          "label": "ক",
          "question": "সনদ কী?",
          "explanation": "হাদিসের রাবি পরম্পরাকে সনদ বলা হয়।"
        },
        {
          "label": "খ",
          "question": "কুরআন সংকলনে হযরত যায়েদ (রা)-এর পন্থাগুলি লেখো।",
          "explanation": "হযরত যায়েদ (রা) কুরআন সংকলনের ক্ষেত্রে বিশেষভাবে নিম্নোক্ত চারটি পন্থা অবলম্বন করেন।. ক. হাফিয সাহাবিদের তিলাওয়াতের মাধ্যমে প্রতিটি আয়াতের বিশুদ্ধতা ও নির্ভুলতা যাচাই করা; খ. হযরত উমর (রা)-এর হিফজের সাথে মিলিয়ে আয়াতের বিশুদ্ধতা ও নির্ভুলতা যাচাই; গ. রাসুলুল্লাহ (স)-এর উপস্থিতিতে লিখিত হওয়ার ব্যাপারে ন্যূনতম দুজন সাক্ষ্য গ্রহণ এবং ঘ. চূড়ান্তভাবে লিখিত আয়াতগুলো অন্যান্য সাহাবির সংরক্ষিত পাণ্ডুলিপির সাথে তুলনা ও যাচাই করা।"
        },
        {
          "label": "গ",
          "question": "আব্দুর রহিমের আলোচনা আব্দুল করিমের জীবনকে কতটুকু প্রভাবিত করবে?",
          "explanation": "আব্দুর রহিমের আলোচনা আব্দুল করিমকে ব‍্যাপকভাবে প্রভাবিত করবে। ইসলামি শরিয়তে হাদিসের গুরুত্ব অপরিসীম। হাদিস শরিয়তের দ্বিতীয় উৎস। এটিও এক প্রকার ওহি। মহানবি (স), আল্লাহ তায়ালার নির্দেশনা প্রাপ্ত হয়েই মানুষকে নানা বিষয়ের নির্দেশনা প্রদান করেছেন। ফলে এ বিষয়ে সন্দেহ প্রকাশের অবকাশ নেই। উদ্দীপকের আব্দুল করিম কুরআন দৃঢ়ভাবে বিশ্বাস করলেও হাদিসের বিশুদ্ধতার ব্যাপারে সন্দেহ প্রকাশ করে। তার বন্ধু আব্দুর রহিম হাদিসের সনদ, প্রকারভেদ ও সংরক্ষণ এবং সংকলণের বর্ণনা দিয়ে হাদিসের বিশুদ্ধতা নিশ্চিত করে। ফলে আব্দুল করিমের হাদিস সম্পর্কে সন্দেহ সম্পূর্ণভাবে দূর হবে। কেননা সাহাবিগণ কুরআনের ন্যায় হাদিসও মুখস্থ করে রাখতেন। রাসুল (স) নিজে তাদের হাদিস মুখস্থ করার জন্য উৎসাহ দিতেন। হিজরি তৃতীয় শতকে হাদিসের বিশুদ্ধতম ছয়টি গ্রন্থ সংকলিত হয়। এগুলোকে সিহাহ সিত্তাহ বলা হয়। প্রকৃতপক্ষে কুরআন ও হাদিস ইসলামি শরিয়তের প্রধান দুইটি উৎস। মানবজীবনে আল-কুরআনের পাশাপাশি আল-হাদিসের প্রয়োজনীয়তাও অনস্বীকার্য। তাই বলা যায়, আব্দুর রহিমের আলোচনা আব্দুল করিমকে সম্পূর্ণভাবে প্রভাবিত করবে। হাদিসের সম্পর্কে সংশয় দূর করবে এবং হাদিসের অনুশাসন মেনে চলতে উৎসাহিত করবে।"
        },
        {
          "label": "ঘ",
          "question": "আব্দুল করিম হাদিস সম্পর্কে যে বর্ণনা দিয়েছেন তা বিশ্লেষণ করো।",
          "explanation": ""
        }
      ]
    },
    {
      "number": "9",
      "uddipok": "মানুষ আশরফুল মাখলুকাত। এ হিসেবে মানুষের চরিত্র, বৈশিষ্ট্য ও কর্মকাণ্ড সবই উন্নত ও সর্বোত্তম হওয়া উচিত। পশুর মতো কাজকর্ম, লোভ-লালসা ইত্যাদি মানবিকতার আদর্শ নয়। তাওহিদে বিশ্বাস মানুষকে আত্মসচেতন ও আত্মমর্যাদাবান করে গড়ে তোলে।",
      "tag": "BMARPC 24",
      "sub_questions": [
        {
          "label": "ক",
          "question": "'লা তাহার' অর্থ কী?",
          "explanation": "'লা তাকহার' অর্থ আপনি কঠোর হবেন না।"
        },
        {
          "label": "খ",
          "question": "এক মুসলিমের উপর অপর মুসলিমের অধিকারগুলি লেখো।",
          "explanation": "এক মুসলিমের উপর অপর মুসলিমের আটটি অধিকার বা কর্তব্য রয়েছে। এক মুসলিমের উপর 'অপর মুসলিমের অধিকার বা হকগুলো হলো- নিকটাত্মীয়ের অধিকার, দূরাত্মীয়ের অধিকার, প্রতিবেশীর অধিকার, দেশবাসীর অধিকার, শাসক-শাসিতের অধিকার, সাধারণ মুসলমানের অধিকার, অভাবী লোকের অধিকার এবং অমুসলিমের অধিকার। প্রকৃত মুসলিম হওয়ার জন্য উপরিউক্ত অধিকারগুলো আদায় করা জরুরি।"
        },
        {
          "label": "গ",
          "question": "মানবজীবনে তাওহিদের প্রভাব বিশ্লেষণ করো।",
          "explanation": "মানবজীবনে তাওহিদের প্রভাব অপরিসীম। তাওহিদ শব্দের অর্থ একত্ববাদ। ইসলামি শরিয়তের পরিভাষায় আল্লাহ তায়ালাকে এক ও অদ্বিতীয় হিসেবে স্বীকার করে নেওয়াকে তাওহিদ বলা হয়। তাওহিদের মূলকথা হলো- আল্লাহ তায়ালা এক ও অদ্বিতীয়। তিনি তাঁর সত্তা ও গুণাবলিতে অদ্বিতীয়। তিনিই প্রশংসা ও ইবাদতের একমাত্র মালিক। যে তাওহিদে বিশ্বাস করে সে আল্লাহ ছাড়া আর কারও কাছে মাথানত করে না। তাওহিদের প্রধান শিক্ষা মহান আল্লাহ এক ও অদ্বিতীয়, তিনি ছাড়া কোনো ইলাহ বা মাবুদ নেই। এ শিক্ষা প্রদানের জন্যই আল্লাহ তায়ালা তাঁর নবি- রাসুলদের দুনিয়াতে প্রেরণ করেছেন। তাওহিদে বিশ্বাস মানুষকে আত্মসচেতন ও আত্মমর্যাদাবান করে। এর ফলে মানুষ আল্লাহ অয়ালা ছাড়া অন্য কারও কাছে মাথানত করে না। ফলে জগতের সব সৃষ্টির ওপর মানুষের মর্যাদা প্রতিষ্ঠিত হয়। মানবসমাজে ঐক্য ও ভ্রাতৃত্ব প্রতিষ্ঠায়ও তাওহিদ গুরুত্বপূর্ণ ভূমিকা পালন করে। কেননা তাওহিদে বিশ্বাস মানব সমাজে এ ধারণা প্রতিষ্ঠা করে যে, সব মানুষই আল্লাহর বান্দা ও সমান মর্যাদার অধিকারী। এভাবে মানুষের মধ্যে ঐক্যের চেতনা জাগ্রত হয়। তাছাড়া তাওহিদে বিশ্বাস মানুষকে ইবাদত ও সৎকর্মে উৎসাহিত করে। • আল্লাহ তায়ালার সন্তুষ্টি লাভের জন্য মানুষ সৎকর্ম করে। তাই বলা যায়, তাওহিদে বিশ্বাস মানুষকে আত্মসচেতন, ও আত্মমর্যাদাবান করার ফলে মানুষ হয় সৎচরিত্রবান। তাই মানবজীবনে তাওহিদের প্রভাব অপরিসীম।"
        },
        {
          "label": "ঘ",
          "question": "মানবিক মূল্যবোধ বিকাশে ইমানের গুরুত্ব আলোচনা করো।",
          "explanation": "মানবিক মূল্যবোধ বিকাশে ইমানের গুরুত্ব অপরিসীম। ইমান বলতে ইসলামের মৌলিক বিষয়গুলোর প্রতি বিশ্বাস স্থাপন করাকে বোঝায়। আর ইমান মানুষকে সত্য ও সুন্দরের পথে পরিচালিত করে। নৈতিক জীবনযাপনে উদ্বুদ্ধ করে। মুমিন ব্যক্তি সর্বদাই মানবিকতা ও নৈতিকতার ধারক হয়। মুমিন ব্যক্তি সবসময়ই নীতি-নৈতিকতা ও মানবিকতার আদর্শ অনুসরণ করে। তাই মানবিক মূল্যবোধ বিকাশে ইমানের গুরুত্ব রয়েছে। ইমানের মূলকথা হলো- 'আল্লাহ ছাড়া কোনো মাবুদ নেই, মুহাম্মদ (স) আল্লাহর রাসুল।' এর তাৎপর্য হলো আল্লাহ তায়ালাই একমাত্র সৃষ্টিকর্তা, প্রতিপালক ও মাবুদ। তিনি ছাড়া প্রশংসা ও ইবাদতের যোগ্য কেউ নেই। তিনি ছাড়া আর কারও সামনে মাথা নত করা যাবে না। এ কালিমা মানুষকে আত্মমর্যাদাশীল করে। এ কালিমায় বিশ্বাসী ব্যক্তি শুধু আল্লাহ তায়ালার সামনে মাথা নত করে। ফলে মানুষের মর্যাদা সমুন্নত এবং তাদের আচার- আচরণ সর্বোত্তম হয়। তারা কোনো অন্যায়-অসৎ কাজ করার সাহস করে না। তারা সবসময় নৈতিক জীবনযাপন করে। ফলে সাম্য, মৈত্রী, ভ্রাতৃত্ব, মানবিক মূল্যবোধ বিকশিত হয়। পরিশেষে বলা যায়, ইমান আনার ফলে মানবিক মূল্যবোধ চর্চা এবং বিকশিত হয়। তাই মানবিক মূল্যবোধ বিকাশে ইমানের গুরুত্ব অত্যাধিক।"
        }
      ]
    },
    {
      "number": "10",
      "uddipok": "মহানবি (স)-এর আবির্ভাবের পূর্বে আরব সমাজ বিভিন্ন অসামাজিক কার্যকলাপে লিপ্ত ছিল। আচার-ব্যবহার ও চালচলন ছিল বর্বর ও মানবতাবিরোধী। তারা অধিকাংশ লোক নিরক্ষর ও অশিক্ষিত থাকলেও সাহিত্যের প্রতি অদের খুব অনুরাগ ছিল।",
      "tag": "BMARPC 24",
      "sub_questions": [
        {
          "label": "ক",
          "question": "কুল্লিয়াত গ্রন্থের লেখক কে?",
          "explanation": "কুল্লিয়াত গ্রন্থের লেখক হলেন ইবনে রুশদ।"
        },
        {
          "label": "খ",
          "question": "ইমাম বুখারি কেন বুখারা ত্যাগ করেছিলেন?",
          "explanation": "ইমাম বুখারি (র) তৎকালীন বাদশাহ খালিদ ইবনে আহমদের সাথে বিরোধের জেরে বুখারা ত্যাগ করেছিলেন। ইমাম বুখারি দীর্ঘ সাধনা শেষে বুখারায় এলে তৎকালীন বাদশা বুখারির ইলমে হাদিসের জ্ঞানের কথা অবগত হয়ে হাদিস শোনার জন্য তাকে রাজ দরকারে ডেকে পাঠান। ইমাম বুখারি বলেন যে, আমি হাদিসকে রাজ দরবারে অপমান করতে চাই না। তার প্রয়োজন হলে সে আমার ঘরে অথবা মসজিদে আসুক। অতঃপর বাদশা তাকে বুখারা ত্যাগে বাধ্য করলে তিনি সমরকন্দে চলে যান।"
        },
        {
          "label": "গ",
          "question": "মহানবি (স)-এর আবির্ভাব পূর্বের সমাজব্যবস্থার বর্ণনা দাও।",
          "explanation": "নিম্মের অনুরুপ। গণি মিয়ার আচরণ আইয়ামে জাহিলিয়াতের সময়কার সামাজিক অবস্থাকে নির্দেশ করে। আইয়ামে জাহিলিয়া অর্থ অজ্ঞতার যুগ। মহানবি (স)-এর আবির্ভাবের পূর্বে আরব সমাজে প্রচলিত বর্বর এ মানবতাবিরোধী আচার-আচরণকে আইয়ামে জাহিলিয়া বলে। আইয়ামে জাহিলিয়া যুগের সামাজিক অবস্থা ছিল অত্যন্ত শোচনীয় ও অমানবিক। নরহত্যা, ব্যভিচার, কন্যা সন্তানকে জীবন্ত কবর দেওয়া, নারীদের অবমাননা করা ইত্যাদি ঘটনাসমূহ ছিল তৎকালীন সমাজের প্রচলিত ব্যাপার। যা গণি মিয়ার কর্মকাণ্ডেও পরিলক্ষিত হয়েছে। উদ্দীপকে উল্লেখিত জামিলার পরপর দুইবার কন্যা সন্তান হওয়ায় তার স্বামী গণি মিয়া তার সাথে দুর্ব্যবহার করে। তার এ কাজই আইয়ামে জাহিলিয়া যুগের সামাজিক অবস্থাকে ফুটিয়ে তোলে। কেননা আইয়ামে জাহিলিয়া যুগে নারীদের কোনো মর্যাদা ছিল না। তাদেরকে দাসী এবং ভোগবিলাসের বস্তু হিসেবে ব্যবহার করা হতো। এমনকি কন্যা সন্তানদের জীবন্ত কবর দেওয়া হতো। গণি মিয়া কন্যা সন্তানের জনক হওয়ায় সে অসন্তুষ্ট হয় এবং তার স্ত্রীর প্রতি দুর্ব্যবহার করে। তাই তার এ কাজটিকে আইয়ামে জাহিলিয়াতের নিদর্শন বলা হয়।"
        },
        {
          "label": "ঘ",
          "question": "উদ্দীপকের শেষ বক্ত্যবটি তোমার পাঠ্যবইয়ের আলোকে বিশ্লেষণ করো।",
          "explanation": "উদ্দীপকের শেষ বক্তব্য তথা আরবরা অধিকাংশ লোক নিরক্ষর ও অশিক্ষিত থাকলেও সাহিত্যের প্রতি তাদের অনুরাগ ছিল- মন্তব্যটি যথার্থ। মহানবি (স)-এর আবির্ভাব পূর্ব যুগে আরবের মানুষ চরম বর্বরতা ও অজ্ঞতার মাঝে নিমজ্জিত ছিল। তবে তাদের সামাজিক, অর্থনৈতিক, রাজনৈতিক ধর্মীয় অবস্থার চেয়ে সাংস্কৃতিক অবস্থা কিছুটা ভালো ছিল। উদ্দীপকেও এ দিকটি ফুটে উঠেছে। জাহিলি যুগে আরবের অধিকাংশ লোক নিরক্ষর ও অশিক্ষিত থাকলেও সাহিত্যের প্রতি তাদের খুব অনুরাগ ছিলু। তাদের অনেকেই মুখে মুখে গীতি কবিতা চর্চা করত। তৎকালীন আরবে উকার্য মেলা নামে বাৎসরিক একটি মেলা বসত। মেলায় তৎকালীন সময়ের প্রসিদ্ধ কবিগণ তাদের স্বরচিত কবিতা আবৃত্তি করত। যেসব কবিতা সেরা বিবেচিত হতো তা সোনালি বর্ণে লিখে পবিত্র কাবার দেয়ালে ঝুলিয়ে দেওয়া হতো। আরবি সাহিত্যের শ্রেষ্ঠ সম্পদ 'আস-সাবউল মুআল্লাকাত' (সাতটি ঝুলন্ত গীতি কবিতা) জাহিলি যুগেই রচিত। কবিতা রচনার কারণে আরবরা জাহিলি যুগেই বিশ্বের খ্যাতি অর্জন করেছিল। তাদের কবিতা মানের দিক থেকে ছিল খুব উন্নত। হযরত ইবনে আব্বাস (রা) বলেন, \"যখন তোমরা আল্লাহর কিতাবের কোনো কিছু বুঝতে না পার, তবে তার অর্থ আরবদের কবিতায় তালাশ করো। কারণ কবিতা তাদের জীবনালেখ্য।” (আল-মুফাচ্ছাল) সুতরাং বলা যায়, প্রাচীন আরবের সাংস্কৃতিক জীবনে অসংখ্য প্রবাদ- প্রবচন, নানা কিংবদন্তি ও মুখরোচক কাহিনি এবং বাগ্মিতার প্রচলন ছিল, তবে তাদের সংস্কৃতি চর্চার প্রধান মাধ্যম ছিল কবিতা।"
        }
      ]
    },
    {
      "number": "11",
      "uddipok": "মক্কা বিজয়ের পর মহানবি (স) সবাইকে সাধারণ ক্ষমা ঘোষণা করলেন। তিনি বলেন, আজ তোমাদের প্রতি আমার কোনো অভিযোগ নেই। যাও তোমরা মুক্ত ও স্বাধীন। তিনি প্রমাণ করেন ক্ষমা মহৎ গুণ। মক্কা বিজয়ের পর মানুষ দলে দলে ইসলাম গ্রহণ করতে লাগল। দশম হিজরিতে মহানবি (স) বিদায় হজের জন্য মক্কা গমন করলেন। তিনি আরাফার ময়দানে উপস্থিত জনসমুদ্রে যুগান্তকারী এক ভাষণ দেন। তিনি ভাষণের শেষে বলেন, তোমরা যারা উপস্থিত আছো তারা অনুপস্থিতদের কাছে আমার বাণী পৌঁছে দেবে।",
      "tag": "BMARPC 24",
      "sub_questions": [
        {
          "label": "ক",
          "question": "বিদায় হজে কোথায় এসে মহানবি (স) ইহরাম বেঁধেছিলেন?",
          "explanation": "বিদায় হজে, 'যুল হুলাইফা' নামক স্থানে এসে মহানবি (স) ইহরাম বেঁধেছিলেন।"
        },
        {
          "label": "খ",
          "question": "জাবির ইবনে হাইয়ানের পরিচয় লেখো।",
          "explanation": "জাবির ইবনে হাইয়ান মুসলিম রসায়নশাস্ত্রবিদ। জাবির ইবনে হাইয়ানের পুরো নাম আবু আব্দুল্লাহ জাবির ইবনে হাইয়ান। তিনি দক্ষিণ আরবের আযদ বংশে ৭২২ খ্রিষ্টাব্দে জন্মগ্রহণ করেন এবং ৮১৫ খ্রিষ্টাব্দে ইন্তিকাল করেন। তিনি গণিত ও রসায়নশাস্ত্রে উচ্চতর ডিগ্রী অর্জন করেন। রসায়নকে তিনি সর্বপ্রথম বিজ্ঞানের এক স্বয়ংসম্পূর্ণ বিভাগ হিসেবে প্রতিষ্ঠা করেন। তিনি রসায়নশাস্ত্রের পূর্ণতা দিয়েছেন বিধায় তাকে এ শাস্ত্রের জনক বলা হয়।"
        },
        {
          "label": "গ",
          "question": "মক্কা বিজয়ের প্রেক্ষাপট বর্ণনা করো।",
          "explanation": "মক্কা বিজয়ের অন্যতম প্রেক্ষাপট ছিল কুরাইশগণ কর্তৃক হুদাইবিয়ার সন্ধির শর্ত ভঙ্গ করা। ৬৩০ খ্রিস্টাব্দের মক্কা বিজয়ের ঘটনা মুহাম্মদ (স)-এর জীবনের অন্যতম ঘটনা। ইসলাম প্রচারের জন্য কুরাইশ কর্তৃক মুহাম্মদ (স) তাঁর নিজ জন্মভূমি মক্কা হতে বিতাড়িত হন। এরপর ৬২২ খ্রিষ্টাব্দে মহানবি (স) মদিনায় আশ্রয় নেন এবং সেখান হতে ইসলামের দাওয়াত অব্যাহত রাখেন। নানা ঘটনার প্রেক্ষাপটে মুহাম্মদ (স) ৬৩০ খ্রিষ্টাব্দে মক্কা বিজয় করেন। অনুকূল পরিবেশ পাওয়ায় মদিনায় ইসলামের প্রচার ও প্রসার খুব দ্রুত ঘটতে থাকে। এ সময় মদিনার কিছু খ্যাতনামা, বীর ইসলাম গ্রহণ করেন। ষষ্ঠ হিজরিতে মক্কার কুরাইশরা মহানবি হযরত মুহাম্মদ (স) ও মুসলমানদের সাথে হুদায়বিয়ার সন্ধি করে। কিন্তু কুরাইশরা ৬৩০ খ্রিষ্টাব্দে সন্ধির শর্ত ভঙ্গ করে। এরূপ প্রেক্ষাপটে ৬৩০ খ্রিষ্টাব্দে ১০০০০ (দশ হাজার) মুসলিম এর এক বিশাল বাহিনী নিয়ে হযরত মুহাম্মদ (স) মক্কা অভিমুখে অভিযান পরিচালনা করেন। মক্কার অদূরে 'মুসলিম শিবির স্থাপন করেন। কুরাইশরা মুসলিম বাহিনী দেখে ভীত সন্ত্রস্ত হয়। বিনা বাধায় ও বিনা রক্তপাতে মুসলিম বাহিনী মক্কা বিজয় করেন। সুতরাং মক্কা বিজয় ছিল মুসলমানদের জন্য সম্মান ও গৌরবের।"
        },
        {
          "label": "ঘ",
          "question": "\"তোমরা যারা উপস্থিত আছো তারা অনুপস্থিতদের কাছে আমার বাণী পৌছে দেবে\"- মহানবি (স)-এর বাণীর আলোকে ভাষণের মূল বক্তব্য বর্ণনা করো।",
          "explanation": "প্রশ্নোক্ত হাদিসের মাধ্যমে বিশ্বব্যাপী ইসলামের দাওয়াত প্রচারের বিষয়টি ফুটে উঠেছে। জিলহজ মাসের নয় তারিখে আরাফাতের ময়দানে উপস্থিত জনসমুদ্রের উদ্দেশ্যে মহানবি হযরত মুহাম্মদ (স) এক যুগান্তকারী ভাষণ দেন। যা বিদায় হজ নামে পরিচিত। এ ভাষণে তিনি বিশ্বমানবতার সকল কিছুর নির্দেশনা দিয়েছেন। তার একটি অন্যতম নির্দেশনা ছিল \"তোমরা যারা উপস্থিত আছো তারা অনুপস্থিদের কাছে আমার বাণী পৌঁছে দেবে।\" মহানবি (স) জাবালে রহমত নামক পাহাড়ে দাঁড়িয়ে আল্লাহর প্রশংসার মাধ্যমে বক্তব্য শুরু করেন। তিনি আখিরাত বা পরকালে যে প্রত্যেককে তার নিজ নিজ কৃতকর্মের জবাবদিহি করতে হবে তা উল্লেখ করেন। তিনি নারীদের সাথে সদয় ব্যবহারের নির্দেশ দেন। তিনি আমানত রক্ষা করার ও আল্লাহর সাথে কাউকে শরিক না করার নির্দেশ দেন এবং বংশগত শ্রেষ্ঠত্ব বিলুপ্তের ঘোষণা দেন। তিনি ধর্ম নিয়ে বাড়াবাড়ি করতে নিষেধ করেন এবং দাস-দাসীদের সাথে সদাচরণ করার আদেশ দেন। তিনি জাহিলি যুগের সকল কুসংস্কার ও হত্যার প্রতিশোধ বাতিল ঘোষণা করেন। তিনি ঘোষণা দেন যে, আমি তোমাদের পথ প্রদর্শনের জন্য কুরআন ও সুন্নাহ রেখে যাচ্ছি। যতদিন তোমরা তা অনুসরণ করবে ততদিন পথভ্রষ্ট হবে না। তিনি নিজেকে শেষ নবি ঘোষণা করেন। বিদায় হজের মাধ্যমে আল্লাহ তায়ালা ইসলামকে একটি পূর্ণাঙ্গ দীন হিসেবে ঘোষণা দেন। অতএব বলা যায়, মহানবি (স) তাঁর ভাষণের মাধ্যমে যে দিকনির্দেশনা তুলে ধরেছিলেন বাস্তব জীবনে তা অনুসরণ করা জরুরি। এর মাধ্যমে একটি সুন্দর দেশ, জাতি ও উন্নত সমাজ গড়ে উঠবে।"
        }
      ]
    }
  ]
}