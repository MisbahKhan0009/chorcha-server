{
  "title": "রাজশাহী বোর্ড ২০২০",
  "subtitle": "ইসলাম ও নৈতিক শিক্ষা (11)",
  "questions": [
    {
      "number": "1",
      "uddipok": "আফ্রিকা ভ্রমণে নিজাম বেশ কয়েকটি জাতিগোষ্ঠীর সাক্ষাতে জানেন যে, তারা এক সময় ছিল বর্বর, সৃষ্টিকর্তার কোনো বিধান মানত না। পরে কিছু লোক এসে তাদেরকে ঐশ্বরিক বিধানের সাথে পরিচয় করিয়ে দেন। ফলে তারা বর্ষর থেকে হয়ে ওঠে সভ্য। তিনি সালাহ নামে একজনের সাক্ষাতকার নেন। সালাহ বলেন, আজকের লোকেরা আবার সৃষ্টিকর্তার বিধান ভুলে যেতে বসেছে, যার ফলে চারদিকে এত অন্যায়। আমি তো মনে করি, এদের সংশোধনের জন্য তাদের মতো লোক আসাটা খুবই জরুরি।",
      "tag": "RB 20",
      "sub_questions": [
        {
          "label": "ক",
          "question": "আসমানি কিতাব কাকে বলে?",
          "explanation": "মানবজাতির হেদায়েতের জন্য দিকনির্দেশনা স্বরূপ মহান আল্লাহর নাজিল করা কিতাবগুলোকে আসমানি কিতাব বলে।"
        },
        {
          "label": "খ",
          "question": "কুরআনকে 'আল কুরআন' বলা হয় কেন?",
          "explanation": "পৃথিবীর সবচেয়ে বেশি পঠিত গ্রন্থ হওয়ায় আল-কুরআনকে কুরআন বলা হয়। কুরআন শব্দের অর্থ পঠিত। প্রতিদিন পাঁচ ওয়াক্ত নামাযে মুসলমানগণ কুরআন পাঠ করেন। প্রতিনিয়ত অসংখ্য মুসলমান কুরআন তিলাওয়াত। করেন। কুরআন হিফজ করার জন্য অসংখ্য ছাত্র-ছাত্রী কুরআন পড়ছে। পৃথিবীর আর কোনো গ্রন্থের ক্ষেত্রে এমনটি হয় না। অর্থাৎ আল-কুরআনই সবচেয়ে বেশি পঠিত গ্রন্থ। এ কারণেই এর নাম কুরআন।"
        },
        {
          "label": "গ",
          "question": "নিজামের সাথে আফ্রিকার লোকদের সাক্ষাতে কোন বিষয়টি ফুটে উঠেছে? ব্যাখ্যা করো।",
          "explanation": "নিজামের সাথে আফ্রিকার লোকদের সাক্ষাতের মাধ্যমে রিসালাতের বিষয়টি ফুটে উঠেছে। রিসালাত শব্দের অর্থ বার্তা, চিঠি পৌছানো, পয়গাম, সংবাদ বা কোনো ভালো কাজের দায়িত্ব বহন করা। মহান আল্লাহ মানুষকে সঠিক পথ প্রদর্শনের জন্য যুগে যুগে রিসালাতের বাণী পাঠিয়েছেন। নিজাম ও আফ্রিকার লোকদের মাধ্যমে এ বিষয়টিরই ইঙ্গিত দেওয়া হয়েছে। নিজাম আফ্রিকা গিয়ে জানতে পারে সেখানকার কয়েকটি জাতিগোষ্ঠী সৃষ্টিকর্তার কোনো বিধান মানত না। পরে কিছু লোক এসে তাদেরকে ঐশ্বরিক বিধানের সাথে পরিচয় করিয়ে দেয়। ফলে তারা বর্বর থেকে হয়ে ওঠে সভ্য। রিসালাতের ক্ষেত্রেই এ বিষয়টি প্রযোজ্য। কেননা মহান আল্লাহর পবিত্র বাণী মানুষের কাছে পৌছে দেওয়ার দায়িত্বকে রিসালাত বলে। মানুষের জ্ঞান সীমাবদ্ধ। এ স্বল্প জ্ঞানের মাধ্যমে তারা আল্লাহ তায়ালার পূর্ণ পরিচয় লাভ করতে পারে না। ফলে তারা নানা ধরনের অপকর্মে লিপ্ত হয়ে পড়ে। মানুষকে হেদায়েতের জন্য আল্লাহ তায়ালা যুগে 'যুগে পথপ্রদর্শক পাঠিয়েছেন। তারা মানুষের কাছে আল্লাহর বাণী তুলে ধরেছেন। সঠিক পথের ঠিকানা দিয়েছেন। আল্লাহ তায়ালা বলেন, 'আর প্রত্যেক সম্প্রদায়ের জন্যই পথপ্রদর্শক রয়েছে'। (সূরা আর-রাদ, আয়াত ৭) পথপ্রদর্শক বা নবি-রাসুল পাঠানোর এ প্রক্রিয়াই হলো রিসালাত। সুতরাং বোঝা যায়, উদ্দীপকে বর্ণিত নিজাম ও আফ্রিকার লোকদের মাধ্যমে রিসালাতের বিষয়টি তুলে ধরা হয়েছে।"
        },
        {
          "label": "ঘ",
          "question": "তুমি কি সালাহর মনোভাবের সাথে একমত? কুরআন-হাদিসের আলোকে যুক্তি দাও।",
          "explanation": "নিম্মের অনুরূপ। রুমীর বক্তব্যে আকাইদের অন্যতম বিষয় খতমে নবুয়তের বিষয়টিকে অস্বীকার করা হয়েছে এবং এ সম্পর্কে সাদীর বাবার বক্তব্য খুবই তাৎপর্যপূর্ণ। হযরত মুহাম্মদ (স) ছিলেন সর্বশেষ নবি। তাঁর মাধ্যমে দীনের পূর্ণতা ঘোষিত এবং নবুয়তের ধারা সমাপ্ত হয়েছে। তিনি নবি-রাসুলগণের আগমনের ক্রমধারায় সর্বশেষ আগমন করেছেন। এ বিষয়ে বিশ্বাস স্থাপন করাই হলো খতমে নবুয়তের প্রতি বিশ্বাস। রুমীর বক্তব্যে এ বিশ্বাস অনুপস্থিত। রুমীর মতে, হযরত মুহাম্মদ (স)-এর পর গোলাম আহম্মদ নামে আরও একজন নবি এসেছিলেন। অথচ কুরআনে আল্লাহ তায়ালা বলেন, \"মুহাম্মদ তোমাদের মধ্যে কোনো পুরুষের পিতা নন; বরং তিনি আল্লাহর রাসুল এবং শেষ নবি।\" (সূরা আল-আহযাব, আয়াত-৪০)। আমাদের প্রিয় নবি (স) হলেন, খাতামুন নাবিয়্যিন। খাতামুন শব্দের অর্থ সিলমোহর। কোনো কিছুতে সিলমোহর তখন অঙ্কন করা হয়, যখন তা পূর্ণ হয়ে যায়। সিলমোহর লাগানোর পরে তাতে আর কোনো কিছু প্রবেশ করানো যায় না। তাই নবি (স)-এর পরে আর কোনো নবি আসবেন না এটা সুস্পষ্ট। মহানবি (স) বলেছেন, \"আমিই শেষ নবি। আমার পরে আর কোনো নবি নেই।\" (সহিহ মুসলিম) প্রকৃত ইমানদার হতে হলে এ বিষয়টিসহ ইসলামের মৌলিক সব বিষয়ের ওপর অবশ্যই ইমান আনতে হবে। কারণ ইসলামের মূল বিষয়গুলোর প্রতি পূর্ণ বিশ্বাসকেই ইমান 'বলা হয়। তাওহিদ, তকদির, রিসালাত, আখিরাত, পুনরুত্থান এসব কিছুর মধ্যে একটিরও প্রতি যদি অবিশ্বাস থাকে তবে সে কাফির হয়ে যাবে। আর যারা কুফরি করবে এবং আল্লাহর নির্দশন অস্বীকার করবে তারা জাহান্নামের অধিবাসী। সেখানে তাদের চিরকাল থাকতে হবে। উপরের আলোচনা থেকে বোঝা যায়, রুমীর বক্তব্য খতমে নবুয়তের পরিপন্থি। এ বিষয় সংশ্লিষ্ট সাদীর বাবার বক্তব্য খুবই গুরুত্বপূর্ণ।"
        }
      ]
    },
    {
      "number": "2",
      "uddipok": "“ক” “খ” মানুষকে সৃষ্টির সেরা জীব বলা হয়। সুন্দর গঠনও অনন্য। অথচ মাঝে মাঝে এমন আচরণ করে পশুত্বের স্তরে নেমে যায় মুবিন পাঁচ ওয়াক্ত সালাত আদায় করে না। মাঝে মধ্যে করলেও রুকু-সিজদা ঠিকমতো আদায় করে না। কিন্তু সব জানাযায় সে আবশ্যকীয়ভাবে উপস্থিত হয়।",
      "tag": "RB 20",
      "sub_questions": [
        {
          "label": "ক",
          "question": "হাদিসে কুদসি কাকে বলে?",
          "explanation": "যে হাদিসের শব্দ ও ভাষা রাসুল (স)-এর নিজস্ব কিন্তু তার অর্থ, ভাব ও মূলকথা আল্লাহ তায়ালার নিকট থেকে ইলহাম বা স্বপ্নযোগে প্রাপ্ত তাকে হাদিসে কুদসি বলে।"
        },
        {
          "label": "খ",
          "question": "মানুষের সকল কাজের ফলাফল নিয়তের উপর নির্ভরশীল- ব্যাখ্যা করো।",
          "explanation": "মহান আল্লাহ তায়ালা মানুষের কাজের উদ্দেশ্যের ওপর ভিত্তি করে কাজের ফলাফল দেবেন। কিয়ামতের দিন আল্লাহ মানুষের সব কাজের হিসাব নেবেন। মানুষ যদি সৎ উদ্দেশ্যে কোনো কাজ করে তবে সে তার পুরস্কার পাবে। আর যদি মন্দ নিয়তে কোনো কাজ করে তবে সে শাস্তি পাবে। এমনকি খারাপ উদ্দেশ্যে ইবাদত করলেও তা নিষ্ফল হবে। অর্থাৎ সব কাজের নিয়ত বা উদ্দেশ্যের ওপরই মানুষের কাজের সফলতা নির্ভরশীল।"
        },
        {
          "label": "গ",
          "question": "'ক' নম্বর ছকের মধ্যে কোন সূরার বক্তব্য প্রতিফলিত হয়েছে? ব্যাখ্যা করো।",
          "explanation": "'ক' নম্বর ছকে সূরা আত-তীনের বক্তব্য প্রতিফলিত হয়েছে। মানবজাতির জন্য পরিপূর্ণ সফলতা লাভের দিকনির্দেশনাস্বরূপ মহান আল্লাহ সূরা আত-তীন নাজিল করেছেন। এ সূরায় অন্যায়ের প্রতিফলনের কথাও মনে করিয়ে দেওয়া হয়েছে। 'ক' নম্বর ছকে এসব বক্তব্যের প্রতিচ্ছবি প্রতিফলিত হয়েছে। 'ক' নম্বর ছকে মানুষকে সৃষ্টির সেরা জীব বলা হয়েছে। তাদের গঠনগত সৌন্দর্যের কথাও বলা হয়েছে। আবার মানুষের আচরণগত কলুষতার কথাও উঠে এসেছে। এসব বিষয় সূরা-আত-তীনে আমরা দেখতে পাই। এর প্রথম তিনটি আয়াতে বিভিন্ন গুরুত্বপূর্ণ বিষয়ের শপথ করে আল্লাহ তায়ালা মানুষের আকৃতি সম্পর্কে বলেছেন। আল্লাহ তায়ালা মানুষকে অত্যন্ত সুন্দর সৃষ্টি হিসেবে ঘোষণা করেছেন। তিনি বলেছেন সৃষ্টিজগতের মধ্যে মানুষের আকৃতিই সবচেয়ে সুন্দর। তবে মানুষ যদি ভালো কাজ না করে অসৎ কাজে লিপ্ত হয় তাহলে আল্লাহ দুনিয়া ও আখিরাতে তাকে লাঞ্ছিত অপমানিত করেন। তাকে শাস্তি দেন। মনুষ্যত্বের স্তর থেকে তখন মানুষকে পশুত্বের স্তরে নামিয়ে দেওয়া হয়। সুতরাং বোঝা যায় 'ক' নম্বর ছকটি সূরা আত-তীনের বক্তব্যের প্রতিফলিত রূপ।"
        },
        {
          "label": "ঘ",
          "question": "মুবিনের ইবাদত আদায়ের যথার্থতা শরিয়তের আহকামের গুরুত্বের আলোকে মূল্যায়ন করো।",
          "explanation": "শরিয়তের আহকামের গুরুত্বের আলোকে বলা যায়, মুবিনের ইবাদত আদায় সঠিক নয়। ফরজ অর্থ অবশ্য পালনীয় বা অত্যাবশ্যক। এটি দুই প্রকার- ফরজে আইন ও ফরজে কিফায়া। মুবিনের ক্ষেত্রে ফরজে আইন অমান্য করে ফরজে কিফায়ার প্রতি অতিরিক্ত গুরুত্ব দেওয়ার প্রবণতা লক্ষণীয়। মুবিন পাঁচ ওয়াক্ত নামায আদায় করে না, মাঝে-মধ্যে করলেও রুকু সিজদা ঠিকমতো আদায় করে না। কিন্তু সব জানাযায় সে আবশ্যকীয়ভাবে উপস্থিত হয়। অথচ জানাযা হলো ফরজে কিফায়া। এ ফরজ সমাজের কিছু মুসলমান আদায় করলে বাকিরা সে দায়িত্ব থেকে মুক্তি পাবে। তবে যদি সমাজের কেউই আদায় না করে তবে সবাই গুনাহগার হবে। অন্যদিকে নামায ফরজে আইন তথা এটি ব্যক্তিগতভাবে সব মুসলমানকেই আদায় করতে হবে। এ ধরনের ফরজ পরিত্যাগ করলে ব্যক্তির ইমানে দুর্বলতা তৈরি হবে। এ হিসেবে পাঁচ ওয়াক্ত ফরজ নামায বাদ দিয়ে প্রত্যেক জানাযার - নামাজে আবশ্যকভাবে অংশ নেওয়া মুসলমানের জন্য অনুচিত। উপরের আলোচনা থেকে বলা যায়, একজন মুসলমানের উচিত ফরজে আইনের প্রতি সর্বাধিক যত্নশীল হওয়া। মুবিনের মাঝে বিপরীত আচরণ লক্ষ করা যায়। সে ইবাদতের ক্ষেত্রে শরিয়তের গুরুত্বপূর্ণ বিধান লঙ্ঘন করেছে বলে তার ইবাদত সঠিক হয়নি।"
        }
      ]
    },
    {
      "number": "3",
      "uddipok": "মারুফদের ঘর মসজিদের পাশেই। একদিন ভোরে মসজিদ থেকে ভেসে আসা আযানের ধ্বনি শুনে সে বিরক্ত হয়। সকালবেলা তার মায়ের কুরআন তিলাওয়াতেও বিরূপ মন্তব্য করে ঘুমের ব্যাঘাত হওয়ার অজুহাত তুলে। এবার ইদ-উল-আযহায় মারুফের বাবা হযরত ইবরাহিম (আ)-এর মহান স্মৃতি স্মরণ করে তার পুত্র ইসমাইল (আ)-এর নামে তাদের কুরবানির গরুটা জবাই করেন।",
      "tag": "RB 20",
      "sub_questions": [
        {
          "label": "ক",
          "question": "ইসলাম কাকে বলে?",
          "explanation": "আল্লাহ তায়ালা এবং হযরত মুহাম্মদ (স)-এর আনুগত্য করাকে ইসলাম বলে।"
        },
        {
          "label": "খ",
          "question": "ইমান ও ইসলামের সম্পর্ক অবিচ্ছেদ্য- বুঝিয়ে লেখো।",
          "explanation": "ইমান ও ইসলামের মধ্যে ঘনিষ্ঠ ও অবিচ্ছেদ্য সম্পর্ক রয়েছে। ইমান মানুষের অন্তরে আল্লাহর প্রতি বিশ্বাস, অনুরাগ ও তাঁর সন্তুষ্টি লাভের বাসনা সৃষ্টি করে। আর তাতে ইসলাম ইবাদত ও আনুগত্যের মাধ্যমে সজীব ও সতেজ হয়ে পরিপূর্ণ সৌন্দর্যে বিকশিত হয়। ইসলাম হলো ইমানের বহিঃপ্রকাশ। অন্তরের ইমানি চেতনা ইসলামের মাধ্যমে প্রকাশ লাভ করে মানুষকে কল্যাণের পথে পরিচালিত করে। তাই বলা যায়, ইমান ও ইসলাম একটি অপরটির পরিপূরক। উদ্দীপকের তাযকিয়া ইসলামের গুরুত্বপূর্ণ বিষয় নিয়ে ঠাট্টা-উপহাস করে। তার এ কাজটি কুফরের অন্তর্ভুক্ত। কুফর মানুষের মাঝে অবাধ্যতা ও অকৃতজ্ঞতার জন্ম দেয়। ফলে কাফির ব্যক্তি আল্লাহ তায়ালা, পরকাল, নবি- রাসুল ইত্যাদিতে বিশ্বাস করে না, ফলে সে দুনিয়ার ভোগ বিলাস, আরাম- আয়েশ ও নানা রকম অন্যায়-অপকর্মে লিপ্ত হয়ে পড়ে। উদ্দীপকের তাযকিয়া মুসলিম হওয়া সত্ত্বেও ইসলামের গুরুত্বপূর্ণ বিষয় নিয়ে ঠাট্টা-উপহাস করে। আর এমন বিষয় নিয়ে ঠাট্টা-উপহাস করা নিশ্চিতভাবেই কুফর বা অবিশ্বাসের প্রতিই ইঙ্গিত দেয়। তাই বলা যায়, ইসলামের গুরুত্বপূর্ণ বিষয় নিয়ে ঠাট্টা-উপহাস করায় তাযকিয়ার আচরণ কুফরির অন্তর্ভুক্ত।"
        },
        {
          "label": "গ",
          "question": "মারুফের মনোভাবে কোন বিষয়টি প্রকাশ পেয়েছে? ব্যাখ্যা করো।",
          "explanation": "নিম্মের অনুরূপ। ইসলামের দৃষ্টিতে তাযকিয়ার আচরণ কুফরের অন্তর্ভুক্ত। কুফর অর্থ অবিশ্বাস করা, অস্বীকার করা। আল্লাহ তায়ালার মনোনীত দীন ইসলামের মৌলিক বিষয়গুলোর কোনো একটিরও প্রতি অবিশ্বাস পোষণ করাকে কুফর বলে। আর যে ব্যক্তি কুফরে লিপ্ত হয় তাকে বলে কাফির। মানুষ নানাভাবে কুফরে লিপ্ত হতে পারে। যেমন- আল্লাহর অস্তিত্ব ও গুণাবলি অস্বীকার করা, ইসলামের মৌলিক ইবাদত অস্বীকার করা, হারামকে হালাল ও হালালকে হারাম মনে করা, মহানবি (স) কিংবা কুরআনকে নিয়ে ঠাট্টা-উপহাস করা ইত্যাদি কুফরের অন্তর্ভুক্ত। এ কাজগুলোর মাধ্যমে মানুষ কাফির হয়ে যায়। তাযকিয়ার আচরণেও এরূপ পরিলক্ষিত হয়।"
        },
        {
          "label": "ঘ",
          "question": "মারুফের বাবার কর্মকাণ্ডের মধ্য দিয়ে তাঁকে কি একজন মুমিন বলা যায়? যৌক্তিক মতামত দাও।",
          "explanation": "মারুফের বাবার কর্মকাণ্ড বিবেচনায় তাকে মুমিন বলা যায় না। যে ব্যক্তি শরিয়তের যাবতীয় বিধি-বিধান অন্তরে বিশ্বাস করে, মুখে স্বীকার করে এবং সে অনুযায়ী আমল করে তাকে মুমিন বলা হয়। মারুফের বাবার ক্ষেত্রে এর ব্যতিক্রম লক্ষ করা যায়। মারুফের বাবা ইসমাইল (আ)-এর নামে কুরবানির গরু জবাই করেছে। অথচ ইমানের সাতটি মূল বিষয়ের সর্বপ্রথম ও সর্বপ্রধান বিষয় হলো, আল্লাহ তায়ালার প্রতি বিশ্বাস। এ বিশ্বাস অনুযায়ী আল্লাহ তায়ালাকে সমস্ত প্রশংসা ও ইবাদতের একমাত্র মালিক মনে করতে হবে। তাঁর জন্যই সব ইবাদত করতে হবে। কারণ তাঁর সাথে তুলনীয় কেউ নেই। এ সম্পর্কে আল্লাহ বলেন, 'কোনো কিছুই তাঁর সদৃশ নয়।' (সূরা আশ-শুরা, আয়াত ১১) কেউ এর ব্যতিক্রম করলে শিরকের গুনাহ হবে। কারণ শিরক চার ধরনের হতে পারে। এর একটি হলো- ইবাদতের ক্ষেত্রে আল্লাহ ছাড়া কারও নামে পশু জবাই করা, আল্লাহ ছাড়া কাউকে সিজদাহ করা। উপরের আলোচনা থেকে প্রমাণিত হয়, মারুফের বাবা ইমানের সর্বপ্রথম শর্ত না মেনে শ্রিকের গুনাহ করছেন, আর এ ধরনের মানুষ কখনো মুমিন হতে পারে না।"
        }
      ]
    },
    {
      "number": "4",
      "uddipok": "জনৈক ইসলামি গবেষক একটি সেমিনারে প্রথম অধিবেশনে বলেন, যে সকল বিষয়ের বৈধ হওয়া কুরআন হাদিস দ্বারা প্রমাণিত সেগুলো সর্বক্ষেত্রে গ্রহণ করা উচিত। আর এগুলো কথা, কাজ বা বস্তু সবই হতে পারে। উক্ত গবেষক দ্বিতীয় অধিবেশনে বলেন, দুনিয়ার জীবন আমাদের জন্য পরীক্ষাগার, তাই এমন কিছু করা যাবে না, যে সকল কাজ বা বস্তু কুরআন সুন্নাহর স্পষ্ট নির্দেশে অবশ্যই পরিত্যাজ্য বা বর্জনীয়।",
      "tag": "RB 20",
      "sub_questions": [
        {
          "label": "ক",
          "question": "'সিহাহ সিত্তাহ' কাকে বলে?",
          "explanation": "হিজরি ৩য় শতকে সংকলিত বিশুদ্ধতম ছয়টি হাদিসগ্রন্থকে একত্রে 'সিহাহ সিত্তাহ' বলা হয়।"
        },
        {
          "label": "খ",
          "question": "'কুরআন তিলাওয়াত উত্তম ইবাদত'- ব্যাখ্যা করো।",
          "explanation": "নিম্মের অনুরূপ। কুরআন তিলাওয়াত বান্দার দুনিয়ার কল্যাণ এবং আখিরাতের সফলতা নিশ্চিত করে বিধায় এটি উত্তম ইবাদত। আল-কুরআন মহান আল্লাহর পবিত্র বাণী। এটি মানুষের প্রতি আল্লাহ তায়ালার এক বিশেষ নিয়ামত। এটি তিলাওয়াতকারীর মর্যাদা সমুন্নত করে। এটি তিলাওয়াতের মাধ্যমে বান্দা মহান আল্লাহর সন্তুষ্টি ও সান্নিধ্য লাভ করতে পারে। যথাযথভাবে কুরআন তিলাওয়াত করার মাধ্যমে মানুষ দুনিয়া ও আখিরাতে সফলতা লাভ করতে পারে। আর এজন্যই রাসুল (স) বলেছেন, 'আমার উম্মতের উত্তম ইবাদত হলো কুরআন তিলাওয়াত।' (বায়হাকি)"
        },
        {
          "label": "গ",
          "question": "গবেষকের প্রথম অধিবেশনে দেওয়া বক্তব্যে শরিয়তের 'আহকাম' এর কোন বিষয়টি প্রতিফলিত হয়েছে? ব্যাখ্যা করো।",
          "explanation": "গবেষকের প্রথম অধিবেশনে দেওয়া বক্তব্যে শরিয়তের আহকামের হালাল বিষয়টি প্রতিফলিত হয়েছে। হালাল অর্থ বৈধ, সিদ্ধ। আইনানুগ বা অনুমোদিত বিষয়। এছাড়া পবিত্র গ্রহণযোগ্য ইত্যাদি অর্থেও হালাল শব্দটি ব্যবহৃত হয়, যেসব বস্তু মানুষের জন্য সামগ্রিকভাবে কল্যাণকর সেগুলো হলো হালাল। গবেষক তার প্রথম অধিবেশনের বক্তব্যে এ বিষয়ের প্রতি ইঙ্গিত করেছেন। প্রথম অধিবেশনের বক্তব্যে গবেষক বলেছেন, যে সব বিষয়ের বৈধ হওয়া কুরআন হাদিস দ্বারা প্রমাণিত সেগুলো সর্বক্ষেত্রে গ্রহণ করা উচিত। এগুলো কথা, কাজ বা বস্তু সবই হতে পারে। আমরা জানি, যেসব বিষয়ের বৈধ হওয়া কুরআন-হাদিস দ্বারা পরিষ্কারভাবে প্রমাণিত, শরিয়তে তাকে হালাল বলা হয়। কথা, কাজ বা বস্তু যেকোনো কিছুই হালাল হতে পারে। উদাহরণ হিসেবে বলা যায়, যে বস্তু বা দ্রব‍্য ব্যবহার করা শরিয়তে বৈধ তা হালাল দ্রব্য হিসেবে পরিচিত। যেমন- চাল-ডাল, ফলমূল ইত্যাদি। তেমনি কথা ও কাজের ক্ষেত্রে সত্য কথা বলা, সুন্নত সম্মত পন্থায় ব্যবসা-বাণিজ্য করা, মানুষের উপকার করা ইত্যাদি। তাই বলা যায়, গবেষকের প্রথম অধিবেশনের বক্তব্যের মাধ্যমে হালালের বিষয়টি তুলে ধরা হয়েছে।"
        },
        {
          "label": "ঘ",
          "question": "গবেষকের দ্বিতীয় অধিবেশনে দেওয়া বক্তব্যে ফুটে ওঠা বিষয়টি শরিয়তের 'আহকাম'-এর আলোকে বিশ্লেষণ করো।",
          "explanation": "দ্বিতীয় অধিবেশনে দেওয়া গবেষকের বক্তব্যে শরিয়তের আহকামের হারাম বিষয়টি ফুটে উঠেছে। হারাম অর্থ নিষিদ্ধ, মন্দ, অসংগত, অপবিত্র ইত্যাদি। হারাম হলো হালালের বিপরীত। যা মানুষের জন্য অকল্যাণকর তাই হারাম। গবেষক। তার দ্বিতীয় অধিবেশনের বক্তব্যে এ বিষয়ের প্রতি ইঙ্গিত করেছেন। দ্বিতীয় অধিবেশনে গবেষক বলেছেন, এমন কিছু করা যাবে না যা কুরআন- সুন্নাহর স্পষ্ট নির্দেশে অবশ্য পরিত্যাজ্য। আমরা জানি, যেসব কাজ বা বস্তু কুরআন ও সুন্নাহর স্পষ্ট নির্দেশে অবশ্য পরিত্যাজ্য বা বর্জনীয় তাকে হারাম বলে। অর্থাৎ আল্লাহ তায়ালা ও তাঁর রাসুল (স) যেসব কাজ করতে বা যেসব বস্তু ব্যবহার করতে সুস্পষ্টভাবে নিষেধ করেছেন সেসব কাজ বা বস্তু মানুষের জন্য হারাম। যেমন- সুদ, ঘুষ, জুয়াখেলা, শূকরের গোশত খাওয়া, মদ পান করা ইত্যাদি। হারাম কাজের মাধ্যমে মহান আল্লাহ ও তাঁর রাসুলের কথা এবং নিষেধাজ্ঞা অমান্য করা হয়। তাছাড়া হারাম খাদ্যদ্রব্যের প্রভাবে মানুষ অসৎকাজে উৎসাহী হয় এবং ইবাদতে আগ্রহ হারিয়ে ফেলে। রাসুল (স) বলেছেন, \"যে শরীর হারামের মাধ্যমে গঠিত তা জাহান্নামের ইন্ধন হবে।\" (আহমাদ, বায়হাকি, দারিমি) গবেষক তার দ্বিতীয় অধিবেশনের বক্তব্যে কুরআন- হাদিসের নিষেধাজ্ঞা মেনে চলার কথা ব্যক্ত করেছেন। তার বক্তব্যে হারামের বিষয়টি প্রকাশিত হয়েছে। হারাম বস্তু ও বিষয় মানবজীবনে মারাত্মক ক্ষতি বয়ে আনে এবং আল্লাহর ভালোবাসা থেকে মানুষকে দূরে সরিয়ে দেয়। পরিশেষে বলা যায়, হারাম মানুষকে অকল্যাণ ও ধ্বংসের দিকে নিয়ে যায়। আমরা সবাই হারামের ব্যাপারে সতর্ক থাকব। কথা, কাজ, ও পানাহারে হালাল পন্থা গ্রহণ করব।"
        }
      ]
    },
    {
      "number": "5",
      "uddipok": "হাসান একজন ফল ব্যবসায়ী। সে কিছু প্যাকেটে আগেই পঁচা ফল ভরে নিচে লুকিয়ে রাখে। ক্রেতাকে কৌশলে ঐ নিচের ফলের প্যাকেট দেয়। বিষয়টি নিয়ে কিছু ব্যবসায়ী তাঁর অনুপস্থিতিতে সমালোচনা করে বলে, সে একজন মিথ্যাবাদী। এ প্রসঙ্গে আরেক ব্যবসায়ী হাশেম সাহেব বলল, 'তোমরাও তো পাপ থেকে মুক্ত নও'।",
      "tag": "RB 20",
      "sub_questions": [
        {
          "label": "ক",
          "question": "আখলাক শব্দের অর্থ কী?",
          "explanation": "'আখলাক' শব্দের অর্থ স্বভাব বা চরিত্র।"
        },
        {
          "label": "খ",
          "question": "আখলাকে যামিমা ব্যক্তিজীবনে অশান্তি ডেকে আনে- ব্যাখ্যা করো।",
          "explanation": "আখলাকে যামিমাহ ব্যক্তিজীবনে অশান্তি ডেকে আনে। আখলাকে যামিমাহ অর্থাৎ নিন্দনীয় স্বভাব ব্যক্তিকে পশুর চেয়েও অধম করে ফেলে। চরিত্রহীনতার কারণে তার হিতাহিত কোনো জ্ঞান থাকে না। নিজ স্বার্থ রক্ষার জন্য সে মানবিক আদর্শসমূহ বিসর্জন দেয়। ফলে তার জীবন নানা ধরনের পাপাচারে পরিপূর্ণ হয়ে ওঠে। এর কারণে তার জীবনে কোনো শান্তি থাকে না। ভয়, ঘৃণা, অবিশ্বাস ইত্যাদি নিয়ে তাকে বেঁচে থাকতে হয়।"
        },
        {
          "label": "গ",
          "question": "হাসানের আচরণে আখলাকে যামিমার কোন দিকটি প্রকাশ পেয়েছে? ব্যাখ্যা করো।",
          "explanation": "নিম্নের অনুরূপঃ জনাব আরিফের মধ্যে আখলাকে যামিমার প্রতারণার দিকটি প্রকাশ পেয়েছে। প্রতারণা মিথ্যাচারের একটি বিশেষ রূপ। প্রকৃত অবস্থা গোপন রেখে ফাঁকি বা ধোঁকার ওপর ভিত্তি করে নিজ স্বার্থ হাসিল করাকে প্রতারণা বলা হয়। প্রতারণার মাধ্যমে অন্যকে ভুল বুঝিয়ে ঠকানো হয়। আরিফের চরিত্রেও এ বৈশিষ্ট্য দেখা যায়। জনাব আরিফ তার ব্যবসায় বেশি লাভের আশায় পণ্যসামগ্রী গুদামজাত করে বাজারে কৃত্রিম সংকট সৃষ্টি করত। পরবর্তি সময়ে বাজারে চাহিদার তুলনায় পণ্য সরবাহের সংকট দেখিয়ে পণ্যদ্রব্যের অতিরিক্ত মূল্য বা দাম বর্ধিত করে মানুষকে ঠকিয়ে অর্থ উপার্জন করত। তার এ ধরনের কর্মকাণ্ড প্রতারণার অন্তর্ভুক্ত। প্রতারণা নানাভাবে হতে পারে, সাধারণত আর্থিক লেনদেন ও ব্যবসা-বাণিজ্যে প্রতারণার দৃষ্টান্ত বেশি দেখা যায়। যেমন- ভুল ও মিথ্যা তথ্য দেওয়া, পণ্যদ্রব্যের দোষ গোপন করা, ভালো জিনিস দেখিয়ে বিক্রি করার সময় খারাপ জিনিস দিয়ে দেওয়া, বেশি দামের দ্রব্যের সাথে কম দামের দ্রব্য মিশিয়ে বিক্রি করা, পণ্যদ্রব্যে মিথ্যা প্রচারণা চালানো ইত্যাদি। সুতরাং ব্যবসায়ী আরিফের বেশি লাভের আশায় পণ্যসামগ্রী গুদামজাত করে বাজারে কৃত্রিম সংকট তৈরি করা প্রতারণাকে নির্দেশ করে।"
        },
        {
          "label": "ঘ",
          "question": "ব্যবসায়ীদের কথাবার্তার প্রেক্ষিতে হাশেম সাহেবের প্রতিক্রিয়া কতটুকু যৌক্তিক? বিশ্লেষণ করো।",
          "explanation": "নিম্নের অনুরূপঃ উদ্দীপকের জাকিয়ার কাজটি হলো গিবত। গিবতের পরিণাম অত্যন্ত ভয়াবহ। গিবত অর্থ পরনিন্দা, পরচর্চা, অসাক্ষাতে দুর্নাম করা, সমালোচনা করা ইত্যাদি। কারও অসাক্ষাতে অন্যের নিকট তার সম্পর্কে এমন কথা বলা যা শুনলে সে মনে কষ্ট পায় তাকে গিবত বলে। জাকিয়ার কাজে এ বিষয়টি প্রকাশ পেয়েছে। জাকিয়া সালমার আগোচরে অন্য বান্ধবীর কাছে তার দোষ প্রকাশ করে। এ কাজটি গিবত। কারণ এ সম্পর্কে রাসুল (স) বলেছেন, 'গিবত হলো- তুমি তোমার ভাইয়ের এমনভাবে সমালোচনা করবে যা শুনলে সে মনে কষ্ট পায়..........।' (মুসলিম) ইসলামি শরিয়তে গিবত বা পরনিন্দা করা অবৈধ। আল্লাহ বলেছেন, 'আর তোমরা একে অন্যের গিবত করো না। তোমাদের কেউ কি তার মৃত ভাইয়ের গোশত খেতে ভালোবাসবে? বস্তুত তোমরা নিজেরাই তা অপছন্দ করে থাকো।' (সূরা আল-হুজুরাত, আয়াত ১২) গিবত করাকে আল-কুরআনে নিজ মৃত ভাইয়ের গোশত খাওয়ার সাথে তুলনা করা হয়েছে। সুতরাং গিবত খুবই অপছন্দনীয় কাজ। সুস্থ, বিবেকবান কোনো মানুষই এরূপ কাজ পছন্দ করতে পারে না। আল্লাহ তায়ালাও গিবত করা পছন্দ করেন না। পবিত্র হাদিসে মহানবি (স) আমাদের গিবতের পরিণাম সম্পর্কে সতর্ক করে দিয়েছেন। রাসুলুল্লাহ (স) বলেছেন, \"গিবত ব্যভিচারের চাইতেও মারাত্মক। সাহাবিগণ বললেন, হে আল্লাহর রাসুল! গিবত কীভাবে ব্যভিচারের চাইতেও মারাত্মক অপরাধ হয়? রাসুল (স) বললেন, কোনো ব্যক্তি ব্যভিচার করার পর তওবা করলে আল্লাহ তায়ালা তাকে ক্ষমা করে দিতে পারেন। কিন্তু গিবতকারীকে ততক্ষণ পর্যন্ত আল্লাহ মাফ করবেন না, যতক্ষণ না যার গিবত করা হয়েছে সে ব্যক্তি মাফ করবে।\" (বায়হাকি)। উপরের আলোচনা থেকে বোঝা যায়, জাকারিয়ার কাজটি হলো গিবত আর এটি মানুষের জন্য মারাত্মক পরিণতি বয়ে আনে।"
        }
      ]
    },
    {
      "number": "6",
      "uddipok": "রাহাত একজন দোকানদার। তার দোকানে কোনো খারাপ পণ্য নেই। ২/১ টি খারাপ পণ্য থাকলেও তা ক্রেতার কাছে বিক্রি করেন না। কোন অবস্থাতে তিনি পণ্যের দোষত্রুটি গোপন করেন না। তার এমন আচরণ দেখে মসজিদের ইমাম সাহেব বলেন, এমন ভালো লোকের সব কাজই আশ্চর্যজনক। এ রকম কাজ থেকে ভালো লোক ছাড়া অন্য কেউ উপকৃত হতে পারে না।",
      "tag": "RB 20",
      "sub_questions": [
        {
          "label": "ক",
          "question": "'কাওলি' হাদিস কাকে বলে?",
          "explanation": "রাসুলুল্লাহ (স)-এর বাণীসূচক হাদিসকে কাওলি হাদিস বলা হয়।"
        },
        {
          "label": "খ",
          "question": "হযরত উসমান (রা)-কে কেন 'জামিউল কুরআন' বলা হয়?",
          "explanation": "নিম্মের অনুরূপ। আল-কুরআন সংকলনের দায়িত্ব পালনের জন্য উসমান (রা)-কে 'জামিউল কুরআন' বলা হয়। হযরত উসমান (রা)-এর খিলাফতকালে একই কুরআনের বিভিন্ন তিলাওয়াত শোনা যায়। যার ফলে পরবর্তী সময়ে বিপর্যয়ের আশঙ্কা দেখা দেয়। তিনি বিষয়টির গুরুত্ব অনুধাবন করে আঞ্চলিক বিকৃতসম্পন্ন কুরআনের কপিসমূহ সংগ্রহ করেন এবং বিশুদ্ধ একটি কপি রেখে বাকি কপিসমূহ সাহাবিদের ঐকমত্যে পুড়িয়ে ফেলেন। এভাবে তার প্রত্যক্ষ তত্ত্বাবধানে পবিত্র কুরআন সংকলিত হয়। এ মহান কাজের জন্য হযরত উসমান (রা)-কে 'জামিউল কুরআন' বা কুরআন সংকলনকারী বলা হয়।"
        },
        {
          "label": "গ",
          "question": "উদ্দীপকে রাহাতের কর্মকাণ্ডে কোন হাদিসের শিক্ষার প্রতিফলন ঘটেছে? ব্যাখ্যা করো।",
          "explanation": "রাহাতের কার্মকাণ্ডে ব্যবসায়ে সততা সম্পর্কিত হাদিসের শিক্ষার প্রতিফলন ঘটেছে। সৎ ব্যবসায়ীরা কিয়ামতের দিন শহিদদের সাথে থাকবে। এ মর্যাদা পাওয়ার জন্য তাদের সততা ও সত্যবাদিতার সাথে ব্যবসা পরিচালনা করতে হবে। রাহাতের ক্ষেত্রে এ শর্ত পূরণের দৃষ্টান্ত লক্ষ করা যায়। রাহাতের দোকানে দু-একটি খারাপ পণ্য থাকলেও সে তা ক্রেতার কাছে বিক্রি করে না। এছাড়া কোনো অবস্থায়ই সে পণ্যের দোষ-ত্রুটি গোপন করে না। মহানবি (স) বলেছেন, 'বিশ্বস্ত সত্যবাদী মুসলিম ব্যবসায়ী কিয়ামতের দিন শহিদগণের সাথে থাকবে।' (ইবনে মাজাহ) এ হাদিসের শিক্ষণীয় বিষয় হলো সততা ও বিশ্বস্ততার সাথে ব্যবসা করলে মহাপুরস্কার পাওয়া যাবে। এজন্য ব্যবসাক্ষেত্রে সব ধরনের অন্যায়, প্রতারণা ও ধোঁকাবাজি ত্যাগ করতে হবে। যেমন- ওজনে কম দেওয়া, খারাপ দ্রব্য ভালো বলে বিক্রি করা, ভেজাল মেশানো, পণ্যের দোষত্রুটি গোপন করা, মওজুতদারি, কালোবাজারি প্রভৃতি কাজ করা যাবে না। তাহলেই রাসুল (স)-এর ঘোষিত মর্যাদা পাওয়া যাবে। রাহাতের মাঝে একজন সৎ ব্যবসায়ির গুণ ও বৈশিষ্ট্য বিদ্যমান। তাই বলা যায়, রাহাত এ হাদিসটির শিক্ষা গ্রহণ করেছে।"
        },
        {
          "label": "ঘ",
          "question": "ইমাম সাহেবের মূল্যায়নের যথার্থতা সংশ্লিস্ট হাদিসের আলোকে বিশ্লেষণ করো",
          "explanation": "ইমাম সাহেব রাহাতের কাজ বিশ্লেষণ করে তাকে একজন ভালো মানুষ তথা মুমিন হিসেবে ইঙ্গিত করায় তার মূল্যায়ন যথার্থ হয়েছে। একজন মুমিন জীবনের প্রত্যেকটি কাজে আল্লাহ ও তাঁর রাসুলের নির্দেশিত পথ অনুসরণ করেন। এতে তার যত কষ্ট ও ক্ষতি স্বীকার করতে হয় তিনি হাসি মুখে তা করে যান। এক্ষেত্রে তিনি ধৈর্য ও সহিষ্ণুতার পরিচয় দেন। ফলে মুমিনের কাজে একজন ভালো মানুষের কাজের প্রতিফলন ঘটে। তার কাজের মাধ্যমে তার এবং সারা পৃথিবীর মানুষের কল্যাণ হয়। রাহাতের কাজে এসব গুণের প্রতিফলন ঘটেছে বলে ইমাম সাহেব তাকে ভালো মানুষ বা মুমিন লোক হিসেবে আখ্যা দিয়েছেন। ইমাম সাহেব রাহাতের কাজকে আশ্চর্যজনক বলেছেন। আবার এ রকম কাজ থেকে ভালো লোক ছাড়া কেউ উপকৃত হতে পারে না বলে মন্তব্য করেছেন। কারণ রাহাত তার ব্যবসায়ে কোনো প্রতারণার আশ্রয় নেন না। তিনি একজন সৎ ব্যবসায়ী হিসেবে পণ্যের দোষত্রুটি ক্রেতার কাছে গোপন করেন না এবং খারাপ পণ্য বিক্রিও করেন না। এতে তার হয়ত কিছুটা ক্ষতি হয়। এক্ষেত্রে তিনি আল্লাহর আদেশ পালনের ক্ষেত্রে ধৈর্যের পরিচয় দেন। মানুষের উচিত সর্বাবস্থায় আল্লাহর ওপর ভরসা করে সঠিকভাবে সব কাজ পরিচালনা করা। এতে আল্লাহ তায়ালা তার প্রতি সন্তুষ্ট হন। তাকে পুরস্কার ও সাওয়াব দান করেন। রাহাত ব্যবসায়ে অন্যায় লাভের হিসাব করেননি। লাভ অথবা ক্ষতি যাই হোক তিনি ব্যবসার ক্ষেত্রে আল্লাহর বিধান মেনেছেন। তিনি একজন যথার্থ মুমিন বা ভালো মানুষের পরিচয় দিয়েছেন। তাই তার সম্পর্কে ইমাম সাহেবের মূল্যায়ন যথার্থ।"
        }
      ]
    },
    {
      "number": "7",
      "uddipok": "সাজিদা একমাত্র মেয়ের বিয়েতে ধারকর্জ করে গায়ে হলুদের নামে প্রচুর অর্থ গল্প করেন। অন্যদিকে তার ছেলে সাজিদ কিছুদিন ধরে বাবার ব্যবসা পরিচালনা করছিলেন। কিছু এখন তা ছেড়ে দিয়ে এদিক-সেদিক ঘুরাঘুরি করে অলস সময় কাটায়। এদিকে সাজিদের ছোট ভাইটাও শারীরিক অক্ষমতার কারণে বাবার ব্যবসায় সহযোগিতা করতে অপারগ।",
      "tag": "RB 20",
      "sub_questions": [
        {
          "label": "ক",
          "question": "ওয়াদা কাকে বলে?",
          "explanation": "কাউকে কোনোরূপ প্রতিশ্রুতি, অঙ্গীকার বা কথা দেওয়াকে ওয়াদা বলে।"
        },
        {
          "label": "খ",
          "question": "ইসলামি নৈতিকতার মূলভিত্তি তাকওয়া- ব্যাখ্যা করো।",
          "explanation": "ইসলাম যে নৈতিক গুণাবলি অর্জনে উৎসাহিত করে সেগুলো অর্জনের মূল উপায় হলো তাকওয়া। তাকওয়াবান ব্যক্তি বিশ্বাস করেন যে, আল্লাহ তায়ালা সবকিছু দেখেন, শোনেন, জানেন। ফলে তিনি কোনোরূপ অন্যায় কাজ করতে পারেন না। কোনোরূপ অশ্লীল ও অশালীন কথা, কাজ ও চিন্তা-ভাবনা করতে পারেন না। বরং সকল সৎ ও সুন্দর গুণ অনুশীলনে অনুপ্রাণিত হন। এভাবে তাকওয়া মানুষকে নৈতিক ও মানবিক আদর্শে আদর্শবান করে তোলে। তাই বলা হয়, ইসলামি নৈতিকতার মূলভিত্তি হলো তাকওয়া।"
        },
        {
          "label": "গ",
          "question": "সাজিদার কর্মকাণ্ডে আখলাকের কোন বিষয়টি প্রকাশ পেয়েছে? ব্যাখ্যা করো।",
          "explanation": "সাজিদার কাজে আখলাকে হামিদাহর অন্যতম গুণ মিতব্যয়িতার অভাব প্রকাশ পেয়েছে। মিতব্যয়িতা আখলাকে হামিদাহর অন্যতম দিক। মিতব্যয়িতা হলো প্রয়োজন। অনুসারে ব্যয় করা, পরিমিতিবোধ, কথা-বার্তা, কাজ-কর্মে যথাযথ মাল- সম্পদের সুষ্ঠু ব্যবহার ইত্যাদি। সাধারণত ধন-সম্পদের যথাযথ ও প্রয়োজনমাফিক ব্যবহারকে মিতব্যয়িতা বলা হয়। কিন্তু সাজিদার কাজে এর বিপরীত চিত্র লক্ষ করা যায়। একমাত্র মেয়ের বিয়েতে সাজিদা ধারকর্জ করে গায়ে হলুদের নামে প্রচুর অর্থ খরচ করে। এ বিষয়টিই হলো মিতব্যয়িতার বিপরীত অর্থাৎ অপচয়। বেহিসাবে প্রয়োজনের অতিরিক্ত খরচ করাকে অপচয় বলা হয়। আমরা অনেক সময় আরাম-আয়েশ ও বিলাসিতার জন্য প্রচুর অর্থ ব্যয় করি। বিয়ে, পার্টি, জন্মদিন ইত্যাদির নামে অযথা সব অনুষ্ঠান করি। এতে বিলাসবহুল আয়োজন করে থাকি। এগুলো অর্থহীন, অপ্রয়োজনীয়। এ ধরনের অর্থব্যয়কে অপচয় বলা হয়। এটি কৃপণতার ঠিক বিপরীতমুখী প্রত্যয়। সুতরাং বোঝা যায়, সাজিদার কাজে মিতব্যয়িতার অভাব লক্ষণীয়। মূলত তার আচরণে অপচয় বৈশিষ্ট্যটি প্রকাশিত হয়েছে।"
        },
        {
          "label": "ঘ",
          "question": "সাজিদ ও তার ছোট ভাইয়ের আচরণ আখলাকে যামিমার সংশ্লিষ্ট বিষয়ের আলোতে মূল্যায়ন করো।",
          "explanation": "সংশ্লিষ্ট বিষয় অর্থাৎ কর্মবিমুখতার সংজ্ঞা বিচারে সাজিদের ছোট ভাইয়ের আচরণ গ্রহণযোগ্য হলেও সাজিদের আচরণ অত্যন্ত নিন্দনীয়। কর্মবিমুখতা বলতে কাজ না করার ইচ্ছাকে বোঝায়। এটি আখলাকে যামিমাহর অন্তর্ভুক্ত। ইসলাম এ বিষয়টিকে সমর্থন করে না। এ হীন বিষয়টি সাজিদের মধ্যে উপস্থিত। তবে তার ভাইয়ের ক্ষেত্রে এ বিধান প্রযোজ্য নয়। সাজিদ কাজ ছেড়ে দিয়ে অলস সময় কাটায়। আর তার ভাই শারীরিক অক্ষমতার কারণে কাজ করতে অপারগ। আমরা জানি, সামর্থ্য থাকা সত্ত্বেও কোনো কাজ না করে অলস বা বেকার বসে থাকাকে কর্মবিমুখতা বলা হয়। এটি মানুষের মধ্যে অলসতা সৃষ্টি করে। অলস ব্যক্তি নানা অসৎ ও অনৈতিক কাজে জাড়িত থাকে। ফলে সামাজিক অবক্ষয় দেখা দেয়। কর্মবিমুখতার ফলে মানুষের মেধা, শক্তি ও সময়ের অপচয় হয়। মহান আল্লাহ বলেন, 'অতঃপর সালাত সমাপ্ত হলে তোমরা পৃথিবীতে ছড়িয়ে পড় এবং আল্লাহর অনুগ্রহ সন্ধান করো।' (সূরা আল-জুমুআ, আয়াত ১০) মহানবি (স) বলেছেন, 'হালাল উপায়ে জীবিকা উপার্জন করা ফরজের পর আরও একটি ফরজ কাজ।' (বায়হাকি) অর্থাৎ ইসলামে কর্মবিমুখতার কোনো সুযোগ নেই। তবে কোনো অক্ষম ব্যক্তি যদি কাজ করতে না পারে তবে তা কর্মবিমুখতা নয়। যেমন- অন্ধ, বধির বা প্রতিবন্ধীরা শারীরিক কারণে সবধরনের কাজ করতে সমর্থ নয়। উপরের আলোচনা থেকে বোঝা যায়, কর্মবিমুখতা গর্হিত কাজ হওয়ায় সাজিদের কাজ সমর্থনযোগ্য নয়। তবে তার ভাই শারীরিকভাবে অক্ষম হওয়ার কারণে তার কর্মহীনতা দোষের কিছু নয়।"
        }
      ]
    },
    {
      "number": "8",
      "uddipok": "দৃশ্যপট-১: মুরাদপুর ইউনিয়নের নবনির্বাচিত চেয়ারম্যান তার উদ্বোধনী ভাষণে বলেন, এখন থেকে আমার ইউনিয়নে কোনো স্বামী তার স্ত্রীদের প্রতি অসদাচরণ ও কালের লোকদের প্রতি বৈষম্যমূলক আচরণ করতে পারবে না। আর যারা সমাবেশে আসে নাই তাদের কাছেও আমার কথাগুলো প্রচার করবেন। দৃশ্যপট-২: বাংলাদেশের সামরিক বাহিনীর সদস্য জাবির স্বাধীনতা যুদ্ধে সাহসিকতার জন্য বীর-বিক্রম উপাধি পান। সাহিত্যেও দখল থাকার কারণে তাকে সাহিত্যের বিশ্বকোষ বলা হতো। তিনি চলাফেরায়ও বিলাসী ছিলেন। কাজের জন্য অনেক লোকও ছিল তার।",
      "tag": "RB 20",
      "sub_questions": [
        {
          "label": "ক",
          "question": "'হিলফুল ফুযুল' কাকে বলে?",
          "explanation": "শান্তি প্রতিষ্ঠা এবং কল্যাণমূলক কাজ করার উদ্দেশ্যে মহানবি (স) আরবে যে 'শান্তি সংঘ' গঠন করেছিলেন তাকে 'হিলফুল ফুযুল' বলে।"
        },
        {
          "label": "খ",
          "question": "'কবিতা হলো আরবদের জীবনালেখ্য'- ব্যাখ্যা করো।",
          "explanation": "কবিতার মাধ্যমে আরবরা তাদের জীবনচিত্র তুলে ধরত বলে কবিতা ছিল তাদের জীবনালেখ্য। কবিতার প্রতি আরবদের খুব অনুরাগ ছিল। তারা বিভিন্ন ক্ষেত্রে মুখে মুখে কবিতা চর্চা করত। জীবনের সব দিক উঠে আসত এসব কবিতায়। যেমন: যুদ্ধ-বিগ্রহ, সামাজিক অসঙ্গতি, ব্যঙ্গ-বিদ্রূপ, প্রেম-ভালোবাসা, নারী- সৌন্দর্য ইত্যাদি। অর্থাৎ আরবদের জীবনের এমন কোনো দিক ছিল না যা তারা কবিতায় তুলে ধরেনি। এ কারণে কবিতাকে আরবদের জীবনালেখ্য বলা হয়।"
        },
        {
          "label": "গ",
          "question": "চেয়ারম্যানের বক্তব্য মহানবি (স)-এর কোন ঐতিহাসিক কর্মের প্রতিচ্ছবি? ব্যাখ্যা",
          "explanation": "চেয়ারম্যানের বক্তব্য মহানবি (স)-এর বিদায় হজের ভাষণের প্রতিচ্ছবি। মহানবি (স) ওফাতের পূর্বে ৬৩২ খ্রিষ্টাব্দে বিদায় হজ পালন করেন। এ সময় তিনি এক যুগান্তকারী ভাষণ দেন। এ ভাষণে বিশ্ব মানবতার জন্য গুরুত্বপূর্ণ দিকনির্দেশনা ছিল। উদ্দীপকে বর্ণিত চেয়ারম্যানের মধ্যে এ ভাষণের প্রভাব বিদ্যমান। চেয়ারম্যান তার ইউনিয়নের স্বামীদেরকে স্ত্রীদের সাথে অসদাচরণ করতে নিষেধ করেন। কাজের লোকদের সাথেও বৈষম্যমূলক আচরণ পরিহারের নির্দেশ দেন। এছাড়া যারা তার কথাগুলো শোনেনি তাদের কাছে তার বক্তব্য প্রচার করার নির্দেশ দেন। মহানবি (স)-এর বিদায় হজের ভাষণের ক্ষেত্রে আমরা এ নির্দেশনাগুলো পাই। সে ভাষণে তিনি বলেন, হে বিশ্বাসীগণ! স্ত্রীদের সাথে সদয় ব্যবহার করবে। তাদের ওপর তোমাদের যেমন অধিকার আছে, তেমনই তোমাদের ওপরও তাদের অধিকার রয়েছে। দাস-দাসীদের প্রতি সদ্ব্যবহার করবে। তোমরা যা আহার করবে ও পরিধান করবে তাদেরকেও তা আহার করাবে ও পরিধান করাবে। তারা যদি কোনো অমার্জনীয় অপরাধ করে ফেলে, তবে তাদের মুক্ত করে দেবে, তবুও তাদের সাথে দুর্ব্যবহার করবে না। সবশেষে মহানবি (স) বলেন, তোমরা যারা উপস্থিত আছো তারা অনুপস্থিতদের কাছে আমার বাণী পৌঁছে দেবে। সুতরাং বোঝা যায়, চেয়ারম্যানের বক্তব্য মহানবি (স)-এর বিদায় হজের ভাষণের আংশিক প্রতিফলিতরূপ।"
        },
        {
          "label": "ঘ",
          "question": "দৃশ্যপট-২ এ জাবিরের বৈশিষ্ট্য একজন খলিফার জীবনাদর্শের আলোকে মূল্যায়ন করো।",
          "explanation": "দৃশ্যপট-২ এ জাবিরের মধ্যে হযরত আলি (রা)-এর জীবনাদর্শের আংশিক প্রতিফলন থাকলেও অনেকটা বিপরীত রূপও প্রকাশ পেয়েছে। ইসলামের চতুর্থ খলিফা হলেন হযরত আলি (রা)। তিনি ছিলেন অসাধারণ বীরত্বের অধিকারী। জ্ঞানসাধনায় তিনি সব মানুষের জন্য অনুকরণীয় আদর্শ। এ দুটি বিষয়ের সাথে জাবিরের বৈশিষ্ট্যের মিল থাকলেও আলি (রা)-এর অনাড়ম্বর জীবনযাপনের বিপরীত দিক জাবিরের মধ্যে লক্ষণীয়। জাবির স্বাধীনতা যুদ্ধে সাহসিকতার জন্য বীরবিক্রম উপাধি পান। সাহিত্যে দখল থাকার কারণে তাঁকে সাহিত্যের বিশ্বকোষ বলা হয়। তবে তিনি চলাফেরায় বিলাসী। তাঁর কাজের জন্য অনেক লোক রাখা আছে। হযরত আলি (রা)-এর ক্ষেত্রে আমরা দেখতে পাই, তার শৌর্যবীর্য ও শক্তির কারণে তাঁর নাম শুনলেও কাফিরদের মধ্যে ত্রাস সৃষ্টি হতো। বদর যুদ্ধে অসাধারণ বীরত্বের কারণে রাসুল (স) তাঁকে 'যুলফিকার' তরবারি উপহার দেন। খায়বারে কামুস দুর্গ জয় করলে নবি (স) তাকে 'আসাদুল্লাহ' (আল্লাহর সিংহ) উপাধি দেন। আলি (রা) ছিলেন জ্ঞানতাপস ও জ্ঞানসাধক। হাদিস, তাফসির, আরবি সাহিত্য ও আরবি ব্যাকরণে তিনি যুগের সেরা ব্যক্তিত্ব ' ছিলেন। কথিত আছে, হযরত মুহাম্মদ (স) হলেন জ্ঞানের শহর, আর আলি (রা) তার দরজা। তাঁর রচিত 'দিওয়ানে আলি' নামক কাব্যগ্রন্থটি আরবি সাহিত্যের অমূল্য সম্পদ। তবে তিনি অত্যন্ত অনাড়ম্বর ও সহজ-সরল জীবনযাপন করতেন। তাঁর কোনো কাজের লোক ছিল না। কঠোর পরিশ্রম করে তিনি জীবিকা নির্বাহ করতেন। উপরের আলোচনা থেকে বলা যায়, জাবিরের মধ্যে হযরত আলি (রা)-এর বৈশিষ্ট্যের আংশিক প্রতিফলন ঘটলেও সে সম্পূর্ণভাবে তার জীবনাদর্শ ধারণ করতে পারেনি।"
        }
      ]
    },
    {
      "number": "9",
      "uddipok": "'সোনার বাংলাদেশ গড়া' শীর্ষক আলোচনা সভায় ফাবিহা বলেন, এদেশে ৮৫% মুসলমান সবাই ভাই ভাই। একে অপরের সহযোগিতায় এগিয়ে আসলে এরূপ বাংলাদেশ গড়া সম্ভব। ফাবিহার সহপাঠী ফারিহা দ্বিমত পোষণ করে বলেন, শুধু মুসলমান কেন? এদেশে অন্য সম্প্রদায়ের লোকেরও বসবাস রয়েছে। তাই সম্প্রদায় নির্বিশেষে সকলের প্রতি ভাইয়ের মতো আচরণের মাধ্যমেই সম্ভব 'সোনার বাংলাদেশ গড়া'।",
      "tag": "RB 20",
      "sub_questions": [
        {
          "label": "ক",
          "question": "কর্তব্যপরায়ণতা কী?",
          "explanation": "মানুষ হিসেবে আমাদের ওপর অর্পিত দায়িত্বসমূহ যথাযথভাবে আদায় বা পালন করাই হলো কর্তব্যপরায়ণতা।"
        },
        {
          "label": "খ",
          "question": "ইমানদার হওয়ার জন্য পবিত্র থাকা অপরিহার্য কেন?",
          "explanation": "ইমানের একটি শর্ত হলো পবিত্রতা। অপবিত্র, নোংরা, ময়লা ও দুর্গন্ধযুক্ত থাকা ইমানদারদের স্বভাব নয়। কারণ পবিত্রতা, ছাড়া কোনো ইবাদত কবুল হয় না। সালাত আদায়ের জন্য মানুষের শরীর, পোশাক এবং সালাতের স্থান পরিষ্কার ও পবিত্র হতে হয়। এগুলো নাপাক বা অপবিত্র থাকলে সালাত শুদ্ধ হয় না। তেমনি কুরআন তিলাওয়াতের জন্যও পাক-পবিত্র হতে হয়। এভাবে ইসলামের প্রত্যেকটি ইবাদতের ক্ষেত্রেই পবিত্রতার বিশেষ শর্ত পালন করতে হয়। এ কারণে ইমানদার হওয়ার জন্য পবিত্র থাকা অপরিহার্য।"
        },
        {
          "label": "গ",
          "question": "ফাবিহার মনোভাবে কোন ধরনের ভ্রাতৃত্বের বহিঃপ্রকাশ ঘটেছে? ব্যাখ্যা করো।",
          "explanation": "ফাবিহার মনোভাবে ইসলামি ভ্রাতৃত্বের বহিঃপ্রকাশ ঘটেছে। ইসলামে সব মুসলমান ভাই ভাই। মুসলমানগণ বিশ্বের যে প্রান্তেই থাকুক, সাদা-কালো, ধনী-গরিব যাই হোক না কেন সবাই ভাই ভাই। তারা পরস্পরের প্রতি, ভ্রাতৃত্বসুলভ আচরণ করবে এটাই ইসলামের শিক্ষা। ফাবিহা এই শিক্ষায় প্রভাবিত। ফাবিহার মতে, আমাদের দেশের ৮৫% মুসলমান। তারা সবাই ভাই ভাই। তার এ কথার সমর্থন আমরা হাদিস ও কুরআনে পাই। আল্লাহ তায়ালা বলেন, 'মুমিনগণতো পরস্পর ভাই ভাই।' (সূরা আল-হুজুরাত, আয়াত ১০) মহানবি (স) বলেন, 'তুমি মুমিনগণকে পারস্পরিক করুণা প্রদর্শন, সম্প্রীতি, ভালোবাসা ও সহানুভূতি প্রদর্শনের ব্যাপারে একটি দেহের মতো পাবে। যখন দেহের একটি অঙ্গ কষ্ট পায় তখন গোটা দেহই জ্বর ও নিদ্রাহীনতার মাধ্যমে এর প্রতি সাড়া দেয়।' (বুখারি ও মুসলিম) মুসলমানদের মধ্যকার এ পারস্পরিক অনুভূতিই হলো ইসলামি ভ্রাতৃত্ব। সুতরাং বোঝা যায়, ফাবিহার মনোভাবে ইসলামি ভ্রাতৃত্বের প্রতিফলন ঘটেছে।"
        },
        {
          "label": "ঘ",
          "question": "ফারিহার দ্বিমত পোষণ কতটুকু যৌক্তিক? মতামত দাও।",
          "explanation": "সাম্প্রদায়িক সম্প্রীতির গুরুত্ব বিবেচনায় ফাতিহার কথার সাথে ফারিহার দ্বিমত পোষণ সম্পূর্ণ যৌক্তিক। আমাদের সমাজে অমুসলিম সম্প্রদায়ের বহু লোক বাস করে। সমাজে বসবাসরত এসব সম্প্রদায়ের মানুষের সাথে সদাচার করাই হলো সাম্প্রদায়িক সম্প্রীতি। ফারিহার দ্বিমত এ বিষয়টিকে ধারণ করে। ফাবিহার কথায় দ্বিমত পোষণ করে ফারিহা বলে, প্রতিটি সম্প্রদায়ের সবার প্রতি ভাইয়ের মতো আচরণের মাধ্যমেই সোনার বাংলাদেশ গড়া সম্ভব। অর্থাৎ সাম্প্রদায়িক সম্প্রীতির মাধ্যমে শান্তি প্রতিষ্ঠা সম্ভব। প্রকৃতপক্ষে, নিজ সম্প্রদায়ের বাইরের অন্য সম্প্রদায়ের লোকদের সাহায্য-সহযোগিতা করা, তাদের বিপদে এগিয়ে যাওয়া ইসলামের নির্দেশ। এতে কলহ, হানাহানির পরিবর্তে শান্তি স্থাপিত হয়। আল্লাহ তায়ালা বলেন, 'তাদের অধিকাংশ গোপন পরামর্শে কোনো কল্যাণ নেই। বরং কল্যাণ আছে যে দান-খয়রাত, সৎকাজ ও মানুষের মধ্যে শান্তি স্থাপনের নির্দেশ দেয় তাতে। আল্লাহর সন্তুষ্টি লাভের আশায় যে এরূপ করবে আমি অবশ্যই তাকে মহাপুরস্কার দান করব।' (সূরা আন-নিসা, আয়াত ১১৪) আমাদের দেশের একটি বিরাট অংশ অমুসলিম। কোনোরূপ সহিংসতা পোষণ না করে একত্রে তাদের নিয়ে কাজ করতে হবে। সব কাজে তাদের সমান অংশগ্রহণ নিশ্চিত করতে হবে। দেশের সার্বিক উন্নয়নে তাদের সহযোগিতা অপরিহার্য। সব সম্প্রদায়ের মানুষের প্রতি ভ্রাতৃত্বসুলভ আচরণের মাধ্যমেই শান্তি প্রতিষ্ঠা ও সোনার বাংলা গড়া, সম্ভব। তাই ফারিহার দ্বিমত পোষণ সম্পূর্ণ যৌক্তিক।"
        }
      ]
    },
    {
      "number": "10",
      "uddipok": "নবম শ্রেণির শিক্ষার্থী ফারাহ তার সহপাঠী জেরিনের সাথে এক আলোচনায় বলে, আমাদের দেশে এখনও অনেক লোক অনাহারে থাকে। তাই ক্ষুধা দূরীকরণে কাজ করতে হবে। কারণ প্রতিবছর মাসব্যাপী প্রশিক্ষণে আমরা এর শিক্ষা পেয়ে থাকি। জেরিন যোগ করে বলেন, শুধু তাই নয়, অভাবগ্রস্ত মানুষের ভাগ্য উন্নয়নেও মুসলিম হিসেবে আমাদের দায়িত্ব রয়েছে। আমাদের সকল ধনীরা মিলে বছরান্তে পরিকল্পিতভাবে কিছু কাজ করতে পারলে ধনী-গরিবের পার্থক্য দূর হয়ে যাবে।",
      "tag": "RB 20",
      "sub_questions": [
        {
          "label": "ক",
          "question": "হাক্কুল ইবাদ কাকে বলে?",
          "explanation": "ইসলাম নির্দেশিত বান্দার প্রতি বান্দার অধিকার ও কর্তব্যকে হাক্কুল ইবাদ (বান্দার হক) বলে।"
        },
        {
          "label": "খ",
          "question": "'ইসলামি জীবনব্যবস্থায় নৈতিকতার গুরুত্ব অপরিসীম'- ব্যাখ্যা করো।",
          "explanation": "নৈতিকতার ভিতের ওপরই ইসলামি জীবন ব্যবস্থা পরিচালিত হয়। তাই নৈতিকতা অতি গুরুত্বপূর্ণ। নৈতিকতা হলো ব্যক্তির মৌলিক মানবীয় গুণ এবং জীবনের শ্রেষ্ঠ সম্পদ। এর মাধ্যমে মানুষ জীবনের সব ক্ষেত্রে আল্লাহর বিধান পালনে অভ্যস্ত হয়। যে পথে চললে আল্লাহ সন্তুষ্ট হন নৈতিকতা মানুষকে সেই পথে পরিচালিত করে। নৈতিক গুণাবলিসম্পন্ন ব্যক্তির চাল-চলন, ওঠা বসা, আচার-ব্যবহার, লেন-দেন সবকিছুই প্রশংসনীয় ও গ্রহণযোগ্য হয়। এ কারণে ইসলামি জীবনব্যবস্থায় নৈতিকতার গুরুত্ব অপরিসীম।"
        },
        {
          "label": "গ",
          "question": "ফারাহ-এর উপলব্ধিতে কোন ইবাদতের শিক্ষা ফুটে উঠেছে? ব্যাখ্যা করো।",
          "explanation": "ফারাহর উপলব্ধিতে সাওমের শিক্ষা ফুটে উঠেছে। সুবহে সাদিক থেকে সূর্যাস্ত পর্যন্ত আল্লাহর সন্তুষ্টি লাভের আশায় নিয়তের সাথে পানাহার ও ইন্দ্রিয় তৃপ্তি থেকে বিরত থাকার নাম সাওম। প্রাপ্তবয়স্ক প্রত্যেক নর-নারীর ওপর রমজানের একমাস রোযা রাখা ফরজ। ফারাহর মধ্যে এ ইবাদতের শিক্ষার প্রভাব পড়েছে। ফারাহ মাসব্যাপী একটি ইবাদত থেকে শিক্ষা নিয়েছে যে, ক্ষুধা দূরীকরণে কাজ করতে হবে। রমজানে এক মাস রোজা রাখার ফলেই মানুষের মধ্যে এ অনুভূতি জাগ্রত হয়। সিয়াম সাধনার ফলে সমাজের লোকদের মধ্যে পারস্পরিক সহানুভূতি ও সহমর্মিতা সৃষ্টি হয়। রোযাদার ব্যক্তি ক্ষুধার্ত থাকার ফলে অন্য অনাহারীর ক্ষুধার জ্বালা সহজে বুঝতে পারে। ক্ষুধা ও পিপাসার যন্ত্রণা যে কীরূপ পীড়াদায়ক হতে পারে তা সে উপলব্ধি করতে পারে। এতে অসহায়-নিরন্ন মানুষের প্রতি মমতাবোধ জাগ্রত হয়। মহানবি (স) বলেছেন, \"এ মাস সহানুভূতির মাস।\" রমজান মাসের অনুভূতি মানুষকে অসহায় ও দরিদ্রদেরকে দান করতে উৎসাহিত করে। তাদের ক্ষুধা ও অসহায়ত্ব মোচনে উদ্বুদ্ধ করে। এ কারণে বলা যায়, ফারাহর মধ্যে সাওমের শিক্ষার প্রভাব পড়েছে।"
        },
        {
          "label": "ঘ",
          "question": "জেরিনের উপলব্ধি কতটুকু সঠিক তা সংশ্লিষ্ট ইবাদতের আলোকে নিরূপণ করো।",
          "explanation": "নিম্মের অনুরূপ। প্রধান অতিথির বক্তব্যটি যাকাতকে নির্দেশ করে, যার গুরুত্ব অপরিসীম। যাকাত ইসলামের পঞ্চ স্তম্ভের অন্যতম। ধনী-গরিবদের মধ্যে আর্থিক সমন্বয় সাধনের জন্য আল্লাহ তায়ালা যাকাতের বিধান দিয়েছেন। নিসাব পরিমাণ সম্পদের মালিকের ওপর যাকাত ফরজ। আর ইসলামের দৃষ্টিতে যাকাত গরিবের প্রতি ধর্মীয় দয়া নয়; বরং এটা গরিবের অধিকার যা প্রধান অতিথির বক্তব্যেও প্রকাশ পেয়েছে। উদ্দীপকের বার্ষিক মিলাদ মাহফিলের প্রধান অতিথি একটি ইবাদতের গুরুত্ব তুলে ধরে বলেন। তিনি বলেন, বিত্তশালীদের সম্পদে নিঃস্বদের জন্য আল্লাহ তায়ালা একটি অংশ নির্ধারণ করে দিয়েছেন। এটি তাদের প্রতি কোনো দয়া নয়। তিনি এ বক্তব্য দ্বারা যাকাতের গুরুত্ব তুলে ধরেছেন। যাকাত ইসলামি অর্থ ব্যবস্থার উৎসগুলোর অন্যতম। এর ওপর ইসলামি রাষ্ট্রের অর্থনৈতিক ভিত্তি, ও জনকল্যাণমুখী প্রকল্পসমূহের সাফল্য নির্ভরশীল। এতে সম্পদের প্রবাহ গতিশীল হয়, এটা সম্পদের অপচয় রোধ করতে শেখায়। ধনীর সম্পদ পুঞ্জীভূত না থেকে দরিদ্র লোকদের হাতেও যায়। ফলে রাষ্ট্রের অর্থনীতি সচল হয়। উৎপাদন বৃদ্ধি পায় এবং বেকারত্ব হ্রাস পায়। আর্থিকভাবে অসচ্ছল মানুষগুলো ধীরে ধীরে সচ্ছল হতে থাকে। এভাবে রাষ্ট্রের অর্থনৈতিক ভিত মজবুত ও শক্তিশালী হয়। যাকাত মানুষের মনে খোদাভীতি সৃষ্টি করে। কোনো মুসলমান যাকাত না দিলে সে আর পরিপূর্ণ মুসলমান থাকতে পারে না। আল্লাহ বলেন, 'যারা যাকাত দেয় না এবং তারা পরকালও অস্বীকারকারী।' (সূরা হা-মীম, আস-সাজদাহ, আয়াত ৭) উপরের আলোচনা থেকে বলা যায়, প্রধান অতিথি তার বক্তব্যে যাকাত নামক ইবাদতের গুরুত্ব তুলে ধরেছেন। আর যাদের ওপর যাকাত আদায় করা ফরজ তাদের জন্য শরিয়তের বিধান অনুযায়ী যাকাত আদায় করা একান্ত আবশ্যক।"
        }
      ]
    },
    {
      "number": "11",
      "uddipok": "শিক্ষা সপ্তাহ প্রোগ্রামে আমন্ত্রিত একজন অধ্যাপক দু'জন আত্মমর্যাদাসম্পন্ন জ্ঞানীর উদ্ধৃতি দেন। প্রথম জন সামাজিক বিজ্ঞানের কিছু নতুন তত্ত্ব অবিষ্কার করে দেশব্যাপী সাড়া ফেললে রাষ্ট্রপ্রধান তাকে প্রেসিডেন্ট প্রাসাদে ডেকে পাঠান। তিনি আত্মমর্যাদাবোধের কারণে তা প্রত্যাখ্যান করেন। দ্বিতীয় জন রাষ্ট্রের বিভিন্ন আইনের তত্ত্বকে বোর্ড গঠনের মাধ্যমে সহজ করে সাধারণের কাছে তুলে ধরেন। এজন্য সরকার তাকে গুরুত্বপূর্ণ পদ দিতে চাইলে তা তিনি নেননি। আলোচক তার প্রসঙ্গে বলেন, তিনি জ্ঞানীর আত্মমর্যাদাকে সমুন্নত করেছেন।",
      "tag": "RB 20",
      "sub_questions": [
        {
          "label": "ক",
          "question": "খুলাফায়ে রাশেদিন কাকে বলে?",
          "explanation": "ইসলামের প্রথম চারজন খলিফাকে একত্রে খুলাফায়ে রাশেদিন বলে।"
        },
        {
          "label": "খ",
          "question": "হযরত উমর (রা) কে 'ফারুক' বলা হয় কেন?",
          "explanation": "নিম্মের অনুরূপ। হযরত উমর (রা) ইসলামের মর্মবাণী অনুধাবন করে ইসলাম গ্রহণ করায় মহানবি (স)-এর কাছ থেকে 'ফারুক' (সত্য-মিথ্যার পার্থক্যকারী) উপাধি পেয়েছিলেন। হযরত উমর (রা) প্রথম জীবনে প্রচণ্ড ইসলামবিদ্বেষী ছিলেন। তিনি ৬১৬ খ্রিষ্টাব্দে মহানবি (স)-কে হত্যার জন্য খোলা তরবারি হাতে নিয়ে তাঁর উদ্দেশ্যে রওনা হন। পথিমধ্যে তিনি তাঁর বোন ফাতেমা ও ভগ্নিপতি সাইদের ইসলাম গ্রহণের সংবাদ শুনে তাদেরকে শাস্তি দেওয়ার জন্য যান। তবে বোনের কণ্ঠে সূরা ত্বা-হার তিলাওয়াত শুনে ইসলামের মর্মবাণী বুঝতে পারেন। ইসলাম ও কুফরির (সত্য ও মিথ্যার) মধ্যে কোনটি সঠিক তা অনুধাবন করতে পেরে তিনি ইসলাম গ্রহণ করেন। এরপর তিনি প্রকাশ্যে কাবা ঘরের সামনে সালাত আদায়ের ঘোষণা দেন। এজন্য মহানবি (স) খুশি হয়ে তাঁকে 'ফারুক' উপাধি প্রদান করেন।"
        },
        {
          "label": "গ",
          "question": "অধ্যাপকের আলোচনায় প্রথমোক্ত ব্যক্তির গুণে কোন মনীষীর আদর্শ ফুটে উঠেছে? ব্যাখ্যা করো।",
          "explanation": "নিম্মের অনুরূপ। অধ্যাপকের আলোচনায় প্রথমোক্ত ব্যক্তির গুণে ইমাম বুখারি (র)-এর আদর্শ ফুটে উঠেছে। হাদিস শাস্ত্রে যারা স্মরণীয় অবদান রেখেছেন তাঁদের মধ্যে প্রথম স্থান অধিকারী হলেন ইমাম বুখারি (র)। তিনি স্বাধীনচেতা ও আত্মমর্যাদাবোধ সম্পন্ন ব্যক্তি ছিলেন। তাঁর এ গুণ দুটির প্রতিফলন ঘটেছে উদ্দীপকের প্রথমোক্ত ব্যক্তির মধ্যে। উদ্দীপকের প্রথম ব্যক্তি কিছু নতুন তত্ত্ব আবিষ্কারে সফল হলে রাষ্ট্রপ্রধান তাকে প্রেসিডেন্ট প্রাসাদে ডেকে পাঠান। কিন্তু তিনি তা প্রত্যাখ্যান করেন। এতে তার মধ্যকার আত্মর্যাদাবোধের প্রকাশ ঘটে যা ইমাম বুখারি (র)-এর ক্ষেত্রেও লক্ষণীয়। তিনি হাদিসশাস্ত্রের ওপর অসাধারণ জ্ঞান অর্জন করেন। লক্ষাধিক হাদিস সনদসহ মুখস্থ করেন। এরপর বুখারি শরিফ নামে হাদিসগ্রন্থ প্রণয়ন করে বিশ্বব্যাপী আলোড়ন তৈরি করেন। তাঁর ইলমে হাদিসের এ গভীর জ্ঞানের কথা শুনে তৎকালীন বাদশাহ তাঁকে রাজদরবারে ডেকে পাঠান। এর উদ্দেশ্য ছিল বুখারি (র)-এর কাছ থেকে হাদিস শোনা। কিন্তু ইমাম বুখারি বললেন, আমি হাদিসকে রাজদরবারে নিয়ে অপমান করতে চাই না। বাদশার প্রয়োজন হলে যেন আমার ঘরে বা মসজিদে আসে। এছাড়াও ইমাম বুখারি (র) অন্য কোনো রাজা-বাদশার দরবারে যাতায়াত করেননি। সুতরাং দেখা যায়, উদ্দীপকের প্রথম ব্যক্তি ইমাম বুখারি (র)-এর আদর্শে অনুপ্রাণিত হয়েছেন।"
        },
        {
          "label": "ঘ",
          "question": "দ্বিতীয় জন প্রসঙ্গে আলোচকের মন্তব্যের সঠিকতা সংশ্লিষ্ট মনীষীর জীবনাদর্শের আলোকে নিরূপণ করো।",
          "explanation": "নিম্মের অনুরূপ। উদ্দীপকের দ্বিতীয় ব্যক্তির সাথে ইমাম আবু হানিফার মিল খুঁজে পাওয়া যায়। ফিকাহ শাস্ত্রে সর্বাধিক অবদান রাখা মনীষী হলেন ইমাম আবু হানিফা (র)। অসাধারণ সব গুণাবলির সমন্বয় ঘটেছিল এ মহান ব্যক্তির মধ্যে। তাঁর এসব গুণাবলির মধ্যে আত্মমর্যাদাবোধের প্রতিফলন ঘটেছে উদ্দীপকের দ্বিতীয় ব্যক্তির মধ্যে। দ্বিতীয় জন রাষ্ট্রের বিভিন্ন আইনের তত্ত্বকে বোর্ড গঠনের মাধ্যমে সহজ করে জনসাধারণের কাছে তুলে ধরেন। এজন্য সরকার তাকে গুরুত্বপূর্ণ পদ দিতে চাইলে তা তিনি গ্রহণ করেননি। ইমাম আবু হানিফা (র) ক্ষেত্রেও এমনটি লক্ষণীয়। তিনি ফিকাহশাস্ত্রের উদ্ভাবক ছিলেন। চল্লিশজন ছাত্রের সমন্বয়ে তিনি ফিকাহ সম্পাদনা বোর্ড গঠন করেন। এ বোর্ড ফিকাহকে একটি পূর্ণাঙ্গ শাস্ত্র হিসেবে রূপদান করেন। পরে তিনি এ বোর্ডের মধ্য থেকে দশ জনকে নিয়ে বিশেষ বোর্ড গঠন করেন। এ বোর্ড যে কোনো সমস্যার ক্ষেত্রে কুরআন ও হাদিসের আলোকে গবেষণা করে ফতোয়া দিত। এসব অবদানের কারণে তৎকালীন বাগদাদের খলিফা আল-মনসুর আবু হানিফা (র)-কে প্রধান বিচারপতির দায়িত্ব নেওয়ার প্রস্তাব দেন। কিন্তু তিনি তা গ্রহণ না করার কারণে তাকে জেলে আবদ্ধ করে রাখা হয়। পরবর্তীতে খলিফার নির্দেশে প্রয়োগকৃত বিষক্রিয়ায় তিনি ইন্তিকাল করেন। প্রকৃতপক্ষে, জ্ঞান মানুষকে লোভহীন করে তোলে। অর্থ ও পদ প্রাপ্তির প্রত্যাশাকে দূর করে। ইলম কখনো বিনিময়যোগ্য নয়। তাই ইলমকে পুঁজি করে জাগতিক স্বার্থ রক্ষার চিন্তা করলে তখন ইলমের চরম অপমান করা হয়। তাই ইলমের স্থান সর্বোচ্চ বিবেচনা করে সব স্বার্থ জলাঞ্জলি দিতে পারলে ইলম ও ইলম অর্জনকারীর মর্যাদা সমুন্নত হয়। এ মহান গুণাবলির ধারক ইমাম আবু হানিফা (র), যার প্রতিফলন ঘটেছে উদ্দীপকের দ্বিতীয় ব্যক্তির মধ্যে"
        }
      ]
    }
  ]
}