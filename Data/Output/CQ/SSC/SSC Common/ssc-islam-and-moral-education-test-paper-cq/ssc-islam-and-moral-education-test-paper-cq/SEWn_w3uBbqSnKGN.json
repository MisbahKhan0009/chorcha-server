{
  "title": "বরিশাল বোর্ড ২০২৩",
  "subtitle": "ইসলাম ও নৈতিক শিক্ষা (11)",
  "questions": [
    {
      "number": "1",
      "uddipok": "শিক্ষক শ্রেণিতে পাঠদানকালে এমন সত্তার পরিচয় নিয়ে আলোচনা করেন, যার সাথে কারো সাদৃশ্য নেই। তিনিই প্রথম, তিনি শেষ। ইমাম সাহেব জুমার আলোচনায় বলেন, যারা জান্নাতে যাবে তারা সবাই একটি সেতু অতিক্রম করে জান্নাতে যাবে। সেতু পারাপারের বিষয়টি আমলের উপর নির্ভর করবে।",
      "tag": "BB 23",
      "sub_questions": [
        {
          "label": "ক",
          "question": "শাফায়াত কী?",
          "explanation": "কল্যাণ ও ক্ষমার জন্য আল্লাহ তায়ালার নিকট নবি-রাসুল ও নেক বান্দাগণের সুপারিশ করাকে শাফাআত বলে।"
        },
        {
          "label": "খ",
          "question": "দুনিয়াকে আখিরাতের শস্যক্ষেত্র বলা হয় কেন? ব্যাখ্যা করো।",
          "explanation": "নিম্নের অনুরুপঃ 'দুনিয়া হলো আখিরাতের শস্যক্ষেত্র' অর্থাৎ দুনিয়া হলো আমল করার স্থান। আখিরাত হলো ফল ভোগের স্থান। দুনিয়ার কাজকর্মের প্রতিদান আখিরাতে দেওয়া হবে। সেখানে মানুষ কোনো আমল করতে পারবে না। বরং দুনিয়াতে মানুষ যেরূপ আমল করেছে সেরূপ ফল ভোগ করবে। কৃষক শস্যক্ষেত্রে যেরূপ চাষাবাদ করে, সেরূপই ফল লাভ করে। জমিতে ধান লাগালে ফসল হিসেবে ধানই পাওয়া যায়। আর কেউ যদি জমিতে কাঁটাগাছ রোপণ করে তবে সে শুধু কাঁটাই লাভ করে। একইভাবে দুনিয়াতে যে ব্যক্তি ইমান এনেছে ও সৎকর্ম করেছে, সে আখিরাতে সম্মান ও মর্যাদা লাভ করবে। অন্যদিকে যে ব্যক্তি ইমান আনবে না এবং অন্যায় ও খারাপ কাজ করবে, আখিরাতে সে শাস্তি ভোগ করবে।"
        },
        {
          "label": "গ",
          "question": "শিক্ষক শ্রেণিতে কোন বিষয় নিয়ে আলোচনা করেন? ব্যাখ্যা করো।",
          "explanation": "শিক্ষক শ্রেণিতে মহান আল্লাহর একত্ববাদ তথা তাওহিদ নিয়ে আলোচনা করেন। তাওহিদ শব্দের অর্থ একত্ববাদ। ইসলামি শরিয়তের পরিভাষায়, আল্লাহ তায়ালাকে এক ও অদ্বিতীয় হিসেবে স্বীকার করে নেওয়াকে তাওহিদ বলা হয়। তাওহিদের মূল কথা হলো- আল্লাহ তায়ালা এক ও অদ্বিতীয়। তিনি তাঁর সত্তা ও গুণাবলিতে অদ্বিতীয়। তিনিই প্রশংসা ও ইবাদতের একমাত্র মালিক। তাঁর তুলনীয় কেউ নেই। আল্লাহ তায়ালা বলেন, 'কোনো কিছুই তাঁর সদৃশ নয়।' (সূরা আশ্-শুরা, আয়াত ১১) শিক্ষকের আলোচনায় উক্ত বিষয়গুলোই প্রতিফলিত হয়েছে। উদ্দীপকে শিক্ষক শ্রেণিতে পাঠদানকালে এমন এক সত্তার পরিচয় নিয়ে। আলোচনা করেন, যার সাথে কারো সাদৃশ্য নেই। তিনিই প্রথম, তিনিই শেষ। শিক্ষকের এ আলোচনায় মহান আল্লাহর একত্ববাদকেই নির্দেশ করা হয়েছে। আল্লাহ তায়ালাকে সৃষ্টিকর্তা, পালনকর্তা, রিজিকদাতা ও ইবাদতের যোগ্য এক ও অদ্বিতীয় সত্তা হিসেবে বিশ্বাসের নামই তাওহিদ। এটি ইমানের সর্বপ্রথম ও সর্বপ্রধান বিষয়। একজন মানুষকে মুমিন বা মুসলমান হতে হলে এ বিষয়ে বিশ্বাসের বিকল্প নেই।"
        },
        {
          "label": "ঘ",
          "question": "ইমাম সাহেব পরকালের কোন স্তর নিয়ে আলোচনা করেছেন তা চিহ্নিত করে ইমাম সাহেবের বক্তব্যটি বিশ্লেষণ করো।",
          "explanation": "ইমাম সাহেব পরকালের অন্যতম স্তর সিরাত নিয়ে আলোচনা করেছেন। সিরাত এর শাব্দিক অর্থ পথ, রাস্তা, পুল, সেতু ইত্যাদি। ইসলামি শরিয়তের পরিভাষায়, সিরাত হলো হাশরের ময়দান হতে জান্নাত পর্যন্ত জাহান্নামের উপর দিয়ে চলমান একটি উড়াল সেতু। এ সেতু পার হয়ে নেক আমলকারী বান্দা জান্নাতে প্রবেশ করবেন। আখিরাতে সকল মানুষকেই এ সেতুতে আরোহণ করে তা অতিক্রম করতে হবে। উদ্দীপকে ইমাম সাহেবের আলোচনায় এ বিষয়টি ফুটে উঠেছে। সিরাত সম্পর্কিত আলোচনায় ইমাম সাহেবের বক্তব্য- 'সেতু পারাপারের বিষয়টি আমলের ওপর নির্ভর করবে।' সিরাত সম্পর্কে তার এ উক্তিটি যথেষ্ট গুরুত্ব বহন করে। নেক আমলকারী বান্দাগণকে মহান আল্লাহ জান্নাতে যাওয়ার অনুমতি দেবেন। জান্নাতিগণ সিরাতের উপর দিয়ে জান্নাতে প্রবেশ করবেন। নেককারদের জন্য তাদের আমল অনুসারে সিরাত প্রশস্ত হবে। ইমানদারগণ নিজ নিজ আমল অনুযায়ী সিরাত অতিক্রম করবেন। কেউ বিদ্যুৎগতিতে, কেউ ঝড়ের গতিতে, কেউ ঘোড়ার গতিতে, কেউবা দৌড়ের গতিতে, কেউ হেঁটে হেঁটে আবার কেউ কেউ হামাগুড়ি দিয়ে সিরাত পার হবেন। সেখানে মুমিন ও নেক আমলকারী ব্যক্তির জন্য আলোর ব্যবস্থা থাকবে। অন্যদিকে যারা ইমানদার নয় এবং পাপী মহান আল্লাহ তাদের জাহান্নামে যাওয়ার নির্দেশ দেবেন। জাহান্নামিদের জন্য সিরাত অত্যন্ত ভয়াবহ স্থান। তাদের জন্য সিরাত হবে চুলের চাইতেও সূক্ষ্ম এবং তরবারি অপেক্ষা ধারালো। এ অবস্থায় সিরাতে আরোহণ করে তারা কিছুতেই তা অতিক্রম করতে পারবে না। বরং তারা- করুণভাবে জাহান্নামে পতিত হবে। আলোচনা শেষে তাই বলা যায়, জান্নাতে প্রবেশের ক্ষেত্রে সিরাত একটি কঠিন ধাপ। এ ধাপটি সহজভাবে পার হওয়ার জন্য সকল প্রকার অন্যায় ও পাপকাজ বর্জন করে অধিক পরিমাণে নেক আমল করা প্রয়োজন।"
        }
      ]
    },
    {
      "number": "2",
      "uddipok": "জনাব আশরাফ সাহেবের একমাত্র সন্তান লাবিদ। সে ডেঙ্গু জ্বরে আক্রান্ত হওয়ার পর তার পিতা স্থানীয় একটি মাজারে গরু মানত করে ছেলের সুস্থতার জন্য বাবার কাছে প্রার্থনা করলেন। অপরপক্ষে তার বড় ভাই বারাকাত সাহেব কঠোর পরিশ্রম করে ব্যবসা পরিচালনা করেন। তিনি বিশ্বাস করেন, জীবনের উন্নতি ও অবনতি শুধুমাত্র কর্মের উপর নির্ভরশীল।",
      "tag": "BB 23",
      "sub_questions": [
        {
          "label": "ক",
          "question": "আকাইদ কী?",
          "explanation": "ইসলামের মৌলিক বিষয়গুলোর প্রতি দৃঢ় বিশ্বাসই আকাইদ।"
        },
        {
          "label": "খ",
          "question": "তাওহিদে বিশ্বাস জরুরি কেন? ব্যাখ্যা করো।",
          "explanation": "জাইমানের মূল বিষয় হওয়ায় তাওহিদে বিশ্বাস জরুরি। ইমানের প্রথম কথা'হলো আল্লাহর প্রতি সুদৃঢ় বিশ্বাস। আর আল্লাহর প্রতি বিশ্বাসের মূলকথা হলো- তাওহিদ তথা আল্লাহর একত্ববাদে বিশ্বাস। অর্থাৎ, আল্লাহ তায়ালা এক ও অদ্বিতীয় এ বিষয়ে বিশ্বাস স্থাপন করাই তাওহিদ। তাওহিদে বিশ্বাস ব্যতীত কোনো ব্যক্তিই ইমান বা ইসলামে প্রবেশ করতে পারে না। ইসলামের সকল শিক্ষা ও আদর্শই তাওহিদের উপর প্রতিষ্ঠিত। তাওহিদে বিশ্বাস ব্যতীত কেউ মুমিন হতে পারে না। তাই তাওহিদে বিশ্বাস জরুরি।"
        },
        {
          "label": "গ",
          "question": "জনাব আশরাফ সাহেবের কর্মকাণ্ডে কী ফুটে উঠেছে? ব্যাখ্যা করো।",
          "explanation": "নিম্নের অনুরুপঃ জনাব সাহেদের কর্মকাণ্ডে শিরক ফুটে উঠেছে। শিরক শব্দের অর্থ হলো অংশীদার সাব্যস্ত করা, একাধিক স্রষ্টা বা উপাস্যে বিশ্বাস করা। মূলত আল্লাহর সাথে কোনো ব্যক্তি বা বস্তুকে শরিক করা কিংবা তাঁর সমতুল্য মনে করাকে শিরক বলা হয়। সাহেদের কর্মকাণ্ডেও অনুরূপ দৃষ্টান্ত দেখা যায়। উদ্দীপকে জনাব সাহেদ সন্তানের সুস্থতার আশায় তার পিরের নামে একটি গরু জবাই করেন। ইসলামের দৃষ্টিতে তার এ কাজটি শিরকের অন্তর্ভুক্ত। কারণ অসুস্থতা থেকে সুস্থতা দানের একমাত্র মালিক মহান আল্লাহ। এ ক্ষেত্রে পিরের সুস্থতা দানের কোনো ক্ষমতা নেই। তাই পিরের কাছে সুস্থতা প্রার্থনা করার অর্থ হলো তাকে মহান আল্লাহর সমকক্ষ মনে করা, যা সুস্পষ্টভাবে শিরকের পর্যায়ভুক্ত। আল্লাহ তায়ালা নিজেই শিরকের ধারণা খণ্ডন করেছেন। তিনি বলেন, \"বলুন (হে নবি) তিনি আল্লাহ এক ও অদ্বিতীয়।\" (সূরা আল-ইখলাস, আয়াত ১) অন্যত্র আল্লাহ তায়ালা বলেন, \"কোনো কিছুই তাঁর সদৃশ নয়।\" (সূরা আশ-শুরা, আয়াত ১১), আল্লাহর সাথে কাউকে শরিক করা ইসলামে চরম জুলুম হিসেবে গণ্য। কিন্তু জনাব সাহেদ পিরের নামে গরু জবাই করে সন্তানের সুস্থতা কামনা করে আল্লাহকে একমাত্র সত্তা হিসেবে মেনে নেওয়ার ধারণা থেকে বিচ্যুত হয়েছেন, যা শিরকের সমতুল্য।"
        },
        {
          "label": "ঘ",
          "question": "জনাব বারাকাত সাহেবের বিশ্বাসে ইমানের কোন মৌলিক বিষয়কে অস্বীকার করা হয়েছে? এরূপ বিশ্বাসের পরিণতি বিশ্লেষণ করো।",
          "explanation": "জনাব বারাকাত সাহেবের বিশ্বাসে ইমানের অন্যতম মৌলিক বিষয় তকদিরে বিশ্বাসকে অস্বীকার করা হয়েছে। তকদির অর্থ হলো নির্ধারিত পরিমাণ, ভাগ্য বা নিয়তি। আল্লাহ তায়ালা মানুষের তকদিরের নিয়ন্ত্রক। তিনিই মানুষের জীবনের ভালোমন্দের নির্ধারণকারী। সবক্ষেত্রে এমন বিশ্বাস স্থাপন করাই হলো তকদিরে বিশ্বাস। বারাকাত সাহেবের বিশ্বাসে এ বিষয়টিকেই অস্বীকার করা হয়েছে। ইমানের মৌলিক বিষয়গুলোর কোনো একটি অস্বীকার করা হলেও তা কুফর হিসেবে গণ্য হবে। আর জনাব বারাকাতের আচরণে এরূপ অস্বীকৃতিই প্রকাশ পেয়েছে। উদ্দীপকের জনাব বারাকাত সাহেব ব্যবসায়ের সফলতাকে শুধু কর্মের ওপর নির্ভরশীল মনে করেন। তার এ ধারণায় তকদিরে অবিশ্বাস প্রকাশ পেয়েছে। আর তকদিরে অবিশ্বাসী ব্যক্তি কাফির হিসেবে গণ্য। মানবজীবনে কুফরের পরিণতি অত্যন্ত ভয়াবহ। কুফরের ফলে শুধু দুনিয়াতেই নয়, বরং আখিরাতেও মানুষকে শোচনীয় পরিণতি বরণ করতে হবে। কাফির ব্যক্তি আল্লাহ তায়ালা ও তকদিরে অবিশ্বাস করে। ফলে সে যেকোনো বিপদে- আপদে ধৈর্যহারা হয়ে পড়ে। মহান আল্লাহর ওপর ভরসা করে ধৈর্যধারণ করতে পারে না'। অন্যদিকে তকদিরে বিশ্বাস না থাকায় যেকোনো ব্যর্থতায় সে চরম হতাশ হয়ে পড়ে। এছাড়া কুফর মানুষের মধ্যে অবাধ্যতা ও অকৃতজ্ঞতার জন্ম দেয়। মৃত্যুর পরবর্তী জীবনে মানুষকে তার কৃতকর্মের জন্য মহান আল্লাহর কাছে হিসাব দিতে হবে এরূপ ধারণাও কাফির ব্যক্তি অস্বীকার করে। ফলে সে পাপাচারে লিপ্ত হতে দ্বিধাবোধ করে না। কাফিরদের পরিণতি সম্পর্কে মহান আল্লাহ বলেন, 'আর যারা কুফরি করবে এবং আমার নিদর্শনগুলোকে অস্বীকার করবে, তারাই জাহান্নামের অধিবাসী। সেখানে তারা চিরদিন থাকবে।' (সূরা আল-বাকারা, আয়াত ৩৯) আলোচনা শেষে তাই বলা যায়, ইমানের সকল মৌলিক বিষয় পরিপূর্ণ বিশ্বাস করা একান্ত জরুরি। এর ব্যত্যয় ঘটলে মানুষ কাফির হয়ে যাবে, যার পরিণতি জাহান্নাম।"
        }
      ]
    },
    {
      "number": "3",
      "uddipok": "জনাব ইমন সাহেব একজন সরকারি চাকরিজীবী। তিনি তার কর্মস্থলে জনসাধারণের কাজ করে তাদের কাছ থেকে অতিরিক্ত অর্থগ্রহণ করেন। অপরদিকে, ইমনের স্ত্রী ফারিহা বেগম তার বান্ধবীকে দশ হাজার টাকা দিয়ে মাস শেষে দুই হাজার টাকা অতিরিক্ত গ্রহণ করেন।",
      "tag": "BB 23",
      "sub_questions": [
        {
          "label": "ক",
          "question": "আখলাকে হামিদা বলতে কী বোঝ?",
          "explanation": "মানব চরিত্রের সুন্দর, নির্মল ও মার্জিত গুণাবলিই হলো আখলাকে হামিদাহ।"
        },
        {
          "label": "খ",
          "question": "মানব সেবাকে শ্রেষ্ঠ ইবাদত বলার কারণ ব্যাখ্যা করো।",
          "explanation": "মানবসেবার মাধ্যমে মহান আল্লাহর অশেষ রহমত লাভ করা যায় বলে একে শ্রেষ্ঠ ইবাদত বলা হয়। আখলাকে হামিদাহর অন্যতম গুণ মানবসেবা উন্নত চরিত্রের পরিচায়ক। সমাজে মানবসেবাকারী ব্যক্তি যেমন বিশেষ মর্যাদার অধিকারী তেমন মহান আল্লাহ তায়ালাও এরূপ ব্যক্তিকে ভালোবাসেন। মানবসেবা সম্পর্কে রাসুল (স) বলেছেন, 'তোমরা পৃথিবীবাসীর ওপর অনুগ্রহ করো, তাহলে আসমানের অধিপতিও তোমাদের প্রতি দয়া করবেন।' (তিরমিযি) শেষ বিচারের দিন আল্লাহ তায়ালা মানুষের সেবাকারীকে প্রভূত পুরস্কার দান করবেন। তাই মানবসেবাকে শ্রেষ্ঠ ইবাদত বলা হয়।"
        },
        {
          "label": "গ",
          "question": "জনাব ইমন সাহেবের কর্মকাণ্ডে আখলাকে যামিমার কোন বিষয়টি প্রকাশ পেয়েছে? ব্যাখ্যা করো।",
          "explanation": "নিম্নের অনুরুপঃ জনাব নয়নের কর্মকাণ্ডে আখলাকে যামিমার অন্যতম খারাপ কাজ ঘুষ গ্রহণ বিষয়টি প্রকাশ পেয়েছে। ঘুষ অর্থ উৎকোচ। স্বাভাবিক প্রাপ্যের পরও অসদুপায়ে অতিরিক্ত সম্পদ বা সুযোগ-সুবিধা গ্রহণ করাকে ঘুষ বলে। কোনো প্রতিষ্ঠানের কর্মকর্তা- কর্মচারী তাদের কাজের জন্য নির্দিষ্ট বেতন-ভাতা পায়। কিন্তু তারা যদি ঐ কাজের জন্যই অন্যায়ভাবে আরও বেশি কিছু গ্রহণ করে তা হলো ঘুষ, যেমনটি উদ্দীপকে নয়ন সাহেবের কাজে প্রকাশ পেয়েছে। উদ্দীপকে নয়ন সরকারি চাকরিজীবী হয়েও কর্মস্থলে জনসাধারণের থেকে অতিরিক্ত অর্থ আদায় করেন। জনাব নয়নের এ কাজটিই মূলত ঘুষ বা উৎকোচ গ্রহণ। সমাজে নানাভাবে ঘুষের প্রচলন দেখা যায়। সাধারণত মানুষ অসৎ উদ্দেশ্য হাসিলের জন্য টাকা-পয়সা ঘুষ দিয়ে থাকে। এ ছাড়া উপহারের নামে নানা দ্রব্যসামগ্রী যেমন- টিভি, ফ্রিজ, গহনা, ফ্ল্যাট ইত্যাদিও ঘুষ হিসেবে দেওয়া হয়। বস্তুত দ্রব্যসামগ্রী যে মূল্যেরই হোক, টাকা-পয়সা কম হোক বা বেশি হোক, ঘুষ হিসেবে ব্যবহৃত হলে তা হারাম হবে। ঘুষের পরিণতি সম্পর্কে রাসুল (স) বলেন, 'ঘুষদাতা ও ঘুষখোর উভয়ই জাহান্নামি।' (তাবারানি) সুতরাং আমাদের সকলের উচিত ঘুষ থেকে বেঁচে থাকা।"
        },
        {
          "label": "ঘ",
          "question": "ফারিহার কার্যক্রম পাঠ্যবইয়ের কোন বিষয়ের সাথে সংশ্লিষ্ট? তা চিহ্নিত করে এর পরিণতি বিশ্লেষণ করো।",
          "explanation": "নিম্নের অনুরুপঃ 'খ'-এর কাজে সুদ প্রকাশ পাওয়ায় কুরআন-হাদিসের আলোকে তার কাজ ও ধারণা সম্পূর্ণরূপে ভিত্তিহীন। কাউকে প্রদত্ত ঋণের মূল পরিমাণের ওপর অতিরিক্ত আদায় করাকে রিবা বা সুদ বলে। এ সম্পর্কে মহানবি (স) বলেন, 'যে ঋণ কোনো লাভ নিয়ে আসে তাই রিবা (সুদ)।' (জামি সগির) উদ্দীপকে 'খ'-এর কাজে এ বিষয়টিই ফুটে উঠেছে। উদ্দীপকের 'খ' একজন ঠিকাদার। তিনি তার ঠিকাদারি থেকে আয়কৃত টাকা মূলধনের অতিরিক্ত অর্থের বিনিময়ে মানুষকে ঋণ দেন, যা সুদের সাথে সাদৃশ্যপূর্ণ। এক্ষেত্রে তিনি মনে করেন, এটি ঝুঁকিহীন বিনিয়োগ। সুদ সম্পর্কে তার এরূপ ধারণা সম্পূর্ণ ভুল এবং ভিত্তিহীন। কেননা, সুদ জঘন্য অর্থনৈতিক অপরাধ। এর কুফল ও অপকারিতা অত্যন্ত ভয়াবহ। সুদ মানবসমাজে অর্থনৈতিক বৈষম্যের জন্ম দেয়। ধনী আরও ধনী হয়, আর গরিব আরও গরিব হয়। ফলে সমাজের মধ্যে শ্রেণিবিভেদ গড়ে ওঠে। পারস্পরিক মায়া-মমতা, ভালোবাসা ও সহযোগিতার পথ রুদ্ধ হয়ে যায়। সুদের কারণে জাতীয় প্রবৃদ্ধি ও অর্থনৈতিক উন্নতি ব্যাহত হয়। লোকেরা বিনিয়োগে উৎসাহী হয় না; বরং সম্পদ অনুৎপাদনশীল সুদি কারবারে লাগায়। ফলে দেশের বিনিয়োগ কমে যায়, জাতীয় উন্নতি বাধাগ্রস্ত হয়। আর্থ-সামাজিক দিক থেকেও সুদের প্রভাব অত্যন্ত ক্ষতিকর। ধর্মীয় দিক থেকেও এর কুফল অত্যন্ত ভয়াবহ। সুদের মাধ্যমে উপার্জিত সম্পদ হারাম বা অবৈধ। আর হারাম কোনো অবস্থাতেই গ্রহণযোগ্য নয়। সুদের লেনদেনকারী যেমন মানুষের নিকট ঘৃণিত তেমনি সে আল্লাহ ও তাঁর রাসুল (স)-এর নিকটও ঘৃণিত। আল্লাহ ও তাঁর রাসুল (স) সুদের লেনদেনকারীকে অভিসম্পাত করেন, লানত দেন। একটি হাদিসে উল্লেখ করা হয়েছে, 'নবি করিম (স) সুদখোর, সুদ দাতা, সুদ চুক্তি লেখক ও সুদি লেনদেনের সাক্ষীকে অভিশাপ দিয়েছেন।' (মুসলিম) আলোচনা শেষে বলা যায়, সুদ একটি মারাত্মক পাপ, যা মানুষকে জাহান্নামের দিকে ঠেলে দেয়। তাই এ সম্পর্কে 'খ'-এর ধারণা সম্পূর্ণরূপে ভিত্তিহীন। তাই সুদ থেকে বেঁচে থাকা আমাদের সকলের নৈতিক ও ইমানি দায়িত্ব।"
        }
      ]
    },
    {
      "number": "4",
      "uddipok": "মাহজাবিন অত্যন্ত সুন্দরী একজন মহিলা। তার সৌন্দর্য দেখে তার ননদ তাবাসসুম বলল, মানুষকে আল্লাহ পাক সবচেয়ে বেশি সুন্দর করে সৃষ্টি করেছেন। তাই আমাদের উচিত তার হুকুম মেনে চলা। অপরপক্ষে সুলতানা সংসারের সকল কাজ সুন্দর করে সম্পাদন করে। কিন্তু অভাবগ্রস্ত লোকেরা কিছু চাইলে তিনি তাদেরকে দেন না। প্রতিবেশী লোকেরা তার কাছে গৃহস্থালির প্রয়োজনীয় কিছু চাইলে তিনি তাদেরকে সহযোগিতা করেন না।",
      "tag": "BB 23",
      "sub_questions": [
        {
          "label": "ক",
          "question": "শানে নুযুল কী?",
          "explanation": "আল-কুরআনের সূরা বা আয়াত নাজিলের কারণ বা পটভূমিকে শানে নুযুল বলা হয়।"
        },
        {
          "label": "খ",
          "question": "হযরত উসমান (রা)-কে জামিউল কুরআন বলা হয় কেন? ব্যাখ্যা করো।",
          "explanation": "নিম্নের অনুরুপঃ আল-কুরআন সংকলনের দায়িত্ব পালনের জন্য উসমান (রা)-কে 'জামিউল কুরআন' বলা হয়। হযরত উসমান (রা)-এর খিলাফতকালে একই কুরআনের বিভিন্ন তিলাওয়াত শোনা যায়। যার ফলে পরবর্তী সময়ে বিপর্যয়ের আশঙ্কা দেখা দেয়। তিনি বিষয়টির গুরুত্ব অনুধাবন করে আঞ্চলিক বিকৃতসম্পন্ন কুরআনের কপিসমূহ সংগ্রহ করেন এবং বিশুদ্ধ একটি কপি রেখে বাকি কপিসমূহ সাহাবিদের ঐকমত্যে পুড়িয়ে ফেলেন। এভাবে তার প্রত্যক্ষ তত্ত্বাবধানে পবিত্র কুরআন সংকলিত হয়। এ মহান কাজের জন্য হযরত উসমান (রা)-কে 'জামিউল কুরআন' বা কুরআন সংকলনকারী বলা হয়।"
        },
        {
          "label": "গ",
          "question": "তাবাসসুম এর কথা পাঠ্যবইয়ের কোন সূরার সাথে সম্পৃক্ত? সূরাটির শিক্ষা ব্যাখ্যা করো",
          "explanation": "তাবাসসুমের কথা পাঠ্যবইয়ের সূরা আত-তীনের সাথে সম্পৃক্ত। সূরা আত-তীন পবিত্র কুরআনের ৯৫তম সূরা। এ সূরায় সৃষ্টির সেরা জীব মানুষের শ্রেষ্ঠত্ব ও সৌন্দর্য সম্পর্কে আলোচনা করা হয়েছে। উদ্দীপকের তাবাসসুমের কথায় এ বিষয়টি প্রতিফলিত হয়েছে। উদ্দীপকের আলোচনায় দেখা যায়, মাহজাবিনের সৌন্দর্য দেখে তার ননদ তাবাসসুম বলে, আল্লাহ পাক সবচেয়ে সুন্দর করে মানুষকে সৃষ্টি করেছেন। সুতরাং আমাদের উচিত আল্লাহর হুকুম মেনে চলা। তাবাসসুমের এ উপলব্ধি সূরা আত-তীনের শিক্ষারই প্রতিফলন। এ সূরা আমাদের সৎকর্মশীল হতে শিক্ষা দেয়। অথচ সূরা আত-তীনে মানুষের শ্রেষ্ঠত্ব বর্ণনা করা হয়েছে। এ সূরা থেকে আমরা জানতে পারি, মানুষ সৃষ্টিজগতের শ্রেষ্ঠ ও সুন্দরতম সৃষ্টি। মানুষকে পৃথিবীর সকল কিছুর উপরে স্থান দেওয়া হয়েছে। তার এ শ্রেষ্ঠত্ব ধরে রাখতে হলে মানুষকে অবশ্যই সৎকর্মশীল হতে হবে। কেননা মানুষের সম্মান ও মর্যাদা সৎকর্মের ওপর নির্ভরশীল। অসৎকর্ম করলে মানুষ মনুষ্যত্বের স্তর থেকে পশুত্বের স্তরে নেমে যায়। আল্লাহ তায়ালা সর্বশ্রেষ্ঠ বিচারক। তিনি শেষ বিচারের দিন সকল মানুষের কৃতকর্মের হিসাব নিবেন। সৎকর্মশীলগণ পরকালে অশেষ ও অফুরন্ত পুরস্কার লাভ করবেন। অন্যদিকে যারা অসৎ কাজে লিপ্ত হয়, আল্লাহ তায়ালা তাদেরকে দুনিয়া ও আখিরাতে লাঞ্ছিত ও অপমানিত করবেন।"
        },
        {
          "label": "ঘ",
          "question": "সুলতানার কর্মকাণ্ড কোন সূরার বিষয়বস্তুর সাথে সাদৃশ্যপূর্ণ? তা চিহ্নিত করে এর তাৎপর্য বিশ্লেষণ করো।",
          "explanation": "সুলতানার কর্মকান্ড সূরা আল-মাউনের বিষয়বস্তুর সাথে সাদৃশ্যপূর্ণ। সূরা আল-মাউন পবিত্র আল-কুরআনের ১০৭তম সূরা। মক্কায় অবতীর্ণ এ সূরায় কাফির ও মুনাফিকদের কতিপয় বৈশিষ্ট্য ও কাজের বর্ণনা দেওয়া হয়েছে। যেমন- সে অভাবগ্রস্তকে সাহায্য করে না এবং গৃহস্থালির প্রয়োজনীয় ছোটখাটো বস্তু অন্যকে দেয় না। যা সুলতানার কর্মকাণ্ডের সাথে সাদৃশ্যপূর্ণ। উদ্দীপকে সুলতানার প্রতিবেশী সুলতানার কাছে গৃহস্থালির প্রয়োজনীয় জিনিস চাইলে তিনি তাদেরকে সেগুলো দেন না। তার এ কাজে সূরা আল- মাউনের শিক্ষা লঙ্ঘিত হয়েছে। সূরা আল-মাউনে আল্লাহ তায়ালা কাফির ও মুনাফিকদের যে সমস্ত বৈশিষ্ট্য উল্লেখ করেছেন তা হলো- ইয়াতীমদের প্রতি কঠোর হওয়া, ইয়াতীমদের ধন-সম্পত্তি জোর করে দখল করা, লোক দেখানোর জন্য সালাত আদায় করা, অভাবগ্রস্তকে খাদ্য দানে উৎসাহ না দেওয়া, গৃহস্থালির প্রয়োজনীয় ছোটখাটো জিনিসপত্র অন্যকে না দেওয়া ইত্যাদি। এ বৈশিষ্ট্যগুলো ত্যাগ করে আমরা এর বিপরীত বৈশিষ্ট্য ধারণের শিক্ষা পাই। সূরা আল-মাউনের বিষয়বস্তু থেকে আমরা যে সমস্ত শিক্ষা গ্রহণ করবো তা হলো- ইয়াতীম ও দুঃস্থদের তাড়িয়ে দেওয়া নয়, বরং তাদেরও যথাসম্ভব সাহায্য-সহযোগিতা করতে হবে। ইয়াতীম-নিঃস্বদের সাহায্য-সহযোগিতার জন্য পরিবার-পরিজন, আত্মীয়-স্বজন, বন্ধু-বান্ধব এবং পাড়া-প্রতিবেশী সকলকে উৎসাহ দিতে হবে। কোনোক্রমেই সালাতে অবহেলা করা চলবে না। লোক দেখানোর জন্য সালাত আদায় করা যাবে না। বরং বিশুদ্ধ নিয়তে সঠিকভাবে আল্লাহ তায়ালার সন্তুষ্টি অর্জনের জন্য সালাত আদায় করতে হবে ইত্যাদি। আলোচনা শেষে তাই বলা যায়, কাফির ও মুনাফিকের দলে অবস্থান করতে না চাইলে আমাদের উচিত সূরা আল-মাউনের বিষয়বস্তু বুঝে শিক্ষাগুলো গ্রহণ করা।"
        }
      ]
    },
    {
      "number": "5",
      "uddipok": "আরিফ সাহেব তার বাড়ির চারপাশে প্রতি বছর ফলের গাছ রোপন করেন। মানুষ গাছের ছায়ায় বসে আরাম করে, পাখিরা ফল খায়, এতে তিনি আনন্দ অনুভব করেন। জাবির সাহেব তার একমাত্র ছেলেকে নিয়ে বিদ্যালয় থেকে বাড়িতে যাচ্ছিলেন। হঠাৎ ছেলেটি দেখতে পেল, একটি বিড়াল ছানা ড্রেনের ভিতর থেকে বের হতে পারছে না। তাই মিউ মিউ করে ডাকছে। ছেলেটি তার বাবাকে অনুরোধ করল বিড়াল ছানাটিকে উদ্ধার করার জন্য। জারির সাহেব ছেলের অনুরোধে বিড়াল ছানাটিকে উদ্ধার করেন।",
      "tag": "BB 23",
      "sub_questions": [
        {
          "label": "ক",
          "question": "ফরজে আইন কাকে বলে?",
          "explanation": "যে সকল ফরজ বিধান পালন করা সকলের উপর অত্যাবশ্যক তাকে ফরজে আইন বলে।"
        },
        {
          "label": "খ",
          "question": "হারাম বর্জনীয় কেন? বুঝিয়ে লেখো।",
          "explanation": "আল্লাহ তায়ালা হারাম বর্জন করতে নির্দেশ দিয়েছেন তাই হারাম বর্জনীয়। শরিয়তে দু'ধরনের নির্দেশনা রয়েছে। এর একটি হালাল, অপরটি হারাম। যেসব কাজ আল্লাহ তায়ালা কুরআন মজিদে এবং নবি (স) হাদিসের মাধ্যমে নিষিদ্ধ ঘোষণা করেছেন সেগুলোই হারাম। মানবজীবনে হারাম বস্তু, কথা ও কাজের পরিণাম ও কুফল অত্যন্ত ভয়াবহ। কোনো কোনো হারাম দ্রব্যের মধ্যে এমন উপাদান বিদ্যমান থাকে যা মানুষের মন মস্তিষ্ক ও শরীরের জন্য চরম ক্ষতিকরো। তাছাড়া আধুনিক জ্ঞান-বিজ্ঞানের গবেষণায় বিভিন্ন হারাম জিনিসের মধ্যে মারাত্মক সব জীবানুর সন্ধান পাওয়া গেছে। হারাম খাদ্য গ্রহণের ফলে ইবাদত কবুল হয় না। সর্বোপরি হারাম বর্জনের জন্য আল্লাহ তায়ালা পবিত্র কুরআনে নির্দেশ প্রদান করেছেন।"
        },
        {
          "label": "গ",
          "question": "আরিফ সাহেবের কাজটি কী হিসাবে গণ্য হবে? হাদিসের আলোকে ব্যাখ্যা করো।",
          "explanation": "আরিফ সাহেবের কাজটি সদকায়ে জারিয়াহ হিসেবে গণ্য হবে। বৃক্ষরোপণ ও কৃষিকাজ মানবজীবনের জন্য অত্যন্ত প্রয়োজনীয়। এর দ্বারা মানুষ নানাভাবে উপকৃত হয়। এ সম্পর্কে মহানবি (স) হাদিসে বলেন, \"কোনো মুসলমান যদি বৃক্ষ রোপণ করে কিংবা কোনো ফসল আবাদ করে, এরপর তা থেকে পাখি, মানুষ বা চতুষ্পদ জন্তু কিছু ভক্ষণ করে তবে তা তার জন্য সদকা হিসেবে গণ্য হবে।” (বুখারি ও মুসলিম) হাদিসের এ বর্ণনার সাথে আরিফ সাহেবের কাজের মিল রয়েছে। উদ্দীপকে আরিফ সাহেব তার বাড়ির চারপাশে প্রতিবছর ফলের গাছ রোপণ করেন। মানুষ গাছের ছায়ায় বসে আরাম করে, পাখিরা ফল খায়, এতে তিনি আনন্দ অনুভব করেন। আরিফ সাহেবের এ কর্মকাণ্ড উপরে আলোচিত হাদিসের সাথে সামঞ্জস্যপূর্ণ। তাই তার এ কাজটি হাদিসের ভাষায় সদকা হিসেবেই গণ্য হবে। বৃক্ষরোপণের মাধ্যমে মানুস পার্থিব লাভের পাশাপাশি পরকালীন কল্যাণও লাভ করতে পারে। পশু-পাখি, জীব- জন্তু ও কীট-পতঙ্গ বৃক্ষের ফল ও ক্ষেতের ফসল খেয়ে থাকে। এতে বৃক্ষরোপণকারী ও ফসল আবাদকারী সাওয়াব লাভ করে। ঐ ফল-ফসল সদকা করে দিলে যে সাওয়াব হতো, পশুপাখি বা মানুষের খাওয়ার ফলে আল্লাহ তায়ালা তার আমলনামায় সে পরিমাণ সাওয়াব লিখে দেন। ফলে সে নিজের অজান্তেই অনেক সাওয়াবের অধিকারী হয়ে যায়।"
        },
        {
          "label": "ঘ",
          "question": "জাবির সাহেব ও তার ছেলের কাজটি পাঠ্যবইয়ের হাদিসের আলোকে বিশ্লেষণ করো।",
          "explanation": "জাবির সাহেব ও তার ছেলের কাজটি হাদিসের আলোকে সৃষ্টির সেবা হিসেবে গণ্য হবে। আল্লাহ তায়ালা সকল কিছুর স্রষ্টা। তিনি হলেন খালিক। তিনি ব্যতীত যা কিছু আছে সবই তাঁর সৃষ্টি বা মাখলুক। মানুষ যেমন তাঁর সৃষ্টি, তেমনি কীটপতঙ্গও তাঁর মাখলুক। আর আল্লাহর সৃষ্টি কোনো প্রাণীর সেবা করাই হলো সৃষ্টির সেবা। জাবির সাহেব ও তার ছেলের কাজে এ বিষয়টিই প্রকাশ পেয়েছে। উদ্দীপকে দেখতে পাই, একটি বিড়ালছানা ড্রেনের ভেতর থেকে বের হতে না পারলে ছেলের অনুরোধে জাবির সাহেব সেটিকে উদ্ধার করেন। তাদের এ কাজটি হাদিসে বর্ণিত সৃষ্টির সেবাকেই নির্দেশ করে। সৃষ্টির সেবা সম্পর্কিত হাদিসে রাসুল (স) বলেন, \"সমগ্র সৃষ্টি আল্লাহর পরিজন। সুতরাং আল্লাহর নিকট সর্বাধিক প্রিয় ঐ ব্যক্তি, যে তার পরিজনের প্রতি অনুগ্রহ করে।\" (বায়হাকি) মূলত আল্লাহ তায়ালা স্বয়ং সবকিছু সৃষ্টি করেছেন। তিনি সকল কিছুর লালনকর্তা, পালনকর্তা, রিযিকদাতা ও নিয়ন্ত্রক। তিনি সকল সৃষ্টিকে এক রকম করে সৃষ্টি করেননি। এটা তাঁর পরীক্ষা। তিনি সৃষ্টিকুলকে নানাভাবে ভাগ করেছেন এবং সকল কিছুকে মানুষের কল্যাণে নিয়োজিত রেখেছেন। মানুষ হলো আশরাফুল মাখলুকাত বা সৃষ্টির সেরা জীব। সুতরাং মানুষের উচিত আল্লাহ তায়ালার সকল সৃষ্টির প্রতি সদাচরণ করা, সকল মানুষের সাথে ভালো ব্যবহার করা। পশু-পাখি, জীব-জন্তুর প্রতি অনুগ্রহ করা। এদের প্রতি অনুগ্রহ করলে আল্লাহ তায়ালা খুশি হন। যারা আল্লাহ তায়ালার এসব সৃষ্টির প্রতি সদয় আচরণ করেন, তারা মহান আল্লাহর প্রিয় বান্দা। আল্লাহ তায়ালা তাদেরকে ভালোবাসেন। আলোচনা শেষে তাই বলা যায়, সৃষ্টির সেরা জীব হিসেবে সৃষ্টির সেবায় মানুষের আত্মনিয়োগ করা অত্যাবশ্যক।"
        }
      ]
    },
    {
      "number": "6",
      "uddipok": "জনাব আদিল সাহেব আল্লাহর সন্তুষ্টির লক্ষ্যে দৈনিক পাঁচবার একটি ইবাদত পালন করেন। এতে তার শরীর ও মন ভালো থাকে। পক্ষান্তরে মিসেস আদিল বছরের একটি নির্দিষ্ট মাসে পরিবারের সকল সদস্যকে নিয়ে রাতের খাবার খেয়ে দিনে সকল প্রকার খানাপিনা থেকে বিরত থাকেন। এর দ্বারা তিনি খোদাভীতি অর্জন করতে চান।",
      "tag": "BB 23",
      "sub_questions": [
        {
          "label": "ক",
          "question": "ইবাদত কী?",
          "explanation": "দৈনন্দিন জীবনের সকল কাজ-কর্মে আল্লাহ তায়ালার বিধি-বিধান মেনে চলাই ইবাদত।"
        },
        {
          "label": "খ",
          "question": "ইলম অর্জন করা ফরজ কেন? ব্যাখ্যা করো।",
          "explanation": "নিম্নের অনুরুপঃ ইসলামকে ভালোভাবে জানা, বোঝা ও জীবনে বাস্তবায়ন করার জন্য ইলম অর্জন ফরজ করা হয়েছে। মনুষ্যত্বের বিকাশ ঘটাতে এবং পরিপূর্ণ মানুষরূপে গড়ে তুলতে জ্ঞানচর্চা অপরিহার্য। একজন মুসলিম কীভাবে ও কার কাছে আনুগত্য ও আত্মসমর্পণ করবে তা জানার জন্য জ্ঞান অর্জন করা আবশ্যক। তাছাড়া রাসুল (স) জ্ঞান অর্জনকে সর্বশ্রেষ্ঠ ইবাদত বলে অভিহিত করেছেন। তাই ইসলামে জ্ঞানার্জন করা ফরজ।"
        },
        {
          "label": "গ",
          "question": "আদিল সাহেব কোন ইবাদত পালন করেন? সে ইবাদতের গুরুত্ব ব্যাখ্যা করো।",
          "explanation": "আদিল সাহেব ইসলামের অন্যতম প্রধান ইবাদত সালাত পালন করেন। সালাত আরবি শব্দ। এর ফার্সি প্রতিশব্দ নামায। এর অর্থ দোয়া, ক্ষমা প্রার্থনা করা ও রহমত কামনা করা। যেহেতু সালাতের মাধ্যমে বান্দা প্রভুর নিকট দোয়া করে, দয়া ও ক্ষমা প্রার্থনা করে থাকে তাই একে সালাত বলা হয়। মহান আল্লাহ মুমিনের ওপর দৈনিক পাঁচবার সালাত ফরজ করেছেন। উদ্দীপকে জনাব আদিল সাহেব দৈনিক পাঁচবার মূলত সালাতই আদায় করে থাকেন। উদ্দীপকের আদিল সাহেব আল্লাহর সন্তুষ্টি লাভের উদ্দেশ্যে দৈনিক পাঁচবার একটি ইবাদত পালন করেন। তার এ কাজটি সালাতকে নির্দেশ করে। একজন মুসলিমের দৈনন্দিন জীবনে সালাতের গুরুত্ব অপরিসীম। সালাত মানুষকে আল্লাহর নৈকট্য অর্জনে সহায়তা করে। সালাতের গুরুত্ব সম্পর্কে রাসুল (স) বলেছেন, 'যে ব্যক্তি মনোযোগসহ সালাত আদায় করে, কিয়ামতের দিন ঐ সালাত তার জন্য নুর হবে।' (তাবারানি) সালাতের মাধ্যমে বান্দা তার প্রভুর সান্নিধ্য লাভ করতে পারে। এর মাধ্যমে ইমান মজবুত হয়, আত্মা পরিশুদ্ধ হয়। সালাত মুমিনকে মন্দ ও গর্হিত কাজ থেকে বিরত রাখে। আল্লাহ বলেন, 'নিশ্চয়ই সালাত মানুষকে অশ্লীল ও খারাপ কাজ থেকে বিরত রাখে।' (সূরা আল-আনকাবুত, আয়াত ৪৫) সালাতের কারণে দৈনিক পাঁচবার মুসলমানগণ একস্থানে মিলিত হওয়ার সুযোগ পায়। একে-অপরের খোঁজ-খবর নিতে পারে। সুখে-দুঃখে একে অপরের সহযোগিতা করতে পারে। সালাত আদায়ের মাধ্যমে মানুষ পারস্পরিক সকল মতপার্থক্য ভুলে একসাথে কাজ করার শিক্ষা পায়। সালাত আমাদেরকে সময়ের গুরুত্ব ও শৃঙ্খলাবোধ শিক্ষা দেয়। নেতার অনুসরণ এবং নিয়মতান্ত্রিক ও পরিচ্ছন্ন জীবনযাপনে উদ্বুদ্ধ করে। সুতরাং বলা যায়, আমাদের ধর্মীয় ও সামাজিক জীবনে সালাতের গুরুত্ব অপরিসীম।"
        },
        {
          "label": "ঘ",
          "question": "মিসেস আদিলের ইবাদত চিহ্নিত করে এর সামাজিক শিক্ষা বিশ্লেষণ করো।",
          "explanation": "মিসেস আদিলের পালনকৃত ইবাদতটি হলো সাওম। এ ইবাদতটির সামাজিক শিক্ষা বিশেষ তাৎপর্যপূণ। সাওম শব্দের আভিধানিক অর্থ হলো বিরত থাকা। সুবহে সাদিক থেকে সূর্যাস্ত পর্যন্ত আল্লাহর সন্তুষ্টি লাভের আশায় নিয়তের সাথে পানাহার ও ইন্দ্রিয় তৃপ্তি থেকে বিরত থাকা হলো সাওম। এটি ইসলামের একটি মৌলিক ইবাদত। মিসেস আদিলের কাজে এ ইবাদতটিই প্রতিফলিত হয়েছে। মিসেস আদিল খোদাভীতি অর্জনের উদ্দেশ্যে বছরের একটি নির্দিষ্ট মাসে পরিবারের সকল সদস্যকে নিয়ে রাতের বেলা খাবার খান এবং দিনে সকল প্রকার খানা-পিনা থেকে বিরত থাকেন। এ কাজের মাধ্যমে তার সাওম পালন করা হয়েছে। কারণ তিনি আল্লাহর সন্তুষ্টি বিধানের জন্য পানাহার থেকে বিরত থেকেছেন। প্রাপ্তবয়স্ক প্রত্যেক নারী ও পুরুষের ওপর রমযান মাসের এক মাস সাওম পালন করা ফরজ। মানব সমাজে সাওমের শিক্ষা অত্যন্ত তাৎপর্যপূর্ণ। সিয়াম সাধনার ফলে সমাজের লোকদের মাঝে পারস্পরিক সহানুভূতি ও সহমর্মিতা সৃষ্টি হয়। সাওম পালন করে এরূপ ব্যক্তি ক্ষুধার্ত থাকার ফলে সে অন্য আরেকজন অনাহারীর ক্ষুধার জ্বালা সহজে বুঝতে পারে। ক্ষুধা ও পিপাসার যন্ত্রণা যে কীরূপ পীড়াদায়ক হতে পারে তা সে উপলব্ধি করতে পারে। এতে অসহায় নিরন্ন মানুষের প্রতি সহানভূতি ও সহমর্মিতার ভাব জাগ্রত হয়। রাসুল (স) বলেন, 'এ মাস সহানুভূতির মাস।' (ইবনে খুযায়মা) উপরের আলোচনা থেকে বোঝা যায়, মিসেস আদিল সাওম পালন করেছেন, যেটির সামাজিক শিক্ষা বিশেষ তাৎপর্যপূর্ণ।"
        }
      ]
    },
    {
      "number": "7",
      "uddipok": "দৃশ্যকল্প-১: জনাব আকিজ সাহেব একজন শিল্পপতি। তিনি প্রতি বছরে নিজের অর্থ হিসেব করে এর একটি অংশ পৃথক করেন। ঐ অর্থ দিয়ে অসহায় ও হতদরিদ্র লোকদের কর্মসংস্থান সৃষ্টি করে দেন। দৃশ্যকল্প-২ : জনার ইকবাল সাহেব বছরের নির্দিষ্ট সময়ে নির্দিষ্ট একটি ইবাদত পালনের উদ্দেশ্যে সৌদি আরব গমন করেন। তিনি লক্ষ লক্ষ মানুষের উপস্থিতি দেখে বলেন, এই ইবাদত বিশ্ব মুসলমানদের মহাসম্মেলন।",
      "tag": "BB 23",
      "sub_questions": [
        {
          "label": "ক",
          "question": "সত্যবাদিতা কী?",
          "explanation": "সত্য কথা বলার অভ্যাসই সত্যবাদিতা।"
        },
        {
          "label": "খ",
          "question": "হাক্কুল্লাহ বলতে কী বোঝ?",
          "explanation": "আল্লাহর সাথে সম্পৃক্ত অধিকার বা কর্তব্যকে হাক্কুল্লাহ বা আল্লাহর হক বলে। আমরা দৈনন্দিন জীবনে মহান আল্লাহর সন্তুষ্টি অর্জন করার জন্য অনেক ধরনের ইবাদত করি। সেগুলোর মধ্যে কিছু ইবাদত শুধু আল্লাহ তায়ালার জন্য নির্দিষ্ট। এগুলো হলো আল্লাহর হক বা হাক্কুল্লাহ। যেমন-সালাত কায়েম করা, সাওম পালন, হজ করা ইত্যাদি। এসব কাজ করার আগে মানুষকে অন্তর থেকে আল্লাহ আছেন, তাঁর কোনো শরিক নাই, তিনি সবকিছুর স্রষ্টা, আমাদের জীবন ও মরণ তাঁরই হাতে ইত্যাদি বিষয় বিশ্বাস করতে হবে। এসব বিশ্বাস পোষণ এবং এ অনুযায়ী কাজ করাই হলো আল্লাহর হক।"
        },
        {
          "label": "গ",
          "question": "জনাব আকিজ সাহেবের কর্মকাণ্ড চিহ্নিত করে দারিদ্র্য বিমোচনে এর ভূমিকা ব্যাখ্যা করো।",
          "explanation": "নিম্নের অনুরুপঃ মিসেস ফারিহা যে ইবাদত পালন করেছেন সেটি হলো যাকাত। যাকাত ইসলামের একটি ফরজ ইবাদত। ধনী ও গরিবের মাঝে আর্থিক সমন্বয় সাধন করতে মহান আল্লাহ যাকাতের বিধান দিয়েছেন। এটি ইসলামের পঞ্চস্তম্ভের একটি। মিসেস ফারিহার কাজে ইসলামের এ গুরুত্বপূর্ণ ইবাদতটি পালনের দৃষ্টান্ত ফুটে উঠেছে। উদ্দীপকের মিসেস ফারিহা বছরান্তে দশ ভরি স্বর্ণের গহনার বাজার মূল্য দশ লক্ষ টাকা থেকে নির্দিষ্ট ইবাদত পালন বাবদ ২.৫০% হারে দুস্থ, বিধবাদের মধ্যে পুনর্বাসনের জন্য বিতরণ করেন। তার পালনকৃত এই ইবাদতটি হলো যাকাত। কারণ, ইসলামি শরিয়তের দৃষ্টিতে কোনো মুসলিম নিসাব পরিমাণ সম্পদের মালিক হলে বছরান্তে তার সম্পদের শতকরা ২.৫০ হারে নির্দিষ্ট খাতে ব্যয় করাকে যাকাত বলে। আর ইসলামে যাকাতের গুরুত্ব অনেক বেশি। আল্লাহ তায়ালা পবিত্র কুরআনের অনেক স্থানে সালাতের সাথে যাকাতের কথাও বলেছেন। রুকনের পর্যায়ক্রমিক ধারায় এটি হলো তৃতীয়। যাকাত সমাজ থেকে অস্থিতিশীলতা ও বিশৃঙ্খলা দূর করে পারস্পরিক সৌহার্দ স্থাপন করে। সামাজিক নিরাপত্তা দানের পাশাপাশি সমাজের মানুষের মধ্যকার সম্পদের বৈষম্য দূর করে। আল্লাহ তায়ালা বলেন, 'আপনি তাদের ধন-সম্পদ থেকে সাদকাহ (যাকাত) গ্রহণ করুন। এর মাধ্যমে আপনি তাদের পবিত্র এবং পরিশোধিত করবেন।' (সূরা আত-তাওবা, আয়াত ১০৩) অর্থাৎ যাকাত আদায়ের মাধ্যমে সম্পদ পবিত্র হয়। যাকাত ব্যবস্থা রাষ্ট্রের অর্থনৈতিক ভিত মজবুত ও শক্তিশালী করে। রাষ্ট্রের অর্থনৈতিক ভারসাম্য প্রতিষ্ঠিত হয়। এছাড়া যাকাত আদায় না করলে পরকালে কঠিন শাস্তি পেতে হবে। সুতরাং বলা যায়, মিসেস ফারিহা যে ইবাদত পালন করেছেন সেটি হলো যাকাত।"
        },
        {
          "label": "ঘ",
          "question": "জনাব ইকবাল সাহেব এর ইবাদত চিহ্নিত করে মুসলমানদের ঐক্য প্রতিষ্ঠায় এর ভূমিকা বিশ্লেষণ করো।",
          "explanation": "উদ্দীপকে জনাব ইকবাল সাহেবের ইবাদত ইসলামের অন্যতম স্তম্ভ হজকে নির্দেশ করছে। মুসলিম ঐক্য প্রতিষ্ঠায় এর ভূমিকা অনন্যসাধারণ। হজ ইসলামের পঞ্চম ভিত্তি। হজ অর্থ- সংকল্প করা, ইচ্ছা করা, ইসলামের পরিভাষায়, আল্লাহর সন্তুষ্টি লাভের উদ্দেশ্যে জিলহজ মাসের নির্ধারিত দিনসমূহে নির্ধারিত পদ্ধতিতে বাইতুল্লাহ (আল্লাহর ঘর) ও সংশ্লিষ্ট স্থানসমূহ যিয়ারত করাকে হজ বলে। হজের মাধ্যমে বিশ্ব ভ্রাতৃত্ব তৈরি হয়। প্রতিবছর বিশ্বের নানা প্রান্ত থেকে লক্ষ লক্ষ মুসলিম একই স্থানে সমবেত হয়। হজ বিশ্ব মুসলিমের মহাসম্মেলন। জনাব ইকবাল সাহেবের কাজে এ ইবাদতেরই ইঙ্গিত পাওয়া যায়। উদ্দীপকে দেখা যায়, জনাব ইকবাল সাহেব বছরের নির্দিষ্ট সময়ে নির্দিষ্ট একটি ইবাদত পালন করতে সৌদি আরব গমন করেন। এখানে উল্লিখিত ইবাদতটি মূলত হজ। কেননা ইসলামের গুরুত্বপূর্ণ ইবাদতগুলোর মধ্যে শুধু হজ পালনের উদ্দেশ্যেই সৌদি আরবের পবিত্র মক্কা ও মদিনা নগরিতে যেতে হয়। বিশ্বভ্রাতৃত্ব ও মুসলিম ঐক্য প্রতিষ্ঠায় এ ইবাদতটি সবচেয়ে গুরুত্বপূর্ণ ভূমিকা পালন করে থাকে। পবিত্র কুরআনে আল্লাহ বলেন, \"এবং মানুষের নিকট ধন-সম্পদ, বর্ণ-গোত্র ও জাতীয়তার দিক থেকে মানুষে মানুষে পার্থক্য থাকলেও হজ এসব ভেদাভেদ ভুলিয়ে মুসলমানদের ঐক্যবদ্ধ হতে শেখায়। হজ মুসলমানদের আদর্শিক ভ্রাতৃত্ব বন্ধনে আবদ্ধ করে। রাজা- প্রজা, মালিক-ভৃত্য সকলকে সেলাইবিহীন একই কাপড় পরিধান করায়। একই উদ্দেশ্যে মহান প্রভুর দরবারে উপস্থিত করে সাম্যের প্রশিক্ষণ দেয়। বিশ্বভ্রাতৃত্ববোধ শেখায়। পারস্পরিক ভাব ও সাংস্কৃতিক বিনিময়ের মাধ্যমে মানুষের মাঝে সৌহার্দবোধ জাগ্রত করে। আল্লাহর ঘর তাওয়াফ করার কারণে সাধারণ মানুষ হাজিদের সম্মান করে থাকে। পরিশেষে বলা যায়, আল্লাহর রহমত পেতে হলে যাদের ওপর হজ ফরজ হয়েছে, তাদের অবশ্যই দ্রুত হজ আদায় করা উচিত।"
        }
      ]
    },
    {
      "number": "8",
      "uddipok": "ইমাম সাহেব জুমার আলোচনা করতে গিয়ে বলেন, আমাদের নবির এমন একজন সাথী ছিলেন যিনি ইসলামের জন্য অকাতরে সবকিছু বিলিয়ে দিতেন। আল্লাহর রাস্তায় জিহাদ করতে সাহায্যের প্রয়োজন হলে তিনি তার সমস্ত সম্পদ আল্লাহর নবির হাতে তুলে দেন। ইমাম সাহেবের ভাই রফিক সাহেব একজন উপজেলা চেয়ারম্যান। তিনি তার উপজেলায় একজন ন্যায়পরায়ণ, সৎ ও জনদরদী চেয়ারম্যান হিসেবে পরিচিত। তার ছেলে নেশাগ্রস্ত হয়ে অন্যকে প্রহার করায় তিনি তাকে কঠিন শাস্তি দেন। বিষয়টি জানতে পেরে স্থানীয় জেলা প্রশাসক বলেন, রফিক সাহেবের মতো ন্যায়পরায়ণ জনপ্রতিনিধি আজ বড়ই প্রয়োজন।",
      "tag": "BB 23",
      "sub_questions": [
        {
          "label": "ক",
          "question": "মদিনা সনদ কী?",
          "explanation": "মদিনায় ইসলামি রাষ্ট্র গঠনের লক্ষ্যে সেখানকার সকল গোত্রের নেতাদের সাথে বৈঠক করে মহানবি (স) যে. লিখিত সনদ প্রণয়ন করেন তাই মদিনা সদন নামে পরিচিত।"
        },
        {
          "label": "খ",
          "question": "খুলাফায়ে রাশেদিনের জীবনাদর্শ আমাদের জন্য অনুকরণীয় ব্যাখ্যা করো।",
          "explanation": "খুলাফায়ে রাশেদিনের জীবনে মহানবি (স)-এর জীবনাদর্শের প্রত্যক্ষ প্রতিফলন ছিল বিধায় তাদের জীবনাদর্শ আমাদের জন্য অনুকরণীয়। খুলাফায়ে রাশেদিন বলতে ইসলামের প্রথম চারজন খলিফাকে বোঝায়। তাঁরা হলেন- হযরত আবু বকর (রা), হযরত উমর (রা), হযরত উসমান (রা) ও হযরত আলি (রা)। তাঁরা সকলেই মহানবি হযরত মুহাম্মদ (স) থেকে সরাসরি ইসলামের শিক্ষা লাভ করেছেন। বাস্তব জীবনে তা যথাযথভাবে অনুসরণ ও অনুকরণ করেছেন। তাই তাঁদের জীবনকর্ম আমাদের আদর্শ।"
        },
        {
          "label": "গ",
          "question": "ইমাম সাহেব কোন সাহাবির জীবনী আলোচনা করেন? তা চিহ্নিত করে ইসলামের খেদমতে তার অবদান ব্যাখ্যা করো।",
          "explanation": "ইমাম সাহেব খুলাফায়ে রাশেদিনের প্রথম খলিফা হযরত আবু বকর (রা)-এর জীবনী আলোচনা করেন। ইসলামের খেদমতে উক্ত সাহাবির অসামান্য অবদান রয়েছে। ইসলামের প্রথম খলিফা হযরত আবু বকর (রা) ছিলেন মহানবি (স)- এর বিশ্বস্ত সাথি। ছোটবেলা থেকেই মহানবি (স)-এর সাথে তার গভীর বন্ধুত্ব ছিল। বয়স্ক পুরুষদের মধ্যে তিনিই প্রথম ইসলাম গ্রহণ করেন। সুখে-দুঃখে, বিপদে-আপদে সর্বদা তিনি মহানবি হযরত মুহাম্মদ (স)-এর সাথে থাকতেন। তাবুক যুদ্ধের সময় তিনি তাঁর সমুদয় সম্পত্তি আল্লাহর রাস্তায় ব্যয় করেন। আবু বকর (রা)-এর এসব গুণাবলি উদ্দীপকে ইমাম সাহেবের আলেচনার সাথে সাদৃশ্যপূর্ণ। উদ্দীপকে ইমাম সাহেব আলোচনায় বলেন, আমাদের নবি (স)-এর এমন একজন সাথি ছিলেন যিনি ইসলামের জন্য অকাতরে সবকিছু বিলিয়ে দিতেন। আল্লাহর রাস্তায় জিহাদ করতে সাহায্যের প্রয়োজন হলে তিনি তার সমস্ত সম্পদ আল্লাহর নবির হাতে তুলে দেন। যা হযরত আবু বকর (রা)- কে নির্দেশ করে। মহানবি হযরত মুহাম্মদ (স)-এর ওফাতের পর তাঁর দাফন ও উত্তরাধিকারী বিষয়ে জটিলতার সমাধানে তিনি অগ্রণী ভূমিকা পালন করেন। ইসলামের প্রথম খলিফা নির্বাচিত হয়ে মুসলিম রাষ্ট্রে উদ্ভুত বিভিন্ন সমস্যা বিচক্ষণতার সাথে মোকাবিলা করেন। এ সময়ে তিনি ভণ্ডনবি, যাকাত অস্বীকারকারী এবং স্বধর্ম ত্যাগীদের কঠোর হস্তে দমন করে ইসলাম ও মুসলমানদের বিশৃঙ্খলা থেকে রক্ষা করেন। এছাড়া ইয়ামামার যুদ্ধে কুরআনের অনেক হাফিজ শাহাদতবরণ করায় কুরআন বিলুপ্তির আশঙ্কা দেখা দিলে তিনি কুরআনকে একত্র করে গ্রন্থাকারে প্রকাশ করেন। ইসলামের খেদমতে এসব যুগান্তকারী পদক্ষেপ বাস্তবায়ন করার কারণে তাকে ইসলামের 'ত্রাণকর্তা' বলা হয়।"
        },
        {
          "label": "ঘ",
          "question": "জনাব রফিক সাহেবের ঘটনার সাথে কোন খলিফার জীবনের মিল পাওয়া যায়? তা চিহ্নিত করে ন্যায়বিচার প্রতিষ্ঠায় ঐ খলিফার অবদান বিশ্লেষণ করো।",
          "explanation": "নিম্নের অনুরুপঃ 'আইনের শাসন প্রতিষ্ঠায় এমন শাসক অত্যাবশ্যক।'- দৃশ্যকল্প-২ এ বর্ণিত ইসলামের দ্বিতীয় খলিফা হযরত উমর (রা)-এর চরিত্র অনুযায়ী উক্তিটি যথার্থ। হযরত উমর (রা) ছিলেন ন্যায় ও ইনসাফের মূর্ত প্রতীক। ন্যায় প্রতিষ্ঠা করতে তিনি কোনো ভেদাভেদ করতেন না। তাঁর কাছে সবাই ছিল সমান। অপরাধী নিকটাত্মীয় হলেও তাঁর শাস্তি থেকে রেহাই পেত না। উদ্দীপকের বর্ণনায়ও এই বিষয়টি লক্ষণীয়। দৃশ্যকল্প-২ এ জনাব আনিস একজন মুসলিম শাসকের জীবনী অধ্যয়ন করেন। যিনি ছিলেন ন্যায় ও ইনসাফের মূর্ত প্রতীক। অন্যায়-অপরাধের শাস্তি প্রদানের ক্ষেত্রে তিনি তার আপনজনকেও ছাড় দেননি। তিনি ইসলামের দ্বিতীয় খলিফা হযরত উমর (রা)-এর জীবনী অধ্যয়ন করেছেন। কারণ, হযরত উমর (রা) মদপানের অপরাধে নিজের পুত্র আবু শাহমাকে কঠোর শাস্তি দেন। এতে তার মৃত্যু হয়। হযরত উমর (রা) ছিলেন গণতন্ত্রমনা। রাষ্ট্রের গুরুত্বপূর্ণ কাজে তিনি সাহাবিদের সঙ্গে পরামর্শ করতেন এবং তাঁদের মতামতের গুরুত্ব দিতেন। মানব দরদি, হযরত উমর ফারুক (রা) ছিলেন সাম্য ও মানবতাবোধের মহান আদর্শ। জুমুআর সময় তিনি জনসাধারণের জন্য শাসকের বিরুদ্ধে অভিযোগ করার ব্যবস্থা করেন। এরই পরিপ্রেক্ষিতে এক লোক স্বয়ং তাঁর বিরুদ্ধে অভিযোগ করলেন যে, বাইতুল মাল থেকে প্রাপ্ত কাপড় দিয়ে কারও পুরো একটি জামা হয়নি। অথচ খলিফার গায়ে সে কাপড়ের একটি পুরো জামা দেখা যাচ্ছে। খলিফা অতিরিক্ত কাপড় কোথায় পেলেন? খলিফার পক্ষ থেকে তাঁর পুত্র আবদুল্লাহ (রা) উত্তর দিলেন যে, আমি আমার অংশটুকু আমার আব্বাকে দিয়ে দিয়েছি, এতে তাঁর পুরো জামা হয়েছে। উপরের আলোচনা থেকে বলা যায়, হযরত উমর (রা) ছিলেন ন্যায় ও ইনসাফের এক মূর্ত প্রতীক। তাই আইনের শাসন প্রতিষ্ঠায় হযরত উমর (রা)-এর মতো শাসক থাকা জরুরি।"
        }
      ]
    },
    {
      "number": "9",
      "uddipok": "জাহাঙ্গীর ও ইমরান দুই ভাই। জাহাঙ্গীর সাহেবের জন্মের পূর্বে পিতা মারা যান। তিনি তার চাচার অধীনে লালিত পালিত হন। চাচার সংসারে অভাব থাকায় তিনি চাচার কাজে সাহায্য করতেন। জনাব ইমরান সাহেবকে তার প্রতিবেশী সালমান, সাহেব মারাত্মকভাবে শারীরিক ও মানসিক নির্যাতন করে। কিছু দিন পর ইমরান সাহেব প্রতিশোধ নেয়ার সুবর্ণ সুযোগ পেয়েও তিনি সালমান সাহেবকে ক্ষমা করে দেন।",
      "tag": "BB 23",
      "sub_questions": [
        {
          "label": "ক",
          "question": "আইয়ামে জাহিলিয়া কী?",
          "explanation": "আইয়ামে জাহিলিয়া বলতে মহানবি (স)-এর আবির্ভাবের পূর্বে আরব সমাজের বিশৃঙ্খল অবস্থাকে বোঝায়।"
        },
        {
          "label": "খ",
          "question": "হিলফুল ফুযুল গঠনের উদ্দেশ্য ব্যাখ্যা করো।",
          "explanation": "নিম্নের অনুরুপঃ শান্তি প্রতিষ্ঠার জন্য শান্তিকামী যুবকদের নিয়ে মহানবি (স) হিলফুল ফুযুল বা শান্তিসংঘ প্রতিষ্ঠা করেন। হিলফুল ফুযুল-এর শাব্দিক অর্থ শান্তির শপথ। প্রায় পাঁচ বছর স্থায়ী ফিজার যুদ্ধের বিভীষিকা দেখে কিশোর মুহাম্মদ (স)-এর মন কেঁদে ওঠে। তাই তিনি যুদ্ধ বন্ধ করে শান্তি প্রতিষ্ঠার উদ্যোগ নেন। গড়ে তোলেন হিলফুল ফুযুল শান্তিসংঘ। এর উদ্দেশ্য ছিল আর্তের সেবা করা, অত্যাচারীকে প্রতিরোধ করা, গোত্রে গোত্রে শান্তি ও সম্প্রীতি বজায় রাখা, শান্তি-শৃঙ্খলা প্রতিষ্ঠা করা। এটি প্রায় ৫০ বছর সফলভাবে কার্যক্রম পরিচালনা করে।"
        },
        {
          "label": "গ",
          "question": "জাহাঙ্গীর সাহেবের জন্ম ও শৈশবের সাথে যে মহামানবের জীবনের মিল পরিলক্ষিত হয়, সেই মহামানবের শৈশবকাল ব্যাখ্যা করো।",
          "explanation": "জাহাঙ্গীর সাহেবের জন্ম ও শৈশবের সাথে সর্বশেষ ও সর্বশ্রেষ্ঠ রাসুল হযরত মুহাম্মদ (স)-এর জীবনের মিল পরিলক্ষিত হয়। মক্কার বিখ্যাত কুরাইশ বংশে ৫৭০ খ্রিষ্টাব্দে মহানবি হযরত মুহাম্মদ (স) জন্মগ্রহণ করেন। তবে জন্মের আগেই তাঁর পিতা আব্দুল্লাহ ইন্তিকাল করেন। দাদা আব্দুল মুত্তালিব তাঁর নাম রাখেন মুহাম্মদ এবং মাতা আমিনা তাঁর নাম রাখেন আহমদ। জন্মের পর মহানবি (স) ধাত্রী মা হালিমার ঘরে লালিত পালিত হন। হালিমা বিশুদ্ধ আরবি ভাষা বনু সাদ গোত্রের লোক ছিলেন বিধায় শৈশবেই মুহাম্মদ (স) বিশুদ্ধ আরবি ভাষায় কথা বলতে শেখেন। হালিমা মহানবি মুহাম্মদ (স)-কে পাঁচ বছর লালন-পালনের পর তাঁর মা আমিনার নিকট রেখে যান। ছয় বছর বয়সে তাঁর মা ইন্তিকাল করলে তাঁর লালন-পালনের দায়িত্ব পড়ে দাদা আব্দুল মুত্তালিবের ওপর। তবে মহানবি আট বছর বয়সে দাদাকেও হারালে চাচা আবু তালিব তাঁর লালন-পালনের ভার গ্রহণ করেন। তিনি অত্যন্ত আদর-স্নেহ দিয়ে মুহাম্মদ (স)-কে লালন-পালন করতে থাকেন। তবে আবু তালিব আর্থিকভাবে অত্যন্ত অসচ্ছল থাকায় বালক মুহাম্মদ (স) তাকে সহযোগিতা করতে মেষ চরানোর দায়িত্ব নেন। এভাবেই হযরত মুহাম্মদ (স)-এর শৈশব অতিবাহিত হয়। যা জাহাঙ্গীর সাহেবের জীবনের সাথে মিল পাওয়া যায়। উদ্দীপকে দেখা যায়, জাহাঙ্গীর সাহেবের জন্মের পূর্বে পিতা মারা যান। তিনি তার চাচার অধীনে লালিত পালিত হন। চাচার সংসারে অভাব থাকায় তিনি চাচার কাজে সাহায্য করতেন। জাহাঙ্গীর সাহেবের শৈশবের এসব ঘটনা মহানবি (স)-এর জন্ম ও শৈশবের সাথে সাদৃশ্যপূর্ণ।"
        },
        {
          "label": "ঘ",
          "question": "ইমরান সাহেবের আচরণে মহানবি (স)-এর জীবনের কোন গুরুত্বপূর্ণ আদর্শ ফুটে উঠেছে? বিশ্লেষণ করো।",
          "explanation": "ইমরান সাহেবের আচরণে মহানবি (স)-এর জীবনের গুরুত্বপূর্ণ আদর্শগুলোর মধ্যে ক্ষমার আদর্শ ফুটে উঠেছে। মহানবি (স) বিশ্বমানবতার জন্য ক্ষমার সুমহান দৃষ্টান্ত ছিলেন। শুধু ইসলাম প্রচারের জন্য মহানবি (স) তাঁর জন্মভূমির লোকদের দ্বারা অত্যাচারিত হয়েছিলেন। এজন্য তিনি মক্কা থেকে মদিনায় হিজরত করেন। একসময় মহানরি (স) মক্কা বিজয় করেন। কিন্তু পুরোনো ঘটনার জন্য তিনি কোনো প্রতিশোধ গ্রহণ করেননি। তিনি সবাইকে ক্ষমা করে দেন। যা ইমরান সাহেবের আচরণে ফুটে উঠেছে। উদ্দীপকে জনাব ইমরান সাহেবকে তার প্রতিবেশী সালমান সাহেব মারাত্মকভাবে শারীরিক ও মানসিক নির্যাতন করে। কিছুদিন পর ইমরান সাহেব প্রতিশোধ নেয়ার সুবর্ণ সুযোগ পেয়েও তিনি সালমান সাহেবকে ক্ষমা করে দেন। ইমরান সাহেবের এরূপ আচরণের সাথে মহানবি (স)-এর মক্কা বিজয়ের সময়ে কুরাইশদের ক্ষমা করার ঘটনার সাদৃশ্য রয়েছে। এ ঘটনার মাধ্যমে মহানবি (স)-এর চরিত্রে ক্ষমার সুমহান আদর্শ ফুটে উঠেছে। মহানবি (স)-এর ক্ষমার আদর্শ থেকে আমরা অন্যদের ক্ষমা করার শিক্ষা নেব। প্রতিশোধ পরায়ণতা কোনো বীরত্বপূর্ণ কাজ নয়, বরং ক্ষমা করাই মহানবির (স) আদর্শ। আমাদের জীবন হবে সত্য ও সুন্দরের জন্য। ব্যক্তিগত কোনো স্বার্থ হাসিলের জন্য নয়। এজন্য সত্য প্রচার করতে গিয়ে আমাদের প্রতি কেউ ক্ষুব্ধ হলে আমরা তার প্রতি বিনয়ী হবো, তার সাথে ভালো ব্যবহার করবো। এতে আল্লাহ তায়ালা খুশি হবেন এবং এর মাধ্যমে আল্লাহর রাসুলের (স) আদর্শের অনুসরণ হবে। প্রতিশোধ পরায়ণতা কোনো ভালো ফল বয়ে আনে না। এতে শুধু সংঘাতই বৃদ্ধি পায়। আর ক্ষমা প্রতিষ্ঠা করে শান্তি। উপরের আলোচনা থেকে স্পষ্ট হয়ে ওঠে যে, মহানবি (স) ছিলেন ক্ষমার শ্রেষ্ঠ আদর্শ। মক্কা বিজয়ের সময়কার ঘটনা তার সুস্পষ্ট প্রমাণ। এ ঘটনা থেকে শিক্ষা নিয়ে সংঘাতময় পৃথিবীতে শান্তি প্রতিষ্ঠা করা সম্ভব।"
        }
      ]
    },
    {
      "number": "10",
      "uddipok": "প্রেক্ষাপট-১: আজহার সাহেব হজের যাওয়ার পূর্বে ইমাম সাহেবের কাছে তার কিছু গুরুত্বপূর্ণ সম্পদ জমা রাখেন। হজ থেকে ফিরে এসে আজহার সাহেব সম্পদ ফেরত চাইলে ইমাম সাহেব যেভাবে পেয়েছিলেন সেভাবে ফেরত দেন। প্রেক্ষাপট-২: একজন ফল বিক্রেতা উপরে ভালো-সুন্দর ফল ক্রেতাদেরকে দেখান, কিন্তু বিক্রি করার সময় ভালো ফলের সাথে কয়েকটি ত্রুটিযুক্ত ফল দিয়ে দেন।",
      "tag": "BB 23",
      "sub_questions": [
        {
          "label": "ক",
          "question": "গিবত কী?",
          "explanation": "কারও অসাক্ষাতে অন্যের কাছে তার দোষ-ত্রুটি বর্ণনা করাই গিবত।"
        },
        {
          "label": "খ",
          "question": "হিংসা সকল নেক আমল নষ্ট করে দেয়- ব্যাখ্যা করো।",
          "explanation": "হিংসা মানুষের চরিত্র এবং নেক আমলসমূহ ধ্বংস করে দিতে প্রধান শত্রুর ভূমিকা পালন করে। হিংসুক কখনোই সচ্চরিত্রবান হতে পারে না। হিংসার অভ্যাস হিংসুকের মধ্যে গর্ব, অহংকার, পরশ্রীকাতরতা, শত্রুতা অন্যের অনিষ্ট কামনা করার মানসিকতা গড়ে তোলে। এতে ব্যক্তি ও সমাজ ক্ষতিগ্রস্ত হয়। এছাড়া হাদিস মতে, আগুন যেমন কাঠকে খেয়ে ফেলে হিংসাও তেমনি মানুষের সৎকর্মগুলো নষ্ট করে দেয়। এ কারণে হিংসা মুমিনের প্রধান শত্রু।"
        },
        {
          "label": "গ",
          "question": "ইমাম সাহেবের মধ্যে আখলাকে হামিদার কোন গুণটি বিদ্যমান? ব্যাখ্যা করো।",
          "explanation": "নিম্নের অনুরুপঃ লামিয়ার মধ্যে আখলাকে হামিদার অন্যতম গুণ আমানতদারিতা প্রকাশ পেয়েছে, ইসলামে যার গুরুত্ব অপরিসীম। যিনি, গচ্ছিত সম্পদ যথাযথভাবে সংরক্ষণ করেন এবং তা প্রকৃত মালিকের কাছে ফিরিয়ে দেন তাকে বলা হয় আমিন বা আমানতদার। আমানত রক্ষা করা আখলাকে হামিদার অন্যতম গুরুত্বপূর্ণ দিক। সচ্চরিত্রবান ব্যক্তির মধ্যে আমানতদারিতা বিশেষভাবে বিদ্যমান থাকে। লামিয়ার মধ্যেও এ গুণটির প্রতিফলন ঘটেছে। উদ্দীপকের লামিয়ার বান্ধবী আমিনা তার কাছে একটি স্বর্ণের চেইন জমা রাখেন। কিছুদিন পর আমিনা সেটি ফেরত চাইলে লামিয়া তা ফেরত দেয়। তার এ আচরণের মাধ্যমে আমানতদারিতা গুণটির বহিঃপ্রকাশ ঘটেছে। কারো কাছে কোনো দ্রব্য বা জিনিস গচ্ছিত রাখা হলে তা অবশ্যই যথাযথভাবে সংরক্ষণ করতে হবে। প্রকৃত মালিক যখন চাইবে, তখনই তা ফেরত দিতে হবে। এটিই আমানতদারিতা, যা লামিয়ার আচরণের মধ্যে পরিপূর্ণভাবে ফুটে উঠেছে। ইসলামি জীবনদর্শনে আমানতের খিয়ানত করা সম্পূর্ণ নিষিদ্ধ বা হারাম। মহানবি (স)-এর এক হাদিসে এসেছে, খিয়ানত করা মুনাফিকের অন্যতম নিদর্শন। আল্লাহ তায়ালা খিয়ানতকারীর প্রতি অসন্তুষ্ট। মহান আল্লাহ বলেন, \"নিশ্চয়ই আল্লাহ তায়ালা খিয়ানতকারীদের পছন্দ করেন না।\" (সূরা আল-আনফাল, আয়াত ৫৮) এছাড়া আমানতের খিয়ানত পার্থিব জীবনেও বিপর্যয় ডেকে আনে। তাই বলা যায়, লামিয়ার আচরণের মধ্যে আমানতদারির চিত্র ফুটে উঠেছে, যা খুবই প্রশংসনীয়।"
        },
        {
          "label": "ঘ",
          "question": "ফল বিক্রেতার মধ্যে আখলাকে যামিমার কোন দিকটি প্রকাশ পেয়েছে? এর পরিণতি বিশ্লেষণ করো।",
          "explanation": "নিম্নের অনুরুপঃ হ্যাঁ, উদ্দীপকে প্রতারণা বিষয়টি প্রকাশ পাওয়ায় জসিম সাহেবের মন্তব্যটি আমি যথার্থ বলে মনে করি। প্রতারণা অর্থ ঠকানো, ফাঁকি দেওয়া, ধোঁকা দেওয়া, বিশ্বাস ভঙ্গ করা। এটি মিথ্যাচারের একটি বিশেষ রূপ। প্রতারণা নানাভাবে হতে পারে। সাধারণত আর্থিক লেনদেন ও ব্যবসায়-বাণিজ্যে প্রতারণার দৃষ্টান্ত বেশি পরিলক্ষিত হয়। যেমন- ওজনে কম দেওয়া, জাল মুদ্রা চালিয়ে দেওয়া, পণ্যদ্রব্যের দোষ গোপন করা, ভালো জিনিস দেখিয়ে বিক্রির সময় খারাপ জিনিস দেওয়া, বেশি দামের দ্রব্যের সাথে কম দামের দ্রব্য মিশিয়ে বিক্রি করা, ভেজাল মেশানো, ফলে ও মাছে রাসায়নিক দ্রব্য দেওয়া, পণ্যদ্রব্যের মিথ্যা প্রচারণা চালানো ইত্যাদি, যা উদ্দীপকে জসিম সাহেবের বক্তব্যের সাথে সাদৃশ্যপূর্ণ। উদ্দীপকে নকল ঔষধ সম্পর্কে জনৈক ব্যক্তির সাথে একাত্মতা পোষণ করে জসিম সাহেব বলেন, এরূপ আরও অনেক কাজ আমাদের সমাজে হচ্ছে। যেমন কেউ মুদ্রা জাল করছে। কেউ ওজনে চুরি করছে। আবার কেউ মিথ্যা গুজব ছড়াচ্ছে। এরূপ যারা করে তারা কিন্তু আমাদের নবির উম্মত হিসেবে কখনো গণ্য হবে না। তার বক্তব্যটি প্রতারণাকে নির্দেশ করে। আর এর কুফল সম্পর্কিত তার বক্তব্যটিও সঠিক। কেননা, প্রতারণা অত্যন্ত গর্হিত ও ঘৃণিত কাজ। এটি মিথ্যাচারের শামিল। এমনকি অনেক ক্ষেত্রে প্রতারণা মিথ্যা অপেক্ষাও জঘন্য। কারণ, প্রতারণা করার দ্বারা দুটো পাপ হয়। একটি মিথ্যা বলা ও অপরটি বিশ্বাস ভঙ্গ করা। সুতরাং সর্বাবস্থায় প্রতারণা বর্জন করা আবশ্যক। যে ব্যক্তি প্রতারণা করে সে প্রকৃত মুমিন নয়। কারণ ইমান ও প্রতারণা এক ব্যক্তির মধ্যে একত্রে থাকতে পারে না। প্রকৃত মুমিন কখনোই প্রতারণার আশ্রয় নেন না। নিজ স্বার্থের বিরোধী হলেও মুমিন ব্যক্তি সততা ও সত্যবাদিতার উপর অটল থাকেন। রাসুলুল্লাহ (স) হাদিসে স্পষ্ট ভাষায় বলেছেন, 'যে প্রতারণা করে, সে আমাদের দলভুক্ত নয়।' (তিরমিযি) পরিশেষে বলা যায়, প্রতারণা একটি মারাত্মক অপরাধ। আর্থ-সামাজিক ক্ষেত্রে এর কুফল অত্যন্ত ভয়াবহ। তাই প্রতারণা সম্পর্কিত জসিম সাহেবের বক্তব্যটি সঠিক বলে আমি মনে করি।"
        }
      ]
    },
    {
      "number": "11",
      "uddipok": "একজন দুধ বিক্রেতা মহিলা তার মেয়েকে দুধের সাথে কিছু পানি মিশানোর কথা বলেন। মেয়ে পানি মিশানো থেকে বিরত থাকলো। মেয়ে তার মায়ের উদ্দেশ্যে বলল, কাজটি সঠিক নয়। কেউ না দেখলেও এমন এক সত্তা রয়েছেন যিনি সবকিছু দেখেন। দুধ বিক্রেতা মহিলার বড় বোন অনিকা একজনের দোষ অন্যজনের নিকট বলে বেড়ায়। অনিকার স্বামী এ ধরনের গহীত কাজ থেকে বিরত থাকার জন্য পরামর্শ দিয়ে বলেন, \"এ ধরনের কাজ মৃত ভাইয়ের গোস্ত খাওয়ার মত জঘন্য অপরাধ।\"",
      "tag": "BB 23",
      "sub_questions": [
        {
          "label": "ক",
          "question": "হাদিস কী?",
          "explanation": "মহানবি হযরত মুহাম্মদ (স)-এর বাণী, কর্ম ও মৌনসম্মতিই হাদিস।"
        },
        {
          "label": "খ",
          "question": "\"ফিতনা হত্যার চেয়েও জঘন্য\"- সংক্ষেপে ব্যাখ্যা করো।",
          "explanation": "নিম্নের অনুরুপঃ সব ধরনের অপরাধ ও পাপকাজ করার সুযোগ সৃষ্টি করে বলে ফিতনা হত্যার চেয়েও জঘন্য। সমাজে ভয়-ভীতি, অত্যাচার-অনাচার, ছিনতাই-রাহাজানি, গুম, খুন, অপহরণ ইত্যাদির মাধ্যমে যে অরাজক পরিস্থিতির সৃষ্টি হয় তাই ফিতনা ফাসাদ। ফিতনা-ফাসাদ অত্যন্ত মারাত্মক অপরাধ। এর দ্বারা সমাজে সকল অন্যায়-অত্যাচারের দরজা খুলে যায়। অরাজক পরিস্থিতিতে অসৎ মানুষেরা সবধরনের পাপ কাজ করার সুযোগ পায়। এজন্যই আল্লাহ তায়ালা বলেন, 'ফিতনা হত্যার চেয়েও জঘন্য।' (সূরা আল-বাকারা, আয়াত ১৯১)"
        },
        {
          "label": "গ",
          "question": "দুধ বিক্রেতার মেয়ের আচরণে আখলাকে হামিদার কোন গুণটি ফুটে উঠেছে?",
          "explanation": "নিম্নের অনুরুপঃ জাবেদ মিয়ার মধ্যে আখলাকে হামিদার অন্যতম গুণ তাকওয়া প্রকাশ পেয়েছে। তাকওয়া শব্দের অর্থ খোদাভীতি, আত্মশুদ্ধি। আল্লাহ তায়ালার ভয়ে যাবতীয় অন্যায়, অত্যাচার ও পাপকাজ থেকে বিরত থাকাকে তাকওয়া বলে। আল্লাহ মানুষের সবকিছু দেখেন, জানেন এবং তাঁর কাছেই সবাইকে জবাবদিহিতা করতে হবে। জাবেদ মিয়ার মানসিকতায় এ খোদাভীতিই প্রকাশ পেয়েছে। অফিস সহকারী জাবেদ মিয়াকে একজন ঠিকাদার দশ হাজার টাকার প্রলোভন দেখালেও আল্লাহর ভয়ে তিনি তা প্রত্যাখ্যান করেন। আর এটিই হচ্ছে তাকওয়া। পরকালে মানুষকে দুনিয়ার প্রতিটি কাজের জবাব দিতে হবে। ভালো কাজের পুরস্কার হবে জান্নাত এবং মন্দ কাজের জন্য জাহান্নামের কঠিন আযাব ভোগ করতে হবে। আর আল্লাহ তায়ালার সামনে জবাবদিহি করার ভয়ে সকল প্রকার অন্যায়, অত্যাচার, অশ্লীল কাজ ও চিন্তা-ভাবনা থেকে বিরত থাকাকেই তাকওয়া বলা হয়। এ সম্পর্কে মহান আল্লাহ বলেন, 'যে ব্যক্তি আল্লাহর সামনে দণ্ডায়মান হওয়ার ভয় করবে ও কুপ্রবৃত্তি থেকে বেঁচে থাকবে, তার স্থান হবে জান্নাত।' (সূরা আন- নাযিয়াত, আয়াত-৪০-৪১) উদ্দীপকের জাবেদ মিয়া আল্লাহর কাছে জবাবদিহিতা তথা জাহান্নামের শাস্তির কথা মনে করে অন্যায় কাজ থেকে বিরত থেকেছেন। তাই তার মানসিকতায় তাকওয়া প্রকাশিত হয়েছে।"
        },
        {
          "label": "ঘ",
          "question": "অনিকার আচরণটি চিহ্নিত করে তার স্বামীর বক্তব্যটি পাঠ্যবইয়ের আলোকে বিশ্লেষণ করো।",
          "explanation": "নিম্নের অনুরুপঃ উদ্দীপকের জাকিয়ার কাজটি হলো গিবত। গিবতের পরিণাম অত্যন্ত ভয়াবহ। গিবত অর্থ পরনিন্দা, পরচর্চা, অসাক্ষাতে দুর্নাম করা, সমালোচনা করা ইত্যাদি। কারও অসাক্ষাতে অন্যের নিকট তার সম্পর্কে এমন কথা বলা যা শুনলে সে মনে কষ্ট পায় তাকে গিবত বলে। জাকিয়ার কাজে এ বিষয়টি প্রকাশ পেয়েছে। জাকিয়া সালমার আগোচরে অন্য বান্ধবীর কাছে তার দোষ প্রকাশ করে। এ কাজটি গিবত। কারণ এ সম্পর্কে রাসুল (স) বলেছেন, 'গিবত হলো- তুমি তোমার ভাইয়ের এমনভাবে সমালোচনা করবে যা শুনলে সে মনে কষ্ট পায়.......।' (মুসলিম) ইসলামি শরিয়তে গিবত বা পরনিন্দা করা অবৈধ। আল্লাহ বলেছেন, 'আর তোমরা একে অন্যের গিবত করো না। তোমাদের কেউ কি তার মৃত ভাইয়ের গোশত খেতে ভালোবাসবে? বস্তুত তোমরা নিজেরাই তা অপছন্দ করে থাকো।' (সূরা আল-হুজুরাত, আয়াত ১২) গিবত করাকে আল-কুরআনে, নিজ মৃত ভাইয়ের গোশত খাওয়ার সাথে তুলনা করা হয়েছে। সুতরাং গিবত খুবই অপছন্দনীয় কাজ। সুস্থ, বিবেকবান কোনো মানুষই এরূপ কাজ পছন্দ করতে পারে না। আল্লাহ তায়ালাও গিবত করা পছন্দ করেন না। পবিত্র হাদিসে মহানবি (স) আমাদের গিবতের পরিণাম সম্পর্কে সতর্ক করে দিয়েছেন। রাসুলুল্লাহ (স) বলেছেন, \"গিবত ব্যভিচারের চাইতেও মারাত্মক। সাহাবিগণ বললেন, হে আল্লাহর রাসুল! গিবত কীভাবে ব্যভিচারের চাইতেও মারাত্মক অপরাধ হয়? রাসুল (স) বললেন, কোনো ব্যক্তি ব্যভিচার করার পর তওবা করলে আল্লাহ তায়ালা তাকে ক্ষমা করে দিতে পারেন। কিন্তু গিবতকারীকে ততক্ষণ পর্যন্ত আল্লাহ মাফ করবেন না, যতক্ষণ না যার গিবত করা হয়েছে সে ব্যক্তি মাফ করবে।\" (বায়হাকি) উপরের আলোচনা থেকে বোঝা যায়, জাকারিয়ার কাজটি হলো গিবত আর এটি মানুষের জন্য মারাত্মক পরিণতি বয়ে আনে।"
        }
      ]
    }
  ]
}