{
  "title": "রাজশাহী বোর্ড ২০২৪",
  "subtitle": "ইসলাম ও নৈতিক শিক্ষা (11)",
  "questions": [
    {
      "number": "1",
      "uddipok": "জনাব নুমান একজন ধনী মানুষ। তিনি প্রতিদিন তার গ্রামের ১০ জন অসহায় দরিদ্রকে তিনবেলা খাবার সরবরাহ করেন। তাই ঐ সকল দরিদ্র পরিবার জনাব নুমান সাহেবকে রিজিকদাতা মনে করে। এমনকি তারা নুমান সাহেবকে সিজদা করতেও পিছপা হয় না। পক্ষান্তরে নুমান সাহেবের বন্ধু ফারহান সাহেব নাইট ক্লাব চালু করে মদ ও জুয়ার আসর বসিয়ে টাকা উপার্জনকে অবৈধ মনে করেন না।",
      "tag": "RB 24",
      "sub_questions": [
        {
          "label": "ক",
          "question": "আকাইদ কাকে বলে?",
          "explanation": "ইসলামের মৌলিক বিষয়গুলোর প্রতি দৃঢ় বিশ্বাসকেই আকাইদ বলা হয়।"
        },
        {
          "label": "খ",
          "question": "ইমান ও ইসলাম পরস্পর সম্পর্কযুক্ত- বুঝিয়ে লেখো।",
          "explanation": "ইমান ও ইসলামের মধ্যে ঘনিষ্ঠ ও অবিচ্ছেদ্য সম্পর্ক রয়েছে। ইমান মানুষের অন্তরে আল্লাহর প্রতি বিশ্বাস, অনুরাগ ও তাঁর সন্তুষ্টি লাভের বাসনা সৃষ্টি করে। আর তাতে ইসলাম ইবাদত ও আনুগত্যের মাধ্যমে সজীব ও সতেজ হয়ে পরিপূর্ণ সৌন্দর্যে বিকশিত হয়। ইসলাম হলো ইমানের বহিঃপ্রকাশ। অন্তরের ইমানি চেতনা ইসলামের মাধ্যমে প্রকাশ লাভ, করে মানুষকে কল্যাণের পথে পরিচালিত করে। তাই বলা যায়, ইমান ও ইসলাম একটি অপরটির পরিপূরক।"
        },
        {
          "label": "গ",
          "question": "উদ্দীপকে দরিদ্র লোকদের বিশ্বাস ও কর্মে কী প্রকাশ পেয়েছে? ব্যাখ্যা করো।",
          "explanation": "উদ্দীপকে দরিদ্র লোকদের বিশ্বাস ও কর্মে শিরক প্রকাশ পেয়েছে, যা অত্যন্ত জঘন্য অপরাধ। শিরক অর্থ অংশীদার সাব্যস্ত করা। ইসলামি পরিভাষায়, মহান আল্লাহর সাথে কোনো ব্যক্তি বা বস্তুকে শরিক করাই শিরক। শিরক অত্যন্ত জঘন্য অপরাধ। পৃথিবীর সকল প্রকার জুলুমের মধ্যে শিরক সবচেয়ে বড় জুলুম, যা উদ্দীপকের দরিদ্র লোকদের বিশ্বাস ও কর্মে প্রকাশ পেয়েছে। উদ্দীপকের জনাব নুমান একজন ধনী মানুষ। তিনি প্রতিদিন তার গ্রামের ১০ জন অসহায় দরিদ্রকে তিনবেলা খাবার সরবরাহ করেন। তাই ঐ সকল দরিদ্র পরিবার জনাব নুমান সাহেবকে রিজিকদাতা মনে করেন। এমনকি তারা নুমান সাহেবকে সিজদা করতেও পিছপা হয় না, যা শিরকের শামিল। প্রকৃতপক্ষে আল্লাহ তায়ালা হলেন আমাদের স্রষ্টা ও প্রতিপালক। তাঁর প্রদত্ত নিয়ামতই আমরা ভোগ করি। এরপরও কেউ যদি আল্লাহর সাথে কাউকে শরিক করে তবে তা অপেক্ষা বড় জুলুম আর হতে পারে না। এ জন্য আল্লাহ বলেন, \"নিশ্চয়ই শিরক বড় জুলুম।” (সূরা লুকমান, আয়াত ১৩) তাছাড়া আল্লাহ ছাড়া অন্য কেউ সিজদাহ পাওয়ার যোগ্য না। যদি কেউ আল্লাহ ব্যতিত অন্য কাউকে সিজদাহ করে তাহলে সে মুশরিক হয়ে যাবে। আর আল্লাহ তায়ালা মুশরিকদের প্রতি খুবই অসন্তুষ্ট। তিনি অপার ক্ষমাশীল ও অসীম দয়াময় হওয়া সত্ত্বেও শিরকের অপরাধ ক্ষমা করবেন না। আল্লাহ তায়ালা বলেন, \"নিশ্চয়ই আল্লাহ তাঁর সাথে শিরক করার অপরাধ ক্ষমা করেন না।\" (সূরা আন-নিসা, আয়াত ৪৮) আল্লাহ তায়ালার দয়া, ক্ষমা ও রহমত ছাড়া দুনিয়া ও আখিরাতের কল্যাণ লাভ করা কোনোভাবেই সম্ভব নয়। পরকালে মুশরিকদের জন্য রয়েছে যন্ত্রণাদায়ক শাস্তি। তাই বলা যায়, দরিদ্র লোকদের বিশ্বাস ও কর্মে • শিরক প্রকাশ পেয়েছে।"
        },
        {
          "label": "ঘ",
          "question": "ফারহান সাহেবের কর্মে যে বিশ্বাস ফুটে উঠেছে তা চিহ্নিতপূর্বক এর কুফল পরিণতি বিশ্লেষণ করো।",
          "explanation": "ফারহান সাহেবের কর্মে কুফর ফুটে উঠেছে, মানবজীবনে যার কুফল ও পরিণতি অত্যন্ত ভয়াবহ। কুফর শব্দের অর্থ হলো অস্বীকার করা, অবিশ্বাস করা, ঢেকে রাখা, গোপন করা, অকৃতজ্ঞতা প্রকাশ করা, অবাধ্য হওয়া ইত্যাদি। কুফর হলো ইমানের বিপরীত দিক। আর ফারহান সাহেবের মধ্যে এ দিকটি বিদ্যমান। উদ্দীপকের ফারহান সাহেব নাইট ক্লাব চালু করে মদ ও জুয়ার আসর বসিয়ে টাকা উপার্জনকে অবৈধ মনে করে না। তার এ মানসিকতা কুফরের নামান্তর। কারণ আল্লাহ তায়ালার মনোনীত দীন ইসলামের মৌলিক বিষয়গুলোর কোনো একটিরও প্রতি অবিশ্বাস করাকে কুফর বলা হয়। যেমন- হারামকে হালাল মনে করা। আমরা জানি নেশাজাতীয় দ্রব্য গ্রহণ এবং এর ব্যবসা সম্পূর্ণ হারাম। কিন্তু ফারহান সাহেব একে হালাল হিসেবে গ্রহণ করে কুফরি করেছে। এ ধরনের কাজ মানুষের মধ্যে অবাধ্যতা ও অকৃতজ্ঞতার জন্ম দেয়। কাফির ব্যক্তি আল্লাহর নিয়ামত অস্বীকার করার কারণে নির্দ্বিধায় তাঁর বিধি-নিষেধও অমান্য করতে পারে। পরকালে অবিশ্বাস করার 'কারণে কাফির ব্যক্তি সব ধরনের পাপাচারে লিপ্ত হয়ে পড়ে। ফলে সমাজে পাপকাজ বৃদ্ধি পায়। সমাজ অনৈতিকতায় ভরে যায়। এতে মহান আল্লাহ অসন্তুষ্ট হন। আল্লাহ তায়ালা বলেন, \"যারা কুফরি করবে এবং আমার নিদর্শনগুলো অস্বীকার করবে তারাই জাহান্নামের অধিবাসী, সেখানে তারা চিরকাল থাকবে।” (সূরা আল-বাকারা, আয়াত ৩৯) উপরের আলোচনা থেকে বোঝা যায়, ফারহান সাহেবের কাজটি কুফরির পর্যায়ভুক্ত। আর এর পরকালীন শাস্তি চিরস্থায়ী জাহান্নাম। ইহকালীন জীবনেও রয়েছে এর নানা কুপ্রভাব।"
        }
      ]
    },
    {
      "number": "2",
      "uddipok": "জনাব আলী একজন মসজিদের ইমাম। তিনি বিগত শুক্রবারে জুমআর খুতবায় আখিরাতের দুটি বিষয় নিয়ে আলোচনা করেন। প্রথম বিষয়টি সম্পর্কে তিনি বলেন- মানুষ তার অপরাধের জন্য শাস্তি ভোগ করবে। ক্ষুধা ও পিপাসায় কাতর হলে রক্ত, পুঁজ ও কাটাযুক্ত বৃক্ষ খাবার হিসেবে দেয়া হবে। পরবর্তীতে দ্বিতীয় বিষয়টি সম্পর্কে তিনি বলেন- মানুষ তার ভালো কর্মের জন্য সুশীতল ছায়াতলে অবস্থান করবে। মনে যা চাইবে তাই সে সেখানে ভোগ করবে।",
      "tag": "RB 24",
      "sub_questions": [
        {
          "label": "ক",
          "question": "রিসালাত কাকে বলে",
          "explanation": "মহান আল্লাহর পবিত্র বাণী মানুষের নিকট পৌঁছে দেওয়ার দায়িত্বকে রিসালাত বলা হয়।"
        },
        {
          "label": "খ",
          "question": "আখিরাতে বিশ্বাস করা অপরিহার্য কেন? ব্যাখ্যা করো।",
          "explanation": "ইমানের মৌলিক বিষয় হওয়ায় আখিরাতে বিশ্বাস অপরিহার্য। মানুষের মৃত্যুর পরবর্তী জীবনকে বলা হয় আখিরাত। আখিরাতে মানুষকে তার দুনিয়ার জীবনের প্রতিটি কাজের জন্য জবাবদিহি করতে হবে। তাই আখিরাতে বিশ্বাস মানুষকে পাপকাজ থেকে বিরত রাখে এবং পুণ্যকাজে উৎসাহ যোগায়। এছাড়া আখিরাতে বিশ্বাস ছাড়া কেউ প্রকৃত ইমানদার হতে পারে না। এসব কারণে একজন মুসলিমের জন্য আখিরাতে বিশ্বাস করা অপরিহার্য।"
        },
        {
          "label": "গ",
          "question": "জনাব আলী সাহেবের বক্তব্যের ১ম বিষয়টিতে যে সম্পর্কে ইঙ্গিত রয়েছে তা 'ব্যাখ্যা করো।",
          "explanation": "জনাব আলী সাহেবের বক্তব্যের ১ম বিষয়টিতে আখিরাতের অন্যতম স্তর জাহান্নামের ইঙ্গিত রয়েছে। জাহান্নাম হলো শাস্তির স্থান। পরকালে মুমিনগণের জন্য যেমন জান্নাতের ব্যবস্থা রয়েছে তেমনি পাপীদের জন্য রয়েছে জাহান্নাম, যা জনাব আলী সাহেবের ইঙ্গিতকৃত বিষয়ের সাথে সাদৃশ্যপূর্ণ। উদ্দীপকে জনাব আলী একজন মসজিদের ইমাম। তিনি জুমআর খুতবায় আখিরাতের দুটি বিষয় নিয়ে আলোচনা করেন। প্রথম বিষয়টি সম্পর্কে তিনি বলেন, মানুষ তার অপরাধের জন্য শাস্তি ভোগ করবে। ক্ষুধা ও পিপাসায় কাতর হলে রক্ত, পুঁজ ও কাঁটাযুক্ত বৃক্ষ খাবার হিসেবে দেয়া হবে। তার বক্তব্যে আখিরাতের একটি স্তর জাহান্নামের চিত্র ফুটে উঠেছে। কারণ জাহান্নাম চিরশাস্তির স্থান। এটি বিষাক্ত সাপ, বিচ্ছুর আবাসস্থল। সেখানকার খাদ্য হলো বড় বড় কাঁটাযুক্ত বৃক্ষ। উত্তপ্ত রক্ত ও পুঁজ হবে জাহান্নামিদের পানীয়। মোটকথা জাহান্নাম অর্তি যন্ত্রণাদায়ক স্থান। পাপীদের শাস্তি দেওয়ার জন্য আল্লাহ তায়ালা ৭টি দোযখ তৈরি করে রেখেছেন। তাই বলা যায়, জনাব আলী সাহেবের বক্তব্যে জাহান্নামের ইঙ্গিত রয়েছে।"
        },
        {
          "label": "ঘ",
          "question": "জনাব আলী সাহেবের বর্ণিত দ্বিতীয় বিষয়টি চিহ্নিতপূর্বক তা লাভ করার জন্য মানবমণ্ডলীর কী করা উচিত? ব্যাখ্যা করো।",
          "explanation": "জনাব আলী সাহেবের বর্ণিত দ্বিতীয় বিষয়টি হলো জান্নাত, আর জান্নাত লাভ করার জন্য মানবমণ্ডলীর আখিরাতের প্রতি দৃঢ়ভাবে বিশ্বাস স্থাপন করতে হবে। আখিরাতের একটি স্তর হলো জান্নাত। জান্নাত অর্থ উদ্যান, বাগান। ইসলামি পরিভাষায়, পুণ্যবানদের জন্য পুরস্কারস্বরূপ যে আরামদায়ক স্থান তৈরি করে রাখা হয়েছে তাকে বলা হয় জান্নাত। আর জান্নাতের সুখ- শান্তি ও নিয়ামত অফুরন্ত, যা জনাব আলী সাহেবের বর্ণিত দ্বিতীয় • বিষয়ের সাথে সাদৃশ্যপূর্ণ। উদ্দীপকে আলী সাহেব জুমআর খুতবায় বলেন, মানুষ তার ভালো কর্মের জন্য সুশীতল ছায়াতলে অবস্থান করবে। মনে যা চাইবে তাই সে সেখানে ভোগ করবে। তিনি এখানে মূলত আখিরাতের অন্যতম স্তর জান্নাতকে নির্দেশ করেছেন। কারণ জান্নাতে সবধরনের নিয়ামত বিদ্যমান। মুমিনগণ সেখানে চিরকাল অবস্থান করবেন। তাঁরা সেখানে যা চাইবেন তাই সাথে সাথে লাভ করবেন। আর এই চিরশাস্তির স্থান জান্নাত লাভ করার জন্য মানুষকে আখিরাতের প্রতি বিশ্বাস স্থাপন করতে হবে। আখিরাতে বিশ্বাস মানুষকে পাপ থেকে বিরত রাখে এবং পুণ্য কাজ করতে উৎসাহ যোগায়। কারণ আখিরাতে বিশ্বাসী ব্যক্তি জানে যে, পরকালে তাকে আল্লাহর সামনে দাঁড়াতে হবে, দুনিয়ার সব কাজকর্মের হিসাব দিতে হবে। ফলে বিশ্বাসী ব্যক্তি দুনিয়াতে সৎকাজে উৎসাহিত হয় এবং অসৎ কাজ থেকে বিরত থাকে। এভাবে মানুষ অসৎ চরিত্র বর্জন করে সচ্চরিত্রবান হয়ে ওঠে। আর সচ্চরিত্রবানদের জন্য পরকালে মহান আল্লাহর পক্ষ থেকে প্রতিদান হিসেবে রয়েছে চিরশান্তির স্থান জান্নাত।"
        }
      ]
    },
    {
      "number": "3",
      "uddipok": "দৃশ্যকল্প-১: জনাব মনজুর একজন বৃক্ষপ্রেমিক। তিনি তার বাড়ির চারপাশে বনজ- ফলদ ও ঔষধি গাছ রোপণ ও এগুলোর পরিচর্যা করেন। এ কাজ করার পেছনে তাকে যে বিষয়টি উৎসাহ যুগিয়েছে তা হলো তার বাড়িঘর যেন, বাগান বাড়ির মত সুন্দর দেখায়। লোকে যেন তাকে বৃক্ষপ্রেমিক ও পরিবেশবাদী বলে। দৃশ্যকল্প-২: আদনান ও আরমান দু'ভাই। তাদের পিতা ছোটবেলাতেই মারা যান। ফলে দরিদ্র আদনান সংসারের হাল ধরেন। তিনি কঠোর পরিশ্রম করে সংসার পরিচালনার পাশাপাশি ছোট ভাই আরমানকে উচ্চ শিক্ষায় শিক্ষিত করে তুলেন। আরমান সাহেব আজ বড় একটি কোম্পানিতে চাকরি করেন এবং বহু ধন সম্পদের মালিক। এ দিকে আদনান সাহেবের বড় ছেলে আফজাল বিগত এসএসসি পরীক্ষায় জিপিএ ৫.০০ পেয়ে পাস করে। কিন্তু টাকার অভাবে শহরের ভালো একটি কলেজে ভর্তি হতে না পেরে চাচা আরমান সাহেবের কাছে সাহায্যের জন্য গেলে চাচা আরমান বলেন, আমি দান খয়রাতের ব্যাপারে স্বজনপ্রীতি করি না।",
      "tag": "RB 24",
      "sub_questions": [
        {
          "label": "ক",
          "question": "শরিয়ত কাকে বলে?",
          "explanation": "ইসলামি কার্যনীতি বা জীবনপদ্ধতিকে শরিয়ত বলা হয়।"
        },
        {
          "label": "খ",
          "question": "পবিত্র কুরআন মাজিদ অল্প অল্প করে নাযিল হয়েছিল কেন? ব্যাখ্যা করো।",
          "explanation": "পবিত্র কুরআন মজিদ দীর্ঘ ২৩ বছর ধরে অল্প অল্প করে মহানবি (স)-এর ওপর নাজিল হয়। তাওরাত, যাবুর, ইঞ্জিল ইত্যাদিসহ অন্যান্য আসমানি কিতাবসমূহ একসাথে পূর্ণাঙ্গ আকারে নাজিল হয়েছিল। কিন্তু আল-কুরআন এর ব্যতিক্রম। মক্কার কাফিররা এ সম্পর্কে রাসুল (স)-কে প্রশ্ন করলে আল্লাহ তায়ালা বলেন, কাফিররা বলে, তাঁর উপর সমগ্র কুরআন একবারে অবতীর্ণ হলো না কেন? আমি এভাবেই অবতীর্ণ করেছি আপনার হৃদয়কে তার দ্বারা মজবুত করার জন্য এবং আমি তা ক্রমে ক্রমে স্পষ্টভাবে আবৃত্তি করেছি। (সূরা আল-ফুরকান, আয়াত ৩২) অর্থাৎ আল-কুরআন সম্পূর্ণরূপে নাজিল না হয়ে বিভিন্ন সময় ও প্রয়োজনের পরিপ্রেক্ষিতে অল্প অল্প করে মহানবি (স)-এর ওপর নাজিল হয়।"
        },
        {
          "label": "গ",
          "question": "মনজুর সাহেবের কাজটি তোমার পাঠ্যবইয়ের সংশ্লিষ্ট হাদিসের আলোকে ব্যাখ্যা করো।",
          "explanation": "মনজুর সাহেবের কাজটিতে আমার পাঠ্যপুস্তকের নিয়ত সম্পর্কিত হাদিসের বিপরীতমুখী আচরণ প্রকাশ পেয়েছে। নিয়ত সম্পর্কিত হাদিসটি পাঠ্যপুস্তকের ১ নম্বর হাদিস। পাশাপাশি এটি সহিহ বুখারিরও সর্বপ্রথম হাদিস। এর তাৎপর্য অত্যন্ত ব্যাপক। মানুষের সকল কাজই নিয়তের সাথে সংশ্লিষ্ট। নিয়ত বা উদ্দেশ্য ছাড়া মানুষ কোনো কাজই করে না। মানুষের কাজের ফলাফল তাই হবে, যে উদ্দেশ্যে কাজটি করা হবে। কিন্তু মনজুর সাহেবের কাজে এর ব্যত্যয় পরিলক্ষিত হয়েছে। মনজুর একজন বৃক্ষপ্রেমিক। তিনি তার বাড়ির চার পাশে বনজ-ফলদ ও ঔষধি গাছ রোপণ ও এগুলোর পরিচর্যা করেন। এ কাজ করার জন্য তাকে যে বিষয়টি উৎসাহ যুগিয়েছে তা হলো তার বাড়িঘর যেন বাগান বাড়ির মতো সুন্দর দেখায়। লোকে যেন তাকে বৃক্ষপ্রেমিক ও পরিবেশবাদী বলে। তার এরূপ কাজ প্রশংসার দাবিদার হলেও তার নিয়ত শুদ্ধ না হওয়ার কারণে তিনি এর প্রতিদান পাবেন না। কারণ আল্লাহ তায়ালা পরকালে মানুষের সকল কৃতকর্মের হিসাব নেবেন। সেদিন তিনি মানুষের সকল কাজের নিয়ত বা উদ্দেশ্যের প্রতি দৃষ্টিপাত করবেন। মানুষ যদি সৎ উদ্দেশ্যে কোনো কাজ করে, তবে সে তার পুরস্কার লাভ করবে। এমনকি নেক নিয়তে কাজ করে ব্যর্থ হলেও সে তার জন্য পুরস্কার পাবে। আর যদি মন্দ উদ্দেশ্যে কোনো কাজ করে, তবে সে শাস্তি ভোগ করবে। এমনকি খারাপ উদ্দেশ্যে ইবাদত করলে কিংবা ভালো কাজ করলেও তাতে কোনো সওয়াব হয় না। বরং নিয়ত সঠিক না হওয়ায় তার ভালো কাজও মন্দ হিসেবে পরিগণিত হবে। তাই বলা যায়, মনজুর সাহেবের কাজটি নিয়ত সম্পর্কিত হাদিসের বিপরীত।"
        },
        {
          "label": "ঘ",
          "question": "দৃশ্যকল্প-২ এ বর্ণিত আরমান সাহেবের বক্তব্যটি কি সঠিক? সংশ্লিষ্ট হাদিসের আলোকে ব্যাখ্যা করো।",
          "explanation": "পাঠ্যবইয়ের দানশীলতা সম্পর্কিত হাদিসের আলোকে আরমান সাহেবের বক্তব্যটি সঠিক নয়।পাঠ্যবইয়ের ৩. নম্বর, হাদিসটি হলো দানশীলতা সম্পর্কিত হাদিস। দানশীলতা সম্পর্কে রাসুল (স) বলেন, 'বান্দাগণ প্রতিদিন সকালে উপনীত হলেই দুজন ফেরেশতা অবতরণ করেন। এদের একজন বলেন, হে আল্লাহ! দানকারীকে তুমি তার প্রতিদান দাও। আর অপরজন বলেন, হে আল্লাহ! সম্পদ আটককারীকে (কৃপণকে) ক্ষতিগ্রস্ত করো।” (বুখারি ও মুসলিম) উদ্দীপকে আরমান সাহেবের আচরণ এই হাদিসের পরিপন্থি। উদ্দীপকের আরমান সাহেবের কাছে ছোট ভাই আদনানের ছেলে পড়াশোনার জন্য সাহায্য চাইলে তিনি বলেন, আমি দান-খয়রাতের ব্যাপারে স্বজনপ্রীতি করি না। তার এ বক্তব্য যথার্থ নয়। হাদিসে রাসুল (স) শিখিয়েছেন সন্তুষ্টচিত্তে নিজ পিতা-মাতা, আত্মীয়-স্বজন, বন্ধু-বান্ধবদের জন্য খরচ করাও এক প্রকার দান। পাঠ্যবইয়ের দানশীলতা সম্পর্কিত হাদিসের শিক্ষায় দেখা যায়, মানুষ গরিব, দুঃখী, অভাবীদের পাশাপাশি নিজ পিতা-মাতা, ভাই-বোনদের জন্যও যথাসম্ভব অর্থ-সম্পদ খরচ করবে। উপরের আলোচনা থেকে বলা যায়, আরমান সাহেব তার ভাইয়ের ছেলেকে সাহায্য না করে খরচ করবে যে বক্তব্য দিয়েছে তা সম্পূর্ণরূপে ভুল।"
        }
      ]
    },
    {
      "number": "4",
      "uddipok": "নেপালে তীব্রমাত্রার ভূমিকম্প হওয়ায় ক্ষতিগ্রস্ত অমুসলিম দেশের জনগণকে সাহায্য করার জন্য বাংলাদেশ সরকার খাদ্য, ডাক্তার ও ঔষধসামগ্রী দিয়ে সাহায্য করে। পার্শ্ববর্তী রাষ্ট্র মিয়ানমারের নির্যাতনে রোহিঙ্গা মুসলিমদের বাংলাদেশ খাদ্য, নিরাপত্তা ও আশ্রয় দিয়ে সাহায্য করেছে।",
      "tag": "RB 24",
      "sub_questions": [
        {
          "label": "ক",
          "question": "তাকওয়া কাকে বলে?",
          "explanation": "আল্লাহ তায়ালার ভয়ে যাবতীয় অন্যায় ও পাপকাজ থেকে নিজেকে বিরত রাখাকে তাকওয়া বলে।"
        },
        {
          "label": "খ",
          "question": "ইসলামে লজ্জাশীলতার গুরুত্ব ব্যাখ্যা করো।",
          "explanation": "লজ্জাশীলতার কারণে মানুষ সুন্দর, সুষ্ঠু ও সুরুচিপূর্ণ জীবনযাপন করতে পারে বলে ইসলামে এটির গুরুত্ব অপরিসীম। লজ্জাশীলতা শালীনতার অন্যতম বৈশিষ্ট্য। এটি মানুষকে শালীন হতে সাহায্য করে। লজ্জাশীলতা ছাড়া ইমান ঠিক রাখা মোটেও সম্ভব নয়। ম্যানবি (স) বলেন, 'লজ্জাশীলতা ইমানের একটি শাখা।' (সুনানে নাসাই) গজ্জাশীলতা মানুষকে সৌন্দর্যমণ্ডিত করে। লজ্জাশীল ব্যক্তিকে ইহকালীন ও পরকালীন কল্যাণের সুসংবাদ দেওয়া হয়েছে।"
        },
        {
          "label": "গ",
          "question": "বাংলাদেশ সরকার কর্তৃক নেপালের জনগণকে সহযোগিতা করায় ইসলামের কোন দিকটি ফুটে উঠেছে? ব্যাখ্যা করো।",
          "explanation": "বাংলাদেশ সরকার কর্তৃক নেপালের জনগণকে সহযোগিতা করায় ইসলামের সাম্প্রদায়িক সম্প্রীতি ফুটে উঠেছে। সাম্প্রদায়িক সম্প্রীতি হলো নানা সম্প্রদায়ের মানুষের মধ্যকার সম্প্রীতি ও ভালোবাসা। আমাদের সমাজে বহু ধর্ম, বর্ণ ও জাতির লোক বাস করে। তারা এক একটি সম্প্রদায়। সমাজে বসবাসরত এসব সম্প্রদায়ের মধ্যে পারস্পরিক ঐক্য সংহতি ও সহযোগিতার মনোভাবই সাম্প্রদায়িক সম্প্রীতি। বাংলাদেশ সরকারের কর্মকান্ডে এ দিকটিই প্রকাশ পেয়েছে। বাংলাদেশ সরকার নেপালে ক্ষতিগ্রস্ত অমুসলিমদের সাহায্য করার জন্য খাদ্য, ডাক্তার ও ঔষুধসামগ্রী দিয়ে সাহায্য করে। এটি সাম্প্রদায়িক সম্প্রীতির উজ্জ্বল উদাহরণ। সাম্প্রদায়িক সম্প্রীতির ফলে মানুষ একে অপরকে সম্মান করতে শেখে। বিভিন্ন ধর্মের লোক একত্রে বসবাসের ফলে দেশীয় সভ্যতা ও সংস্কৃতি উন্নত হয়। ধর্ম-বর্ণ নির্বিশেষে পরস্পরের কল্যাণে এগিয়ে আসা ধর্মের অন্যতম শিক্ষা। বাংলাদেশ সরকার এ ধর্মীয় শিক্ষায় উদ্বুদ্ধ হয়েই তাদের কাজের মাধ্যমে সাম্প্রদায়িক সম্প্রীতির এক অনন্য উদাহরণ সৃষ্টি করেছে।"
        },
        {
          "label": "ঘ",
          "question": "রোহিঙ্গা মুসলিমদের সাথে বাংলাদেশ সরকারের আচরণ তোমার পাঠ্যবইয়ের আলোকে বিশ্লেষণ করো।",
          "explanation": "রোহিঙ্গা মুসলিমদের সাথে বাংলাদেশ সরকারের আচরণ ভ্রাতৃত্ববোধকে নির্দেশ করে। ভ্রাতৃত্ববোধ হলো ভ্রাতৃত্বসূলভ অনুভূতি প্রকাশ। বিশ্বের সকল মুসলমান ভাই-ভাই। তাই তারা পরস্পরের প্রতি ভ্রাতৃত্বসুলভ আচরণ করবে এবং একে-অপরের প্রতি সহযোগিতা, সহমর্মিতার হাত বাড়িয়ে দেবে, যা বাংলাদেশ সরকারের আচরণেও লক্ষণীয়। উদ্দীপকে দেখা যায়, মিয়ানমারের রোহিঙ্গা মুসলিমরা অত্যাচারিত হয়ে বাংলাদেশে আশ্রয় নিলে বাংলাদেশ সরকার খাদ্য, নিরাপত্তা ও আশ্রয় দিয়ে সাহায্য করেছে। আর বাংলাদেশ সরকারের এ কাজটি ভ্রাতৃত্ববোধকে ফুটিয়ে তোলে। ইসলাম কল্যাণের ধর্ম। এর সকল শিক্ষা ও আদর্শ মানবজাতির জন্য কল্যাণকর। তাই ভ্রাতত্ববোধের ব্যাপারেও ইসলামে নির্দেশনা দেওয়া হয়েছে। আল্লাহ তায়ালা বলেন, মুমিনগণ পরস্পর ভাই ভাই। (সূরা আল-হুজুরাত, আয়াত ১০) এছাড়াও রাসুল (স) মুসলমানদের এই ভ্রাতৃত্ববোধকে একটি দেহের মতো বলেছেন। দেহের কোনো অঙ্গ কষ্ট পেলে গোটা দেহে যেমন এর প্রভাব পড়ে তেমনি বিশ্বের 'কোনো প্রান্তের মুসলিম অত্যাচারিত হলে গোটা মুসলিম জাতির ওপর এর প্রভাব পড়ে। পরিশেষে বলা যায়, ইসলামে ভ্রাতৃত্ববোধ বজায় রাখার ওপর বিশেষ গুরুত্ব দেওয়া হয়েছে। বাংলাদেশ সরকারের কাজে এটি প্রতিফলিত হওয়ায় তা প্রশংসনীয় ও পুণ্যময় কাজ হয়েছে বলে মনে করি।"
        }
      ]
    },
    {
      "number": "5",
      "uddipok": "জনাব নোমান একজন ভ্যান চালক। ব্যক্তিগত জীবনে তিনি ইসলামের বিধি-বিধান মেনে জীবন পরিচালনা করেন। কেউ অসুস্থ হলে ভ্যানে করে হাসপাতালে নিয়ে যান। অপরদিকে জনৈক ইমাম সাহেব সিএনজির যাত্রী ছিলেন। তিনি হঠাৎ দেখেন যে, টাকা ভর্তি একটি ব্যাগ সিএনজিতে পড়ে আছে। ইমাম সাহেব ব্যাগটি নিয়ে খোঁজ-খবর করে প্রকৃত মালিকের কাছে ফেরত দেন।",
      "tag": "RB 24",
      "sub_questions": [
        {
          "label": "ক",
          "question": "ইহরাম বলতে কী বোঝায়?",
          "explanation": "ইহরাম বলতে আনুষ্ঠানিকভাবে হজের নিয়ত করাকে বোঝায়।"
        },
        {
          "label": "খ",
          "question": "শ্রমিক-মালিক সম্পর্ক কেমন হওয়া উচিত? ব্যাখ্যা করো।",
          "explanation": "শ্রমিক-মালিক সম্পর্ক দায়িত্বপূর্ণ ও ক্ষমাসুলভ হওয়া উচিত। মালিক ও শ্রমিক উভয়ই একে-অপরের উপর নির্ভরশীল। তাই তাদের মধ্যে সম্পর্ক হবে অত্যন্ত নিবিড়। মালিক যেমন শ্রমিকের সাধ্যের অতিরিক্ত কাজ দিবে না এবং বেতন ভাতা সময়মত দিবেন, তেমনি শ্রমিকও তার মালিকের দেওয়া দায়িত্ব সুচারুভাবে সম্পাদন করবে। আবার শ্রমিকের কাজে ভুল হলে মালিক তা ক্ষমাসুলভ দৃষ্টিতে দেখবেন। হাদিসে শ্রমিককে দৈনিক সত্তর বার পর্যন্ত ক্ষমা করার বিধান এসেছে।"
        },
        {
          "label": "গ",
          "question": "ভ্যান চালক নোমান সাহেবের কাজে কী প্রকাশ পেয়েছে? ব্যাখ্যা করো।",
          "explanation": "ভ্যানচালক নোমান সাহেবের কাজে আখলাকে হামিদার অন্যতম গুণ মানবসেবা প্রকাশ পেয়েছে। মানবসেবা বলতে মানুষের সেবা করা, পরিচর্যা করা, যত্ন নেওয়া, সাহায্য- সহযোগিতা করা ইত্যাদি বোঝায়। জাতি, ধর্ম, বর্ণ নির্বিশেষে সকল মানুষের সেবা করা মানবসেবার আওতাভুক্ত। নানাভাবে মানবসেবা করা যায়। যেমন- ক্ষুধার্তকে অন্নদান, বস্ত্রহীনকে বস্ত্রদান, রোগীর সেবা করা, নিঃস্ব ও দুস্থদের আর্থিক সাহায্য করা ইত্যাদি, যা নোমান সাহেবের কর্মকাণ্ডেও ফুটে উঠেছে। উদ্দীপকের নোমান সাহেব অসুস্থ ব্যক্তিকে ভ্যানে করে হাসপাতালে নিয়ে যান। তার এ কাজটি মানবসেবাকে নির্দেশ করে। মানবসেবা করা মুমিনের অন্যতম গুণ। মুমিন ব্যক্তি সর্বদাই অন্য মানুষের খেদমতে নিয়োজিত থাকেন। মহানবি (স) এ সম্পর্কে নির্দেশ দিয়ে বলেছেন, 'তোমরা ক্ষুধার্তকে খাদ্য দাও, রুগ্ন ব্যক্তির সেবা করো, বন্দিকে মুক্ত করো এবং ঋণগ্রস্তকে ঋণমুক্ত করো।' (বুখারি) সুতরাং বলা যায়, নোমান সাহেব মানবসেবা করে প্রশংসনীয় ও পুণ্যের কাজ করেছেন।"
        },
        {
          "label": "ঘ",
          "question": "ইমাম সাহেবের কর্মটি চিহ্নিতপূর্বক বিশ্লেষণ করো।",
          "explanation": "ইমাম সাহেবের কাজে সততার পরিচয় পাওয়া যায়। সততা আখলাকে হামিদার একটি গুরুত্বপূর্ণ দিক। তাকওয়া বা আল্লাহভীতি থেকে উৎসারিত এ নৈতিক গুণটি মানুষকে সকল ধরনের অন্যায় ও পাপ কাজ থেকে বিরত রাখে। একজন ব্যক্তি যদি সৎ হন তবে তিনি উন্নত নৈতিক জীবনযাপনে সক্ষম হন। ব্যক্তি জীবনে সততা অবলম্বন করলে সমাজের সবাই তাকে ভালোবাসে, বিশ্বাস করে। ইমাম সাহেবের মধ্যে এ গুণটিই ফুটে উঠেছে। উদ্দীপকের ইমাম সাহেব সিএনজিতে রেখে যাওয়া এক যাত্রীর টাকার ব্যাগ পায়। খোঁজ-খবর নিয়ে সেই যাত্রীর কাছে ফেরত দেন। তার এ কাজে সততার পরিচয় পাওয়া যায়। আর মানবজীবনে সততার গুরুত্ব অপরিসীম। সমাজে বসবাসকারী সকলে প্রতিটি ক্ষেত্রে সততা অবলম্বন করলে একটি সুষ্ঠু, সুন্দর ও শান্তিপূর্ণ সমাজ গড়ে উঠবে। পরস্পরের প্রতি বিশ্বাস সবাইকে ঐক্যবদ্ধভাবে কাজ করার অনুপ্রেরণা দেবে। ফলে সমাজ উন্নতির দিকে এগিয়ে যাবে। আবার রাষ্ট্রীয় ক্ষেত্রে দায়িত্বশীল ব্যক্তিরা যদি সৎ হন, তবে তারা নিজেদের স্বার্থ বিবেচনা না করে জনগণের স্বার্থ রক্ষায় কাজ করবেন। রাষ্ট্রীয় সম্পদকে আমানত ভেবে তারা তা সদ্ব্যবহারের চেষ্টা করবেন। ফলে রাষ্ট্রের উন্নয়ন ত্বরান্বিত হবে। আমাদের প্রিয় নবি ছিলেন সততা ও বিশ্বস্ততার মূর্ত প্রতীক। এই সততাই তাঁকে একটি আদর্শ রাষ্ট্র গঠনে সক্ষম করে তুলেছিল। আর ইমাম সাহেব এই সততার গুণটিই ধারণ করেছেন।।"
        }
      ]
    },
    {
      "number": "6",
      "uddipok": "মিসেস ফারিহা বছরান্তে দশ ভরি স্বর্ণের গহনার বাজারমূল্য দশ লক্ষ টাকা থেকে নির্দিষ্ট ইবাদত পালন বাবদ ২.৫০% টাকা দুঃস্থ বিধবাদের মধ্যে পুনর্বাসনের জন্য বিতরণ করেন। অপরদিকে ফারিহার স্বামী মুরাদ অপর একটি পবিত্র ইবাদত পালনের জন্য নির্দিষ্ট সময়ে মক্কায় গমন করেন। সেখানে অবস্থানকালে তিনি বিভিন্ন দেশের মানুষের সাথে ভাবের আদান-প্রদান ও মতবিনিময় করেন।",
      "tag": "RB 24",
      "sub_questions": [
        {
          "label": "ক",
          "question": "সাওম কাকে বলে",
          "explanation": "সুবহে সাদিক থেকে সূর্যাস্ত পর্যন্ত আল্লাহর সন্তুষ্টি লাভের আশায় নিয়তের সাথে পানাহার ও ইন্দ্রিয় তৃপ্তি থেকে বিরত থাকাকে সাওম বলা হয়।"
        },
        {
          "label": "খ",
          "question": "ছাত্র-শিক্ষক সম্পর্ক হলো আত্মার সম্পর্ক- বুঝিয়ে লেখো।",
          "explanation": "ছাত্র-শিক্ষক সম্পর্ক হলো আত্মার সম্পর্ক- উক্তিটি যথার্থ। ছাত্র-শিক্ষক সম্পর্ক হলো পিতা-পুত্রের সম্পর্কের মতো। পিতা যেমন সর্বদা পুত্রের কল্যাণ কামনা করেন ও তাকে কল্যাণের পথে চলতে উদ্বুদ্ধ করেন, শিক্ষকও তেমনি ছাত্রের কল্যাণ কামনা করেন ও তাকে সৎপথ দেখান। পুত্র তার পিতা থেকে সম্পদের উত্তরাধিকারী হয়, অন্যদিকে ছাত্রও তার শিক্ষক থেকে জ্ঞানের উত্তরাধিকারী হয়। পুত্র যেমন পিতা থেকে প্রাপ্ত সম্পদের পরিচর্যা করে সম্পদশালী হতে পারে, শিক্ষার্থীও তেমনি শিক্ষক থেকে প্রাপ্ত জ্ঞান সমৃদ্ধ করে জ্ঞানী হতে পারে। তাই বলা যায়, ছাত্র-শিক্ষক সম্পর্ক হলো আত্মার সম্পর্ক।"
        },
        {
          "label": "গ",
          "question": "মিসেস ফারিহা ইসলামের কোন ইবাদতটি পালন করেছেন? ব্যাখ্যা করো।",
          "explanation": "মিসেস ফারিহা যে ইবাদত পালন করেছেন সেটি হলো যাকাত। যাকাত ইসলামের একটি ফরজ ইবাদত। ধনী ও গরিবের মাঝে আর্থিক সমন্বয় সাধন করতে মহান আল্লাহ যাকাতের বিধান দিয়েছেন। এটি ইসলামের পঞ্চস্তম্ভের একটি। মিসেস ফারিহার কাজে ইসলামের এ গুরুত্বপূর্ণ ইবাদতটি পালনের দৃষ্টান্ত ফুটে উঠেছে। উদ্দীপকের মিসেস ফারিহা বছরান্তে দশ ভরি স্বর্ণের গহনার বাজার মূল্য দশ লক্ষ টাকা থেকে নির্দিষ্ট ইবাদত পালন বাবদ ২.৫০% হারে দুস্থ, বিধবাদের মধ্যে পুনর্বাসনের জন্য বিতরণ করেন। তার পালনকৃত এই ইবাদতটি হলো যাকাত। কারণ, ইসলামি শরিয়তের দৃষ্টিতে কোনো মুসলিম নিসাব পরিমাণ সম্পদের মালিক হলে বছরান্তে তার সম্পদের শতকরা ২.৫০ হারে নির্দিষ্ট খাতে ব্যয় করাকে যাকাত বলে। আর ইসলামে যাকাতের গুরুত্ব অনেক বেশি। আল্লাহ তায়ালা পবিত্র কুরআনের অনেক স্থানে সালাতের সাথে যাকাতের কথাও বলেছেন। রুকনের পর্যায়ক্রমিক ধারায় এটি হলো তৃতীয়। যাকাত সমাজ থেকে অস্থিতিশীলতা ও বিশৃঙ্খলা দূর করে পারস্পরিক সৌহার্দ স্থাপন করে। সামাজিক নিরাপত্তা দানের পাশাপাশি সমাজের মানুষের মধ্যকার সম্পদের বৈষম্য দূর করে। আল্লাহ তায়ালা বলেন, 'আপনি তাদের ধন-সম্পদ থেকে সাদকাহ (যাকাত) গ্রহণ করুন। এর মাধ্যমে আপনি তাদের পবিত্র এবং পরিশোধিত করবেন।' (সূরা আত-তাওবা, আয়াত ১০৩) অর্থাৎ যাকাত আদায়ের মাধ্যমে সম্পদ পবিত্র হয়। যাকাত ব্যবস্থা রাষ্ট্রের অর্থনৈতিক ভিত মজবুত ও শক্তিশালী করে। রাষ্ট্রের অর্থনৈতিক ভারসাম্য প্রতিষ্ঠিত হয়। এছাড়া যাকাত আদায় না করলে পরকালে কঠিন শাস্তি পেতে হবে। সুতরাং বলা যায়, মিসেস ফারিহা যে ইবাদত পালন করেছেন সেটি হলো যাকাত।"
        },
        {
          "label": "ঘ",
          "question": "ফারিহার স্বামীর পালনকৃত ইবাদতটি চিহ্নিতপূর্বক এর থেকে কোন ধরনের শিক্ষা লাভ করতে পেরেছেন? ব্যাখ্যা করো।",
          "explanation": "ফারিহার স্বামীর পালনকৃত ইবাদতটি হলো হজ। আর হজের মাধ্যমে তিনি নানাবিধ শিক্ষা লাভ করতে পেরেছেন। হজ ইসলামের পঞ্চম ভিত্তি। হজ অর্থ সংকল্প করা, ইচ্ছা করা, ইসলামের পরিভাষায়, আল্লাহর সন্তুষ্টি লাভের উদ্দেশ্যে জিলহজ মাসের নির্ধারিত দিনসমূহে নির্ধারিত পদ্ধতিতে বাইতুল্লাহ (আল্লাহর ঘর) ও সংশ্লিষ্ট স্থানসমূহ যিয়ারত করাকে হজ বলে। হজের মাধ্যমে বিশ্বভ্রাতৃত্ব তৈরি হয়। প্রতিবছর বিশ্বের নানা প্রান্ত থেকে লক্ষ লক্ষ মুসলিম একই স্থানে সমবেত হয়। হজ বিশ্ব মুসলিমের মহাসম্মেলন, যা ফারিহার স্বামী মুরাদের পালনকৃত ইবাদতের সাথে সাদৃশ্যপূর্ণ। উদ্দীপকের মিসেস ফারিহার স্বামী মুরাদ একটি পবিত্র ইবাদত পালনের জন্য নির্দিষ্ট সময়ে মক্কায় গমন করেন। সেখানে তিনি অবস্থানকালে বিভিন্ন দেশের মানুষের সাথে ভাবের আদান-প্রদান ও মতবিনিময় করেন। এখানে উল্লিখিত ইবাদতটি মূলত হজ। কারণ ইসলামের গুরুত্বপূর্ণ ইবাদতগুলোর মধ্যে শুধু হজ পালনের উদ্দেশ্যেই সৌদি আরবের পবিত্র মক্কা ও মদিনা নগরীতে যেতে হয়। বিশ্বভ্রাতৃত্ব ও মুসলিম ঐক্য প্রতিষ্ঠায় এ ইবাদতটি সবচেয়ে গুরুত্বপূর্ণ ভূমিকা পালন করে থাকে। পবিত্র কুরআনে আল্লাহ বলেন, \"এবং মানুষের নিকট ধন-সম্পদ, বর্ণ-গোত্র ও জাতীয়তার দিক থেকে মানুষে মানুষে পার্থক্য থাকলেও হজ এসব ভেদাভেদ ভুলিয়ে মুসলমানদের ঐক্যবদ্ধ হতে শেখায়। হজ মুসলমানদের আদর্শিক ভ্রাতৃত্ব বন্ধনে আবদ্ধ করে। রাজা-প্রজা, মালিক-ভৃত্য সকলকে সেলাইবিহীন একই কাপড় পরিধান করায়। একই উদ্দেশ্যে মহান প্রভুর দরবারে উপস্থিত করে সাম্যের প্রশিক্ষণ দেয়। বিশ্বভ্রাতৃত্ববোধ শেখায়। পারস্পরিক ভাব ও সাংস্কৃতিক বিনিময়ের মাধ্যমে মানুষের মাঝে সৌহার্দবোধ জাগ্রত করে। আল্লাহর ঘর তাওয়াফ করার কারণে সাধারণ মানুষ হাজিদের সম্মান করে থাকে। পরিশেষে বলা যায়, মিসেস ফারিহার স্বামী মুরাদ অন্যতম ফরজ ইবাদত হজ পালন করেছেন এবং এর মাধ্যমে তিনি নানাবিধ শিক্ষাও অর্জন করেছেন।"
        }
      ]
    },
    {
      "number": "7",
      "uddipok": "ফারদিন ও ফারজানা দু'ভাই-বোন। ফারদিন দীনি ইলম অর্জন করার জন্য ঢাকার একটি বিখ্যাত আলীয়া মাদ্রাসায় ভর্তি হতে আগ্রহী। সে কুরআন, হাদিস ও ফিকহসহ যাবতীয় জ্ঞান অর্জন করে দেশের মানুষের সেবা করতে চায়। পক্ষান্তরে ফারজানা চিকিৎসা বিজ্ঞানে উচ্চতর ডিগ্রি অর্জন করে দেশের অসহায়, হতদরিদ্র মানুষ ও দেশের সার্বিক কল্যাণে কাজ করতে চান।",
      "tag": "RB 24",
      "sub_questions": [
        {
          "label": "ক",
          "question": "ইবাদত কাকে বলে",
          "explanation": "দৈনন্দিন জীবনের সকল কাজকর্মে আল্লাহ তায়ালার বিধি-বিধান মেনে চলাকে ইবাদত বলা'হয়।"
        },
        {
          "label": "খ",
          "question": "জিহাদ ও সন্ত্রাসবাদ এক নয়- বুঝিয়ে লেখো।",
          "explanation": "জিহাদ ও সন্ত্রাসবাদ এক নয় বরং জিহাদ হলো জানমাল, ইলম, আমল, লেখনী ও বক্তৃতার মাধ্যমে সত্য ও ন্যায় প্রতিষ্ঠায় আল্লাহর দীনকে সমুন্নত করার নাম। জিহাদ বলতে কখনোই রক্তপাত ও হত্যা বোঝায় না। পক্ষান্তরে সন্ত্রাসবাদ বলতে পার্থিব কোনো স্বার্থ লাভের আশায় বিশৃঙ্খলা ও তাণ্ডবলীলার মাধ্যমে রক্তপাত ঘটিয়ে জনসাধারণের মনে আতঙ্ক সৃষ্টি করা ও তাদের ক্ষতি করাকে বোঝায়। সুতরাং বলা যায়, জিহাদের সাথে সন্ত্রাসবাদের ন্যূনতম সম্পর্ক নেই।"
        },
        {
          "label": "গ",
          "question": "ফারদিন কোন ধরনের জ্ঞান অর্জনে আগ্রহী? মানবজীবনে এর প্রয়োজনীয়তা ব্যাখ্যা করো।",
          "explanation": "ফারদিন দীনি ইলম অর্জনে আগ্রহী, মানবজীবনে এর প্রয়োজনীয়তা অপরিসীম। ইলম আরবি শব্দ। এর অর্থ জ্ঞান, বিদ্যা ইত্যাদি। ইসলামি পরিভাষায় ইলম হলো কোনো বস্তুর প্রকৃত অবস্থা উপলব্ধি করা। ইলম বা জ্ঞান মূলত দুই প্রকার। যথা- দীনি ইলম ও দুনিয়াবি ইলম। উদ্দীপকে ফারদিন দীনি ইলম অর্জন করতে আগ্রহী। উদ্দীপকে ফারদিন দীনি ইলম অর্জন করার জন্য ঢাকায় একটি বিখ্যাত আলীয়া মাদ্রাসায় ভর্তি হতে আগ্রহী। সে কুরআন, হাদিস ও ফিকাহসহ যাবতীয় জ্ঞান অর্জন করে দেশের মানুষের সেবা করতে চায়। সে মূলত দীনি ইলম অর্জন করতে চায়। কারণ দীনি ইলম বলতে সাধারণত ইসলাম ধর্ম সম্পর্কিত জ্ঞানকেই বোঝায়। যেমন- কুরআন, হাদিস, ফিকাহ, তাফসির ইত্যাদি বিষয়ের জ্ঞান। মানবজীবনে দীনি ইলম অর্জনের গুরুত্ব অনেক বেশি। ইলম অর্জনের বিষয়ে নির্দেশ দিয়ে আল্লাহ তায়ালা বলেন, \"তাদের প্রত্যেক দলের একটি অংশ বের হয় না কেন, যাতে তারা দ্বীন সম্বন্ধে জ্ঞান লাভ করতে 'পারে এবং তাদের সম্প্রদায়কে সতর্ক করতে পারে, যখন তারা তাদের নিকট ফিরে আসবে।\" (সূরা আত-তাওবা, আয়াত ১২২) তাই বলা যায়, ফারদিন দীনি ইলম অর্জনে আগ্রহী, যা মানবজীবনের জন্য অত্যন্ত প্রয়োজনীয়।"
        },
        {
          "label": "ঘ",
          "question": "ফারদিন ও ফারজানার জ্ঞানার্জনের বিষয় ভিন্ন হলেও তাদের উদ্দেশ্য এক অভিন্ন- বক্তব্যটির পক্ষে যুক্তি দাও।",
          "explanation": "ফারদিন ও ফারজানার জ্ঞানার্জনের বিষয় ভিন্ন হলেও তাদের উদ্দেশ্য এক ও অভিন্ন- বক্তব্যটি যথার্থ। ইলম প্রথমত দুই প্রকার- ১. দীনি ইলম (ধর্মীয় জ্ঞান) ও ২. দুনিয়াবি ইলম | (পার্থিব জ্ঞান)। অন্যদিকে ইলমকে দুইভাগে ভাগ করা যায়- ১. গ্রহণীয় জ্ঞান ও ২. বজনীয় জ্ঞান'। গ্রহণীয় জ্ঞান হলো, যে জ্ঞান ইহকাল ও পরকালে মানুষের কল্যাণে আসে। যেমন- নৈতিক জ্ঞান, চিকিৎসা বিজ্ঞান ইত্যাদি। আর বর্জনীয় জ্ঞান হলো যে জ্ঞান মানুষের কোনো কল্যাণে আসে না বরং যার দ্বারা ইহকাল ও পরকালে অকল্যাণ সাধিত হয়। যেমন- চুরি, ডাকাতি ইত্যাদি। উদ্দীপকের দুই ভাই-বোন ভিন্ন পদ্ধতিতে জ্ঞান অর্জন করলেও উভয় জ্ঞানই গ্রহণীয় জ্ঞান। উদ্দীপকে ফারদিন দীনি জ্ঞান অর্জন করতে আগ্রহী এবং তার বোন ফারজানা দুনিয়াবি জ্ঞান অর্জন করতে চায়। তবে তাদের দুজনেরই উদ্দেশ্য মানুষের সেবা ও কল্যাণে কাজ করা। ফলে তাদের অর্জিত উভয় প্রকারের জ্ঞানই গ্রহণীয়। ইসলামের দৃষ্টিতে দীনি শিক্ষার ব্যাপারে যেমন গুরুত্ব রয়েছে তেমনিভাবে পার্থিব শিক্ষা অর্জনেরও গুরুত্ব রয়েছে। তবে তা অবশ্যই আল্লাহর কোনো বিধানের পরিপন্থি হতে পারবে না। মূলত ইসলামের উদ্দেশ্য হলো মানুষের কল্যাণ করা। তাই যেসব ইলম বা জ্ঞান মানবজীবনে কল্যাণ সাধন করে তা অর্জন করা অবশ্যই কর্তব্য। পরিশেষে বলা যায়, ফারদিন ও ফারজানা উভয়ই গ্রহণীয় জ্ঞান অর্জন করে মানুষের কল্যাণে কাজ করতে চায়। তাদের জ্ঞানার্জনের বিষয় ভিন্ন হলেও তাদের উদ্দেশ্য এক ও অভিন্ন।"
        }
      ]
    },
    {
      "number": "8",
      "uddipok": "রিয়াদ গতকাল ইংরেজি বইটি খুঁজে না পেয়ে বন্ধু হানিফের নিকট থেকে ধার নেয় এবং কথামত আজ স্কুলে উপস্থিত হয়েই বইটি ফেরত দেয়। সে রিকসা ভাড়া পরিশোধ করতে গিয়ে দেখে তার পকেটে টাকা নেই। নিরুপায় হয়ে অপর বন্ধু আরিফের নিকট একশত টাকা ধার চায়। উত্তরে আরিফ তার নিকট কোনো টাকা নেই বলে জানায়। অদূরে দাঁড়িয়ে আরিফের পিতা কথাটি শুনতে পেয়ে তাকে কাছে ডেকে বলেন, তোমার নিকট টাকা থাকা সত্ত্বেও অস্বীকার করা অন্যায়।",
      "tag": "RB 24",
      "sub_questions": [
        {
          "label": "ক",
          "question": "আখলাকে হামিদাহ কাকে বলে?",
          "explanation": "যেসব স্বভাব বা চরিত্র সমাজে প্রশংসনীয় ও সমাদৃত এবং আল্লাহ তায়ালা ও তাঁর রাসুল (স)-এর নিকট প্রিয় সেসব স্বভাব বা চরিত্রকে আখলাকে হামিদাহ বলা হয়।"
        },
        {
          "label": "খ",
          "question": "ফিতনা-ফাসাদ হত্যার চেয়েও জঘন্য- ব্যাখ্যা করো।",
          "explanation": "সব ধরনের অপরাধ ও পাপকাজ করার সুযোগ সৃষ্টি করে বলে ফিতনা হত্যার চেয়েও জঘন্য। সমাজে ভয়-ভীতি, অত্যাচার-অনাচার, ছিনতাই-রাহাজানি, গুম, খুন, অপহরণ ইত্যাদির মাধ্যমে যে অরাজক পরিস্থিতির সৃষ্টি হয় তাই ফিতনা- ফাসাদ। ফিতনা-ফাসাদ অত্যন্ত মারাত্মক অপরাধ। এর দ্বারা সমাজে সকল অন্যায়-অত্যাচারের দরজা খুলে যায়। অরাজক পরিস্থিতিতে অসৎ মানুষেরা সবধরনের পাপ কাজ করার সুযোগ পায়। এজন্যই আল্লাহু তায়ালা বলেন, 'ফিতনা হত্যার চেয়েও জঘন্য।' (সূরা আল-বাকারা, আয়াত ১৯১)"
        },
        {
          "label": "গ",
          "question": "রিয়াদের মধ্যে কোন গুণটি প্রকাশ পেয়েছে? ব্যাখ্যা করো।",
          "explanation": "রিয়াদের মধ্যে আখলাকে হামিদার অন্যতম গুণ ওয়াদা পালন প্রকাশ পেয়েছে। ওয়াদাকে আরবি ভাষায়'আল-আহ্দু বলা হয়। এর অর্থ ওয়াদা, চুক্তি, কাউকে কোনো কথা দেওয়া বা কোনো কাজ করার জন্য প্রতিজ্ঞাবদ হওয়া ইত্যাদি। ইসলামি পরিভাষায় কারো সাথে কোনোরূপ প্রতিশ্রুতি দিলে, অঙ্গীকার করলে বা কাউকে কোনো কথা দিলে তা যথাযথভাবে রক্ষা করাকে ওয়াদা পালন বলে, যা রিয়াদের কর্মকাণ্ডে বিদ্যমান। উদ্দীপকের রিয়াদ একদিন তার ইংরেজি বইটি খুঁজে না পেয়ে তার বন্ধু হানিফের নিকট থেকে তা ধার নেয় এবং কথামতো পরের দিন স্কুলে গিয়েই সে বইটি ফেরত দেয়। তার কাজের মাধ্যমে ওয়াদা পালন হয়েছে। কেননা, সে তার বন্ধুকে দেওয়া প্রতিশ্রুতি রক্ষা করেছে। প্রকৃতপক্ষে এর গুরুত্ব ও প্রয়োজনীয়তা অপরিসীম। ওয়াদা পালন সমাজে শান্তি ও শৃঙ্খলা প্রতিষ্ঠা করে। যে ব্যক্তি ওয়াদা পালন করে তাকে সবাই ভালোবাসে। তাই বলা যায়, রিয়াদের মধ্যে আখলাকে হামিদার অন্যতম গুণ ওয়াদা পালন প্রকাশ পেয়েছে।"
        },
        {
          "label": "ঘ",
          "question": "আরিফের আচরণে যে গুণের অভাব রয়েছে তা চিহ্নিতপূর্বক পিতার মন্তব্যটির যথার্থতা বিশ্লেষণ করো।",
          "explanation": "আরিফের আচরণে সত্যবাদিতা গুণের অভাব রয়েছে। এ সম্পর্কে তার পিতার মন্তব্যটি যথার্থ। সত্যবাদিতার আরবি প্রতিশব্দ আস-সিদক। সাধারণত সত্য কথা বলার অভ্যাসকে সত্যবাদিতা বলা হয়। অর্থাৎ কোনো ঘটনা বা বিষয় সম্পর্কে কোনোরূপ পরিবর্তন, পরিবর্ধন বা বিকৃতি ব্যতিরেকে হুবহু বা অবিকল বর্ণনা করাই হলো সিল্ক, যা আরিফের আচরণে অনুপস্থিত। উদ্দীপকে রিয়াদ সে তার বন্ধু আরিফের নিকট একশত টাকা ধার চাইলে আরিফ তার নিকট কোনো টাকা নেই জানায়। এটি দেখে আরিফের বাবা তাকে কাছে ডেকে বলেন, তোমার নিকট টাকা থাকা সত্ত্বেও অস্বীকার করা অন্যায়। অর্থাৎ বোঝা যাচ্ছে আরিফ মিথ্যা কথা বলছে। আর এ সম্পর্কে তার বাবার মন্তব্য সঠিক। সত্যবাদিতার বিপরীত হলো মিথ্যাচার। যা আরিফের দ্বারা হয়েছে। আর মিথ্যা হলো মহাপাপ। এটি সকল পাপের মূল। মিথ্যাবাদীর উপর আল্লাহ তায়ালা চরম অন্তুষ্ট। যে ব্যক্তি মিথ্যা কথা বলে তাকে কেউ ভালোবাসে না, সম্মান করে না। বরং সকলেই তাকে ঘৃণা করে। উপরের আলোচনা থেকে বলা যায়, আরিফের আচরণে মিথ্যাবাদিতার গুণ ফুটে ওঠায় তার বাবার মন্তব্যটি যথার্থ। তাই আমরা সবসময় মিথ্যা থেকে দূরে থাকব এবং সত্য কথা বলব।"
        }
      ]
    },
    {
      "number": "9",
      "uddipok": "বিদ্যালয়ের শিক্ষাসপ্তাহ পালনের সময় প্রধান অতিথি তার বক্তৃতায় আত্মমর্যাদাসম্পন্ন জাতি গঠনের নিমিত্তে জ্ঞানীদের ভূয়সী প্রশংসা করেন। তিনি তার বক্তৃতায় প্রথমত এমন একজন ব্যক্তির কথা উল্লেখ করেন, যিনি তার কাজের জন্য সারা রাষ্ট্রময় সুখ্যাতি অর্জন করেন। ফলে তার দেশের রাষ্ট্রপ্রধান তাঁকে রাজদরবারে গিয়ে জ্ঞানের শিক্ষা দেয়ার জন্য বলেন। কিন্তু আত্মমর্যাদাবোধের কারণে তিনি তা প্রত্যাখ্যান করেন। দ্বিতীয়ত প্রধান অতিথি অপর একজন জ্ঞানীর কথা বলেন, যিনি রাষ্ট্রের বিভিন্ন আইনের তত্ত্বকে বোর্ড গঠনের মাধ্যমে জনসাধরণের কাছে সহজভাবে তুলে ধরেন। পরবর্তীতে ঐ দেশের সরকার তাকে বিচারপতির পদ দিতে চাইলে তিনি তা গ্রহণ করেননি। পরিশেষে প্রধান অতিথি বলেন, উভয় জ্ঞানীই আত্মমর্যাদাবোধকে সমুন্নত রেখেছেন।",
      "tag": "RB 24",
      "sub_questions": [
        {
          "label": "ক",
          "question": "খুলাফায়ে রাশেদিন বলতে কী বোঝ?",
          "explanation": "ইসলামের প্রথম চারজন খলিফাকে একত্রে খুলাফায়ে রাশেদিন বলে ।"
        },
        {
          "label": "খ",
          "question": "হযরত উমর (রা)-কে 'ফারুক' উপাধি দেয়া হয়েছিল কেন?",
          "explanation": "হযরত উমর (রা) ইসলামের মর্মবাণী অনুধাবন করে ইসলাম গ্রহণ করায় মহানবি (স)-এর কাছ থেকে 'ফারুক' (সত্য-মিথ্যার পার্থক্যকারী) উপাধি পেয়েছিলেন। হযরত উমর (রা) প্রথম জীবনে প্রচণ্ড ইসলামবিদ্বেষী ছিলেন। তিনি ৬১৬ খ্রিষ্টাব্দে মহানবি (স)-কে হত্যার জন্য খোলা তরবারি হাতে নিয়ে তাঁর উদ্দেশ্যে রওনা হন। পথিমধ্যে তিনি তাঁর বোন ফাতেমা ও ভগ্নিপতি সাইদের ইসলাম গ্রহণের সংবাদ শুনে তাদেরকে শাস্তি দেওয়ার জন্য যান। তবে বোনের কণ্ঠে সূরা ত্বা-হার তিলাওয়াত শুনে ইসলামের মর্মবাণী বুঝতে পারেন। ইসলাম ও কুফরির (সত্য ও মিথ্যার) মধ্যে কোনটি সঠিক তা অনুধাবন করতে পেরে তিনি ইসলাম গ্রহণ করেন। এরপর তিনি প্রকাশ্যে কাবা ঘরের সামনে সালাত আদায়ের ঘোষণা দেন। এজন্য মহানবি (স) খুশি হয়ে তাঁকে 'ফারুক' উপাধি প্রদান করেন।"
        },
        {
          "label": "গ",
          "question": "প্রধান অতিথির আলোচনায় প্রথমোক্ত ব্যক্তির মধ্যে কোন মনীষীর আদর্শ ফুটে উঠেছে? ব্যাখ্যা করো।",
          "explanation": "নিম্নের অনুরূপঃ অধ্যাপকের আলোচনায় প্রথমোক্ত ব্যক্তির গুণে ইমাম বুখারি (র)-এর আদর্শ ফুটে উঠেছে। হাদিস শাস্ত্রে যারা স্মরণীয় অবদান রেখেছেন তাঁদের মধ্যে প্রথম স্থান অধিকারী হলেন ইমাম বুখারি (র)। তিনি স্বাধীনচেতা ও আত্মমর্যাদাবোধ সম্পন্ন ব্যক্তি ছিলেন। তাঁর এ গুণ দুটির প্রতিফলন ঘটেছে উদ্দীপকের প্রথমোক্ত ব্যক্তির মধ্যে। উদ্দীপকের প্রথম ব্যক্তি কিছু নতুন তত্ত্ব আবিষ্কারে সফল হলে রাষ্ট্রপ্রধান তাকে প্রেসিডেন্ট প্রাসাদে ডেকে পাঠান। কিন্তু তিনি তা প্রত্যাখ্যান করেন। এতে তার মধ্যকার আত্মর্যাদাবোধের প্রকাশ ঘটে যা ইমাম বুখারি (র)-এর ক্ষেত্রেও লক্ষণীয়। তিনি হাদিসশাস্ত্রের ওপর অসাধারণ জ্ঞান অর্জন করেন। লক্ষাধিক হাদিস সনদসহ মুখস্থ করেন। এরপর বুখারি শরিফ নামে হাদিসগ্রন্থ প্রণয়ন করে বিশ্বব্যাপী আলোড়ন তৈরি করেন। তাঁর ইলমে হাদিসের এ গভীর জ্ঞানের কথা শুনে তৎকালীন বাদশাহ তাঁকে রাজদরবারে ডেকে পাঠান। এর উদ্দেশ্য ছিল বুখারি (র)-এর কাছ থেকে হাদিস শোনা। কিন্তু ইমাম বুখারি বললেন, আমি হাদিসকে রাজদরবারে নিয়ে অপমান করতে চাই না। বাদশার প্রয়োজন হলে যেন আমার ঘরে বা মসজিদে আসে। এছাড়াও ইমাম বুখারি (র) অন্য কোনো রাজা-বাদশার দরবারে যাতায়াত করেননি। সুতরাং দেখা যায়, উদ্দীপকের প্রথম ব্যক্তি ইমাম বুখারি (র)-এর আদর্শে অনুপ্রাণিত হয়েছেন।'"
        },
        {
          "label": "ঘ",
          "question": "দ্বিতীয়জন সম্পর্কে প্রধান অতিথির মন্তব্যের সঠিকতা সংশ্লিষ্ট মনীষীর জীবনাদর্শের আলোকে নিরূপণ করো।",
          "explanation": "নিম্নের অনুরূপঃ উদ্দীপকের দ্বিতীয় ব্যক্তির সাথে ইমাম আবু হানিফার মিল খুঁজে পাওয়া যায়। ফিকাহ শাস্ত্রে সর্বাধিক অবদান রাখা মনীষী হলেন ইমাম আবু হানিফা (র)। অসাধারণ সব গুণাবলির সমন্বয় ঘটেছিল এ মহান ব্যক্তির মধ্যে। তাঁর এসব গুণাবলির মধ্যে আত্মমর্যাদাবোধের প্রতিফলন ঘটেছে উদ্দীপকের দ্বিতীয় ব্যক্তির মধ্যে। দ্বিতীয় জন রাষ্ট্রের বিভিন্ন আইনের তত্ত্বকে বোর্ড গঠনের মাধ্যমে সহজ করে জনসাধারণের কাছে তুলে ধরেন। এজন্য সরকার তাকে গুরুত্বপূর্ণ পদ দিতে চাইলে তা তিনি গ্রহণ করেননি। ইমাম আবু হানিফা (র) ক্ষেত্রেও এমনটি লক্ষণীয়। তিনি ফিকাহশাস্ত্রের উদ্ভাবক ছিলেন। চল্লিশজন ছাত্রের সমন্বয়ে তিনি ফিকাহ সম্পাদনা বোর্ড গঠন করেন। এ বোর্ড ফিকাহকে একটি পূর্ণাঙ্গ শাস্ত্র হিসেবে রূপদান করেন। পরে তিনি এ বোর্ডের মধ্য থেকে দশ জনকে নিয়ে বিশেষ বোর্ড গঠন করেন। এ বোর্ড যে কোনো সমস্যার ক্ষেত্রে কুরআন ও হাদিসের আলোকে গবেষণা করে ফতোয়া দিত। এসব অবদানের কারণে তৎকালীন বাগদাদের খলিফা আল-মনসুর আবু হানিফা (র)-কে প্রধান বিচারপতির দায়িত্ব নেওয়ার প্রস্তাব দেন। কিন্তু তিনি তা গ্রহণ না করার কারণে তাকে জেলে আবদ্ধ করে রাখা হয়। পরবর্তীতে খলিফার নির্দেশে প্রয়োগকৃত বিষক্রিয়ায় তিনি ইন্তিকাল করেন। প্রকৃতপক্ষে, জ্ঞান মানুষকে লোভহীন করে তোলে। অর্থ ও পদ প্রাপ্তির প্রত্যাশাকে দূর করে। ইলম কখনো বিনিময়যোগ্য নয়। তাই ইলমকে পুঁজি করে জাগতিক স্বার্থ রক্ষার চিন্তা করলে তখন ইলমের চরম অপমান করা হয়। তাই ইলমের স্থান সর্বোচ্চ বিবেচনা করে সব স্বার্থ জলাঞ্জলি দিতে পারলে ইলম ও ইলম অর্জনকারীর মর্যাদা সমুন্নত হয়। এ মহান গুণাবলির ধারক ইমাম আবু হানিফা (র), যার প্রতিফলন ঘটেছে উদ্দীপকের দ্বিতীয় ব্যক্তির মধ্যে"
        }
      ]
    },
    {
      "number": "10",
      "uddipok": "দৃশ্যকল্প-১: জনাব ফারুক একজন সমাজপতি। তিনি তার অধীনস্তদের প্রতি সবসময় সদয় ব্যবহার করেন। নিজে যা খান তা তাদেরকে খাওয়ান। তিনি তার স্ত্রীর সাথে উত্তম ব্যবহার করেন। দৃশ্যকল্প-২: জনাব হাদী একজন অসাধারণ শক্তিধর ব্যক্তি। তাঁর বীরত্বে খুশি হয়ে সরকার তাকে বীরত্বসূচক উপাধিতে ভূষিত করেন। পাশাপাশি তিনি একজন জ্ঞানতাপসও বটে।",
      "tag": "RB 24",
      "sub_questions": [
        {
          "label": "ক",
          "question": "আল-বিরুনির পূর্ণনাম কী?",
          "explanation": "আল-বিরুনির পূর্ণনাম- বুরহানুল হক আবু রায়হান মুহাম্মদ ইবনে আহমেদ আল-বিরুনি।"
        },
        {
          "label": "খ",
          "question": "হযরত উসমান (রা) কে যুননুরাইন বলা হতো কেন? ব্যাখ্যা করো।",
          "explanation": "মহানবি (স)-এর দুই মেয়েকে বিয়ে করায় হযরত উসমান (রা)-কে যুননুরাইন (দুই জ্যোতির অধিকারী) বলা হয়। হযরত উসমান (রা) অত্যন্ত নম্র, ভদ্র ও লজ্জাশীল ছিলেন। তিনি ইসলামের হয়ারাণে অনেক সম্পদ দান করেন। মহানবি (স) তাঁর দুই কন্যা বুকাইয়া ও উম্মে কুলসুমকে উসমান (রা)-এর সাথে বিয়ে দেন। তাই সম্মান জানাতে হযরত উসমান (রা)-কে যুননুরাইন বলা হয়।"
        },
        {
          "label": "গ",
          "question": "দৃশ্যকল্প-১ এ বর্ণিত জনাব ফারুক সাহেবের কর্মে তোমার পাঠ্যবইয়ের কোন ভাষণের প্রতিফলন ঘটেছে? ব্যাখ্যা করো।",
          "explanation": "দৃশ্যকল্প-১-এ বর্ণিত জনাব ফারুক সাহেবের কর্মে আমার পাঠ্যবইয়ের বিদায় হজের ভাষণের বাস্তব প্রতিফলন ঘটেছে। মহানবি (স) ওফাতের পূর্বে ৬৩২ খ্রিষ্টাব্দে বিদায় হজ পালন করেন। এ সময় তিনি এক যুগান্তকারী ভাষণ দেন। এ ভাষণে বিশ্বমানবতার জন্য গুরুত্বপূর্ণ দিকনির্দেশনা ছিল। উদ্দীপকে বর্ণিত জনাব ফারুক সাহেবের মধ্যে এ ভাষণের প্রভাব বিদ্যমান। দৃশ্যকল্প-১-এর জনাব ফারুক একজন সমাজপতি। তিনি তাঁর অধীনস্তদের প্রতি সবসময় সদয় ব্যবহার করেন। নিজে যা খান তাদেরকে তা'খাওয়ান। তিনি তাঁর স্ত্রীর সাথে উত্তম ব্যবহার করেন। এখানে তিনি রাসুল (স)-এর বিদায় হজের ভাষণ দ্বারা প্রভাবিত হয়েছেন। কারণ, মহানবি (স)-এর বিদায় হজের ভাষণের ক্ষেত্রে আমরা এ নির্দেশনাগুলো পাই। সে ভাষণে তিনি বলেন, হে বিশ্বাসীগণ! স্ত্রীদের সাথে সদয় ব্যবহার করবে। তাদের ওপর তোমাদের যেমন অধিকার আছে, তেমনই তোমাদের ওপরও তাদের অধিকার রয়েছে। দাস-দাসীদের প্রতি সদ্ব্যবহার করবে। তোমরা যা আহার করবে ও পরিধান করবে তাদেরকেও তা আহার করাবে ও পরিধান করাবে। তারা যদি কোনো অমার্জনীয় অপরাধ করে ফেলে, তবে তাদের মুক্ত করে দেবে, তবুও তাদের সাথে দুর্ব্যবহার করবে না। সবশেষে মহানবি (স) বলেন, তোমরা যারা উপস্থিত আছো তারা অনুপস্থিতদের কাছে আমার বাণী পৌঁছে দেবে। তাই বলা যায়, জনাব ফারুক সাহেবের কর্মে মহানবি (স)-এর বিদায় হজের ভাষণের প্রতিফলন ঘটেছে।."
        },
        {
          "label": "ঘ",
          "question": "দৃশ্যকল্প-২ এর সাথে খুলাফায়ে রাশেদিনের কোন খলিফার আদর্শের মিল রয়েছে? ব্যাখ্যা করো।",
          "explanation": "জনাব হাদীর সাথে খুলাফায়ে রাশেদিনের চতুর্থ খলিফা হযরত আলি (রা)-এর আদর্শের মিল রয়েছে। ইসলামের চতুর্থ খলিফা হলেন হযরত আলি (রা)। তিনি ছিলেন অসাধারণ বীরত্বের অধিকারী। তিনি অসাধারণ মেধারও অধিকারী ছিলেন। জ্ঞানসাধনায় তিনি সব মানুষের জন্য অনুকরণীয় আদর্শ, যা জনাব হাদীর মধ্যেও বিদ্যমান। দৃশ্যকল্প-২-এর জনাব হাদী একজন অসাধারণ শক্তিধর ব্যক্তি। তার বীরত্বে খুশি হয়ে সরকার তাকে বীরত্বসূচক উপাধিতে ভূষিত করেন। পাশাপাশি তিনি একজন জ্ঞানতাপসও বটে। তার এরূপ বৈশিষ্ট্য হযরত আলি (রা)- এর চরিত্রের সাথে সাদৃশ্যপূর্ণ। কারণ, হযরত আলি (রা)-এর ক্ষেত্রে আমরা দেখতে পাই, তাঁর শৌর্যবীর্য ও শক্তির কারণে তাঁর নাম শুনলেও কাফিরদের মধ্যে ত্রাস সৃষ্টি হতো। বদর যুদ্ধে অসাধারণ বীরত্বের কারণে রাসুল (স) তাঁকে 'যুলফিকার' তরবারি উপহার দেন। খায়বারে কামুস দুর্গ জয় করলে নবি (স) তাঁকে 'আসাদুল্লাহ' (আল্লাহর সিংহ) উপাধি দেন। আলি (রা) ছিলেন জ্ঞানতাপস ও জ্ঞানসাধক। হাদিস, তাফসির, আরবি সাহিত্য ও আরবি ব্যাকরণে তিনি যুগের সেরা ব্যক্তিত্ব ছিলেন। কথিত আছে, হযরত মুহাম্মদ (স) হলেন জ্ঞানের শহর, আর আলি (রা) তার দরজা। তাঁর রচিত দিওয়ানে আলি' নামক কাব্যগ্রন্থটি আরবি সাহিত্যের অমূল্য সম্পদ। তবে তিনি অত্যন্ত অনাড়ম্বর ও সহজ-সরল জীবনযাপন করতেন। তাঁর কোনো কাজের লোক ছিল না। কঠোর পরিশ্রম করে তিনি জীবিকা নির্বাহ করতেন। উপরের আলোচনা থেকে বলা যায়, জনাব হাদী একজন শক্তিধর ও জ্ঞানতাপস হওয়ায় তাঁর সাথে হযরত আলি (রা)-এর আদর্শের মিল রয়েছে।"
        }
      ]
    },
    {
      "number": "11",
      "uddipok": "জনাব গণি ও মনির দুইভাই। গণি প্রবাসে কর্মরত। প্রতিমাসে তার পরিবার-পরিজন ও পিতামাতার ভরণপোষণের জন্য ছোট ভাই মনিরের কাছে টাকা পাঠান। মনির বড় ভাই গণির সংসারে থেকে পড়াশুনা করে। সম্প্রতি মনিরের উচ্চ শিক্ষাগ্রহণ সম্পন্ন হয়েছে। সে বাসাবাড়িতে বসে বন্ধুদের নিয়ে আড্ডা দেয়। কোনো কাজ করতে চায় না। মনিরের এরূপ অবস্থা দেখে মনিরের মামা বললেন, তুমি এক সময় সমাজের জন্য বোঝা হয়ে যাবে।",
      "tag": "RB 24",
      "sub_questions": [
        {
          "label": "ক",
          "question": "যুলফিকার কী",
          "explanation": "বীরত্বের স্বীকৃতিস্বরূপ হযরত আলি (রা)-কে হযরত মুহাম্মদ (স)- এর উপহার দেওয়া তরবারিটিই হলো যুলফিকার।"
        },
        {
          "label": "খ",
          "question": "হযরত আবু বকর (রা)-কে ইসলামের ত্রাণকর্তা বলা হয় কেন?",
          "explanation": "ইসলামের সেবায় অসামান্য অবদানের জন্য হযরত আবু বকর (রা)-কে ইসলামের ত্রাণকর্তা বলা হয়। রাসুল (স)-এর ইন্তিকালের পর হযরত আবু বকর (রা) অত্যন্ত দক্ষতার সাথে মুরতাদ (ইসলামচ্যুত) ও যাকাত অস্বীকারকারীদের দমন করেন। তাছাড়া ইয়ামামার যুদ্ধে অনেক হাফেজে কুরআন শাহাদাতবরণ করায় পবিত্র কুরআন বিলুপ্তির আশঙ্কা দেখা দিলে তিনি পবিত্র কুরআনকে গ্রন্থাকারে লিপিবদ্ধ করার ব্যবস্থা করেন। এসব যুগান্তকারী পদক্ষেপ বাস্তবায়ন করার কারণে তাকে ইসলামের ত্রাণকর্তা বলা হয়।"
        },
        {
          "label": "গ",
          "question": "জনাব গণির কাজে কী প্রকাশ পেয়েছে? ব্যাখ্যা করো।",
          "explanation": "জনাব গণির কাজে আখলাকে হামিদার অন্যতম গুণ কর্তব্যপরায়ণতা প্রকাশ পেয়েছে। কর্তব্যপরায়ণতা হলো যথাযথভাবে কর্তব্য আদায় করা, দায়িত্বসমূহ পালন করা ইত্যাদি। মানুষ হিসেবে আমাদের ওপর নানাবিধ দায়িত্ব ও কর্তব্য রয়েছে। এগুলো সম্পর্কে সচেতন থাকা, সুচারুরূপে এগুলো পালন করা এবং এসব কাজে অবহেলা না করাই কর্তব্যপরায়ণতা। জনাব গণির কাজ এ বৈশিষ্ট্যটিকে ধারণ করে। উদ্দীপকের গণি প্রবাসে কর্মরত। প্রতিমাসে তার পরিবার-পরিজন ও পিতামাতার ভরণপোষণের জন্য ছোট ভাই মনিরের কাছে টাকা পাঠান। মনির বড়ভাই গণির সংসারে থেকে পড়াশোনা করে। এটি কর্তব্যপরায়ণতা নির্দেশ করে। কারণ, পরিবারের সদস্য হিসেবে পিতামাতা, ভাই-বোন, আত্মীয়- স্বজনের প্রতি দায়িত্ব পালন করা আমাদের অবশ্য কর্তব্য। এছাড়া সমাজ, রাষ্ট্র ও আন্তর্জাতিক বিভিন্ন ক্ষেত্রে আমাদের ওপর দায়িত্ব অর্পিত হয়। এগুলোর প্রতি সচেতনতা ও সম্পাদনে সচেষ্ট হওয়াকেই কর্তব্যপরায়ণতা বলা হয়। কর্তব্যপরায়ণতা মুমিনের অন্যতম গুণ। আল্লাহ তায়ালা তাঁর একনিষ্ঠ বান্দাদের পরিচয় দিয়ে বলেন, 'তারা কর্তব্য পালন করে এবং সে দিনের ভয় করে যে দিনের অনিষ্ট হবে ব্যাপক।' (সূরা আদ-দাহর, আয়াত ৭) কর্তব্য কাজে অবহেলা করলে পরকালে সেজন্য জবাবদিহি করতে হবে। একটি হাদিসে মহানবি (স) বলেছেন, 'তোমাদের প্রত্যেকেই দায়িত্বশীল। আর তোমাদের প্রত্যেকেই তার দায়িত্ব পালনের ব্যাপারে জিজ্ঞাসিত হবে।' (বুখারি) তাই বলা যায়, জনাব গণির কাজে কর্তব্যপরায়ণতা গুণটি প্রকাশ পেয়েছে।"
        },
        {
          "label": "ঘ",
          "question": "মনিরের অবস্থা চিহ্নিত্বপূর্বক মামার বক্তব্যটি বিশ্লেষণ করো।",
          "explanation": "মনিরের আচরণে আখলাকে যামিমাহর অন্যতম বিষয় কর্মবিমুখতা প্রকাশ পেয়েছে। এ সম্পর্কে তার মামার বক্তব্যটি যথার্থ। কর্মবিমুখতা বলতে কাজ না করার ইচ্ছাকে বোঝায়। সামর্থ্য থাকা সত্ত্বেও কোনো কাজ না করে অলস বা বেকার বসে থাকাকে কর্মবিমুখতা বলা হয়। তবে কোনো অক্ষম ব্যক্তি যদি কোনো কাজ করতে না পারে তা কর্মবিমুখতা, যা মনিরের আচরণে লক্ষণীয়। উদ্দীপকের মনির উচ্চ শিক্ষাগ্রহণ সম্পন্ন করে বাসাবাড়িতে বসে বন্ধুদের নিয়ে আড্ডা দেয়। কোনো কাজ করতে চায় না। যা কর্মবিমুখতাকে নির্দেশ করে। তার এরূপ অবস্থা দেখে তার মামা বলেন, \"তুমি একসময় সমাজের জন্য বোঝা হয়ে যাবে।” এখানে তার মামার মন্তব্যটি সঠিক। কেননা কর্মবিমুখতা মানুষের মধ্যে অলসতা সৃষ্টি করে। এতে মানুষ অকর্মণ্য হয়ে পড়ে। মানুষের কর্মস্পৃহা, কর্মক্ষমতা লোপ পায়। অলস ব্যক্তিরা নানা অসৎ ও অনৈতিক চিন্তা ও কর্মে ব্যাপৃত থাকে। এর ফলে মানুষের মেধা, শক্তি ও সময় অপচয় হয়। কর্মবিমুখ বেকারকে কেউ ভালোবাসে না। কেউ তার সাথে বন্ধুত্ব বা আত্মীয়তার সম্পর্ক করতে চায় না। এর ফলে অন্যের অর্থে জীবনযাপন করার মানসিকতা তৈরি হয়। আর এভাবে একসময় সে পরিবার ও সমাজের বোঝায় পরিণত হয়। পরিশেষে বলা যায়, মনিরের আচরণে কর্মবিমুখতা প্রকাশ পাওয়ায় তার সম্পর্কে তার মামার করা মন্তব্যটি যথার্থ।"
        }
      ]
    }
  ]
}