{
  "title": "মনিপুর উচ্চ বিদ্যালয় ও কলেজ, ঢাকা ২০২৪",
  "subtitle": "ইসলাম ও নৈতিক শিক্ষা (11)",
  "questions": [
    {
      "number": "1",
      "uddipok": "ফরিদ ও সেলিম দুই বন্ধু। তারা উভয়ে একটি দর্শনীয় স্থানে বেড়াতে গেল। ফরিদ সেখানে মাটির তৈরি মূর্তি ও পাথরের কারুকার্যের সৌন্দর্যে মুগ্ধ হয়ে সিজদাহ করার মতো মাথা নত করে সম্মান প্রদর্শন করে। এরপর উভয়ে ক্যান্টিনে নাস্তা করার একপর্যায়ে ইসলামে বিভিন্ন বিষয় নিয়ে আলোচনা করে। সেলিম মতামত প্রকাশ করতে গিয়ে বলেন, নবি-রাসুলগণের আগমনের ধারাবাহিকতা অব্যাহত থাকাই যুক্তিযুক্ত।",
      "tag": "MHSC 24",
      "sub_questions": [
        {
          "label": "ক",
          "question": "ইসলাম শব্দের ব্যবহারিক অর্থ কী?",
          "explanation": "ব্যবহারিক অর্থে ইসলাম হলো আল্লাহ তায়ালা ও রাসুল (স)-এর আনুগত্য করা।"
        },
        {
          "label": "খ",
          "question": "আখিরাতে বিশ্বাস করা অপরিহার্য কেন?",
          "explanation": "নিম্নের অনুরুপ: ইমানের মৌলিক বিষয় হওয়ায় আখিরাতে বিশ্বাস অপরিহার্য। মানুষের মৃত্যুর পরবর্তী জীবনকে বলা হয় আখিরাত। আখিরাতে মানুষকে তার দুনিয়ার জীবনের প্রতিটি কাজের জন্য জবাবদিহি করতে হবে। তাই আখিরাতে বিশ্বাস মানুষকে পাপকাজ থেকে বিরত রাখে এবং পুণ্যকাজে উৎসাহ যোগায়। এছাড়া আখিরাতে বিশ্বাস ছাড়া কেউ প্রকৃত ইমানদার হতে পারে না। এসব কারণে একজন মুসলিমের জন্য আখিরাতে বিশ্বাস করা অপরিহার্য।"
        },
        {
          "label": "গ",
          "question": "ফরিদের আচরণে কোন বিষয়টি প্রকাশ পেয়েছে? ব্যাখ্যা করো।",
          "explanation": "ফরিদের আচরণে শিরক প্রকাশিত হয়েছে। শিরক শব্দের অর্থ অংশীদার সাব্যস্ত করা। একাধিক স্রষ্টা বা উপাস্যে বিশ্বাস করা। ইসলামি পরিভাষায়, মহান আল্লাহর সাথে কোনো ব্যক্তি বা বস্তুকে শরিক করা কিংবা তার সমতুল্য মনে করাই হলো শিরক। ফরিদের আচরণে এ বিষয়টি প্রকাশিত হয়েছে। ফরিদ মাটির তৈরি মূর্তি ও পাথরের কারুকার্যের সৌন্দর্যে মুগ্ধ হয়ে সিজদাহ করার মতো মাথা নত করে সম্মান প্রদর্শন করে। তার এ কাজ শিরকের অন্তর্ভুক্ত। মহান আল্লাহ তায়ালা এক ও অদ্বিতীয়। তিনি তার সত্তা ও গুণাবলিতে অদ্বিতীয়। তিনি সৃষ্টিকর্তা, পালনকর্তা ও রিজিকদাতা। আল্লাহ তায়ালাই ইবাদতের যোগ্য একমাত্র মালিক। তার তুলনায় কেউ নেই। আল্লাহ তায়ালা বলেন, কোনো কিছু তার সদৃশ নয়। (সূরা আশ-শুরা, আয়াত ১১) অথচ এই ধারণাকে অস্বীকার করে অনেকেই আল্লাহ ছাড়া অন্য কিছুর সামনে মাথা নত করে। পির, মাজার, সূর্য, গাছ, পাথর এসবের সামনে মাথা নত করে। এগুলোতে আল্লাহর সাথে শরিক সাব্যস্ত করা হয়। তাই এসব কাজ শিরক। সুতরাং বোঝা যায়, ফরিদের আচরণে শিরক প্রকাশিত হয়েছে।"
        },
        {
          "label": "ঘ",
          "question": "নবি-রাসুলগণের আগমন বিষয়ে সেলিমের বক্তব্যের যথার্থতা নিরূপণ করো।",
          "explanation": "নিম্নের অনুরুপ: রুমীর বক্তব্যে আকাইদের অন্যতম বিষয় খতমে নবুয়তের বিষয়টিকে অস্বীকার করা হয়েছে এবং এ সম্পর্কে সাদীর বাবার বক্তব্য খুবই তাৎপর্যপূর্ণ। হযরত মুহাম্মদ (স) ছিলেন সর্বশেষ নবি। তাঁর মাধ্যমে দীনের পূর্ণতা ঘোষিত এবং নবুয়তের ধারা সমাপ্ত হয়েছে। তিনি নবি-রাসুলগণের আগমনের ক্রমধারায় সর্বশেষ আগমন করেছেন। এ বিষয়ে বিশ্বাস স্থাপন করাই হলো খতমে নবুয়তের প্রতি বিশ্বাস। রুমীর বক্তব্যে এ বিশ্বাস অনুপস্থিত। রুমীর মতে, হযরত মুহাম্মদ (স)-এর পর গোলাম আহম্মদ নামে আরও একজন নবি এসেছিলেন। অথচ কুরআনে আল্লাহ তায়ালা বলেন, \"মুহাম্মদ তোমাদের মধ্যে কোনো পুরুষের পিতা নন; বরং তিনি আল্লাহর রাসুল এবং শেষ নবি।\" (সূরা আল-আহযাব, আয়াত-৪০)। আমাদের প্রিয় নবি (স) হলেন, খাতামুন নাবিয়্যিন। খাতামুন শব্দের অর্থ সিলমোহর। কোনো কিছুতে সিলমোহর তখন অঙ্কন করা হয়, 'যখন তা পূর্ণ হয়ে যায়। সিলমোহর লাগানোর পরে তাতে আর কোনো কিছু প্রবেশ করানো যায় না। তাই নবি (স)-এর পরে আর কোনো নবি আসবেন না এটা সুস্পষ্ট। মহানবি (স) বলেছেন, \"আমিই শেষ নবি। আমার পরে আর কোনো নবি নেই।\" (সহিহ মুসলিম) প্রকৃত ইমানদার হতে হলে এ বিষয়টিসহ ইসলামের মৌলিক সব বিষয়ের ওপর অবশ্যই ইমান আনতে হবে। কারণ ইসলামের মূল বিষয়গুলোর প্রতি পূর্ণ বিশ্বাসকেই ইমান বলা হয়। তাওহিদ, তকদির, রিসালাত, আখিরাত, পুনরুত্থান, এসব কিছুর মধ্যে একটিরও প্রতি যদি অবিশ্বাস থাকে তবে সে কাফির হয়ে যাবে। আর যারা কুফরি করবে এবং আল্লাহর নির্দশন অস্বীকার করবে তারা জাহান্নামের অধিবাসী। সেখানে তাদের চিরকাল থাকতে হবে। উপরের আলোচনা থেকে বোঝা যায়, রুমীর বক্তব্য খতমে নবুয়তের পরিপন্থি। এ বিষয় সংশ্লিষ্ট সাদীর বাবার বক্তব্য খুবই গুরুত্বপূর্ণ।"
        }
      ]
    },
    {
      "number": "2",
      "uddipok": "ইসলামের দু'টি গুরুত্বপূর্ণ ইবাদত। যার প্রথমটি আমাদেরকে সময়ের গুরুত্ব ও শৃঙ্খলাবোধ শিক্ষা দেয়। আর দ্বিতীয়টি পালনের মাধ্যমে দৈহিক, মানসিক ও আত্মিক প্রশান্তি অর্জিত হয়।",
      "tag": "MHSC 24",
      "sub_questions": [
        {
          "label": "ক",
          "question": "'আল্-ইরহাবু' অর্থ কী?",
          "explanation": "'আল-ইরহাবু' অর্থ সন্ত্রাসবাদ।"
        },
        {
          "label": "খ",
          "question": "নৈতিকতা বলতে কী বোঝায়?",
          "explanation": "নৈতিকতা বলতে সততা, সদাচার, সুন্দর স্বভাব, মিষ্টি কথা ও উন্নত চরিত্র এসব কিছুর সমন্বয়ে গঠিত এক বিশেষ চারিত্রিক বৈশিষ্ট্যকে বোঝায়। নৈতিকতা হলো ব্যক্তির মৌলিক মানবীয় গুণ এবং জীবনের শ্রেষ্ঠ সম্পদ, যা অর্জন করলে তার জীবন সুন্দর ও উন্নত হয়। একজন মানুষের দৈনন্দিন জীবনের চাল-চলন, ওঠা-বসা, আচার-ব্যবহার, লেনদেন ইত্যাদি সবকিছুই যখন প্রশংসনীয় ও গ্রহণযোগ্য হয় তখন তাকে নৈতিক গুণাবলিসম্পন্ন ব্যক্তি বলা হয়। তাই বলা যায়, নৈতিকতা হলো উন্নত চারিত্রিক বৈশিষ্ট্যের সমষ্টি।"
        },
        {
          "label": "গ",
          "question": "উদ্দীপকের প্রথম ইবাদতটি কী? এর ধর্মীয় গুরুত্ব ব্যাখ্যা করো।",
          "explanation": "উদ্দীপকের প্রথম ইবাদতটি হলো সালাত। সালাত মানে দোয়া, ক্ষমা প্রার্থনা করা ও রহমত কামনা করা। ইসলাম যে পাঁচটি রুকনের উপর প্রতিষ্ঠিত তার দ্বিতীয়টি হলো সালাত। কিয়ামতের দিন আল্লাহ সর্বপ্রথম সালাতের হিসাব নেবেন। উদ্দীপকের প্রথম তথ্য এ ইবাদতের প্রতি ইঙ্গিত করেন। উদ্দীপকের প্রথম ইবাদতটি আমাদেরকে সময়ের গুরুত্ব ও শৃঙ্খলাবোধ শিক্ষা দেয়। নামাযের ক্ষেত্রেই আমরা এ বিষয়টির সত্যতা খুঁজে পাই। প্রতিদিন পাঁচবার সুনির্দিষ্ট সময়ে মুসলমাদের নামায আদায় করতে হয়। সঠিক সময়ে সালাত আদায় না করলে তা কবুল হয় না। এতে মানুষ সময়ানুবর্তী হয়। এছাড়া সালাত মানুষকে শৃঙ্খলাবোধ শিক্ষা দেয়। সালাতের সময় ও নিয়ম অনুযায়ী মুসলমানগণ তাদের দৈনন্দিন কাজগুলো সাজান। তাই বিশৃঙ্খল জীবন থেকে তারা মুক্তি পান। পবিত্র কুরআনের বহুস্থানে সম্মিলিতভাবে সালাত আদায় করার কথা বলা হয়েছে। সালাতের কারণে দৈনিক পাঁচবার মুসলমানগণ একস্থানে মিলিত হওয়ার সুযোগ পায়। একে-অপরের খোঁজ-খবর নিতে পারে। সুখে-দুঃখে একে অপরের সহযোগিতা করতে পারে। এতে তাদের মধ্যে সামাজিক বন্ধন আরও সুদৃঢ় হয়। এমনকি নামাযের সারিতে দাঁড়াতে গিয়ে উঁচু-নিচু কোনো ভেদাভেদ থাকে না। ফলে সালাত আদায়কারীদের মধ্যে সাম্য সৃষ্টি হয়। সালাত আদায়ের মাধ্যমে মানুষ সকল মতপার্থক্য ভুলে একসাথে কাজ করার শিক্ষা পায়। সুতরাং বোঝা যায়, উদ্দীপকের প্রথম ইবাদতটি হলো সালাত। আর এ ইবাদত আমাদের জীবনে সময়ের গুরুত্ব, শৃঙ্খলাবোধ এবং সামাজিক সাম্য প্রতিষ্ঠিত করে।"
        },
        {
          "label": "ঘ",
          "question": "উদ্দীপকের দ্বিতীয় ইবাদতটি চিহ্নিত করে এর সামজিক গুরুত্ব বিশ্লেষণ করো।",
          "explanation": "উদ্দীপকের দ্বিতীয় ইবাদতটি হলো সাওম বা রোযা। সহমর্মিতা ও সৌহার্দ সৃষ্টিতে সাওমের ভূমিকা অপরিসীম। সাওমের আভিধানিক অর্থ হলো বিরত থাকা। সুবহে সাদিক থেকে সূর্যাস্ত পর্যন্ত আল্লাহর সন্তুষ্টি লাভের আশায় নিয়তের সাথে পানাহার ও ইন্দ্রিয় তৃপ্তি থেকে বিরত থাকাকে সাওম বলে। প্রাপ্তবয়স্ক প্রত্যেক নারী ও পুরুষের ওপর রমযান মাসের এক মাস সাওম পালন করা ফরজ। উদ্দীপকের দ্বিতীয় ইবাদতটি পালনের মাধ্যমে দৈহিক, মানসিক ও আত্মিক প্রশান্তি অর্জিত হয়। সাওমের মাধ্যমে মানুষের মনে তাকওয়া ও আল্লাহর প্রতি ভালোবাসা সৃষ্টি হয়। সাওম পালনের মাধ্যমে একজন লোক ক্ষুধার যন্ত্রণা উপলব্ধি করতে পারে। সমাজের নিরন্ন ও অভাবীদের প্রতি সহানুভূতি প্রকাশ করতে পারে। সাওম (রোযা) পালনকারী ব্যক্তি অন্যায়-অশ্লীল কথাবার্তা পরিহার করে চলে। হানাহানি থেকে দূরে থাকে। ফলে সমাজে শান্তি বিরাজ করে। অধিক সাওয়াব পাওয়ার আশায় একে অপরকে সাহরি ও ইফতার করায় এবং অভাবীকে আর্থিকভাবে সহযোগিতা করে। এতে পরস্পরের মধ্যে ভ্রাতৃত্ববোধ সৃষ্টি হয় এবং সামাজিক বন্ধন আরও মজবুত ও শক্তিশালী হয়। উপরের আলোচনা থেকে বোঝা যায়, উদ্দীপকের দ্বিতীয় ইবাদতটি হলো সাওম যার মাধ্যমে সমাজে ভ্রাতৃত্ববোধ প্রতিষ্ঠিত হয়। সুতরাং আল্লাহর নৈকট্য লাভের আশায় এবং সাওমের সামাজিক গুরুত্বের কথা বিবেচনা করে আমাদের সাওম পালন করা উচিত। আমরা নিষ্ঠা ও আন্তরিকতার সাথে সাওম পালন করব।"
        }
      ]
    },
    {
      "number": "3",
      "uddipok": "",
      "tag": "MHSC 24",
      "sub_questions": [
        {
          "label": "ক",
          "question": "শরিয়তের উৎস কয়টি?",
          "explanation": "প্রশ্নচিহ্নিত স্থানে হবে শরিয়তের উৎস।"
        },
        {
          "label": "খ",
          "question": "শরিয়তের বিষয়বস্তু কয়ভাগে বিভক্ত ও কী কী?",
          "explanation": "ইসলামি শরিয়তের বিষয়বস্তু ও পরিধি অত্যন্ত ব্যাপক। মুসলিম মনীষীগণ শরিয়তের বিষয়বস্তুকে প্রধানত তিনটি ভাগে ভাগ করা করেছেন। যথা- ক. আকিদা বা বিশ্বাসগত বিধি-বিধান; খ. নৈতিকতা ও চরিত্র সংক্রান্ত রীতি-নীতি; গ. বাস্তব কাজকর্ম সংক্রান্ত নিয়মকানুন।"
        },
        {
          "label": "গ",
          "question": "বক্সে উল্লেখিত কোন উৎসের মাধ্যমে বর্তমান বিশ্বায়নের যুগে নতুন সমস্যার সমাধান দেওয়া সম্ভব? ব্যাখ্যা করো।",
          "explanation": "উদ্দীপকে উল্লেখিত শরিয়তের উৎসসমূহের মধ্যে কিয়াসের মাধ্যমে বর্তমান বিশ্বায়নের যুগে নতুন সমস্যার সমাধান দেওয়া সম্ভব। শরিয়তের চতুর্থ উৎস হলো কিয়াস। কিয়াস শব্দের অর্থ অনুমান করা, তুলনা করা, পরিমাপ করা ইত্যাদি। কুরআন ও সুন্নাহর আইন ও নীতির সাদৃশ্যের ভিত্তিতে বিচার-বুদ্ধি প্রয়োগ করে পরবর্তীতে উদ্ভূত সমস্যার সমাধান দেওয়াকে কিয়াস বলে। প্রশ্নে এ বিষয়ের প্রতি ইঙ্গিত করা হয়েছে। বর্তমান বিশ্বায়নের যুগের নতুন নতুন সমস্যার সমাধান দেওয়া কিয়াসের মাধ্যমেই সম্ভব। কারণ কুরআন, সুন্নাহ ও ইজমাতে যেসব সমস্যার সমাধান পাওয়া যায় না ইসলামি মূলনীতি অনুযায়ী বিচার-বুদ্ধি প্রয়োগ করে সেসব সমস্যার সমাধান করাই হলো কিয়াস। কালের বিবর্তনে জগতে নতুন নতুন সভ্যতা-সংস্কৃতির উন্মেষ ঘটে। ফলে নতুন নতুন জিজ্ঞাসা, সমস্যা ও জটিলতার সৃষ্টি হয়। ইসলাম অত্যন্ত বিজ্ঞানসম্মতভাবে এসব সমস্যার সমাধান করতে সক্ষম। কেননা, কিয়ামত পর্যন্ত আগমনকারী সকল মানুষের জন্য পরিপূর্ণ দিকনির্দেশনা এতে দেওয়া হয়েছে। কুরআন ও হাদিসের শরিয়তের বিষয়বস্তুগুলো এমনভাবে উপস্থাপন করা হয়েছে। যেন এগুলোর দৃষ্টান্ত অনুসরণ করে সর্বকালে সব সমস্যার সমাধান করা সম্ভব হয়। আর এ পদ্ধতির নামই কিয়াস। সুতরাং বলা যায়, কিয়াসের মাধ্যমেই বর্তমান যুগের নতুন নতুন সমস্যার সমাধান করা সম্ভব।"
        },
        {
          "label": "ঘ",
          "question": "'খ' চিহ্নিত বক্সে উল্লেখিত বিষয়টির সংরক্ষণ ও সংকলনের ইতিহাস লিপিবদ্ধ করো।",
          "explanation": "'খ' বক্সে উল্লেখিত বিষয়টি হলো হাদিস। মূলত রাসুল (স)-এর ইন্তেকালের পর হাদিস লিপিবদ্ধ করে সংরক্ষণ ও সংকলন শুরু হয়। রাসুলুল্লাহ (স)-এর জীবদ্দশায় হাদিস লিখে রাখা নিষেধ ছিল। কারণ তখন আল-কুরআন নাজিল হচ্ছিল। এ অবস্থায় মহানবি (স)-এর হাদিস লিখে রাখলে তা আল-কুরআনের বাণীর সাথে সংমিশ্রণের আশঙ্কা ছিল। এ কারণে রাসুলুল্লাহ (স)-এর জীবদ্দশায় ব্যাপকভাবে হাদিস লিপিবদ্ধ করে সংরক্ষণ করা হয়নি। রাসুলুল্লাহ (স)-এর প্রতিটি বাণী ও কাজ সাহাবিগণের স্মৃতিতে সংরক্ষিত হতো। রাসুলুল্লাহ (স) ও স্বয়ং তাঁদের হাদিস মুখস্থ করার জন্য উৎসাহিত করতেন। সাহাবিগণ রাসুল (স)-এর কথা শুনতেন, তা মনে রাখতেন এবং তা হুবহু বন্ধুবান্ধব, পরিবার-পরিজন ও আত্মীয়-স্বজনের নিকট পৌঁছে দিতেন। এভাবে রাসুলুল্লাহ (স)-এর জীবদ্দশাতেই হাদিস সংরক্ষণ শুরু হয়। তাছাড়া লিখিত আকারেও সেসময় বেশ কিছু হাদিস সংরক্ষিত হয়। বহু সাহাবি রাসুলুল্লাহ (স)-এর অনুমতিক্রমে ব্যক্তিগত উদ্যোগে হাদিস লিখে রাখতেন। এ প্রসঙ্গে হযরত আব্দুল্লাহ ইবনে আমর ইবনে আস (রা)- এর সহিফা 'আস-সাদিকা'-এর কথা উল্লেখযোগ্য। এ সহিফাতে তিনি রাসুলুল্লাহ (স)-এর বহুসংখ্যক হাদিস লিখে রেখেছিলেন। তাছাড়া রাসুলুল্লাহ (স)-এর চিঠিপত্র, সন্ধিপত্র-চুক্তিনামা, সনদ, ফরমান ইত্যাদি লিখিত আকারে, সংরক্ষিত ছিল। হাদিস সংকলনের ক্ষেত্রে উমাইয়া খলিফা হযরত উমর ইবনে আব্দুল আযিয (র)-এর নাম বিশেষভাবে উল্লেখযোগ্য। তিনিই সর্বপ্রথম সরকারিভাবে হাদিস সংগ্রহ ও সংকলনের উদ্যোগ গ্রহণ করেন। তাঁর উৎসাহ ও পৃষ্ঠপোষকতায় হাদিস সংগ্রহ ও সংকলনে নতুন গতি সঞ্চার হয়। এরই ধারাবাহিকতায় হযরত ইমাম মালিক (র) সর্বপ্রথম হাদিসের বিশুদ্ধ সংকলন তৈরি করেন। তাঁর এ গ্রন্থের নাম আল-মুয়াত্তা। হিজরি ৩য় শতক ছিল হাদিস সংকলনের স্বর্ণযুগ। এ সময় হাদিসের বিশুদ্ধতম ছয়টি কিতাব সংকলিত হয়। এগুলোকে একত্রে সিহাহ সিত্তাহ বা ছয়টি বিশুদ্ধ হাদিস গ্রন্থ বলা হয়। এভাবে শরিয়তের দ্বিতীয় উৎস হাদিস সংরক্ষিত ও সংকলিত হয়।"
        }
      ]
    },
    {
      "number": "4",
      "uddipok": "ইসলাম শ্রমিককে তার ন্যায্য মর্যাদা ও অধিকার দিয়েছে। শ্রমিক ও মালিকের মধ্যকার সুসম্পর্কের মাধ্যমেই একটি সুন্দর সমাজ বিনির্মাণ হতে পারে। এতদ্বয়ের মধ্যকার সুম্পর্কের দৃষ্টান্ত ইসলামে ব্যাপক পরিমাণে বিদ্যমান। রাসুল (স) বলেছেন, 'শ্রমিকের গায়ের ঘাম শুকানোর পূর্বেই তার পারিশ্রমিক দিয়ে দাও।'",
      "tag": "MHSC 24",
      "sub_questions": [
        {
          "label": "ক",
          "question": "হাদিসের মূল বক্তব্যকে কী বলে?",
          "explanation": "হাদিসের মূল বক্তব্যকে বলা হয় মতন।"
        },
        {
          "label": "খ",
          "question": "হারাম বর্জনীয় কেন?",
          "explanation": "মহান আল্লাহ কর্তৃক নিষিদ্ধ এবং মানুষের জন্য ক্ষতিকর হওয়ায় হারাম বর্জনীয়। হারাম অর্থ নিষিদ্ধ, অপবিত্র, মন্দ প্রভৃতি। কোনো কোনো হারাম, দ্রব্যের মধ্যে এমন উপাদান থাকে, যা মানুষের মন, মস্তিষ্ক ও শরীরের জন্য চরম ক্ষতিকর। যেমন- মদ, জুয়া খেলা, হিংস্র জন্তুর মাংস প্রভৃতি। এছাড়া হারাম মানুষকে অন্যায়, অশ্লীল ও অসৎ কাজের প্রতি আকৃষ্ট করে। এসব কারণে আল্লাহ হারাম নিষিদ্ধ করেছেন। তাই হারাম বর্জনীয়।"
        },
        {
          "label": "গ",
          "question": "উদ্দীপকে শ্রমিক ও মালিকের মধ্যকার সম্পর্ক ইসলামের আলোকে ব্যাখ্যা করো।",
          "explanation": "মালিক শ্রমিকের মধ্যে দায়িত্বশীল ও উদারতাপূর্ণ সম্পর্ক হওয়া উচিত। মালিকের সাথে শ্রমিকের সম্পর্ক অত্যন্ত নিবিড়। মালিক শ্রেণি যেমন শ্রমিক শ্রেণির সাহায্য ছাড়া চলতে পারে না, তেমনি মালিকদের যথাযথ আচরণ ও কর্তব্য পালনের মাধ্যমে সুন্দর সমাজ তৈরি হতে পারে। উদ্দীপকে একথাই বলা হয়েছে। উদ্দীপকে বলা হয়েছে, ইসলাম শ্রমিককে তার ন্যায্য মর্যাদা ও অধিকার দিয়েছে। এদের মধ্যকার সুসম্পর্কই পারে একটি সুন্দর সমাজ বিনির্মাণ করতে। খাওয়া পরা থেকে আরম্ভ করে কোনো কাজে মালিক-শ্রমিকের মধ্যে কোনো বৈষম্য করা যাবে না। এমনকি শ্রমিককে তার সাধ্য ও সামর্থ্যের বাইরে কোনো কাজ দেওয়া যাবে না। মালিক শ্রমিকের মাঝে কোনো বৈষম্য ইসলাম সমর্থন করে না। শ্রমিকের মর্যাদা ও অধিকার সম্পর্কে হযরত মুহাম্মদ (স) বলেছেন, 'তারা (যারা তোমাদের কাজ করে) তোমাদের ভাই, আল্লাহ তাদেরকে তোমাদের অধীনস্থ করে দিয়েছেন। সে (মালিক) যা খায় তার অধীনস্থদেরও যেন তা খাওয়ায়। সে (মালিক) যা পরে তাদেরকে যেন তা পরতে দেয়। আর তাকে এমন কর্মভার দেবে না যা তার ক্ষমতার বাইরে। এমন কাজ (ক্ষমতার বাইরের) হলে তাকে (শ্রমিককে) যেন সাহায্য করে।' (বুখারি ও মুসলিম) খুব দ্রুত শ্রমিকের পারিশ্রমিক আদায়ের ব্যাপারে ইসলামের বিধান সুস্পষ্ট। হযরত মুহাম্মদ (স) বলেছেন- 'শ্রমিকের গায়ের ঘাম শুকানোর পূর্বেই তার পারিশ্রমিক দিয়ে দাও।' (ইবনে মাজাহ) পরিশেষে বলা যায়, মালিক-শ্রমিক যদি ইসলাম স্বীকৃত পন্থায় তাদের সম্পর্ক তৈরি করতে পারে, তাহলে শ্রমিক তার ন্যায্য পারিশ্রমিক পাবে আর মালিকও তার সঠিক শ্রম পাবে। শ্রমিক ও মালিকের মধ্যে কোনো মনোমালিন্য হবে না।"
        },
        {
          "label": "ঘ",
          "question": "উদ্দীপকে উল্লেখিত রাসুল (স)-এর বাণীটির গুরুত্ব মূল্যায়ন করো।",
          "explanation": "উদ্দীপকে উল্লেখিত রাসুল (স)-এর বাণীটির গুরুত্ব অপরিসীম। মালিকের সবচেয়ে গুরুত্বপূর্ণ দায়িত্ব হলো যথাসময়ে শ্রমিকের ন্যায্য মজুরি দেওয়া। শ্রম আদায়ের পর যথারীতি তার পাওনা পরিশোধ না করা মহাজুলুম। মহানবি (স) বলেছেন, \"সামর্থ্যবান পাওনা পরিশোধে গড়িমসি করা জুলুম বা অবিচার। (বুখারি)। এ কারণে উদ্দীপকের হাদিসের মাধ্যমে নবি (স) শ্রমিকের পাওনা দ্রুত পরিশোধের নির্দেশ দিয়েছেন। কোনোভাবেই শ্রমিকের হক নষ্ট করা যাবে না। আর দুনিয়াতে শ্রমিকের হক নষ্ট হলেও কিয়ামতে তা বৃথা যাবে না। কিয়ামতের দিন জালিমের পুণ্য থেকে মাযলুমের পাওনা পরিমাণ পুণ্য প্রদান করা হবে। যদি তার পুণ্য শেষ হয়ে যায় তাহলে মাযলুমের পাপ জালিমের ঘাড়ে চাপানো হবে আর তাকে জাহান্নামে নিক্ষেপ করা হবে। অনেক সময় শ্রমিকের বেতন পরিশোধে গড়িমসি করে মালিকপক্ষ তাদের তহবিল স্ফীত করার কুমতলব আটে। অনেকে তা সুদি কারবারেও খাটায়, বা সেই শ্রমিক হয়তো নিজে খেতে পারছে না অথচ তার পরিবার পরিজনের খাবারের ব্যবস্থা হচ্ছে না। এ ধরনের কাজ চরম জুলুমের পর্যায়ভুক্ত। আল্লাহ তায়ালা জালিমের শাস্তি দুনিয়াতেও দিয়ে থাকেন। রাসুল (স) বলেন, 'দুটি' গুনাহ এমন আছে। যার শাস্তি পরকালে অবধারিত থাকা সত্ত্বেও দুনিয়ায়ও দিয়ে দেওয়া হয়। এ একটি হলো কারো ওপর জুলুম করা, অন্যটি হলো আত্মীয়তার সম্পর্ক ছিন্ন করা। (তিরমিজি ও আবু দাউদ)। মূলত, মানুষ মনে করে অন্যের সম্পদ নিয়ে টালবাহানা করে সে লাভবান হবে। অথচ প্রকৃত অবস্থা এর ব্যতিক্রম। অন্যের অধিকার কেড়ে নিলে নিজেরই ক্ষতি হবে। অথচ মালিক যদি ইসলাম নির্দেশিত পন্থায় শ্রমিকের অধিকার আদায় করে তাহলে শ্রমিক সঠিক সময়ে ন্যায্যমূল্য পেয়ে সন্তুষ্ট থাকবে। এতে দেশ ও সমাজে শান্তি প্রতিষ্ঠিত হবে। সুতরাং শ্রমিকের অধিকার আদায়ের ক্ষেত্রে রাসুল (স)-এর আলোচ্য হাদিসটি অনেক গুরুত্বপূর্ণ।"
        }
      ]
    },
    {
      "number": "5",
      "uddipok": "দু'জন মনীষীর প্রথমজন নম্র, ভদ্র ও লজ্জাশীল। ইসলাম ও মানবতার সেবায় অকাতরে সম্পদ ব্যয় করেন আর দ্বিতীয়জন তীক্ষ্ণ মেধার অধিকারী। তিনি হাদিসের বিশুদ্ধ গ্রন্থ সংকলন করেন।",
      "tag": "MHSC 24",
      "sub_questions": [
        {
          "label": "ক",
          "question": "'আস-সাবউল মুয়াল্লাকাত' অর্থ কী?",
          "explanation": "আস-সাবউল মুয়াল্লাকাত অর্থ সাতটি ঝুলন্ত গীতিকবিতা।"
        },
        {
          "label": "খ",
          "question": "'হাদিসে কুদসি' কাকে বলে?",
          "explanation": "আল্লাহ তায়ালার সাথে সরাসরি সম্পৃক্ত হাদিসকে হাদিসে কুদসি বলে। কুদসি শব্দের অর্থ হলো পবিত্র। হাদিসে কুদসি মানে হলো পবিত্র হাদিস। ইসলামি পরিভাষায়, যে হাদিসের শব্দ ও ভাষা রাসুল (স)-এর নিজস্ব, কিন্তু তার অর্থ, ভাব ও মূলকথা আল্লাহ তায়ালার নিকট থেকে ইলহাম বা স্বপ্নযোগে প্রাপ্ত তাকে হাদিসে কুদসি বলে। অর্থাৎ যে হাদিসের মূল কথা আল্লাহ তায়ালার নিকট থেকে প্রাপ্ত এবং মহানবি (স) নিজের ভাষায় তা উম্মতকে জানিয়ে দিয়েছেন সেটাই হাদিসে কুদসি। হাদিসে কুদসির ভাব অর্থ ও মূলকথা আল্লাহ তায়ালার হলেও তা আল কুরআনের অন্তর্ভুক্ত নয়। বরং এটা হাদিস হিসেবে বিশেষ মর্যাদার অধিকারী।"
        },
        {
          "label": "গ",
          "question": "উদ্দীপকে প্রথম মনীষীর ইসলামের সেবায় অবদান ব্যাখ্যা করো।",
          "explanation": "নিম্নের অনুরুপ: জনাব হামিদের কর্মকাণ্ডে মহান খলিফা হযরত উসমান (রা)-এর আদর্শ প্রতিফলিত হয়েছে। হযরত উসমান (রা) ছিলেন আরবের অন্যতম শ্রেষ্ঠ ধনী। ব্যবসা করে তিনি অঢেল ধন-সম্পদ অর্জন করেন। ইসলাম গ্রহণের পর তিনি ইসলাম ও মানবতার সেবায় অকাতরে তার সম্পদ ব্যয় করেন। উদ্দীপকের জনাব হামিদের কার্যক্রমে এরূপ উদারতা ও মানবসেবার দৃষ্টান্তই লক্ষ করা যায়। জনাব হামিদ সাহেব সমাজের একজন দানশীল ব্যক্তি। তিনি নিজ অর্থ ব্যয়ে গ্রামের লোকদের জন্য একটি বড় পুকুর খনন করে দেন। মুসল্লিদের সুবিধার জন্য গ্রামের মসজিদ সম্প্রসারণ করে দেন। অনুরূভাবে হযরত উসমান (রা) দানবীর ছিলেন। ইসলাম গ্রহণের পর নিজের সমস্ত সম্পদ ইসলাম ও মানবতার সেবায় ব্যয় করে দেন। মদিনার অদিবাসীদের পানির অভাব পূরণের জন্য তিনি ১৮০০০ দিনার ব্যয় করে একটি কূপ ক্রয় করে তা ওয়াকফ করে দেন। তাছাড়া মদিনায় দুর্ভিক্ষ দেখা দিলে নিজ অর্থ ব্যয়ে জনগণের মধ্যে ত্রাণ বিতরণ করেন। মসজিদে নববিতে জনসংকুলান না হওয়ায় সম্পূর্ণ ব্যক্তিগত খরচে মসজিদটি সম্প্রসারণ করেন। তাই বলা যায়, জনাব হামিদ হযরত উসমান (রা)-এর দানশীলতার আদর্শকে যথার্থভাবে ধারণ করেছেন।"
        },
        {
          "label": "ঘ",
          "question": "উদ্দীপকে দ্বিতীয় মনীষীর হাদিসশাস্ত্রে অবদান বিশ্লেষণ করো।",
          "explanation": "নিম্নের অনুরুপ: ইলমের একটি বিশেষ শাখা হাদিস শাস্ত্রে ইমাম বুখারি (র)-এর অবদান অতুলনীয়। ইমাম বুখারি (র) ছিলেন অসাধারণ মেধার অধিকারী। তিনি ছয় বছর বয়সে কুরআন হিফজ করেন এবং দশ বছর বয়স থেকে হাদিস শাস্ত্র মুখস্থ করা শুরু করেন। শাফিনও উক্ত মুসলিম মনীষী দ্বারা অনুপ্রাণিত। উদ্দীপকে শাফিন এমন একজন মুসলিম মনীষী দ্বারা অনুপ্রাণিত যিনি মাত্র ছয় বছর বয়সে পবিত্র কুরআন হিফজ সম্পন্ন করেন। তিনি তৎকালীন -শাসকের সাথে বিরোধের জেরে নিজ শহর ত্যাগ করে সমরকন্দে চলে যান। ইলমের একটি বিশেষ শাখায় তাঁর অবদান অতুলনীয়। তিনি হলেন ইমাম বুখারি (র)। তিনি ছয় বছর বয়সে কুরআন হিফজ করেন। তিনি একাধারে ছয় বছর হাদিস বিষয়ে জ্ঞান লাভ করার পর হাদিস সংগ্রহ করার জন্য - কুফা, বাগদাদ, বসরা ইত্যাদি স্থানে যান। এভাবে দীর্ঘ ষোলো বছর জ্ঞান সাধনায় ৬ লক্ষ হাদিস থেকে পরীক্ষা-নিরীক্ষা করে ৭২৭৫টি হাদিস বুখারি শরিফে লিপিবদ্ধ করেন। স্বাধীনচেতা ও আত্মসম্মানবোধসম্পন্ন ব্যক্তি ছিলেন বলে তিনি কোনো রাজা-বাদশার দরবারে যেতেন না। ফলে একসময় বুখারার বাদশাহ খালিদ ইবনে আহমেদের সাথে বিরোধের জেরে তিনি বুখারা ত্যাগ করে সমরকন্দে চলে যেতে বাধ্য হন। উপরের আলোচনা থেকে প্রমাণিত হয়, ইলমের একটি বিশেষ শাখা তথা হাদিসশাস্ত্রে ইমাম বুখারি (র)-এর অবদান অতুলনীয়। তাই যারা ইলম অর্জনের মাধ্যমে শ্রেষ্ঠত্ব অর্জন করতে চান, তাদের জন্য ইমাম বুখারি (র) এক অনুসরণীয় আদর্শ।"
        }
      ]
    },
    {
      "number": "6",
      "uddipok": "মহানবি হযরত মুহাম্মদ (স) ৬২২ খ্রিস্টাব্দে মদিনায় হিজরত করেন। একটি লিখিত সনদ প্রণয়ন করে সকল গোত্র ও সম্প্রদায়ের মধ্যে শান্তি-শৃঙ্খলা সুনিশ্চিত করেন। ৬৩২ খ্রিষ্টাব্দে তার জীবনের সর্বাধিক গুরুত্বপূর্ণ একটি কাজ সম্পন্ন করেন এবং বিশাল জনসমুদ্রের উদ্দেশ্যে এক যুগান্তকারী ভাষণ প্রদান করেন।",
      "tag": "MHSC 24",
      "sub_questions": [
        {
          "label": "ক",
          "question": "'ফারুক' শব্দের অর্থ কী?",
          "explanation": "'ফারুক' শব্দের অর্থ সত্য-মিথ্যার পার্থক্যকারী।"
        },
        {
          "label": "খ",
          "question": "হযরত আবু বকর (রা)-কে' ইসলামের ত্রাণকর্তা বল হয় কেন?",
          "explanation": "নিম্নের অনুরুপ: ইসলামের সেবায় অসামান্য অবদানের জন্য হযরত আবু বকর (রা)-কে ইসলামের ত্রাণকর্তা বলা হয়। রাসুল (স)-এর ইন্তিকালের পর হযরত আবু বকর (রা) অত্যন্ত দক্ষতার সাথে মুরতাদ (ইসলামচ্যুত) ও যাকাত অস্বীকারকারীদের দমন করেন। তাছাড়া ইয়ামামার যুদ্ধে অনেক হাফেজে কুরআন শাহাদাতবরণ করায় পবিত্র কুরআন বিলুপ্তির আশঙ্কা দেখা দিলে তিনি পবিত্র কুরআনকে গ্রন্থাকারে লিপিবদ্ধ করার ব্যবস্থা করেন। এসব যুগান্তকারী পদক্ষেপ বাস্তবায়ন করার কারণে তাঁকে ইসলামের ত্রাণকর্তা বলা হয়।"
        },
        {
          "label": "গ",
          "question": "উদ্দীপকে উল্লেখিত লিখিত সনদটি কী? ইসলামে এই সনদের গুরুত্ব উল্লেখ করো।",
          "explanation": "উদ্দীপকে উল্লিখিত সনদটি হলো মদিনা সনদ। ইসলামে এ সনদের গুরুত্ব অপরিসীম। মদিনা ছিল বিভিন্ন ধর্ম ও গোত্রের লোকজনের আবাস। হযরত মুহাম্মদ (স) এই সকল জাতিকে একত্র সেখানে একটি ইসলামি রাষ্ট্র গঠনের পরিকল্পনা নিলেন। এ কাজ করতে গিয়ে তিনি সকল গোত্রের নেতাদের সাথে বৈঠক করে একটি লিখিত সনদ প্রণয়ন করেন, যা ইসলামে 'মদিনা সনদ' নামে খ্যাত। উদ্দীপকে এ সনদের প্রতি ইঙ্গিত করা হয়েছে। ৬২৪ খ্রিষ্টাব্দে প্রণীত এই মদিনা সনদ পৃথিবীর সর্বপ্রথম লিখিত সংবিধান। রাষ্ট্র গঠন ও রাষ্ট্র পরিচালনায় জাতি ধর্ম নির্বিশেষে সবার প্রতি কল্যাণজনক এমন সনদ এর আগে আর কখনো প্রণীত হয়নি। মুহাম্মদ (স)-এর উদ্যোগে এই সনদের মাধ্যমে মদিনার পৌত্তলিক ও ইহুদিরা মুসলমানদের সঙ্গে একত্র হয়ে মদিনাভিত্তিক একটি রাষ্ট্র প্রতিষ্ঠা করে। এই সনদের মাধ্যমে মদিনার সব ধর্মীয় সম্প্রদায়ের সমর্থনে মুহাম্মদ (স) এ রাষ্ট্রের প্রধান নির্বাচিত হন। মদিনায় আগমনের মাত্র দেড় বছরের মধ্যে নবগঠিত মদিনা রাষ্ট্রের প্রধান নির্বাচিত, হওয়া ইতিহাসের নজিরবিহীন এক অবিস্মরণীয় ঘটনা। এ ঘটনার মধ্য দিয়ে মহানবি (স) বিশ্বজগতের জন্য যে রহমতস্বরূপ, তার বহিঃপ্রকাশ ঘটে। মদিনা সনদের ফলে মদিনায় গৃহযুদ্ধ ও অন্তর্দ্বন্দ্বের স্থলে শান্তি ও শৃঙ্খলা প্রতিষ্ঠিত হয় এবং জনগণের জান- মালের নিরাপত্তা বিধান হয়। এই সনদ জাতি-ধর্ম-বর্ণ নির্বিশেষে মদিনায় বসবাসকারী সব অধিবাসীকে সমানাধিকার প্রদান করে। এটা মদিনার মুসলমান ও অমুসলমানদের মধ্যে সাম্প্রদায়িক সম্প্রীতি গড়ে তোলে। মূলত, ইসলামি গণতন্ত্রের অন্যতম প্রতিচ্ছবি হচ্ছে মদিনা সনদ। এ সনদ স্থায়ীভাবে সামাজিক সম্পর্কের ক্ষেত্রে এক নতুন দিগন্তের দ্বার উন্মোচন করে। এ কারণে মদিনা সনদ গঠন ইসলামে অসাধারণ একটি গুরুত্ববহ ঘটনা।"
        },
        {
          "label": "ঘ",
          "question": "৬৩২ খ্রিষ্টাব্দের রাসুল (স)-এর জীবনের সর্বাধিক গুরুত্বপূর্ণ কাজটি কী? উদ্দীপকের সর্বশেষে উল্লেখিত রাসুল (স)-এর ভাষণের তাৎপর্য— বিশ্লেষণ করো।",
          "explanation": "নিম্নের অনুরুপ: দৃশ্যকল্প-২-এ ইসলামের প্রথম খলিফা হযরত আবু বকর (রা)-এর কথা তুলে ধরা হয়েছে, ইসলামে যার অবদান অপরিসীম। হযরত আবু বকর (রা) ছিলেন ইসলামের প্রথম খলিফা। তার শাসন সর্বকালের শাসকদের জন্য অনুসরণীয় আদর্শ। ইসলামের দুর্দিনে তিনি শক্ত হাতে এবং বিচক্ষণতার সাথে সকল বিশৃঙ্খলা মোকাবিলা করেন। তাছাড়া দানশীলতার জন্যেও তিনি প্রসিদ্ধ ছিলেন। যা দৃশ্যকল্প-২-এ বর্ণিত হয়েছে। দৃশ্যকল্প-২-এ খুলাফায়ে রাশেদিনের একজন শাসককে নিয়ে বর্ণনা করা হয়েছে। যিনি সিদ্দিক উপাধি লাভ করেন এবং শাসক হিসেবে সকল রাষ্ট্রপ্রধানদের আদর্শ। তাকে ইসলামের ত্রাণকর্তা বলা হয়। দৃশ্যকল্প-২-এর এ বর্ণনায় আবু বকর (রা)-কেই উদ্দেশ্য করা হয়েছে। ইসলামের সেবায় আবু বকর (রা)-এর অবদান অপরিসীম। আবু বকর (রা) বয়স্ক পুরুষদের মধ্যে সর্বপ্রথম ইসলাম গ্রহণ করেন। তাবুক যুদ্ধের সময় তিনি তার সমুদয় সম্পত্তি দান করেন। খলিফা নির্বাচিত হয়ে তিনি জনগণের উদ্দেশ্যে ভাষণ দিয়ে আল্লাহর একত্ববাদ, গণতন্ত্র ও জবাবদিহিতামূলক শাসনব্যবস্থা কায়েম করেন। তিনি ভণ্ড নবি দমন ও যাকাত অস্বীকারকারীদের প্রতিহত করে ইসলাম ও মুসলমানদেরকে বিশৃঙ্খলা থেকে রক্ষা করেন। এজন্য তাকে ইসলামের ত্রাণকর্তা বলা হয়। সুতরাং বলা যায়, আবু বকর (রা) ছিলেন ইসলামের জন্য নিবেদিত প্রাণ। আমাদের উচিত তার আদর্শে অনুপ্রাণিত হয়ে ইসলাম ও দেশের সেবায় আত্মনিয়োগ করা।"
        }
      ]
    },
    {
      "number": "7",
      "uddipok": "'ক' শ্রেণির মানুষেরা মহান আল্লাহকে অবিশ্বাস করে, অস্বীকার করে। আবার 'খ' শ্রেণির মানুষদের অন্তরে কপটতা ও ভন্ডামি লুকায়িত থাকে। এরা জাহান্নামের সর্বনিম্ন স্তরে থাকবে।",
      "tag": "MHSC 24",
      "sub_questions": [
        {
          "label": "ক",
          "question": "দীন ইসলামের পূর্ণাজাতার ঘোষণা বর্ণিত হয়েছে কোন সূরায়?",
          "explanation": "দীন ইসলামের পূর্ণাঙ্গতার ঘোষণা বর্ণিত হয়েছে সূরা মায়িদায়।"
        },
        {
          "label": "খ",
          "question": "সংক্ষেপে আল-কুরআনের পরিচয় দাও।",
          "explanation": "আল-কুরআন মহান আল্লাহ তায়ালার বাণী। এটি শরিয়তের প্রথম ও প্রধান উৎস। আল-কুরআন সর্বশেষ ও সর্বশ্রেষ্ঠ আসমানি কিতাব। আল্লাহ তায়ালা জিবরাইল (আ)-এর মাধ্যমে মহানবি হযরত মুহাম্মদ (স)-এর উপর এ কিতাব নাজিল করেন। এ কিতাব আরবি ভাষায় বর্ণিত। কুরআনে মানবজাতির জীবন পরিচালনার সুস্পষ্ট মূলনীতি ও নির্দেশনা বিদ্যমান। কিয়ামত পর্যন্ত যত মানুষ আসবে তাদের সবার জন্য এ কুরআন অনুযায়ী জীবন পরিচালনা করার নির্দেশনা রয়েছে।"
        },
        {
          "label": "গ",
          "question": "'ক' শ্রেণির মানুষদেরকে পরিভাষায় কী বলে? এদের কার্যক্রমের পরিণতি ব্যাখ্যা করো।",
          "explanation": "ক' শ্রেণির মানুষদেরকে কাফির বলা হয়, যাদের পরিণতি অত্যন্ত ভয়াবহ। কুফর শব্দের আভিধানিক অর্থ অস্বীকার করা, অবিশ্বাস করা, ঢেকে রাখা, গোপন করা ইত্যাদি। ইসলামি পরিভাষায়, আল্লাহ তায়ালার মনোনীত দীন ইসলামের মৌলিক বিষয়গুলোর কোনো একটিরও প্রতি অবিশ্বাস করাকে কুফর বলে। যে ব্যক্তি কুফরে লিপ্ত হয় তাকে কাফির বলে। 'ক' শ্রেণির মানুষের মধ্যে কুফরির বৈশিষ্ট্য বিদ্যমান। 'ক' শ্রেণির মানুষেরা আল্লাহকে অবিশ্বাস করে, অস্বীকার করে। এ বিষয়টি ইমানের মৌলিক বিষয়গুলোর সর্বপ্রথম বিষয় ইমানের বিপরীত। এ ধরনের চিন্তা করলে মানুষ কাফির হয়ে যায়। আর কাফিরদের জন্য দুনিয়া এবং আখিরাত উভয় জীবনে ভয়ঙ্কর পরিণতি রয়েছে। কুফরের ফলে মানুষের মনে অবাধ্যতা ও অকৃতজ্ঞতা জন্ম নেয়। এতে সে আল্লাহ তায়ালার বিধি-নিষেধ অমান্য করে। ফলে সে সমাজে অবাধ্য-অকৃতজ্ঞ হিসেবে পরিচিত হয়। কাফিররা আল্লাহ তায়ালা, পরকাল, হাশর, মিযান, জান্নাত, জাহান্নাম ইত্যাদি অবিশ্বাস করে। ফলে সে দুনিয়ার ধন-সম্পদ ও আরাম আয়েশের লোভে নানারকম অসৎ কাজ করে। এতে সমাজে চুরি-ডাকাতি, ছিনতাই, সুদ-ঘুষসহ নানারকম পাপাচার বৃদ্ধি পায়। কাফির আল্লাহ তায়ালা, ইসলাম ও মুসলমানদের সাথে বিদ্রোহ ও বিরোধিতা করে। ফলে আল্লাহ তায়ালা তার প্রতি অসন্তুষ্ট হন। সুতরাং বলা যায়, কুফরের পরিণতি অত্যন্ত ভয়াবহ।"
        },
        {
          "label": "ঘ",
          "question": "'খ' শ্রেণির মানুষেরা সমাজে কী হিসেবে পরিচিত? এদের কার্যক্রমের কুফল ও পরিণতি বিশ্লেষণ করো।",
          "explanation": "নিম্নের অনুরুপ: সোলেমান মেম্বারের কর্মে নিফাক প্রকাশ পেয়েছে, যার পরিণতি খুবই ভয়াবহ। নিফাক অর্থ কপটতা, দ্বিমুখীভাব ইত্যাদি। ইসলামি পরিভাষায়, অন্তরে কুফর ও অবাধ্যতা গোপন রেখে মুখে ইসলামকে স্বীকার করাকে নিফাক বলে। যারা এরূপ কাজ করে তাদেরকে মুনাফিক বলা হয়। মুনাফিকরা অন্তরের দিক থেকে কাফির ও অবাধ্য। কিন্তু বাহ্যিকভাবে তারা ইসলামকে স্বীকার করে এবং, মুসলিমদের মতো ইবাদত করে। সোলেমান মেম্বারের আচরণে এ চরিত্রটিই ফুটে উঠেছে। উদ্দীপকের সোলেমান মেম্বার বাহ্যিকভাবে ইসলামের কিছু বিধান পালন করলেও মনে মনে ইসলামকে অবজ্ঞার চোখে দেখেন। তার এ স্বভাবে মুনাফিকের চরিত্র প্রকাশ পায়। আর এ ধরনের কাজের জন্য তিনি দুনিয়া ও আখিরাত উভয় স্থানে ক্ষতির সম্মুখীন হবেন। কারণ মুনাফিকদের মানুষ সন্দেহ ও ঘৃণার চোখে দেখে। ফলে তারা সমাজের মানুষের কাছে অপমানিত ও লাঞ্ছিত হয়ে জীবন কাটায়। পরকালীন জীবনে তাদের পরিণতি সম্পর্কে আল্লাহ তায়ালা বলেন, \"নিশ্চয়ই মুনাফিকরা জাহান্নামের সর্বনিম্ন স্তরে থাকবে।\" (সূরা আন-নিসা, আয়াত ১৪৫) উপরের আলোচনা থেকে বলা যায়, সোলেমান মেম্বার অন্তরে ইসলামের প্রতি অবজ্ঞা প্রকাশ করে মুনাফিকি করেছেন। এ জন্য তিনি মহান আল্লাহর পক্ষ থেকে কঠিন শাস্তির সম্মুখীন হবেন।"
        }
      ]
    },
    {
      "number": "8",
      "uddipok": "পার্থিব জীবন মানুষের জন্য পরীক্ষাগার। আল্লাহ তায়ালা এ বিশ্বজগতের সবকিছুই মানুষের সৃষ্টি করেছেন। আর এ সবকিছু সৃষ্টির উদ্দেশ্য হলো মানুষকে পরীক্ষা করা। আল্লাহ তায়ালা সৃষ্ট বস্তুর কিছু কিছু বৈধ করে দিয়েছেন আর কিছু কিছু অবৈধ করে দিয়েছেন। যে সকল বস্তু বৈধ সেগুলো কল্যাণকর, আর যে সকল বস্তু অবৈধ সেগুলো অকল্যাণকর।",
      "tag": "MHSC 24",
      "sub_questions": [
        {
          "label": "ক",
          "question": "ইজমার বৈধতার দৃষ্টান্ত ও আদর্শ প্রতিষ্ঠা করেন কে?",
          "explanation": "রাসুল (স) ইজমার বৈধতা, দৃষ্টান্ত ও আদর্শ প্রতিষ্ঠা করেন।"
        },
        {
          "label": "খ",
          "question": "কিয়াস বলতে কী বোঝায়?",
          "explanation": "নিম্নের অনুরুপ: ইসলামি পরিভাষায় কুরআন ও সুন্নাহর আইন বা নীতির সাদৃশ্যের ভিত্তিতে বিচার-বুদ্ধি প্রয়োগ করে পরবর্তীতে উদ্ভূত সমস্যার সমাধান দেওয়াকে কিয়াস বলে। শরিয়তের চতুর্থ উৎস হলো কিয়াস। ইজমার পরই এর স্থান। কিয়াস শব্দের অর্থ অনুমান করা, তুলনা করা, পরিমাপ করা ইত্যাদি। ইসলামি শরিয়তের পূর্ণাঙ্গতার জন্য কিয়াসের প্রয়োজনীয়তা অপরিসীম। কেননা কুরআন, সুন্নাহ ও ইজমাতে যে সমস্যার সমাধান পাওয়া যায় না ইসলামি মূলনীতি অনুযায়ী বিচার-বুদ্ধি প্রয়োগ করে সে সমস্যার সমাধান করা হয় কিয়াসের মাধ্যমে।"
        },
        {
          "label": "গ",
          "question": "বৈধ বস্তুগুলোকে কুরআন ও হাদিসের ভাষায় কী বলে? মানবজীবনের-এর গুরুত্ব উল্লেখ করো।",
          "explanation": "বৈধ বস্তুগুলোকে কুরআন ও হাদিসের ভাষায় হালাল বলা হয়। মানব জীবনে হালালের ইতিবাচক প্রভাব রয়েছে। হালাল অর্থ বৈধ, সিদ্ধ। আইনানুগ বা অনুমোদিত বিষয়। যেসব বিষয়ের বৈধ হওয়া কুরআন-হাদিস দ্বারা পরিষ্কারভাবে প্রমাণিত, শরিয়তে তাকে হালাল বলা হয়। কথা, কাজ বা বস্তু যেকোনো কিছুই হালাল হতে পারে। আর হালাল বিষয়ে রয়েছে মানুষের জন্য প্রভূত কল্যাণ। যে সব দ্রব্য ও বিষয় মানুষের জন্য কল্যাণকর আল্লাহ তায়ালা তা হালাল করে দিয়েছেন। হালাল বস্তু গ্রহণ করার মাধ্যমে মানুষ আল্লাহ তায়ালার নিয়ামত গ্রহণ করে এবং সর্বোচ্চ কল্যাণপ্রাপ্ত হয়। হালাল দ্রব্য মানুষকে ইবাদতে উৎসাহিত করে। আল্লাহ তায়ালা বলেছেন, \"হে রাসুলগণ তোমরা পবিত্র বস্তু থেকে আহার কর এবং সৎকার করো।\" (সূরা আল- মুমিনুন, আয়াত-৫১)। হালাল ও পবিত্র দ্রব্য দেহ ও মস্তিষ্ককে সুস্থ রাখে। অন্তরে নুর সৃষ্টি করে। ফলে মানুষ অন্যায় অসৎ চরিত্রকে ঘৃণা করতে থাকে। মানুষ সৎগুণাবলী সম্পন্ন হয়ে গড়ে ওঠে। সুতরাং বোঝা যায়, উদ্দীপকে বৈধ বস্তু বলতে হালালকে বোঝানো হয়েছে।"
        },
        {
          "label": "ঘ",
          "question": "অবৈধ বস্তুগুলোকে কুরআন ও হাদিসের পরিভাষায় কী বলে? মানবজীবনে-এর প্রভাব বিশ্লেষণ করো।",
          "explanation": "অবৈধ বস্তুগুলোকে কুরআন এবং হাদিসের পরিভাষায় হারাম বলা হয়। মানবজীবনে হারাম ক্ষতিকর প্রভাব ফেলে। হারাম অর্থ নিষিদ্ধ, মন্দ, অসংগত, অপবিত্র ত্যাদি। ইসলামি শরিয়তের পরিভাষায় যেসব কাজ বা বস্তু কুরআন ও সুন্নাহর স্পষ্ট নির্দেশে অবশ্য পরিত্যাজ্য তাকে হারাম বলা হয়। আর হারাম বিষয়গুলো মানবজীবনে নেতিবাচক প্রভাব ফেলে। উদ্দীপকে অবৈধ বস্তু বলতে এ বিষয়কেই বোঝানো হয়েছে। মানবজীবনে হারাম বস্তু, কথা ও কাজের পরিণাম অত্যন্ত ভয়াবহ। কোনো কোনো হারাম দ্রব্যের মধ্যে এমন উপাদান বিদ্যমান থাকে যা মানুষের মন, মস্তিষ্ক ও শরীরের জন্য চরম ক্ষতিকর। এগুলো অনেক সময় মানুষের মস্তিষ্ক বিকৃত করে। হারাম কাজ মানবসমাজেও ক্ষতিকর প্রভাব ফেলে। যেমন- সুদ, ঘুষ, জুয়া, লটারি ইত্যাদি। এতে সামাজিক পরিবেশ নষ্ট হয়, নৈতিক মানবিক মূল্যবোধ ধ্বংস হয়। হারাম খাদ্যদ্রব্য মানুষের অন্তরে বিরূপ প্রভাব বিস্তার করে। মানুষ অন্যায়, অশ্লীলতা ও অসৎচরিত্রের প্রতি আকৃষ্ট হয়। মানব চরিত্রের সৎগুণাবলি নষ্ট হয়ে যায়। মানুষ ইবাদতের আগ্রহ হারিয়ে ফেলে। তার ইবাদত ও দোয়া কবুল হয় না। মহানবি (স) হাদিসে বলেছেন, 'যে শরীর হারামের মাধ্যমে গঠিত, তা জাহান্নামের ইন্ধন হবে।' (আহমাদ, বায়হাকি ও দারিমি). পরিশেষে বলা যায় যে, হারাম মানুষকে অকল্যাণ ও ধ্বংসের দিকে নিয়ে যায়। তাই আমরা সর্বদা হারামের ব্যাপারে সতর্ক থাকবো। সকল কথা, কাজ ও পানাহারের ক্ষেত্রে হালাল পন্থা অবলম্বন করব।"
        }
      ]
    },
    {
      "number": "9",
      "uddipok": "মহান আল্লাহ বলেন, \"আর তাদের (ধনীদের) সম্পদে ভিক্ষুক ও বঞ্চিতের অধিকার রয়েছে।\" এছাড়া মহান আল্লাহ তায়ালা আরেকটি ইবাদত পালনের নির্দেশ দিয়েছেন। যেটি মানুষকে পারস্পরিক সম্প্রীতি ও শৃঙ্খলাবোধের শিক্ষা দিয়ে সহানুভূতিশীল করে গড়ে তোলে। বিশ্বভ্রাতৃত্ববোধ শেখায়।",
      "tag": "MHSC 24",
      "sub_questions": [
        {
          "label": "ক",
          "question": "পৃথিবীর গোলাকার মানচিত্র কে রচনা করেন?",
          "explanation": "পৃথিবীর গোলাকার মানচিত্র রচনা করেন আল-বিরুনি।"
        },
        {
          "label": "খ",
          "question": "মুত্তাকি কাকে বলে?",
          "explanation": "যাদের অন্তরে আল্লাহ তায়ালার ভয় আছে এবং যারা আল্লাহর আদেশ-নিষেধ পালন করেন তারাই মুত্তাকি। মুত্তাকিগণ আল্লাহ তায়ালার ভয়ে নিজেদেরকে সকল পাপ কাজ থেকে বিরত রাখেন। তারা পরকালে আল্লাহর সামনে দাঁড়ানোর ব্যাপারে সতর্ক। তারা জানেন এ দুনিয়ার সব কাজ-কর্ম, কথা-বার্তার জবাবদিহি পরকালে আল্লাহর কাছে করতে হবে। তাই তারা দুনিয়ার জীবন কুরআন ও সুন্নাহ অনুযায়ী গঠন করেন।"
        },
        {
          "label": "গ",
          "question": "উদ্দীপকে উল্লেখিত আল্লাহর বাণীটি কোন ইবাদতকে নির্দেশ করে? এর অর্থনৈতিক গুরুত্ব উল্লেখ করো।",
          "explanation": "নিম্নের অনুরুপ: নাজমুল যাকাতের কথা বলেছেন, যার অর্থনৈতিক গুরুত্ব অপরিসীম যাকাত ইসলামের পাঁচটি স্তম্ভের একটি। ধনী ও গরিবের মধ্যে আর্থিক সমন্বয় সাধনের জন্য 'আল্লাহ যাকাতের বিধান দিয়েছেন। নিসাব পরিমাণ সম্পদের মালিকের ওপর যাকাত ফরজ। নাজমুল এ ফরজ বিধানটির কথাই বলেছেন। উদ্দীপকের নাজমুল ধনী ও গরিবের মাঝে আর্থিক সমন্বয় সাধন করে এমন ইবাদতের কথা উল্লেখ করেন। সেটি ইসলমের সেতুবন্ধ। তার এ বক্তব্যে যাকাতের বিধান প্রকাশ পেয়েছে। ইসলামি শরিয়তে যাকাতের অর্থনৈতিক গুরুত্ব অত্যধিক। যাকাত ব্যবস্থা ইসলামি অর্থ ব্যবস্থার অন্যতম প্রধান দিক। এর ওপর ইসলামি রাষ্ট্রের অর্থনৈতিক ভিত্তি ও জনকল্যাণমুখী প্রকল্পসমূহের সাফল্য নির্ভর করে। এতে সম্পদের প্রবাহ গতিশীল হয়। ধনীর সম্পদ পুঞ্জীভূত না থেকে দরিদ্র লোকদের হাতেও যায়। ফলে রাষ্ট্রের অর্থব্যবস্থা সচল হয়, গরিব মানুষের আর্থিক অবস্থা ভালো হয় এবং দারিদ্র্য দূর হয়। তাই বলা যায়, অর্থনৈতিকভাবে সাবলম্বী হতে এবং দেশের উন্নয়নে যাকাতের গুরুত্ব অপরিসীম।"
        },
        {
          "label": "ঘ",
          "question": "উদ্দীপকে উল্লেখিত কোন ইবাদতটি পালনের দ্বারা বিশ্বভ্রাতৃত্ববোধ শিক্ষা লাভ হয়? এর গুরুত্ব বিশ্লেষণ করো।",
          "explanation": "উদ্দীপকের শেষাংশে ইসলামের একটি গুরুত্বপূর্ণ ইবাদত হজের প্রতি ইঙ্গিত করা হয়েছে। ইসলামে এ ইবাদতটি পালন করা অত্যন্ত গুরুত্ববহ। হজ ইসলামের পঞ্চম ভিত্তি। 'হজ' অর্থ হলো-সংকল্প করা, ইচ্ছা করা। ইসলামের পরিভাষায় আল্লাহর সন্তুষ্টি লাভের উদ্দেশ্যে জিলহজ মাসের নির্ধারিত দিনসমূহে নির্ধারিত পদ্ধতিতে বাইতুল্লাহ (আল্লাহর ঘর) ও সংশ্লিষ্ট স্থানসমূহ যিয়ারত করাকে হজ বলে। হজ ঐ সমস্ত ধনী- মুসলমানের উপর ফরজ যাদের পবিত্র মক্কায় যাতায়াত ও হজের কাজ সম্পাদন করার মতো আর্থিক ও দৈহিক সামর্থ্য রয়েছে। উদ্দীপকের শেষে হজের প্রতি ইঙ্গিত রয়েছে। সেখানে যে ইবাদতের কথা বলা হয়েছে সেটি মানুষকে পারস্পরিক সম্প্রীতি ও শৃঙ্খলাবোধের শিক্ষা দেয়, সহানুভূতিশীল করে, বিশ্বভ্রাতৃত্ববোধ শেখায়। হজের ক্ষেত্রেই এ বিষয়গুলো সঠিক। ধন-সম্পদ, বর্ণ-গোত্র ও জাতীয়তার দিক থেকে মানুষে মানুষে পার্থক্য থাকলেও হজ এসব ভেদাভেদ ভুলিয়ে মুসলমানদের ঐক্যবদ্ধ হতে শেখায়। হজ মুসলমানদের আদর্শিক ভ্রাতৃত্ব বন্ধনে আবদ্ধ করে। রাজা-প্রজা, মালিক-ভৃত্য সকলকে সেলাইবিহীন একই কাপড় পরিধান করায়। একই উদ্দেশ্যে মহান প্রভুর দরবারে উপস্থিত করে সাম্যের প্রশিক্ষন দেয়। আল্লাহর রহমত পেতে হলে তাঁর আদেশ পালনার্থে ধনী মুসলমানদের যতশীঘ্র সম্ভব হজ আদায় করা উচিত। আমরাও হজ থেকে শিক্ষা লাভ করে বিশ্বজনীন ভ্রাতৃত্ববোধে উদ্বুদ্ধ হব।"
        }
      ]
    },
    {
      "number": "10",
      "uddipok": "রাশেদ তার বন্ধু শাহেদের কাছে স্কুলের বেতন ও সেশন চার্জের তিন হাজার টাকা রেখে বলল, আগামীকাল তোমার থেকে ফেরত নিয়ে ব্যাংকে জমা দেব। পরদিন টাকা ফেরত চাইলে শাহেদ বলল, ঐ দিনই তোমাকে টাকা ফেরত দিয়েছি। রাশেদ শাহেদের এ কথায় বিস্মিত ও ক্ষুব্ধ হয়। রাশেদ এ ঘটনা শাহেদের অনুপস্থিতিতে তার বন্ধুদের জানায়।",
      "tag": "MHSC 24",
      "sub_questions": [
        {
          "label": "ক",
          "question": "আত্মশুদ্ধির আরবি পরিভাষা কী?",
          "explanation": "আত্মশুদ্ধির আরবি পরিভাষা হলো তাযকিয়াতুন নাফস।"
        },
        {
          "label": "খ",
          "question": "মানবসেবাকারীকে শ্রেষ্ঠ বলার কারণটি ব্যাখ্যা করো।",
          "explanation": "মানবিকতায় মানুষের শ্রেষ্ঠত্ব বিবেচিত হওয়ার কারণে মানবসেবাকারীকে শ্রেষ্ঠ বলা হয়েছে। মানুষের সেবা করা, দুঃখী মানুষের পাশে দাঁড়ানো, অসুস্থের সেবা করা, প্রতিবেশী, আত্মীয় স্বজনের হক আদায় করা, ঋণী ব্যক্তিকে ঋণমুক্ত করা এসব মানুষের শ্রেষ্ঠ গুণ। মানুষের কষ্ট দূর করার জন্য রাসুল (স) নির্দেশ দিয়েছেন। এছাড়া মহান আল্লাহ তায়ালা বলেছেন, \"তোমরাই শ্রেষ্ঠ জাতি, মানুষের কল্যাণের জন্য তোমাদের সৃষ্টি করা হয়েছে।\" (সূরা আলে ইমরান, আয়াত ১১০)। এখান থেকে বোঝা যায়, যারা মানুষের কল্যাণ করবে তারাই শ্রেষ্ঠ বলে বিবেচিত হবে। যেহেতু মানবসেবায় মানুষের কল্যাণ করা হয় সেহেতু মানবসেবাকারী শ্রেষ্ঠ হিসেবে বিবেচিত হবে।"
        },
        {
          "label": "গ",
          "question": "শাহেদের কাজের মাধ্যমে কী প্রকাশ পেয়েছে? ব্যাখ্যা করো।",
          "explanation": "শাহেদের কাজে আমানতের খিয়ানত প্রকাশ পেয়েছে। কারও কাছে কোনো অর্থ-সম্পদ, কথা গচ্ছিত রাখাকে আমানত বলে। আমানতের মাল নষ্ট করা বা তার মালিককে ফেরত দিতে অস্বীকার করাকে বলা হয় খিয়ানত। খিয়ানত একটি গর্হিত কাজ। কিন্তু শাহেদের কাজে এ গর্হিত বিষয়টির প্রকাশ ঘটছে। রাশেদ তার বন্ধু শাহেদের কাছে স্কুলের বেতন ও সেশন চার্জের তিন হাজার টাকা আমানত রেখে পরের দিন তা ফেরত চায়। এমতাবস্থায় শাহেদ আমানতের বিষয়ে অস্বীকার করে। তার এরূপ আচরণে আমানতের খিয়ানত প্রকাশ পেয়েছে। ইসলামি জীবনদর্শনে আমানত রক্ষা করা অত্যন্ত গুরুত্বপূর্ণ। আমানতের খিয়ানত করা সম্পূর্ণরূপে নিষিদ্ধ, হারাম। মহানবি (স)-এর হাদিসে এসেছে, খিয়ানত করা মুনাফিকের অন্যতম নিদর্শন স্বরূপ। আল্লাহ তায়ালা খিয়ানতকারীর প্রতি অসন্তুষ্ট। মহান আল্লাহ তায়ালা বলেন, 'নিশ্চয়ই আল্লাহ তায়ালা খিয়ানতকারীকে পছন্দ করেন না।' (সূরা আল-আনফাল, আয়াত ৫৮) সুতরাং বলা যায়, শাহেদের কাজ মোটেও সমীচীন নয়।"
        },
        {
          "label": "ঘ",
          "question": "রাশেদের কার্যক্রম সংশ্লিষ্ট বিষয়ের আলোকে বিশ্লেষণ করো।",
          "explanation": "নিম্নের অনুরুপ: উদ্দীপকের জাকিয়ার কাজটি হলো গিবত। গিবতের পরিণাম অত্যন্ত ভয়াবহ। গিবত অর্থ পরনিন্দা, পরচর্চা, অসাক্ষাতে দুর্নাম করা, সমালোচনা করা ইত্যাদি। কারও অসাক্ষাতে অন্যের নিকট তার সম্পর্কে এমন কথা বলা যা শুনলে সে মনে কষ্ট পায় তাকে গিবত বলে। জাকিয়ার কাজে এ বিষয়টি প্রকাশ পেয়েছে। জাকিয়া সালমার আগোচরে অন্য বান্ধবীর 'কাছে তার দোষ প্রকাশ করে। এ কাজটি গিবত। কারণ এ সম্পর্কে রাসুল (স) বলেছেন, 'গিবত হলো- তুমি তোমার ভাইয়ের এমনভাবে সমালোচনা করবে যা শুনলে সে মনে কষ্ট পায়.........।' (মুসলিম) ইসলামি শরিয়তে গিবত বা পরনিন্দা করা অবৈধ। আল্লাহ বলেছেন, 'আর তোমরা একে অন্যের গিবত করো না। তোমাদের কেউ কি তার মৃত ভাইয়ের গোশত খেতে ভালোবাসবে? বস্তুত তোমরা নিজেরাই তা অপছন্দ করে থাকো।' (সূরা আল-হুজুরাত, আয়াত ১২) গিবত করাকে আল-কুরআনে, নিজ মৃত ভাইয়ের গোশত খাওয়ার সাথে তুলনা করা হয়েছে। সুতরাং গিবত খুবই অপছন্দনীয় কাজ। সুস্থ, বিবেকবান কোনো মানুষই এরূপ কাজ পছন্দ করতে পারে না। আল্লাহ তায়ালাও গিবত করা পছন্দ করেন না। পবিত্র হাদিসে মহানবি (স) আমাদের গিবতের পরিণাম সম্পর্কে সতর্ক করে দিয়েছেন। রাসুলুল্লাহ (স) বলেছেন, \"গিবত ব্যভিচারের চাইতেও মারাত্মক। সাহাবিগণ বললেন, হে আল্লাহর রাসুল! গিবত কীভাবে ব্যভিচারের চাইতেও মারাত্মক অপরাধ হয়? রাসুল (স) বললেন, কোনো ব্যক্তি ব্যভিচার করার পর তওবা করলে আল্লাহ তায়ালা তাকে ক্ষমা করে দিতে পারেন। কিন্তু গিবতকারীকে ততক্ষণ পর্যন্ত আল্লাহ মাফ করবেন না, যতক্ষণ না যার গিবত করা হয়েছে সে ব্যক্তি মাফ করবে।\" (বায়হাকি) উপরের আলোচনা থেকে বোঝা যায়, জাকারিয়ার কাজটি হলো গিবত আর এটি মানুষের জন্য মারাত্মক পরিণতি বয়ে আনে।"
        }
      ]
    },
    {
      "number": "11",
      "uddipok": "'ক' ইয়ামামার যুদ্ধে কুরআনের অনেক হাফিয শাহাদাতবরণ করেন। 'খ' রাষ্ট্রের গুরুত্বপূর্ণ কাজে সাহাবিদের সঙ্গে পরামর্শ করতেন এবং তাদের মতামতের প্রতি গুরুত্বারোপ করতেন।",
      "tag": "MHSC 24",
      "sub_questions": [
        {
          "label": "ক",
          "question": "ইবনে খালদুন কোথায় জন্মগ্রহণ করেন?",
          "explanation": "ইবনে খালদুন তিউনিসিয়ায় জন্মগ্রহণ করেন।"
        },
        {
          "label": "খ",
          "question": "'ফরজে কিফায়া' কাকে বলে?",
          "explanation": "সম্মিলিত ফরজ হচ্ছে ফরজে কিফায়া। যেসব কাজ মুসলমানের ওপর ফরজ, কিন্তু সমাজের কিছু মুসলমান যদি আদায় করে তবে সকলের পক্ষ থেকে তা আদায় হয়ে যায় সেগুলো ফরজে কিফায়া। কিছু লোকের আদায় করার কারণে সমাজের বাকি সবাই সে দায়িত্ব থেকে মুক্তি পায়। তবে কেউই যদি আদায় না করে তবে সকলেই গুনাহগার হবে। যেমন- জানাযার সালাত।"
        },
        {
          "label": "গ",
          "question": "'ক' চিহ্নিত যুদ্ধটি কোন খলিফার সময়ে সংঘটিত হয়? ইসলামে তার অবদান উল্লেখ করো।",
          "explanation": "'ক' চিহ্নিত যুদ্ধটি খলিফা হযরত আবু বকর (রা)-এর সময়ে সংঘটিত হয়। ইয়ামামার যুদ্ধ ইসলামের ইতিহাসে একটি স্মরণীয় ঘটনা। ৬৩২ সালের ডিসেম্বর মাসে বর্তমান সৌদি আরবের ইয়ামামা নামক স্থানে এ যুদ্ধ সংঘটিত হয়। ইয়ামামার যুদ্ধ ছিল ভন্ড নবি মুসায়লামার পক্ষের লোকদের সাথে মুসলমানদের লড়াই। এই যুদ্ধ রিদ্দার যুদ্ধের একটি অংশ ছিল। এ যুদ্ধে কুরআনের অনেক হাফিজ শহিদ হন। এ ঐতিহাসিক যুদ্ধের সময় ইসলামি খিলাফতের দায়িত্ব ছিল হযরত আবু বকর (রা)-এর হাতে। ৬৩২ সাল থেকে ৬৩৪ সাল পর্যন্ত ইসলামের প্রথম খলিফা হিসেবে হযরত আবু বকর (রা) ইসলামি খিলাফত পরিচালনা করেন। তাই বোঝা যায়, খলিফা আবু বকর (রা)-এর সময়ই ইয়ামামার যুদ্ধ সংঘটিত হয়। ইসলামের সেবায় আবু বকর (রা)-এর অবদান অপরিসীম। আবু বকর (রা) বয়স্ক পুরুষদের মধ্যে সর্বপ্রথম ইসলাম গ্রহণ করেন। তাবুক যুদ্ধের সময় তিনি তার সমুদয় সম্পত্তি দান করেন। খলিফা নির্বাচিত হয়ে তিনি জনগণের উদ্দেশ্যে ভাষণ দিয়ে আল্লাহর একত্ববাদ, গণতন্ত্র ও জবাবদিহিতামূলক শাসনব্যবস্থা কায়েম করেন। তিনি ভণ্ড নবি দমন ও যাকাত অস্বীকারকারীদের প্রতিহত করে ইসলাম ও মুসলমানদেরকে বিশৃঙ্খলা থেকে রক্ষা করেন।"
        },
        {
          "label": "ঘ",
          "question": "'খ' চিহ্নিত বাক্যে কোন খলিফাকে ইঙ্গিত করা হয়েছে? তার সাম্য, মানবতাবোধ এবং ন্যায়বিচার সম্পর্কে মূল্যায়ন করো।",
          "explanation": "নিম্নের অনুরুপ: মকবুল সাহেবের কর্মকান্ড ইসলামের দ্বিতীয় খলিফা হযরত উমর (রা)-এর কর্মকাণ্ডের অনুরূপ- মন্তব্যটি যথার্থ। হযরত উমর (রা) ছিলেন ন্যায় এবং ইনসাফের মূর্ত প্রতীক। সাম্য ও মানবতা ছিল তার চরিত্রের উজ্জ্বল দিক। প্রজাবাৎসল্যতার জন্য তিনি বিশেষ খ্যাতি লাভ করেছেন। ন্যায়বিচার প্রতিষ্ঠার ক্ষেত্রে তিনি আপন-পর কোনো ভেদাভেদ করতেন না। তার চরিত্রে কঠোরতা ও কোমলতার অপূর্ব সংমিশ্রণ ঘটেছিল। সত্য ও ন্যায়ের জন্য তিনি যেমন কঠোরতা অবলম্বন করতেন, তেমনি মানবতার জন্য তিনি কষ্ট অনুভব করতেন। মানুষের দুঃখ-কষ্ট তাকে পীড়া দিত। তাই তাদের দুঃখ মোচনে তিনি সর্বাত্মক চেষ্টা চালাতেন। মকবুল সাহেবের কর্মকান্ডে তার এ মহান আদর্শেরই প্রতিফলন দেখা যায়। স্থানীয় চেয়ারম্যান মকবুল সাহেব রোহিঙ্গা শিশুদের কান্নার আওয়াজ শুনে রাতের অন্ধকারে ইউনিয়নের তহবিল থেকে আটার বস্তা নিয়ে তাদের মধ্যে বিতরণ করেন। এমনকি রোহিঙ্গা গর্ভবর্তী মহিলাদের প্রসব বেদনায় সাহায্য করার জন্য তার স্ত্রীকে সেখানে নিয়ে যান। এ ধরনের বৈশিষ্ট্যের মহান ধারক ছিলেন হযরত উমর (রা)। একজন প্রজাবৎসল শাসক হিসেবে তিনি গভীর রাতে পাড়া-মহল্লায় ঘুরে ঘুরে প্রজাদের সার্বিক অবস্থা স্বচক্ষে দেখতে যেতেন। ক্ষুধার্ত শিশুর কান্নার আওয়াজ শুনে নিজ কাঁধে করে আটার বস্তা তাদের ঘরে পৌঁছে দিয়ে আসতেন। তিনি নিজ স্ত্রীকে নিয়ে যেতেন প্রসব বেদনায় কাতর বেদুইন নারীকে সাহায্য করার জন্য। এভাষে হযরত উমর (রা) মানবকল্যাণে অবদান রেখেছেন। পরিশেষে বলা যায়, হযরত উমর (রা) ছিলেন সাম্য ও মানবতাবোধের মহান আদর্শ। ন্যায় ও জবাবদিহিমূলক শাসন প্রতিষ্ঠা, প্রজাকল্যাণ সাধন করে তিনি আদর্শ শাসক হিসেবে ইতিহাসে অনুকরণীয় হয়ে আছেন। চেয়ারম্যান মকবুল সাহেবের কাজে তার এসব আদর্শই প্রতিফলিত হয়েছে।"
        }
      ]
    }
  ]
}