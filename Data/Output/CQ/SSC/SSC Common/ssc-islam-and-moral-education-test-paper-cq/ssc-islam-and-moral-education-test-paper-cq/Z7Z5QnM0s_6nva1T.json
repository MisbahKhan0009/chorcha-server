{
  "title": "রাজউক উত্তরা মডেল কলেজ ২০২৪",
  "subtitle": "ইসলাম ও নৈতিক শিক্ষা (11)",
  "questions": [
    {
      "number": "1",
      "uddipok": "দশম শ্রেণির শিক্ষার্থী তাসিন এ বছর শীতের ছুটিতে তার মামাতো ভাইয়ের সাথে হরিণঘাটা পর্যটন কেন্দ্র দেখতে গেল। বঙ্গোপসাগরের নিকটবর্তী সবুজ বনবেষ্টিত পর্যটন টাওয়ারে উঠে সমুদ্রের নীল জলরাশি দেখে অভিভূত হয়ে গেল। মনের অজান্তে তার মুখ থেকে বেরিয়ে এলো, দয়াময় প্রভু কত সুন্দর করে সমুদ্র তৈরি করেছেন। মামাতো ভাই তামিম বলল, এ সৃষ্টিজগৎ প্রাকৃতিকভাবেই সৃষ্টি হয়েছে। এতে প্রভুর দয়ার কী আছে?",
      "tag": "RUMC 24",
      "sub_questions": [
        {
          "label": "ক",
          "question": "মানবিক মূল্যবোধ কী?",
          "explanation": "যেসব কর্মকাণ্ড, চিন্তা-চেতনা মানুষ ও মানব সভ্যতার সাথে সামঞ্জস্যপূর্ণ তাই মানবিক মূল্যবোধ।"
        },
        {
          "label": "খ",
          "question": "\"আমি এই কিতাবে কোনো কিছুই বাদ দেইনি” আল্লাহর এই বাণীটি ব্যাখ্যা করো।",
          "explanation": "\"আমি এই কিতাবে কোনো কিছুই বাদ দেইনি”- আয়াতটিতে আল- কুরআনের পরিপূর্ণতার ঘোষণা দেওয়া হয়েছে। আল-কুরআন শরিয়তের অকাট্য ও প্রামাণ্য দলিল। মানবজীবনের সকল দিক ও বিভাগের সুস্পষ্ট বর্ণনা এ কিতাবে বিদ্যমান। আল্লাহ তায়ালা মানব জীবন পরিচালনার সুস্পষ্ট মূলনীতি ও নির্দেশনা এ কিতাবে বর্ণনা করেছেন। এতে 'কোনোরূপ অস্পষ্টতা, বক্রতা ও জটিলতা নেই। এজন্যই আল্লাহ তায়ালা বলেন, \"আমি এ কিতাবে কোনো কিছুই বাদ দেইনি।” (সূরা আল-আনআম, আয়াত-৩৮)"
        },
        {
          "label": "গ",
          "question": "তামিমের মন্তব্যে যে বিষয়টি ফুটে উঠেছে তা ইসলামি শরিয়তের আলোকে ব্যাখ্যা করো।",
          "explanation": "নিম্নের অনুরুপঃ মি. 'ক'-এর আচরণে কুফর প্রকাশ পেয়েছে। কুফর শব্দের অর্থ অস্বীকার করা, অবিশ্বাস করা, গোপন করা ইত্যাদি। ইসলামি পরিভাষায়, আল্লাহ তায়ালার মনোনীত দীন ইসলামের মৌলিক বিষয়গুলোর কোনো একটির প্রতি অবিশ্বাস করাকেই কুফর বলে। কুফর হলো ইমানের বিপরীত, যা মি. 'ক'-এর মনোভাবে পরিলক্ষিত হয়। উদ্দীপকের মি. 'ক' মুসলিম হওয়া সত্ত্বেও ইসলামের কিছু মৌলিক বিষয় অবিশ্বাস করে। তার এ মনোভাব কুফরের অন্তর্ভুক্ত। কারণ, ইমান বা ইসলামের সাতটি বিষয়ের যেকোনো একটি অবিশ্বাস করাই কুফর। আর কুফরের পরিণতি অত্যন্ত ভয়াবহ। এর ফলে শুধু দুনিয়াতেই নয়; বরং আখিরাতেও মানুষকে শোচনীয় পরিণতি বরণ করতে হবে। কুফর ব্যক্তিজীবন ও সমাজজীবনে অনৈতিকতার প্রসার ঘটায়। আখিরাতে বিশ্বাস না থাকায় কুফরে লিপ্ত ব্যক্তির নৈতিকতার অবক্ষয় ঘটে এবং দুনিয়ার স্বার্থে সে নানা ধরনের পাপ ও অনৈতিক কাজে জড়িয়ে পড়ে। কাফির ব্যক্তি আল্লাহ তায়ালা ও তকদিরে অবিশ্বাস করে। ফলে সে সবকিছুতে ধৈর্যহারা ও হতাশাগ্রস্ত হয়ে পড়ে। তাছাড়া পরকালে কুফরের পরিণতি হবে জাহান্নামের যন্ত্রণাদায়ক, শাস্তি। এ সম্পর্কে আল্লাহ তায়ালা বলেন, \"যারা কুফরি করবে এবং আমার নিদর্শনগুলোকে অস্বীকার করবে, তারাই জাহান্নামের অধিবাসী।” (সূরা আল-বাকারা, আয়াত ৩৯) তাই বলা যায়, কুফরের পরিণতি দুনিয়াতে ধ্বংস আর পরকালে চিরস্থায়ী শাস্তি।"
        },
        {
          "label": "ঘ",
          "question": "তাসিনের উক্তিটির যৌক্তিকতা পাঠ্যবইয়ের আলোকে বিশ্লেষণ করো।",
          "explanation": "তাসিনের উক্তিটিতে তাওহিদের পরিচয় পাওয়া যায়। তাওহিদ হলো আল্লাহ তায়ালাকে এক ও অদ্বিতীয় হিসেবে স্বীকার করে নেওয়া। তিনি এ বিশ্বজগতের একমাত্র অধিপতি ও মালিক। তাঁর কোনো শরিক নেই। তিনি অনন্য ও অতুলনীয়। যার নিদর্শন সৃষ্টিজগৎ থেকে পাওয়া যায়। গ্রহ, নক্ষত্র, চন্দ্র, সূর্যসহ পৃথিবীর সৃষ্টিসমূহে লক্ষ করলে মহান আল্লাহর একত্ববাদের নিদর্শন পরিলক্ষিত হয়, যেটি তাসিনের বক্তব্যে ফুটে উঠেছে। উদ্দীপকের তাসিন, বঙ্গোপসাগরের তীরবর্তী সবুজ বনবেষ্টিত পর্যটন টাওয়ারে উঠে সমুদ্রের নীল জলরাশি দেখে অভিভূত হয়। মনের অজান্তেই সে বলে, দয়াময় প্রভু কত সুন্দর করে সমুদ্র তৈরি করেছেন। তাসিনের এ উক্তিটিতে তাওহিদ বা আল্লাহর একত্ববাদ প্রকাশ পায়। প্রকৃতপক্ষে। আল্লাহ তায়ালাই সবকিছুর স্রষ্টা। আমরা যে পৃথিবীতে বাস করছি তা কত সুন্দর। এতে আছে নদী-নালা, সাগর, মহাসাগর, পাহাড়-পর্বত ইত্যাদি। এসব নিজে"
        }
      ]
    },
    {
      "number": "2",
      "uddipok": "তথ্য-১: জনাব 'ক' তার পাঁচ বছরের শিশু মারুফকে আল্লাহর পরিচয় 'শেখানোর উদ্দেশ্যে আল্লাহর কালাম শেখানোর ব্যবস্থা করেন। একজন শিক্ষক নিয়মিত এসে তাকে পড়াতেন। সাত বছরের সময় সে পুরো কালামুল্লাহ সহিহভাবে পড়তে শিখেছে। তথ্য-২: জনাব 'খ' সময় পেলেই তার সন্তানদেরকে পৃথিবীর বুকে সর্বশ্রেষ্ঠ মনীষীগণের গল্প শোনান। যাদের কাছে ওহি আসত ও তাঁরা ছিলেন সর্বোত্তম চরিত্রের অনুসারী। তাদেরকে অনুসরণের উপদেশ দেন।",
      "tag": "RUMC 24",
      "sub_questions": [
        {
          "label": "ক",
          "question": "হাশর কাকে বলে?",
          "explanation": "মানুষের মৃত্যুর পর পুনরায় জীবিত করে এক বিশাল ময়দানে একত্রিত করা হবে। মানুষের এ মহাসমাবেশকেই হাশর বলা হয়।"
        },
        {
          "label": "খ",
          "question": "ইসলামকে শান্তির ধর্ম বলা হয়েছে কেন?",
          "explanation": "মানুষকে শান্তির পথ দেখায় বলে ইসলামকে শান্তির ধর্ম বলা হয়। 'ইসলাম' শব্দটি সিলমুন মূলধাতু থেকে নির্গত, সিলমুন অর্থ শান্তি। ইসলাম সর্বজনীন ধর্ম এটি কোনো কাল, অঞ্চল বা জাতিতে সীমাবদ্ধ নয়। ইসলামি বিধি-বিধান মেনে চললে মানুষ দুনিয়া ও আখিরাতে শান্তিময় জীবন লাভ করবে। আর এ জন্যই ইসলামকে শান্তির ধর্ম বলা হয়।"
        },
        {
          "label": "গ",
          "question": "জনাব 'ক'-এর কার্যক্রমে ইমানের কোন মৌলিক বিষয়টি প্রতিফলিত হয়েছে? ব্যাখ্যা করো।",
          "explanation": "জনাব 'ক'-এর কার্যক্রমে ইমানের মৌলিক বিষয় আসমানি কিতাব অর্থাৎ আল-কুরআনের বিষয়টি প্রতিফলিত হয়েছে। ইমানের মৌলিক বিষয় সাতটি। আসমানি কিতাবসমূহের প্রতি বিশ্বাস এর অন্যতম। ইসলামি পরিভাষায় যেসব কিতাব আল্লাহ তায়ালা মানবজাতির হিদায়েতের জন্য দিকনির্দেশনাস্বরূপ নাজিল করেছেন তাকে আসমানি কিতাব বলা হয়। আসমানি কিতাব মোট ১০৪ খানা। আল- কুরআন তার মধ্যে অন্যতম। আর এ বিষয়টি সম্পর্কে উদ্দীপকের তথ্য- ১-এ আলোচনা করা হয়েছে। উদ্দীপকের তথ্য-১-এর জনাব 'ক' তার পাঁচ বছরের শিশু মারুফকে আল্লাহর পরিচয় শেখানোর উদ্দেশ্যে আল্লাহর কালাম শেখানোর ব্যবস্থা করেন। একজন শিক্ষক নিয়মিত এসে তাকে পড়াতেন। সাত বছর বয়সে সে পুরো কালামুল্লাহ সহিহভাবে পড়তে শিখেছে। এখানে মূলত পবিত্র গ্রন্থ আল- কুরআনকে নির্দেশ করেছে। কারণ আল-কুরআন মহান আল্লাহর পবিত্র বাণী। তাঁর পরিচয় জানার নির্ভরযোগ্য কিতাব'। আর এটি একটি প্রসিদ্ধ আসমানি কিতাব। আর আল কুরআনসহ অন্যান্য আসমানি কিতাবে বিশ্বাস করা ইমানের অন্যতম বিষয়। তাই বলা যায়, জনাব 'ক'-এর কার্যক্রমে আসমানি কিতাবের প্রতি বিশ্বাস প্রতিফলিত হয়েছে।"
        },
        {
          "label": "ঘ",
          "question": "জনাব 'খ' সন্তানদেরকে কাদের অনুসরণের প্রতি উৎসাহিত করেছেন? তাদের গুণাবলি ও প্রেরণের উদ্দেশ্যে পাঠ্যপুস্তকের আলোকে ব্যাখ্যা করো।",
          "explanation": "জনাব 'খ' সন্তানদের নবি-রাসুলদের অনুসরণের প্রতি উৎসাহিত করেছেন। রিসালাত শব্দের অর্থ বার্তা বা সংবাদ। ইসলামি পরিভাষায়, আল্লাহ তায়ালার পবিত্র বাণী মানুষের নিকট পৌঁছে দেওয়ার দায়িত্বকে রিসালাত বলা হয়। আর যিনি এ দায়িত্ব পালন করেন তাকে বলা হয় রাসুল। নবি-রাসুলগণ ছিলেন অত্যন্ত জ্ঞানী, বুদ্ধিমান, সুবিবেচক ও বিচক্ষণ। তারা ছিলেন নিষ্পাপ। তারা সর্বোত্তম চরিত্রের অধিকারীও ছিলেন। উদ্দীপকে তাদের সম্পর্কেই নির্দেশনা দেওয়া হয়েছে। তথ্য-২-এর জনাব 'খ' সময় পেলেই তার সন্তানদের পৃথিবীর বুকে সর্বশ্রেষ্ঠ মনীষীগণের গল্প শোনান। যাদের কাছে ওহি আসত তারা ছিলেন সর্বোত্তম চরিত্রের অনুসারী। এখানে তিনি মূলত নবি-রাসুলগণকে নির্দেশ করেছেন।' কারণ সর্বশ্রেষ্ঠ মনীষী নবি-রাসুলগণ এবং তাঁদের কাছেই ওহি আসত। নবি-রাসুলগণ ছিলেন আল্লাহ তায়ালার মনোনীত বান্দা। আল্লাহ তায়ালা স্বয়ং তাদের নবুয়ত ও রিসালাতের দায়িত্ব পালনের জন্য নির্বাচিত করেছেন। তাঁরা ছিলেন সর্বোত্তম চরিত্রের অধিকারী। তাঁরা সবধরনের পাপ-পঙ্কিলতা থেকে পবিত্র। সকল সৎগুণ তাঁরা অনুশীলন করতেন। কর্তব্যনিষ্ঠা ও দায়িত্ব পালনে তাঁরা ছিলেন অতুলনীয়। পৃথিবীতে নবি-রাসুল প্রেরণের কিছু উদ্দেশ্য রয়েছে। যেমন- তাঁরা মানুষের নিকট আল্লাহ তায়ালার পরিচয় তুলে ধরবেন; সত্য ও সুন্দর জীবনের দিকে আহ্বান জানিয়েছেন; আল্লাহ তায়ালার ইবাদত ও ধর্মীয় নানা বিধি-বিধান শিক্ষা দিয়েছেন; পরকাল সম্পর্কে ধারণা প্রদান করেছেন এবং পৃথিবীতে আল্লাহ তায়ালার আদেশ-নিষেধ ও বিধি-বিধান বাস্তবায়নের জন্য হাতে- কলমে শিক্ষা দিয়েছেন। পরিশেষে বলা যায়, জনাব 'খ' তার সন্তানদের উত্তম মানুষদের অনুসরণ করার উপদেশ দিয়েছেন। আর নবি-রাসুলগণই হলেন সর্বোত্তম মানুষ। তাই আমাদেরও তাঁদের অনুসরণ করা উচিত।"
        }
      ]
    },
    {
      "number": "3",
      "uddipok": "নাবিল সবসময় গল্প উপন্যাসের বই পড়ার মাঝে ব্যস্ত থাকে। সে তার পিতাকে প্রচন্ড ভালোবাসে। একদিন বাবা ও ছেলের কথোপকথনের মাঝে বাবা বলেন, তুমি কি আমাকে কিয়ামতের দিন সূর্যের চেয়ে উজ্জ্বল মুকুট মাথায় দেওয়া অবস্থায় দেখতে চাও? ছেলে বলল, অবশ্যই। নাবিলের বন্ধু হাশেম বংশধর পরিবারে জন্মগ্রহণ করেন। শিশুকালে পিতাকে হারিয়ে ইয়াতীম হন। পরবর্তীতে ব্যবসা করে তার যথেষ্ট আর্থিক উন্নতি হয়। তার গ্রামের অভাবী ও অসুস্থ লোকেরা সাহায্য চাইলে তাদের চিকিৎসার ব্যবস্থা করে দেন। কোনো ভিক্ষুককে তিনি খালি হাতে ফিরিয়ে দেন না। সময় পেলেই আল্লাহর জিকিরে মশগুল হয়ে যান।",
      "tag": "RUMC 24",
      "sub_questions": [
        {
          "label": "ক",
          "question": "মাকতু হাদিস কাকে বলে?",
          "explanation": "যে হাদিসের সনদ তাবিঈ পর্যন্ত পৌঁছেছে তাকে মাকতু হাদিস বলে।"
        },
        {
          "label": "খ",
          "question": "শরিয়তের বিষয়বস্তুগুলো বুঝিয়ে লেখো।",
          "explanation": "মানুষের সার্বিক জীবনই ইসলামি শরিয়তের বিষয়বস্তু বা পরিধি। ইসলাম হলো মানবজাতির জন্য সার্বিক ও পূর্ণাঙ্গ জীবনব্যবস্থা। মানব জীবনের সকল বিষয়ের বিধি-বিধান ও নির্দেশনা এতে বিদ্যমান। ইসলামি শরিয়তের বিষয়বস্তু ও পরিধি খুবই ব্যাপক। মুসলিম মনীষীগণ শরিয়তের বিষয়বস্তুকে প্রধানত তিনটি ভাগে ভাগ করেছেন। যথা- ক. আকিদা বা বিশ্বাসগত বিধি-বিধান। খ. নৈতিকতা ও চরিত্র সংক্রান্ত রীতি-নীতি। গ. বাস্তব কাজকর্ম সংক্রান্ত নিয়মকানুন। বস্তুত মানুষের সবধরনের আচার- আচরণ, চিন্তা-চেতনা এ তিনটি বিষয়ের আওতাভুক্ত।"
        },
        {
          "label": "গ",
          "question": "নাবিলের পিতার প্রত্যাশা তোমার পাঠ্যবইয়ের আলোকে চিহ্নিত করে ব্যাখ্যা করো।",
          "explanation": "আল-কুরআন তিলাওয়াতের গুরুত্ব ও মাহাত্ম্য অনুসারে নাবিলের পিতার প্রত্যাশা যথার্থ। শরিয়তের সর্বপ্রথম ও সর্বপ্রধান উৎস আল-কুরআন। এটি ইসলামি শরিয়তের সকল বিধি-বিধানের মূল উৎস। এর উপর ইসলামি শরিয়তের ভিত্তি ও কাঠামো প্রতিষ্ঠিত। আর আল-কুরআন পাঠ করাকে ইসলামি পরিভাষায় তিলাওয়াত বলা হয়। আল-কুরআন তিলাওয়াত অত্যন্ত ফজিলতপূর্ণ ইবাদত। উদ্দীপকেও এ সম্পর্কে আলোচনা করা হয়েছে। উদ্দীপকের নাবিল সবসময় গল্প উপন্যাসের বই পড়ে। একদিন কথোপকথনের মধ্যে তার বাবা তাকে বলে, তুমি কি আমাকে কিয়ামতের দিন সূর্যের চেয়ে উজ্জ্বল মুকুট মাথায় দেওয়া অবস্থায় দেখতে চাও? ছেলে বলে, অবশ্যই। এখানে তার বাবা মূলত আল-কুরআন তিলাওয়াতের গুরুত্ব বোঝাতে চেয়েছেন। প্রকৃতপক্ষে, যথাযথভাবে কুরআন তিলাওয়াত করার দ্বারা মানুষ দুনিয়া ও আখিরাতে সফলতা লাভ করতে পারে। শুদ্ধ ও সুন্দররূপে কুরআন তিলাওয়াত করলে এবং এর মর্মার্থ বুঝে সে অনুযায়ী আমল করলে মানুষ প্রভূত সম্মান ও মর্যাদার অধিকারী হয়। রাসুল (স) বলেছেন, \"যে ব্যক্তি কুরআন তিলাওয়াত করে এবং সে অনুযায়ী আমল করে, কিয়ামতের দিন তার পিতামাতাকে সূর্যের চাইতেও উজ্জ্বল মুকুট প্রানো হবে।” (আহমাদ ও আবু দাউদ) তাই বলা যায়, নাবিলের বাবা তার ছেলের কাছে যে প্রত্যাশা করেছেন তা যথার্থ।"
        },
        {
          "label": "ঘ",
          "question": "হাশেম সাহেবের কার্যক্রমে কোনো একটি সূরার শিক্ষা প্রতিফলিত হয়েছে কি? চিহ্নিতপূর্বক আমাদের জীবনে এর বাস্তব প্রয়োগের প্রয়োজনীয়তা ব্যাখ্যা করো।",
          "explanation": "হাশেম সাহেবের কার্যক্রমে সূরা আদ-দুহার শিক্ষার প্রতিফলন হয়েছে। যা আমাদের বাস্তব জীবনে প্রয়োগ ঘটানোর প্রয়োজনীয়তা রয়েছে। সূরা আদ-দুহা পবিত্র আল-কুরআনের ৯৩তম সূরা। এ সূরায় আল্লাহ তায়ালা মহানবি (স)-কে প্রদত্ত নানা নিয়ামতের কথা বর্ণনা করেছেন। এ সূরার শিক্ষায় আল্লাহ তায়ালা ধনী-সচ্ছল ব্যক্তিদের নির্দেশ দিয়েছেন গরিব-দুঃখী, ইয়াতীম ও ভিক্ষুকদের কল্যাণ করতে। যা উদ্দীপকে হাশেম সাহেবের কাজে লক্ষ করা যায়। উদ্দীপকের হাশেম বংশধর পরিবারে জন্মগ্রহণ করেন। শিশুকালে তিনি পিতাকে হারিয়ে ইয়াতীম হন। পরবর্তীতে ব্যবসা করে যথেষ্ট উন্নতি লাভ করেন। তার গ্রামের অভাবী ও অসুস্থ লোকদের তিনি সাহায্য করেন এবং চিকিৎসার ব্যবস্থা করেন। কোনো ভিক্ষুককে তিনি খালি হাতে ফিরিয়ে দেন না। আবার সময় পেলেই আল্লাহর জিকিরে মশগুল হয়ে যান। তার কার্যক্রমের, সাথে সূরা আদ-দুহার মিল রয়েছে। আমরা জানি, মুহাম্মদ (স)- এর জন্মের পূর্বেই তাঁর পিতা মারা যান। এরপর ছয় বছর বয়সে তাঁর মা মারা যান। কিন্তু আল্লাহ তায়ালা অসীম রহমতে তাঁকে সুন্দরভাবে লালনপালন করেন। এরপর তাঁকে হেদায়াত দান করেন, সত্য ও সুন্দর পথের নির্দেশনা প্রদান করেন। মহানবি (স) দরিদ্র ছিলেন। আল্লাহ তায়ালাই তাঁকে অভাবমুক্ত করেন এবং সচ্ছলতা দান করেন। তাছাড়া এ সূরার শিক্ষায় বলা হয়েছে, অভাবী, সাহায্যপ্রার্থী, ইয়াতিমদের প্রতি কঠোর হওয়া যাবে না। তাদের গালমন্দ কিংবা মারধর করা যাবে না। বরং তাদের সাথে সদাচরণ করতে হবে এবং তাদের কল্যাণে কাজ করতে হবে। তাছাড়া আল্লাহর নিয়ামতের কৃতজ্ঞতা প্রকাশ করা উচিত। উপরের আলোচনা শেষে বলা যায়, সূরা আদ-দুহার শিক্ষার পূর্ণ প্রতিফলন ঘটেছে হাসেম সাহেবের কার্যক্রমে। আর এ সূরার শিক্ষা আমাদের বাস্তব জীবনে প্রয়োগ অত্যন্ত জরুরি।"
        }
      ]
    },
    {
      "number": "4",
      "uddipok": "সম্প্রতি বন্যার্তদের সহযোগিতা করার জন্য জনাব 'ত' একটি ফাউন্ডেশনে প্রচুর অর্থ প্রদান করেন। ফাউন্ডেশনের কর্তৃপক্ষ দাতার নাম ঠিকানা জানতে চাইলে তিনি নাম গোপন করে রাখার শর্তারোপ করেন। অথচ তার বন্ধু প্রবাল বড় শিল্পপতি হয়েও দেশে-বিদেশে নিজের সম্পদ জমা করা নিয়ে - ব্যস্ত থাকেন। তার এক অভাবী আত্মীয় চিকিৎসা সহায়তা চাইলে তিনি তাকে একটুও সহায়তা করেন না।",
      "tag": "RUMC 24",
      "sub_questions": [
        {
          "label": "ক",
          "question": "সুন্নতে মুয়াক্কাদাহ কাকে বলে?",
          "explanation": "যে সকল কাজ রাসুল (স) নিজে সর্বদাই পালন করতেন এবং অন্যদেরকে তা পালনের তাগিদ দিতেন তাকে সুন্নতে মুয়াক্কাদাহ বলে।"
        },
        {
          "label": "খ",
          "question": "কোন দ্রব্য মানুষকে ইবাদতে উৎসাহিত করে? বুঝিয়ে লেখো।",
          "explanation": "হালাল দ্রব্য মানুষকে ইবাদতে উৎসাহিত করে। হালাল বস্তু গ্রহণ করার মাধ্যমে মানুষ আল্লাহ তায়ালার নিয়ামত গ্রহণ করে এবং সর্বোচ্চ কল্যাণপ্রাপ্ত হয়। এগুলো মানুষের দেহ ও মস্তিষ্ককে সুস্থ রাখে। অন্তরে নুর সৃষ্টি করে। ফলে মানুষ সৎ গুণাবলি সম্পন্ন হয়ে গড়ে ওঠে। মানুষের মনে পবিত্র ভাব ও আত্মশুদ্ধি উন্নতি হয়। এভাবে মানুষ ইবাদতে উৎসাহিত হয়।"
        },
        {
          "label": "গ",
          "question": "জনাব 'ত' এর দানের মাধ্যমে কোন হাদিসের শিক্ষা প্রতিফলিত হয়েছে? ব্যাখ্যা করো।",
          "explanation": "জনাব 'ত'-এর দানের মাধ্যমে নিয়ত সম্পর্কিত হাদিসের শিক্ষা প্রতিফলিত হয়েছে। সহিহ বুখারির প্রথম হাদিস হলো নিয়ত সম্পর্কিত হাদিস। এটি অত্যন্ত তাৎপর্যপূর্ণ একটি হাদিস। মূলত মানুষের সকল কাজই তার নিয়তের সাথে সংশ্লিষ্ট। নিয়ত বা উদ্দেশ্য ছাড়া মানুষ কোনো কাজই করে না। কোনো কাজ কেমন হবে তা নির্ভর করে তার উদ্দেশ্যের উপর। জনাব 'ত'-এর কাজে এই হাদিসের শিক্ষা পূর্ণরূপে প্রতিফলিত হয়েছে। উদ্দীপকে দেখা যায়, সম্প্রতি বন্যার্তদের সহযোগিতা করার জন্য জনাব 'ত' একটি ফাউন্ডেশনে প্রচুর অর্থ প্রদান করেন। ফাউন্ডেশনের কর্তৃপক্ষ দাতার নাম ঠিকানা জানতে চাইলে তিনি নাম গোপন করে রাখার শর্তারোপ করেন। তার কাজে নিয়ত সম্পর্কিত হাদিসের শিক্ষা প্রকাশ পেয়েছে। কেননা তার দানের উদ্দেশ্য হলো আল্লাহর সন্তুষ্টি অর্জন এবং অসহায় মানুষদের সাহায্য-সহযোগিতা করা। সেখানে কোনো লোক দেখানোর উদ্দেশ্য নেই। মূলত নিয়তের উপরই কাজের সফলতা নির্ভর করে। নিয়ত যদি ভালো হয় তাহলে উত্তম প্রতিদান লাভ করা সম্ভব। আর নিয়ত যদি খারাপ হয়, তবে ভালো কাজ করলেও ব্যক্তি সাওয়াব লাভ করবে না। রাসুল (স) বলেন, \"প্রকৃতপক্ষে সকল কাজ এর ফলাফল নিয়তের উপর নির্ভরশীল।\" (বুখারি) তাই বলা যায়, জনাব 'ত'-এর দানের মধ্যে নিয়ত সম্পর্কিত হাদিসের শিক্ষার প্রতিফলন ঘটেছে।"
        },
        {
          "label": "ঘ",
          "question": "উদ্দীপকের কোন ব্যক্তি ফেরেশতাদের বদদোয়া পাবেন বলে তুমি মনে করো? সংশ্লিষ্ট হাদিসটি উল্লেখপূর্বক তোমার মতামতের পক্ষে ব্যাখ্যা দাও।",
          "explanation": "দানশীলতা সম্পর্কিত হাদিস অনুসারে উদ্দীপকের প্রবাল ফেরেশতাদের বদদোয়া পাবেন বলে আমি মনে করি। দানশীলতা সম্পর্কিত হাদিসে রাসুল (স) বলেন, \"বান্দাগণ প্রতিদিন সকালে উপনীত হলেই দুজন ফেরেশতা অবতরণ করেন। এঁদের একজন বলেন, হে আল্লাহ! দানকারীকে তুমি তার প্রতিদান দাও। আর অপরজন বলেন, হে আল্লাহ! সম্পদ আটককারীকে (কৃপণকে) ক্ষতিগ্রস্ত করো।\" (বুখারি ও মুসলিম) উদ্দীপকের প্রবাল এ হাদিসের কৃপণদের সাথে সাদৃশ্যপূর্ণ। উদ্দীপকের জনাব 'ত'-এর বন্ধু প্রবাল বড় শিল্পপতি হয়েও দেশে- বিদেশে নিজের সম্পদ জমা করা নিয়ে ব্যস্ত থাকেন। তার এক অভাবী আত্মীয় চিকিৎসা সহায়তা চাইলে তিনি তাকে একটুও সহায়তা করেন না। তার এ কাজের ফলে সে ফেরেশতাদের বদদোয়া পাবে। কেননা দানশীলতা সম্পর্কিত হাদিস থেকে জানা যায়, যারা সাহায্যপ্রার্থীদের দান করেন, তাদের জন্য আসমানের ফেরেশতারা প্রতিদিন সকালে তার পক্ষে আল্লাহর নিকট দোয়া করেন। আবার যারা সম্পদ খরচ না করে জমা করে রাখে, তাদের জন্য আসমানের ফেরেশতাগণ বদদোয়া করেন। আর এ কারণে দুনিয়া ও আখিরাতে কৃপণ ব্যক্তি ক্ষতিগ্রস্ত হয়। উপরের আলোচনা থেকে বোঝা যায়, জনাব প্রবালের মতো ব্যক্তিরা কৃপণতার জন্য আসমানের ফেরেশতাদের বদদোয়া পাবেন। তাই আমাদের উচিত আমাদের সম্পদের কিছু অংশ গরিব, অভাষী, সাহায্যপ্রার্থীদের জন্য ব্যয় করা।"
        }
      ]
    },
    {
      "number": "5",
      "uddipok": "ব' নিয়মিত সালাত আদায় করতে চেষ্টা করে। একদিন তার পিতা লক্ষ্য করলেন যে, 'ব' দুই সিজদার মাঝখানে সোজা হয়ে না বসে দ্রুততার সাথে নামায আদায় করে চলে যায়। তার চাচা 'ত' নেশাজাতীয় বস্তুর ব্যবসা করে অঢেল সম্পদের মালিক হয়েছেন। বাসার পাশে মসজিদ থাকা সত্ত্বেও তিনি মসজিদে নামাজ পড়তে আসেন না। মসজিদের ইমাম বিষয়টি জানতে পেরে বলেন, 'ত' এর মতো ব্যক্তিদের দোয়া আল্লাহ কবুল করবেন না।",
      "tag": "RUMC 24",
      "sub_questions": [
        {
          "label": "ক",
          "question": "ইজমা কাকে বলে?",
          "explanation": "কোনো বিষয় বা কথায় ঐকমত্য পোষণ করাকে ইজমা বলে।"
        },
        {
          "label": "খ",
          "question": "আমাদের মধ্যে সবচেয়ে ভালো লোক কারা? হাদিসের আলোকে ব্যাখ্যা করো।",
          "explanation": "হাদিস অনুযায়ী, যাকে দেখলে আল্লাহকে স্মরণ হয় তিনি সর্বোত্তম মানুষ। সমাজে আমরা বহু লোকের সাথে চলাফেরা করি। তাদের মধ্যে কিছু লোক আছে, যারা চাল-চলন, আচার-আচরণ, পোশাক-পরিচ্ছদে ইসলামের একান্ত অনুসারী। তারা সর্বদা আল্লাহ তায়ালার যিকর ও প্রশংসায় লিপ্ত থাকেন। এরূপ লোকদের দেখলেই আল্লাহর কথা স্মরণ হয়। মানুষের মধ্যে এসব লোকই সর্বোত্তম মানুষ।"
        },
        {
          "label": "গ",
          "question": "'ব' এর কর্মকান্ডে শরিয়তের কোন আহকাম লঙ্ঘিত হয়েছে? ব্যাখ্যা করো।",
          "explanation": "'ব'-এর কর্মকাণ্ডে শরিয়তের ওয়াজিব বিধান লঙ্ঘিত হয়েছে। ওয়াজিব অর্থ অপরিহার্য। শরিয়তের এমন কিছু বিধান রয়েছে যা পালন করা অপরিহার্য, তবে ফরজ নয়। এরূপ বিধানকে ওয়াজিব বলে। যেমন- দুই ঈদের সালাত, সালাতে রুকুর পর সোজা হয়ে দাঁড়ানো, সালাতে সিজদার পর সোজা হয়ে বসা ইত্যাদি। 'ব'-এর কর্মকান্ডে এরূপ একটি ওয়াজিব পালন অনুপস্থিত। উদ্দীপকে 'ব' নিয়মিত সালাত আদায় করতে চেষ্টা করে। একদিন তার পিতা লক্ষ করে, 'ব' দুই সিজদার মাঝখানে সোজা হয়ে না বসে দ্রুততার সাথে নামায আদায় করে চলে যায়। তার কাজে নামাজের ওয়াজিব পালন লঙ্ঘিত হয়েছে। সালাত ইসলামের ফরজ একটি বিধান। আর এই ফরজ বিধান পালন করতে গিয়ে অনেক' ওয়াজিব, সুন্নত ও মুস্তাহাব বিধান পালন করতে হয়। বুকুর পর সোজা হয়ে দাঁড়ানো এবং দুই সিজদার মাঝে সোজা হয়ে বসা সালাতের ওয়াজিব বিধানের অন্তর্ভুক্ত। তবে ভুল করে কোনো ওয়াজিব বাদ পড়লে সিজদাহ সাহু দিতে হয়। নতুবা সালাত শুদ্ধ হয় না। অতএব বলা যায়, 'ব-এর কাজে শরিয়তের ওয়াজিব বিধানটি লঙ্ঘিত হয়েছে।"
        },
        {
          "label": "ঘ",
          "question": "ইমাম সাহেবের বক্তব্যের সাথে তুমি কি একমত? 'ত' এর কার্যক্রম চিহ্নিতপূর্বক ব্যক্তি ও সমাজজীবনে এর প্রভাব ব্যাখ্যা করো।",
          "explanation": "'ত'-এর কার্যক্রমটি হারাম। এ সম্পর্কে ইমাম সাহেবের বক্তব্যের সাথে আমি একমত। হারামের প্রভাব ব্যক্তি ও সমাজজীবনে অত্যন্ত ক্ষতিকর। হারাম অর্থ নিষিদ্ধ, মন্দ, অসংগত, অপবিত্র ইত্যাদি। যে সব কাজ বা বস্তু কুরআন ও সুন্নাহর স্পষ্ট নির্দেশে অবশ্য বর্জনীয় তাকে হারাম বলে। 'ত'- এর ব্যবসাও হারামের অন্তর্ভুক্ত। উদ্দীপকের জনাব 'ত' নেশা জাতীয় বস্তুর ব্যবসা করে অঢেল সম্পদের মালিক হয়েছেন। বাসার পাশে মসজিদ থাকা সত্ত্বেও তিনি নামায পড়তে আসেন না। বিষয়টি জানতে পেরে ইমাম সাহেব বলেন, 'ত'-এর মতো ব্যক্তিদের দোয়া আল্লাহ কবুল করবেন না। জনাব 'ত' মূলত হারাম পণ্যের ব্যবসা করেন। কেননা নেশাজাতীয় বস্তুর ব্যবসা করা ইসলামে হারাম ঘোষণা করা হয়েছে। আর যে হারাম উপায়ে রিযিক গ্রহণ করবে আল্লাহ তার প্রতি অসন্তুষ্ট হবেন এবং তার স্থান হবে জাহান্নাম। উদ্দীপকে এ কথাই বলা হয়েছে। প্রকৃতপক্ষে, হারাম দ্রব্য মানুষের অন্তরে বিরূপ প্রভাব বিস্তার করে। মানুষ অন্যায়, অশ্লীলতা ও অসৎচরিত্রের প্রতি আকৃষ্ট হয়। মানব চরিত্রের সৎ গুণাবলি নষ্ট হয়ে যায়। মানুষ ইবাদতের আগ্রহ হারিয়ে ফেলে। এতে তারা আল্লাহর রোষানলে পড়ে। এ ধরনের মানুষের দোয়াও আল্লাহ কবুল করেন না। মহানবি (স) বলেছেন, 'কোনো ব্যক্তি দীর্ঘ সফর করে আসে এবং অত্যন্ত ব্যাকুলভাবে তার দু'হাত তুলে আল্লাহর নিকট বলতে থাকে, হে আল্লাহ! হে আল্লাহ! কিন্তু তার পানাহার হারাম, পরিধেয় বস্ত্র হারাম। সুতরাং এমতাবস্থায় তার দোয়া কীভাবে কবুল হতে পারে?\" (মুসলিম) উপরের আলোচনা থেকে বোঝা যায়, 'ত'-এর ব্যবসাটি হারাম এবং শরিয়তবিরোধী। এ ব্যবসার জন্য সে দুনিয়া ও আখিরাতে চরম ক্ষতিগ্রস্ত হবে। আর এ সম্পর্কে ইমাম সাহেব যথার্থই বলেছেন।"
        }
      ]
    },
    {
      "number": "6",
      "uddipok": "জনাব আকরাম তার শিশুপুত্রের প্রথম শেখার হাতে খড়ি দেন স্থানীয় মসজিদের খতিবের মাধ্যমে। খতিব সাহেব আল্লাহর নাম নিয়ে শিশুটিকে প্রথম পাঠের সূচনা করেন। পরবর্তীতে ছেলেটি বেশ দীনদার হয়ে গড়ে ওঠে। তার প্রতিবেশী সাদিক সাহেব একজন ধনাঢ্য ব্যবসায়ী। তিনি সম্পদের একটি নির্দিষ্ট অংশ এলাকার অসহায় ও কর্মহীন মানুষের জন্য ব্যয় করেন। ফলে সমাজে ধনী-দরিদ্রের বৈষম্য কিছুটা দূর হয়।",
      "tag": "RUMC 24",
      "sub_questions": [
        {
          "label": "ক",
          "question": "সালাতকে সালাত বলা হয় কেন?",
          "explanation": "সালাতের মাধ্যমে বান্দা প্রভুর নিকট দোয়া করে, দয়া ও ক্ষমা প্রার্থনা করে। তাই একে সালাত বলে।"
        },
        {
          "label": "খ",
          "question": "আল্লাহর হক আদায় করতে আমাদের করণীয় কী?",
          "explanation": "আল্লাহর হক আদায় করতে হলে আমাদের ৩টি কাজ অবশ্যই করতে হবে। যথা: ১. সামগ্রিক জীবনে আল্লাহর সার্বভৌমত্ব ও কর্তৃত্ব স্বীকার করা। ২. আল্লাহর দেওয়া সকল আদেশ-নিষেধ মনে চলা। ৩. সর্বাবস্থায় নিজেকে আল্লাহর নিকট সমর্পণ এবং তাঁর অনুগ্রহ কামনা করা"
        },
        {
          "label": "গ",
          "question": "আকরাম সাহেবের কাজটি পাঠ্যপুস্তকের আলোকে ব্যাখ্যা করো।",
          "explanation": "আকরাম সাহেবের কাজটি পাঠ্যপুস্তকের দীনি ইলমের আলোকে যথার্থ। ইলম আরবি শব্দ। এর অর্থ জ্ঞান। শরিয়তের পরিভাষায় ইলম হলো কোনো বস্তুর প্রকৃত অবস্থা উপলব্ধি করা। ইলম মূলত দুই ভাগে বিভক্ত। যথা-দীনি ইলম 'ও দুনিয়াবি ইলম। দীনি ইলম বলতে সাধারণত ইসলাম ধর্ম সম্পর্কিত জ্ঞানকেই বোঝায়। যেমন-কুরআন, হাদিস, ফিকাহ, তাফসির ইত্যাদি। উদ্দীপকের আকরাম সাহেব তার ছেলেকে দীনি ইলমই শিখিয়েছেন। উদ্দীপকের জনাব আকরাম তার শিশুপুত্রের প্রথম শেখার হাতে খড়ি দেন স্থানীয় মসজিদের খতিবের মাধ্যমে। খতিব সাহেব আল্লাহর নাম নিয়ে শিশুটিকে প্রথম পাঠের সূচনা করেন। পরবর্তীতে ছেলেটি দীনদার হয়ে গড়ে ওঠে। এখানে সে দীনি জ্ঞান অর্জন করেছে। এ জন্য জনাব আকরামের কাজটি প্রশংসনীয়। ইসলামে ইলমের গুরুত্ব এত বেশি যে আল্লাহ তায়ালা কুরআন নাজিলের সূচনা করেছেন 'পড়ুন' শব্দ দিয়ে। তাছাড়া ইসলাম জ্ঞানার্জনকে সকল মুসলিমের উপর ফরজ করেছে। রাসুল (স) বলেন, জ্ঞান অন্বেষণ করা প্রত্যেক মুসলমানের উপর ফরজ। (ইবনে মাজাহ) মানুষের মানবিক ও নৈতিক গুণাবলির বিকাশে দীনি ইলমের গুরুত্ব অপরিসীম। সুতরাং আকরাম সাহেবের কাজটি দীনি ইলমের সাথে সাদৃশ্যপূর্ণ হওয়ায় তা গ্রহণযোগ্য।"
        },
        {
          "label": "ঘ",
          "question": "সাদিক সাহেবের কর্মকাণ্ডে কোন ইবাদতটি পালিত হয়েছে? চিহ্নিতপূর্বক এর সামাজিক ও অর্থনৈতিক সুফল ব্যাখ্যা করো।",
          "explanation": "সাদিক সাহেবের কর্মকাণ্ডে ইসলামের অন্যতম মৌলিক ইবাদত যাকাত সা পালিত হয়েছে। এর সামাজিক ও অর্থনৈতিক সুফল সুদূরপ্রসারী। যাকাত অর্থ পবিত্রতা ও বৃদ্ধি পাওয়া। ইসলামি শরিয়তের দৃষ্টিতে কোনো মুসলিম নিসাব পরিমাণ সম্পদের মালিক হলে বছরান্তে তার সম্পদের শতকরা ২.৫০ হারে নির্দিষ্ট খাতে ব্যয় করাকে যাকাত বলে, যা জনাব সাদিকের কর্মকাণ্ডে লক্ষণীয়। উদ্দীপকের সাদিক সাহেব একজন ধনী ব্যবসায়ী। তিনি সম্পদের একটি নির্দিষ্ট অংশ এলাকার অসহায় ও কর্মহীন মানুষের জন্য ব্যয় করেন। ফলে সমাজের ধনী-দরিদ্রের বৈষম্য কিছুটা দূর হয়। এটি যাকাতকে নির্দেশ করে। যাকাত সমাজ থেকে অস্থিতিশীলতা ও বিশৃঙ্খলা দূর করে পারস্পরিক সৌহার্দ স্থাপন করে। সামাজিক নিরাপত্তা দানের পাশাপাশি সমাজের মানুষের মধ্যকার সম্পদের বৈষম্য দূর করে। এটি ইসলামি অর্থব্যবস্থার অন্যতম উৎস। এর ওপর ইসলামি, রাষ্ট্রের অর্থনৈতিক ভিত্তি ও জনকল্যাণমুখী প্রকল্পসমূহের সাফল্য নির্ভরশীল। এতে সম্পদের প্রবাহ গতিশীল হয়। ধনীর সম্পদ পুঞ্জীভূত না থেকে দরিদ্র লোকদের হাতেও যায়। ফলে রাষ্ট্রের অর্থনীতি সচল হয়, উৎপাদন বৃদ্ধি পায় এবং বেকারত্ব হ্রাস পায়। পরিশেষে বলা যায়, সাদিক সাহেবের কাজটি হলো যাকাত। সমাজে সাম্য প্রতিষ্ঠা এবং অর্থনৈতিক স্বাবলম্বিতা সৃষ্টিতে এর গুরুত্ব অপরিসীম।"
        }
      ]
    },
    {
      "number": "7",
      "uddipok": "জনাব ফাহিম বাইতুল্লাহ গমন করে হজের বিধানাবলি পালন করেন। ৯ জিলহজ তারিখে তিনি আরাফার ময়দান থেকে সরাসরি মিনায় গমন করে সেখানে অবস্থান করেন। তার পিতা জনাব সাবেরের বেশ বয়স হলেও একটি বিশেষ মাসে ইবাদতের নিয়তে দিনব্যাপী পানাহার থেকে বিরত থাকেন। স্থানীয় ইমাম তার এ অবস্থা জেনে বলেন, আল্লাহ তায়ালা আপনার পূর্বের সমস্ত পাপ ক্ষমা করে দেবেন।",
      "tag": "RUMC 24",
      "sub_questions": [
        {
          "label": "ক",
          "question": "হজ কাকে বলে?",
          "explanation": "আল্লাহর সন্তুষ্টি লাভের উদ্দেশ্যে জিলহজ মাসের নির্ধারিত দিনসমূহে নির্ধারিত পদ্ধতিতে বাইতুল্লাহ ও সংশ্লিষ্ট স্থানসমূহ যিয়ারত করাকে হজ বলে।"
        },
        {
          "label": "খ",
          "question": "রাসুলুল্লাহ (স) নিজেকে কী হিসেবে পরিচয় দিয়েছিলেন ও কেন?",
          "explanation": "রাসুল (স) নিজেকে শিক্ষক হিসেবে পরিচয় দিয়েছিলেন। যিনি মানুষকে শিক্ষা দেন তিনিই শিক্ষক। পৃথিবীতে সবচাইতে সম্মান ও মর্যাদার পেশা হলো শিক্ষকতা। আমাদের প্রিয়নবি হযরত মুহাম্মদ (স) নিজেকে শিক্ষক হিসেবে পরিচয় দিয়ে বলেন, 'আমাকে শিক্ষক হিসেবেই প্রেরণ করা হয়েছে।' (ইবনে মাজাহ)"
        },
        {
          "label": "গ",
          "question": "জনাব ফাহিমের কাজটি কী হিসেবে গণ্য হবে? ব্যাখ্যা করো।",
          "explanation": "জনাব ফাহিমের কাজটি ওয়াজিবের লঙ্ঘন হিসেবে বিবেচিত হবে। আল্লাহর সন্তুষ্টি লাভের উদ্দেশ্যে জিলহজ মাসের নির্ধারিত দিনসমূহে নির্ধারিত পদ্ধতিতে বাইতুল্লাহ ও সংশ্লিষ্ট স্থানসমূহ যিয়ারত করাকে হজ বলা হয়। হজের মোট ৩টি ফরজ ও ৭টি ওয়াজিব রয়েছে। জনাব ফাহিমের কাজে ওয়াজিব বিধান লঙ্ঘিত হয়েছে। উদ্দীপকের জনাব ফাহিম বাইতুল্লাহ গমন করে হজের বিধানাবলি পালন করেন। ৯ জিলহজ তিনি আরাফার ময়দান থেকে সরাসরি মিনায় গমন করে সেখানে অবস্থান করেন। তার এ কাজে ওয়াজিব বাদ পড়েছে। মূলত ৯ জিলহজ আরাফাতের ময়দানে অবস্থান করা ফরজ। এরপর একই দিনে দিবাগত রাতে মুযদালিফা নামক স্থানে অবস্থান করা ওয়াজিব। এরপর সাফা ও মারওয়া পাহাড়দ্বয়ের মাঝে সাঈ (দৌড়ানো) করতে হয়। তারপর ১০, ১১ ও ১২ই জিলহজ পর্যায়ক্রমে মিনায় তিনটি নির্ধারিত স্থানে ৭টি করে কংকর শয়তানের উদ্দেশ্যে নিক্ষেপ করতে হয়। এটা হলো ওয়াজিব। কিন্তু ফাহিম আরাফার ময়দান থেকে সরাসরি মিনায় চলে যান। ফলে তিনি ওয়াজিব লঙ্ঘন করেছেন। হজ শুদ্ধ করতে হলে এখন তাকে দম অর্থাৎ অতিরিক্ত একটি কুরবানি দিতে হবে। না হলে তার হজ কবুল হবে না। অতএব বলা যায়, জনাব ফাহিমের কাজে ওয়াজিব বিধান লঙ্ঘিত হয়েছে।"
        },
        {
          "label": "ঘ",
          "question": "জনাব সাবেরের কাজটি চিহ্নিতপূর্বক ইমাম সাহেবের মন্তব্যের যথার্থতা ব্যাখ্যা করো।",
          "explanation": "জনাব সাবেরের কাজটি হলো সাওম পালন। আর এ সম্পর্কে ইমাম সাহেবের মন্তব্যটি যথার্থ। ইসলামের পাঁচটি রুকনের একটি হলো সাওম। সাওম বা রোযা হলো-সুবহে সাদিক থেকে সূর্যাস্ত পর্যন্ত আল্লাহর সন্তুষ্টি লাভের আশায় নিয়তের সাথে পানাহার ও ইন্দ্রিয় তৃপ্তি থেকে বিরত থাকা। প্রাপ্তবয়স্ক প্রত্যেক নারী ও পুরুষের ওপর রমযান মাসের এক মাস সাওম পালন করা ফরজ। জনাব সাবের এ ইবাদতই পালন করেছেন। জনাব সাবেরের বেশ বয়স হলেও তিনি একটি বিশেষ মাসে ইবাদতের নিয়তে দিনব্যাপী পানাহার থেকে বিরত থাকেন। স্থানীয় মসজিদের ইমাম এটি জানতে পেরে বলেন, \"আল্লাহ আপনার পূর্বের সমস্ত পাপ ক্ষমা করে দেবেন। এখানে মূলত সাওমের ধর্মীয় গুরুত্ব বোঝানো হয়েছে। ধর্মীয় দিক থেকে সাওমের অনেক গুরুত্ব রয়েছে। হাদিসে কুদসিতে রয়েছে আল্লাহ তায়ালা বলেন, 'সাওম আমার জন্য আর আমি নিজেই এর প্রতিদান দেব।' (বুখারি) এছাড়া মহানবি (স) বলেছেন, 'যে ব্যক্তি আল্লাহর প্রতি বিশ্বাস ও সাওয়াবের আশায় রমযান মাসে রোযা রাখে, আল্লাহ তায়ালা তার পূর্বের সব পাপ ক্ষমা করে দেন।' পরিশেষে বলা যায় জনাব সাবের ইসলামের অন্যতম মৌলিক ইবাদত সাওম পালন করেছেন। সাওমের ধর্মীয় গুরুত্ব সম্পর্কিত ইমাম সাবেরের বক্তব্যটি যথার্থ।"
        }
      ]
    },
    {
      "number": "8",
      "uddipok": "মাসুদ মুদি দোকানদার। একদিন একজন ক্রেতা ২০০ টাকার পণ্য ক্রয় করে মাসুদকে ১০০০ টাকার নোট দিয়ে চলে যান। বেশকিছুদিন পর ঐ ক্রেতা মাসুদের কাছে ১০০০ টাকার কথা জানান যে, তিনি ভুলে এ টাকা না নিয়ে চলে গেছেন। মাসুদ তা স্বীকার করে ও অবশিষ্ট ৮০০ টাকা ফেরত দেয়। তার বন্ধু জনাব নাবিল সরকারি কর্মকর্তা বাজারের দ্রব্যমলা তদারকির দায়িত্ব পালনকালে তিনি বাজারে গিয়ে দেখেন কিছু ব্যবসায়ী অবৈধভাবে পণ্য মজুদ করে কৃত্রিম সংকট সৃষ্টি করছে। যার ফলে নিত্য প্রয়োজনীয় দ্রব্যমূল্য অস্বাভাবিকভাবে বেড়ে গিয়েছে। তিনি ভ্রাম্যমান আদালতের মাধ্যমে কয়েকজন ব্যবসায়ীকে মোটা অংকের জরিমানা আরোপ করেন। ঐ ব্যবসায়ীরা নাবিল সাহেবের বাসায় গিয়ে তাকে একটি অভিজাত এলাকায় বাড়ি উপহার দিতে চায়। তিনি মহান স্রষ্টার নিকট বিচারের কথা ভেবে লোভনীয় অফারকে অগ্রাহ্য করেন।",
      "tag": "RUMC 24",
      "sub_questions": [
        {
          "label": "ক",
          "question": "তাহারাত কাকে বলে?",
          "explanation": "শরিয়ত নির্দেশিত পদ্ধতিতে দেহ, মন, পোশাক, খাদ্য, বাসস্থান ও পরিবেশ পরিষ্কার ও নির্মল রাখাকে তাহারাত বলে।"
        },
        {
          "label": "খ",
          "question": "\"তাদের কৃতকর্মই তাদের অন্তরে মরিচা ধরিয়েছে\"- বাণীটির ব্যাখ্যা করো।",
          "explanation": "আত্মশুদ্ধির উপায় সম্পর্কিত আল্লাহ তায়ালার আলোচ্য বাণীটি যথার্থ। মানুষের অন্তর হলো স্বচ্ছ কাঁচের মতো। যখনই মানুষ কোনো খারাপ কাজ করে তখনই তাতে একটি কালো দাগ পড়ে। এভাবে বারবার পাপ কাজ করার ফলে মানুষের অন্তর পুরোপুরি কলুষিত হয়ে যায়। আল্লাহ বলেন, \"কখনোই নয়, বরং তাদের কৃতকর্মই তাদের অন্তরে মরিচা ধরিয়েছে।” (সূরা আল-মুতাফফিফিন, আয়াত-১৪) মানুষের কাজের কারণেই মানুষের অন্তর কলুষিত হয়। সুতরাং আত্মশুদ্ধির প্রধান উপায় হলো খারাপ কাজ ত্যাগ করা এবং কুচিন্তা, কুঅভ্যাস বর্জন করা। সদাসর্বদা সৎকর্ম, সৎচিন্তা, নৈতিক ও মানবিক আদর্শে নিজ চরিত্র গড়ে তোলার দ্বারা আত্মশুদ্ধি অর্জন করা যায়।"
        },
        {
          "label": "গ",
          "question": "মাসুদের কাজটিতে আখলাকের কোন গুণটি ফুটে উঠেছে? ব্যাখ্যা করো।",
          "explanation": "মাসুদের কাজটিতে আখলাকে হামিদার অন্যতম গুণ সত্যবাদিতার গুণটি ফুঠে উঠেছে। সত্যবাদিতার আরবি প্রতিশব্দ আস-সিদক। সাধারণভাবে সত্য কথা বলার অভ্যাসকে সত্যবাদিতা বলা হয়। কোনো ঘটনা বা বিষয় সম্পর্কে কোনোরূপ পরিবর্তন, পরিবর্ধন বা বিকৃতি ছাড়াই হুবহু বা অবিকল বর্ণনা করাই হলো সিদক' তথা সত্যবাদিতা। মাসুদের মধ্যেও এর বহিঃপ্রকাশ ঘটেছে। মাসুদ মুদি দোকানদার। একদিন একজন ক্রেতা ২০০ টাকার পণ্য ক্রয় করে মাসুদকে ১০০০ টাকার নোট দিয়ে চলে যান। বেশ কিছুদিন পর ঐ ক্রেতা মাসুদের কাছে ১০০০ টাকার কথা জানান যে তিনি ভুলে এ টাকা না নিয়ে চলে গেছেন। মাসুদ তা স্বীকার করে ও অবশিষ্ট ৮০০ টাকা তাকে ফেরত দেয়। তার এ কাজটি সত্যাবাদিতাকে নির্দেশ করে। কেননা, সে চাইলে অস্বীকার করতে পারতো। টাকাটা সে আত্মসাৎ করতে পারতো। কিন্তু সে তা না করে আসল মালিককে ফেরত দেয়, যা সত্যবাদিতাকে উপস্থাপন করে।"
        },
        {
          "label": "ঘ",
          "question": "নাবিল সাহেবের অনুরূপ পরিস্থিতিতে তুমি কী করতে? বিষয়টি চিহ্নিতপূর্বক আখলাকের আলোকে ব্যাখ্যা করো।",
          "explanation": "নাবিল সাহেবের কাজটি হলো কর্তব্যপরায়ণতা। তার অনুরূপ পরিস্থিতিতে আমি থাকলে তার মতোই অফারটি প্রত্যাখ্যান করতাম। কর্তব্যপরায়ণতা আখলাকে হামিদার অন্যতম গুণ। কর্তব্যপরায়ণতা হলো যথাযথভাবে কর্তব্য আদায় করা, দায়িত্বসমূহ পালন করা ইত্যাদি। রাষ্ট্রীয়, জাতীয় ও আন্তর্জাতিক দায়িত্ব ও কর্তব্য করা কর্তব্যপরায়ণতার অন্যতম দিক, যা জনাব নাবিলের কর্মকাণ্ডে প্রকাশ পেয়েছে। উদ্দীপকের জনাব নাবিল একজন সরকারি কর্মকর্তা। বাজারের দ্রব্যমূল্য তদারকির দায়িত্ব পালনকালে ভ্রাম্যমান আদালতের মাধ্যমে কয়েকজন অসাধু ব্যবসায়ীকে মোটা অংকের জরিমানা আরোপ করেন। ঐ ব্যবসায়ীরা নাবিল সাহেবের বাসায় গিয়ে তাকে একটি অভিজাত এলাকার বাড়ি উপহার দিতে চাইলে মহান স্রষ্টার নিকট বিচারের কথা ভেবে তিনি লোভনীয় অফারকে অগ্রাহ্য করেন। নাবিল সাহেবের এ কাজের মাধ্যমে কর্তব্যপরায়ণতার বিষয়টি ফুটে উঠেছে। কারণ তার দায়িত্ব বাজার তদারকি করা; এর জন্য তিনি বেতন পান। কিন্তু কাউকে অবৈধ সুবিধা দেওয়ার মাধ্যমে তার কাছ থেকে কিছু গ্রহণ করলে তা ঘুষ হিসেবে বিবেচিত হবে এবং তা কর্তব্যপরায়ণতার পরিপন্থি হতো। প্রকৃতপক্ষে, মানবজীবনে কর্তব্যপরায়ণতার গুরুত্ব অপরিসীম। এটি মুমিনের অন্যতম গুণ। এর মাধ্যমে সমাজ ও রাষ্ট্রের শৃঙ্খলা রক্ষা করা সম্ভব হয়। পক্ষান্তরে কর্তব্যে অবহেলা করলে মানবসমাজে তা ক্ষতিকর প্রভাব ফেলে। উপরের আলোচনা শেষে বলতে পারি, আমি যদি নাবিল সাহেবের মতো পরিস্থিতির স্বীকার হই তাহলে অবশ্যই আমি কর্তব্য পালনে পিছপা হবো না। বরং আমার উপরে অর্পিত দায়িত্ব যথাযথভাবে পালন করবো।"
        }
      ]
    },
    {
      "number": "9",
      "uddipok": "'হ' দশম শ্রেণির ছাত্র। সে তার সহপাঠীদের সাথে মিলিত হয়ে হাসি-ঠাট্টার মাধ্যমে একে অন্যের দোষ খুঁজে বেড়ায়। জনাব 'ম' কৃষি বিশ্ববিদ্যালয় থেকে লেখাপড়া শেষ করে উচ্চতর ডিগ্রি লাভের জন্য স্কলারশিপ নিয়ে অস্ট্রেলিয়ায় গমন করেন। সেখানে ৫ বছর বিশ্ববিদ্যালয়ে শিক্ষকতা করে দেশে ফিরে এসে একটি অত্যাধুনিক কৃষি খামার প্রতিষ্ঠা করেন। এতে অসংখ্য লোকের কর্মসংস্থানের সুযোগ সৃষ্টি হয়। তার বন্ধুরা তাঁকে বলেন, এতো সুযোগ-সুবিধা ছেড়ে দেশে এসে শেষ পর্যন্ত তুমি কৃষক হলে?",
      "tag": "RUMC 24",
      "sub_questions": [
        {
          "label": "ক",
          "question": "খিয়ানত কাকে বলে?",
          "explanation": "আমানতকৃত দ্রব্য বা বিষয় যথাযথভাবে প্রকৃত মালিকের নিকট ফিরিয়ে না দিয়ে আত্মসাৎ করাকে খিয়ানত বলে।"
        },
        {
          "label": "খ",
          "question": "'নাহি আনিল মুনকার' বলতে কী বোঝায়?",
          "explanation": "'নাহি আনিল মুনকার' বা অসৎকাজের নিষেধ বলতে বোঝায় যাবতীয় মন্দ, খারাপ ও অশ্লীল কাজ থেকে কাউকে বিরত রাখা। যেসব কাজ ইসলাম সমর্থন করে না এবং যেসব কাজ নীতি-নৈতিকতা ও বুদ্ধি-বিবেক বিরোধী সেসব কাজ থেকে কাউকে নিষেধ করা, বিরত রাখা, নিরুৎসাহিত করাই হলো অসৎ কাজে নিষেধ। শুধু মৌখিক নিষেধ নয় বরং হাত দিয়ে অন্যায় কাজ প্রতিহত করা এবং অন্তর দিয়ে ঘৃণা করাও এর অন্তর্ভুক্ত।"
        },
        {
          "label": "গ",
          "question": "'হ'-এর কাজটি কী হিসেবে গণ্য হবে? আখলাকে যামিমাহর আলোকে ব্যাখ্যা করো।",
          "explanation": "'হ'-এর কাজটি আখলাকে যামিমার অন্তর্ভুক্ত গিবত হিসেবে গণ্য হবে। গিবত অর্থ পরনিন্দা করা, সমালোচনা করা ইত্যাদি। ইসলামি পরিভাষায় গিবত হলো কারও অনুপস্থিতিতে তার সম্পর্কে অন্যের কাছে এমন কোনো কথা বলা যা শুনলে সে কষ্ট পায়। গিবত নানাভাবে হতে পারে, যেমন- বন্ধুবান্ধব মিলে অলস সময়ে অন্যদের সমালোচনা করা, অন্যের দোষ খুঁজে বের করা, কাউকে নিয়ে ঠাট্টা-বিদ্রূপ করা ইত্যাদি যা 'হ'-এর কাজের সাথে সামঞ্জস্যপূর্ণ। উদ্দীপকের 'হ' দশম শ্রেণির ছাত্র। সে তার সহপাঠীদের সাথে মিলিত হয়ে হাসি-ঠাট্টার মাধ্যমে একে অন্যের দোষ খুঁজে বেড়ায়। তার এ কাজটি হলো গিবত। এ ধরনের কাজ ইসলামে সম্পূর্ণ হারাম। একদিন নবি (স) বললেন, 'তোমরা কি জান গিবত কী? সাহাবিগণ বললেন, আল্লাহ ও তাঁর রাসুল (স) ভালো জানেন। রাসুল (স) বললেন, 'গিবত হলো- তুমি তোমার ভাইয়ের ব্যাপারে এমনভাবে আলোচনা করবে, যা শুনলে সে মনে কষ্ট পায়। অতঃপর রাসুলুল্লাহ (স)-কে বলা হলো- আমি যা বলব তা যদি আমার ভাইয়ের মধ্যে পাওয়া যায় সেক্ষেত্রেও কি তা গিবত হবে? উত্তরে রাসুল (স) বললেন- তুমি যা বলছ তা যদি তার মধ্যে থাকে তবে তা গিবত হবে। আর যদি তা তার মধ্যে না পাওয়া যায় তবে তা হবে অপবাদ।' সুতরাং উদ্দীপকের 'হ'-এর কর্মকাণ্ড গিবতের সমতুল্য।"
        },
        {
          "label": "ঘ",
          "question": "জনাব 'ম'-এর বন্ধুদের বক্তব্যের সাথে তুমি কি একমত? তার কার্যক্রমে আখলাকের কোন বিষয়টি প্রতিফলিত হয়েছে? সংশ্লিষ্ট পাঠের আলোকে বিশ্লেষণ করো।",
          "explanation": "ঘনা, আমি জনাব 'ম'-এর বন্ধুদের বক্তব্যের সাথে একমত নই। জনাব 'ম'-এর কার্যক্রমে আখলাকে হামিদার অন্যতম গুণ স্বদেশপ্রেম প্রতিফলিত হয়েছে। যে দেশে মানুষ জন্মগ্রহণ করে, যে স্থানের আলো-বাতাসে প্রতিপালিত হয় এবং বড় হয়ে ওঠে সে স্থানকেই তার স্বদেশ বলা হয়। আর এই স্বদেশের প্রতি মমতাবোধই হলো স্বদেশপ্রেম। জনাব 'ম' এর মধ্যে এ গুণটি বিদ্যমান। জনাব 'ম' কৃষি বিশ্ববিদ্যালয় থেকে লেখাপড়া শেষ করে উচ্চতর ডিগ্রি লাভের জন্য স্কলারশিপ নিয়ে অস্ট্রেলিয়ায় গমন করেন। সেখানে ৫ বছর বিশ্ববিদ্যালয়ে শিক্ষকতা করে দেশে ফিরে এসে একটি অত্যাধুনিক কৃষি খামার প্রতিষ্ঠা করেন। এতে অসংখ্য লোকের কর্মসংস্থানের সুযোগ সৃষ্টি হয়। তার বন্ধুরা তাঁকে বলেন, এতো সুযোগ সুবিধা ছেড়ে দেশে এসে শেষ পর্যন্ত তুমি কৃষক হলে। এখানে জনাব 'ম'-এর কর্মকাণ্ডে স্বদেশপ্রেম প্রকাশ পেয়েছে। কিন্তু তার বন্ধুদের মন্তব্য সঠিক নয়। মানুষ যে দেশে জন্ম নেয় সেখানকার আলো-বাতাস গ্রহণ করে। সেখানকার ফল-ফসল, খাদ্য-পানীয় দ্বারা তার দেহ পুষ্ট হয়। সেখানকার পরিবেশ, পাহাড়-পর্বত, সাগর-নদী, আবহাওয়া ও ঋতুবৈচিত্র্যে সে অভ্যস্ত হয়। এ কারণে মানুষ অন্য কোথাও গিয়ে স্বাভাবিকবোধ করে না। নিজ দেশের প্রতি এক ধরনের মায়া-মমতা, ভালোবাসা অনুভব করে। এখানে ফিরে না আসা পর্যন্ত তার মন প্রশান্ত হয় না। দেশের প্রতিটি অনুষঙ্গ মানবমনকে আচ্ছন্ন করে রাখে। স্বদেশ ও জন্মভূমির প্রতি এ আকর্ষণই হলো স্বদেশপ্রেম। পরিশেষে বলা যায়, জনাব 'ম' এর কর্মকান্ডে স্বদেশপ্রেম: প্রকাশ পেয়েছে। অন্যদিকে তার বন্ধুদের মন্তব্য স্বদেশপ্রেমের বিপরীত হওয়ায় আমি তাদের সাথে একমত নই।"
        }
      ]
    },
    {
      "number": "10",
      "uddipok": "তথ্য ১: সম্প্রতি বন্যাকবলিত এলাকায় মসজিদে মুসলমানদের পাশাপাশি অন্যান্য ধর্মের লোকজনও আশ্রয় গ্রহণ করে। সেখানে তাদের জীবনরক্ষার সামগ্রীসহ প্রয়োজনীয় উপকরণ সরবরাহের চেষ্টা করা হয়। তথ্য ২: জনাব 'ন' তার বিবাহের দীর্ঘ ১৫ বছর যাবৎ কোনো সন্তানের বাবা হতে পারেননি। এতে তিনি ও তার পরিবারের কেউ তার স্ত্রীর প্রতি কোনো প্রকার বিরূপ ও অসম্মানজনক আচরণ করেননি। আল্লাহর অশেষ মেহেরবাণীতে ১৮ বছরের শেষে তিনি একটি কন্যা সন্তানের বাবা হন। তিনি বিরাট উৎসব করে মেয়ের আকিকার আয়োজন করেন।",
      "tag": "RUMC 24",
      "sub_questions": [
        {
          "label": "ক",
          "question": "আল্লাহ তায়ালা রাসুলুল্লাহ (স)-এর চরিত্র সম্পর্কে কী বলেছেন?",
          "explanation": "আল্লাহ তায়ালা রাসুল (স)-এর চরিত্র সম্পর্কে বলেছেন, \"নিশ্চয়ই আপনি মহান চরিত্রের ধারক।\" (সূরা আল কালাম, আয়াত ৪)"
        },
        {
          "label": "খ",
          "question": "লজ্জাশীলতাকে ইমানের শাখা বলা হয়েছে কেন? বুঝিয়ে লেখো।",
          "explanation": "নিম্নের অনুরুপঃ উল্লিখিত হাদিসটিতে শালীনতার গুরুত্ব ফুটে উঠেছে। ইসলাম সৌন্দর্যের ধর্ম। এটি সুন্দর, সুষ্ঠু ও সুরুচিপূর্ণ জীবনযাপনে উৎসাহিত করে। তাই' ইসলামে মানুষকে নম্র, ভদ্র ও শালীন হওয়ার নির্দেশ দেওয়া হয়েছে। যেসব কাজ শালীনতাবিরোধী, ইসলামে সেসব কাজকে নিষিদ্ধ করা হয়েছে। আর পূত-পবিত্রতা ও শালীনতার অন্যতম বিষয় হলো লজ্জাশীলতা। লজ্জাশীলতা মানুষকে শালীন হতে সাহায্য করে। এ কারণে রাসুল (স) বলেন, “লজ্জাশীলতা ইমানের একটি শাখা।' (সুনানে নাসাই)"
        },
        {
          "label": "গ",
          "question": "তথ্য-১ এ বর্ণিত সাম্প্রতিক বন্যার দৃশ্যপটে তোমার পাঠ্যবইয়ের আখলাকের কোন বিষয়টি প্রতিফলিত হয়েছে? ব্যাখ্যা করো।",
          "explanation": "তথ্য- ১ এ বর্ণিত সাম্প্রতিক বন্যার দৃশ্যপটে আমার পাঠ্যবইয়ের আখলাকে হামিদার অন্যতম বিষয় মানবসেবা প্রতিফলিত হয়েছে। মানবসেবা বলতে মানুষের সেবা করা, পরিচর্যা করা, যত্ন নেওয়া, সাহায্য- সহযোগিতা করা প্রভৃতিকে বোঝায়। এটি আখলাকে হামিদার একটি উন্নত দিক। জাতি-ধর্ম-বর্ণ নির্বিশেষে সব মানুষের সেবা করা মানবসেবার আওতাভুক্ত। তথ্য ১-এ বিষয়টি পরিলক্ষিত হয়। তথ্য-১ এ দেখা যায়, সম্প্রতি বন্যাকবলিত এলাকায় মসজিদে মুসলমানদের পাশাপাশি অন্যান্য ধর্মের লোকজনও আশ্রয় গ্রহণ করে। সেখানে তাদের জীবনরক্ষার সামগ্রীসহ প্রয়োজনীয় উপকরণ সরবরাহের চেষ্টা করা হয়। মানবসেবা মানুষের উন্নত চরিত্রের পরিচায়ক। যে ব‍্যক্তি মানুষের সেবা করেন, খোঁজ-খবর নেন, বিপদে সহযোগিতার হাত বাড়িয়ে দেন, তিনি সমাজে বিশেষ মর্যাদার অধিকারী। আল্লাহ তায়ালা এরূপ বান্দাকে ভালোবাসেন। যিনি মানুষের সেবা, সাহায্য-সহযোগিতা করেন আল্লাহও তাকে সাহায্য ও দয়া করেন। মহানবি (স) বলেন, 'যে ব্যক্তি মানুষের প্রতি দয়া করে না, আল্লাহ তার প্রতি দয়া করেন না।' (বুখারি) নানাভাবে মানুষের সেবা করা যায়। যেমন- ক্ষুধার্তকে খাবার দান, বস্ত্রহীনকে বস্ত্রদান, প্রতিবন্ধী ও বিপদগ্রস্তকে সাহায্য করা, অসহায়কে আশ্রয়দান, রোগীর সেবা করা, নিঃস্ব-দুস্থদের আর্থিক সাহায্য করার মাধ্যমে মানবসেবা করা যায়। তাই বলা যায়, তথ্য-১ এর বর্ণিত সাম্প্রতিক বন্যার দৃশ্যপটে মানবসেবার বিষয়টি প্রতিফলিত হয়েছে।"
        },
        {
          "label": "ঘ",
          "question": "তথ্য-২ এর প্রতিবেদনে আখলাকে হামিদার কোন গুণটি ফুটে উঠেছে? সংশ্লিষ্ট পাঠের আলোকে বিশ্লেষণ করো।",
          "explanation": "তথ্য-২-এর প্রতিবেদনে আখলাকে হামিদার অন্যতম গুণ নারীর প্রতি সম্মান প্রদর্শনের বিষয়টি ফুটে উঠেছে। ইসলামই সর্বপ্রথম নারীকে তার যথাযথ মর্যাদা দিয়েছে। জীবনের নানা ক্ষেত্রে নারীদের অবদান ও ভূমিকার স্বীকৃতি প্রদান করেছে। নারীর প্রতি সম্মান প্রদর্শনের নির্দেশ দিয়েছে। নারীর প্রতি সম্মান প্রদর্শনের মাধ্যমে ইহ ও পরকালীন সফলতা লাভের দিকনির্দেশনা প্রদান করেছে। ইসলাম নারীকে কন্যা হিসেবে, বোন হিসেবে, স্ত্রী হিসেবে, মা হিসেবে সর্বোচ্চ মর্যাদা দিয়েছে। ইসলাম নারীকে সর্বপ্রথম সম্পদের উত্তরাধিকার করেছে, যার বাস্তব প্রতিফলন তথ্য ২-এর জনাব 'ন' এর কর্মকাণ্ডে পরিলক্ষিত হয়েছে। তথ্য-২ এর দেখা যায়, জনাব 'ন' তার বিবাহের দীর্ঘ ১৫ বছর যাবত কোনো সন্তানের বাবা হতে পারেননি। এতে তিনি ও তার পরিবারের কেউ তার স্ত্রীর প্রতি কোন প্রকার বিরূপ ও অসম্মানজনক আচরণ করেননি। তিনি ইসলামের নির্দেশ পালন করেছেন। ইসলামই নারীদের ন্যায্য অধিকার ও পূর্ণ মর্যাদা দিয়েছে। ইসলাম নারীকে সকল প্রকার অত্যাচার, নির্যাতনের গণ্ডি থেকে বের করে এনে সমাজে সম্মানজনক অবস্থান দিয়েছে। প্রতিষ্ঠা করেছে নারীর সকল অধিকার। পরিবার, সমাজ, রাষ্ট্র প্রতিটি ক্ষেত্রে ইসলাম নারীকে ন্যায্য অধিকার ও পূর্ণ মর্যাদা দিয়েছে। উপরের আলোচনার পরিপ্রেক্ষিতে বলা যায়, নারীর প্রতি সম্মানসূচক মনোভাব এবং তাদের অধিকারের প্রতি শ্রদ্ধাশীল হওয়ায় জনাব 'ন' ও তার পরিবারের সদস্যরা প্রশংসার দাবিদার।"
        }
      ]
    },
    {
      "number": "11",
      "uddipok": "দৃশ্যকল্প-১: নবিনপুর এলাকার দুই সমাজের অধিবাসীরা একটি মসজিদ তৈরিকে কেন্দ্র করে বাদানুবাদ ও ঝগড়ায় লিপ্ত হয়। এলাকার কৃতি সন্তান ড. ইকবাল সৌদি আরব থেকে পিএইচডি ডিগ্রি নিয়ে দেশে এসে এ অবস্থা দেখে তিনি দুই সমাজের ৫ জন করে ১০ নেতৃস্থানীয় ব্যক্তিবর্গের মাধ্যমে একটি চুক্তি করে অনিবার্য সংঘাত থেকে এলাকাবাসীকে রক্ষা করেন। দৃশ্যকল্প-২: জনাব 'হ' সংসদ সদস্য নির্বাচিত হয়ে কৃষি কাজের উন্নয়নে তার নির্বাচনি এলাকায় খাল খননের ব্যবস্থা করেন। ইউনিয়নের লোকদেরকে। তার বিরুদ্ধে অভিযোগ করার জন্য একটি অভিযোগ বক্স স্থাপন করেন।",
      "tag": "RUMC 24",
      "sub_questions": [
        {
          "label": "ক",
          "question": "কাকে যুন্নুরাইন বলা হয়?",
          "explanation": "হযরত উসমান (রা)-কে যুন্নুরাইন বলা হয়।"
        },
        {
          "label": "খ",
          "question": "মহানবি হযরত মুহাম্মদ (স)-কে আল আমিন উপাধি দেওয়া হয়েছিল কেন?",
          "explanation": "চারিত্রিক গুণের কারণে মহানবি (স)-কে আল-আমিন উপাধি দেওয়া হয়েছিল। আল-আমিন আরবি শব্দ। এর শাব্দিক অর্থ বিশ্বাসী বা বিশ্বস্ত। শৈশবকাল থেকে মহানবি (স) ছিলেন উত্তম আদর্শের অধিকারী। তিনি কাউকে প্রতিশ্রুতি দিলে ভঙ্গ করতেন না। তাঁর আমানতদারিতা, সত্যবাদিতা ও দায়িত্বশীলতার কারণে তৎকালীন আরবের লোকজন তাঁকে আল-আমিন (বিশ্বাসী) উপাধি দিয়েছিল।"
        },
        {
          "label": "গ",
          "question": "দৃশ্যকল্প-১ এ বর্ণিত কাজটি রাসুল (স)-এর কোন কাজের সাথে সাদৃশ্যপূর্ণ? ব্যাখ্যা করো।",
          "explanation": "নিম্নের অনুরুপঃ পাঠাগার স্থাপনে নওশাদের ভূমিকায় মহানবি (স)-এর জীবনাদর্শের হাজরে আসওয়াদ স্থাপনে তাঁর বিচক্ষণতা ও নিরপেক্ষতার বিষয়টি প্রতিফলিত হয়েছে। মহানবি হযরত মুহাম্মদ (স) ছিলেন বিশ্বের সর্বশ্রেষ্ঠ শাসক। তিনি ন্যায়ের ভিত্তিতে সুশাসন প্রতিষ্ঠা করেছিলেন। বিচক্ষণতা ও নিরপেক্ষতার সাথে বিচার কাজ পরিচালনা করে সমাজে শান্তি-শৃঙ্খলা প্রতিষ্ঠিত করেছিলেন। মক্কা শরিফে হাজরে আসওয়াদ স্থাপন যার উৎকৃষ্ট উদাহরণ। নওশাদের কর্মকাণ্ডেও এর অনুসরণ লক্ষ করা যায়। উদ্দীপকে নওশাদ একজন তরুণ সমাজসেবক। একদা তার এলাকায় একটি পাঠাগার স্থাপনকে কেন্দ্র করে দু'পক্ষের মধ্যে রক্তক্ষয়ী সংঘর্ষ বেধে যাওয়ার উপক্রম হলে তিনি অত্যন্ত বুদ্ধিমত্তার সাথে একটি ভারসাম্যপূর্ণ সমাধান দিয়ে অনিবার্য সংঘর্ষ থেকে গ্রামবাসীকে রক্ষা করেন। তার এরূপ কাজের সাথে রাসুল (স) যৌবনকালের একটি ঘটনার মিল রয়েছে। মহানবি (স)-এর বয়স যখন পঁয়ত্রিশ বছর তখন কাবা শরিফ পুনর্নির্মাণ করা হয়। সে বছর হাজরে আসওয়াদ (কালো পাথর) স্থাপন নিয়ে আরবের বিভিন্ন গোত্রে বিরোধ দেখা দেয়। সবাই এ পাথর স্থাপনের গৌরব অর্জন করতে চায়। তাতে কেউ ছাড় দিতে রাজি নয়। ফলে গোত্রে-গোত্রে যুদ্ধ বেধে যাওয়ার উপক্রম হয়। তারপর সবাই এ সিদ্ধান্তে উপনীত হয় যে, পরের দিন সর্বপ্রথম যে ব্যক্তি কাবা ঘরে প্রবেশ করবে তার ফয়সালা মেনে নেওয়া হবে। দেখা গেলো পরের দিন সবার আগে মুহাম্মদ (স) কাবা ঘরে প্রবেশ করলেন। সবাই এক বাক্যে বলে উঠল, এই এসেছেন আল-আমিন। আমরা তাঁর প্রতি আস্থাশীল ও সন্তুষ্ট। মুহাম্মদ (স) অত্যন্ত বিচক্ষণতার সাথে যে ফয়সালা দিলেন, সবাই তা নির্দ্বিধায় মেনে নিলেন। তিনি নিজের গায়ের চাদর খুলে এর ওপর পাথরটি রেখে চার গোত্রের চারজন অধিপতিকে দিয়ে চাদরের চার কোণা ধরে নিজে পাথরটি যথাযথ জায়গায় স্থাপন করলেন। এতে সবাই অনিবার্য রক্তপাত থেক্তে মুক্তি পায়। তাই বলা যায়, নওশাদের ভূমিকার সাথে রাসুল (স)-এর হাজরে আসওয়াদ স্থাপনে বিচক্ষণতা ও নিরপেক্ষতার মিল রয়েছে।"
        },
        {
          "label": "ঘ",
          "question": "দৃশ্যকল্প-২ এ তুমি কি মনে কর, চেয়ারম্যানের শাসনকাজে জবাবদিহিতা নিশ্চিত হয়েছে? সংশ্লিষ্ট খলিফার নামোল্লেখপূর্বক তার জীবনীর আলোকে ব্যাখ্যা করো।",
          "explanation": "না, আমি ইসলামের দ্বিতীয় খলিফা হয়রত উমর (রা)-এর জীবনী অনুযায়ী মনে করি, উদ্দীপকের চেয়ারম্যানের শাসনকাজের জবাবদিহিতা পুরোপুরি নিশ্চিত হয়নি। হযরত উমর (রা) ছিলেন প্রজাকল্যাণকামী শাসক ও ন্যায়বিচারক। তিনি আইনের চোখে ধনী-গরিব, উঁচু-নিচু, আপন-পরের মধ্যে কোনো ভেদাভেদ করতেন না। তিনি জুমুআর সময় জনসাধারণের জন্য শাসকের বিরুদ্ধে অভিযোগের ব্যবস্থা করেন। যা উদ্দীপকেও লক্ষ করা যায়। দৃশ্যকল্প-২-এর জনাব 'হ' সংসদে সদস্য নির্বাচিত হয়ে এমন কিছু পদক্ষেপ গ্রহণ করেন যা হযরত উমর (রা)-এর কাজের সাথে আংশিক সাদৃশ্য রয়েছে। কিন্তু তার এ কাজে পুরোপুরি জবাবদিহিতা নিশ্চিত হয় না। কেননা তিনি শুধুমাত্র অভিযোগ বক্স স্থাপন করেছেন বলে উল্লেখ আছে। কিন্তু অভিযোগের জবাবদিহিতার কোনো দৃষ্টান্ত তার কর্মকান্ডে লক্ষ করা যায় না। অন্যদিকে জবাবদিহিতার উজ্জ্বল দৃষ্টান্ত স্থাপন করেছেন হযরত উমর (রা)। এক ঘটনায় দেখা যয়, একদিন জুমআর সময় এক লোক স্বয়ং হযরত উমর (রা)-এর বিরুদ্ধে অভিযোগ করল যে, বাইতুল মাল থেকে প্রাপ্ত কাপড় দিয়ে কারও পুরো একটি জামা হয়নি। অথচ খলিফার গায়ে সে কাপড়ের একটি পুরো জামা দেখা যাচ্ছে। খলিফা অতিরিক্ত কাপড় কোথায় পেলেন? খলিফার পক্ষ থেকে তার পুত্র আব্দুল্লাহ (রা) উত্তর দিলেন যে, আমি আমার অংশটুকু আমার আব্বাকে দিয়ে দিয়েছি, এতে তার পুরো জামা হয়েছে। উপরের আলোচনা থেকে বলা যায়, শাসনকাজের জবাবদিহিতার যে উজ্জ্বল দৃষ্টান্ত স্থাপন করেছেন তার আংশিক প্রতিফলন ঘটেছে জনাব 'হ'-এর মধ্যে। কিন্তু পুরোপুরি জবাবদিহিতার উদাহরণ তার কর্মকাণ্ডে লক্ষনীয় নয়। তাই আমি মনে করি, জনাব 'হ'-এর কাজে শাসনকাজের জবাবদিহিতা পুরোপুরি নিশ্চিত হয়নি।"
        }
      ]
    }
  ]
}