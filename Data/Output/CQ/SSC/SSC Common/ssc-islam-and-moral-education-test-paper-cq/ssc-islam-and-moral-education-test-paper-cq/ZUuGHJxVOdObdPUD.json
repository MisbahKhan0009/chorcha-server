{
  "title": "ময়মনসিংহ বোর্ড ২০২৪",
  "subtitle": "ইসলাম ও নৈতিক শিক্ষা (11)",
  "questions": [
    {
      "number": "1",
      "uddipok": "জালালের সন্তান জামাল উদ্দিন করোনায় আক্রান্ত হলে তার পীরের নামে একটি গরু জবাই করে এবং সন্তানের সুস্থতার জন্য পীরের নিকট প্রার্থনা করে। অন্যদিকে সুমনের বন্ধু লোকমানের নিকট থেকে তার পাশের দোকানদার কামাল উদ্দিন পঁচিশ হাজার (২৫০০০) টাকা দুই মাস পর ফেরত দেওয়ার শর্তে ঋণ নেয়। সামর্থ্য থাকা সত্ত্বেও কামাল উদ্দিন দুই মাস পর ফেরত না দিলে তাদের মধ্যে ঝগড়া হয়। বিষয়টি সমাধান করে ব্যবসায়ী সমিতির সভাপতি বলেন, আমাদের প্রত্যেকেরই কথা ও কাজের মিল থাকা উচিত।",
      "tag": "MB 24",
      "sub_questions": [
        {
          "label": "ক",
          "question": "তাওহিদ কাকে বলে?",
          "explanation": "আল্লাহ তায়ালাকে এক ও অদ্বিতীয় হিসেবে স্বীকার করে নেওয়াকে তাওহিদ বলে।"
        },
        {
          "label": "খ",
          "question": "তাকদিরের প্রতি বিশ্বাস রাখা প্রয়োজন কেন?",
          "explanation": "ইমানের মৌলিক সাতটি বিষয়ের একটি হওয়ায় তকদিরে বিশ্বাস গুরুত্বপূর্ণ। তকদির শব্দের অর্থ নির্ধারিত পরিমাণ, ভাগ্য বা নিয়তি। মানুষের ভাগ্যের একমাত্র নির্ধারক মহান আল্লাহ। ভালো-মন্দ সবকিছু তাঁর পক্ষ থেকে নির্ধারিত হয়। মানুষ তার কর্মগুণে সাফল্য লাভ করতে পারে। তবে তা মহান আল্লাহর অনুগ্রহ ছাড়া সম্ভব নয়। মানুষের জীবনের সাফল্য, ব্যর্থতা বিপদ-মুসিবত সবকিছুর নিয়ন্ত্রক আল্লাহ তায়ালা। তকদিরে বিশ্বাস ছাড়া মুমিন হওয়া সম্ভব নয়। তাই তকদিরে বিশ্বাস স্থাপন করা অপরিহার্য।"
        },
        {
          "label": "গ",
          "question": "জালালের কর্মকাণ্ডে কী ফুটে উঠেছে? ব্যাখ্যা করো।",
          "explanation": "নিম্নের অনুরূপঃ জনাব সাহেদের কর্মকাণ্ডে শিরক ফুটে উঠেছে। শিরক শব্দের অর্থ হলো অংশীদার সাব্যস্ত করা, একাধিক স্রষ্টা বা উপাস্যে বিশ্বাস করা। মূলত আল্লাহর সাথে কোনো ব্যক্তি বা বস্তুকে শরিক করা কিংবা তাঁর সমতুল্য মনে করাকে শিরক বলা হয়। সাহেদের কর্মকাণ্ডেও অনুরূপ দৃষ্টান্ত দেখা যায়। উদ্দীপকে জনাব সাহেদ সন্তানের সুস্থতার আশায় তার পিরের নামে একটি গরু জবাই করেন। ইসলামের দৃষ্টিতে তার এ কাজটি শিরকের অন্তর্ভুক্ত। কারণ অসুস্থতা থেকে সুস্থতা দানের একমাত্র মালিক মহান আল্লাহ। এ ক্ষেত্রে পিরের সুস্থতা দানের কোনো ক্ষমতা নেই। তাই পিরের কাছে সুস্থতা প্রার্থনা করার অর্থ হলো তাকে মহান আল্লাহর সমকক্ষ মনে করা, যা সুস্পষ্টভাবে শিরকের পর্যায়ভুক্ত। আল্লাহ তায়ালা নিজেই শিরকের ধারণা খণ্ডন করেছেন। তিনি বলেন, \"বলুন (হে নবি) তিনি আল্লাহ এক ও অদ্বিতীয়।” (সূরা আল-ইখলাস, আয়াত ১) অন্যত্র আল্লাহ তায়ালা বলেন, \"কোনো কিছুই তাঁর সদৃশ নয়।\" (সূরা আশ-শুরা, আয়াত ১১), আল্লাহর সাথে কাউকে শরিক করা ইসলামে চরম জুলুম হিসেবে গণ্য। কিন্তু জনাব সাহেদ পিরের নামে গরু জবাই করে সন্তানের সুস্থতা কামনা করে আল্লাহকে একমাত্র সত্তা হিসেবে মেনে নেওয়ার ধারণা থেকে বিচ্যুত হয়েছেন, যা শিরকের সমতুল্য।"
        },
        {
          "label": "ঘ",
          "question": "কামাল উদ্দিন এর চরিত্রে যে বিষয়টি প্রকাশ পেয়েছে তা চিহ্নিতপূর্বক ব্যবসায়ী সমিতির সভাপতির বক্তব্যটি মূল্যায়ন করো।",
          "explanation": "কামাল উদ্দিনের চরিত্রে যে বিষয়টি প্রকাশ পেয়েছে তা হলো প্রতিশ্রুতি ভঙ্গ এবং দায়িত্বজ্ঞানহীনতা। তিনি সামর্থ্য থাকা সত্ত্বেও নির্ধারিত সময়ে ঋণ পরিশোধ করেননি, যা নৈতিকতার পরিপন্থী। ব্যবসায়ী সমিতির সভাপতির বক্তব্য—\"আমাদের প্রত্যেকেরই কথা ও কাজের মিল থাকা উচিত\"—খুবই গুরুত্বপূর্ণ। কথা ও কাজে মিল না থাকলে সমাজে বিশ্বাসযোগ্যতা নষ্ট হয় এবং সামাজিক বন্ধন দুর্বল হয়। ইসলামে এ বিষয়ে কঠোর সতর্কতা রয়েছে। কোরআনে আল্লাহ তাআলা বলেন: \"তোমরা কি মানুষকে সৎকর্মের নির্দেশ দাও এবং নিজেদেরকে ভুলে যাও, অথচ তোমরা কিতাব পাঠ করো? তবে কি তোমরা বুঝবে না?\" এছাড়া, হাদিসে নবী করিম (সা.) বলেছেন: \"কিয়ামতের দিন সেই ব্যক্তিকে আনা হবে, যে অন্যকে সৎকাজের আদেশ করত, কিন্তু নিজে তা পালন করত না এবং অসৎকাজ থেকে নিষেধ করত, কিন্তু নিজে তা থেকে বিরত থাকত না।\" সুতরাং, সভাপতির বক্তব্য আমাদেরকে কথা ও কাজে সামঞ্জস্য রাখার গুরুত্ব স্মরণ করিয়ে দেয়, যা ব্যক্তিগত এবং সামাজিক জীবনে অত্যন্ত প্রয়োজনীয়।"
        }
      ]
    },
    {
      "number": "2",
      "uddipok": "সাদী ও সামী একদিন ফসলের মাঠের মধ্যে হাঁটছিল। সাদী তখন সামীকে এই দিগন্ত জোড়া ফসলের মাঠ ও তার পাশ দিয়ে বয়ে যাওয়া নদী দেখিয়ে বলে, দেখ প্রকৃতি আমাদের কত কিছু দিয়েছে। প্রকৃতির নিজস্ব কোনো ক্ষমতা নেই। এই বিশ্ব জগতের সবকিছু এক মহান সত্তার সৃষ্টি। সাদীর আত্মীয় রুমী সাদীকে বলে, হযরত মুহাম্মদ (স) এর পর গোলাম আহম্মদ নামে আরো একজন নবি এসেছিলেন। একথা শুনে সাদীর বাবা বলেন, প্রকৃত ইমানদার হতে হলে ইসলামের মৌলিক বিষয়সমূহের উপর অবশ্যই ইমান রাখতে হবে।",
      "tag": "MB 24",
      "sub_questions": [
        {
          "label": "ক",
          "question": "রিসালাত কাকে বলে?",
          "explanation": "মহান আল্লাহর পবিত্র বাণী মানুষের কাছে পৌঁছে দেওয়ার দায়িত্বকে রিসালাত বলে।"
        },
        {
          "label": "খ",
          "question": "আখিরাতে বিশ্বাস করা জরুরি কেন? বুঝিয়ে লেখো।",
          "explanation": "ইমানের মৌলিক বিষয় হওয়ায় আখিরাতে বিশ্বাস অপরিহার্য। মানুষের মৃত্যুর পরবর্তী জীবনকে বলা হয়. আখিরাত। আখিরাতে মানুষকে তার দুনিয়ার জীবনের প্রতিটি কাজের জন্য জবাবদিহি করতে হবে। তাই আখিরাতে বিশ্বাস মানুষকে পাপকাজ থেকে বিরত রাখে এবং পুণ্যকাজে উৎসাহ যোগায়। এছাড়া আখিরাতে বিশ্বাস ছাড়া কেউ প্রকৃত ইমানদার হতে পারে না। এসব কারণে একজন মুসলিমের জন্য আখিরাতে বিশ্বাস করা অপরিহার্য।"
        },
        {
          "label": "গ",
          "question": "উদ্দীপকে সাদীর কথায় ইমানের কোন মৌলিক বিষয়টি প্রকাশ পেয়েছে? ব্যাখ্যা করো।",
          "explanation": "উদ্দীপকে সাদীর কথায় ইমানের প্রথম মৌলিক বিষয় তাওহিদ প্রকাশ পেয়েছে। তাওহিদ হলো আল্লাহ তায়ালাকে এক ও অদ্বিতীয় হিসেবে স্বীকার করে নেওয়া। তিনি এ বিশ্বজগতের একমাত্র অধিপতি ও মালিক। তাঁর কোনো শরিক নেই। আল্লাহ অনন্য ও অতুলনীয়, যার নিদর্শন সৃষ্টিজগতের বিভিন্ন সৃষ্টি থেকে পাওয়া যায়। গ্রহ, নক্ষত্র, চন্দ্র, সূর্যসহ পৃথিবীর সৃষ্টিসমূহ লক্ষ করলে মহান আল্লাহর একত্ববাদের নিদর্শন পরিলক্ষিত হয়। উদ্দীপকে সাদীর কথায় এ বিষয়টিই ফুটে উঠেছে। সাদী দিগন্ত জোড়া ফসলের মাঠ ও তার পাশ দিয়ে বয়ে যাওয়া নদী সামীকে দেখিয়ে বলল, দেখো প্রকৃতি আমাদের কত কিছু দিয়েছে। প্রকৃতির নিজস্ব কোনো ক্ষমতা নেই। এই বিশ্বজগতের সবকিছু এক মহান সত্তার সৃষ্টি। সৃষ্টিজগৎ সম্পর্কে তার এ বিশ্বাস তাওহিদের বহিঃপ্রকাশ। আমরা যে পৃথিবীতে বাস করছি তা কত সুন্দর। এতে আছে নদী-নালা, সাগর, মহাসাগর, পাহাড়, পর্বত, সবুজ মাঠ ইত্যাদি। এসব নিজে নিজে সৃষ্টি হয়নি। যিনি সুনিপুণভাবে এসব সৃষ্টি করেছেন এবং পরিচালনা করছেন তিনি হলেন মহান আল্লাহ। এ বিশাল সৃষ্টি জগতে যদি কোনো একক সৃষ্টিকর্তা না থাকত, তাহলে সৃষ্টিজগৎ সুশৃঙ্খলভাবে পরিচালিত হতো না। নানারূপ বিশৃঙ্খলা দেখা দিত কিংবা এ বিশ্বজগৎ এতদিনে ধ্বংস হয়ে যেত। এ থেকে বোঝা যায়, মহান আল্লাহ এক, অদ্বিতীয় এবং অতুলনীয়। সুতরাং বলা যায়, সাদীর কথায় তাওহিদ বা আল্লাহর একত্ববাদ ফুটে উঠেছে।"
        },
        {
          "label": "ঘ",
          "question": "রুমীর বক্তব্যে আকাইদের যে বিষয়টি লঙ্ঘিত হয়েছে তা চিহ্নিতপূর্বক সাদীর বাবার বক্তব্যের তাৎপর্য বিশ্লেষণ করো।",
          "explanation": "রুমীর বক্তব্যে আকাইদের অন্যতম বিষয় খতমে নবুয়তের বিষয়টিকে অস্বীকার করা হয়েছে এবং এ সম্পর্কে সাদীর বাবার বক্তব্য খুবই তাৎপর্যপূর্ণ। হযরত মুহাম্মদ (স) ছিলেন সর্বশেষ নবি। তাঁর মাধ্যমে দীনের পূর্ণতা ঘোষিত এবং নবুয়তের ধারা সমাপ্ত হয়েছে। তিনি নবি-রাসুলগণের আগমনের ক্রমধারায় সর্বশেষ আগমন করেছেন। এ বিষয়ে বিশ্বাস স্থাপন করাই হলো খতমে নবুয়তের প্রতি বিশ্বাস। রুমীর বক্তব্যে এ বিশ্বাস অনুপস্থিত। রুমীর মতে, হযরত মুহাম্মদ (স)-এর পর গোলাম আহম্মদ নামে আরও একজন নবি এসেছিলেন। অথচ কুরআনে আল্লাহ তায়ালা বলেন, \"মুহাম্মদ তোমাদের মধ্যে কোনো পুরুষের পিতা নন; বরং তিনি আল্লাহর রাসুল এবং শেষ নবি।” (সূরা আল-আহযাব, আয়াত-৪০)। আমাদের প্রিয় নবি (স) হলেন, খাতামুন নাবিয়্যিন। খাতামুন শব্দের অর্থ সিলমোহর। কোনো কিছুতে সিলমোহর তখন অঙ্কন করা হয়, যখন তা পূর্ণ হয়ে যায়। সিলমোহর লাগানোর পরে তাতে আর কোনো কিছু প্রবেশ করানো যায় না। তাই নবি . (স)-এর পরে আর কোনো নবি আসবেন না এটা সুস্পষ্ট। মহানবি (স) বলেছেন, \"আমিই শেষ নবি। আমার পরে আর কোনো নবি নেই।” (সহিহ মুসলিম) প্রকৃত ইমানদার হতে হলে এ বিষয়টিসহ ইসলামের মৌলিক সব বিষয়ের ওপর অবশ্যই ইমান আনতে হবে। কারণ ইসলামের মূল বিষয়গুলোর প্রতি পূর্ণ বিশ্বাসকেই ইমান বলা হয়। তাওহিদ, তকদির, রিসালাত, আখিরাত, পুনরুত্থান এসব কিছুর মধ্যে একটিরও প্রতি যদি অবিশ্বাস থাকে তবে সে কাফির হয়ে যাবে। আর যারা কুফরি করবে এবং আল্লাহর নির্দশন অস্বীকার করবে তারা জাহান্নামের অধিবাসী। সেখানে তাদের চিরকাল থাকতে হবে। উপরের আলোচনা থেকে বোঝা যায়, রুমীর বক্তব্য খতমে নবুয়তের পরিপন্থি। এ বিষয় সংশ্লিষ্ট সাদীর বাবার বক্তব্য খুবই গুরুত্বপূর্ণ।"
        }
      ]
    },
    {
      "number": "3",
      "uddipok": "জনাব \"Y\" মহানবি (স)-এর একটি হাদিস থেকে শিক্ষা নিয়ে প্রতিবছর তার গ্রামের রাস্তার পার্শ্বে বিভিন্ন ধরনের বৃক্ষ রোপণ করেন। অন্যদিকে সাইমুন একজন ব্যবসায়ী। তিনি তার দোকানে ভেজাল, নিম্নমানের ও বিভিন্ন রকম ত্রুটিযুক্ত মালের সাথে ভালো মাল মিশায়ে বেশি দামে বিক্রি করেন। একদিন পাশের মসজিদের ইমাম সাহেব তাকে উদ্দেশ্য করে বলেন, কিয়ামতের দিন সৎ মুসলিম ব্যবসায়ীগণ শহিদগণের সঙ্গী হবেন।",
      "tag": "MB 24",
      "sub_questions": [
        {
          "label": "ক",
          "question": "হারাম বলতে কী বোঝায়?",
          "explanation": "হারাম বলতে এমন কাজ ও বস্তুকে বোঝায়, যা কুরআন ও সুন্নাহর স্পষ্ট নির্দেশে অবশ্য পরিত্যাজ্য ও বর্জনীয়।"
        },
        {
          "label": "খ",
          "question": "'ফরজে কিফায়া সামষ্টিকভাবে ফরজ কাজ'- বুঝিয়ে লেখো।",
          "explanation": "ফরজে কিফায়া বলতে সম্মিলিত ফরজকে বোঝায়। যেসব কাজ মুসলমানের ওপর ফরজ, কিন্তু সমাজের কিছু মুসলমান যদি আদায় করে তবে সকলের পক্ষ থেকে তা আদায় হয়ে যায় সেগুলো ফরজে কিফায়া। কিছু লোকের আদায় করার কারণে সমাজের বাকি সবাইগজে দায়িত্ব থেকে মুক্তি পায়। তবে কেউই যদি আদায় না করে তবে সকলেই গুনাহগার হবে। যেমন- জানাযার সালাত ইত্যাদি।"
        },
        {
          "label": "গ",
          "question": "জনাব \"Y\" এর কাজটি কী হিসেবে গণ্য করা যায়? ব্যাখ্যা করো।",
          "explanation": "জনাব 'Y'-এর কাজটি সদকায়ে জারিয়াহ হিসেবে গণ্য হবে। বৃক্ষরোপণ 3 কৃষিকাজ মানবজীবনের জন্য অত্যন্ত প্রয়োজনীয়। এর দ্বারা মানুষ নানাভাবে উপকৃত হয়। এ সম্পর্কে মহানবি (স) হাদিসে বলেন, \"কোনো মুসলমান যদি বৃক্ষরোপণ করে কিংবা কোনো ফসল আবাদ করে, এরপর তা থেকে পাখি, মানুষ বা চতুষ্পদ জন্তু কিছু ভক্ষণ করে তবে তা তার জন্য সদকা হিসেবে গণ্য হবে।” (বুখারি ও মুসলিম) হাদিসের এ বর্ণনার সাথে 'Y'-এর কাজের মিল রয়েছে। জনাব 'Y' মহানবি (স)-এর একটি হাদিস থেকে শিক্ষা নিয়ে প্রতিবছর তার গ্রামের রাস্তার পাশে বিভিন্ন ধরনের গাছ লাগায়। 'Y'-এর এ কর্মকাণ্ড উপরে আলোচিত হাদিসের সাথে সামঞ্জস্যপূর্ণ। তাই তার এ কাজটি হাদিসের ভাষায় সদকা হিসেবেই গণ্য হবে। বৃক্ষরোপণের মাধ্যমে মানুষ পার্থিব লাভের পাশাপাশি পরকালীন কল্যাণও লাভ করতে পারে। পশু- পাখি, জীব-জন্তু ও কীট-পতঙ্গ বৃক্ষের ফল ও ক্ষেতের ফসল খেয়ে থাকে। এতে বৃক্ষরোপণকারী ও ফসল আবাদকারী সাওয়াব লাভ করে। ঐ ফল- ফসল সদকা করে দিলে যে সাওয়াব হতো, পশুপাখি বা মানুষের খাওয়ার ফলে আল্লাহ তায়ালা তার আমলনামায় সে পরিমাণ সাওয়াব লিখে দেন। ফলে সে নিজের অজান্তেই অনেক সাওয়াবের অধিকারী হয়।"
        },
        {
          "label": "ঘ",
          "question": "সাইমুন ব্যবসার ক্ষেত্রে হাদিসের যে শিক্ষা লঙ্ঘন করছে তা নিরূপণপূর্বক ইমাম সাহেবের উক্তিটির যথার্থতা মূল্যায়ন করো।",
          "explanation": "সাইমুন হাদিসে নির্দেশিত ব্যবসায়ে সততা অবলম্বনের শিক্ষা লঙ্ঘন করেছে। আর এ সম্পর্কে ইমাম সাহেবের উক্তিটি সঠিক। ব্যবসা-বাণিজ্য একটি পবিত্র পেশা। আমাদের প্রিয় নবি হয়রত মুহাম্মদ (স)ও ব্যবসা করেছেন। তবে ব্যবসার ক্ষেত্রে নবি (স) দুটি শর্ত পালন করার নির্দেশ দিয়েছেন। সাইমুন ব্যবসার ক্ষেত্রে এ নির্দেশ অমান্য করেছে। ব্যবসায়ী সাইমুন তার দোকানে ভেজাল, নিম্নমানের ত্রুটিযুক্ত মালের সাথে ভালো মাল মিশিয়ে বেশি দামে বিক্রি করেন। অথচ মহানবি (স) ব্যবসায়ীদের ব্যবসার ক্ষেত্রে দুটি শর্ত আরোপ করেছেন। প্রথমত, সততা ও সত্যবাদিতার সাথে ব্যবসা পরিচালনা করতে হবে। দ্বিতীয়ত, ব্যবসায়ীদের বিশ্বস্ত ও আমানতদার হতে হবে। অর্থাৎ সততা ও বিশ্বস্ততার সাথে ব্যবসা- বাণিজ্য পরিচালনা করতে হবে। মানুষ লোভের বশবর্তী হয়ে ওজনে কম দেয়, খারাপ দ্রব্য ভালো বলে বিক্রি করে। ভালো পণ্যের সাথে ভেজাল পণ্য মেশায়, পণ্যের দোষ-ত্রুটি গোপন করে। মজুদদারি, কালো-বাজারি প্রভৃতি অনৈতিক কাজ করে। ব্যবসার ক্ষেত্রে এগুলো পরিহার করতে হবে। সততার সাথে ব্যবসা পরিচালনা করতে পারলে কিয়ামতের দিন শহিদগণের সঙ্গী হওয়া যাবে। উদ্দীপকে ইমাম সাহেব এ কথাই বলেছেন। নবি (স) বলেছেন, \"বিশ্বস্ত ও সত্যবাদী মুসলিম ব্যবসায়ী কিয়ামতের দিন শহিদগণের সঙ্গে থাকবেন।” (ইবনে মাজাহ)। সেদিন তাদের কোনো ভয় ও চিন্তা থাকবে না। বরং তারা সেদিন আল্লাহর তায়ালার অনুগ্রহ লাভ করে ধন্য হবেন। শহিদগণ হলেন ইসলামের জন্য জীবন উৎসর্গকারী ব্যক্তি। আল- কুরআনে আল্লাহ তায়ালা তাদের জন্য জান্নাতের ঘোষণা প্রদান করেছেন। উপরের আলোচনা থেকে বোঝা যায়, সাইমুন মহানবি (স) নির্দেশিত সৎ ব্যবসায়ীগণ তাদের সাথে জান্নাতে থাকবে। ব্যবসার ক্ষেত্রে সততা ও বিশ্বস্ততা অবলম্বন করেনি। তাই তাকে এ ব্যাপারে সচেতন করে ইমাম সাহেব যে মন্তব্য করেছেন তা সঠিক।"
        }
      ]
    },
    {
      "number": "4",
      "uddipok": "শাকিল ইউটিউব (YouTube) এ একটি আলোচনায় এক বক্তাকে বলতে শুনলেন যে, মানব জীবনে ইহকালীন ও পরকালীন কল্যাণের জন্য শুধুমাত্র কুরআন জানা ও মানা আবশ্যক। হাদিসের অনুসরণ কোনো প্রয়োজন নেই। বক্তব্য শুনে সে দ্বিধাদ্বন্দ্বে পড়ে স্থানীয় এক ইমাম সাহেবকে বললেন। ইমাম সাহেব তাকে সূরা আল-হাশরের ৭নং আয়াতখানা পাঠ করে এর অর্থ “রাসুল তোমাদের যা প্রদান করেন তা তোমরা গ্রহণ করো। আর যা নিষেধ করে তা থেকে বিরত থাকো\" এবং ব্যাখ্যা শুনিয়ে দেন।",
      "tag": "MB 24",
      "sub_questions": [
        {
          "label": "ক",
          "question": "হাদিসে কুদসি বলতে কী বোঝায়?",
          "explanation": "হাদিসে কুদসি বলতে এমন হাদিসকে বোঝায়, যে হাদিসের শব্দ ও ভাষা রাসুলুল্লাহ (স)-এর নিজস্ব; কিন্তু তার অর্থ, ভাব ও মূলকথা আল্লাহ তায়ালার নিকট থেকে ইলহাম বা স্বপ্নযোগে প্রাপ্ত।"
        },
        {
          "label": "খ",
          "question": "'কিয়াস শরিয়তের সর্ব নিম্নস্তর'- ব্যাখ্যা করো।",
          "explanation": "কিয়াস ইসলামি শরিয়তের একটি বিজ্ঞানসম্মত ও যৌক্তিক উৎস হলেও শরিয়তে এর স্থান সর্বনিম্নে। কুরআন ও সুন্নাহর আইন বা নীতির সাদৃশ্যের ভিত্তিতে বিচার-বুদ্ধি প্রয়োগ করে পরবর্তীতে উদ্ভূত সমস্যার সমাধান দেওয়াকে কিয়াস বলে। তবে নিজের খেয়ালখুশি মতো স্বার্থপরভাবে কিয়াস করা বৈধ নয়। যেসব বিষয়ের সমাধান কুরআন, হাদিস ও ইজমায় পাওয়া যায় সেসব বিষয়ে কিয়াস করা যাবে না। অর্থাৎ বিষয়সমূহের সঠিক ধারাবাহিকতা অনুযায়ী শরিয়তে কিয়াসের স্থান সবার পরে- এ বিষয়টিকে প্রাধান্য দিয়ে কিয়াস করতে হবে।"
        },
        {
          "label": "গ",
          "question": "ইউটিউব (YouTube) এর বক্তার বক্তব্যটি ইসলামের দৃষ্টিতে কীরূপ? ব্যাখ্যা করো।",
          "explanation": "ইউটিউবের বক্তার বক্তব্যটি ইসলামের দৃষ্টিতে কুফর হিসেবে গণ্য। কুফর শব্দের অর্থ অস্বীকার করা, অবাধ্য হওয়া, অকৃতজ্ঞতা প্রকাশ করা। আল্লাহ তায়ালার মনোনীত দীন ইসলামের মৌলিক বিষয়গুলোর কোনো একটির প্রতি অবিশ্বাস করাকে কুফর বলা হয়। ইউটিউবের বক্তা তার বক্তব্যের মাধ্যমে ইমানের একটি গুরুত্বপূর্ণ বিষয় হাদিসকে অস্বীকার করে কুফরি করেছে। ইউটিউবের রক্তা তার বক্তব্যে বলেন, মানব জীবনে ইহকালীন ও পরকালীন কল্যাণের জন্য শুধু কুরআন জানা ও মানা আবশ্যক। তার এ কথা নিতান্ত অযৌক্তিক ও অবাধ্যতা। কারণ হাদিস হলো শরিয়তের দ্বিতীয় উৎস। মহান আল্লাহ নবি-রাসুলগণের মাধ্যমে আমাদেরকে সঠিক পথ দেখিয়েছেন। নবি-রাসুলগণকে অস্বীকার করা ইমানহীনতার বহিঃপ্রকাশ। 'আমাদের নবি হযরত মুহাম্মদ (স)-এর পুরো জীবন, কথা ও কাজ আমাদের জন্য অনুসরণীয় আদর্শ। হাদিসের মাধ্যমে তিনি আমাদের যা শিখিয়েছেন তাও এক ধরনের ওহি। আল্লাহ তায়ালা এ সম্পর্কে বলেছেন, \"আর তিনি নিজ প্রবৃত্তি থেকে কোনো কথা বলেন না। তা তো ওহি, যা তাঁর প্রতি প্রত্যাদেশ হয়।” (সূরা আন-নাজম, আয়াত: ৩-৪) এতে বোঝা যায়, রাসুলুল্লাহ (স)-এর আনুগত্য করলে প্রকারান্তরে আল্লাহ তায়ালারই আনুগত্য ■ করা হয়। আর তাকে ও তাঁর হাদিসকে অস্বীকার করলে কুফরি বা আল্লাহর - অবাধ্যতা করা হয়। তাই ইউটিউবের বক্তার কথা কফরের অন্তর্ভুক।"
        },
        {
          "label": "ঘ",
          "question": "ইমাম সাহেবের বক্তব্যের যথার্থতা পবিত্র কুরআন ও হাদিসের আলোকে বিশ্লেষণ করো।",
          "explanation": "ইমাম সাহেব শাকিলকে বোঝানোর জন্য সূরা আল-হাশরের ৭ নম্বর আয়াতটি বুঝিয়ে বলেছেন। সূরা আল-হাশরের ৭ নম্বর আয়াতে হাদিসের গুরুত্ব ফুটে উঠেছে। ইসলামি শরিয়তে হাদিসের গুরুত্ব অপরিসীম। হাদিস হলো শরিয়তের দ্বিতীয় উৎস। এটিও এক প্রকার ওহি। রাসুলুল্লাহ (স)-এর বাণী ও কাজের অনুসরণ করা আবশ্যক। রাসুলুল্লাহ (স)-এর আনুগত্য করলে প্রকারান্তে আল্লাহ তায়ালারই আনুগত্য করা-হয়। আল্লাহ তায়ালা এতে সন্তুষ্ট হন। ইমাম সাহেবের আলোচ্য আয়াতটি হলো \"রাসুল তোমাদের যা প্রদান করেন তা তোমরা গ্রহণ করো। আর যা নিষেধ করেছেন তা থেকে বিরত থাকো।” এ আয়াতে হাদিস তথা রাসুল (স)-এর আদেশ-নিষেধ মেনে চলার প্রতি গুরুত্বারোপ করা হয়েছে। রাসুলুল্লাহ (স) কুরআনের বিধি- বিধানসমূহের প্রয়োজনীয় ব্যাখ্যা দিতেন'। অনেকে ক্ষেত্রে নিজ আমল করার দ্বারা এসব বিধান হাতে-কলমে শিক্ষা দিতেন। রাসুলুল্লাহ (স)-এর এসব বাণী ও কর্মই হাদিস। সুতরাং কুরআনের বিধি-বিধান সুস্পষ্টরূপে অনুসরণের জন্য হাদিস অত্যন্ত প্রয়োজনীয়। নিম্নের উদাহরণের মাধ্যমে আমরা আরও ভালোভাবে বিষয়টি বুঝতে পারি। যেমন: কুরআন মাজিদে সালাত কায়েম vকরার নির্দেশ দেওয়া হয়েছে। কিন্তু কীভাবে, কোন সময়, কত রাকআত সালাত আদায় করতে হবে তার বিস্তারিত দিক নির্দেশনা দেওয়া হয়নি। তেমনিভাবে কুরআনে যাকাত প্রদানেরও হুকুম দেওয়া হয়েছে। কিন্তু কে যাকাত দেবে, কাকে দেবে, কত পরিমাণ দেবে, এর কোনো নিয়ম সবিস্তারে বর্ণনা করা হয়নি। রাসুলুল্লাহ (স) হাদিসের দ্বারা আমাদের এসব নিয়ম- কানুন সূক্ষ্মাতিসূক্ষ্মভাবে বর্ণনা করেছেন। ফলে আমরা যথাযথভাবে এগুলো আদায় করতে পারছি। এ আয়াতে হাদিসের তথা রাসুল (স)-এর আদেশ- নিষেধ মেনে চলার প্রতি গুরুত্বারোপ করা হয়েছে। মহানবি হযরত মুহাম্মদ (স) বলেছেন, \"আমি তোমাদের মধ্যে দুটি বস্তু রেখে যাচ্ছি। যতদিন তোমরা এ দুটোকে আকড়ে থাকবে ততদিন পর্যন্ত তোমরা পথভ্রষ্ট হবে না। একটি হলো আল্লাহর কিতাব (আল-কুরআন) এবং অপরটি হলো রাসুলের সুন্নত।\" (মুয়াত্তা) তাই আমাদেরকে কুরআনের পাশাপাশি হাদিস অনুসরণ করাও অত্যাবশ্যক। ইমাম সাহেব শাকিলকে এ বিষয়টি বোঝানোর জন্য তার বক্তব্য যুক্তিযুক্ত।"
        }
      ]
    },
    {
      "number": "5",
      "uddipok": "জনাব নাজিমুদ্দিন সাহেব প্রতি বছরের ন্যায় এ বছরও নির্দিষ্ট মাসের রাতের শেষ প্রহরে কিছু খেয়ে সারাদিন অনাহারে থাকেন অথচ অফিসে তার উপর অর্পিত দায়িত্ব পালনে গড়িমসি করেন। তারই চাচাত ভাই জনাব 'খ' তার ব্যাংকে রাখা ৩৫,০০,০০০ (পঁয়ত্রিশ লক্ষ) টাকা থেকে বছরান্তে ৩০,০০০ (ত্রিশহাজার) টাকা গরিব-দুঃখী ও অসহায় মানুষের মাঝে বিলিয়ে দেন। ঘটনাক্রমে মাওলানা মিজানুর রহমান জানতে পেরে তাকে বলেন, জমাকৃত সম্পদ থেকে শরিয়তের হুকুম অনুযায়ী দান না করলে সম্পূর্ণ দান নিষ্ফল হবে।",
      "tag": "MB 24",
      "sub_questions": [
        {
          "label": "ক",
          "question": "শানে নুযুল কী?",
          "explanation": "আল-কুরআনের সূরা বা আয়াত নাযিলের কারণ বা পটভূমিই হলো শানে নুযুল।"
        },
        {
          "label": "খ",
          "question": "ইসলামে বান্দার হকের প্রতি অত্যন্ত গুরুত্বারোপ করা হয়েছে কেন? ব্যাখ্যা করো।",
          "explanation": "শান্তিপূর্ণ সমাজ নির্মাণ ও আল্লাহর সন্তুষ্টি অর্জনের মাধ্যম হওয়ায় ইসলামে বান্দার হকের প্রতি বিশেষ গুরুত্বারোপ করা হয়েছে। 'মানুষ সামাজিক জীব। সমাজবদ্ধ হয়েই মানুষকে বসবাস করতে হয়। এ ক্ষেত্রে একজনের দুঃখে অন্যজন সাড়া না দিলে, আপদে-বিপদে একে অপরকে সাহায্য-সহযোগিতা না করলে শান্তিপূর্ণ সমাজ প্রতিষ্ঠিত হতে পারে না। এছাড়া মহান আল্লাহকে খুশি করতে হলে তার বান্দার উপর দয়া করতে হবে। কেউ অন্যের প্রতি দয়া-ভালোবাসা দেখালে আল্লাহও তার প্রতি দয়া করেন। এ ব্যাপারে রাসুল (স) বলেন, 'যে ব্যক্তি মানুষের প্রতি দয়া করে না, আল্লাহ তার প্রতি দয়া করেন না।' (বুখারি) এ কারণে ইসলামে বান্দার হকের প্রতি অধিক গুরুত্বারোপ করা হয়েছে।"
        },
        {
          "label": "গ",
          "question": "জনাব 'খ' কি যথাযথভাবে যাকাত আদায় করেছেন? ব্যাখ্যা করো।",
          "explanation": "জনাব 'খ' যথাযথভাবে যাকাত আদায় করেননি। যাকাত ইসলামের চতুর্থ রুকন। সুনির্দিষ্ট নিয়ম মেনে এ ইবাদতটি পালন করতে হয়। জনাব 'খ' যাকাত আদায়ের ক্ষেত্রে সঠিক পদ্ধতি অবলম্বন করেননি। জনাব 'খ' ৩৫,০০,০০০ টাকা ব্যাংকে জমা করে রেখেছেন। এ টাকা থেকে তিনি বছরান্তে ৩০,০০০ টাকা গরিব-দুঃখী ও অসহায় মানুষের মধ্যে বিলিয়ে দেন। অথচ আমরা জানি কোনো মুসলিম নিসাব পরিমাণ সম্পদের মালিক হলে বছরান্তে তার সম্পদে শতকরা ২.৫০ হারে নির্দিষ্ট খাতে ব্যয় করাকে যাকাত বলে। জনাব 'খ' শতকরা ২.৫০ হারে টাকা ব্যয় করেননি। তার জমাকৃত টাকা শতকরা ২.৫০ হারে হিসাব করলে যাকাতের পরিমাণ দাঁড়ায়-  ১০০ টাকায় ২.৫০ টাকা  ∴  ১ টাকায়  =  ২.৫০   ১००  \\begin{array}{l} \\text { ১০০ টাকায় ২.৫০ টাকা } \\\\ \\therefore\\text { ১ টাকায় }=\\frac{\\text { ২.৫০ }}{\\text { ১०० }} \\end{array}   ১০০   টাকায়   ২ . ৫০   টাকা   ∴   ১   টাকায়   =   ১००     ২ . ৫০   ​ ​ ∴ ৩৫ , ০০ , ০০০  \"    ২.৫০ × ৩৫,০০,০০০   ১০০  \" =  ৮৭,৫০০ টাকা  \\begin{aligned} \\therefore ৩ ৫, ০ ০, ০ ০ ০ ~ \" ~ & \\frac{\\text { ২.৫০ × ৩৫,০০,০০০ }}{\\text { ১০০ }} \" \\\\ & =\\text { ৮৭,৫০০ টাকা }\\end{aligned} ∴ ৩৫ , ০০ , ০০০   \"   ​   ১০০     ২ . ৫০  ×  ৩৫ , ০০ , ০০০   ​ \" =   ৮৭ , ৫০০   টাকা   ​ সুতরাং বলা যায়, জনাব 'খ' এর জমাকৃত টাকায় যাকাত হয় ৮৭,৫০০ টাকা, কিন্তু তিনি ৩০,০০০ টাকা দান করায় তার যাকাত আদায় যথাযথভাবে হয়নি।"
        },
        {
          "label": "ঘ",
          "question": "জনাব নাজিমুদ্দিন সাহেবের কর্মকাণ্ডের পরিণতি কুরআন ও হাদিসের আলোকে বিশ্লেষণ করো।",
          "explanation": "অর্পিত দায়িত্ব পালনে গড়িমসি করায় জনাব নাজিমুদ্দিন সাহেবের কর্মকাণ্ডের পরিণতি অত্যন্ত ভয়াবহ। কর্তব্যপরায়ণতা হলো যথাযথভাবে কর্তব্য আদায় করা, দায়িত্বসমূহ পালন করা ইত্যাদি। এটি মানবচরিত্রের একটি গুরুত্বপূর্ণ দিক। এটি মানুষকে দুনিয়া ও আখিরাতে সফলতা দান করে। জনাব নাজিমুদ্দিনের মধ্যে এ গুণটির বিপরীত চিত্র লক্ষ করা যায়। নাজিমুদ্দিন সাহেব একজন রোযাদার হলেও তিনি নিজের ওপর অর্পিত দায়িত্ব পালনে গড়িমসি করেন। অর্থাৎ তিনি কর্তব্যপরায়ণ নন। পবিত্র কুরআনে বলা হয়েছে, 'আল্লাহ কারও ওপর এমন কোনো কষ্টদায়ক দায়িত্ব অর্পণ করেন না যা তার সাধ্যাতীত। সে ভালো যা উপার্জন করে তার প্রতিফলন তারই এবং সে মন্দ যা উপার্জন করে তার প্রতিফল তারই।' (সূরা আল-বাকারা, আয়াত ২৮৬)। কর্তব্য পালনে অবহেলা করলে পরকালে সে জন্য জবাবদিহি করতে হবে। মহানবি (স) বলেছেন, 'তোমাদের প্রত্যেকেই দায়িত্বশীল, আর তোমাদের প্রত্যেকেই তার দায়িত্ব পালনের ব্যাপারে জিজ্ঞাসিত হবে।' (বুখারি) আল্লাহ তায়ালা দুনিয়াতে আমাদের পরীক্ষা করার জন্য নানা দায়িত্ব-কর্তব্য দিয়েছেন। পরকালে তিনি আমাদের সবাইকে কর্তব্য পালনের ব্যাপারে জিজ্ঞাসা করবেন। সেদিন যারা কর্তব্য ও কাজে অবহেলা করেছে, ঠিকমতো দায়িত্ব পালন করেনি তারা বিপদগ্রস্ত হবে। তাদেরকে শাস্তি ভোগ করতে হবে। এদের জন্য প্রস্তুত করে রাখা হয়েছে চিরশান্তির জাহান্নাম।"
        }
      ]
    },
    {
      "number": "6",
      "uddipok": "জনাব \"X\" সাহেব ধনী মানুষ। নিয়মিত নামাজ পড়েন। এবছর হজ পালন করে এসেছেন। তার দরিদ্র প্রতিবেশী কাওছার মিয়া মেয়ের বিয়েতে কিছু সহযোগিতার অনুরোধ করলে তিনি বিরক্ত হয়ে তাকে তাড়িয়ে দেন।' তার ছেলে জিকু সারাক্ষণ ইন্টারনেট ও বখাটে বন্ধুদের সাথে আড্ডায় মেতে থাকে। তার মা আফসোস করে বলেন, “ছেলেটাকে সঠিক শিক্ষা দিতে পারিনি বলেই তার আজ এই অধঃপতন।”",
      "tag": "MB 24",
      "sub_questions": [
        {
          "label": "ক",
          "question": "মানুষ সৃষ্টির উদ্দেশ্য কী?",
          "explanation": "মানুষ সৃষ্টির উদ্দেশ্য হলো আল্লাহর ইবাদত করা।"
        },
        {
          "label": "খ",
          "question": "শিক্ষা ও নৈতিকতার সম্পর্ক ব্যাখ্যা করো।",
          "explanation": "মানুষের জীবনকে আদর্শমণ্ডিত করতে শিক্ষা ও নৈতিকতা একে অপরের সাথে গভীরভাবে সম্পর্কযুক্ত। শিক্ষা মানুষের সঞ্চিত জ্ঞান এবং অভিজ্ঞতাকে নিজের জীবনে সফলভাবে প্রয়োগ করতে শেখায়। এই শিক্ষায় যদি নৈতিকতার সংমিশ্রণ থাকে তবে মানুষ উত্তম আদর্শবান হতে পারে। নৈতিক জ্ঞান মানুষকে চাল-চলন, ওঠা- শেখায়। সে পরিবার, সমাজ তথা রাষ্ট্রে কখনই নীতিহীন কোনো আচরণে লিপ্ত হতে পারে না। এভাবে শিক্ষা ও নৈতিকতা গভীরভাবে সম্পর্কযুক্ত।"
        },
        {
          "label": "গ",
          "question": "জনাব \"X\" সাহেব কোন প্রকার ইবাদত পালন থেকে বিরত রয়েছেন? ব্যাখ্যা করো।",
          "explanation": "জনাব 'X' হাক্কুল ইবাদ পালন থেকে বিরত রয়েছেন। ইবাদত প্রধানত দুই প্রকার। এর মধ্যে হাক্কুল ইবাদ একটি। এর অর্থ হলো বান্দার হক। এ হক পালনের প্রতি ইসলামে কড়া নির্দেশ দেওয়া হয়েছে। জনাব 'X' এ নির্দেশ অমান্য করেছেন। জনাব 'X' তার দরিদ্র প্রতিবেশীকে সাহায্য না করে তাড়িয়ে দেন। অথচ আমরা পিতা-মাতা, ভাই-বোন, আত্মীয়-স্বজন, পাড়া-প্রতিবেশীদের কার্য সামাজিকভাবে একসাথে বসবাস করি। এক্ষেত্রে আমাদের কর্তব্য হলো বিপদে-আপদে একে-অপরকে সাহায্য-সহযোগিতা করা। পরস্পরের প্রতি এ সহানুভূতি ও দায়িত্বই হলো হাক্কুল ইবাদ বা বান্দার হক। রাসুল (স) বলেছেন, 'নিশ্চয়ই তোমার উপর তোমার প্রতিপালকের, তোমার শরীরের, তোমার স্ত্রী ও সন্তান-সন্তুতির হক রয়েছে।' অন্যত্র রাসুল (স) বলেছেন, 'এক মুসলিমের উপর অপর মুসলিমের ছয়টি অধিকার রয়েছে। যেমন- সালামের জবাব দেওয়া, রোগীকে দেখতে যাওয়া, জানাযায় অংশগ্রহণ করা, দাওয়াত কবুল করা, মজলুমকে সাহায্য করা ও হাঁচির জবাব দেওয়া।' (বুখারি ও মুসলিম) সুতরাং বলা যায়, জনাব 'X' হাক্কুল ইবাদ পালন থেকে বিরত রয়েছেন।"
        },
        {
          "label": "ঘ",
          "question": "তুমি কি জিকুর মায়ের মন্তব্যের সাথে একমত? তোমার মতের সপক্ষে যুক্তি উপস্থাপন করো।",
          "explanation": "নৈতিক শিক্ষার গুরুত্ব ফুটে ওঠায় আমি জিকুর মায়ের মন্তব্যের সাথে একমত। সঠিক শিক্ষা মানুষকে প্রকৃত মানুষ হতে সাহায্য করে। মানব হৃদয়কে অজ্ঞতার অন্ধকার থেকে মুক্ত করে জ্ঞানের আলোয় উদ্ভাসিত করে। এর অভাবে মানুষ নীতিহীন পশুর পর্যায়ে নেমে যায়। জিকুর মায়ের বক্তব্যে এ বিষয়েরই সমর্থন রয়েছে। ছেলের অধঃপতনের জন্য জিকুর মা সঠিক শিক্ষার অভাবকে দায়ী করেছেন। তার এ মন্তব্য যৌক্তিক। শিক্ষার সাথে যদি নৈতিকতার সমন্বয় থাকে তবে তাকে সঠিক শিক্ষা বলা যায়। এ ধরনের শিক্ষা ব্যক্তির মৌলিক মানবীয় গুণগুলোকে উদ্ভাসিত করে। সে ভালো-মন্দের পার্থক্য বুঝতে পারে। সততা, সদাচার, সৌজন্য, মিষ্টি কথা ইত্যাদি সৎগুণ চর্চায় অভ্যস্ত হয়। এ ধরনের মানুষ কখনও অযথা সময় নষ্ট করে না। বখাটেদের সাথে মেশে না। অপরদিকে নীতিহীন ও চরিত্রহীন শিক্ষার কারণে মানুষ চতুষ্পদ জন্তুর চেয়েও নিকৃষ্ট হয়ে যায়। মহান আল্লাহ বলেন, 'তাদের হৃদয় আছে উপলব্ধি করে না; চোখ আছে দেখে না; কান আছে শোনে না; এরা হলো চতুষ্পদ জন্তুর মতো, বরং তার থেকেও নিকৃষ্ট। আর এরাই হলো গাফিল।' (সূরা আল-আরাফ, আয়াত ১৭৯) উপরের আলোচনা থেকে বোঝা যায়, নৈতিকতাহীন শিক্ষার কারণেই জিকুর এমন অধঃপতন হয়েছে। তাই জিকু সম্পর্কে তার মায়ের বক্তব্য সঠিক।"
        }
      ]
    },
    {
      "number": "7",
      "uddipok": "জনাব 'গ' বলেন, বর্তমান সময়ে সমাজের অধঃপতন ও নৈতিকতার অবক্ষয়ের মূল কারণ হলো ইসলাম ও নৈতিক শিক্ষার অভাব। একথা শুনে জহির স্যার বলেন, অবশ্যই শিক্ষার সাথে নৈতিকতার সমন্বয় আবশ্যক। তিনি আরও বলেন, নৈতিক শিক্ষা ইসলামি শিক্ষার অবিচ্ছেদ্য অংশ।",
      "tag": "MB 24",
      "sub_questions": [
        {
          "label": "ক",
          "question": "শিক্ষা বলতে কী বোঝায়?",
          "explanation": "শিক্ষা বলতে বোঝায় সঞ্চিত জ্ঞান এবং অভিজ্ঞতাকে নিজের জীবনে সফলভাবে প্রয়োগ করা।"
        },
        {
          "label": "খ",
          "question": "\"আমাকে শিক্ষক হিসাবেই প্রেরণ করা হয়েছে।\"- বুঝিয়ে লেখো।",
          "explanation": "মহানবি হযরত মুহাম্মদ (স) নিজেকে শিক্ষক পরিচয় দিয়ে আলোচ্য উক্তি করেছেন। যিনি আমাদের শিক্ষা দেন তিনি আমাদের শিক্ষক। মহানবি (স) আমাদের জীবনের সবচেয়ে বড় শিক্ষক। তিনিই মানুষকে মহান আল্লাহ তায়ালার জাত-সিফাত, ক্ষমতা, নিয়ামত ইত্যাদি বিষয়ে জানিয়েছেন। সত্য ও সুন্দরের দিকে মানুষকে আহ্বান করেছেন। বাতিলের পথে যেতে নিষেধ করেছেন। তিনি তার সমস্ত জীবনে আল্লাহ তায়ালার বিধান পালন করে আমাদেরকে বাস্তব প্রশিক্ষণ দিয়েছেন।মানুষের ব্যক্তিগত জীবন, সমাজ, রাষ্ট্র, অর্থনীতি কীভাবে পরিচালনা করতে হবে এসব শিক্ষাই আমরা মহানবি (স)-এর কাছে থেকে পেয়েছি। এ কারণেই তিনি নিজেকে শিক্ষক বলেছেন।"
        },
        {
          "label": "গ",
          "question": "সমাজের অধঃপতন ও নৈতিকতার অবক্ষয় এর কারণ হিসেবে জনাব 'প' সাহেবের অভিমত ব্যাখ্যা করো।",
          "explanation": "সমাজের অধঃপতন ও নৈতিকতার অবক্ষয়ের কারণ হিসেবে জনাব 'গ'-এর অভিমত খুবই প্রশংসনীয়। শিক্ষা জাতির মেরুদণ্ড। শিক্ষা মানুষকে প্রকৃত মানুষ হতে সাহায্য করে এবং মানব হৃদয়কে অজ্ঞতার অন্ধকার থেকে মুক্ত করে জ্ঞানের আলোয় উদ্ভাসিত করে। তবে এ শিক্ষা হতে হবে ইসলাম ও নেতিকতার শিক্ষা। জনাব 'গ'- এর কথায় এ বিষয়টি প্রকাশ পেয়েছে। জনাব 'গ' বলেছেন, বর্তমান সময়ে সমাজের অধঃপতন ও নৈতিকতার অবক্ষয়ের মূল কারণ হলো ইসলাম ও নৈতিক শিক্ষার অভাব। কুরআন ও হাদিসের আলোকে সমন্বিত শিক্ষাই হলো ইসলামি শিক্ষা। এ শিক্ষার মাধ্যমে একজন ব্যক্তি সৎচরিত্রবান, খোদাভীরু দেশপ্রেমিক, দায়িত্বশীল ও সুনাগরিক হিসেবে নিজেকে গড়ে তুলতে পারে। আর যাদের মধ্যে ইসলামি শিক্ষা নেই তারা আল্লাহ, পরকাল, জাহান্নামের ভয় এগুলো সম্পর্কে কিছুই জানে না। জীবনের সকল কাজের হিসাব দেওয়ার বাস্তবতার অনুভূতি তাদের মধ্যে জাগ্রত হয় না। তাই তারা ইহকালকে প্রাধান্য দিয়ে সব রকমের অন্যায়ে লিপ্ত হতে পারে। ইসলামি শিক্ষা মানুষকে নৈতিকতাবোধে উদ্বুদ্ধ করে। আর এর অভাবে মানুষ পশুর চেয়েও অধম হয়ে পড়ে। এ ব্যাপারে মহান আল্লাহ বলেছেন, \"তাদের হৃদয় আছে উপলব্ধি করে না, চোখ আছে দেখে না; কান আছে শুনে না; এরা হলো চতুষ্পদ জন্তুর ন্যায়, বরং তার থেকেও নিকৃষ্ট। আর এরাই হলো গাফিল।” (সূরা আল-আরাফ, আয়াত ১৭৯)। সুতরাং বোঝা যায়, ইসলাম ও নৈতিক শিক্ষার অভাবেই সমাজের অধঃপতন ও নৈতিক অবক্ষয় ঘটে। জনাব 'গ' এমন অভিমতই প্রকাশ করেছেন।"
        },
        {
          "label": "ঘ",
          "question": "উদ্দীপকে উল্লেখিত জনাব জহির স্যারের সর্বশেষ উক্তিটি তোমার পাঠ্যপুস্তকের আলোকে বিশ্লেষণ করো।",
          "explanation": "উদ্দীপকে উল্লেখিত জনাব জহির স্যারের সর্বশেষ উক্তিটি সঠিক। যে শিক্ষা ব্যবস্থায় ইসলামকে পূর্ণাঙ্গ ও পরিপূর্ণরূপে তুলে ধরা হয়েছে তাকে ইসলামি শিক্ষা বলে। অর্থাৎ, কুরআন ও হাদিসের আলোকে সমন্বিত শিক্ষাই হলো ইসলামি শিক্ষা। এ শিক্ষার মাধ্যমে, মানুষের নৈতিকতার বিকাশ ঘটে। তাই নৈতিক শিক্ষা ইসলাম শিক্ষারই অংশ। জহির স্যারের সর্বশেষ উক্তিটি এ বিষয়টিই তুলে ধরে। জহির স্যারের সর্বশেষ উক্তিটি হলো, নৈতিক শিক্ষা ইসলামি শিক্ষার অবিচ্ছেদ্য অংশ। একজন মুসলমানের ব্যক্তিজীবন থেকে শুরু করে জীবনের সর্বস্তরে আল্লাহর বিধি-বিধান মেনে নেওয়া ও তার সন্তুষ্টি অর্জন করাই হলো ইসলামি শিক্ষার মূল উদ্দেশ্য। মূলত ইসলামি শিক্ষার ভিত্তি হলো তাওহিদ, রিসালাত ও আখিরাত। এ তিনটি বিষয় মানুষের ব্যক্তিজীবন থেকে রাষ্ট্রীয় পর্যায়ের প্রয়োজনীয় সবকিছুর দিক-নির্দেশনা দিয়ে থাকে। যাতে মানুষ অন্যায়ের পথ ছেড়ে ন্যায়ের পথে চলতে পারে। তাদের মধ্যে নৈতিকতাবোধ জাগ্রত হয়। চুরি, ডাকাতি, রাহাজানি, মিথ্যা, চোগলখুরি এসব অন্যায়ের পরিণতি সম্পর্কে জানার কারণে তারা এসব অপকর্ম থেকে বিরত থাকে। মহানবি (স) হলেন আমাদের জন্য সর্বোত্তম শিক্ষক। মানুষকে ইসলাম ও নৈতিকতা শিক্ষা দেওয়ার জন্য তিনি প্রেরিত হয়েছেন। তিনি বলেন, আমি মহান নৈতিক গুণাবলিকে পরিপূর্ণতা দান করার জন্যই প্রেরিত হয়েছি।\" (বুখারি) অর্থাৎ তিনি ইসলাম শিক্ষার মাধ্যমে মানুষের নৈতিকতাবোধকে প্রস্ফুটিত করেছেন। উপরের আলোচনা থেকে বলা যায়, নৈতিক শিক্ষা ইসলামি শিক্ষার অবিচ্ছেদ্য অংশ, যা জহির স্যারের বক্তব্যে প্রকাশ পেয়েছে"
        }
      ]
    },
    {
      "number": "8",
      "uddipok": "জনাব আরিফ ও শরিফ দুই ব্যবসায়ী। আরিফ বেশি লাভের আশায় পণ্য সামগ্রী গুদামজাত করে বাজারে কৃত্রিম সংকট সৃষ্টি করে। অন্যদিকে জনাব শরিফ ব্যবসা, কথা-বার্তা কাজ-কর্ম ও আচার ব্যবহারে সর্বদা সততা অবলম্বন করেন।",
      "tag": "MB 24",
      "sub_questions": [
        {
          "label": "ক",
          "question": "ওয়াদা পালন বলতে কী বোঝায়?",
          "explanation": "ওয়াদা পালন বলতে বোঝায় কারও সাথে কোনোরূপ প্রতিশ্রুতি দিলে, অঙ্গীকার করলে বা কাউকে কোনো কথা দিলে তা যথাযথভাবে রক্ষা করা।"
        },
        {
          "label": "খ",
          "question": "“এক মুসলমান অপর মুসলমানের ভাই\"- উক্তিটি ব্যাখ্যা করো।",
          "explanation": "আলোচ্য হাদিসের মাধ্যমে সকল মুসলমানকে ভ্রাতৃত্বের বন্ধনে আবদ্ধ করা হয়েছে। ইসলামে সকল মুসলমান ভাই ভাই। মুসলমানগণ বিশ্বের যে প্রান্তেই থাকুক, ধনী হোক কিংবা গরিব সকলেই ভাই ভাই। এ ব্যাপারে মহান আল্লাহ তায়ালা বলেন, “মুমিনতো পরস্পর ভাই ভাই।” (সূরা আল- হুজরাত, আয়াত ১০)। বিশ্বের সকল মুসলমান পরস্পর পরস্পরের প্রতি ভ্রাতৃত্বসুলভ আচরণ করবে- এটাই ইসলামের শিক্ষা।"
        },
        {
          "label": "গ",
          "question": "জনাব আরিফের মধ্যে আখলাকে যামিমার কোন দিকটি প্রকাশ পেয়েছে? ব্যাখ্যা করো।",
          "explanation": "জনাব আরিফের মধ্যে আখলাকে যামিমার প্রতারণার দিকটি প্রকাশ পেয়েছে।প্রতারণা মিথ্যাচারের একটি বিশেষ রূপ। প্রকৃত অবস্থা গোপন রেখে ফাঁকি বা ধোঁকার ওপর ভিত্তি করে নিজ স্বার্থ হাসিল করাকে প্রতারণা বলা হয়। প্রতারণার মাধ্যমে অন্যকে ভুল বুঝিয়ে ঠকানো হয়। আরিফের চরিত্রেও এ বৈশিষ্ট্য দেখা যায়। জনাব আরিফ তার ব্যবসায় বেশি লাভের আশায় পণ্যসামগ্রী গুদামজাত করে বাজারে কৃত্রিম সংকট সৃষ্টি করত। পরবর্তি সময়ে বাজারে চাহিদার তুলনায় পণ্য সরবাহের সংকট দেখিয়ে পণ্যদ্রব্যের অতিরিক্ত মূল্য বা দাম বর্ধিত করে মানুষকে ঠকিয়ে অর্থ উপার্জন করত। তার এ ধরনের কর্মকান্ড প্রতারণার অন্তর্ভুক্ত। প্রতারণা নানাভাবে হতে পারে, সাধারণত আর্থিক লেনদেন ও ব্যবসা-বাণিজ্যে প্রতারণার দৃষ্টান্ত বেশি দেখা যায়। যেমন- ভুল ও মিথ্যা তথ্য দেওয়া, পণ্যদ্রব্যের দোষ গোপন করা, ভালো জিনিস দেখিয়ে বিক্রি করার সময় খারাপ জিনিস দিয়ে দেওয়া, বেশি দামের দ্রব্যের সাথে কম দামের দ্রব্য মিশিয়ে বিক্রি করা, পণ্যদ্রব্যে মিথ্যা প্রচারণা চালানো ইত্যাদি। সুতরাং ব্যবসায়ী আরিফের বেশি লাভের আশায় পণ্যসামগ্রী গুদামজাত করে বাজারে কৃত্রিম সংকট তৈরি করা প্রতারণাকে নির্দেশ করে।"
        },
        {
          "label": "ঘ",
          "question": "জনাব শরিফের এরূপ কাজ আখলাকে হামিদার কোন বিষয়ের প্রতি ইঙ্গিত করা হয়েছে? তার সুফল বিশ্লেষণ করো।",
          "explanation": "জনাব শরিফের কাজের মাধ্যমে আখলাকে হামিদার সততার প্রতি ইঙ্গিত করা হয়েছে। মানবচরিত্রের অন্যতম একটি মহৎগুণ হলো সততা। এই গুণ অর্জনের চেষ্টা ও চর্চা একজন মানুষকে পৌঁছে দিতে পারে মর্যাদা ও গৌরবের শ্রেষ্ঠ স্থানে। যিনি এই মহৎ গুণ অর্জন করতে পারেন তিনি সমাজে আদর্শ ব্যক্তি হিসেবে পরিচিতি লাভ করেন। জনাব শরিফ এমনই একজন আদর্শ মানুষ। জনাব শরিফ ব্যবসা, কথা-বার্তা, কাজ-কর্ম ও আচার-ব্যবহারে সর্বদা সততা অবলম্বন করেন। আমরা জানি সততা বলতে সৎ থাকার গুণকে বোঝায়। সত্যের অনুসারী মানুষের সৎ থাকার প্রবণতার মধ্য দিয়ে সততার প্রকাশ ঘটে। জীবনকে সফল ও সার্থক করে তোলার প্রধান উপায় হলো সততা। সততার সুফল শতধারায় বিকশিত। সৎ লোক স্বভাবতই সৎচরিত্রবান হয়ে থাকে। সমাজের সবাই তাকে ভালোবাসে ও বিশ্বাস করে। সততা মানুষকে নৈতিক শক্তিতে বলিয়ান করে। ফলে সে কখনো অন্যায়ের কাছে মাথা নত করে না। একজন সৎ ব্যক্তি সমাজের অন্যদেরকে সত্য ও সুন্দরের পথে নিয়ে যেতে পারে। এতে সমাজ সুখী ও সমৃদ্ধ হয়। মহান আল্লাহ বলেন, “এ তো সেই দিন, যে দিন সত্যবাদীদের তাদের সত্যবাদিতা বিশেষ উপকার দান করবে। তাদের জন্য রয়েছে জান্নাত।” (সূরা আল-মায়িদা, আয়াত ১১৯) উপরের আলোচনা থেকে বোঝা যায়, জনাব শরিফের কাজ হলো সততার বহিঃপ্রকাশ ঘটেছে, যা মানুষকে দুনিয়া ও আখিরাতে সফল করতে পারে।"
        }
      ]
    },
    {
      "number": "9",
      "uddipok": "সালমা ও জাকিয়া দুজনে বাসায় মিষ্টি বানিয়ে বিভিন্ন দোকানদারের সাথে ব্যবসা করে। একদিন সালমা জাকিয়াকে ময়দার পরিবর্তে কম দামের আটা ও ডালের গুড়া মিশিয়ে কম খরচে মিষ্টি তৈরি করতে বলে। জাকিয়া সালমার পরিকল্পনার সাথে দ্বিমত পোষণ করে সালমার অগোচরে অন্য বান্ধবীর সাথে তার দোষণীয় কাজটি প্রকাশ করে।",
      "tag": "MB 24",
      "sub_questions": [
        {
          "label": "ক",
          "question": "গিবত কী?",
          "explanation": "গিবত হলো কারও অনুপস্থিতিতে অন্যের নিকট এমন কোনো কথা বলা যা শুনলে সে মনে কষ্ট পায়।"
        },
        {
          "label": "খ",
          "question": "আত্মশুদ্ধি বলতে কী বোঝায়? বুঝিয়ে লেখো।",
          "explanation": "আত্মশুদ্ধি বলতে আল্লাহ তায়ালার ভয়ে নিজেকে পাপ থেকে মুক্ত রাখাকে বোঝায়। আত্মশুদ্ধি অর্থ হলো নিজের সংশোধন, নিজেকে খাঁটি করা, পরিশুদ্ধ করা ইত্যাদি। সর্বপ্রকার অনৈসলামিক কথা কাজ থেকে নিজ অন্তরকে মুক্ত ও নির্মল রাখাকে আত্মশুদ্ধি বলা হয়। আত্মশুদ্ধি করতে হলে আল্লাহ তায়ালার স্মরণ, আনুগত্য ও ইবাদত ব্যতীত অন্য সবকিছু থেকে অন্তরকে পবিত্র রাখতে হবে।"
        },
        {
          "label": "গ",
          "question": "সালমার পরিকল্পনাটি চিহ্নিতপূর্বক পাঠ্যবইয়ের আলোকে ব্যাখ্যা করো।",
          "explanation": "সালমার চরিত্রে আখলাকে যামিমাহর অন্যতম বৈশিষ্ট্য প্রতারণার বৈশিষ্ট্য বিদ্যমান। প্রতারণা মিথ্যাচারের একটি বিশেষ রূপ। প্রকৃত অবস্থা গোপন রেখে ফাঁকি বা ধোঁকার ওপর ভিত্তি করে নিজ স্বার্থ হাসিল করাকে প্রতারণা বলা হয়। প্রতারণার মাধ্যমে অন্যকে ভুল বুঝিয়ে ঠকানো হয়। সালমার চরিত্রেও এ বৈশিষ্ট্য দেখা যায়। সালমা তার ব্যবসায় বেশি লাভের আশায় জাকিয়াকে মিষ্টি তৈরিতে ময়দার পরিবর্তে কম দামের আটা ও ডালের গুড়া মিশিয়ে কম খরচে মিষ্টি তৈরি | করতে বলে। যাতে ব্যবসায় কম খরচের পরিবর্তে/ বিনিময়ে বেশি লাভ হয়। তার এ ধরনের কর্মকাণ্ড প্রতারণার অন্তর্ভুক্ত। প্রতারণা নানাভাবে হতে গারে। সাধারণত আর্থিক লেনদেন ও ব্যবসা-বাণিজ্যে প্রতারণার দৃষ্টান্ত বেশি দেখা যায়। যেমন- ভুল ও মিথ্যা তথ্য দেওয়া, পণ্যদ্রব্যের দোষ গোপন করা, ভালো জিনিস' দেখিয়ে বিক্রির সময় খারাপ জিনিস দিয়ে দেওয়া, বেশি দামের দ্রব্যের সাথে কম দামের দ্রব্য মিশিয়ে বিক্রি করা, গণ্যদ্রব্যে মিথ্যা প্রচারণা চালানো ইত্যাদি। সুতরাং বলা যায়, সালমা ও জাকিয়া দুজনের মিষ্টি ব্যবসায় কম দামের আটা ও ডালের গুড়া মিশিয়ে কম খরচে মিষ্টি তৈরির কাজটি প্রতারণা ও গর্হিত কাজ।"
        },
        {
          "label": "ঘ",
          "question": "উদ্দীপকে জাকিয়ার 'কাজটি উল্লেখপূর্বক পরিণাম, বিশ্লেষণ করো।",
          "explanation": "উদ্দীপকের জাকিয়ার কাজটি হলো গিবত। গিবতের পরিণাম অত্যন্ত ভয়াবহ। গিবত অর্থ পরনিন্দা, পরচর্চা, অসাক্ষাতে দুর্নাম করা, সমালোচনা করা ইত্যাদি। কারও অসাক্ষাতে অন্যের নিকট তার সম্পর্কে এমন কথা বলা যা শুনলে সে মনে কষ্ট পায় তাকে গিবত বলে। জাকিয়ার কাজে এ বিষয়টি প্রকাশ পেয়েছে। জাকিয়া সালমার আগোচরে অন্য বান্ধবীর কাছে তার দোষ প্রকাশ করে। এ কাজটি গিবত। কারণ এ সম্পর্কে রাসুল (স) বলেছেন, 'গিবত হলো- তুমি তোমার ভাইয়ের এমনভাবে সমালোচনা করবে যা শুনলে সে মনে কষ্ট পায়.........।' (মুসলিম) ইসলামি শরিয়তে গিবত বা পরনিন্দা করা অবৈধ। আল্লাহ বলেছেন, 'আর তোমরা একে অন্যের গিবত করো না। তোমাদের কেউ কি তার মৃত ভাইয়ের গোশত খেতে ভালোবাসবে? বস্তুত তোমরা নিজেরাই তা অপছন্দ করে থাকো।' (সূরা আল-হুজুরাত, আয়াত ১২) গিবত করাকে আল-কুরআনে নিজ মৃত ভাইয়ের গোশত খাওয়ার সাথে তুলনা করা হয়েছে। সুতরাং গিবত খুবই অপছন্দনীয় কাজ। সুস্থ, বিবেকবান কোনো মানুষই এরূপ কাজ পছন্দ করতে পারে না। আল্লাহ তায়ালাও গিবত করা পছন্দ করেন না। পবিত্র হাদিসে মহানবি (স) আমাদের গিবতের পরিণাম সম্পর্কে সতর্ক করে দিয়েছেন। রাসুলুল্লাহ (স) বলেছেন, \"গিবত ব্যভিচারের চাইতেও মারাত্মক। সাহাবিগণ বললেন, হে আল্লাহর রাসুল! গিবত কীভাবে ব্যভিচারের চাইতেও মারাত্মক অপরাধ হয়? রাসুল (স) বললেন, কোনো ব্যক্তি ব্যভিচার করার পর তওবা করলে আল্লাহ তায়ালা তাকে ক্ষমা করে দিতে পারেন। কিন্তু গিবতকারীকে ততক্ষণ পর্যন্ত আল্লাহ মাফ করবেন না, যতক্ষণ না যার গিবত করা হয়েছে সে ব্যক্তি মাফ করবে।\" (বায়হাকি) উপরের আলোচনা থেকে বোঝা যায়, জাকারিয়ার কাজটি হলো গিবত আর এটি মানুষের জন্য মারাত্মক পরিণতি বয়ে আনে।"
        }
      ]
    },
    {
      "number": "10",
      "uddipok": "বার্ষিক দোয়া অনুষ্ঠানে একজন বক্তা বলেন, একটি শিশু ছয় বছর বয়সে পবিত্র কুরআন হিফজ করেন এবং পরবর্তীতে ইসলামের অন্যান্য বিষয়ে তীক্ষ্ণ মেধার স্বাক্ষর বহন করে ১৬ বছর বয়সে অসংখ্য হাদিস মুখস্থ করেন। দ্বিতীয় জন রাষ্ট্রের বিভিন্ন আইনের তত্ত্বকে বোর্ড গঠনের মাধ্যমে সহজ করে জনসাধারণের মাঝে তুলে ধরেন। এজন্য সরকার তাকে রাষ্ট্রের একটি গুরুত্বপূর্ণ পদ দিতে চাইলে তিনি অ নিতে রাজি হননি।",
      "tag": "MB 24",
      "sub_questions": [
        {
          "label": "ক",
          "question": "খুলাফায়ে রাশেদিন কাকে বলে?",
          "explanation": "মহানবি (স)-এর ইন্তেকালের পর তাঁর প্রতিনিধিরূপে যে চারজন সাহাবি পর্যায়ক্রমে ইসলামি রাষ্ট্র পরিচালনার দায়িত্ব পালন করেছেন তাঁদেরকে খুলাফায়ে রাশেদিন বলা হয়।"
        },
        {
          "label": "খ",
          "question": "\"আমি জ্ঞানের শহর এবং আলি উহার দরজা।\"- ব্যাখ্যা করো।",
          "explanation": "হযরত আলি (রা) অসাধারণ জ্ঞানের অধিকারী হওয়ায় তাকে জ্ঞানের শহরের দরজা বলা হয়। হযরত আলি (রা) অসাধারণ মেধাসম্পন্ন ছিলেন। ছোটোবেলা থেকেই তিনি ছিলেন জ্ঞানতাপস ও জ্ঞানসাধক। তিনি সর্বদা জ্ঞানচর্চা করতেন। হাদিস, তাফসির, আরবি সাহিত্য ও আরবি ব্যাকরণে তিনি তাঁর যুগের সেরা ব্যক্তিত্ব ছিলেন। তাঁর রচিত 'দিওয়ানে আলি' নামের কাব্যগ্রন্থটি আরবি সাহিত্যের অমূল্য সম্পদ। এসব কারণে মুহাম্মদ (স)-নিজেকে জ্ঞানের শহর আর আলি (রা)-কে জ্ঞানের শহরের দরজা বলেছেন।"
        },
        {
          "label": "গ",
          "question": "উদ্দীপকে উল্লিখিত বক্তার উদ্ধৃত প্রথম ব্যক্তির সাথে কোন ব্যক্তির সাদৃশ্য রয়েছে? হাদিস সংকলনে তার অবদান ব্যাখ্যা করো।",
          "explanation": "অধ্যাপকের আলোচনায় প্রথমোক্ত ব্যক্তির গুণে ইমাম বুখারি (র)-এর আদর্শ ফুটে উঠেছে। হাদিস শাস্ত্রে যারা স্মরণীয় অবদান রেখেছেন তাঁদের মধ্যে প্রথম স্থান অধিকারী হলেন ইমাম বুখারি (র)। তিনি স্বাধীনচেতা ও আত্মমর্যাদাবোধ সম্পন্ন ব্যক্তি ছিলেন। তাঁর এ গুণ দুটির প্রতিফলন ঘটেছে উদ্দীপকের প্রথমোক্ত ব্যক্তির মধ্যে। উদ্দীপকের প্রথম ব্যক্তি কিছু নতুন তত্ত্ব আবিষ্কারে সফল হলে রাষ্ট্রপ্রধান তাকে প্রেসিডেন্ট প্রাসাদে ডেকে পাঠান। কিন্তু তিনি তা প্রত্যাখ্যান করেন। এতে তার মধ্যকার আত্মর্যাদাবোধের প্রকাশ ঘটে যা ইমাম বুখারি (র)-এর ক্ষেত্রেও লক্ষণীয়। তিন্নি হাদিসশাস্ত্রের ওপর অসাধারণ জ্ঞান অর্জন করেন। লক্ষাধিক হাদিস সনদসহ মুখস্থ করেন। এরপর বুখারি শরিফ নামে হাদিসগ্রন্থ প্রণয়ন করে বিশ্বব্যাপী আলোড়ন তৈরি করেন। তাঁর ইলমে হাদিসের এ গভীর জ্ঞানের কথা শুনে তৎকালীন বাদশাহ তাঁকে রাজদরবারে ডেকে পাঠান। এর উদ্দেশ্য ছিল বুখারি (র)-এর কাছ থেকে হাদিস শোনা। কিন্তু ইমাম বুখারি বললেন, আমি হাদিসকে রাজদরবারে নিয়ে অপমান করতে চাই না। বাদশার প্রয়োজন হলে যেন আমার ঘরে বা মসজিদে আসে। এছাড়াও ইমাম বুখারি (র) অন্য কোনো রাজা-বাদশার দরবারে যাতায়াত করেননি। সুতরাং দেখা যায়, উদ্দীপকের প্রথম ব্যক্তি ইমাম বুখারি (র)-এর আদর্শে অনুপ্রাণিত হয়েছেন।'"
        },
        {
          "label": "ঘ",
          "question": "উদ্দীপকে উল্লিখিত দ্বিতীয় ব্যক্তির সাথে তোমার পাঠ্যবইয়ের কোন মনীষীর মিল খুঁজে পাওয়া যায়? তার গুণাবলি বিশ্লেষণ করো।",
          "explanation": "উদ্দীপকের দ্বিতীয় ব্যক্তির সাথে ইমাম আবু হানিফার মিল খুঁজে পাওয়া যায়। ফিকাহ শাস্ত্রে সর্বাধিক অবদান রাখা মনীষী হলেন ইমাম আবু হানিফা (র)। অসাধারণ সব গুণাবলির সমন্বয় ঘটেছিল এ মহান ব্যক্তির মধ্যে। তাঁর এসব গুণাবলির মধ্যে আত্মমর্যাদাবোধের প্রতিফলন ঘটেছে উদ্দীপকের দ্বিতীয় ব্যক্তির মধ্যে। দ্বিতীয় জন রাষ্ট্রের বিভিন্ন আইনের তত্ত্বকে বোর্ড গঠনের মাধ্যমে সহজ করে জনসাধারণের কাছে তুলে ধরেন। এজন্য সরকার তাকে গুরুত্বপূর্ণ পদ দিতে চাইলে তা তিনি গ্রহণ করেননি। ইমাম আবু হানিফা (র) ক্ষেত্রেও এমনটি লক্ষণীয়। তিনি ফিকাহশাস্ত্রের উদ্ভাবক ছিলেন। চল্লিশজন ছাত্রের সমন্বয়ে তিনি ফিকাহ সম্পাদনা বোর্ড গঠন করেন। এ বোর্ড ফিকাহকে একটি পূর্ণাঙ্গ শাস্ত্র হিসেবে রূপদান করেন। পরে তিনি এ বোর্ডের মধ্য থেকে দশ জনকে নিয়ে বিশেষ বোর্ড গঠন করেন। এ বোর্ড যে কোনো সমস্যার ক্ষেত্রে কুরআন ও হাদিসের আলোকে গবেষণা করে ফতোয়া দিত। এসব অবদানের কারণে তৎকালীন বাগদাদের খলিফা আল-মনসুর আবু হানিফা (র)-কে প্রধান বিচারপতির দায়িত্ব নেওয়ার প্রস্তাব দেন। কিন্তু তিনি তা গ্রহণ না করার কারণে তাকে জেলে আবদ্ধ করে রাখা হয়। পরবর্তীতে খলিফার নির্দেশে প্রয়োগকৃত বিষক্রিয়ায় তিনি ইন্তিকাল করেন। প্রকৃতপক্ষে, জ্ঞান মানুষকে লোভহীন করে তোলে। অর্থ ও পদ প্রাপ্তির প্রত্যাশাকে দূর করে। ইলম কখনো বিনিময়যোগ্য নয়। তাই ইলমকে পুঁজি করে জাগতিক স্বার্থ রক্ষার চিন্তা করলে তখন ইলমের চরম অপমান করা হয়। তাই ইলমের স্থান সর্বোচ্চ বিবেচনা করে সব স্বার্থ জলাঞ্জলি দিতে পারলে ইলম ও ইলম অর্জনকারীর মর্যাদা সমুন্নত হয়। এ মহান গুণাবলির ধারক ইমাম আবু হানিফা (র), যার প্রতিফলন ঘটেছে উদ্দীপকের দ্বিতীয় ব্যক্তির মধ্যে"
        }
      ]
    },
    {
      "number": "11",
      "uddipok": "মাওলানা আবু তৈয়ব ইউপি চেয়ারম্যান হয়ে পরিবারের যাবতীয় কাজকর্ম নিজ হাতে সম্পাদন করেন। তিনি অত্যন্ত দৃঢ়তার সাথে বিশৃঙ্খলা দমন করেন। এলাকার মানুষকে ঐক্যবদ্ধ করে যথাযথভাবে শান্তি প্রতিষ্ঠায় ভূমিকা রাখেন। অপরদিকে তার বন্ধু জাকির সাহেব একরাতে পাশের বাড়ির কান্নার আওয়াজ শুনলেন। এবং সকালে ফজরের নামায শেষে পাশের বাড়ি গিয়ে খোঁজ-খবর নিয়ে জানতে পারলেন যে, সেই বাড়ির এক বৃদ্ধা পেটের ব্যথায় ছটফট করছে। বৃদ্ধার বাড়িতে অন্য কোনো লোক নেই। তিনি তৎক্ষণাৎ বাড়ি এসে তার স্ত্রীকে নিয়ে বৃদ্ধার বাড়িতে যান এবং তার সেবা যত্ন করেন।",
      "tag": "MB 24",
      "sub_questions": [
        {
          "label": "ক",
          "question": "ইবনে সিনার পুরো নাম কী?",
          "explanation": "ইবনে সিনার পুরো- নাম আবু আলি আল হুসাইন ইবনে, আব্দুল্লাহ ইবনে সিনা।"
        },
        {
          "label": "খ",
          "question": "হযরত উমর (রা) কে ফারুক বলা হয় কেন? বুঝিয়ে লেখো।",
          "explanation": "হযরত উমর (রা) ইসলামের মর্মবাণী অনুধাবন করে ইসলাম গ্রহণ করায় মহানবি (স)-এর কাছ থেকে 'ফারুক' (সত্য-মিথ্যার পার্থক্যকারী) উপাধি পেয়েছিলেন। হযরত উমর (রা) প্রথম জীবনে প্রচণ্ড ইসলামবিদ্বেষী ছিলেন। তিনি ৬১৬ খ্রিষ্টাব্দে মহানবি (স)-কে হত্যার জন্য খোলা তরবারি হাতে নিয়ে তাঁর উদ্দেশ্যে রওনা হন। পথিমধ্যে তিনি তাঁর বোন ফাতেমা ও ভগ্নিপতি সাইদের ইসলাম গ্রহণের সংবাদ শুনে তাদেরকে শাস্তি দেওয়ার জন্য যান। তবে বোনের কন্ঠে সূরা ত্বা-হার তিলাওয়াত শুনে ইসলামের মর্মবাণী বুঝতে পারেন। ইসলাম ও কুফরির (সত্য ও মিথ্যার) মধ্যে কোনটি সঠিক তা অনুধাবন করতে পেরে তিনি ইসলাম গ্রহণ করেন। এরপর তিনি প্রকাশ্যে কাবা ঘরের সামনে সালাত আদায়ের ঘোষণা দেন। এজন্য মহানবি (স) খুশি হয়ে তাঁকে 'ফারুক' উপাধি প্রদান করেন।"
        },
        {
          "label": "গ",
          "question": "উদ্দীপকে উল্লেখিত মাওলানা আবু তৈয়বের কর্মকান্ডের সাথে কোন খলিফার সাদৃশ্য রয়েছে? ব্যাখ্যা করো।",
          "explanation": "জনাব আবু তৈয়বের কর্মকাণ্ডে খলিফা হযরত আলি (রা)-এর চরিত্র ফুটে উঠেছে। হযরত আলি (রা) ছিলেন ইসলামের চতুর্থ খলিফা। তিনি মহানবি (স)-এর চাচা আবু তালিবের পুত্র তথা চাচাত ভাই এবং জামাতা ছিলেন। তিনি খলিফা হয়েও অত্যন্ত সহজ-সরল ও অনাড়ম্বর জীবনযাপন করতেন। জনাব আবু তৈয়বের কর্মকাণ্ডে তাঁরই ইঙ্গিত্ব লক্ষ করা যায়। জনাব আবু তৈয়ব একজন নির্বাচিত ইউনিয়ন চেয়ারম্যান। নির্বাচিত হওয়ার পরেও তিনি পরিবারের যাবতীয় কাজকর্ম নিজ হাতে সম্পাদন করেন। হযরত আলি (রা)ও খলিফা হওয়ার পর অনাড়ম্বর ও সহজ-সরল জীবনযাপন করতেন। নিজ হাতে কাজ করে উপার্জন করতেন। কঠোর পরিশ্রম করে জীবিকা নির্বাহ করতেন। বাসায় কোনো কাজের লোক ছিল না। তাঁর স্ত্রী রাসুল (স)-এর আদরের কন্যা হযরত ফাতিমা (রা) নিজ হাতে জাঁতা পিষে গম গুঁড়ো করতেন এবং রুটি তৈরি করতেন। মুসলিম জাহানের খলিফা হয়েও তিনি বাসায় কাজের লোক রাখেননি। সুতরাং বলা যায়, জনাব আবু তৈয়বের কর্মকাণ্ডে হযরত আলি (রা)-এর চারিত্রিক বৈশিষ্ট্যের প্রতিফলন ঘটেছে।"
        },
        {
          "label": "ঘ",
          "question": "উদ্দীপকে উদ্ধৃত জাকির সাহেবের চারিত্রিক বৈশিষ্ট্যের সাথে কোন মহামানবের কর্মকাণ্ডের মিল রয়েছে তা নিরূপণ পূর্বক তার চরিত্র বিশ্লেষণ করো।",
          "explanation": "জনাব জাবির সাহেবের চারিত্রিক বৈশিষ্ট্যের সাথে হযরত উমর (রা)-এর কর্মকান্ডের মিল রয়েছে। মুসলিম জাহানের দ্বিতীয় খলিফা ছিলেন হযরত উমর (রা)। তাঁর চরিত্রে বহুগুণের অসাধারণ সমন্বয় ঘটেছিল। মানবদরদি হযরত উমর (রা) ছিলেন সাম্য ও মানবতাবোধের মহান আদর্শ। এ আদর্শের প্রতিফলন ঘটেছে জনাব জাবিরের মধ্যে। জনাব জাবিরের একজন প্রতিবেশী নির্জন বাড়িতে শরীরের বেদনায় ছটফট করছিল। তিনি নিজের স্ত্রীকে নিয়ে বেদনাগ্রস্ত বৃদ্ধার বাড়ি গিয়ে তাঁর সেবাযত্ন করেন। হযরত উমর (রা)-এর ক্ষেত্রেও এমন ঘটনা আমাদের চোখে পড়ে। তিনি নিজের স্ত্রী উম্মে কুলসুমকে প্রসব বেদনায় কাতর এক বেদুইনের স্ত্রীকে সাহায্য করার জন্য তাঁর ঘরে নিয়ে যান। এছাড়াও বহুগুণ তাঁর মধ্যে বিদ্যমান ছিল। জনসাধারণের অবস্থা স্বচক্ষে দেখার জন্য তিনি রাতের অন্ধকারে পাড়া-মহল্লায় ঘুরে বেড়াতেন, ক্ষুধার্ত শিশুর কান্নার আওয়াজ শুনে নিজ কাঁধে করে আটার বস্তা নিয়ে তিনি তাবুতে দিয়ে আসেন। রাষ্ট্রের অধিবাসীদের খোঁজ-খবর রাখার জন্য উমর (রা) পুলিশ বিভাগ ও গোয়েন্দা বিভাগ প্রতিষ্ঠা করেন। এছাড়া সেনাবাহিনীকে সুশৃঙ্খলকরণ, কৃষি উন্নয়ন, সাম্য ও মানবতাবোধ প্রতিষ্ঠা করে উমর (রা) নিজেকে অনন্য অবস্থানে নিয়ে গেছেন। উপরের আলোচনা থেকে বলা যায়, জনাব জাবিরের চারিত্রিক বৈশিষ্ট্যে হযরত উমর (রা)-এর কাজের প্রতিফলন ঘটেছে। আর এ মহান খলিফার চরিত্র ছিল অসাধারণ গুণাবলির সমন্বিত রূপ।"
        }
      ]
    }
  ]
}