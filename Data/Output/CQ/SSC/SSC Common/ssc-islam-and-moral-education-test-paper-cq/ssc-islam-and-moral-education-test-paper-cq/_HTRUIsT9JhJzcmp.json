{
  "title": "ঢাকা, বরিশাল বোর্ড ২০১৯",
  "subtitle": "ইসলাম ও নৈতিক শিক্ষা (11)",
  "questions": [
    {
      "number": "1",
      "uddipok": "প্রতিদিন বিশটি অংক করেও স্কুলের সেরা ছাত্রী নাসিবা এসএসসি পরীক্ষায় গণিতে এ+ পায়নি। ফলে তার মন বেজায় ভার। তার পিতা জনাব হালিম তাকে সান্ত্বনা দিয়ে বলেন, 'বিধির লিখন না যায় খণ্ডন'। জিপিএ-৫ পেয়েছ এজন্য আল্লাহর শুকরিয়া জ্ঞাপন করো। অপরদিকে তার ভাই রাদিফ শাহ জালাল (র)-এর মাজারে গিয়ে বলে, 'হে আল্লাহর অলি! আমাকে সরকারি মেডিকেলে চান্স পাইয়ে দাও'। অতঃপর মাজার সংলগ্ন মসজিদে জামায়াতের সাথে আসর নামায আদায় করে। সে মসজিদের ইমামকেও এ বিষয়ে আল্লাহর নিকট দোয়া করার জন্য অনুরোধ করে।",
      "tag": "DB, BB 19",
      "sub_questions": [
        {
          "label": "ক",
          "question": "তাওহিদ কী?",
          "explanation": "আল্লাহ তায়ালাকে এক ও অদ্বিতীয় হিসেবে স্বীকার করে নেওয়াই তাওহিদ।"
        },
        {
          "label": "খ",
          "question": "'ইসলামের মৌলিক বিষয়গুলো 'অস্বীকারকারী অনৈতিক কাজ সম্পাদনে দ্বিধা করে না'- উক্তিটি ব্যাখ্যা করো।",
          "explanation": "ইসলামের মৌলিক বিষয়গুলো অস্বীকারকারী অর্থাৎ কাফির ব্যক্তি সব ধরনের অন্যায় কাজ অনায়াসে করতে পারে। আখিরাত, জান্নাত ও জাহান্নামে বিশ্বাস না থাকায় কাফির ব্যক্তি নৈতিকতার গুরুত্ব উপলব্ধি করতে পারে না। তাই দুনিয়ার স্বার্থে সে মিথ্যাচার, চুরি, ছিনতাই, ব্যভিচার ইত্যাদি যেকোনো পাপকাজ বিনা দ্বিধায় করতে পারে। নবি-রাসুলগণকে বিশ্বাস না করায় তাদের নৈতিক চরিত্র এবং শিক্ষাও সে অনুসরণ করে না। এভাবে কাফির ব্যক্তি সব ধরনের অনৈতিক কাজে অভ্যস্ত হয়ে পড়ে।"
        },
        {
          "label": "গ",
          "question": "জনাব হালিমের সান্ত্বনার বাণীতে ইমানের কোন বিষয়টি প্রকাশ পায়? ব্যাখ্যা করো।",
          "explanation": "জনাব হালিমের সান্ত্বনার বাণীতে ইমানের অন্যতম বিষয় তকদিরের প্রতি বিশ্বাস প্রকাশ পায়। তকদির অর্থ হলো নির্ধারিত পরিমাণ, ভাগ্য বা নিয়তি। আল্লাহ তায়ালা মানুষের তকদিরের নিয়ন্ত্রক। তিনিই মানুষের জীবনের ভালোমন্দের নির্ধারণকারী। সবক্ষেত্রে এমন বিশ্বাস স্থাপন করাই হলো তকদিরে বিশ্বাস। জনাব হালিমের সান্ত্বনার বাণীতে এ বিষয়টিই ফুটে উঠেছে। জনাব হালিমের মেয়ে গণিতে এ+ পায়নি বলে খুব মন খারাপ করেছে। জনাব হালিম মেয়ের এ অবস্থা দেখে মেয়েকে জিপিএ-৫ পাওয়ার জন্য আল্লাহর শুকরিয়া আদায়ের পরামর্শ দেন। কারণ তার মতে, বিধির লিখন খন্ডন করা যায় না। এ বিষয়টি তকদিরে বিশ্বাসকেই ধারণ করে। কারণ মানুষ যা চায় তা-ই সে করতে পারবে না। বরং মানুষ শুধু তার কাজের জন্য চেষ্টা বা সাধনা করবে। এরপর ফলাফলের জন্য আল্লাহ তায়ালার ওপর ভরসা করবে। যদি চেষ্টা করার পরও কোনো কিছু না পায় তবে হতাশ হওয়া যাবে না, বরং সবর করবে ও শোকর আদায় করবে। কারণ তকদিরের শুভ-অশুভ নির্ধারণ করেন স্বয়ং আল্লাহ। মনের মধ্যে এমন ধারণা পোষণ করা এবং সবক্ষেত্রে মেনে চলাই হলো তকদিরের বিশ্বাস। জনাব হালিম মেয়েকে সান্ত্বনা দেওয়ার মাধ্যমে ইমানের এ গুরুত্বপূর্ণ বিশ্বাসটিই প্রকাশ করেছেন।"
        },
        {
          "label": "ঘ",
          "question": "রাদিফের কর্মকান্ড আকাইদের আলোকে চিহ্নিতপূর্বক এর যৌক্তিকতা বিশ্লেষণ করো।",
          "explanation": "নিম্নের অনুরূপ : কারিমার ধারণা শিরকের অন্তর্ভুক্ত। শিরকের কুফল অন্য যেকোনো ধরনের পাপের কুফলের চেয়ে ভয়াবহ। শিরক শব্দের অর্থ অংশীদার সাব্যস্ত করা, একাধিক স্রষ্টা বা উপাস্যে বিশ্বাস করা। শিরক হলো তাওহিদের বিপরীত। পৃথিবীর সকল প্রকার জুলুমের মধ্যে সবচেয়ে বড় জুলুম হলো শিরক। কারিমার ধারণা এ বিষয়টিকে নির্দেশ করে। কারিমা মনে করে, মানুষের সফলতা আল্লাহর পাশাপাশি পির-মুরুব্বিদের দোয়ার ওপর অনেকটা নির্ভরশীল। তাই সে পরীক্ষার আগে মাজারে গিয়ে তবারক বিতরণ করে। তার এ কাজ দ্বারা শিরক প্রকাশিত হয়েছে। মূলত আল্লাহ তায়ালা হলেন এক ও অদ্বিতীয়। অথচ তাঁর সত্তা ও গুণাবলির সাথে কোনো কিছুকে সমান মনে করা হলো শিরক। যেকোনো কাজে সফলতার জন্য একমাত্র আল্লাহর ওপর নির্ভর করতে হয়। তিনি ছাড়া অন্য কাউকে সাফল্যের কারিগর মনে করা শিরক। শিরক অত্যন্ত জঘন্য অপরাধ। বস্তুত আল্লাহ তায়ালাই আমাদের স্রষ্টা ও প্রতিপালক। তাঁর প্রদত্ত নিয়ামতই আমরা ভোগ করি। এরপরও কেউ যদি আল্লাহ তায়ালার সাথে কাউকে অংশীদার স্থাপন করে তবে তা অপেক্ষা বড় জুলুম আর কী হতে পারে! আল্লাহ তায়ালা মুশরিকদের প্রতি খুবই অসন্তুষ্ট। তিনি অপার ক্ষমাশীল ও অসীম দয়াময় হওয়া সত্ত্বেও শিরকের অপরাধ ক্ষমা করেন না। পরকালে মুশরিকদের জন্য রয়েছে যন্ত্রণাদায়ক শাস্তি। আল-কুরআনে স্পষ্টভাবে বর্ণনা করা হয়েছে- 'যে ব্যক্তি আল্লাহর সাথে শিরক করবে, আল্লাহ তার জন্য অবশ্যই জান্নাত হারাম করে দেবেন। এবং তার আবাস জাহান্নাম।' (সূরা আল-মায়িদা, আয়াত ৭২) উপরের আলোচনা থেকে বোঝা যায়, কারিমা শিরকের গুনাহে লিপ্ত। এ পাপের কারণে মানুষ সবচেয়ে বেশি ক্ষতিগ্রস্ত হয়।"
        }
      ]
    },
    {
      "number": "2",
      "uddipok": "বিনা অনুমতিতে একটি পাউরুটি খাওয়ার অপরাধে এক কনফেকশনারির মালিকপুত্র কর্মচারী রবিনকে খুঁটির সাথে বেঁধে দশটি বেত্রাঘাত করে। আদর্শবান-ইমানদার যুবক মুঈন রুটির মূল্য বাবদ ত্রিশ টাকা দিয়ে তাকে মুক্ত করে এবং উপস্থিত জনতাকে বলে, একজন মুমিন কখনো পশুর মতো আচরণ করতে পারে না। অপরদিকে মুদি দোকানের কর্মচারী আদিন মাঝে মধ্যে নামায পড়লেও প্রতিদিন ক্যাশ বাক্স থেকে একশত টাকা করে আত্মসাৎ করে। দোকান মালিক এ ব্যাপারে তাকে জিজ্ঞাসাবাদ করলে সে টাকা নেওয়ার কথা অস্বীকার করে। ঘটনাস্থলে উপস্থিত মুফতি ফরহাদ বলেন, তার কাজটি সমাজের জন্য অত্যন্ত ক্ষতিকর। অনন্ত জীবনে তাকে জাহান্নামের আগুনে জ্বলতে হবে।",
      "tag": "DB, BB 19",
      "sub_questions": [
        {
          "label": "ক",
          "question": "আসমানি কিতাব কী?",
          "explanation": "মানুষের হেদায়েতের জন্য আল্লাহ তায়ালা নবি-রাসুলগণের ওপর যেসব কিতাব নাজিল করেছেন সেগুলো হলো আসমানি কিতাব।"
        },
        {
          "label": "খ",
          "question": "'ক্ষণস্থায়ী জীবনের চাষাবাদ অনুযায়ী জীবনে সকল ফল ভোগ করবে'- উক্তিটি ব্যাখ্যা করো।",
          "explanation": "মানুষের দুনিয়ার কাজ অনুযায়ী মৃত্যুর পরবর্তী জীবনে ফল ভোগ করতে হবে- আলোচ্য উক্তিটিতে এ কথাই বলা হয়েছে। দুনিয়া হলো আখিরাতের শস্যক্ষেত্র। এখানে মানুষের আমলের ওপর তার পরকালীন জীবনের ভালো-মন্দ নির্ভরশীল। বান্দা দুনিয়ায় ভালো কাজ করলে অনন্ত জীবনে জান্নাত লাভ করবে। আবার এ জীবনে অন্যায়' বা পাপাচারে লিপ্ত হলে পরকালে তাকে জাহান্নামের কঠিন শাস্তি ভোগ করতে হবে।"
        },
        {
          "label": "গ",
          "question": "আদর্শ যুবক মুঈনের সহমর্মিতায় ইসলামের কোন বিষয়টি বিকাশ লাভ করেছে? ব্যাখ্যা করো।",
          "explanation": "আদর্শ যুবক মুঈনের সহমর্মিতায় ইসলামের মানবিক মূল্যবোধ বিকাশে ইমানের গুরুত্বের বিষয়টি বিকাশ লাভ করেছে। ইমান অর্থ বিশ্বাস। ইসলামের মৌলিক বিষয়গুলোর প্রতি বিশ্বাসকেই সাধারণত ইমান বলা হয়। আর মানবিক মূল্যবোধ বলতে মানুষের গ্রহণীয় ও আদর্শ গুণাবলি, কর্মকাণ্ড ও চিন্তা-চেতনাকে বোঝায়। কোনো ইমানদার ব্যক্তি কখনো অমানবিক হতে পারে না, যেটির বহিঃপ্রকাশ মুঈনের আচরণে লক্ষণীয়। বিনা অনুমতিতে একটি পাউরুটি খাওয়ার অপরাধে কর্মচারী রবিনকে নির্মমভাবে বেত্রাঘাত করায় আদর্শবান ইমানদার যুবক মুঈন রুটির মূল্য বাবদ ত্রিশ টাকা দিয়ে তাকে মুক্ত করে দেয়। মুঈনের এরূপ আচরণে মানবিক মূল্যবোধের বহিঃপ্রকাশ ঘটেছে। আর এটি হয়েছে তার ইমানদার হওয়ার কারণে। আল্লাহর প্রতি পূর্ণ বিশ্বাসী অর্থাৎ ইমানদার ব্যক্তি কখনোই নির্মম, নিষ্ঠুর ও পশুর মতো কাজকর্ম করতে পারে না। ইমানদারগণ বিশ্বাস করেন তাদের প্রত্যেকটি কাজের জন্য মহান আল্লাহর কাছে জবাবদিহি করতে হবে। এক্ষেত্রে তিনি যদি মানুষের সাথে মানবিক আচরণ করেন, দয়া, সহমর্মিতা দেখান তাহলে মহান আল্লাহও তার প্রতি সহমর্মী হবেন, দয়া করবেন, তাকে মাফ করে দেবেন। ইমানদারদের এরূপ বিশ্বাস তাদের মধ্যে মানবিক মূল্যবোধ জাগ্রত করে, বিকশিত করে। তাই বলা যায়, মুঈনের আচরণে মানবিক মূল্যবোধ বিকাশে ইমানের অপরিসীম গুরুত্বের বিষয়টি প্রকাশিত হয়েছে।"
        },
        {
          "label": "ঘ",
          "question": "আদিনের কর্মটি চিহ্নিতপূর্বক মুফতি ফরহাদের মন্তব্যটি বিশ্লেষণ করো।",
          "explanation": "আদিনের কাজটি নিফাকের পর্যায়ভুক্ত। এ সম্পর্কে ফরহাদ সাহেবের মন্তব্যটি যথেষ্ট যুক্তিসংগত। নিফাক শব্দের আভিধানিক অর্থ ভণ্ডামি, কপটতা, প্রতারণা, দ্বিমুখীভাব ইত্যাদি। অন্তরে বিরোধিতা গোপন রেখে বাইরে আনুগত্য প্রদর্শন করাই হলো নিফাক। আদিনের কাজ এ বিষয়টিকে ধারণ করে। আদিন মাঝে মধ্যে নামায পড়লেও প্রতিদিন ক্যাশ বাক্স থেকে একশত টাকা করে আত্মসাৎ করে। দোকান মালিক এ ব্যাপারে তাকে জিজ্ঞাসাবাদ করলে সে টাকা নেয়ার কথা অস্বীকার করে। অর্থাৎ আদিন লোক দেখানো নামায আদায় করে, আমানতের খিয়ানত করে এবং মিথ্যা বলে। আর এ তিনটি বৈশিষ্ট্যই মুনাফিকদের মধ্যে বিদ্যমান। মহানবি (স) বলেছেন, 'মুনাফিকের চিহ্ন তিনটি। যখন কথা বলে মিথ্যা বলে, যখন ওয়াদা করে তা ভঙ্গ করে, আর যখন কোনো কিছু তার নিকট আমানত রাখা হয়, তখন তার খিয়ানত করে।' (সহিহ্ বুখারি) আদিনের এ কাজ সম্পর্কে ফরহাদ সাহেবের মন্তব্যটি অত্যন্ত কার্যকর। কারণ এ ধরনের ব্যক্তিরা মিথ্যুক হওয়ার কারণে নানা ধরনের অনৈতিক কাজে জড়িয়ে পড়ে। পার্থিব লোভ- লালসা ও স্বার্থ রক্ষায় তারা মানুষের সব ধরনের অকল্যাণ করতে পারে। ফলে সমাজে বিশৃঙ্খলার সৃষ্টি হয়। পরকালীন জীবনে মুনাফিকদের পরিণতি সম্পর্কে আল্লাহ তায়ালা বলেন, 'নিশ্চয়ই মুনাফিকরা জাহান্নামের সর্বনিম্ন স্তরে থাকবে।' (সূরা আন-নিসা, আয়াত ১৪৫) পরিশেষে বলা যায়, আদিনের কাজটি নিফাকের অন্তর্ভুক্ত। আর এ ধরনের কাজের জন্য দুনিয়ায় লাঞ্ছনা এবং পরকালে কঠিন শাস্তি ভোগ করতে হবে।"
        }
      ]
    },
    {
      "number": "3",
      "uddipok": "রেজওয়ান ও রেজওয়ানা বরিশালের একটি প্রসিদ্ধ স্কুলে দশম শ্রেণিতে অধ্যয়ন করে। সম্প্রতি রেজওয়ানার, পরিবার বখাটে ছেলেদের উৎপাত সহ্য করতে না পেরে খুলনা চলে যায়। রেজওয়ান একটি ইসলামি জলসার নাম করে খুলনা যায়। জলসায় রেজওয়ানার ভাইকে দেখতে পেয়ে জলসা ছেড়ে তাকে অনুসরণ করে রেজওয়ানার বাড়িতে হাজির হয়। অপরদিকে সেজান সাহেব মাত্র ২০,০০০/- টাকা মাইনে দিয়ে চার সদস্যের সংসার চালান। তদুপরি কর্তব্যকর্মে অবহেলার মিথ্যা অজুহাত তুলে কর্তৃপক্ষ তার পদোন্নতি আটকে রাখেন। সহকর্মী নাসির তাকে প্রবোধ দিয়ে বলেন, 'শীঘ্রই বস বদলি হবেন। তোমার দুঃখ চলে যাবে। সঠিকভাবে দায়িত্ব পালন করো এবং আল্লাহর ইবাদতে মনোনিবেশ করো।'",
      "tag": "DB, BB 19",
      "sub_questions": [
        {
          "label": "ক",
          "question": "'নাযিরা তিলাওয়াত' কী?",
          "explanation": "আল-কুরআন দেখে দেখে পাঠ করাকে 'নাযিরা তিলাওয়াত' বলে।"
        },
        {
          "label": "খ",
          "question": "'সিরাত অতিক্রম না করে কেউ জান্নাতে যেতে পারবে না'- উক্তিটি ব্যাখ্যা করো।",
          "explanation": "সিরাত আখিরাত জীবনের একটি গুরুত্বপূর্ণ ধাপ, যা পার না হয়ে জান্নাতে যাওয়া সম্ভব নয়। সিরাত হলো হাশরের ময়দান থেকে জান্নাত পর্যন্ত জাহান্নামের ওপর দিয়ে চলমান একটি উড়াল সেতু। এ সেতু পার হয়ে জান্নাতে প্রবেশ করতে হবে। আখিরাতে এমন কোনো মানুষ থাকবে না যে এ সেতুতে আরোহণ করে তা অতিক্রম করবে না। মহান আল্লাহ বলেন, 'তোমাদের প্রত্যেকেই তা অতিক্রম করবে, এটা তোমার প্রতিপালকের অনিবার্য সিদ্ধান্ত।' (সূরা মারইয়াম, আয়াত ৭১) অর্থাৎ সর্ব মানুষই সিরাতে আরোহণ করবে। তবে ইমানদারগণ আমল অনুযায়ী সিরাত পার হয়ে জান্নাতে যাবে। আর পাপীরা জাহান্নামে পতিত হবে।"
        },
        {
          "label": "গ",
          "question": "রেজওয়ানের জলসায় গমনের উদ্দেশ্যটি কোন হাদিসের শিক্ষার পরিপন্থি? ব্যাখ্যা করো",
          "explanation": "রেজওয়ানের জলসায় গমনের উদ্দেশ্যটি নিয়ত সম্পর্কিত হাদিসের শিক্ষার পরিপন্থি। আলোচ্য হাদিস থেকে জানা যায়, মানুষের সকল কাজই নিয়তের সাথে সংশ্লিষ্ট। নিয়ত বা উদ্দেশ্য ছাড়া মানুষ কোনো কাজই করে না। আবার এ উদ্দেশ্য অনুসারেই আল্লাহ তায়ালা মানুষের কাজগুলো গ্রহণ করেন। তাই মানুষের সব কাজের উদ্দেশ্য সৎ ও ভালো হওয়া উচিত। রেজওয়ানের কাজে নিয়তের পরিশুদ্ধতার এ বিষয়টি অনুপস্থিত। রেজওয়ান ইসলামি জলসার নাম করে সাভার যায়। জলসায় রেজওয়ানার ভাইকে অনুসরণ করে তাদের বাড়ি যায়। অর্থাৎ হামিদ ইসলামি জলসার জন্য সাভার যায়নি রবং রেজওয়ানার জন্য গিয়েছিল। অথচ মহানবি (স) নিয়ত সম্পর্কিত হাদিসে বলেছেন, 'প্রকৃতপক্ষে সকল কাজ (এর ফলাফল) নিয়তের উপর নির্ভরশীল।' (বুখারি) আল্লাহ তায়ালা পরকালে সকল কৃতকর্মের হিসাব নেবেন। এ হিসাবের সময় তিনি মানুষের কাজগুলোর উদ্দেশ্যের দিকে দৃষ্টিপাত করবেন। মানুষ যদি সৎ উদ্দেশ্যে কোনো কাজ করে তবে সে তার পুরস্কার পাবে। আর যদি মন্দ উদ্দেশ্যে কোনো কাজ করে তবে সে শাস্তি ভোগ করবে। এমনকি খারাপ উদ্দেশ্যে ইবাদত করলে কিংবা ভালো কাজ করলেও তাতে কোনো সাওয়াব হয় না। এতে স্পষ্ট হয়, আল্লাহ তায়ালা মানুষের বাহ্যিক আমলের সাথে সাথে অন্তরের অবস্থাও লক্ষ করেন। তাই নিয়ত শুদ্ধ করে কাজ করা উচিত। সুতরাং রেজওয়ানের কাজটি এ শিক্ষার পরিপন্থি।"
        },
        {
          "label": "ঘ",
          "question": "সেজান সাহেবের দুঃখ-কষ্ট লাঘবে নাসিরের মন্তব্যটি সংশ্লিষ্ট সূরার আলোকে বর্ণনা করো।",
          "explanation": "সেজান সাহেবের দুঃখ-কষ্ট লাঘবে নাসিরের মন্তব্যটি সূরা আল- ইনশিরাহর বিষয়বস্তুর প্রতি ইঙ্গিত করে। মানবজীবনে সুখের পাশাপাশি দুঃখ-কষ্টও রয়েছে। এগুলো আল্লাহ তায়ালার পরীক্ষাস্বরূপ। আল্লাহ তায়ালা সুখ ও দুঃখের মাধ্যমে মানুষকে পরীক্ষা করে থাকেন। তাই মানুষের উচিত সর্বাবস্থায় ধৈর্যধারণ করে আল্লাহর কৃতজ্ঞতা আদায় করা। সেজান সাহেবের দুঃখ লাঘবে নাসিরের মন্তব্যটি এ বিষয়কেই সমর্থন করে। কর্তব্যে অবহেলার মিথ্যা অজুহাত তুলে কর্তৃপক্ষ সেজান সাহেবের পদোন্নতি আটকে রাখে। এমন অবস্থায় নাসির সাহেব তাকে বুঝিয়ে বলেন যে, শীঘ্রই বস বদলি হবেন আর তোমার দুঃখও চলে যাবে। নাসির তাকে সঠিকভাবে দায়িত্ব পালন এবং ইবাদতে মনোনিবেশ করার পরামর্শ দেন। সূরা আল ইনশিরাহতেও আমরা এ বিষয়গুলোই দেখতে পাই। নবুয়ত লাভের পর রাসুলুল্লাহ (স) আরবদের মধ্যে ইসলাম প্রচার শুরু করেন। এতে মক্কার কাফিররা তাঁর বিরোধিতা শুরু করে। তারা নানাভাবে তাঁকে বাধা দিতে চেষ্টা করে। তারা মহানবি (স) ও নও মুসলিম সাহাবিদের ওপর অত্যাচার-নির্যাতন করতে থাকে। ফলে মুসলমানগণ অনেক কষ্ট পান। আল্লাহ তায়ালা এ সময় সূরা আল-ইনশিরাহ নাজিল করে মহানবি (স)-কে সান্ত্বনা দেন।, তিনি বলেন, দুঃখের পরই সুখ আসে। কাফিরদের এসব অত্যাচার-নির্যাতন দীর্ঘস্থায়ী হবে না। বরং তিনি মুসলমানদের বিজয় দান করবেন। এসব দুঃখ-কষ্টের পর তারা শান্তি ও স্বস্তি লাভ করবে। এরপর আল্লাহ তায়ালা মহানবি (স)-কে বিশেষ নির্দেশ দিয়ে বলেন যে, যখনই ইসলাম প্রচার, সাথিদের প্রশিক্ষণ, পারিবারিক দায়-দায়িত্ব ইত্যাদি থেকে অবসর পান তখনই তিনি যেন আল্লাহর ইবাদতে আত্মনিয়োগ করেন। পরিশেষে বলা যায়, নাসিরের মন্তব্য ও সূরা আল ইনশিরাহর বিষয়বস্তু অনুসারে দুঃখে হতাশ না হয়ে ধৈর্যধারণ করে আল্লাহর ইবাদত করা উচিত।"
        }
      ]
    },
    {
      "number": "4",
      "uddipok": "চাঁদপুরের হাইমচরে কয়েক বছর আগে ভয়াবহ নদী ভাঙন দেখা দেয়। বর্ষা মৌসুমে শরিয়তপুরের নড়িয়ায় হঠাৎ করে মারাত্মকভাবে নদী ভাঙন দেখা দেয়। এক সপ্তাহে বিস্তৃত এলাকা পদ্মার গর্ভে বিলীন হয়ে যায়। এলাকার জনগণ তখন চাঁদপুরের হাইমচরের অনুরূপ নড়িয়ায় একটি বাঁধ নির্মাণের জন্য কর্তৃপক্ষের নিকট দাবি জানালে মন্ত্রণালয় তা মঞ্জুর করে। অপরদিকে বন্যার পানিতে বরগুনার পাথরঘাটা অঞ্চলের ঘর-বাড়ি ও মসজিদগুলো ডুবে গেলে এলাকার কেন্দ্রীয় মসজিদের ইমাম মাওলানা রহমান ডিঙি নৌকায় সারিবদ্ধ বসে বসে জুমার নামায আদায়ের প্রস্তাব করলে অন্যান্য মসজিদের ইমামগণ বিষয়টি সর্বসম্মতভাবে মেনে নেন এবং সিদ্ধান্ত মোতাবেক নৌকায় জুমার নামায আদায় করেন। অতঃপর মাওলানা রহমান বলেন, 'মহান আল্লাহ আমাদের এ কাজটি পছন্দ করবেন এবং আমাদের ওপর রহমত বর্ষণ করবেন।",
      "tag": "DB, BB 19",
      "sub_questions": [
        {
          "label": "ক",
          "question": "'তাকরিরি হাদিস' কী?",
          "explanation": "রাসুলুল্লাহ (স)-এর অনুমোদনসূচক হাদিসই হলো তাকরিরি হাদিস।"
        },
        {
          "label": "খ",
          "question": "'যাকে দেখলে আল্লাহকে স্মরণ হয় সমাজে তিনি সর্বোত্তম 'মানুষ'- উক্তিটি ব্যাখ্যা করো।",
          "explanation": "হাদিস অনুযায়ী, যাকে দেখলে আল্লাহকে স্মরণ হয় তিনি সমাজে সর্বোত্তম মানুষ। এর মাধ্যমে আল্লাহ ও তাঁর রাসুলের অনুসারী ব্যক্তিদের প্রতি ইঙ্গিত করা হয়েছে। সমাজে আমরা বহু লোকের সাথে চলাফেরা করি। তাদের মধ্যে কিছু লোক আছে যারা চাল-চলন, আচার-আচরণ, পোশাক-পরিচ্ছদে ইসলামের একান্ত অনুসারী। তারা সর্বদা আল্লাহ তায়ালার যিকর ও প্রশংসায় লিপ্ত থাকেন। এরূপ লোকদের দেখলেই আল্লাহর কথা স্মরণ হয়। মানুষের মধ্যে এসব লোকই সর্বোত্তম মানুষ।"
        },
        {
          "label": "গ",
          "question": "হাইমচরের অনুকরণে নড়িয়ায় বাঁধ নির্মাণের সিদ্ধান্তের প্রক্রিয়াটি শরিয়তের কোন উৎসের সাথে সাদৃশ্যপূর্ণ? ব্যাখ্যা করো।",
          "explanation": "হাইমচরের অনুকরণে নড়িয়ায় বাঁধ নির্মাণের সিদ্ধান্তের প্রক্রিয়াটি শরিয়তের চতুর্থ উৎস কিয়াসের সাথে সাদৃশ্যপূর্ণ। কিয়াস শব্দের অর্থ অনুমান করা, তুলনা করা, পরিমাপ করা ইত্যাদি। কুরআন ও সুন্নাহর আইন বা নীতির সাদৃশ্যের ভিত্তিতে বিচার-বুদ্ধি প্রয়োগ করে পরবর্তী উদ্ভূত সমস্যার সমাধান দেওয়াকে কিয়াস বলে। আলোচ্য সিদ্ধান্ত প্রক্রিয়াটি এ বিষয়টির প্রতি ইঙ্গিত করে। হাইমচরে কয়েক বছর আগে নদী ভাঙন দেখা দেয়। তখন পানি সম্পদ মন্ত্রণালয় হাইমচরকে রক্ষার জন্য একটি বাঁধ নির্মাণ করে। এ বছর বর্ষা মৌসুমে নড়িয়ায় অনুরূপ অবস্থা হয়। এলাকার জনগণ তখন হাইমচরের মতো নড়িয়ায় একটি বাঁধ নির্মাণের জন্য কর্তৃপক্ষের কাছে দাবি জানায়। কিয়াসের ক্ষেত্রেও এমনটি দেখা যায়। ইসলাম একটি গতিশীল জীবনব্যবস্থা। এটি পূর্ণাঙ্গ ও সর্বজনীন জীবনবিধান, কিয়ামত পর্যন্ত আগমনকারী সকল মানুষের জন্য পরিপূর্ণ দিকনির্দেশনা এতে দেওয়া হয়েছে। কুরআন ও হাদিসে শরিয়তের বিষয়গুলো এমনভাবে উপস্থাপন করা হয়েছে যেন এগুলোর দৃষ্টান্ত অনুসরণ করে সব যুগে সব সমস্যার সমাধান করা সম্ভব হয়। আর এ পদ্ধতির নামই কিয়াস। এক কথায়, কুরআন, সুন্নাহ ও ইজমাতে যে সমস্যার সমাধান পাওয়া যায় না ইসলামি মূলনীতি অনুযায়ী বিচার-বুদ্ধি প্রয়োগ করে সে সমস্যার সমাধান করাই হলো কিয়াস। এ আলোচনা থেকে বোঝা যায়, নড়িয়ায় বাঁধ নির্মাণের সিদ্ধান্তের প্রক্রিয়াটি কিয়াসকে নির্দেশ করে।"
        },
        {
          "label": "ঘ",
          "question": "নৌকায় মুসল্লিদের নামায আদায়ের সিদ্ধান্তটি শরিয়তের যে উৎসের সাথে সাদৃশ্যপূর্ণ তা চিহ্নিত করে মাওলানা রহমানের মন্তব্যের যথার্থতা বিশ্লেষণ করো।",
          "explanation": "নৌকায় মুসল্লিদের নামায আদায়ের সিদ্ধান্তটি শরিয়তের তৃতীয় উৎস ইজমার সাথে সাদৃশ্যপূর্ণ। আর এ সম্পর্কে মাওলানা রহমানের মন্তব্য যথার্থ। ইজমা শব্দের আভিধানিক অর্থ- একমত হওয়া, ঐক্যবদ্ধ হওয়া, মতৈক্য প্রতিষ্ঠা করা ইত্যাদি। শরিয়তের কোনো বিষয়ে একই যুগের মুসলিম উম্মতের পুণ্যবান মুজতাহিদগণের ঐকমত্য পোষণ করাকে ইজমা বলে। আলোচ্য সিদ্ধান্তটি এ বিষয়টিরই ইঙ্গিত দেয়। বন্যার পানিতে ঘর-বাড়ি ও মসজিদগুলো ডুবে গেলে কেন্দ্রীয় মসজিদের ইমাম সাহেব নৌকায় জুমার নামায আদায়ের প্রস্তাব করেন। অন্যান্য মসজিদের ইমামগণ বিষয়টি সর্বসম্মতভাবে মেনে নেন এবং নৌকায় জুমার নামায আদায় করেন। এ বিষয়টি ইজমারই ইঙ্গিত দেয়। কারণ ইসলামের নতুন কোনো সমস্যার সমাধান কুরআন, হাদিসে না পেলে মুজতাহিদগণের ঐকমত্যের ভিত্তিতে সে সমস্যার সমাধান করাই হলো ইজমা। এ বিষয়টি সম্পর্কে মাওলানা রহমানের মন্তব্যটি সম্পূর্ণ সঠিক। কারণ ইজমা শরিয়তের অন্যতম দলিল। মহান আল্লাহ তায়ালার পক্ষ থেকেই ইজমার বিধান প্রবর্তিত। তিনি বলেন, 'এভাবে আমি তোমাদের এক মধ্যমপন্থি জাতিরূপে প্রতিষ্ঠিত করেছি যাতে তোমরা মানবজাতির জন্য সাক্ষ্যদাতা হতে পারো।' (সূরা আল-বাকারা, আয়াত ১৪৩) ঐকমত্যের ভিত্তিতে নতুন বিধান প্রবর্তন করা কোনো নতুন ঘটনা নয়, বরং রাসুলুল্লাহ (স) তাঁর সময় থেকেই এর ব্যবহার ও মতামতের আলোকে সর্বসম্মত সিদ্ধান্ত গ্রহণ করতেন। নবি (স) বলেন, 'মুসলমানগণ যা ভালো মনে করে তা আল্লাহ তায়ালার কাছেও ভালো।' (তাবারানি) উপরের আলোচনা থেকে বোঝা যায়, নৌকায় মুসল্লিদের নামায আদায়ের সিদ্ধান্তটি ইজমার মাধ্যমে গৃহীত। আর এ সম্পর্কে মাওলানা রহমানের মন্তব্যটি সম্পূর্ণ যৌক্তিক।"
        }
      ]
    },
    {
      "number": "5",
      "uddipok": "জনাব হালিম পৃথিবীর প্রথম নির্মিত গৃহের দেশে চন্দ্র বছরের শেষ মাসে গমন করেন। তিনি সেখানে ইন্দোনেশিয়া, তুরস্ক এবং নাইজেরিয়াসহ বিশ্বের বিভিন্ন দেশের মুসল্লিদের সাথে সাদা পোশাক পরে একটি বিশাল প্রান্তরে একত্রিত হন এবং সম্মিলিত কণ্ঠে একই ধ্বনি উচ্চারণ করেন। অপরদিকে তার ভাই সেলিম মহান আল্লাহর সন্তুষ্টি অর্জনে প্রথমবারের মতো গত বছর বিশ দিন রাতের শেষ প্রহরে কিছু খেয়ে সারাদিন অনাহারে থাকেন। এবছর তিনি ত্রিশ দিন একই নিয়মে কাজটি করেন। একদা এক ক্ষুধার্ত ভিক্ষুককে হোটেলে নিয়ে ইলিশ মাছ ও গরুর মাংস দিয়ে তাকে তৃপ্তিসহ ভাত খাওয়ান।",
      "tag": "DB, BB 19",
      "sub_questions": [
        {
          "label": "ক",
          "question": "'ইলম' কী?",
          "explanation": "ইলম হলো কোনো বস্তুর প্রকৃত অবস্থা উপলব্ধি করা।"
        },
        {
          "label": "খ",
          "question": "'তাওহিদ মানবমনে ঐক্যের চেতনা জাগ্রত করে'- উক্তিটি ব্যাখ্যা করো।",
          "explanation": "তাওহিদ বা আল্লাহ তায়ালার একত্ববাদে বিশ্বাস মানবসমাজে ভ্রাতৃত্ববন্ধন তৈরি করে ঐক্যের চেতনা সৃষ্টি করে। তাওহিদে বিশ্বাস মানুষের মধ্যে এ ধারণা প্রতিষ্ঠা করে যে, সর মানুষই আল্লাহর বান্দা ও সমান মর্যাদার অধিকারী। তাই মানুষ একে অপরের উপরে শ্রেষ্ঠত্বের মানসিকতা দূর করতে পারে। ধনী-গরিব, সাদা-কালো, উঁচু-নিচুর বিভেদ ভুলে এক কাতারে সামিল হওয়ার মানসিকতা লাভ করতে পারে। এভাবে তাওহিদে বিশ্বাস মানবমনে ঐক্যের চেতনা জাগ্রত করে।"
        },
        {
          "label": "গ",
          "question": "জনাব হালিম ইসলামের কোন ইবাদতটি পালন করেন? ব্যাখ্যা করো।",
          "explanation": "নিম্নের অনুরূপ : হাবিব সাহেব ইসলামের যে গুরুত্বপূর্ণ ইবাদতটি পালন করেছেন সেটি হলো হজ। হজ ইসলামের পঞ্চ স্তম্ভের একটি। এটি একটি আর্থিক ও শারীরিক ইবাদত। ইসলামে হজের গুরুত্ব অনেক বেশি। আল্লাহ তায়ালা পবিত্র কুরআনে হজ নামে একটি সূরাই অবতীর্ণ করেছেন। হাবিব সাহেবের পালন করা ইবাদতটি এ গুরুত্ববহ ইবাদতটির প্রতি ইঙ্গিত করে। জনাব হাবিব আল্লাহর সন্তুষ্টি অর্জনের জন্য একটি দেশে গমন করে পৃথিবীর প্রথম ঘর প্রদক্ষিণ করেন। দুইটি বিশেষ প্রান্তরে অবস্থানসহ আরও কিছু কাজ সম্পাদন করে দেশে ফিরে আসেন। এ কাজগুলো হজের ক্ষেত্রেই হয়ে থাকে। আল্লাহর সন্তুষ্টি লাভের উদ্দেশ্যে জিলহজ মাসের নির্ধারিত দিনসমূহে নির্ধারিত পদ্ধতিতে বাইতুল্লাহ (আল্লাহর ঘর) ও সংশ্লিষ্ট স্থানসমূহ তাওয়াফ করাকে হজ বলে। হজ ঐ সমস্ত ধনী মুসলমানদের ওপর ফরজ যাদের পবিত্র মক্কায় 'যাতায়াত ও হজের কাজ সম্পাদন করার মতো আর্থিক ও দৈহিক সামর্থ্য রয়েছে। হজ করার জন্য সামর্থবানদেরকে মক্কায় গমন করতে হয়। মহান আল্লাহ বলেন, 'মানুষের মধ্যে যারা আল্লাহর ঘর পর্যন্ত পৌছার সামর্থ্য আছে তার ওপর আল্লাহর উদ্দেশ্যে ঐ ঘরের হজ করা অবশ্য কর্তব্য।' (সূরা আলে ইমরান, আয়াত-৯৭) সুতরাং বলা যায়, হাবিব সাহেবের পালনকৃত ইবাদতটি হলো হজ।"
        },
        {
          "label": "ঘ",
          "question": "জনাব সেলিমের ইবাদতটি চিহ্নিতপূর্বক এর সামাজিক গুরুত্ব বিশ্লেষণ করো।",
          "explanation": "নিম্নের অনুরূপ : 'জনাব রাশেদের পালনকৃত ইবাদত সাওমের সামাজিক গুরুত্ব অপরিসীম'। সাওম শব্দের আভিধানিক অর্থ বিরত থাকা। পরিভাষায় সুবহে সাদিক থেকে সূর্যাস্ত পর্যন্ত আল্লাহর সন্তুষ্টি লাভের আশায় নিয়তের সাথে পানাহার ও ইন্দ্রিয় তৃপ্তি থেকে বিরত থাকা হলো সাওম। এটি ইসলামের একটি মৌলিক ইবাদত। জনাব রাশেদের কাজে এ ইবাদতটিই প্রতিফলিত হয়েছে। উদ্দীপকের জনাব রাশেদ প্রতি বছর এমন একটি ইবাদত পালন করেন যার মাধ্যমে তিনি সমাজের গরিব-দুঃখী মানুষের কষ্ট অনুভব করতে। পারেন। এ কাজের মাধ্যমে তিনি সাওম পালন করেছেন। তিনি আল্লাহর সন্তুষ্টি বিধানের জন্য পানাহার থেকে বিরত থেকেছেন। আর মানব। সমাজে সাওমের সামাজিক শিক্ষা বিশেষ তাৎপর্যপূর্ণ। সিয়াম সাধনার ফলে সমাজের লোকদের মাঝে পারস্পরিক সহানুভূতি ও সহমর্মিতা সৃষ্টি হয়। সাওম পালন করে ব্যক্তি ক্ষুধার্ত থাকার ফলে, সে অন্য আরেকজন অনাহারীর ক্ষুধার জ্বালা সহজে বুঝতে পারে। ক্ষুধা ও পিপাসার যন্ত্রণা যে কীরূপ পীড়াদায়ক হতে পারে তা সে উপলব্ধি করতে পারে। এতে অসহায় নিরন্ন মানুষের প্রতি সহানভূতি ও সহমর্মিতার ভাব জাগ্রত হয়। রাসুল (স) বলেন, 'এ মাস সহানুভূতির মাস।' (ইবনে খুযায়মা) উপরের আলোচনা থেকে বোঝা যায়, সমাজের অসহায় ও দরিদ্রদের প্রতি সহানুভূতি প্রদর্শন ও সহমর্মিতা সৃষ্টিতে সাওমের গুরুত্ব বিশেষ তাৎপর্যপূর্ণ।"
        }
      ]
    },
    {
      "number": "6",
      "uddipok": "মা-বাবার মৃত্যুর পর রাসেল ধূমপান, মদপান ও জুয়া খেলা প্রভৃতি শুরু করে দেয়। একদা ইসলামি জলসায় একটি প্রাত্যহিক ইবাদত পালনের জন্য হাত তুলে সে ওয়াদা করে। এখন সে কাক ডাকা ভোরে ঘুম থেকে ওঠে। সকলের সাথে দৈনিক পাঁচবার একত্রিত হয়। তার শরীর ও মন এখন বেশ ভালো। অপরদিকে তার বন্ধু তাজুল ১২ মাসের জন্য ব্যাংকে গচ্ছিত ২২,০০,০০০/- টাকা থেকে ৫৫,০০০/- টাকা উত্তোলন করে দরিদ্র কৃষক ফারুককে একটি হালের বলদ কিনে দেয়। মাওলানা সামাদ বলেন, 'তার কাজে সৌহার্দ সৃষ্টি হলেও নির্ধারিত পরিমাণ অর্থ ব্যয় না করায় তাকে কঠিন শাস্তি পেতে হবে'।",
      "tag": "DB, BB 19",
      "sub_questions": [
        {
          "label": "ক",
          "question": "সর্বাপেক্ষা সম্মানজনক পেশা কী?",
          "explanation": "সর্বাপেক্ষা সম্মানজনক পেশা হলো শিক্ষকতা।"
        },
        {
          "label": "খ",
          "question": "'হাক্কুল ইবাদ' বলতে কী বোঝায়?",
          "explanation": "হাক্কুল ইবাদ বলতে মানুষের প্রতি মানুষের দায়িত্ব ও কর্তব্যকে বোঝায়। মানুষ সামাজিক জীব। তাই সমাজবদ্ধ হয়েই তাদেরকে বসবাস করতে হয়। আমরা পিতা-মাতা, ভাই-বোন, আত্মীয়-স্বজন, পাড়া-প্রতিবেশীদের নিয়ে সামাজিকভাবে একসাথে বসবাস করি। একজনের দুঃখে অন্যজন সাড়া দিই। আপদে-বিপদে একে অপরকে সাহায্য-সহযোগিতা করি। পরস্পরের প্রতি এ সহানুভূতি ও দায়িত্বই হাক্কুল ইবাদ তথা বান্দার হক বা অধিকার।"
        },
        {
          "label": "গ",
          "question": "কোন ইবাদতের প্রভাবে রাসেলের জীবনে পরিবর্তন আসে? ব্যাখ্যা করো।",
          "explanation": "ইসলামের অন্যতম গুরুত্বপূর্ণ ইবাদত সালাতের প্রভাবে রাসেলের জীবনে পরিবর্তন আসে। সালাতের ফার্সি প্রতিশব্দ হলো নামায। এর অর্থ হলো দোয়া, ক্ষমা প্রার্থনা করা ও রহমত কামনা করা। ইসলাম যে পাঁচটি রুকনের ওপর প্রতিষ্ঠিত তার দ্বিতীয়টি হলো সালাত। রাসেলের জীবনে এ ইবাদতের প্রভাব লক্ষণীয়। বিপথগামী রাসেল একটি ইসলামি জলসায় প্রাত্যহিক ইবাদত পালনের জন্য হাত তুলে ওয়াদা করে। এখন সে কাক ডাকা ভোরে ঘুম থেকে ওঠে। সকলের সাথে পাঁচবার একত্র হয়। তার শরীর ও মন এখন বেশ ভালো। তার এ কাজ নামাযেরই ইঙ্গিত দেয়। কারুণ যে ইবাদতের মাধ্যমে বান্দা প্রভুর কাছে দোয়া করে, দয়া ও ক্ষমা প্রার্থনা করে থাকে তাকে সালাত বলে। মহান আল্লাহ মুমিনের ওপর দৈনিক পাঁচবার সালাত ফরজ করেছেন। তা হলো- ফজর, যোহর, আসর, মাগরিব ও এশা। সালাত মানুষকে মন্দ ও গর্হিত কাজ থেকে বিরত রেখে আল্লাহ ও রাসুলের পথে পরিচালিত করে। আল্লাহ তায়ালা বলেন, 'নিশ্চয়ই সালাত মানুষকে অশ্লীল ও খারাপ কাজ থেকে বিরত রাখে। (সূরা আল আনকাবুত, আয়াত ৪৫)। এ আলোচনা থেকে বোঝা যায়, সালাতের প্রভাবেই রাসেলের জীবনে পরিবর্তন আসে।"
        },
        {
          "label": "ঘ",
          "question": "জনাব তাজুলের বলদ কিনে দেওয়ার ইবাদতটি চিহ্নিত করে মাওলানা সামাদের মন্তব্যটি বিশ্লেষণ করো।",
          "explanation": "জনাব তাজুলের ইবাদতটি হলো যাকাত। এ সম্পর্কে মাওলানা সামাদের মন্তব্যটি সঠিক নয়। যাকাত শব্দের অর্থ হলো পবিত্রতা, পরিশুদ্ধতা ও বৃদ্ধি পাওয়া। ধনী ও গরিবের মধ্যে আর্থিক সমন্বয়হীনতা আল্লাহর কাছে অপছন্দনীয়। তাই তিনি ধনীর সম্পদে গরিবের অধিকার প্রদান করেছেন। আর এ অধিকার আদায় করাই হলো যাকাত। জনাব তাজুলের কাজটি এ ইবাদতের ইঙ্গিতবহ। জনাব তাজুল ১২ মাসের জন্য ব্যাংকে গচ্ছিত ২২,০০,০০০ টাকা থেকে ৫৫,০০০ টাকা উঠিয়ে কৃষক ফারুককে একটি হালের বলদ কিনে দেন। যেহেতু তিনি সামর্থ্যবান এবং দরিদ্রকে দান করেছেন তাই এটি যাকাতকে ইঙ্গিত করে। কারণ কোনো মুসলিম নিসাব পরিমাণ সম্পদের মালিক হলে বছরান্তে তার সম্পদের শতকরা ২.৫০ হারে নির্দিষ্ট খাতে ব্যয় করাকে যাকাত বলা হয়। যাকাতের এ সংজ্ঞা বিচারে তার যাকাত আদায় সঠিক। কারণ তিনি নির্ধারিত পরিমাণ অর্থ ব্যয় করেছেন। তার সম্পদ হলো ২২,০০,০০০ টাকা। এ হিসেবে আমরা দেখি- ১০০ টাকায় যাকাত দিতে হয় ২.৫০ টাকা ১ টাকায় যাকাত দিতে হয় ২ . ৫০ ১০০ \\frac{২.৫০}{১০০} ১০০ ২ . ৫০ ​ টাকা ২২০০০০০ টাকায় যাকাত দিতে হয় ২ . ৫০ × ২২০০০০০ ১০০ \\frac{২.৫০\\times২২০০০০০}{১০০} ১০০ ২ . ৫০ × ২২০০০০০ ​ টাকা = ৫৫,০০০ টাকা উপরের আলোচনা থেকে বলা যায়, জনাব তাজুলের ইবাদতটি যাকাত এবং তা যথার্থভাবে আদায় হয়েছে। তাই মাওলানা সামাদ সাহেবের মন্তব্যটি গ্রহণযোগ্য নয়।"
        }
      ]
    },
    {
      "number": "7",
      "uddipok": "হরিনাহাটি গ্রামের রিপন পাঁচ বছর আমেরিকায় প্রবাসজীবন কাটিয়ে এসে এখন হাফ প্যান্ট পরে এলাকায় ঘুরে বেড়ায় এবং মেয়েদের দেখলে শিস দেয়। অপরদিকে ইজাবুল নামের দশম শ্রেণির এক ছাত্র লোকাল বাসে নিজ সিটে এক বৃদ্ধা মহিলাকে বসতে দিয়ে নিজে সারাপথ দাঁড়িয়ে থাকে। আরেক দিন প্রচণ্ড লোকের ভিড়ে একটি মেয়েকে দাঁড়িয়ে থাকতে দেখেও সে নিজ সিট ছেড়ে তাকে বসতে দেয়নি।",
      "tag": "DB, BB 19",
      "sub_questions": [
        {
          "label": "ক",
          "question": "'খিয়ানত' কী?",
          "explanation": "আমানত রাখা দ্রব্য বা বিষয় যথাযথভাবে প্রকৃত মালিকের কাছে ফিরিয়ে না দিয়ে আত্মসাৎ করাই হলো 'খিয়ানত'।"
        },
        {
          "label": "খ",
          "question": "'জাতি-ধর্ম-বর্ণ নির্বিশেষে সকল মানুষ ভ্রাতৃত্বের বন্ধনে আবদ্ধ'- উক্তিটি ব্যাখ্যা করো।",
          "explanation": "আলোচ্য উক্তিটি বিশ্বভ্রাতৃত্বের বিষয়টি তুলে ধরে। ইসলামের দৃষ্টিভঙ্গিতে বিশ্বের সব মানুষ পরস্পর ভাই ভাই। এতে দেশ, জাতি, ভাষা ও বর্ণের কোনো পার্থক্য নেই। এ ভ্রাতৃত্ব হলো মানুষের মৌলিক ভ্রাতৃত্ব। সৃষ্টিগতভাবে মানুষ এ ভ্রাতৃত্বের বন্ধনে আবদ্ধ। মহানবি (স) বলেছেন, 'সব মানুষই আদম (আ)-এর বংশধর।' (তিরমিযি) এ হিসেবে সব মানুষই একই বংশের, একই মর্যাদার ও পরস্পর ভাই ভাই।"
        },
        {
          "label": "গ",
          "question": "রিপনের আচরণে আখলাকে হামিদাহর কোন গুণটির অভাব পরিলক্ষিত হয়? ব্যাখ্যা করো।",
          "explanation": "রিপনের আচরণে আখলাকে হামিদাহর অন্যতম গুণ শালীনতার অভাব পরিলক্ষিত হয়। শালীনতা অর্থ মার্জিত, সুন্দর ও শোভন হওয়া। কথা-বার্তা, আচার-আচরণ ও চলাফেরায় ভদ্র, সভ্য ও মার্জিত হওয়াকে শালীনতা বলা হয়। রিপনের মধ্যে এ বৈশিষ্ট্যটি অনুপস্থিত। রিপন পাঁচ বছর আমেরিকা প্রবাস জীবন কাটিয়ে দেশে ফিরেছে। এখন সে হাফ প্যান্ট পরে এলাকায় ঘুরে বেড়ায় এবং মেয়েদের দেখলে শিস দেয়। তার এই ধরনের কাজ শালীনতার সম্পূর্ণ পরিপন্থি। প্রাপ্তবয়স্ক একজন মানুষের হাফ প্যান্ট পরে বাইরে ঘোরাঘুরি করা শালীন নয়। জীবনাচরণের সব ক্ষেত্রে অহংকার, ঔদ্ধত্য ও অশ্লীলতা ত্যাগ করে ইসলামি নীতি- আদর্শের অনুসারী হওয়াই হলো শালীনতা। শালীনতা বজায় রেখে চলা ইসলামি নীতি ও আদর্শের সাথে সংগতিপূর্ণ। সুতরাং বলা যায়, রিপনের মধ্যে এ শালীনতাবোধের অভাব রয়েছে।"
        },
        {
          "label": "ঘ",
          "question": "ইজাবুলের আচরণে আখলাকে হামিদাহর কোনো একটি, গুণ পূর্ণাঙ্গরূপে পালিত হয়েছে কি? তোমার মতের সপক্ষে যুক্তি দাও।",
          "explanation": "ইজাবুলের আচরণে আখলাকে হামিদাহর অন্যতম গুণ নারীর প্রতি সম্মানবোধ পূর্ণাঙ্গরূপে প্রতিফলিত হয়নি। নারীর প্রতি সম্মানবোধ মানুষের একটি মহৎ গুণ। ইজাবুলের আচরণে এ গুণটির আংশিক প্রতিফলন ঘটেছে। ইজাবুল লোকাল বাসে নিজের সিটে এক বৃদ্ধা মহিলাকে বসতে দিয়ে নিজে সারাপথ দাঁড়িয়ে থাকে। আরেক দিন প্রচণ্ড লোকের ভিড়ে একটি মেয়েকে দাঁড়িয়ে থাকতে দেখেও সে নিজ সিট ছেড়ে তাকে বসতে দেয়নি। তার প্রথম কাজে নারীর প্রতি সহানুভূতি ও সম্মান প্রকাশ পেয়েছে। কিন্তু দ্বিতীয় কাজটি নারীর প্রতি সম্মানবোধের পরিচায়ক নয়। কারণ নারীর প্রতি সম্মানবোধ হলো পুরো নারী জাতির প্রতি সম্মানজনক মনোভাব। নারীর সমান অধিকার ও মর্যাদা প্রদান, নারীর প্রতি শ্রদ্ধা ও সহানুভূতি। নারী বলে কাউকে ছোট মনে না করা, নারী হিসেবে কাউকে ঠাট্টা-বিদ্রূপ না করা, নারীদের প্রাপ্য অধিকার ও মর্যাদা প্রদান করা, তাদের মাল-সম্পদ, ইজ্জতের সংরক্ষণ করা নারীর প্রতি সম্মানবোধের উদাহরণ। তবে এ বিষয়গুলো শুধু বৃদ্ধদের ক্ষেত্রেই প্রযোজ্য নয়। বরং সব বয়সের, সব জাতি, ধর্ম ও বর্ণের নারীদের ক্ষেত্রেই প্রযোজ্য। পরিশেষে বলা যায়, ইজাবুল শুধু বৃদ্ধ নারীর প্রতি যথার্থ দায়িত্ব পালন করেছে। কিন্তু যুবতী মেয়ের প্রতি সহানুভূতি প্রকাশ করেনি। তাই তার আচরণে নারীর প্রতি সম্পূর্ণ সম্মানবোধ প্রকাশ পায়নি।"
        }
      ]
    },
    {
      "number": "8",
      "uddipok": "আব্দুল কাদের জিলানি (র)-কে বাল্যকালে একদল ডাকাত ঘিরে তার নিকট কি আছে জানতে চায়। তিনি তার জামার আস্তিনে মায়ের দেওয়া ৪০ দিনারের কথা অকপটে স্বীকার করেন। অপরদিকে দ্বিতীয় খলিফা উমর (রা) রাতের আঁধারে ছদ্মবেশে ঘুরে বেড়াতে এসে শুনতে পান, বস্তির এক মহিলা উটের দুধে পানি মিশিয়ে বিক্রির প্রস্তাব করছে। মহিলার কন্যা বলেন, খাদ্যে ভেজাল মেশালে খলিফা গর্দান কেটে ফেলবেন। তিনি না দেখলেও একজন তো দেখছেন। অপরাধ গোপনে হোক আর প্রকাশ্যে হোক তাঁর চোখকে ফাঁকি দেওয়া সম্ভব নয়। অতঃপর দুধে পানি মিশানো থেকে মহিলা বিরত থাকেন।",
      "tag": "DB, BB 19",
      "sub_questions": [
        {
          "label": "ক",
          "question": "'আখলাক' কী?",
          "explanation": "মানুষের স্বভাবসমূহের সমন্বিত রূপই হলো 'আখলাক'।"
        },
        {
          "label": "খ",
          "question": "'প্রতিশ্রুতি দিয়ে রক্ষা করা না হলে ধর্ম চলে যায়'- উক্তিটি ব্যাখ্যা করো।",
          "explanation": "প্রতিশ্রুতি রক্ষা করা মানুষের ইমান থাকা না থাকার নির্ণায়ক। ওয়াদা বা প্রতিশ্রুতি পালন করা মানুষের একটি প্রশংসনীয় গুণ। এটি মুমিনের বৈশিষ্ট্য। সৎ ও নৈতিক গুণাবলির অধিকারী ব্যক্তিরা সবসময় ওয়াদা রক্ষা করে চলেন। যে ব্যক্তি ওয়াদা পালন করে না সে পূর্ণাঙ্গ মুমিন ও দীনদার হতে পারে না। এ সম্পর্কে মহানবি (স) বলেছেন, 'যে ব্যক্তি ওয়াদা পালন করে না, তার দীন নেই' (মুসনাদে আহমাদ)।"
        },
        {
          "label": "গ",
          "question": "আব্দুল কাদের জিলানি (র)-এর চরিত্রে আখলাকে হামিদাহর কোন গুণটি ফুটে উঠেছে? ব্যাখ্যা করো।",
          "explanation": "আব্দুল কাদের জিলানি (র)-এর চরিত্রে আখলাকে হামিদাহর সত্যবাদিতা গুণটি ফুটে উঠেছে। সাধারণভাবে সত্য কথা বলার অভ্যাসকে সত্যবাদিতা বলা হয়। সত্যবাদিতার আরবি প্রতিশব্দ আস-সিদ্ধ। এটি মানবজীবনের একটি মহৎ বৈশিষ্ট্য। আব্দুল কাদের জিলানি (র)-এর মধ্যে এ বৈশিষ্ট্যটি উৎকৃষ্টরূপে প্রকাশিত হয়েছে। আব্দুল কাদের জিলানি (র)-কে বাল্যকালে একদল ডাকাত ঘিরে ধরে তার কাছে কি আছে জানতে চায়। তিনি নিজের জামার আস্তিনে মায়ের দেওয়া ৪০ দিনারের কথা অকপটে স্বীকার করেন। তার এ কাজটি সত্যবাদিতার এক প্রকৃষ্ট উদাহরণ। এভাবে বাস্তব ও প্রকৃত ঘটনা বা বিষয় প্রকাশ করাই হলো সিদক বা সত্যবাদিতা। অর্থাৎ কোনো ঘটনা বা বিষয় সম্পর্কে কোনোরূপ পরিবর্তন, পরিবর্ধন বা বিকৃতি ছাড়া হুবহু বা অবিকল বর্ণনা করাই হলো সিল্ক। এ আলোচনা থেকে বোঝা যায়, হযরত আব্দুল কাদের জিলানি (র)-এর কাজে সত্যবাদিতা প্রকাশ পেয়েছে।"
        },
        {
          "label": "ঘ",
          "question": "মায়ের প্রতি মেয়ের উক্তিতে আখলাকে হামিদাহর যে গুণটি প্রকাশ পায় তার সুফল বর্ণনা করো।",
          "explanation": "নিম্নের অনুরূপ : জনাব 'খ'-এর কাজে তাকওয়া প্রকাশিত হয়েছে। মানবজীবনে এর প্রভার অত্যন্ত গুরুত্বপূর্ণ। তাকওয়া শব্দের অর্থ বেঁচে থাকা, ভয় করা নিজেকে রক্ষা করা। ব্যবহারিক অর্থে পরহেজগারি, খোদাভীতি, আত্মশুদ্ধি ইত্যাদি বোঝায়। ইসলামি পরিভাষায় আল্লাহ তায়ালার ভয়ে যাবতীয় অন্যায়, অত্যাচার ও পাপকাজ থেকে বিরত থাকাকে তাকওয়া বলে। তাকওয়া মানুষের ইহকালীন ও পরকালীন উভয় জীবনেই সম্মান ও সফলতা দান করে। জনাব 'খ'-এর কাজে এ বিষয়টিই ফুটে উঠেছে। জানব 'খ' একজন ব্যবসায়ী। তিনি আল্লাহ তায়ালার ভয়ে যাবতীয় অন্যায়- অনাচার, পাপাচার থেকে নিজেকে বিরত রাখেন। তার এ কাজ তাকওয়ার নামান্তর। কারণ সকল প্রকার পাপাচার থেকে নিজেকে রক্ষা করে কুরআন- সুন্নাহ অনুযায়ী জীবন পরিচালনা করাকে তাকওয়া বলা হয়। নৈতিক জীবন গঠনে ও নীতি-নৈতিকতা রক্ষায় তাকওয়ার প্রভাব অনস্বীকার্য। তাকওয়া সকল সৎগুণের মূল। ইসলামি নৈতিকতার মূল ভিত্তি হলো তাকওয়া। তাকওয়া মানুষকে মানবিক ও নৈতিক গুণাবলিতে উদ্বুদ্ধ করে। হারাম বর্জন করতে এবং হালাল গ্রহণ করতে প্রেরণা যোগায়। মুত্তাকি ব্যক্তি সদাসর্বদা আল্লাহ তায়ালাকে স্মরণ করেন। আল্লাহ তায়ালা সবকিছু দেখেন, শোনেন, জানেন- এ বিশ্বাস পোষণ করেন। ফলে তিনি কোনোরূপ অন্যায় ও অনৈতিক কাজ করতে পারে না। তাকওয়াবান ব্যক্তি সকল কাজেই নীতি- নৈতিকতা অবলম্বন করেন এবং অনৈতিকতা ও অশ্লীলতা পরিহার করেন। পরিশেষে বলা যায়, তাকওয়া মানবজীবনে ইতিবাচক প্রভাব বিস্তারকারী সর্বাধিক গুরুত্বপূর্ণ স্বভাব। এ স্বভাবটিরই বহিঃপ্রকাশ ঘটেছে জনাব 'খ'-এর কাজে।"
        }
      ]
    },
    {
      "number": "9",
      "uddipok": "আমবৌলা গ্রামের স্নাতকোত্তর ডিগ্রিধারী মাহিন শত চেষ্টা চালিয়েও পছন্দমতো চাকরি না পেয়ে পিতার সংসারে বোঝা হয়ে দাঁড়িয়েছে। উপজেলা পশুপালন কর্মকর্তা তাকে হাঁস-মুরগি ও মৎস্য খামার গড়ে তোলার পরামর্শ দিলে সে বলে, 'আমি বসে থাকব তবু এ কাজ করব না'। অপরদিকে, তার বন্ধু নাহিন শুল্ক বিভাগে অফিস সহকারী পদে মাত্র পাঁচ বছর চাকরি করে সম্প্রতি একটি প্রাইভেট কার কিনেছে। তাছাড়া এলাকার বেকার যুবকদের পাঁচ লক্ষ টাকা ঋণ দিয়ে বছরান্তে অতিরিক্ত পঞ্চাশ হাজার টাকা আদায় করেছে। মুফতি মানসুর বলেন, 'নাহিন জাতীয় উন্নতি বাধাগ্রস্ত করছে। তার কোনো ইবাদত-ই কবুল হবে না'।",
      "tag": "DB, BB 19",
      "sub_questions": [
        {
          "label": "ক",
          "question": "'ফিতনা-ফাসাদ' কী?",
          "explanation": "সমাজে ভয়-ভীতি, অত্যাচার, অনাচার ইত্যাদির মাধ্যমে নানা বিপর্যয় সৃষ্টি করাই হলো 'ফিতনা-ফাসাদ'।"
        },
        {
          "label": "খ",
          "question": "'পণ্যদ্রব্যে ভেজাল মেশানো রাসুল (স)-এর উম্মত হওয়ার অন্তরায়'- উক্তিটি ব্যাখ্যা করো।",
          "explanation": "পণ্যদ্রব্যে ভেজাল মেশানো অর্থাৎ প্রতারণা করা মহান আল্লাহ ও তাঁর রাসুল (স)-এর নির্দেশ বিরোধী কাজ হওয়ায় প্রতারণাকারী রাসুল (স)-এর উম্মত হওয়ার অযোগ্য। পণ্যদ্রব্যে ভেজাল মেশানো প্রতারণার শামিল। আর প্রতারণা একটি গর্হিত কাজ। যে ব্যক্তি প্রতারণা করে সে প্রকৃত মুমিন নয়। কারণ ইমান ও প্রতারণা এক ব্যক্তির মধ্যে একত্রে থাকতে পারে না। মিথ্যাবাদী ও নীতিহীন মানুষের পক্ষেই এমন কাজ করা সম্ভব। মহানবি (স) প্রতারণাকারীদের সম্পর্কে বলেছেন, 'যে প্রতারণা করে সে আমাদের দলভুক্ত নয়।' (তিরমিযি)"
        },
        {
          "label": "গ",
          "question": "মাহিনের উক্তিতে আখলাকে যামিমাহর কোন বিষয়টি প্রকাশ পেয়েছে? ব্যাখ্যা করো।",
          "explanation": "মাহিনের উক্তিতে আখলাকে যামিমাহর অন্যতম দিক কর্মবিমুখতা বৈশিষ্ট্যটি প্রকাশ পেয়েছে। কর্মবিমুখতা বলতে কাজ না করার ইচ্ছাকে বোঝায়। এটি মানুষের মধ্যে অলসতা সৃষ্টি করে। মানুষের কর্মস্পৃহা ও কর্মদক্ষতা লোপ করে। মানুষের মধ্যকার এ গর্হিত বৈশিষ্ট্যটি মাহিনের মধ্যে উপস্থিত। স্নাতকোত্তর ডিগ্রিধারী মাহিন শত চেষ্টা করেও পছন্দমতো চাকরি পায় নি। উপজেলা পশুপালন কর্মকর্তা তাকে হাঁস-মুরগি ও মৎস্য খামার গড়ে তোলার পরামর্শ দিলে সে বলে, 'আমি বসে থাকব তবু এ কাজ করব না।' তার এ কথা কর্মবিমুখতাকেই ধারণ করে। কারণ সামর্থ্য থাকা সত্ত্বেও কোনো কাজ না করে অলস বা বেকার বসে থাকাকে কর্মবিমুখতা বলা হয়। এর ফলে মানুষের মেধা, শক্তি ও সময়ের অপচয় হয়। তাই ইসলামে কর্মবিমুখতার কোনো সুযোগ নেই। বরং জীবিকা অর্জনের জন্য যেকোনো হালাল শ্রমকেই উৎসাহিত করা হয়েছে। অর্থাৎ মাহিন পশুপালন, হাঁস-মুরগি ও মৎস্য পালনকে ছোট মনে করে এ কাজ করতে অস্বীকৃতি জানিয়েছে। তাই তার এ ধরনের মানসিকতা, নেতিবাচক চারিত্রিক বৈশিষ্ট্য কর্মবিমুখতাকেই নির্দেশ করে।"
        },
        {
          "label": "ঘ",
          "question": "নাহিনের অর্থোপার্জনের বিষয়টি আখলাকে যামিমাহর আলোকে চিহ্নিত করে মুফতি মানসুরের মন্তব্যের যথার্থতা নিরূপণ করো।",
          "explanation": "নাহিনের অর্থোপার্জনের বিষয়টি হলো ঘুষ ও সুদ। আর এ সম্পর্কে মুফতি মানসুরের মন্তব্য যথার্থ। স্বাভাবিক প্রাপ্যের পরও অসদুপায়ে অতিরিক্ত সম্পদ বা সুযোগ-সুবিধা গ্রহণ করাকে ঘুষ বলে। আর কাউকে প্রদত্ত ঋণের মূল পরিমাণের উপর অতিরিক্ত আদায় করাকে সুদ বলা হয়। নাহিন অর্থোপার্জনের ক্ষেত্রে এ দুটি বিষয় উপস্থিত রয়েছে। নাহিন শুল্ক বিভাগে অফিস সহকারী পদে পাঁচ বছর চাকরি করে প্রাইভেট কার কিনেছে। অর্থাৎ সে ঘুষ গ্রহণ করেছে। কারণ তার পদে মাত্র পাঁচ বছর কাজ করে স্বাভাবিক পারিশ্রমিক দিয়ে গাড়ি কেনা সম্ভব নয়। এছাড়া সে এলাকার বেকার যুবকদের পাঁচ লক্ষ টাকা ঋণ দিয়ে বছরান্তে অতিরিক্ত পঞ্চাশ হাজার টাকা আদায় করেছে। অর্থাৎ সে সুদ গ্রহণ করেছে। তার এ কাজ সম্পর্কে মুফতি সাহেবের মন্তব্য যথেষ্ট যৌক্তিক। কারণ সুদ সমাজে অর্থনৈতিক বৈষম্যের জন্ম দেয়। এতে সমাজের মধ্যে শ্রেণিবিভেদ গড়ে ওঠে। সুদি কারবারে সম্পদ অনুৎপাদনশীলভাবে লাগানো হয়। ফলে দেশের বিনিয়োগ কমে যায় এবং জাতীয় প্রবৃদ্ধি ও অর্থনৈতিক উন্নতি ব্যাহত হয়। ঘুষ দাতা ও ঘুষখোর অন্য লোকের অধিকার হরণ করে। ফলে অধিকার বঞ্চিতদের সাথে তাদের শত্রুতা ও হানাহানির সূত্রপাত হয়। ইসলামে সুদ ও ঘুষকে স্পষ্টভাবে হারাম ঘোষণা করা হয়েছে। আল্লাহ বলেন, 'আর আল্লাহ ব্যবসাকে হালাল করেছেন এবং সুদকে করেছেন হারাম।' (সূরা আল-বাকারা, আয়াত ২৭৫) আর হারাম পথে উপার্জিত অর্থের ব্যবহার করলে ইবাদত কবুল হয় না। উপরের আলোচনা থেকে বোঝা যায়, নাহিনের কাজ অর্থাৎ সুদ, ঘুষ গ্রহণ আখলাকে যামিমাহর অন্তর্ভুক্ত এবং এ সম্পর্কে মুফতি মানসুরের মন্তব্য সঠিক।"
        }
      ]
    },
    {
      "number": "10",
      "uddipok": "জনাব সালাম উপজেলা চেয়ারম্যান নির্বাচিত হওয়ার পর সংবর্ধনা অনুষ্ঠানে ভাষণ দিতে গিয়ে এলাকার জনগণের উদ্দেশ্যে বলেন, আমি আপনাদের মধ্যে শ্রেষ্ঠ ব্যক্তি নই। আমি আপনাদের সেবায় কাজ করব। ভুল হলে মুরুব্বিরা তা শুধরিয়ে দেবেন। অপরদিকে তার বন্ধু কালাম এলাকার বটমূলে একটি বিশ্রামাগার, একটি মসজিদ ও একটি মন্দির নির্মাণ করেন। এ ছাড়া তিনি কারবালার কাহিনির ওপর লেখা পুঁথিমালার একশত কপি প্রিন্ট করে বিভিন্ন জেলায় পাঠিয়ে দেন।",
      "tag": "DB, BB 19",
      "sub_questions": [
        {
          "label": "ক",
          "question": "'আদর্শ' বলতে কী বোঝায়?",
          "explanation": "আদর্শ বলতে অনুকরণীয়, অনুসরণীয় ও গ্রহণযোগ্য চাল-চলন এবং রীতিনীতিকে বোঝায়।"
        },
        {
          "label": "খ",
          "question": "'আইনের চোখে উমর (রা) কাউকে ভেদাভেদ করেননি'- উক্তিটির প্রমাণ দাও।",
          "explanation": "হযরত উমর ফারুক (রা)-এর কাছে আইনের চোখে সব মানুষ সমান ছিল। ইসলামের দ্বিতীয় খলিফা হযরত উমর (রা) ছিলেন ন্যায় ও ইনসাফের এক মূর্ত প্রতীক। তিনি ন্যায়বিচারের ক্ষেত্রে ধনী-গরিব, উঁচু-নিচু, আপন-পরের মধ্যে কোনো ভেদাভেদ করতেন না। একবার মদপানের অপরাধে তার নিজের ছেলে আবু শাহমা অভিযুক্ত হয়েছিল। তখন তিনি অপরাধী ছেলেকে নিজের হাতে কঠোর শাস্তি দিয়েছিলেন। মোটকথা, হযরত উমর (রা) আইনকে সবার ক্ষেত্রে সমানভাবে ব্যবহার করেছেন।"
        },
        {
          "label": "গ",
          "question": "জনাব সালামের কর্মকাণ্ডে কোন খলিফার আদর্শ ফুটে উঠেছে? ব্যাখ্যা করো।",
          "explanation": "নিম্নের অনুরূপ : জনাব কামালের বক্তব্য ইসলামের প্রথম খলিফা হযরত আবু বকর (রা)-এর বক্তব্যের সাথে সাদৃশ্যপূর্ণ, ইসলামের খেদমতে যার অবদান অপরিসীম। গণতান্ত্রিক চিন্তা-চেতনার অধিকারী হযরত আবু বকর (রা) মুসলিম জাহানের খলিফা নির্বাচিত হওয়ার পর জনতার উদ্দেশ্যে বলেছিলেন, “যতদিন আমি আল্লাহ ও তার রাসুল (স)-এর অনুসরণ করি, ততদিন তোমরা আমায় অনুসরণ করবে এবং আমাকে সাহায্য করবে। আর ভুল পথে চললে তোমরা আমাকে সাথে সাথে সংশোধন করে দেবে\"। জনাব কামালের বক্তব্যেও এরূপ আদর্শের পরিচয় পাওয়া যায়। উদ্দীপকের জনাব, কামাল বলেন, ততদিন তোমরা আমাকে অনুসরণ করবে, যতদিন আমি আল্লাহ ও রাসুল (স)-কে অনুসরণ করবো। তার এ বক্তব্যে আবু বকর (রা)-এর ভাষণের প্রতিচ্ছবি ফুটে উঠেছে। ইসলামের সেবায় আবু বকর (রা)-এর অবদান অপরিসীম। আবু বকর (রা) বয়স্ক পুরুষদের মধ্যে সর্বপ্রথম ইসলাম গ্রহণ করেন। তাবুক যুদ্ধের সময় তিনি তার সমুদয় সম্পত্তি দান করেন। খলিফা নির্বাচিত হয়ে তিনি জনগণের উদ্দেশ্যে ভাষণ দিয়ে আল্লাহর একত্ববাদ, গণতন্ত্র ও জবাবদিহিতামূলক শাসনব্যবস্থা কায়েম করেন। তিনি ভন্ড নবি দমন ও যাকাত অস্বীকারকারীদের প্রতিহত করে ইসলাম ও মুসলমানদেরকে বিশৃঙ্খলা থেকে রক্ষা করেন। উপরের আলোচনা থেকে বলা যায়, আবু বকর (রা) ছিলেন ইসলামের জন্য নিবেদিত প্রাণ। আমাদের উচিত তাঁর আদর্শে অনুপ্রাণিত হয়ে ইসলাম ও দেশের সেবায় আত্মনিয়োগ করা।"
        },
        {
          "label": "ঘ",
          "question": "জনাব কালামের কার্যক্রমে ফুটে ওঠা খলিফাকে চিহ্নিত করে তাদের কাজের তুলনামূলক আলোচনা করো।",
          "explanation": "জনাব কালামের কাজে হযরত উসমান (রা)-এর আদর্শ ফুটে উঠেছে। হযরত উসমান (রা) ছিলেন মুসলিম জাহানের তৃতীয় খলিফা। ইসলাম গ্রহণের পর তিনি ইসলাম ও মানবতার সেবায় অকাতরে সম্পদ ব্যয় করেন। এছাড়া তিনি কুরআন সংকলনের ক্ষেত্রেও অসামান্য অবদান রাখেন। জনাব কালামের কাজে খলিফার এসব কাজের প্রতিচ্ছবি ফুটে উঠেছে। জনাব কালাম এলাকার বটমূলে একটি বিশ্রামাগার, একটি মসজিদ ও একটি মন্দির নির্মাণ করেন। এছাড়া তিনি কারবালার কাঁহিনির ওপর লেখা পুঁথিমালার একশত কপি প্রিন্ট করে বিভিন্ন জেলায় পাঠিয়ে দেন। হযরত উসমান (রা) কালামের করা কাজগুলো সরাসরি করেননি বটে তবে তিনি এর চেয়ে গুরুত্বপূর্ণ কাজ করেছেন। তিনি মদিনার অধিবাসীদের পানির অভাব, দূর করার জন্য ১৮০০০ দিনার ব্যয় করে একটি কূপ ক্রয় করে তা ওয়াকফ্ করে দেন। মদিনায় দুর্ভিক্ষ দেখা দিলে তিনি মদিনাবাসীর মধ্যে ত্রাণ হিসেবে খাবার বিতরণ করেন। মসজিদে নববিতে মুসল্লিদের স্থান সংকুলান না হওয়ায় তিনি সম্পূর্ণ ব্যক্তিগত খরচে মসজিদ সম্প্রসারণ করেন। বিভিন্ন যুদ্ধে তিনি অনেক অর্থ খরচ করেন। এছাড়া তার সময় পবিত্র কুরআন নিয়ে মুসলমানদের মধ্যে বিভ্রান্তির সৃষ্টি হয়েছিল। কুরআনের মূল কপি সংগ্রহ করে এর আলোকে আরও ৭টি কপি তৈরি করেন। এ কপিগুলো তিনি মুসলিম সাম্রাজ্যের বিভিন্ন অঞ্চলে পাঠিয়ে দেন। উপরের আলোচনা থেকে বোঝা যায়, চেয়ারম্যানের বন্ধু কালামের কাজ হযরত উসমান (রা)-এর আদর্শকে ধারণ করলেও তার তুলনায় হযরত উসমান (রা) জনস্বার্থে বেশি অবদান রাখেন।"
        }
      ]
    },
    {
      "number": "11",
      "uddipok": "জালালপুরে বাসের ধাক্কায় একটি রিকশা উল্টে গেলে আরোহী ও রিকশাওয়ালা মারাত্মকভাবে আহত হন। ডাক্তার সুজন তাদের কেটে যাওয়া হাত-পা সেলাই করেন। জনাব জলিল বলেন, মধ্যযুগের একজন কুরআনে হাফিজকে চিকিৎসায় তার অসাধারণ অবদানের জন্য চিকিৎসা শাস্ত্রের বিশেষ করে শল্যচিকিৎসার দিশারি মনে করা হয়। অপরদিকে একজন কাপড় ব্যবসায়ী তাফসির, হাদিস ও ফিকাহশাস্ত্রে পাণ্ডিত্য অর্জন করে জগতময় খ্যাতি অর্জন করেন। ইতিহাসের শিক্ষক জনাব কালাম বলেন, আল্লাহভীরু এ যুগশ্রেষ্ঠ আলেমকে বিষ প্রয়োগে হত্যা করা হয়।",
      "tag": "DB, BB 19",
      "sub_questions": [
        {
          "label": "ক",
          "question": "আস-সাবউল মুআল্লাকাত কী?",
          "explanation": "আস-সাবউল মুআল্লাকাত হলো প্রাক-ইসলামি আরবে অনুষ্ঠিত উকাজ মেলায় স্বরচিত কবিতা আবৃত্তি প্রতিযোগিতায় পুরস্কারপ্রাপ্ত সেরা সাতটি কবিতা।"
        },
        {
          "label": "খ",
          "question": "'এ বালক-ই হবেন শেষ নবি'- উক্তিটি ব্যাখ্যা করো।",
          "explanation": "আলোচ্য উক্তিটি বুহায়রা নামের এক পাদ্রির। মহানবি (স) সম্পর্কে তিনি এ উক্তিটি করেন। হযরত মুহাম্মদ (স) ১২ বছর বয়সে ব্যবসার উদ্দেশ্যে চাচার সাথে সিরিয়া যান। যাত্রাপথে বুহায়রা নামের এক পাদ্রির সাথে তাদের দেখা হয়। এ পাদ্রি মুহাম্মদ (স)-কে অসাধারণ বালক বলে উল্লেখ করেন। শুধু তাই নয়, তিনি মুহাম্মদ (স)-এর মধ্যে শেষ নবির লক্ষণ দেখতে পেয়েছিলেন। এজন্যই তিনি মহানবি (স) সম্পর্কে ভবিষ্যদ্বাণী করেন, \"এ বালকই হবে শেষ যামানার আখেরি নবি (শেষ নবি)।”"
        },
        {
          "label": "গ",
          "question": "জনাব জলিলের বক্তব্যে কোন মহামনীষীকে ইঙ্গিত করা হয়েছে? ব্যাখ্যা করো।",
          "explanation": "জনাব জলিলের বক্তব্যে মহামনীষী ইবনে সিনাকে ইঙ্গিত করা হয়েছে। চিকিৎসাবিজ্ঞানে একটি অনন্য নাম হলো ইবনে সিনা। তিনি দশ বছর বয়সে কুরআন হিফজ করেন। তিনি মুসলিম জগতের একজন বিখ্যাত বিজ্ঞানী ও সর্ববিদ্যায় পারদর্শী ছিলেন। জনাব জলিলের বক্তব্য এ মহান ব্যক্তির প্রতিই নির্দেশ করে। জনাব জলিল মধ্যযুগের এমন একজন কুরআনে হাফিজের কথা বলেন যিনি চিকিৎসাক্ষেত্রে অসাধারণ অবদান রাখেন। আর এ অবদানের জন্য তাকে চিকিৎসাশাস্ত্রের বিশেষ করে শল্যচিকিৎসার দিশারি মনে করা হয়। ইবনে সিনার ক্ষেত্রেই এ তথ্যগুলো প্রযোজ্য। কারণ তার রচিত 'আল-কানুন ফিত-তিব্ব' চিকিৎসাশাস্ত্রের একটি অমর গ্রন্থ। চিকিৎসাশাস্ত্রে এর সমপর্যায়ের কোনো গ্রন্থ আজও দেখা যায় না। এতে চিকিৎসা সম্বন্ধীয় যাবতীয় তথ্যের আশ্চর্য রকম সমাবেশ রয়েছে। চিকিৎসায় তার অসাধারণ অবদানের জন্য তাকে আধুনিক চিকিৎসাশাস্ত্র ও চিকিৎসাপ্রণালি এবং শল্যচিকিৎসার দিশারি মনে করা হয়। সুতরাং বলা যায়, জলিলের বক্তব্য ইবনে সিনার প্রতিই ইঙ্গিত করে।"
        },
        {
          "label": "ঘ",
          "question": "কাপড় ব্যবসায়ীকে চিহ্নিত করে জনাব কালামের বক্তব্যের যথার্থতা বর্ণনা করো।",
          "explanation": "উদ্দীপকে ইঙ্গিতকৃত কাপড় ব্যবসায়ী হলেন ইমাম আবু হানিফা (র)। তার সম্পর্কে জনাব কালামের বক্তব্য যথার্থ। ইমাম আবু হানিফা (র) একজন আল্লাহভীরু পরহেজগার ব্যক্তি ছিলেন। তিনি কাপড়ের ব্যবসা করে জীবন নির্বাহ করতেন। তবে সতেরো বছর বয়স। থেকে তিনি জ্ঞান সাধনা করে ইসলামি জ্ঞানের উৎস হাদিস, তাফসির, ফিকাহ প্রভৃতি বিষয়ে বিশেষ পাণ্ডিত্য অর্জন করেন। উদ্দীপকেও তার প্রতি ইঙ্গিত করা হয়েছে। উদ্দীপকে একজন কাপড় ব্যবসায়ীর কথা বলা হয়েছে। যিনি হাদিস, তাফসির ও ফিকাহশাস্ত্রে পাণ্ডিত্য অর্জন করে জগতময় খ্যাতি অর্জন করেন। তার সম্পর্কে ইতিহাসের শিক্ষক জনাব কালাম বলেন, আল্লাহভীরু এ যুগশ্রেষ্ঠ আলেমকে বিষ প্রয়োগে হত্যা করা হয়। তার এ মন্তব্য যথার্থ। কেননা তিনি ইমাম আবু হানিফা (র)-এর প্রতি ইঙ্গিত করেছেন, যিনি কাপড়ের ব্যবসা করে জীবন নির্বাহ করতেন। তিনি কুরআন, হাদিস, ফিকাহ সম্পর্কে অগাধ পান্ডিত্যের অধিকারী ছিলেন। তিনিই দীর্ঘ ২২ বছর কঠোর সাধনা করে ফিকাহ বা ইসলামি আইনকে একটি পূর্ণাঙ্গ শাস্ত্র হিসেবে রূপ দিয়েছেন। পরবর্তী সময়ে আব্বাসি খলিফা আল মনসুর তাকে বিচারপতি নিয়োগ দিতে চাইলে তিনি অস্বীকৃতি জানান। কারণ খলিফা মনসুর অত্যাচারী ও নিষ্ঠুর শাসক ছিলেন। খলিফার নির্দেশ অমান্য করায় তাকে বন্দি করা হয় এবং কারাগারে বিষ প্রয়োগে হত্যা করা হয়। উপরের আলোচনা থেকে বলা যায়, উদ্দীপকের কাপড় ব্যবসায়ীর মাধ্যমে ইমাম আবু হানিফা (র)-কে নির্দেশ করা হয়েছে যিনি বিষ প্রয়োগে নিহত হয়েছিলেন।"
        }
      ]
    }
  ]
}