{
  "title": "সিলেট ক্যাডেট কলেজ ২০২৪",
  "subtitle": "ইসলাম ও নৈতিক শিক্ষা (11)",
  "questions": [
    {
      "number": "1",
      "uddipok": "বর্তমানে আকরাম সঠিকভাবে ইসলাম পালন করছে। এটি দেখে তার বড় ভাই বলেন, ইসলাম একটি পূর্ণাঙ্গ জীবনব্যবস্থা। এতে সব ধরনের মৌলিক এবং প্রয়োজনীয় বিবরণ রয়েছে। এটি বিশ্বাস, মূল্যবোধ এবং সব ধরনের যেমন- ব্যক্তিগত, পারিবারিক, সামাজিক, আন্তর্জাতিক প্রভৃতি সমস্যার সমাধান নিয়ে আলোচনা, করে। তাই ইসলাম চিরস্থায়ী।",
      "tag": "SCC 24",
      "sub_questions": [
        {
          "label": "ক",
          "question": "'ইসলাম' অর্থ কী?",
          "explanation": "ইসলাম অর্থ আত্মসমর্পণ করা।"
        },
        {
          "label": "খ",
          "question": "ইসলাম একটি পূর্ণাঙ্গ জীবনব্যবস্থা- আমরা এটি কীভাবে বুঝতে পারি?",
          "explanation": "নিম্নের অনুরুপঃ ইসলামকে একটি পূর্ণাঙ্গ জীবনব্যবস্থা হিসেবে ব্যাখ্যা করা হয় কারণ এটি মানবজীবনের সব দিক নির্দেশনা প্রদান করে—আধ্যাত্মিক, নৈতিক, সামাজিক, অর্থনৈতিক এবং রাজনৈতিক। এটি এমন একটি জীবনব্যবস্থা যা মানুষের ব্যক্তিগত ও সামষ্টিক জীবনের সকল প্রয়োজন পূরণের নির্দেশনা দেয়। নিচে ইসলামের পূর্ণাঙ্গ জীবনব্যবস্থা হওয়ার কিছু দিক তুলে ধরা হলো: ১. আধ্যাত্মিক দিক: ইসলাম মানুষকে সৃষ্টিকর্তার সাথে গভীর সম্পর্ক স্থাপনে সাহায্য করে। এটি তাওহীদ (আল্লাহর একত্ববাদ) ও ইবাদতের মাধ্যমে মানুষের হৃদয়কে আল্লাহর প্রতি সংযুক্ত করে। নামাজ, রোজা, হজ এবং জাকাতের মতো ইবাদতগুলো আধ্যাত্মিক উন্নতির পথ দেখায়। ২. নৈতিকতা ও চরিত্র গঠন: ইসলাম ব্যক্তির নৈতিকতার উন্নয়ন ও চরিত্র গঠনের উপর জোর দেয়। এটি সত্যবাদিতা, ন্যায়পরায়ণতা, ধৈর্য, বিনয়, এবং দানশীলতার মতো গুণাবলির চর্চা করতে বলে। ইসলামের দৃষ্টিতে মানবজীবনে নৈতিকতা একটি কেন্দ্রীয় বিষয়।"
        },
        {
          "label": "গ",
          "question": "ইসলাম সম্পর্কে আকরামের বড় ভাইয়ের মতামতের সাথে তুমি কি একমত? নাকি একমত না? তোমার মতের পক্ষে দৃঢ় যুক্তি দাও।",
          "explanation": "ইসলামকে পূর্ণাঙ্গ জীবনব্যবস্থা হিসেবে আখ্যায়িত করায় আকরামের বড় ভাইয়ের সাথে আমি একমত। ইসলাম হলো আল্লাহ তায়ালার প্রবর্তিত পূর্ণাঙ্গ দীন বা জীবনবিধান। এটি মানবজাতির জন্য আল্লাহ তায়ালার একটি বিশেষ নিয়ামত। শরিয়তের সর্বশেষ ও পূর্ণাঙ্গ রূপ হলো ইসলাম। মানবজীবনের সব বিষয় ও সমস্যার পরিপূর্ণ সমাধানের দিকনির্দেশনা দেওয়া হয়েছে ইসলামে। আকরামের বড় ভাইয়ের মতামতেও এ বিষয়টি প্রতিফলিত হয়েছে। উদ্দীপকের আকরামের বড় ভাইয়ের মতে, ইসলাম একটি পূর্ণাঙ্গ জীবনব্যবস্থা। এতে ব্যক্তিগত থেকে আন্তর্জাতিক ক্ষেত্রের সকল সমস্যার সমাধান রয়েছে। আকরামের বড় ভাইয়ের এ মন্তব্যটি সঠিক। প্রকৃতপক্ষে সুষ্ঠু ও সুন্দরভাবে জীবন পরিচালনার জন্য ইসলামের কোনো বিকল্প নেই, কেননা ইসলামই হলো একমাত্র পরিপূর্ণ জীবনব্যবস্থা। এটি আল্লাহর মনোনীত ধর্ম। আল্লাহ তায়ালা বলেন- অর্থ: 'নিশ্চয়ই আল্লাহর কাছে ইসলামই একমাত্র মনোনীত ধর্ম বা জীবন ব্যবস্থা'। (সূরা আলে ইমরান, আয়াত ১৯) এটি মানবজাতির জন্য মহান আল্লাহর নির্দেশিত সর্বশেষ ও সর্বোত্তম জীবনবিধান। এটি কোনো কাল, অঞ্চল বা জাতির জন্য সীমাবদ্ধ নয়। মানুষের জন্ম থেকে মৃত্যু পর্যন্ত সব কাজের যথাযথ দিক-নির্দেশনা রয়েছে ইসলামে। ব্যক্তিগত, পারিবারিক, সামাজিক, অর্থনৈতিক, রাজনৈতিক ও আন্তর্জাতিক সব বিষয়ই ইসলামে যথাযথভাবে বর্ণনা করা হয়েছে। এমনকি মানুষের মৃত্যুর পরবর্তী জীবনের অবস্থারও বর্ণনা ইসলামে রয়েছে। তাই বলা যায়, আকরামের বড় ভাইয়ের মতামতটি যথার্থ।"
        },
        {
          "label": "ঘ",
          "question": "তুমি কি মনে কর, ইসলাম সর্বকালের জন্য বিশ্বজনীন ধর্ম? সংক্ষেপে মতামত দাও।",
          "explanation": "হ্যাঁ, আমি মনে করি ইসলাম সর্বকালের জন্য বিশ্বজনীন ধর্ম। বিশ্বজনীন বলতে সাধারণত বিশ্বের সকল মানুষের জন্য প্রযোজ্য বা কল্যাণকর কোনো বিষয়কে বোঝায়। সুতরাং বিশ্বজনীন ধর্ম হলো সেই ধর্ম, যা বিশ্বের সকল মানুষের জন্য কল্যাণকর। সে হিসেবে ইসলামই একমাত্র জীবনব্যবস্থা, যা বিশ্বের সকল মানুষের কল্যাণ নিশ্চিত করে। ইসলাম বিশ্বজনীন ধর্ম। এটি কোনো কাল, অঞ্চল বা জাতির জন্য সীমাবদ্ধ নয়। অন্যান্য ধর্মের নামকরণ সে সব ধর্মের প্রবর্তক, প্রচারক, অনুসারী কিংবা জাতির নামে করা হয়েছে। কিন্তু ইসলাম সর্বজনীন ধর্ম হওয়ার কারণে এর নামকরণ কারও নামে করা হয়নি। বরং মহান আল্লাহ ও রাসুলের আনুগত্যের মাধ্যমে শান্তির পথে জীবন পরিচালনা করার উদ্দেশ্যে এর নামকরণ করা হয়েছে ইসলাম। মানুষের জন্ম থেকে মৃত্যু পর্যন্ত সকল কাজকর্মের যথাযথ দিকনির্দেশনা ইসলামে বিদ্যমান। ব্যক্তিগত, পারিবারিক, সামাজিক, সাংস্কৃতিক, অর্থনৈতিক, রাজনৈতিক ও আন্তর্জাতিক সকল বিষয়ই ইসলামে যথাযথভাবে বর্ণনা করা হয়েছে। এমনকি মানুষের মৃত্যুর পরবর্তী জীবন বা পরকালের অবস্থার বর্ণনাও ইসলামে রয়েছে। সুতরাং সুষ্ঠু ও সুন্দরভাবে জীবন পরিচালনার জন্য ইসলামের বিকল্প নেই। সুতরাং বলা যায়, ইসলাম, সর্বকালের সকল জাতির জন্য প্রবর্তিত ধর্ম। ইসলামের পূর্ণাঙ্গ অনুসরণের মাধ্যমে ইহকাল ও পরকাল সুন্দর ও সাফল্যমণ্ডিত করা যায়।"
        }
      ]
    },
    {
      "number": "2",
      "uddipok": "শিক্ষার্থী তার শিক্ষককে জিজ্ঞাসা করল, স্যার, কোন গুনাহ আল্লাহ ক্ষমা করবেন না? শিক্ষক বললেন, শিরকের গুনাহ। কারণ আল্লাহ বলেন, ‘‘নিশ্চয়ই আল্লাহ তাঁর সাথে শিরক করার গুনাহ ক্ষমা করবেন না।’’ (আল-কুরআন)",
      "tag": "SCC 24",
      "sub_questions": [
        {
          "label": "ক",
          "question": "উল্লিখিত আয়াতটি কোন সূরার আয়াত?",
          "explanation": "উল্লিখিত আয়াতটি সূরা আন-নিসার আয়াত।"
        },
        {
          "label": "খ",
          "question": "শিরক বলতে তুমি কী বোঝ?",
          "explanation": "শিরক বলতে মহান আল্লাহর সাথে কোনো ব্যক্তি বা বস্তুকে শরিক করা কিংবা তাঁর সমতুল্য মনে করাকে বোঝায়। শিরক অর্থ অংশীদার সাব্যস্ত করা, একাধিক স্রষ্টা বা উপাস্যে বিশ্বাস করা। শিরক হলো তাওহিদের বিপরীত। যে ব্যক্তি শিরক করে তাকে মুশরিক বলা হয়। শিরক অত্যন্ত জঘন্য অপরাধ। পৃথিবীর সকল প্রকার জুলুমের মধ্যে সবচেয়ে বড় জুলুম হলো শিরক।"
        },
        {
          "label": "গ",
          "question": "শিক্ষার্থী তার শিক্ষককে কোন বিষয়ে জিজ্ঞাসা করল? এটি কোন ধরনের পাপ? কেন? আলোচনা করো।",
          "explanation": "শিক্ষার্থী তার শিক্ষককে শিরকের ব্যাপারে জিজ্ঞাসা করলো। এটি কবিরা গুনাহ, যা ক্ষমার অযোগ্য অপরাধ। শিরক অর্থ অংশীদার সাব্যস্ত করা। মহান আল্লাহর সাথে কোনো ব্যক্তি। বা বস্তুকে শরিক করা কিংবা তার সমতুল্য মনে করাকে শিরক, বলে। শিরক অত্যন্ত জঘন্য অপরাধ। উদ্দীপকে এ বিষয়টি প্রকাশ পেয়েছে। উদ্দীপকে দেখা যায়, শিক্ষার্থী তার শিক্ষককে জিজ্ঞাসা করলো, কৌন গুনাহ আল্লাহ ক্ষমা করবেন না? শিক্ষক তখন শিরকের গুনাহের কথা উল্লেখ করেন। প্রকৃতপক্ষে পৃথিবীর সকল প্রকার জুলুমের মধ্যে সবচেয়ে বড় জুলুম হলো শিরক। আল্লাহ সকল গুনাহ ক্ষমা করলেও শিরকের গুনাহ ক্ষমা করেন না। এ প্রসঙ্গে মহান আল্লাহ বলেন, \"নিশ্চয়ই আল্লাহ তার সাথে শিরক করার অপরাধ ক্ষমা করেন না। এতদ্ব্যতীত যেকোনো পাপ যাকে ইচ্ছা ক্ষমা করেন।\" (সূরা আন-নিসা, আয়াত ৪৮)"
        },
        {
          "label": "ঘ",
          "question": "উল্লিখিত আয়াতটি সংক্ষেপে বিশ্লেষণ করো।",
          "explanation": "পবিত্র কুরআনের এই আয়াতটি মূলত সূরা আন-নিসার ৪৮ এবং ১১৬ নম্বর আয়াতে উল্লেখ করা হয়েছে। এই আয়াতে মহান আল্লাহ তাআলা শিরকের ভয়াবহতা এবং এর চূড়ান্ত পরিণতির কথা ঘোষণা করেছেন। নিচে অনুচ্ছেদ আকারে আয়াতটির সংক্ষিপ্ত বিশ্লেষণ দেওয়া হলো: শিরকের ভয়াবহতা ও ক্ষমার অযোগ্যতা ইসলামি শরিয়তে শিরক হলো সবচেয়ে বড় জুলুম বা অবিচার। আল্লাহ তাআলা পরম দয়ালু এবং তিনি চাইলে বান্দার যে কোনো বড় গুনাহ (যেমন—খুন, ব্যভিচার বা চুরি) তওবা ছাড়াও ক্ষমা করে দিতে পারেন। কিন্তু শিরক এমন এক জঘন্য অপরাধ, যেখানে আল্লাহর নিরঙ্কুশ ক্ষমতার অংশীদার অন্য কাউকে বানানো হয়। এটি সরাসরি আল্লাহর সার্বভৌমত্বের অবমাননা। আয়াতটি দ্বারা আল্লাহ পরিষ্কার করে দিয়েছেন যে, কোনো ব্যক্তি যদি শিরকে লিপ্ত থাকা অবস্থায় তওবা না করে মৃত্যুবরণ করে, তবে হাশরের ময়দানে তার জন্য ক্ষমার কোনো সুযোগ থাকবে না। শিরকের মাধ্যমে ঈমানের মূল ভিত্তি তাওহিদ নষ্ট হয়ে যায়, ফলে আমলনামায় অন্য কোনো নেক কাজ আর অবশিষ্ট থাকে না। শিরক কেন ক্ষমার অযোগ্য? শিরক ক্ষমার অযোগ্য হওয়ার প্রধান কারণ হলো এটি মানুষের আত্মমর্যাদাহানি করে এবং স্রষ্টা ও সৃষ্টির মধ্যকার সঠিক সম্পর্ক ছিন্ন করে দেয়। একজন মানুষ যখন আল্লাহর পরিবর্তে অন্য কোনো মূর্তিকে, ব্যক্তিকে বা শক্তিকে ভক্তি করে বা সিজদা করে, তখন সে মূলত তার নিজের সম্মানকেও ধুলোয় মিশিয়ে দেয়। আল্লাহ মানুষকে আশরাফুল মাখলুকাত বা সৃষ্টির সেরা জীব হিসেবে তৈরি করেছেন কেবল তাঁর ইবাদত করার জন্য। যখন মানুষ সেই ইবাদত অন্য কাউকে দিয়ে দেয়, তখন সে আল্লাহর হক বা অধিকার খর্ব করে। এই জঘন্য অকৃতজ্ঞতার কারণেই আল্লাহ শিরকের গুনাহ ক্ষমা না করার কঠোর হুঁশিয়ারি দিয়েছেন। তবে মৃত্যুর আগে যদি কোনো ব্যক্তি শিরক থেকে ফিরে এসে একনিষ্ঠভাবে তওবা করে, তবে আল্লাহ তাকে ক্ষমা করতে পারেন।"
        }
      ]
    },
    {
      "number": "3",
      "uddipok": "জনাব 'খ' জনাব 'ক'-এর বাড়িতে বেড়াতে এসে জামাআতের সাথে যোহরের সালাত আদায় করেন। তারা দুজন মসজিদ থেকে বের হলে রাস্তায় কয়েকজন ভিক্ষুক দেখতে পান। তারা ভিক্ষা চাইলে জনাব 'খ' তাদের তাড়িয়ে দেন এবং তিরস্কার করেন। বাড়ি ফিরে জনাব 'ক' জানতে পারেন রান্না করার জন্য লবণ নেই। তিনি স্ত্রীকে পাশের বাড়ির জনাব 'গ'-এর কাছে থেকে কিছু লবণ ধার করতে বলেন। জনাব 'গ'-এর স্ত্রী লবণ দিতে অস্বীকৃতি জানায়। বিষয়টি শুনে জনাব 'ক' জনাব 'গ'-এর স্ত্রীকে বললেন, পরকালে তোমার জন্য ভয়াবহ শাস্তি অপেক্ষা করছে।",
      "tag": "SCC 24,SB 20",
      "sub_questions": [
        {
          "label": "ক",
          "question": "শরিয়ত কী?",
          "explanation": "ইসলামি পরিভাষায় ইসলামি কার্যনীতি বা জীবন পদ্ধতিই হলো শরিয়ত।"
        },
        {
          "label": "খ",
          "question": "'তাঁর সদৃশ কিছু নেই'- আয়াতটির মর্মার্থ লেখো।",
          "explanation": "কোনো কিছুই তাঁর সদৃশ নয়-এ আয়াতটির মাধ্যমে মহাপরাক্রমশালী আল্লাহ তায়ালা তাঁর শ্রেষ্ঠত্ব এবং একত্ববাদের ঘোষণা দিয়েছেন। আল্লাহ তায়ালা এক ও অদ্বিতীয়। তিনি ছাড়া কোনো ইলাহ বা মাবুদ নেই। তিনি 'সব ক্ষমতা ও গুণের অধিকারী। তাঁর সত্তা ও গুণাবলী তুলনাহীন। তাঁর সমকক্ষ কেউ হতে পারে না। এ ঘোষণা দিয়েই আল্লাহ তায়ালা আলোচ্য আয়াতটি অবতীর্ণ করেছেন।"
        },
        {
          "label": "গ",
          "question": "জনাব 'ক'-এর আচরণ কোন সূরার শিক্ষার বিপরীত? ব্যাখ্যা করো।",
          "explanation": "জনাব 'খ'-এর কাজটি সূরা আদ-দুহার শিক্ষার পরিপন্থি। সূরা আদ-দুহার শিক্ষার অন্যতম বিষয় হলো ধনী ও সচ্ছল ব্যক্তিদের উচিত গরিব, দুঃখী, ইয়াতিম ও ভিক্ষুকদের কল্যাণ করা। অভাবী, সাহায্যপ্রার্থী ও ইয়াতিমদের প্রতি কঠোর না হওয়া। তাদের গালমন্দ কিংবা প্রহার করা যাবে না এবং তাদের ধমকও দেওয়া যাবে না। বরং তাদের সাথে সদাচরণ করতে হবে। কিন্তু জনাব 'খ'-এর কাজটি সূরা আদ-দুহার এসব শিক্ষার বিপরীত। জনাব 'খ'-এর নিকট কিছু ভিক্ষুক ভিক্ষা চায়। তিনি তাদেরকে ভিক্ষা দেননি। বরং তাদেরকে ধমক দিয়ে তাড়িয়ে দিয়েছেন। অথচ আল্লাহ তায়ালা সূরা আদ-দুহার দশম আয়াতে বলেছেন, প্রার্থীকে (সাহায্যপ্রার্থী) ধমক দিবেন না। তাই জনাব 'খ'-এর উচিত ছিল সামর্থ্য থাকলে ভিক্ষুককে সাহায্য করা আর সামর্থ্য না থাকলে সুন্দরভাবে তাকে বুঝিয়ে বলা। কিন্তু তিনি তা না করে তাদেরকে ধমক দিয়ে তাড়িয়ে দিয়েছেন। এতে কুরআনের শিক্ষাকে তিনি অবমাননা করেছেন। তাই বলা যায় জনাব 'খ'-এর কাজে সূরা আদ-দুহার শিক্ষার অভাব রয়েছে।"
        },
        {
          "label": "ঘ",
          "question": "সূরা আল-মাউনের শিক্ষার আলোকে জনাব 'গ'-এর স্ত্রীর কাজের শেষ পরিণতি বিশ্লেষণ করো।",
          "explanation": "সূরা আল-মাউনের শিক্ষার আলোকে জনাব 'গ'-এর স্ত্রীর পরিণতি অত্যন্ত ভয়াবহ। পবিত্র কুরআনের ১০৭তম সূরা আল-মাউনে মুনাফিকদের কতগুলো বিশেষ বৈশিষ্ট্যের বর্ণনা দেওয়া হয়েছে। যার মধ্যে একটি হলো এরা গৃহস্থালির উপকরণ অন্যদের দিতে চায় না। উদ্দীপকের জনাব 'গ'-এর স্ত্রীর আচরণেও এর বহিঃপ্রকাশ দেখা যায়।জনাব 'ক'-এর স্ত্রী প্রতিবেশী 'গ'-এর বাড়িতে কিছু লবণ ধার আনতে যান। কিন্তু 'গ'-এর স্ত্রী ধার দিতে অস্বীকৃতি জানায়। এ কথা শুনে জনাব 'ক' প্রতিবেশী 'গ'-এর স্ত্রীকে ধিক্কার দিয়ে বলেন, তোমার জন্য পরকালে কঠিন শাস্তির ব্যবস্থা রয়েছে। জনাব 'ক' যথার্থাই বলেছেন। কারণ জনাব 'গ'- এর স্ত্রী সূরা আল-মাউনের নির্দেশনা অমান্য করেছেন। এ সূরার শিক্ষা হলো- গৃহস্থালির সামান্য উপকরণ যেমন-দা, বটি, ছুরি, তেল, নুন প্রভৃতি অন্যদের দিতে কার্পণ্য করা যাবে না। যারা এরূপ করবে তাদের জন্য আল্লাহ দুর্ভোগ ঘোষণা করেছেন। তাদেরকে মুনাফিক হিসেবে সাব্যস্ত করেছেন। আর মুনাফিকরা শুধু দুনিয়াতেই লাঞ্ছিত এবং অপমানিত হয় না, পরকালেও তাদের জন্য রয়েছে কঠিন শাস্তি। এরা জাহান্নামের সর্বনিম্ন স্তরে অবস্থান করবে। উপরের আলোচনা থেকে বলা যায়, 'গ'-এর স্ত্রী প্রতিবেশীকে লবণ ধার না দিয়ে আল্লাহর নির্দেশ অমান্য করেছেন। আর এ জন্য তিনি আল্লাহর পক্ষ * থেকে কঠোর শাস্তির সম্মুখীন হবেন।"
        }
      ]
    },
    {
      "number": "4",
      "uddipok": "বরিশালের কেন্দ্রীয় মসজিদের ইমাম শরিয়তের উৎস সম্পর্কে মসজিদে খুৎবা প্রদান করেন। তিনি বলেন, শরিয়তের উৎস চারটি। আল-হাদিস হলো দ্বিতীয় উৎস। হাদিস হলো পবিত্র কুরআনের ব্যাখ্যা। তিনি একটি গুরুত্বপূর্ণ হাদিস নিয়েও আলোচনা করেছেন যেটি হলো, 'নিশ্চয়ই নিয়তের ওপর সকল কাজের ফলাফল নির্ভরশীল।’",
      "tag": "SCC 24",
      "sub_questions": [
        {
          "label": "ক",
          "question": "ফরজ কত প্রকার?",
          "explanation": "ফরজ দুই প্রকার।"
        },
        {
          "label": "খ",
          "question": "হাদিস-ই-তাকরিরি সম্পর্কে কী জানো?",
          "explanation": "তাকরিরি হাদিস বলতে রাসুল (স)-এর মৌনসম্মতি জ্ঞাপক হাদিসকে বোঝায়। সাহাবিগণ মহানবি (স)-এর সম্মুখে শরিয়ত সম্পর্কিত কোনো কথা বলেছেন বা কোনো কাজ করেছেন আর রাসুলুল্লাহ (স) তার প্রতিবাদ করেননি বা নীরব থেকে এর প্রতি মৌন সম্মতি জ্ঞাপন করেছেন এ ধরনের হাদিস হলো তাকরিরি হাদিস।"
        },
        {
          "label": "গ",
          "question": "ইসলামি শরিয়তের আলোকে ইমাম সাহেবের বক্তব্য করো।",
          "explanation": "হাদিসের গুরুত্ব সম্পর্কে ইমাম সাহেবের বক্তব্য যথার্থ। হাদিস হলো ইসলামি শরিয়তের দ্বিতীয় উৎস। হাদিস অর্থ কথা বা বাণী। ইসলামি পরিভাষায়, হাদিস বলতে হযরত মুহাম্মদ (স)-এর বাণী, কর্ম ও মৌন সম্মতিকে বোঝায়। মহানবি (স) আল্লাহ তায়ালার নির্দেশ অনুযায়ী মানুষকে নানা বিষয়ে উপদেশ প্রদান করেছেন। তাই ইসলামি জীবনব্যবস্থায় হাদিস অত্যন্ত গুরুত্বপূর্ণ। উদ্দীপকের ইমাম সাহেবের বক্তব্যেও হাদিসের গুরুত্ব প্রকাশ পেয়েছে। উদ্দীপকের ইমাম সাহেব হাদিসকে ইসলামি শরিয়তের গুরুত্বপূর্ণ উৎস হিসেবে বর্ণনা করেছেন। তিনি বলেন, হাদিস ইসলামি শরিয়তের দ্বিতীয় উৎস। এটি হলো আল কুরআনের ব্যাখ্যা। ইমাম সাহেবের বক্তব্য সম্পূর্ণরূপে সঠিক। কেননা ইসলামি শরিয়তে হাদিসের গুরুত্ব অপরিসীম। এটি ইসলামি শরিয়তের দ্বিতীয় উৎস এবং আল কুরআনের ব্যাখ্যাস্বরূপ। সুতরাং রাসুলুল্লাহ (স)-এর বাণী ও কাজের অনুসরণ করা আবশ্যক। রাসুল (স)-এর আনুগত্য করলে প্রকৃতপক্ষে আল্লাহরই আনুগত্য করা হয়। আর তা না করলে আল্লাহ অসন্তুষ্ট হন। আল্লাহ তায়ালা বলেন, 'আপনি বলুন, তোমরা আল্লাহ ও রাসুলের আনুগত্য করো। আর যদি তোমরা মুখ ফিরিয়ে নাও তাহলে জেনে রেখো আল্লাহ কাফিরদের পছন্দ করেন না।' (সূরা আলে ইমরান, আয়াত ৩২) সুতরাং হাদিসকে অস্বীকার করার অর্থ আল্লাহর আদেশ-নিষেধ অস্বীকার বা অমান্য করা। হাদিস অস্বীকার বা অমান্যকারী মুমিন হতে পারে না; বরং তারা কাফির। তাই নিশ্চিতভাবেই বলা যায়, ইমাম সাহেবের বক্তব্য ইসলামের দৃষ্টিতে যুক্তিযুক্ত।"
        },
        {
          "label": "ঘ",
          "question": "উপরের উদ্দীপকে উল্লেখিত হাদিসটি বিশ্লেষণ করো।",
          "explanation": "উদ্দীপকে উল্লিখিত নিয়ত সম্পর্কিত হাদিসের তাৎপর্য ও প্রয়োজনীয়তা অপরিসীম। নিয়ত সম্পর্কিত হাদিসটি সহিহ বুখারির সর্বপ্রথম হাদিস। এর তাৎপর্য অত্যন্ত ব্যাপক। মানুষের সকল কাজই নিয়তের সাথে সংশ্লিষ্ট। নিয়ত বা উদ্দেশ্য ছাড়া মানুষ কোনো কাজই করে না। কাজের উদ্দেশ্যের গুরুত্ব এ হাদিস দ্বারা বুঝতে পারা যায়। সাথে সাথে কোন কাজের উদ্দেশ্য কেমন হওয়া উচিত তাও এ হাদিসের তাৎপর্য বিশ্লেষণে জানা যায়। আল্লাহ তায়ালা পরকালে মানুষের সকল কৃতকর্মের হিসাব নেবেন। সেদিন তিনি মানুষের সকল কাজের নিয়ত বা উদ্দেশ্যের প্রতি দৃষ্টিপাত করবেন। মানুষ যদি সৎ উদ্দেশ্যে কোনো কাজ করে তবে সে তার পুরস্কার লাভ করবে। নেক নিয়তে কাজ করে ব্যর্থ হলেও সে তার জন্য পুরস্কার পাবে। আর যদি মন্দ উদ্দেশ্যে কোনো কাজ করে তবে সে শাস্তি ভোগ করবে। এমনকি খারাপ উদ্দেশ্যে ইবাদত করলে কিংবা ভালো কাজ করলেও তাতে কোনো সাওয়াব হয় না। বরং নিয়ত সঠিক না হওয়ায় সে ভালো কাজও মন্দ হিসেবে পরিগণিত হয়। 'উপরের আলোচনা শেষে বলা যায়, নিয়ত মানুষের জন্য অত্যন্ত গুরুত্বপূর্ণ একটি বিষয়। তাই আমাদের যেকোনো কাজ করার পূর্বে তার নিয়ত সম্পর্কে সতর্ক থাকা আবশ্যক, যাতে পরকালে আল্লাহর কাছে তার জন্য জবাবদিহি করতে না হয়।"
        }
      ]
    },
    {
      "number": "5",
      "uddipok": "বাবা পবিত্র কুরআন থেকে 'আমি জিন ও মানুষকে আমার ইবাদতের জন্য সৃষ্টি করেছি। এই আয়াতটি উদ্ধৃত করেছেন। এটি শুনে ছেলে জিজ্ঞাস করল, আমরা কি সবসময় ইবাদত করব? আর আমাদের দৈনন্দিন কাজকর্ম কেমন হবে?' বাবা উত্তর দিলেন, 'ইবাদত দুই প্রকার। একজন মুসলমানের দৈনন্দিন কাজও ইবাদত।'",
      "tag": "SCC 24",
      "sub_questions": [
        {
          "label": "ক",
          "question": "ইবাদত বলতে কী বোঝায়?",
          "explanation": "দৈনন্দিন জীবনের সকল কাজ-কর্মে মহান আল্লাহর বিধি-বিধান মেনে চলাকে ইবাদত বলে।"
        },
        {
          "label": "খ",
          "question": "উদ্দীপকে উল্লেখিত আয়াতটি কোন সূরা থেকে নেওয়া হয়েছে?",
          "explanation": "উদ্দীপকে উল্লেখিত আয়াতটি সূরা আয-যারিয়াত থেকে নেওয়া হয়েছে। সূরা আয-যারিয়াতের ৫৬ নম্বর আয়াতে মহান আল্লাহ বলেন, জিন ও মানবজাতিকে আমি আমার ইবাদতের জন্য সৃষ্টি করেছি। এ আয়াতের মাধ্যমে আল্লাহ তায়ালা মানব সৃষ্টির উদ্দেশ্যে স্পষ্টভাবে জানিয়ে দিয়েছেন। আর সে উদ্দেশ্যটি হলো মহান আল্লাহর ইবাদত করা।"
        },
        {
          "label": "গ",
          "question": "সংক্ষেপে বাবার উত্তরটি ব্যাখ্যা করো।",
          "explanation": "জাবাবার উত্তরে ইবাদতের প্রকার ও ক্ষেত্র প্রকাশ পেয়েছে। ইবাদত অর্থ বিনয় প্রকাশ করা। দৈনন্দিন জীবনের সকল কাজ-কর্মে মহান আল্লাহর বিধি-বিধান মেনে চলাকে ইবাদত বলে। শুধু আল্লাহর ইবাদত করাই ইবাদত নয়, বরং দুনিয়ার অন্যান্য ভালো কাজও ইবাদত হিসেবে গণ্য, যা বাবার উত্তরে লক্ষণীয়। উদ্দীপকে দেখা যায়, বাবা তার ছেলের ইবাদত সম্পর্কিত এক প্রশ্নের উত্তরে বলেন, ইবাদত দুই প্রকার। একজন মুসলমানের দৈনন্দিন কাজও ইবাদত। প্রকৃতপক্ষে মুসলমান সকল কাজে মহান আল্লাহর বিধান অনুসরণ করেন। এক্ষেত্রে সকল কাজে আল্লাহর বিধান অনুসরণের কারণে সে মূলত আল্লাহরই ইবাদত করে। আল্লাহর আদিষ্ট কাজগুলো পরিপূর্ণভাবে আদায় করে ব্যবসা-বাণিজ্য, চাকরি ও কৃষিকাজ করা, বৈধ পন্থায় উপার্জন করা, এমনকি দুনিয়ার অন্যান্য সকল ভালো কাজ সম্পাদন করাও ইবাদত হিসেবে গণ্য। বাবা তার উত্তরে এ বিষয়টিই বোঝাতে চেয়েছেন।"
        },
        {
          "label": "ঘ",
          "question": "ইবাদতের ধরনগুলো বিস্তারিতভাবে মূল্যায়ন করো।",
          "explanation": "ইবাদত দুই ধরনের হয়ে থাকে। দৈনন্দিন জীবনের সকল কাজ-কর্মে আল্লাহ তায়ালার বিধি-বিধান মেনে চলাকে ইবাদত বলা হয়। ইবাদত প্রধানত দুই প্রকার। একটি হাক্কুল্লাহ বা আল্লাহর অধিকার, অপরটি হাক্কুল ইবাদ বা বান্দার অধিকার। আল্লাহর সাথে সম্পৃক্ত অধিকার বা কর্তব্যকে হাক্কুল্লাহ বলে। আমরা আমাদের দৈনন্দিন জীবনে মহান আল্লাহর সন্তুষ্টি অর্জন করার জন্য অনেক ধরনের ইবাদত (কাজ) করি। সেগুলোর মধ্যে কিছু ইবাদত শুধু আল্লাহ তায়ালার জন্য নির্দিষ্ট। এগুলো হলো হাক্কুল্লাহ। যেমন- সালাত (নামায) কায়েম করা, সাওম (রোযা) পালন ও হজ করা ইত্যাদি। এসব কাজ করার পূর্বে প্রত্যেক মানুষকে অন্তর থেকে যা বিশ্বাস করতে হবে তা হলো-আল্লাহ আছেন, তিনি এক ও অদ্বিতীয়, তাঁর কোনো শরিক (অংশীদার) নেই, তিনিই সবকিছুর স্রষ্টা। তাঁর আদেশেই পৃথিবীর সবকিছু আবার ধ্বংস হবে। আমাদের জীবন-মৃত্যু সবই তাঁর হাতে। এ সবকিছু মনে-প্রাণে বিশ্বাস করা ও স্বীকার করাই হলো বান্দার ওপর আল্লাহর হক। অপরপক্ষে আমাদের চারপাশে যারা বসবাস করে তাদের প্রতি, আত্মীয়-স্বজনদের প্রতি আমাদের কিছু দায়িত্ব ও কর্তব্য রয়েছে। মহান আল্লাহ বলেন, 'তোমরা তোমাদের পিতা-মাতা, আত্মীয়-স্বজন, অনাথ-দরিদ্র, প্রতিবেশী, অনাত্মীয় প্রতিবেশী ও সহচরদের সাথে সদাচরণ করো।' (সূরা আন-নিসা, আয়াত ৩৬) এ আয়াত দ্বারা বোঝা যায়, আমাদের চারপাশে যারা বাস করে তাদের প্রতি আমাদের দায়িত্ব আছে। এটাকে হাক্কুল ইবাদ বলে। পবিত্র কুরআনে মহান আল্লাহ তাঁর হক তথা হাক্কুল্লাহ পালন করার সাথে সাথে হাক্কুল ইবাদ পালন করার নির্দেশ দিয়েছেন। তাই আল্লাহর হক আদায় করার পাশাপাশি হাক্কুল ইবাদ পালন করতে হবে।"
        }
      ]
    },
    {
      "number": "6",
      "uddipok": "রায়হান সাহেব সর্বদা সম্মিলিতভাবে আদায় করা ইবাদতের প্রতি বিশেষ যত্নশীল। কারণ তিনি জানতে পারেন উক্ত ইবাদতের ব্যাপারে কিয়ামতের দিন সর্বপ্রথম হিসেব নেওয়া হবে। অপরদিকে তার বড় ভাই রাফসান নির্দিষ্ট মাসের ভিন্ন ভিন্ন তারিখে নির্ধারিত কয়েকটি স্থানে কিছু কর্মসম্পাদনের মাধ্যমে আরেকটি ইবাদত পালন করেন। কিন্তু তিনি, একটি ওয়াজিব কাজ আদায় করতে ভুলে যান। তার সহযাত্রী জনৈক ব্যক্তি তাঁকে তা স্মরণ করিয়ে দিলে তিনি তৎক্ষণাৎ অতিরিক্ত একটি কুরবানি দেওয়ার ব্যবস্থা করেন।",
      "tag": "SCC 24,RB 23",
      "sub_questions": [
        {
          "label": "ক",
          "question": "'যাকাত' কাকে বলে?",
          "explanation": "ইসলামি শরিয়তের দৃষ্টিতে কোনো মুসলিম নিসাব পরিমাণ সম্পদের মালিক হলে বছরান্তে তার সম্পদের শতকরা ২.৫০ হারে নির্দিষ্ট খাতে ব্যয় করাকে যাকাত বলে।"
        },
        {
          "label": "খ",
          "question": "\"জিন ও মানবজাতিকে আমি (আল্লাহ) আমার ইবাদতের জন্যই সৃষ্টি করেছি”- ব্যাখ্যা করো।",
          "explanation": "সূরা আয-যারিয়াতের ৫৬ নম্বর আয়াতে আল্লাহ তায়ালা জিন ও মানবজাতি সৃষ্টির উদ্দেশ্য বর্ণনা করেছেন। দৈনন্দিন জীবনের সকল কাজ-কর্মে আল্লাহর বিধি-বিধান মেনে চলাকে ইবাদত বলে। আল্লাহ আমাদের সৃষ্টি করে অসংখ্য নিয়ামত দিয়েছেন। তাই আমাদেরকে তাঁর ইবাদত করতে হবে। ইবাদতে একনিষ্ঠ না হলে এটি কবুল হবে না। আল্লাহ বলেন, 'জিন ও মানবজাতিকে আমি আমার ইবাদতের জন্য সৃষ্টি করেছি।' (সূরা আয-যারিয়াত, আয়াত ৫৬)"
        },
        {
          "label": "গ",
          "question": "রায়হানের কর্মকান্ডে কোন ইবাদতের বহিঃপ্রকাশ ঘটেছে? ব্যাখ্যা করো।",
          "explanation": "নিম্নের অনুরূপঃ কালাম সাহেব ইসলামের অন্যতম ইবাদত সালাতের কথা বলেছেন। সালাত ইসলামের দ্বিতীয় স্তম্ভ। প্রত্যেক মুসলমানদের জন্য দৈনিক পাঁচবার সালাত আদায় করা ফরজ। এটি আদায়ের মাধ্যমে আত্মা পরিশুদ্ধ হয়, ইমান মজবুত হয় এবং এটি স্বাস্থ্যের জন্য উপকারী। কালাম সাহেব এমন ইবাদতই পালন করেছেন। কালাম সাহেব শ্রেণিতে ইসলামের এমন একটি ইবাদতের কথা বলেছেন, যার দ্বারা আত্মা পরিশুদ্ধ হয়, ইমান মজবুত হয়। এটি সালাতকেই নির্দেশ করে। ইসলামে সালাতের গুরুত্ব অপরিসীম। এছাড়াও সালাতের মাধ্যমে আল্লাহর নৈকট্য লাভ করা যায়। রাসুল (স) বলেন, যে ব্যক্তি মনোযোগসহ সালাত আদায় করে, কিয়ামতের দিন ঐ সালাত তার জন্য নুর হবে। (তাবারানি) প্রকৃতপক্ষে একজন মানুষ তার সালাতের মধ্যেই সবচেয়ে বেশি আল্লাহ তায়ালাকে স্মরণ করে থাকে এবং তার গুনাহসমূহ বেশি বেশি মনে পড়ে। তাই নিয়মিত নামাজ আদায় করলে একজন ব্যক্তি অশ্লীল ও খারাপ কাজ থেকে বিরত থাকে। সুতরাং কালাম সাহেব সালাতের কথা বলেছেন।"
        },
        {
          "label": "ঘ",
          "question": "রাফসানের পালনকৃত ইবাদতটি কতটুকু সঠিক? তোমার মতের সপক্ষে যুক্তি দাও।",
          "explanation": "রাফসানের পালনকৃত ইবাদতটি হলো হজ। তার হজের মধ্যে কোনো একটি ওয়াজিব বাদ গেলেও তিনি অতিরিক্ত কুরবানি (দম) দিয়েছেন, তাই তার হজটি সঠিক হয়েছে। হজ ইসলামের পঞ্চম ভিত্তি। হজ অর্থ ইচ্ছা করা যা সংকল্প করা। ইসলামের পরিভাষায় আল্লাহর সন্তুষ্টি লাভের উদ্দেশ্যে জিলহজ মাসের নির্ধারিত দিনসমূহে নির্ধারিত পদ্ধতিতে বাইতুল্লাহ ও সংশ্লিষ্ট স্থানসমূহ যিয়ারত করাকে হজ বলে, যা রাফসানের পালনকৃত ইবাদতের সাথে সামঞ্জস্যপূর্ণ। উদ্দীপকের রাফসান নির্দিষ্ট মাসের ভিন্ন ভিন্ন তারিখে নির্ধারিত কয়েকটি স্থানে কিছু কর্মসম্পাদনের মাধ্যমে আরেকটি ইবাদত পালন করেন। কিন্তু তিনি একটি ওয়াজিব কাজ আদায় করতে ভুলে যান। তার সহযাত্রী জনৈক ব্যক্তি তাঁকে তা স্মরণ করিয়ে দিলে তিনি তৎক্ষণাৎ অতিরিক্ত একটি কুরবানি দেয়ার ব্যবস্থা করেন। তার ইবাদতটি হজকে নির্দেশ করে। কারণ হজ জিলহজ মাসের নির্ধারিত দিনসমূহে নির্ধারিত পদ্ধতিতে আদায় করতে হয়। হজ প্রত্যেক ব্যক্তির জন্য ফরজ নয়। হজ ঐ সমস্ত ধনী মুসলমানের ওপর ফরজ যাদের পবিত্র মক্কায় যাতায়াত ও হজের কাজ সম্পাদন করার মতো আর্থিক ও দৈহিক সামর্থ্য রয়েছে। হজের কিছু ওয়াজিব রয়েছে। যথা- ১. ৯ই জিলহজ দিবাগত রাতে মুযদালিফায় অবস্থান করা; ২. সাফা ও মারওয়া পাহাড়দ্বয়ের মাঝে সাঈ (দৌড়ানো) করা; ৩. ১০, ১১ ও ১২ই জিলহজ পর্যায়ক্রমে মিনায় তিনটি নির্ধারিত স্থানে ৭টি পাথর নিক্ষেপ করা; ৪. কুরবানি করা; ৫. মাথা কামানো বা চুল কেটে ছোট করা; ৬. বিদায়ি তাওয়াফ করা ও ৭. দম দেওয়া। অর্থাৎ ভুলে বা স্বেচ্ছায় হজের কোনো ওয়াজিব বাদ পড়লে তার কাফফারা হিসেবে একটি অতিরিক্ত কুরবানি দেওয়া। পরিশেষে বলা যায়, রাফসান হজ চলাকালে কোনো একটি ওয়াজিব কাজ আদায় করতে ভুলে গেলেও পরবর্তীতে যেহেতু একটি অতিরিক্ত কুরবানি দিয়েছেন তাই তার হজটি সঠিক হয়েছে।"
        }
      ]
    },
    {
      "number": "7",
      "uddipok": "শফিক ও সজল দুজন বন্ধু। শফিক তার বন্ধু সজল এর কাছ থেকে এক সপ্তাহের জন্য কিছু টাকা ধার নেয়। এক সপ্তাহের মধ্যেই টাকা ফেরত দিবে বলে সজলের সাথে ওয়াদাবদ্ধ হয়। পনেরো দিন চলে যায় কিন্তু শফিক আর দেখা করে না। টাকা চাইলেও ফেরত দেয় না। অন্যদিকে রফিক তার বন্ধু মুমিনের কাছে কিছু টাকা গচ্ছিত রাখলে তা ফেরত চাইলে যথাসময় ফেরত দেয়।",
      "tag": "SCC 24,JB 23",
      "sub_questions": [
        {
          "label": "ক",
          "question": "তাকওয়া কী?",
          "explanation": "তাকওয়া হলো আল্লাহ তায়ালার ভয়ে যাবতীয় অন্যায়, অত্যাচার ও পাপ কাজ থেকে বিরত থাকা।"
        },
        {
          "label": "খ",
          "question": "গিবতকে মৃত ভাইয়ের গোশত খাওয়ার সাথে তুলনা করা হয়েছে। কেন?",
          "explanation": "গিবত করাকে আল-কুরআনে নিজ মৃত ভাইয়ের গোশত খাওয়ার সাথে তুলনা করা হয়েছে। গিবত অর্থ সমালোচনা করা, পরনিন্দা ইত্যাদি। গিবত হলো কারও অনুপস্থিতিতে অন্যের কাছে এমন কোনো কথা বলা যা শুনলে সে কষ্ট পায়। গিবত মানুষের জন্য ভয়াবহ কুফল বয়ে আনে। গিবতকারীকে ততক্ষণ পর্যন্ত আল্লাহ মাফ করবেন না, যতক্ষণ না যার গিবত করা হয়েছে সে ব্যক্তি মাফ করবে। এ সম্পর্কে আল্লাহ তায়ালা বলেন, আর তোমরা একেঅন্যের গিবত করো না। তোমাদের কেউ কি তার মৃত ভাইয়ের গোশত খেতে ভালোবাসবে? বস্তুত তোমরা নিজেরাই তা অপছন্দ করে থাকো। (সূরা আল-হুজুরাত, আয়াত ১২)"
        },
        {
          "label": "গ",
          "question": "শফিকের আচরণে কোন বিষয়টি লঙ্ঘিত হয়েছে? বিশ্লেষণ করো।",
          "explanation": "নিম্নের অনুরুপঃ সুজনের আচরণে ওয়াদা পালনের অভাব পরিলক্ষিত হয়। কাউকে কোনো কথা দিয়ে বা কারও সাথে প্রতিজ্ঞা করে তা রক্ষা করাকে ওয়াদা পালন বলা হয়। এটি আখলাকে হামিদার (সচ্চরিত্র) অন্যতম গুণ। স্বয়ং আল্লাহ তায়ালা মানুষকে ওয়াদা পালনের নির্দেশ দিয়ে বলেছেন, 'হে ইমানদারগণ! তোমরা অঙ্গীকারসমূহ পূর্ণ করো।' (সূরা মায়িদা, আয়াত-১) কিন্তু সুজনের আচরণে ওয়াদা পালনের এ বিষয়টিই লঙ্ঘিত হয়েছে। উদ্দীপকের সুজন প্রতিমাসের দুই তারিখে তার কর্মচারীদের বেতন দেবেন বলে ঘোষণা দেন। কিন্তু মাসের দশ তারিখে পেরিয়ে গেলেও তিনি বেতন দেন না। তার এ কাজে আখলাকে হামিদার অন্যতম গুণ ওয়াদা পালনের বিষয়টি লঙ্ঘিত হয়েছে। ওয়াদা পালন করা মুমিনের অন্যতম বৈশিষ্ট্য। মহানবি (স) বলেছেন, 'যে ব্যক্তি ওয়াদা পালন করে না, তার দীন (ধর্ম) নেই।' (মুসনাদে আহমদ) মহান আল্লাহ বলেছেন, 'তোমরা প্রতিশ্রুতি পূর্ণ করো। নিশ্চয়ই এ সম্পর্কে জিজ্ঞাসা করা হবে।' (সূরা বনি ইসরাইল, আয়াত ৩৪) তাছাড়া ওয়াদা পালন না করা মুনাফিকের বৈশিষ্ট্য, আর মুনাফিকরা পরকালে জাহান্নামের সর্বনিম্ন স্তরে অবস্থান করবে। তাই মহান আল্লাহ মুমিনদের ওয়াদা ভঙ্গ না করার নির্দেশ দিয়েছেন। তিনি বলেন, 'হে মুমিনগণ! তোমরা যা পালন করো না, এমন কথা বলো কেন?' (সূরা আস- সফ, আয়াত ১৩) তাই বলা যায়, ওয়াদা পালন মানব চরিত্রের অন্যতম একটি গুণ। সুজনের আচরণে এ বিষয়টি লঙ্ঘিত হয়েছে।"
        },
        {
          "label": "ঘ",
          "question": "মুমিনের আচরণ চিহ্নিত করে পাঠ্যবইয়ের আলোকে বিশ্লেষণ করো।",
          "explanation": "নিম্নের অনুরুপঃ কও খ-এর কাজে আখলাকে হামিদাহর আমানত রক্ষা করার গুণটি প্রকাশ পেয়েছে। শিক্ষার্থীদের জীবনে এরূপ গুণাবলি অর্জনের গুরুত্ব অপরিসীম।। সাধারণত কারও নিকট কোনো অর্থ-সম্পদ, কথা গচ্ছিত রাখাকে আমানত বলে। তবে ব্যাপকার্থে শুধু ধন-সম্পদ নয় বরং যেকোনো জিনিস গচ্ছিত রাখাকে আমানত বলে। একজনের জান, মাল, সম্মান, কথা প্রতিজ্ঞা, ছাত্রছাত্রীদের নিকট বিদ্যালয়ের সব আসবাবপত্রও আমানতস্বরূপ, যাক ও খ-এর কাজে প্রকাশ পেয়েছে। উদ্দীপকে ক ও খ একই স্কুলে পড়াশোনা করে। তারা স্কুলের ডেস্ক, বেঞ্চ, চেয়ার, ডাস্টারসহ যাবতীয় মালসামগ্রীর যথাযথ ব্যবহার ও সংরক্ষণ করে। এতে করে তারা আমানত রক্ষা করেছে। ইসলামি জীবন দর্শনে আমানত রক্ষা করা বিশেষ গুরুত্বপূর্ণ। সচ্চরিত্র ব্যক্তির মধ্যে • আমানতদারি বিশেষভাবে বিদ্যমান থাকে। আমানত রক্ষা করা আল্লাহ তায়ালার নির্দেশ। আল্লাহ বলেন, 'নিশ্চয়ই আল্লাহ তোমাদের আদেশ দিচ্ছেন আমানতসমূহ তার মালিকের নিকট প্রত্যর্পণ করতে' (সূরা নিসা,' আয়াত, ৫৮)। আমানত রক্ষা করা মুমিনের জন্য আবশ্যক। প্রকৃত মুমিন ব্যক্তি কোনো অবস্থাতেই আমানতের খিয়ানত করে না। আমানত রক্ষা করা ইমানের অঙ্গস্বরূপ। মহানবি (স) ছিলেন আমানতদারির মূর্ত প্রতীক। ঘোর শত্রুরাও তাঁকে আমানতদার হিসেবে জানত। তাঁকে তারা আল-আমিন বা বিশ্বাসী তথা আমানতদার নামে ডাকত। উপরের আলোচনা থেকে বোঝা যায়, ক ও খ-এর কাজে আখলাকে হামিদার আমানত রক্ষা করার গুণটি প্রকাশ পেয়েছে। তাই আমরা সর্বাবস্থায় আমাদের দায়িত্ব ও কর্তব্য পালন করে আমানত রক্ষা করতে সচেষ্ট হব।"
        }
      ]
    },
    {
      "number": "8",
      "uddipok": "আকবর আলী সবসময় ইসলামের কথা বলেন। কিন্তু তিনি সময়মতো নামাজ পড়েন না। যখন তার প্রতিবেশীরা তার কাছে গৃহস্থালির জিনিসপত্র ধার চায়, সে দিতে চায় না। অন্যদিকে নোমান মিয়া নিম্ন আয়ের মানুষ। কষ্টের মাঝেও সময় পেলে আল্লাহর ইবাদতে আত্মনিয়োগ করেন। তিনি বিশ্বাস করেন, 'কষ্টের সঙ্গে স্বস্তি আসে।'",
      "tag": "SCC 24",
      "sub_questions": [
        {
          "label": "ক",
          "question": "হজ কী?",
          "explanation": "আল্লাহর সন্তুষ্টি লাভের উদ্দেশ্যে জিলহজ মাসের নির্ধারিত দিনসমূহে নির্ধারিত পদ্ধতিতে বাইতুল্লাহ (আল্লাহর ঘর) ও সংশ্লিষ্ট স্থানসমূহ যিয়ারত, করাকে হজ বলে।"
        },
        {
          "label": "খ",
          "question": "'শ্রমিকের ঘাম শুকানোর আগেই পারিশ্রমিক দিয়ে দাও'- ব্যাখ্যা করো।",
          "explanation": "পারিশ্রমিক বা মজুরি শ্রমিকদের অধিকার, তাই যথাসময়ে তা আদায় করতে হবে। ইসলামে কারও শ্রমকেই ছোটো করে দেখার কোনো উপায় নেই। সবার শ্রমের মূল্য রয়েছে। খাওয়া, পরা থেকে শুরু করে অন্যান্য সব কাজে মালিক শ্রমিকের মধ্যে কোনো প্রকার বৈষম্য ইসলাম অনুমোদন করে না। শ্রমিকের সাথে সদ্ব্যবহার করা, তার প্রাপ্য যথাযথভাবে এবং যথাসময়ে আদায় করার প্রতি ইসলামের সুস্পষ্ট বিধান রয়েছে। এজন্য নবি (স) বলেন, 'শ্রমিকের গায়ের ঘাম শুকানোর পূর্বেই তার পারিশ্রমিক দিয়ে দাও।' (ইবনে মাজাহ)"
        },
        {
          "label": "গ",
          "question": "আকবর আলীর কর্মের সাথে সংশ্লিষ্ট সূরার শিক্ষা ব্যাখ্যা করো।",
          "explanation": "আকবর আলীর কর্মকাণ্ড সূরা আল-মাউনে বর্ণিত কাফির-মুনাফিকদের বৈশিষ্ট্যের সাথে সাদৃশ্যপূর্ণ। কাফির মুনাফিকরা ইসলামের চরম শত্রু। তারা মুসলমানদের বোকা বানানোর জন্য দ্বিমুখী আচরণ করে। এছাড়া মানুষকে সাহায্য-সহযোগিতা করার ব্যাপারেও কঠোর। সূরা মাউনে তাদের এসব আচরণের কথা বলা হয়েছে। উদ্দীপকে আকবরের মধ্যেও এ বৈশিষ্ট্যগুলো খুঁজে পাওয়া যায়। আকবর সবসময় ইসলামের কথাবার্তা বলে থাকেন। কিন্তু তিনি সময়মতো সালাত আদায় করেন না। এছাড়া প্রতিবেশীরা গৃহস্থালির জিনিসপত্র ধার চাইলে তা দিতে চান না। তার এরূপ কাজ সূরা আল-মাউনে বর্ণিত কাফির ও মুনাফিকদের সাথে সাদৃশ্যপূর্ণ। আর এ সূরায় আমাদের জন্য অনেক শিক্ষা রয়েছে। যেমন- বিচার দিবসকে অস্বীকার করা কাফির-মুনাফিকদের কাজ। তাই এটি করা যাবে না। ইয়াতীম ও দুঃস্থদের তাড়িয়ে না দিয়ে তাদের যথাসম্ভব সাহায্য-সহযোগিতা করতে হবে। ইয়াতীম, নিঃস্বদের সাহায্য-সহযোগিতার জন্য পরিবার-পরিজন, আত্মীয়-স্বজন, বন্ধু-বান্ধব, পাড়া-প্রতিবেশী সকলকে উৎসাহ দিতে হবে। কোনোক্রমেই সালাতে অবহেলা করা চলবে না। লোক দেখানোর জন্য সালাত আদায় করা যাবে না। বরং বিশুদ্ধ নিয়তে সঠিকভাবে আল্লাহ তায়ালার সন্তুষ্টি অর্জনের জন্য সালাত আদায় করতে হবে। কারণ সালাতে উদাসীন ব্যক্তিদের জন্য রয়েছে মহাধ্বংস। সুতরাং বলা যায়, আকবর আলীর কর্মকাণ্ড সূরা মাউনে বর্ণিত কাফির-মুনাফিকদের সাথে সাদৃশ্যপূর্ণ।"
        },
        {
          "label": "ঘ",
          "question": "নোমান মিয়ার শিক্ষার সাথে সংশ্লিষ্ট সূরা চিহ্নিত করে বিশ্লেষণ করো।",
          "explanation": "নোমান মিয়ার কর্মকাণ্ডে সূরা আল-ইনশিরাহর শিক্ষা ফুটে উঠেছে। নবুয়ত লাভের পর রাসুল (স) আরবদের মাঝে ইসলাম প্রচার শুরু করেন। তারা নানাভাবে তাঁকে বাধা দিতে চেষ্টা করে। তারা মহানবি (স) ও নও মুসলিম সাহাবিদের প্রতি অত্যাচার নির্যাতন করতে থাকে। ফলে মুসলমানগণ অতিষ্ঠ হয়ে ওঠেন। এ অবস্থায় আল্লাহ যে নির্দেশ দিয়ে সূরা আল-ইনশিরাহ নাজিল করেন তার বাস্তবায়ন ঘটেছে নোমান মিয়ার কাজে। নোমান মিয়া একজন নিম্ন আয়ের মানুষ। শত কষ্টের মাঝেও তিনি সময় পেলেই ইবাদতে মশগুল থাকেন। তিনি বিশ্বাস করেন কষ্টের সাথে অবশ্যই স্বস্তি আছে। সূরা আল-ইনশিরাহতেও আল্লাহ এমনটাই বলেছেন। এখানে বলা হয়েছে- দুঃখের পর সুখ আসে। দুঃখ-কষ্টের পর আল্লাহ অবশ্যই মানুষকে স্বস্তি দেবেন। তাই মানুষ যখনই অবসর পাবে, তখনই আল্লাহর ইবাদতে আত্মনিয়োগ করবে। আর এ সূরাটির শিক্ষা হলো- যে ব্যক্তি সত্য ও ন্যায়ের জন্য চেষ্টা-সাধনা করে আল্লাহ তায়ালা তার অন্তরকে খুলে দেন। তাকে সৎ পথ প্রদর্শন করেন। আল্লাহ তায়ালাই মানুষের কষ্ট-যাতনা দূর করেন। মানুষের মান-সম্মান, খ্যাতি-মর্যাদা সবকিছুই আল্লাহ তায়ালার হাতে। তিনি যাকে ইচ্ছা সম্মান মর্যাদা দান করেন। মানবজীবনে সুখ-দুঃখ থাকবেই। সুতরাং দুঃখ ও কষ্টে হতাশ হওয়া চলবে না। বরং ধৈর্যসহকারে এর মোকাবিলা করতে হবে। জীবনের প্রতি মুহূর্ত অত্যন্ত মূল্যবান। অতএব এ সময়কে কাজে লাগাতে হবে। দায়িত্ব ও কর্তব্য সঠিকভাবে পালন করতে হবে। পার্থিব প্রয়োজনীয় কাজ সমাধানের পর আল্লাহ তায়ালার ইবাদত ও স্মরণে আত্মনিয়োগ করতে হবে।"
        }
      ]
    },
    {
      "number": "9",
      "uddipok": "জনাব 'ক' একজন সরকারি কর্মচারী। অনেকেই তার অফিসে সেবা নিতে আসেন। কিন্তু তিনি ঘুষ ছাড়া কোনো সেবা দেন না। তার বন্ধু 'খ' একজন ব্যবসায়ী। সে আল্লাহর ভয়ে সকল অন্যায়, অনাচার ও পাপাচার থেকে বিরত থাকেন।",
      "tag": "SCC 24,DB 23",
      "sub_questions": [
        {
          "label": "ক",
          "question": "আখলাকে হামিদাহ কী?",
          "explanation": "মানব চরিত্রের যে স্বভাবগুলো প্রশংসনীয়, নির্মল ও মার্জিত, আল্লাহ ও রাসুল (স)-এর নিকট প্রিয় সেসব স্বভাব বা চরিত্রই হলো আখলাকে হামিদাহ।"
        },
        {
          "label": "খ",
          "question": "কেন আমানত রক্ষা করা গুরুত্বপূর্ণ?",
          "explanation": "নিম্নের অনুরুপঃ আমানত রক্ষা করা ইমানের অঙ্গস্বরূপ। কারও নিকট অর্থ-সম্পদ, কথা গচ্ছিত রাখাকে আমানত বলে। মুমিন ব্যক্তি কোনো অবস্থাতেই আমানতের খিয়ানত করতে পারে না। মহানবি (স) বলেছেন, 'যার মধ্যে আমানতদারি নেই, তার ইমান নেই।' খিয়ানতকারীকে আল্লাহ পছন্দ করেন না। খিয়ানত প্রকৃতপক্ষে দারিদ্র্য ডেকে আনে। তাই একজন মুমিনের জন্য আমানত রক্ষা করা অত্যাবশ্যক।"
        },
        {
          "label": "গ",
          "question": "আখলাকে যামিমার দৃষ্টিকোণ থেকে জনাব 'ক'-এর আচরণ চিহ্নিত করো",
          "explanation": "নিম্নের অনুরুপঃ জনাব নয়নের কর্মকাণ্ডে আখলাকে যামিমার অন্যতম খারাপ কাজ ঘুষ গ্রহণ বিষয়টি প্রকাশ পেয়েছে। ঘুষ অর্থ উৎকোচ। স্বাভাবিক প্রাপ্যের পরও অসদুপায়ে অতিরিক্ত সম্পদ বা সুযোগ-সুবিধা গ্রহণ করাকে ঘুষ বলে। কোনো প্রতিষ্ঠানের কর্মকর্তা- কর্মচারী তাদের কাজের জন্য নির্দিষ্ট বেতন-ভাতা পায়। কিন্তু তারা যদি ঐ কাজের জন্যই অন্যায়ভাবে আরও বেশি কিছু গ্রহণ করে তা হলো ঘুষ, যেমনটি উদ্দীপকে নয়ন সাহেবের কাজে প্রকাশ পেয়েছে। উদ্দীপকে নয়ন সরকারি চাকরিজীবী হয়েও কর্মস্থলে জনসাধারণের থেকে অতিরিক্ত অর্থ আদায় করেন। জনাব নয়নের এ কাজটিই মূলত ঘুষ বা উৎকোচ গ্রহণ। সমাজে নানাভাবে ঘুষের প্রচলন দেখা যায়। সাধারণত মানুষ অসৎ উদ্দেশ্য হাসিলের জন্য টাকা-পয়সা ঘুষ দিয়ে থাকে। এ ছাড়া উপহারের নামে নানা দ্রব্যসামগ্রী যেমন- টিভি, ফ্রিজ, গহনা, ফ্ল্যাট ইত্যাদিও ঘুষ হিসেবে দেওয়া হয়। বস্তুত দ্রব্যসামগ্রী যে মূল্যেরই হোক, টাকা-পয়সা কম হোক বা বেশি হোক, ঘুষ হিসেবে ব্যবহৃত হলে তা হারাম হবে। ঘুষের পরিণতি সম্পর্কে রাসুল (স) বলেন, 'ঘুষদাতা ও ঘুষখোর উভয়ই জাহান্নামি।' (তাবারানি) সুতরাং আমাদের সকলের উচিত ঘুষ থেকে বেঁচে থাকা।"
        },
        {
          "label": "ঘ",
          "question": "জনাব 'খ-এর আচরণ চিহ্নিত করে সমাজে এর প্রভাব বিশ্লেষণ করো।",
          "explanation": "জনাব 'খ'-এর কাজে তাকওয়া প্রকাশিত হয়েছে। মানবজীবনে এর প্রভার-অত্যন্ত গুরুত্বপূর্ণ। তাকওয়া শব্দের অর্থ বেঁচে থাকা, ভয় করা নিজেকে রক্ষা করা। ব্যবহারিক অর্থে পরহেজগারি, খোদাভীতি, আত্মশুদ্ধি ইত্যাদি বোঝায়। ইসলামি পরিভাষায় আল্লাহ তায়ালার ভয়ে যাবতীয় অন্যায়, অত্যাচার ও পাপকাজ থেকে বিরত থাকাকে তাকওয়া বলে। তাকওয়া মানুষের ইহকালীন ও পরকালীন উভয় জীবনেই সম্মান ও সফলতা দান করে। জনাব 'খ'-এর- কাজে এ বিষয়টিই ফুটে উঠেছে। জানব 'খ' একজন ব্যবসায়ী। তিনি আল্লাহ তায়ালার ভয়ে যাবতীয় অন্যায়- অনাচার, পাপাচার থেকে নিজেকে বিরত রাখেন। তার এ কাজ তাকওয়ার নামান্তর। কারণ সকল প্রকার পাপাচার থেকে নিজেকে রক্ষা করে কুরআন- সুন্নাহ অনুযায়ী জীবন পরিচালনা করাকে তাকওয়া বলা হয়। নৈতিক জীবন গঠনে ও নীতি-নৈতিকতা রক্ষায় তাকওয়ার প্রভাব অনস্বীকার্য। তাকওয়া সকল সৎগুণের মূল। ইসলামি নৈতিকতার মূল ভিত্তি হলো তাকওয়া। তাকওয়া মানুষকে মানবিক ও নৈতিক গুণাবলিতে উদ্বুদ্ধ করে। হারাম বর্জন করতে এবং হালাল গ্রহণ করতে প্রেরণা যোগায়। মুত্তাকি ব্যক্তি সদাসর্বদা আল্লাহ তায়ালাকে স্মরণ করেন। আল্লাহ তায়ালা সবকিছু দেখেন, শোনেন, জানেন- এ বিশ্বাস পোষণ করেন। ফলে তিনি কোনোরূপ অন্যায় ও অনৈতিক কাজ করতে পারে না। তাকওয়াবান ব্যক্তি সকল কাজেই নীতি- নৈতিকতা অবলম্বন করেন এবং অনৈতিকতা ও অশ্লীলতা পরিহার করেন। পরিশেষে বলা যায়, তাকওয়া মানবজীবনে ইতিবাচক প্রভাব বিস্তারকারী সর্বাধিক গুরুত্বপূর্ণ স্বভাব। এ স্বভাবটিরই বহিঃপ্রকাশ ঘটেছে জনাব 'খ'-এর কাজে।"
        }
      ]
    },
    {
      "number": "10",
      "uddipok": "জনাব আলিফ একজন কুরআনের হাফেজ এবং বিখ্যাত সার্জারি ডাক্তার। তিনিই প্রথম ব্যক্তি যিনি সফলভাবে অস্ত্রোপচারের মাধ্যমে বাংলাদেশে দুটি সংযুক্ত নবজাতক শিশুকে আলাদা করেন। তাই তাকে এর পথপ্রদর্শক বলা হয়। তার ভাই জনাব কুরবান ইউনিয়ন পরিষদের চেয়ারম্যান। তিনি রাতের বেলা ঘুরে ঘুরে দরিদ্র মানুষের অবস্থা দেখেন। তিনি তার স্ত্রী হালিমাকে দুধ দিয়ে গরিব শিশুর সেবা করতে পাঠান। অফিসের টাকা দিয়ে অফিসিয়াল ব্যবহারের জন্য কিছু ল্যাপটপ কেনা হয়। প্রত্যেক সদস্যকে একটি করে ল্যাপটপ দেওয়া হয়। কিন্তু তিনি নিজের জন্য ৩টি ল্যাপটপ নিয়ে যান।",
      "tag": "SCC 24",
      "sub_questions": [
        {
          "label": "ক",
          "question": "আইয়ামে জাহিলিয়া কাকে বলে?",
          "explanation": "ইসলামের আবির্ভাবের আগের প্রায় একশ বছর সময়কে আইয়ামে জাহেলিয়া বলা হয়।"
        },
        {
          "label": "খ",
          "question": "আবু বকর (রা)-কে ইসলামের ত্রাণকর্তা বলা হয় কেন?",
          "explanation": "নিম্নের অনুরুপঃ ইসলামের সেবায় অসামান্য অবদানের জন্য হযরত আবু বকর (রা)-কে ইসলামের ত্রাণকর্তা বলা হয়। রাসুল (স)-এর ইন্তিকালের পর হযরত আবু বকর (রা) অত্যন্ত দক্ষতার সাথে মুরতাদ (ইসলামচ্যূত) ও যাকাত অস্বীকারকারীদের দমন করেন। তাছাড়া ইয়ামামার যুদ্ধে অনেক হাফেজে কুরআন শাহাদাতবরণ করায় পবিত্র কুরআন বিলুপ্তির আশঙ্কা দেখা দিলে তিনি পবিত্র কুরআনকে গ্রন্থাকারে লিপিবদ্ধ করার ব্যবস্থা করেন। এসব যুগান্তকারী পদক্ষেপ বাস্তবায়ন করার কারণে তাঁকে ইসলামের ত্রাণকর্তা বলা হয়।"
        },
        {
          "label": "গ",
          "question": "জনাব আলিফের কার্যকলাপ চিকিৎসা বিজ্ঞানে কোন পণ্ডিতের অবদানের সাথে সাদৃশ্যপূর্ণ? ব্যাখ্যা করো।",
          "explanation": "নিম্নের অনুরুপঃ প্রধান অতিথি মূলত আধুনিক চিকিৎসা শাস্ত্রের জনক ইবনে সিনার কথা উল্লেখ করেছেন। ইবনে সিনার পুরো নাম আবু আলি আল হুসাইন ইবনে আব্দুল্লাহ ইবনে সিনা। তিনি বুখারার নিকটবর্তী আফশানা নামক গ্রামে ৯৮০ খ্রি. জন্মগ্রহণ করেন। দশ বছর বয়সে পবিত্র কুরআন হিফজ করেন। তিনি দার্শনিক, চিকিৎসক, গণিতজ্ঞ, জ্যোতির্বিদ এবং মুসলিম জগতের একজন বিখ্যাত বিজ্ঞানী ও সর্ববিদ্যায় পারদর্শী ছিলেন। চিকিৎসায় তাঁর অসাধারণ অবদানের জন্য তাকে আধুনিক চিকিৎসাশাস্ত্র ও চিকিৎসা প্রণালি এবং শল্যচিকিৎসার দিশারি মনে করা হয়, যা উদ্দীপকের প্রধান অতিথির বক্তব্যের সাথে সাদৃশ্যপূর্ণ। উদ্দীপকে দেখা যায়, 'কোভিড-১৯ বাংলাদেশ' শীর্ষক আলোচনায় প্রধান অতিথি চিকিৎসায় মুসলমানদের অবদান প্রসঙ্গে একজন মনীষীর জীবনী তুলে ধরেন, যাকে আধুনিক চিকিৎসাবিজ্ঞানের দিশারি মনে করা হয়। নিঃসন্দেহে আলোচক এখানে ইবনে সিনার জীবনীই তুলে ধরেছেন। তাঁর রচিত অসংখ্য গ্রন্থ রয়েছে। তবে চিকিৎসাশাস্ত্রে 'আল-কানুন ফিত-তিব্ব' একটি অমর গ্রন্থ। ড. ওসলার এ গ্রন্থটিকে চিকিৎসাশাস্ত্রের বাইবেল বলে উল্লেখ করেন। চিকিৎসাশাস্ত্রে এর সমপর্যায়ের কোনো গ্রন্থ আজও দেখা যায় না। আধুনিক বিশ্বেও তাঁর গ্রন্থটি বিভিন্ন ভাষায় অনুবাদ করে চিকিৎসা বিজ্ঞানে পাঠদান করা হচ্ছে। চিকিৎসা সম্বন্ধীয় যাবতীয় তথ্যের আশ্চর্য রকম সমাবেশ থাকার কারণে গ্রন্থটিকে চিকিৎসাশাস্ত্রে বৃহৎ সংগ্রহ বলা চলে। সুতরাং প্রধান অতিথি ইবনে সিনার কথাই বলেছেন।"
        },
        {
          "label": "ঘ",
          "question": "তুমি কি মনে কর, কুরবান সাহেবের কর্মকান্ডে কোনো খলিফার আদর্শ প্রতিফলিত হয়েছে? সেই খলিফাকে চিহ্নিত করো এবং তোমার মতামতের পক্ষে যুক্তি দাও।",
          "explanation": "কুরবান সাহেবের কর্মকাণ্ডে ইসলামের দ্বিতীয় খলিফা হযরত উমর (রা)-এর প্রজাবাৎসল্য গুণের প্রতিফলন ঘটলেও জবাবদিহিতা ও ন্যায়পরায়ণতার আদর্শ লঙ্ঘিত হয়েছে। হযরত উমর (রা) ছিলেন ন্যায় এবং ইনসাফের মূর্ত প্রতীক। ন্যায়বিচার ও সাম্য প্রতিষ্ঠার ক্ষেত্রে তিনি আপন-পর, ধনী-গরিবের কোনো ভেদাভেদ করতেন না। তার চরিত্রে কঠোরতা ও কোমলতার অপূর্ব সংমিশ্রণ ঘটেছিল। সর্ত্য ও ন্যায়ের জন্য তিনি যেমন কঠোরতা অবলম্বন করতেন, তেমনি মানবতার জন্য তিনি কষ্ট অনুভব করতেন। মানুষের দুঃখ-কষ্ট তাকে পীড়া দিতো। তাই তাদের দুঃখ মোচনে তিনি সর্বাত্মক চেষ্টা চালাতেন। কুরবান সাহেব উমর (রা)-এর মানবসেবার মহান আদর্শকে অনুসরণ করলেও সাম্যের আদর্শকে ধারণ করেননি। কুরবান সাহেব একজন ইউনিয়ন পরিষদের চেয়ারম্যান। তিনি রাতের বেলা ঘুরে ঘুরে গরিব মানুষদের খোঁজ-খবর নেন। দরিদ্র প্রসূতি মায়েদের পরিচর্যা ও সেবা প্রদানের জন্য তার স্ত্রী হালিমাকে বাড়ি বাড়ি পাঠান। একজন প্রজাবৎসল শাসক হিসেবে হযরত উমর (রা) গভীর রাতে পাড়া-মহল্লায় ঘুরে ঘুরে প্রজাদের সার্বিক অবস্থা স্বচক্ষে অবলোকন করেন। ক্ষুধার্ত শিশুর কান্নার আওয়াজ শুনে নিজ কাঁধে করে আটার বস্তা তাদের ঘরে পৌঁছে দিয়ে আসেন। তিনি নিজ স্ত্রীকে নিয়ে যান প্রসব বেদনায় কাতর বেদুইন নারীকে সাহায্য করার জন্য। অন্যদিকে বায়তুল মাল থেকে প্রাপ্ত কাপড় তিনি সবাইকে সমান করে ভাগ করে দেন। প্রাপ্ত কাপড় দিয়ে একটি জামা পুরোপুরি হবে না জেনেও তিনি খলিফা হিসেবে নিজের জন্য একটুও বেশি কাপড় নেননি। কিন্তু কুরবান সাহেব খলিফার এ আদর্শকে পুরোপুরি লঙ্ঘন করেছেন। কারণ অফিসের কাজে ব্যবহারের জন্য পরিষদের টাকায় কয়েকটি ল্যাপটপ ক্রয় করে তিনি প্রত্যেক মেম্বারকে একটি করে ল্যাপটপ প্রদান করেন, কিন্তু নিজে তিনটি ল্যাপটপ নেন। পরিশেষে বলা যায়, হযরত উমর (রা) ছিলেন সাম্য ও মানবতাবোধের মহান আদর্শ। ন্যায়, জবাবদিহিতামূলক শাসন প্রতিষ্ঠা ও প্রজাকল্যাণ সাধন করে তিনি আদর্শ শাসক হিসেবে ইতিহাসে অনুকরণীয় হয়ে আছেন। কুরবান সাহেবের কর্মকাণ্ডে খলিফার এ আদর্শ সম্পূর্ণরূপে ফুটে ওঠেনি।"
        }
      ]
    },
    {
      "number": "11",
      "uddipok": "শিক্ষা সপ্তাহের একটি অনুষ্ঠানে অতিথি বক্তা হিসেবে প্রফেসর দুইজন আত্মমর্যাদাসম্পন্ন বিদ্বানের কথা, উল্লেখ করেন। তাদের মধ্যে, একজন সামাজিক বিজ্ঞানে কিছু নতুন তত্ত্ব আবিষ্কারের জন্য রাষ্ট্রে বেশ পরিচিত হয়ে ওঠেন। ফলে তার দেশের যখন রাষ্ট্রপতি তাকে রাজকীয় প্রাসাদে আমন্ত্রণ জানিয়েছিলেন, তখন তিনি তার আত্মমর্যাদার জন্য তা অস্বীকার করেছিলেন। অন্যজন 'রাষ্ট্রীয় আইন' সাধারণ মানুষের কাছে সহজ করে তোলার জন্য একটি বোর্ড গঠন করে উপস্থাপন করেন। এ জন্য সরকার তাকে রাষ্ট্রের একটি গুরুত্বপূর্ণ পদের প্রস্তাব দেয়, যা তিনি নিতে অস্বীকার করেন। বক্তা এ প্রসঙ্গে বলেন, তিনি বিদ্বান ব্যক্তির মর্যাদা সমুন্নত রেখেছেন।",
      "tag": "SCC 24",
      "sub_questions": [
        {
          "label": "ক",
          "question": "'খুলাফা-ই-রাশিদুন' কাদের বলা হয়?",
          "explanation": "ইসলামের প্রথম চারজন খলিফাকে একত্রে খুলাফায়ে রাশেদিন বলে।"
        },
        {
          "label": "খ",
          "question": "হযরত ওমর (রা)-কে 'ফারুক' বলা হয় কেন? ব্যাখ্যা করো।",
          "explanation": "হযরত উমর (রা) ইসলামের মর্মবাণী অনুধাবন করে ইসলাম গ্রহণ করায় মহানবি (স)-এর কাছ থেকে 'ফারুক' (সত্য-মিথ্যার পার্থক্যকারী) উপাধি পেয়েছিলেন। হযরত উমর (রা) প্রথম জীবনে প্রচণ্ড ইসলামবিদ্বেষী ছিলেন। তিনি ৬১৬ খ্রিষ্টাব্দে মহানবি (স)-কে হত্যার জন্য খোলা তরবারি হাতে নিয়ে তাঁর উদ্দেশ্যে রওনা হন। পথিমধ্যে তিনি তাঁর বোন ফাতেমা ও ভগ্নিপতি সাইদের ইসলাম গ্রহণের সংবাদ শুনে তাদেরকে শাস্তি দেওয়ার জন্য যান। তবে বোনের কন্ঠে সূরা ত্বা-হার তিলাওয়াত শুনে ইসলামের মর্মবাণী বুঝতে পারেন। ইসলাম ও কুফরির (সত্য ও মিথ্যার) মধ্যে কোনটি সঠিক তা অনুধাবন করতে পেরে তিনি ইসলাম গ্রহণ করেন। এরপর তিনি প্রকাশ্যে কাবা ঘরের সামনে সালাত আদায়ের ঘোষণা দেন। এজন্য মহানবি (স) 'খুশি হয়ে তাঁকে 'ফারুক' উপাধি প্রদান করেন।"
        },
        {
          "label": "গ",
          "question": "প্রধান অতিথির আলোচনায় প্রথম ব্যক্তির আদর্শে কোন মুসলিম মনীষীর গুণাবলি প্রতিফলিত হয়েছে? ব্যাখ্যা করো।",
          "explanation": "অধ্যাপকের আলোচনায় প্রথমোক্ত ব্যক্তির গুণে ইমাম বুখারি (র)-এর আদর্শ ফুটে উঠেছে। হাদিস শাস্ত্রে যারা স্মরণীয় অবদান রেখেছেন তাঁদের মধ্যে প্রথম স্থান অধিকারী হলেন ইমাম বুখারি (র)। তিনি স্বাধীনচেতা ও আত্মমর্যাদাবোধ সম্পন্ন ব্যক্তি ছিলেন। তাঁর এ গুণ দুটির প্রতিফলন ঘটেছে উদ্দীপকের প্রথমোক্ত ব্যক্তির মধ্যে। উদ্দীপকের প্রথম ব্যক্তি কিছু নতুন তত্ত্ব আবিষ্কারে সফল হলে রাষ্ট্রপ্রধান তাকে প্রেসিডেন্ট প্রাসাদে ডেকে পাঠান। কিন্তু তিনি তা প্রত্যাখ্যান করেন। এতে তার মধ্যকার আত্মর্যাদাবোধের প্রকাশ ঘটে যা ইমাম বুখারি (র)-এর ক্ষেত্রেও লক্ষণীয়। তিনি হাদিসশাস্ত্রের ওপর অসাধারণ জ্ঞান অর্জন করেন। লক্ষাধিক হাদিস সনদসহ মুখস্থ করেন। এরপর বুখারি শরিফ নামে হাদিসগ্রন্থ প্রণয়ন করে বিশ্বব্যাপী আলোড়ন তৈরি করেন। তাঁর ইলমে হাদিসের এ গভীর জ্ঞানের কথা শুনে তৎকালীন বাদশাহ তাঁকে রাজদরবারে ডেকে পাঠান। এর উদ্দেশ্য ছিল বুখারি (র)-এর কাছ থেকে হাদিস শোনা। কিন্তু ইমাম বুখারি বললেন, আমি হাদিসকে রাজদরবারে নিয়ে অপমান করতে চাই না। বাদশার প্রয়োজন হলে যেন আমার ঘরে বা মসজিদে আসে। এছাড়াও ইমাম বুখারি (র) অন্য কোনো রাজা-বাদশার দরবারে যাতায়াত করেননি। সুতরাং দেখা যায়, উদ্দীপকের প্রথম ব্যক্তি ইমাম বুখারি (র)-এর আদর্শে অনুপ্রাণিত হয়েছেন।"
        },
        {
          "label": "ঘ",
          "question": "দ্বিতীয় ব্যক্তি সম্পর্কে প্রধান অতিথির মন্তব্যের যৌক্তিকতা সংশ্লিষ্ট মনীষীর জীবনার্দশের আলোকে নিরূপণ করো।",
          "explanation": "উদ্দীপকের দ্বিতীয় ব্যক্তির সাথে ইমাম আবু হানিফার মিল খুঁজে পাওয়া যায়। ফিকাহ শাস্ত্রে সর্বাধিক অবদান রাখা মনীষী হলেন ইমাম আবু হানিফা (র)। অসাধারণ সব গুণাবলির সমন্বয় ঘটেছিল এ মহান ব্যক্তির মধ্যে। তাঁর এসব গুণাবলির মধ্যে আত্মমর্যাদাবোধের প্রতিফলন ঘটেছে উদ্দীপকের দ্বিতীয় ব্যক্তির মধ্যে। দ্বিতীয় জন রাষ্ট্রের বিভিন্ন আইনের তত্ত্বকে বোর্ড গঠনের মাধ্যমে সহজ করে জনসাধারণের কাছে তুলে ধরেন। এজন্য সরকার তাকে গুরুত্বপূর্ণ পদ দিতে চাইলে তা তিনি গ্রহণ করেননি। ইমাম আবু হানিফা (র) ক্ষেত্রেও এমনটি লক্ষণীয়। তিনি ফিকাহশাস্ত্রের উদ্ভাবক ছিলেন। চল্লিশজন ছাত্রের সমন্বয়ে তিনি ফিকাহ সম্পাদনা বোর্ড গঠন করেন। এ বোর্ড ফিকাহকে একটি পূর্ণাঙ্গ শাস্ত্র হিসেবে রূপদান করেন। পরে তিনি এ বোর্ডের মধ্য থেকে দশ জনকে নিয়ে বিশেষ বোর্ড গঠন করেন। এ বোর্ড যে কোনো সমস্যার ক্ষেত্রে কুরআন ও হাদিসের আলোকে গবেষণা করে ফতোয়া দিত। এসব অবদানের কারণে তৎকালীন বাগদাদের খলিফা আল-মনসুর আবু হানিফা (র)-কে প্রধান বিচারপতির দায়িত্ব নেওয়ার প্রস্তাব দেন। কিন্তু তিনি তা গ্রহণ না করার কারণে তাকে জেলে আবদ্ধ করে রাখা হয়। পরবর্তীতে খলিফার নির্দেশে প্রয়োগকৃত বিষক্রিয়ায় তিনি ইন্তিকাল করেন। প্রকৃতপক্ষে, জ্ঞান মানুষকে লোভহীন করে তোলে। অর্থ ও পদ প্রাপ্তির প্রত্যাশাকে দূর করে। ইলম কখনো বিনিময়যোগ্য নয়। তাই ইলমকে পুঁজি করে জাগতিক স্বার্থ রক্ষার চিন্তা করলে তখন ইলমের চরম অপমান করা হয়। তাই ইলমের স্থান সর্বোচ্চ বিবেচনা করে সব স্বার্থ জলাঞ্জলি দিতে পারলে ইলম ও ইলম অর্জনকারীর মর্যাদা সমুন্নত হয়। এ মহান গুণাবলির ধারক ইমাম আবু হানিফা (র), যার প্রতিফলন ঘটেছে উদ্দীপকের দ্বিতীয় ব্যক্তির মধ্যে"
        }
      ]
    }
  ]
}