{
  "title": "ঢাকা বোর্ড ২০২৪",
  "subtitle": "ইসলাম ও নৈতিক শিক্ষা (11)",
  "questions": [
    {
      "number": "1",
      "uddipok": "মি. 'ক' মুসলিম হওয়া সত্ত্বেও ইসলামের কতিপয় মৌলিক বিষয় অবিশ্বাস করে। অপরদিকে 'খ' তার এক বন্ধুকে তিন মাসের মধ্যে ফেরত দেয়ার শর্তে পাঁচ হাজার টাকা ঋণ দেয়। কিন্তু তার বন্ধু সামর্থ্য থাকা সত্ত্বেও যথাসময়ে টাকা ফেরত দেয়নি। এই নিয়ে তাদের মধ্যে মনোমালিন্য দেখা দেয়। বিষয়টি জানতে পেরে স্থানীয় মসজিদের ইমাম সাহেব বলেন, এ ধরনের আচরণ পরিত্যাগ না করলে তাকে পরকালে কঠিন শাস্তির সম্মুখীন হতে হবে।",
      "tag": "DB 24",
      "sub_questions": [
        {
          "label": "ক",
          "question": "রিসালাত কী?",
          "explanation": "মহান আল্লাহর পবিত্র বাণী মানুষের নিকট পৌঁছে দেওয়ার দায়িত্বকে রিসালাত বলা হয়।"
        },
        {
          "label": "খ",
          "question": "তাকদিরে বিশ্বাস গুরুত্বপূর্ণ কেন? ব্যাখ্যা করো।",
          "explanation": "ইমানের মৌলিক সাতটি বিষয়ের একটি হওয়ায় তকদিরে বিশ্বাস গুরুত্বপূর্ণ। তকদির শব্দের অর্থ নির্ধারিত পরিমাণ, ভাগ্য বা নিয়তি। মানুষের ভাগ্যের একমাত্র নির্ধারক মহান আল্লাহ। ভালো-মন্দ সবকিছু তাঁর পক্ষ থেকে নির্ধারিত হয়। মানুষ তার কর্মগুণে সাফল্য লাভ করতে পারে। তবে তা মহান আল্লাহর অনুগ্রহ ছাড়া সম্ভব নয়। মানুষের জীবনের সাফল্য, ব্যর্থতা বিপদ-মুসিবত সবকিছুর নিয়ন্ত্রক আল্লাহ তায়ালা। তকদিরে বিশ্বাস ছাড়া মুমিন হওয়া সম্ভব নয়। তাই তকদিরে বিশ্বাস স্থাপন করা অপরিহার্য"
        },
        {
          "label": "গ",
          "question": "মি. 'ক' এর আচরণে যে বিষয়টি প্রকাশ পেয়েছে তা পাঠ্যবইয়ের আলোকে ব্যাখ্যা করো।",
          "explanation": "মমি. 'ক'-এর আচরণে কুফর প্রকাশ পেয়েছে। কুফর শব্দের অর্থ অস্বীকার করা, অবিশ্বাস করা, গোপন করা ইত্যাদি। ইসলামি পরিভাষায়, আল্লাহ তায়ালার মনোনীত দীন ইসলামের মৌলিক বিষয়গুলোর কোনো একটির প্রতি অবিশ্বাস করাকেই কুফর বলে। কুফর হলো ইমানের বিপরীত, যা মি. 'ক'-এর মনোভাবে পরিলক্ষিত হয়। উদ্দীপকের মি. 'ক' মুসলিম হওয়া সত্ত্বেও ইসলামের কিছু মৌলিক বিষয় অবিশ্বাস করে। তার এ মনোভাব কুফরের অন্তর্ভুক্ত। কারণ, ইমান বা ইসলামের সাতটি বিষয়ের যেকোনো একটি অবিশ্বাস করাই কুফর। আর কুফরের পরিণতি অত্যন্ত ভয়াবহ। এর ফলে শুধু দুনিয়াতেই নয়; বরং আখিরাতেও মানুষকে শোচনীয় পরিণতি বরণ করতে হবে। কুফর ব্যক্তিজীবন ও সমাজজীবনে অনৈতিকতার প্রসার ঘটায়। আখিরাতে বিশ্বাস না থাকায় কুফরে লিপ্ত ব্যক্তির নৈতিকতার অবক্ষয় ঘটে এবং দুনিয়ার স্বার্থে সে নানা ধরনের পাপ ও অনৈতিক কাজে জড়িয়ে পড়ে। কাফির ব্যক্তি আল্লাহ তায়ালা ও তকদিরে অবিশ্বাস করে। ফলে সে সবকিছুতে ধৈর্যহারা ও হতাশাগ্রস্ত হয়ে পড়ে। তাছাড়া পরকালে কুফরের পরিণতি হবে জাহান্নামের যন্ত্রণাদায়ক, শাস্তি। এ সম্পর্কে আল্লাহ তায়ালা বলেন, \"যারা কুফরি করবে এবং আমার নিদর্শনগুলোকে অস্বীকার করবে, তারাই জাহান্নামের অধিবাসী।” (সূরা আল-বাকারা, আয়াত ৩৯) তাই বলা যায়, কুফরের পরিণতি দুনিয়াতে ধ্বংস আর পরকালে চিরস্থায়ী শাস্তি।"
        },
        {
          "label": "ঘ",
          "question": "মি. 'খ' এর বন্ধুর আচরণ প্রসঙ্গে ইমাম সাহেবের মন্তব্যের যথার্থতা নিরূপণ করো।",
          "explanation": "মি. 'খ'-এর বন্ধুর আচরণে নিফাক বা মুনাফিকের বৈশিষ্ট্য প্রকাশ পেয়েছে। এ প্রসঙ্গে ইমাম সাহেবের মন্তব্যটি যথার্থ। সাধারণভাবে যারা অন্তরে একরকম ভাব রেখে বাইরে তার বিপরীত অবস্থা প্রকাশ করে তাদের মুনাফিক বলা হয়। রাসুল (স) মুনাফিকের তিনটি বৈশিষ্ট্যের কথা উল্লেখ করে বলেন, \"মুনাফিকের চিহ্ন তিনটি। যখন কথা বলে মিথ্যা বলে, যখন ওয়াদা করে তা ভঙ্গ করে, আর যখন কোনো কিছু তার কাছে আমানত রাখা হয় তার খিয়ানত করে।\" (সহিহ বুখারি) আর মি. 'খ'-এর বন্ধুর আচরণে ওয়াদা ভঙ্গের বৈশিষ্ট্য লক্ষণীয়। উদ্দীপকের মি. 'খ' তার এক বন্ধুকে তিন মাসের মধ্যে ফেরত দেওয়ার শর্তে পাঁচ হাজার টাকা ঋণ দেয়। কিন্তু তার বন্ধু সামর্থ্য থাকা সত্ত্বেও যথাসময়ে তার টাকা ফেরত দেয়নি। এই নিয়ে তাদের মধ্যে মনোমালিন্য দেখা দেয়। বিষয়টি জানতে পেরে স্থানীয় মসজিদের ইমাম সাহেব বলেন, এ ধরনের আচরণ পরিত্যাগ না করলে তাকে পরকালে কঠিন শাস্তির সম্মুখীন হতে হবে। নিফাক সম্পর্কে ইমাম সাহেবের করা মন্তব্যটি সঠিক। কারণ, নিফাক অত্যন্ত জঘন্য পাপ। এটি মানুষের চরিত্র ও নৈতিকতা ধ্বংস করে দেয়। এর ফলে মানুষ মিথ্যাচারে অভ্যস্ত হয়ে পড়ে। মুনাফিকদের কেউ বিশ্বাস করে না। তাদেরকে সবাই সন্দেহ ও ঘৃণার চোখে দেখে। সমাজের মানুষের কাছে তারা অপমানিত ও লাঞ্ছিত হয়ে জীবন কাটায়। ইহকালের পাশাপাশি পরকালেও রয়েছে তাদের জন্য অত্যন্ত ভয়াবহ পরিণতি। এ সম্পর্কে আল্লাহ তায়ালা বলেন, “নিশ্চয়ই মুনাফিকরা জাহান্নামের সর্বনিম্ন স্তরে থাকবে।” (সূরা আন-নিসা, আয়াত ১৪৫) উপরের আলোচনায় প্রমাণিত হয় যে, মি. 'খ'-এর বন্ধু ওয়াদা ভঙ্গ করে মুনাফিকের বৈশিষ্ট্যকে ধারণ করেছে, যা দুনিয়া ও আখিরাত উভয় জগতের জন্য ক্ষতিকর। তাই এ সম্পর্কে ইমাম সাহেবের মন্তব্যটি যথার্থ।"
        }
      ]
    },
    {
      "number": "2",
      "uddipok": "জনাব সাহেদ সন্তানের সুস্থতার আশায় তার পীরের নামে একটি গরু জবাই করেন। অপরদিকে তার বন্ধু আনোয়ার সম্প্রতি ফেসবুকে একটি ভিডিও দেখেন। সেখানে আলিফ নামক এক ব্যক্তি দাবি করে যে, নবি-রাসুলের আগমণ একটি ধারাবাহিক প্রক্রিয়া। এটি কিয়ামত পর্যন্ত চলমান থাকবে। মুহাম মুহাম্মদ (স)-এর পর আহমদ নামে পৃথিবীতে আরও একজন নবি এসেছিলেন।",
      "tag": "DB 24",
      "sub_questions": [
        {
          "label": "ক",
          "question": "ইমান কী?",
          "explanation": "শরিয়তের যাবতীয় বিধি-বিধান অন্তরে বিশ্বাস করা, মুখে স্বীকার করা এবং সে অনুযায়ী আমল করাকে ইমান বলে।"
        },
        {
          "label": "খ",
          "question": "ইসলাম শিক্ষা গুরুত্বপূর্ণ কেন? ব্যাখ্যা করো।",
          "explanation": "ইসলাম অনুযায়ী জীবন পরিচালনার জন্য ইসলাম শিক্ষা খুবই গুরুত্বপূর্ণ। ইসলাম শিক্ষার মাধ্যমে আমরা আল্লাহ তায়ালার ইবাদত ও আল্লাহর আনুগত্য করতে শিখি। ইসলাম মানুষকে ধৈর্য, সহিষ্ণুতা, পারস্পরিক সহযোগিতা, সহানুভূতি প্রভৃতি শিক্ষা দেয়। এসব গুণাবলি অর্জন করে আমরা আদর্শ সমাজ গঠন করতে পারি। ইসলাম শিক্ষার মাধ্যমে আমরা পার্থিব জীবনে সফলতা লাভের পাশাপাশি পরকালে জান্নাত লাভ ও জাহান্নাম থেকে মুক্তির উপায় জানতে পারি। তাই ইসলাম শিক্ষার গুরুত্ব অপরিসীম।"
        },
        {
          "label": "গ",
          "question": "সাহেদের কর্মকাণ্ড চিহ্নিত করে ব্যাখ্যা করো।",
          "explanation": "জনাব সাহেদের কর্মকাণ্ডে শিরক ফুটে উঠেছে। শিরক শব্দের অর্থ হলো অংশীদার সাব্যস্ত করা, একাধিক স্রষ্টা বা উপাস্যে বিশ্বাস করা। মূলত আল্লাহর সাথে কোনো ব্যক্তি বা বস্তুকে শরিক করা কিংবা তাঁর সমতুল্য মনে করাকে শিরক বলা হয়। সাহেদের কর্মকাণ্ডেও অনুরূপ দৃষ্টান্ত দেখা যায়। উদ্দীপকে জনাব সাহেদ সন্তানের সুস্থতার আশায় তার পিরের নামে একটি গরু জবাই করেন। ইসলামের দৃষ্টিতে তার এ কাজটি শিরকের অন্তর্ভুক্ত। কারণ অসুস্থতা থেকে সুস্থতা দানের একমাত্র মালিক মহান আল্লাহ। এ ক্ষেত্রে পিরের সুস্থতা দানের কোনো ক্ষমতা নেই। তাই পিরের কাছে সুস্থতা প্রার্থনা করার অর্থ হলো তাকে মহান আল্লাহর সমকক্ষ মনে করা, যা সুস্পষ্টভাবে শিরকের পর্যায়ভুক্ত। আল্লাহ তায়ালা নিজেই শিরকের ধারণা খণ্ডন করেছেন। তিনি বলেন, \"বলুন (হে নবি) তিনি আল্লাহ এক ও অদ্বিতীয়।\" (সূরা আল-ইখলাস, আয়াত ১) অন্যত্র আল্লাহ তায়ালা বলেন, \"কোনো কিছুই তাঁর সদৃশ নয়।\" (সূরা আশ-শুরা, আয়াত ১১), আল্লাহর সাথে কাউকে শরিক করা ইসলামে চরম জুলুম হিসেবে গণ্য। কিন্তু জনাব সাহেদ পিরের নামে গরু জবাই করে সন্তানের সুস্থতা কামনা করে আল্লাহকে একমাত্র সত্তা হিসেবে মেনে নেওয়ার ধারণা থেকে বিচ্যুত হয়েছেন, যা শিরকের সমতুল্য।"
        },
        {
          "label": "ঘ",
          "question": "আলিফের বক্তব্যের অসারতা কুরআন ও হাদিসের আলোকে প্রমাণ করো।",
          "explanation": "উদ্দীপকে আলিফের বক্তব্য খতমে নবুয়তের পরিপন্থি হওয়ায় কুরআন ও হাদিসের আলোকে তা অসার বা সম্পূর্ণ মিথ্যা। খতমে নবুয়ত অর্থ নবুয়তের পরিসমাপ্তি। হযরত মুহাম্মদ (স) ছিলেন সর্বশেষ নবি। তাঁর মাধ্যমে দীনের পূর্ণতা ঘোষিত হয়েছে। এ ধারণাই খতমে নবুয়তের মূলকথা। কিন্তু আলিফের বক্তব্যটি এ বিষয়টির বিপরীত। উদ্দীপকে আনোয়ার সম্প্রতি ফেসবুকে একটি ভিডিও দেখেন, যেখানে আলিফ নামক একজন ব্যক্তি দাবি করে যে, নবি-রাসুলের আগমন একটি ধারাবাহিক প্রক্রিয়া। এটি কিয়ামত পর্যন্ত চলমান থাকবে। মুহাম্মদ (স)- এর পর আহমদ নামে পৃথিবীতে আরও একজন নবি এসেছিলেন। তার এরূপ বক্তব্য সম্পূর্ণরূপে অসার বা মিথ্যা। কারণ, মহানবি (স)-এর পরে আর কোনো নবি-রাসুল আগমন করবেন না। আল্লাহ তায়ালা বলেছেন, \"মুহাম্মদ তোমাদের মধ্যে কোনো পুরুষের পিতা নন; বরং তিনি আল্লাহর রাসুল এবং শেষ নবি।” (সূরা আল-আহযাব, আয়াত ৪০) আর তিনি কিয়ামত পর্যন্ত আগত সব মানুষের নবি। সব মানুষের জন্য তাঁর শিক্ষাই যথেষ্ট। এ সম্পর্কে রাসুল (স) নিজেই বলেন, \"আমিই শেষ নবি। আমার পরে কোনো নবি নেই।” (সহিহ মুসলিম) তাই আর কোনো নবি-রাসুল আসার প্রয়োজনও নেই। এ বিষয়ে বিশ্বাসই হলো খতমে নবুয়তে বিশ্বাস। আর এ বিশ্বাস ইমানের অন্যতম অঙ্গ। এতে অবিশ্বাস মানুষকে বিভ্রান্ত ও পথভ্রষ্ট করে তোলে। ফলে মানুষের জীবন ব্যর্থতায় পর্যবসিত হবে। মানুষ অন্যায় কাজে লিপ্ত হয়ে পড়বে এবং ইহকাল ও পরকালে সফলতা লাভে ব্যর্থ হবে। পরিশেষে বলা যায়, আলিফের বক্তব্যটিতে খতমে নবুয়তের প্রতি অবিশ্বাস ফুটে উঠেছে, কুরআন ও হাদিসের আলোকে যার কোন সত্যতা নেই।"
        }
      ]
    },
    {
      "number": "3",
      "uddipok": "জনাব 'ম' ব্যবসা করে প্রচুর অর্থ উপার্জন করেন। তিনি পরকালে পুরস্কার পাওয়ার আশায় গরীব, ইয়াতিম ও আত্মীয়-স্বজনের সাথে সদয় আচরণ করেন। তাছাড়া আল্লাহ তায়ালার ইবাদতের ক্ষেত্রে তিনি লৌকিকতা পছন্দ করেন না। পক্ষান্তরে জনাব 'ন' মাদক ব্যবসা করে অনেক অর্থ উপার্জন করে এবং বিলাসবহুল জীবনযাপন করে। তার উপার্জন সম্পর্কে জানতে পেরে ইমাম সাহেব বলেন, \"এ ধরনের উপার্জনের পরিণতি দুনিয়া ও আখিরাতে অত্যন্ত ভয়াবহ।”",
      "tag": "DB 24",
      "sub_questions": [
        {
          "label": "ক",
          "question": "'সিহাহ সিত্তাহ' কী?",
          "explanation": "হিজরি তৃতীয় শতকে হাদিসের যে বিশুদ্ধতম ছয়টি কিতাব সংকলিত হয়, সেগুলোই 'সিহাহ সিত্তাহ' নামে পরিচিত।"
        },
        {
          "label": "খ",
          "question": "'হাদিস পবিত্র কুরআনের ব্যাখ্যাস্বরূপ'- কথাটি বুঝিয়ে লেখো।",
          "explanation": "কুরআনে বর্ণিত বিধানাবলি বিস্তৃতরূপে হাদিসে বর্ণিত হয়েছে বলে একে আল-কুরআনের ব্যাখ্যা বলা হয়। আল্লাহ তায়ালা পবিত্র কুরআনে শরিয়তের যাবতীয় আদেশ-নিষেধ, বিধি- বিধান ও মূলনীতি অত্যন্ত সংক্ষিপ্তভাবে বর্ণনা করেছেন। অতঃপর মহানবি (স) এসব বিধি-বিধান আল্লাহর নির্দেশে স্পষ্টরূপে বর্ণনা করেছেন। অর্থাৎ হাদিসে কুরআনের সুস্পষ্ট ব্যাখ্যা বর্ণনা করা হয়েছে। তাই হাদিস আল- কুরআনের ব্যাখ্যাস্বরূপ।"
        },
        {
          "label": "গ",
          "question": "জনাব 'ম'-এর মধ্যে কোন সূরার শিক্ষা প্রকাশ পেয়েছে? ব্যাখ্যা করো।",
          "explanation": "জনাব 'ম'-এর মধ্যে সূরা আল-মাউনের শিক্ষা প্রকাশ পেয়েছে। সূরা আল-মাউন পবিত্র কুরআনের ১০৭তম সূরা। এ সূরায় আল্লাহ তায়ালা মুনাফিকদের কিছু বৈশিষ্ট্য উল্লেখ করেছেন এবং ইয়াতীম, দুস্থ, দরিদ্র ও. অভাবগ্রস্থকে সাহায্য করার প্রতি উৎসাহিত করেছেন। পাশাপাশি লোক দেখানোর জন্য সালাত আদায় করতেও নিষেধ করেছেন, যা জনাব 'ম' অনুসরণ করছেন।: উদ্দীপকের জনাব 'ম' পরকালে পুরস্কার পাওয়ার আশায় গরিব, ইয়াতীম ও আত্মীয়-স্বজনের সাথে সদয় আচরণ করেন। তাছাড়া তিনি আল্লাহ তায়ালার ইবাদতের ক্ষেত্রে লৌকিকতা বা লোক দেখানোকে অপছন্দ করেন। তার এরূপ কর্মকাণ্ডে সূরা আল-মাউনের শিক্ষা প্রকাশ পেয়েছে। কারণ সূরা আল-মাউনে আল্লাহ তায়ালা মানুষকে শিক্ষা দিয়েছেন যে, ইয়াতীম ও দুঃস্থদের তাড়িয়ে দেওয়া নয়; বরং তাদের যথাসম্ভব সাহায্য-সহযোগিতা করতে হবে। পাশাপাশি পরিবার-পরিজন, আত্মীয়-স্বজন, বন্ধু-বান্ধব, পাড়া-প্রতিবেশীকেও এ বিষয়ে উৎসাহ দিতে হবে। অন্যদিকে সালাত সম্পর্কে বলা হয়েছে, কোনোক্রমেই সালাতে অবহেলা বা লোক দেখানোর জন্য সালাত আদায় করা যাবে না; বরং বিশুদ্ধ নিয়তে সঠিকভাবে আল্লাহর সন্তুষ্টি অর্জনের জন্য সালাত আদায় করতে হবে। তাই বলা যায়, জনাব 'ম'-এর মধ্যে সূরা আল-মাউনের শিক্ষা প্রকাশ পেয়েছে।"
        },
        {
          "label": "ঘ",
          "question": "জনাব 'ন'-এর উপার্জন সম্পর্কে ইমাম সাহেবের মন্তব্যের যথার্থতা বিশ্লেষণ করো।",
          "explanation": "জনাব 'ন'-এর হারাম উপার্জন সম্পর্কে ইমাম সাহেবের মন্তব্যটি যথার্থ। হারাম হলো হালালের বিপরীত। আল্লাহ তায়ালা ও তাঁর রাসুল (স) যেসব কাজ করতে বা যেসব বস্তু ব্যবহার করতে সুস্পষ্টভাবে নিষেধ করেছেন সেসব কাজ বা বস্তু মানুষের জন্য হারাম। যেমন: সুদ, ঘুস, জুয়া খেলা, শূকরের গোশত খাওয়া, মদপান ইত্যাদি। আর এসব হারাম বস্তুর মাধ্যমে উপার্জিত অর্থও হারাম উপার্জন হিসেবে বিবেচিত, যা জনাব 'ন'-এর উপার্জনের মধ্যে লক্ষণীয়। উদ্দীপকের জনাব 'ন' মাদক ব্যবসা করে অনেক অর্থ উপার্জন করেন এবং বিলাসবহুল জীবনযাপন করেন। 'তার উপার্জনের কথা জানতে পেরে ইমাম সাহেব বলেন, “এ ধরনের উপার্জনের পরিণতি দুনিয়া ও আখিরাতে অত্যন্ত ভয়াবহ।” এখানে হারাম উপার্জন সম্পর্কে ইমাম সাহেবের মন্তব্যটি যথার্থ। কারণ মাদক তথা নেশাজাতীয় যাবতীয় বস্তু ইসলামে হারাম হিসেবে গণ্য। হারাম কাজ মানব সমাজে ক্ষতিকর প্রভাব ফেলে। এতে সামাজিক পরিবেশ নষ্ট হয়, নৈতিক-মানবিক মূল্যবোধ ধ্বংস হয়, সমাজে বৈষম্য দেখা দেয়। আর যারা এ ধরনের হারাম কাজের সাথে যুক্ত থাকে সমাজে তাদেরকে সবাই ঘৃণা করে। পাশাপাশি পরকালেও তাদের 'জন্য রয়েছে ভয়াবহ পরিণতি। রাসুল (স) বলেন, 'যে শরীর হারামের মাধ্যমে গঠিত, তা জাহান্নামের ইন্ধন হবে।' (আহমাদ, বায়হাকি ও দারিমি)। পরিশেষে বলা যায়, জনাব 'ন' নিষিদ্ধ বস্তুর ব্যবসার মাধ্যমে উপার্জন করায় তার উপার্জনটি হারাম। আর এ সম্পর্কে ইমাম সাহেবের মন্তব্যটি যথার্থ।"
        }
      ]
    },
    {
      "number": "4",
      "uddipok": "বন্যার পানিতে জনাব আমিনের মৎস্য খামার ভেসে যায়। এতে তিনি আর্থিকভাবে অনেক ক্ষতিগ্রস্ত হন। কিন্তু তিনি হতাশ হয়ে পড়েননি, বরং আল্লাহ তায়ালার উপর ভরসা করে নতুন উদ্যমে কাজ শুরু করেন। অন্যদিকে তার বন্ধু জনাব হেলাল একজন বড় ব্যবসায়ী। তিনি সুযোগ থাকা সত্ত্বেও পণ্যে ভেজাল মেশান না। তিনি ন্যায্যমূল্যে পণ্য বিক্রি করেন। তার সম্পর্কে জানতে পেরে একজন ইসলামিক স্কলার বলেন, \"এ ধরনের ব্যবসায়ীগণ কিয়ামতের দিন মহাপুরস্কার লাভ করবেন।\"",
      "tag": "DB 24",
      "sub_questions": [
        {
          "label": "ক",
          "question": "'নাযিরা তিলাওয়াত' কী?",
          "explanation": "পবিত্র কুরআন দেখে পড়াকে 'নাযিরা তিলাওয়াত' বলা হয়।"
        },
        {
          "label": "খ",
          "question": "ইসলামকে গতিশীল জীবনব্যবস্থা বলা হয় কেন? ব্যাখ্যা করো।",
          "explanation": "পরিবর্তনশীল সমাজ বাস্তবতায় নবউদ্ভূত সমস্যার সমাধানে ইসলামে সুনির্দিষ্ট নির্দেশনা থাকায় ইসলামকে গতিশীল জীবনব্যবস্থা বলা হয়। ইসলাম হলো আল্লাহ তায়ালা প্রবর্তিত ধর্ম বা জীবনবিধান। এটি পূর্ণাজঙ্গ জীবনব্যবস্থা। মানবজীবনের সকল বিষয় ও সমস্যার পরিপূর্ণ সমাধানের দিকনির্দেশনা এতে দেওয়া হয়েছে। সময়ের সাথে সাথে পরিবর্তিত সমাজের, নতুন নতুন সমস্যার সমাধানের বিধান ইসলামে রয়েছে। নবউদ্ভূত কোনো সমস্যার সমাধান যদি কুরআন ও হাদিসে সরাসরি বিদ্যমান না থাকে সেক্ষেত্রে ইজমা (ঐকমত্যের ভিত্তিতে সমস্যার সমাধান) ও কিয়াস (ইসলামি মূলনীতি অনুযায়ী বিচার-বুদ্ধি প্রয়োগ করে সমস্যার সমাধান) অনুযায়ী সমস্যার সমাধান করা যায়। এ কারণে ইসলামকে গতিশীল জীবনব্যবস্থা বলা হয়।"
        },
        {
          "label": "গ",
          "question": "জনাব আমিনের আচরণে যে হাদিসের শিক্ষা ফুটে উঠেছে তা চিহ্নিত করে ব্যাখ্যা করো।",
          "explanation": "জনাব আমিনের আচরণে ধৈর্য ও সহিষ্ণুতা সম্পর্কিত হাদিসের শিক্ষা ফুটে উঠেছে। ধৈর্য ও সহিষ্ণুতা সম্পর্কিত হাদিসে রাসুল (স) বলেছেন, 'মুমিনের সকল কাজ বিস্ময়করো। আর প্রতিটি কাজই তার জন্য কল্যাণ বয়ে আনে। আর এ কল্যাণ মুমিন ছাড়া আর কেউ লাভ করতে পারে না। যদি সে সুখ- শান্তি লাভ করে, তবে সে কৃতজ্ঞতা প্রকাশ করে। এটা তার জন্য কল্যাণকরো। আর যদি সে দুঃখ-কষ্টে নিপতিত হয়, তবে সে ধৈর্যধারণ করে। এটাও তার জন্য কল্যাণকর।' (মুসলিম) এ হাদিসের শিক্ষাই জনাব আমিনের আচরণে ফুটে উঠেছে। উদ্দীপকের জনাব আমিন একজন মৎস্য চাষী। বন্যায় তার মৎস্য খামার ভেসে যায়। এতে তিনি আর্থিকভাবে অনেক ক্ষতিগ্রস্ত হন। কিন্তু তিনি হতাশ হয়ে পড়েননি, বরং আল্লাহর উপর ভরসা করে নতুন উদ্যমে কাজ শুরু করেন। এ ঘটনা থেকে বোঝা যায়, জনাব আমিন মহানবি (স)-এর ধৈর্য ও সহিষ্ণুতা সম্পর্কিত হাদিস থেকে শিক্ষা গ্রহণ, করেছেন। কারণ হাদিসটি শিক্ষা দেয় সুখ-দুঃখ উভয়ই মুমিনের জন্য কল্যাণকর। তাই দুঃখ-কষ্টের সময় হতাশ হওয়া যাবে না, বরং ধৈর্যসহকারে আল্লাহর আদেশ পালন করতে হবে।"
        },
        {
          "label": "ঘ",
          "question": "জনাব হেলাল সম্পর্কে ইসলামিক স্কলারের মন্তব্যটি তোমার পাঠ্যপুস্তকে উল্লিখিত সংশ্লিষ্ট হাদিসের আলোকে বিশ্লেষণ করো।",
          "explanation": "সৎ ব্যবসায়ী জনাব হেলাল সম্পর্কে পাঠ্যবইয়ের ব্যবসায়ে সততা সম্পর্কিত হাদিসের আলোকে ইসলামিক স্কলারের মন্তব্যটি যথার্থ। ব্যবসা-বাণিজ্য একটি পবিত্র পেশা। আমাদের প্রিয় নবি (স)ও ব্যবসা করেছেন। যারা সততা ও বিশ্বস্ততার সাথে ব্যবসা করবেন, তারা দুনিয়া ও আখিরাতে, অত্যন্ত মর্যাদার অধিকারী হবেন, যা জনাব হেলালের ক্ষেত্রেও প্রযোজ্য। উদ্দীপকের জনাব হেলাল একজন বড় ব্যবসায়ী। তিনি সুযোগ থাকা সত্ত্বেও পণ্যে ভেজাল মেশান না। তিনি ন্যায্যমূল্যে পণ্য বিক্রি করেন। তার সম্পর্কে জানতে পেরে একজন ইসলামিক স্কলার বলেন, \"এ ধরনের ব্যবসায়ীগণ কিয়ামতের দিন মহাপুরস্কার লাভ করবেন।” ইসলামিক স্কলার সৎ ব্যবসায়ীর জন্য নির্ধারিত পুরস্কার সম্পর্কে বলেছেন। কারণ কিয়ামতের দিন বিশ্বস্ত, সত্যবাদী মুসলিম ব্যবসায়ীগণ শহিদগণের সঙ্গে অবস্থান করবেন। এ সম্পর্কে রাসুল (স) বলেছেন, 'বিশ্বস্ত সত্যবাদী মুসলিম ব্যবসায়ী কিয়ামতের দিন শহিদগণের সঙ্গে থাকবেন।' (ইবনে মাজাহ) উপরের আলোচনা শেষে বলা যায়, জনাব হেলাল একজন সৎ ব্যবসায়ী। আর কিয়ামতের দিন সৎ ব্যবসায়ীর পুরস্কার সম্পর্কে ইসলামিক স্কলারের মন্তব্যটি সঠিক। তাই আমাদের সবার উচিত ব্যবসায়ে বিশ্বস্ত ও সত্যবাদী হওয়া।"
        }
      ]
    },
    {
      "number": "5",
      "uddipok": "আ. জলিল প্রতিবছরের মত এবারও মাসব্যাপি রাতের শেষ ভাগে কিছু খেয়ে সারাদিন পানাহার থেকে বিরত থাকেন। অন্যদিকে আরমান তার ধনী বন্ধুদের নিয়ে পরিকল্পিতভাবে একটি ফরয ইবাদত পালনের মাধ্যমে সমাজ থেকে দারিদ্র্য বিমোচনে উদ্যোগ গ্রহণ করেন, যেন ধনী-গরিবের পার্থক্য দূর হয়।",
      "tag": "DB 24",
      "sub_questions": [
        {
          "label": "ক",
          "question": "হাক্কুল্লাহ কী?",
          "explanation": "আল্লাহর সাথে সম্পৃক্ত অধিকার বা কর্তব্যই হাক্কুল্লাহ বা আল্লাহর হক ।"
        },
        {
          "label": "খ",
          "question": "সালাতের মাধ্যমে সামাজিক বন্ধন সুদৃঢ় হয়- ব্যাখ্যা করো।",
          "explanation": "সামাজিক বন্ধন সুদৃঢ় করার একটি উত্তম মাধ্যম হলো সালাত। সালাতের কারণে দৈনিক পাঁচবার মুসলমানগণ একস্থানে মিলিত হওয়ার সুযোগ পায়। একে অপরের খোঁজ নিতে পারে। সুখে-দুঃখে পরস্পরকে সহযোগিতা করতে পারে। এমনকি নামাযের সারিতে দাঁড়াতে গিয়ে উঁচু-নিচু কোনো ভেদাভেদ থাকে না। সব ভেদাভেদ ভুলে মানুষ ভ্রাতৃত্বের বন্ধনে আবদ্ধ হয়। সকল মতপার্থক্য ভুলে একসাথে কাজ করার শিক্ষা পায়। ফলে একে অপরের মাঝে সামাজিক সম্পর্ক সুদৃঢ় হয়।"
        },
        {
          "label": "গ",
          "question": "আ. জলিল যে ইবাদতটি পালন করেছেন তা চিহ্নিত করে ব্যাখ্যা করো।",
          "explanation": "আ. জলিল ইসলামের অন্যতম মৌলিক ইবাদত সাওম পালন করেছেন। সাওম আরবি শব্দ। এর আভিধানিক অর্থ হলো বিরত থাকা। শরিয়তের পরিভাষায়, সাওম হলো সুবহে সাদিক থেকে সূর্যাস্ত পর্যন্ত আল্লাহর সন্তুষ্টি লাভের আশায় নিয়তের সাথে পানাহার ও ইন্দ্রিয় তৃপ্তি থেকে বিরত থাকা, যা আ. জলিলের পালনকৃত ইবাদতের সাথে সাদৃশ্যপূর্ণ। উদ্দীপকের আ. জলিল প্রতি বছরের মতো এবারও মাসব্যাপী রাতের শেষ ভাগে কিছু খেয়ে সারাদিন পানাহার থেকে বিরত থাকেন। তার এ ইবাদতটি হলো সাওম। এটি একটি ফরজ ইবাদত। প্রাপ্তবয়স্ক প্রত্যেক নারী ও পুরুষের উপর রমযান মাসের এক মাস সাওম পালন করা ফরজ। সাওম কেবল আমাদের উপরই নয়; বরং পূর্বের সকল নবি-রাসূলের উম্মতের ওপরও ফরজ ছিল। সাওম পালনের মাধ্যমে সাওম পালনকারীর আত্মিক উৎকর্ষ সাধিত হয়। সাওমের মাধ্যমে মানুষের মনে তাকওয়া (আল্লাহভীতি) ও আল্লাহর প্রতি ভালোবাসা সৃষ্টি হয়। মানুষ লোভ-লালসা, হিংসা-বিদ্বেষ প্রভৃতি মন্দ কাজ থেকে বিরত থাকে। গরিবের ক্ষুধা- পিপাসার যন্ত্রণা উপলব্ধি করতে পারে। ফলে মানুষের মাঝে সহানুভূতি ও সহমর্মিতার ভাব সৃষ্টি হয়। একে-অপরকে সাহায্য-সহযোগিতা করার মাধ্যমে সামাজিক সম্পর্ক মজবুত হয়। তাই আমাদের রমযানে একমাস যথাযথভাবে সাওম পালন করতে হবে এবং এ থেকে শিক্ষা নিয়ে • আমাদের জীবন গঠন করতে হবে।"
        },
        {
          "label": "ঘ",
          "question": "আরমানের পরিকল্পনা সংশ্লিষ্ট ইবাদতের আলোকে মূল্যায়ন করো।",
          "explanation": "আরমানের পরিকল্পনাটি ইসলামের অন্যতম মৌলিক ইবাদত যাকাতের সাথে সাদৃশ্যপূর্ণ, মানবসমাজে যার গুরুত্ব অপরিসীম। যাকাত ইসলামের' পঞ্চস্তম্ভের অন্যতম। ধনী-গরিবদের মধ্যে আর্থিক সমন্বয় সাধনের জন্য আল্লাহ তায়ালা যাকাতের বিধান দিয়েছেন। নিসাব পরিমাণ সম্পদের মালিকের ওপর যাকাত ফরজ। আর ইসলামের দৃষ্টিতে যাকাত গরিবের প্রতি ধনীর দয়া নয়; বরং এটা গরিবের অধিকার। আরমানের পরিকল্পনাও এই বিষয়কে নির্দেশ করে। উদ্দীপকের আরমান তার ধনী বন্ধুদের নিয়ে পরিকল্পিতভাবে একটি ফরজ ইবাদত পালনের মাধ্যমে সমাজ থেকে দারিদ্র্য বিমোচনের উদ্যোগ গ্রহণ করেন, যেন ধনী-গরিবের পার্থক্য দূর হয়। তার এ পরিকল্পনাটি যাকাতকে নির্দেশ করে। কারণ যাকাতের মাধ্যমেই সমাজ থেকে দরিদ্রতা দূর করা সম্ভব হয়। যাকাত ইসলামি অর্থব্যবস্থার উৎসগুলোর অন্যতম। এর উপর ইসলামি রাষ্ট্রের অর্থনৈতিক ভিত্তি ও জনকল্যাণমুখী প্রকল্পসমূহের সাফল্য নির্ভরশীল। এতে সম্পদের প্রবাহ গতিশীল হয়। ধনীর সম্পদ পুঞ্জীভূত না থেকে দরিদ্র লোকদের হাতে যায়। ফলে রাষ্ট্রের অর্থনীতি সচল হয়। উৎপাদন বৃদ্ধি পায় এবং বেকারত্ব হ্রাস পায়। আর্থিকভাবে অসচ্ছল মানুষগুলো ধীরে ধীরে সচ্ছল হতে থাকে। এভাবে রাষ্ট্রের অর্থনৈতিক ভিত মজবুত ও শক্তিশালী হয়। যাকাত মানুষের মনে খোদাভীতি সৃষ্টি করে। কোনো মুসলমান যাকাত না দিলে সে আর পরিপূর্ণ মুসলমান থাকতে পারে না। আল্লাহ বলেন, 'যারা যাকাত দেয় না এবং তারা পরকালও অস্বীকারকারী।' (সূরা হা-মীম আস-সাজদাহ, আয়াত ৭) পরিশেষে বলা যায়, আরমানের পরিকল্পিত ইবাদতটি হলো যাকাত। যাদের ওপর যাকাত আদায় করা ফরজ, তাদের জন্য শরিয়তের বিধান অনুযায়ী যাকাত দেওয়া একান্ত আবশ্যক।"
        }
      ]
    },
    {
      "number": "6",
      "uddipok": "নাফিস একজন ধনী ব্যক্তি। তিনি নিয়মিত সালাত আদায় করেন। তিনি গত বছর হজও করেছেন। কিন্তু তিনি বছরান্তে তার সম্পদ থেকে আল্লাহর নির্ধারিত অংশ নির্দিষ্ট খাতে দান করেন না। অপরদিকে তার বন্ধু রফিক আযান শুনলে সকল কাজ রেখে একটি বিশেষ ইবাদতের প্রস্তুতি নেন এবং তা সম্পূর্ণ করেন। উক্ত ইবাদত প্রসঙ্গে তার পিতা বলেন, এটি মানুষকে আল্লাহর নৈকট্য লাভে সাহায্য করে।",
      "tag": "DB 24",
      "sub_questions": [
        {
          "label": "ক",
          "question": "জিহাদ কী?",
          "explanation": "জান-মাল, ইলম, আমল, লেখনী ও বক্তৃতার মাধ্যমে সত্য ও ন্যায় প্রতিষ্ঠায় আল্লাহর দীনকে (ইসলামকে) সমুন্নত করাই হলো জিহাদ।"
        },
        {
          "label": "খ",
          "question": "ইসলামে ইলম অর্জন করা ফরজ কেন? ব্যাখ্যা করো।",
          "explanation": "ইসলামকে ভালোভাবে জানা, বোঝা ও জীবনে বাস্তবায়ন করার জন্য ইলম অর্জন ফরজ করা হয়েছে। মনুষ্যত্বের বিকাশ ঘটাতে এবং পরিপূর্ণ মানুষরূপে গড়ে, উঠতে জ্ঞানচর্চা অপরিহার্য। একজন মুসলিম কীভাবে ও কার নিকট আনুগত্য ও আত্মসমর্পণ করবে তা জানার জন্য জ্ঞান অর্জন করা আবশ্যক। তাছাড়া রাসুল (স) জ্ঞান অর্জনকে সর্বশ্রেষ্ঠ ইবাদত বলে অভিহিত করেছেন। তাই ইসলামে জ্ঞানার্জন করা ফরজ।"
        },
        {
          "label": "গ",
          "question": "নাফিস কোন ধরনের ইবাদত পালন থেকে বিরত রয়েছে? ব্যাখ্যা করো।",
          "explanation": "নাফিস ইসলামের অন্যতম ফরজ ইবাদত যাকাত আদায় থেকে বিরত রয়েছেন। যাকাত শব্দের আভিধানিক অর্থ হলো পবিত্রতা, বৃদ্ধি পাওয়া। ইসলামি শরিয়তের দৃষ্টিতে কোনো মুসলিম নিসাব পরিমাণ সম্পদের মালিক হলে বছরান্তে তার সম্পদের শতকরা ২.৫০ হারে নির্দিষ্ট খাতে ব্যয় করাকে যাকাত বলে। কিন্তু নাফিসের কর্মকান্ড এর বিপরীত। উদ্দীপকের নাফিস একজন ধনী ব্যক্তি। তিনি নিয়মিত সালাত আদায় করেন। তিনি গত বছর হজও করেছেন। কিন্তু তিনি বছরান্তে তার সম্পদ থেকে আল্লাহর নির্ধারিত অংশ নির্দিষ্ট খাতে দান করেন না। অর্থাৎ তিনি যাকাত আদায় থেকে বিরত রয়েছেন। যাকাত আদায় না করা বা এর গুরুত্ব না দেওয়া কুফরির শামিল। যাকাত একটি ফরজ ইবাদত। এটি কোনো ঐচ্ছিক ইবাদত নয়; বরং ইসলামের অন্যান্য মৌলিক ইবাদত সালাত, সাওম, হজের মতো যাকাত আদায় করাও ফরজ। পবিত্র কুরআনে বহু স্থানে আল্লাহ তায়ালা সালাত আদায়ের পাশাপাশি যাকাত আদায়েরও নির্দেশ দিয়েছেন। আল্লাহ তায়ালা বলেন, \"তোমরা সালাত কায়েম করো এবং যাকাত আদায়, করো।' (সূরা আন-নূর, আয়াত ২৬) কিন্তু উদ্দীপকে নাফিস এই নির্দেশ লঙ্ঘন করে যাকাত আদায় থেকে বিরত রয়েছেন।"
        },
        {
          "label": "ঘ",
          "question": "রফিকের পিতার মন্তব্যটির যথার্থতা বিশ্লেষণ করো।",
          "explanation": "সালাতের ধর্মীয় গুরুত্ব সম্পর্কিত রফিকের পিতার মন্তব্যটি যথার্থ। সালাত আরবি শব্দ। এর অর্থ দোয়া, ক্ষমা প্রার্থনা করা ও রহমত কামনা করা। যেহেতু সালাতের মাধ্যমে বান্দা প্রভুর নিকট দোয়া করে, দয়া ও ক্ষমা প্রার্থনা করে থাকে তাই একে সালাত বলা হয়। সালাতের ধর্মীয় গুরুত্ব অনেক। এটি মানুষকে আল্লাহর নৈকট্য অর্জন, ইমান মজবুত, আত্মা পরিশুদ্ধ করতে সহায়তা করে, যা রফিকের পিতার মন্তব্যে পরিলক্ষিত হয়। উদ্দীপকের রফিক আযান শুনলে সকল কাজ রেখে একটি বিশেষ ইবাদতের প্রস্তুতি নেন এবং তা সম্পন্ন করেন। তার এ ইবাদতটি হলো সালাত। এ সম্পর্কে তার পিতা বলেন, “এটি মানুষকে আল্লাহর নৈকট্য লাভে সাহায্য করে।” একজন মুসলিমের দৈনন্দিন জীবনে সালাতের গুরুত্ব অপরিসীম। সালাত মানুষকে আল্লাহর নৈকট্য অর্জনে সহায়তা করে। এর মাধ্যমে বান্দা তার প্রভুর সান্নিধ্য লাভ করতে পারে। ইমান মজবুত হয় ও আত্মা পরিশুদ্ধ হয়। সালাত মানুষকে খুব সকালে ঘুম থেকে উঠতে অভ্যস্ত করে তোলে, যা স্বাস্থ্যের জন্য অত্যন্ত উপকারী। সালাতের গুরুত্ব সম্পর্কে রাসুল (স) রলেন, “যে ব্যক্তি মনোযোগসহ সালাত আদায় করে, কিয়ামতের দিন ঐ সালাত তার জন্য নূর হবে।” (তাবারানি) উপরের আলোচনা থেকে বলা যায়, সালাতের ধর্মীয় গুরুত্ব সম্পর্কে রফিকের পিতার মন্তব্য যথার্থ। তাই আমাদের প্রত্যেকের উচিত সঠিক সময়ে এবং যথাযথভাবে সালাত আদায় করা।"
        }
      ]
    },
    {
      "number": "7",
      "uddipok": "আমিনা ও লামিয়া দুই বান্ধবী। একদিন আমিনা একটি স্বর্ণের চেইন লামিয়ার নিকট জমা রাখে। কিছুদিন পর আমিনা চেইনটি ফেরত চাইলে লামিয়া তা ফেরত দেয়। পক্ষান্তরে শিক্ষিকা শাহানা একদিন এক বৃদ্ধা গরিব মহিলার বাস ভাড়া দিয়ে দেন। এরপর তিনি তাকে একটি নতুন পোশাকও কিনে দেন। এতে বৃদ্ধা খুশি হয়ে বলেন, আপনার ভালো কাজের প্রতিদান আল্লাহ আপনাকে অবশ্যই দিবেন।",
      "tag": "DB 24",
      "sub_questions": [
        {
          "label": "ক",
          "question": "শালীনতা কী?",
          "explanation": "কথা-বার্তা, আচার-আচরণ ও চলাফেরায় ভদ্র, সভ্য ও মার্জিত হওয়াই শালীনতা।"
        },
        {
          "label": "খ",
          "question": "'আখলাকে যামিমাহ ব্যক্তি জীবনে অশান্তি ডেকে আনে'- ব্যাখ্যা করো।",
          "explanation": "আখলাকে যামিমাহ ব্যক্তিজীবনে অশান্তি ডেকে আনে। আখলাকে যামিমাহ অর্থাৎ নিন্দনীয় স্বভাব ব্যক্তিকে পশুর চেয়েও অধম করে ফেলে। চরিত্রহীনতার কারণে তার হিতাহিত কোনো জ্ঞান থাকে না। নিজ স্বার্থ রক্ষার জন্য সে মানবিক আদর্শসমূহ বিসর্জন দেয়। ফলে তার জীবন নানা ধরনের পাপাচারে পরিপূর্ণ হয়ে ওঠে। এর কারণে তার জীবনে কোনো শান্তি থাকে না। ভয়, ঘৃণা, অবিশ্বাস ও লাঞ্ছনা নিয়ে তাকে বেঁচে থাকতে হয়।"
        },
        {
          "label": "গ",
          "question": "লামিয়ার মধ্যে আখলাকে হামিদার কোন গুণটি প্রকাশ পেয়েছে? ব্যাখ্যা করো।",
          "explanation": "লামিয়ার মধ্যে আখলাকে হামিদার অন্যতম গুণ আমানতদারিতা প্রকাশ পেয়েছে, ইসলামে যার গুরুত্ব অপরিসীম। যিনি, গচ্ছিত সম্পদ যথাযথভাবে সংরক্ষণ করেন এবং তা প্রকৃত মালিকের কাছে ফিরিয়ে দেন তাকে বলা হয় আমিন বা আমানতদার। আমানত রক্ষা করা আখলাকে হামিদার অন্যতম গুরুত্বপূর্ণ দিক। সচ্চরিত্রবান ব্যক্তির মধ্যে আমানতদারিতা বিশেষভাবে বিদ্যমান থাকে। লামিয়ার মধ্যেও এ গুণটির প্রতিফলন ঘটেছে। উদ্দীপকের লামিয়ার বান্ধবী আমিনা তার কাছে একটি স্বর্ণের চেইন জমা রাখেন। কিছুদিন পর আমিনা সেটি ফেরত চাইলে লামিয়া তা ফেরত দেয়। তার এ আচরণের মাধ্যমে আমানতদারিতা গুণটির বহিঃপ্রকাশ ঘটেছে। কারো কাছে কোনো দ্রব্য বা জিনিস গচ্ছিত রাখা হলে তা অবশ্যই যথাযথভাবে সংরক্ষণ করতে হবে। প্রকৃত মালিক যখন চাইবে, তখনই তা ফেরত দিতে হবে। এটিই আমানতদারিতা, যা লামিয়ার আচরণের মধ্যে পরিপূর্ণভাবে ফুটে উঠেছে। ইসলামি জীবনদর্শনে আমানতের খিয়ানত করা সম্পূর্ণ নিষিদ্ধ বা হারাম। মহানবি (স)-এর এক হাদিসে এসেছে, খিয়ানত করা মুনাফিকের অন্যতম নিদর্শন। আল্লাহ তায়ালা খিয়ানতকারীর প্রতি অসন্তুষ্ট। মহান আল্লাহ বলেন, \"নিশ্চয়ই আল্লাহ তায়ালা খিয়ানতকারীদের পছন্দ করেন না।” (সূরা আল-আনফাল, আয়াত ৫৮) এছাড়া আমানতের খিয়ানত পার্থিব জীবনেও বিপর্যয় ডেকে আনে। তাই বলা যায়, লামিয়ার আচরণের মধ্যে আমানতদারির চিত্র ফুটে উঠেছে, যা খুবই প্রশংসনীয়।"
        },
        {
          "label": "ঘ",
          "question": "বৃদ্ধার মন্তব্যের যথার্থতা পাঠ্যবইয়ে উল্লিখিত আখলাকে হামিদার আলোকে বিশ্লেষণ করো।",
          "explanation": "উদ্দীপকের শিক্ষিকা শাহানার কর্মকাণ্ডে আখলাকে হামিদার অন্যতম মানবসেবা গুণটি ফুটে উঠেছে। আর এ সম্পর্কে বৃদ্ধার মন্তব্যটি যথার্থ। মানবসেবা মানুষের উন্নত চরিত্রের পরিচায়ক। যে ব্যক্তি মানুষের সেবা করেন তিনি মহৎপ্রাণ। সমাজে তিনি বিশেষ মর্যাদার অধিকারী। আল্লাহ তায়ালাও এরূপ ব্যক্তিকে ভালোবাসেন। যিনি মানুষের সেবা, সাহায্য- সহযোগিতা করেন, আল্লাহ তায়ালাও তাকে সাহায্য ও দয়া করেন, যা বৃদ্ধার করা মন্তব্যের সাথে সাদৃশ্যপূর্ণ। উদ্দীপকের শিক্ষিকা শাহানা একদিন এক বৃদ্ধা ও গরিব মহিলার বাস ভাড়া দিয়ে দেন। এরপর তিনি বৃদ্ধাকে একটি নতুন পোশাকও কিনে দেন। এতে বৃদ্ধা খুশি হয়ে বলেন, \"আপনার ভালো কাজের প্রতিদান আল্লাহ আপনাকে অবশ্যই দিবেন।” শাহানার কাজে মানবসেবা প্রকাশ পেয়েছে। আর এটি মানবসেবার একটি উৎকৃষ্ট উদাহরণ। কারণ মানবসেবা বলতে মানুষের সেবা করা, পরিচর্যা করা, যত্ন নেওয়া, সাহায্য- সহযোগিতা করা ইত্যাদি বোঝায়। জাতি-ধর্ম-বর্ণ নির্বিশেষে সকল মানুষের সেবা করা মানবসেবার আওতাভুক্ত। মহান আল্লাহর সকল সৃষ্টির প্রতি সদয় হওয়া, তাদের সাথে যথাযথ সুন্দর ব্যবহার করা, অসহায় মানুষকে সাহায্য-সহযোগিতা করা মানুষের গুরুত্বপূর্ণ দায়িত্ব। এ দায়িত্ব পালন করাই হলো মানবসেবা। আল্লাহ ও রাসুল (স) মানুষকে মানবসেবা করতে নির্দেশ দিয়েছেন। রাসুল (স) বলেন, \"তোমরা পৃথিবীবাসীর প্রতি অনুগ্রহ করো, তাহলে যিনি আসমানে আছেন তিনি তোমাদের প্রতি দয়া করবেন।” (তিরমিযি) পরিশেষে বলা যায়, শিক্ষক শাহানার কাজে মানবসেবা প্রকাশ পাওয়ায় বৃদ্ধার মন্তব্যটি সঠিক। আর আমাদের সর্বাবস্থায় মানুষের সেবা করা অপরিহার্য কর্তব্য।"
        }
      ]
    },
    {
      "number": "8",
      "uddipok": "জনাব জহির একটি প্রতিষ্ঠানে চাকরি করতেন। কিছুদিন পর তার কাছে ভালো না লাগায় তা ছেড়ে দেন। এখন এদিক সেদিক ঘুরাঘুরি করে অলস সময় কাটান। পক্ষান্তরে জহিরের বন্ধু আবদুর রহিম কারো ভালো দেখলে খুব কষ্ট পায়। সব সময় অন্যের ক্ষতি আশা করে। বিষয়টি জানতে পেরে তার স্ত্রী সামিয়া তাকে বলল, \"অন্যের প্রতি বিদ্বেষ পোষণকারীর গুনাহ মাফ হয় না।\"-",
      "tag": "DB 24",
      "sub_questions": [
        {
          "label": "ক",
          "question": "মিতব্যয়িতা কী?",
          "explanation": "সাধারণত ধন-সম্পদের যথাযথ ও প্রয়োজনমাফিক ব্যবহারই মিতব্যয়িতা।"
        },
        {
          "label": "খ",
          "question": "'খিয়ানতকারী মুমিন নয়'- উক্তিটির ব্যাখ্যা করো।",
          "explanation": "'খিয়ানতকারী মুমিন নয়'- উক্তিটির মাধ্যমে আমানত রক্ষার অপরিসীম গুরুত্বকে তুলে ধরা হয়েছে। আমানত রক্ষা করা ইমানের অঙ্গ। আমানতের খিয়ানত করা ইমানদারের বৈশিষ্ট্য নয়; বরং এটি মুনাফিকের চিহ্ন। আমানত রক্ষা করা মুমিনের জন্য আবশ্যক। প্রকৃত মুমিন ব্যক্তি কোনো অবস্থাতেই আমানতের খিয়ানত করে না। মহানবি (স) বলেছেন, 'যার মধ্যে আমানতদারি নেই, তার ইমান নেই।' (মুসনাদে আহমাদ) তাই মুমিন হতে হলে কোনোভাবেই আমানতের খিয়ানত করা যাবে না।"
        },
        {
          "label": "গ",
          "question": "জহিরের মধ্যে আখলাকে যামিমার কোন বিষয়টি প্রকাশ পেয়েছে? ব্যাখ্যা করো।",
          "explanation": "জনাব জহিরের মধ্যে আখলাকে যামিমার অন্যতম বিষয় কর্মবিমুখতা প্রকাশ পেয়েছে, যা অত্যন্ত নিন্দনীয় আচরণ। কর্মবিমুখতা বলতে কাজ না করার ইচ্ছাকে বোঝায়। এটি আখলাকে যামিমার অন্তর্ভুক্ত। ইসলাম এ বিষয়টিকে সমর্থন করে না। যা জনাব জহিরের আচরণের মধ্যেও লক্ষণীয়। উদ্দীপকের জনাব জহির একটি প্রতিষ্ঠানে চাকরি করতেন। কিছুদিন পর তার কাছে ভালো না লাগায় তা ছেড়ে দেন। এখন সে এদিক সেদিক ঘুরাঘুরি করে অলস সময় কাটায়। তার এরূপ কর্মকাণ্ড কর্মবিমুখতাকে নির্দেশ করে। কারণ, সামর্থ্য থাকা সত্ত্বেও কোনো কাজ না করে অলস বা বেকার বসে থাকাকে কর্মবিমুখতা বলা হয়। এটি মানুষের মধ্যে অলসতা সৃষ্টি করে। অলস ব্যক্তি নানা অসৎ ও অনৈতিক কাজে জড়িত থাকে। ফলে সামাজিক অবক্ষয় দেখা দেয়। কর্মবিমুখতার ফলে মানুষের মেধা, শক্তি ও সময়ের অপচয় হয়। মহান আল্লাহ বলেন, 'অতঃপর সালাত সমাপ্ত হলে তোমরা পৃথিবীতে ছড়িয়ে পড়ো এবং আল্লাহর অনুগ্রহ সন্ধান করো।' (সূরা আল-জুমুআ, আয়াত ১০) মহানবি (স) বলেছেন, 'হালাল উপায়ে জীবিকা উপার্জন করা ফরজের পর আরও একটি ফরজ কাজ।' (বায়হাকি) ইসলামে কর্মবিমুখতার কোনো সুযোগ নেই। তাই বলা যায়, জনাব জহিরের মধ্যে কর্মবিমুখতা প্রকাশ পেয়েছে।"
        },
        {
          "label": "ঘ",
          "question": "উদ্দীপকে উল্লিখিত সামিয়ার উক্তিটি কি সঠিক? ইসলামের আলোকে বিশ্লেষণ করো।",
          "explanation": "হিংসার পরিণতি সম্পর্কিত সামিয়ার উক্তিটি সঠিক। হিংসা আখলাকে যামিমার অন্যতম নিকৃষ্ট দিক। হিংসা-বিদ্বেষ হচ্ছে অন্যের প্রতি বিরূপ মনোভাব পোষণ করা, নিজেকে বড় মনে করা, অন্যকে ঘৃণা করা, শত্রুতাবশত অন্যের ক্ষতি কামনা করা, অন্যের উন্নতি বা সুখ সহ্য করতে না পারা ইত্যাদি। হিংসা-বিদ্বেষ মানব চরিত্রের অত্যন্ত নিন্দনীয় স্বভাব। আবদুর রহিমের চরিত্রে এই নিন্দনীয় স্বভাবেরই প্রতিফলন লক্ষ করা যায়। উদ্দীপকের জনাব আবদুর রহিম কারো ভালো দেখলে খুব কষ্ট পায়। সব সময় অন্যের ক্ষতি আশা করে, যা হিংসাকে নির্দেশ করে। বিষয়টি জানতে পেরে তার স্ত্রী সামিয়া তাকে বলেন, \"অন্যের প্রতি বিদ্বেষ পোষণকারীর গুনাহ মাফ হয় না।” হিংসা সম্পর্কে সামিয়ার উক্তিটি সঠিক। কারণ, এভাবে অন্যের উন্নতি সহ্য করতে না পারা, অন্যের ক্ষতির চেষ্টা করা হিংসার অন্তর্ভুক্ত। ইসলামি শরিয়তে হিংসা-বিদ্বেষ সম্পূর্ণরূপে নিষিদ্ধ। এটি মানব চরিত্রকে ধ্বংস করে দেয়। হিংসুক ব্যক্তি কখনোই সচ্চরিত্রবান হতে পারে না। হিংসুক ব্যক্তি নিজেকে বড় মনে করে এবং নিজের স্বার্থকে সবচেয়ে বড় করে দেখে। সে অন্যকে ঘৃণা করে। অন্যের প্রতি শত্রুতা পোষণ করে অনিষ্ট কামনা করে। এতে মানব সমাজে ঐক্য ও সংহতি বিনষ্ট হয় এবং শান্তি-শৃঙ্খলা বিঘ্নিত হয়। এছাড়া হিংসা-বিদ্বেষ পরকালীন জীবনেও মানুষের ক্ষতির কারণ। হিংসা মানুষের সকল নেক আমলকে ধ্বংস করে দেয়। হিংসা পোষণকারীর গুনাহ মাফ হয় না। এ সম্পর্কে রাসুল (স) বলেন, \"তিন ব্যক্তির গুনাহ মাফ হয় না। এর মধ্যে একজন হচ্ছে অন্যের প্রতি বিদ্বেষ পোষণকারী।” (আদাবুল মুফরাদ)। উপরের আলোচনা থেকে বলা যায়, হিংসা মানুষের নেক আমল ও সৎ চরিত্রসমূহ বিনষ্ট করে দেয়। ফলে হিংসাকারী দুনিয়া ও আখিরাতে উভয় স্থানে ভয়াবহ ক্ষতির সম্মুখীন হবে। তাই বলা যায়, হিংসার পরিণতি সম্পর্কিত সামিয়ার উক্তিটি সঠিক।"
        }
      ]
    },
    {
      "number": "9",
      "uddipok": "সোহেল সাহেব একজন শিক্ষক। উচ্চতর প্রশিক্ষণের জন্য তিনি বিদেশে গমন করেন। বিদেশে অনেক সুযোগ-সুবিধা থাকা সত্ত্বেও তিনি দেশে ফিরে এসে পুনরায় শিক্ষকতায় নিয়োজিত হন। অপরদিকে তার বন্ধু রেজাউল সাহেব একজন শিল্পপতি। তিনি আল্লাহর ভয়ে যাবতীয় মন্দকাজ থেকে বিরত থাকেন এবং সব সময় ভালো কাজ করেন। তার এ আচরণ লক্ষ্য করে বিশিষ্ট ইসলামি চিন্তাবিদ জনাব আব্দুল হামিদ বলেন- “এরূপ চরিত্রের অধিকারীগণ আল্লাহর নিকট সবচেয়ে সম্মানিত ব্যক্তিদের অন্তর্ভুক্ত।”",
      "tag": "DB 24",
      "sub_questions": [
        {
          "label": "ক",
          "question": "আত্মশুদ্ধি কী?",
          "explanation": "সর্বপ্রকার অনৈসলামিক কথা ও কাজ থেকে নিজ অন্তরকে মুক্ত ও নির্মল রাখাই আত্মশুদ্ধি।"
        },
        {
          "label": "খ",
          "question": "'পবিত্রতা ইমানের অর্ধেক'- উক্তিটি ব্যাখ্যা করো।",
          "explanation": "'পবিত্রতা ইমানের অর্ধেক'- এ উক্তিটি দ্বারা রাসুল (স) প্রকৃত ইমানদার হওয়ার জন্য পবিত্র থাকার অপরিহার্যতা বুঝিয়েছেন। পবিত্রতা ব্যতীত কোনো ইবাদত কবুল হয় না। সালাত আদায়ের জন্য মানুষের শরীর, পোশাক ও সালাতের স্থান পরিষ্কার ও পবিত্র হতে হয়। এগুলো 'নাপাক থাকলে সালাত শুদ্ধ হয় না। তেমনি অপবিত্র অবস্থায় কুরআন তিলাওয়াত করা বা স্পর্শ করাও নিষিদ্ধ। যারা পবিত্র থাকেন আল্লাহ তাদের ভালোবাসেন। পরিচ্ছন্নতা মুমিনের উল্লেখযোগ্য বৈশিষ্ট্য।"
        },
        {
          "label": "গ",
          "question": "সোহেল সাহেবের কর্মকাণ্ডে আখলাকে হামিদার কোন গুণটি ফুটে উঠেছে? ব্যাখ্যা করো।",
          "explanation": "সোহেল সাহেবের কর্মকাণ্ডে আখলাকে হামিদার স্বদেশপ্রেম গুণটি ফুটে উঠেছে। স্বদেশের প্রতি মায়া-মমতা ও আকর্ষণই হলো স্বদেশপ্রেম। স্বদেশপ্রেম দেখানো যায় না, কিন্তু বিভিন্ন কাজের মাধ্যমে এ ভালোবাসা প্রকাশ করা যায়। দেশের স্বাধীনতা রক্ষা, দেশের সম্পদের রক্ষণাবেক্ষণ করা, দেশের স্বার্থে ত্যাগ স্বীকার করা ইত্যাদি কাজের মাধ্যমে স্বদেশপ্রেম প্রকাশ করা যায়। আর এ গুণটিই ফুটে উঠেছে সোহেল সাহেবের কর্মকাণ্ডে। উদ্দীপকের সোহেল সাহেব একজন শিক্ষক। উচ্চতর প্রশিক্ষণের জন্য তিনি বিদেশে গমন করেন। বিদেশে অনেক সুযোগ-সুবিধা থাকা সত্ত্বেও তিনি বাংলাদেশে ফিরে এসে শিক্ষকতায় নিয়োজিত হন। তার এ কাজটি স্বদেশপ্রেমের অন্তর্ভুক্ত। কারণ সে দেশের স্বার্থে বিদেশের সমস্ত সুযোগ- সুবিধাকে উপেক্ষা করে দেশে ফিরে এসেছে। একজন সত্যিকারের দেশ প্রেমিক নিজের স্বার্থের ঊর্ধ্বে উঠে দেশ ও দেশের মানুষকে প্রাধান্য দেয়। দেশের কল্যাণে নিজের সর্বস্ব বিলিয়ে দেয়। তাই বলা যায়, স্বদেশপ্রেমের ক্ষেত্রে সোহেল সাহেবের আত্মত্যাগ স্বদেশপ্রেমের উজ্জ্বল দৃষ্টান্ত।"
        },
        {
          "label": "ঘ",
          "question": "আবদুল হামিদ সাহেবের মন্তব্যটি তোমার পাঠ্যবইয়ে উল্লিখিত আখলাকে হামিদার আলোকে বিশ্লেষণ করো।",
          "explanation": "আখলাকে হামিদার অন্যতম গুণ তাকওয়ার গুরুত্ব সম্পর্কিত আবদুল হামিদ সাহেবের মন্তব্যটি যথার্থ। তাকওয়া অর্থ বিরত থাকা, বেঁচে থাকা, ভয় করা, নিজেকে রক্ষা করা। মহান আল্লাহর ভয়ে যাবতীয় অন্যায়, অত্যাচার ও পাপ কাজ থেকে নিজেকে রক্ষা করে কুরআন ও সুন্নাহ মোতাবেক জীবন পরিচালনা করাকে তাকওয়া বলে। যিনি তাকওয়া অবলম্বন করেন তাকে মুত্তাকি বলা হয়। রেজাউল সাহেবের মধ্যে এ ধরনের বৈশিষ্ট্যই লক্ষ করা যায়। উদ্দীপকের রেজাউল সাহেব একজন শিল্পপতি। তিনি আল্লাহর ভয়ে যাবতীয় মন্দ কাজ থেকে বিরত থাকেন এবং সবসময় ভালো কাজ করেন। তার এ আচরণ লক্ষ করে বিশিষ্ট ইসলামি চিন্তাবিদ জনাব আবদুল হামিদ বলেন, \"এরূপ চরিত্রের অধিকারীগণ আল্লাহর নিকট সবচেয়ে সম্মানিত ব্যক্তিদের - অন্তর্ভুক্ত।” এখানে রেজাউল সাহেবের আচরণটি তাকওয়াকেই নির্দেশ করে। আর এ সম্পর্কে আবদুল হামিদের উক্তিটি যথার্থ। প্রকৃতপক্ষে তাকওয়া একটি মহৎ চারিত্রিক বৈশিষ্ট্য। মানবজীবনে তাকওয়ার গুরুত্ব অপরিসীম। তাকওয়া মানুষকে ইহকালীন ও পরকালীন উভয় জীবনেই সম্মান, মর্যাদা ও সফলতা দান করে। ইসলামি জীবনদর্শনে মানুষের মধ্যে সবচেয়ে মর্যাদাবান ব্যক্তি হলো মুত্তাকিগণ। আল্লাহ তায়ালা বলেন, 'নিশ্চয়ই আল্লাহর কাছে সেই ব্যক্তি সবচেয়ে সম্মানিত, যে তোমাদের মধ্যে সবচেয়ে বেশি তাকওয়াবান।' (সূরা আল-হুজুরাত, আয়াত ১৩) মুত্তাকি ব্যক্তি কোনোরূপ অশ্লীল ও অশালীন কথা, কাজ ও চিন্তা-ভাবনা করে না। তারা সর্বদা কুরআন ও সুন্নাহ মোতাবেক জীবনযাপন করেন এবং আল্লাহর ভয়ে নিজেদের অন্যায় কাজ থেকে দূরে সরিয়ে রাখেন। পরিশেষে বলা যায়, রেজাউল সাহেবের কাজে তাকওয়ার বহিঃপ্রকাশ ঘটেছে। আর তাকওয়ার গুরুত্ব সম্পর্কিত আবদুল হামিদের মন্তব্যটি যথার্থ। তাই আমাদের প্রত্যেকের উচিত তাকওয়া অবলম্বন করে জীবন পরিচালিত করা।"
        }
      ]
    },
    {
      "number": "10",
      "uddipok": "ইউনিয়ন পরিষদের চেয়ারম্যান জনাব নাহিদ জনগণের উদ্দেশ্যে এক বক্তৃতায় মানবাধিকার, নারীর অধিকার ও ধর্মীয় অধিকার ইত্যাদি বিষয়ে গুরুত্বপূর্ণ নির্দেশনা প্রদান করেন। অপরদিকে তার বন্ধু আশরাফ সাহেব একজন সৎ লোক, তিনি এলাকার মানুষদের মধ্যে শান্তি ও শৃঙ্খলা নিশ্চিত করার জন্য একটি সংঘ গঠনের উদ্যোগ গ্রহণ করেন। উদ্যোগের কথা আশরাফের পিতা জানতে পেরে তাকে বললেন, 'এরূপ কর্মকাণ্ড-সামাজিক শান্তি প্রতিষ্ঠার সহায়ক।'",
      "tag": "DB 24",
      "sub_questions": [
        {
          "label": "ক",
          "question": "'দারুল আরকাম' কী?",
          "explanation": "শিক্ষা বিস্তারের লক্ষ্যে মহানবি হযরত মুহাম্মদ (স) মক্কায় একটি শিক্ষা প্রতিষ্ঠান গড়ে তোলেন, যা 'দারুল আরকাম' নামে পরিচিত।"
        },
        {
          "label": "খ",
          "question": "হযরত ওমর (রা) কে 'ফারুক' বলা হয় কেন? ব্যাখ্যা করো।",
          "explanation": "হযরত উমর (রা) ইসলামের মর্মবাণী অনুধাবন করে ইসলাম গ্রহণ করায় মহানবি (স)-এর কাছ থেকে 'ফারুক' (সত্য-মিথ্যার পার্থক্যকারী) উপাধি পেয়েছিলেন। হযরত উমর (রা) প্রথম জীবনে প্রচণ্ড ইসলামবিদ্বেষী ছিলেন। তিনি ৬১৬ খ্রিষ্টাব্দে মহানবি (স)-কে হত্যার জন্য খোলা তরবারি হাতে নিয়ে তাঁর উদ্দেশ্যে রওনা হন। পথিমধ্যে তিনি তাঁর বোন ফাতেমা ও ভগ্নিপতি সাইদের ইসলাম গ্রহণের সংবাদ শুনে তাদেরকে শাস্তি দেওয়ার জন্য যান। তবে বোনের কণ্ঠে সূরা ত্বা-হার তিলাওয়াত শুনে ইসলামের মর্মবাণী বুঝতে পারেন। ইসলাম ও কুফরির (সত্য ও মিথ্যার) মধ্যে কোনটি সঠিক তা অনুধাবন করতে পেরে তিনি ইসলাম গ্রহণ করেন। এরপর তিনি প্রকাশ্যে কাবা ঘরের সামনে সালাত আদায়ের ঘোষণা দেন। এজন্য মহানবি (স) 'খুশি হয়ে তাঁকে 'ফারুক' উপাধি প্রদান করেন।"
        },
        {
          "label": "গ",
          "question": "জনাব নাহিদের বক্তব্যের সাথে রাসুল (স)-এর জীবনের কোন ঘটনার সাদৃশ্য রয়েছে? ব্যাখ্যা করো।",
          "explanation": "জনাব নাহিদের বক্তব্যের সাথে রাসুল (স)-এর জীবনের অন্যতম ঘটনা বিদায় হজের ভাষণের সাদৃশ্য রয়েছে। মুহাম্মদ (স) পৃথিবী থেকে বিদায় নেওয়ার আগে বিদায় হজ সম্পন্ন করেন। সে সময় তিনি এক যুগান্তকারী ভাষণ দেন, যা বিদায় হজের ভাষণ নামে পরিচিত। এ ভাষণে বিশ্বমানবতার জীবন পরিচালনার সার্বিক দিক-নিদের্শনা ছিল, যা জনাব নাহিদের দেওয়া বক্তৃতার সাথে সাদৃশ্যপূর্ণ। উদ্দীপকের ইউনিয়ন পরিষদের চেয়ারম্যান জনাব নাহিদ জনগণের উদ্দেশ্যে এক বক্তৃতায় মানবাধিকার, নারীর অধিকার, ধর্মীয় অধিকার ইত্যাদি বিষয়ে গুরুত্বপূর্ণ নির্দেশনা প্রদান করেন। তার এ বক্তৃতা রাসুল (স)-এর জীবনের বিদায় হজের ভাষণের সাথে মিলে যায়। রাসুল (স) বিদায় হজের ভাষণে মানবাধিকার, নারীর অধিকার, ধর্মীয় অধিকার, দাস-দাসীদের অধিকার, স্ত্রীর অধিকার ইত্যাদি বিষয়ে গুরুত্বপূর্ণ দিক নির্দেশনা দিয়েছিলেন। এ ভাষণে তিনি সকল মানুষের সাথে বন্ধুত্বপূর্ণ সম্পর্ক গড়ে তোলার নির্দেশ দেন। গোত্রীয় বিভেদ ও বিদ্বেষ ভুলে গিয়ে সবাইকে' ভ্রাতৃত্বের বন্ধনে আবদ্ধ হওয়ার নির্দেশ দেন। হযরত মুহাম্মদ (স) এ ভাষণের মাধ্যমে পৃথিবীতে শান্তি প্রতিষ্ঠার পাশাপাশি পরকালীন জীবনের শাস্তি থেকে মানুষের মুক্তির উপায় নির্দেশ করেন। এছাড়াও মহানবি (স) তাঁর ঐ ভাষণে দাস-দাসী, স্ত্রী-পরিজনের সাথে সদয় ব্যবহার, আমানত রক্ষা করা এবং ধর্ম নিয়ে বাড়াবাড়ি না করার উপদেশ দিয়েছেন। যুগে যুগে পথহারা মানুষ মহানবি (স)-এর এ ভাষণ থেকে সঠিক পথের সন্ধান লাভ করেছে। বিদায় হজের ভাষণে তিনি মানুষকে সাম্য, মৈত্রী ও ভ্রাতৃত্বের বন্ধনে আবদ্ধ হয়ে সুশৃঙ্খল ও শান্তিপূর্ণ সমাজ প্রতিষ্ঠার নির্দেশ দেন। উপরের আলোচনা থেকে বলা যায়, জনাব নাহিদের বক্তব্যের সাথে রাসুল (স)-এর বিদায় হজের ভাষণের সাদৃশ্য রয়েছে।"
        },
        {
          "label": "ঘ",
          "question": "সামাজিক শান্তি প্রতিষ্ঠায় উদ্দীপকের উদ্যোগটি কতটুকু ফলপ্রসূ? মহানবি (স)-এর জীবনের আলোকে বিশ্লেষণ করো।",
          "explanation": "মহানবি (স)-এর প্রতিষ্ঠিত হিলফুল ফুযুল-এর সাথে সামঞ্জস্যপূর্ণ হওয়ায় সামাজিক শান্তি প্রতিষ্ঠায় উদ্দীপকের উদ্যোগটি অনেক বেশি ফলপ্রসূ হবে। মহানবি (স) ছিলেন খুবই শান্তিপ্রিয়। সিরিয়া থেকে আরবে ফিরে এসে তিনি ফিজার যুদ্ধের ভয়াবহতা দেখেন। নিহতদের স্বজনরা ও আহতদের আর্তনাদ তাকে অস্থির করে তোলে। এ অশান্তি বন্ধ করার জন্য তিনি গড়ে তুললেন 'হিলফুল ফুযুল' বা শান্তি সংঘ। এ সংঘেরই প্রতিফলন ঘটেছে উদ্দীপকে গৃহীত উদ্যোগটিতে। উদ্দীপকের আশরাফ সাহেব একজন সৎ লোক, তিনি এলাকার মানুষদের মধ্যে শান্তি ও শৃঙ্খলা নিশ্চিত করার জন্য একটি সংঘ গঠনের উদ্যোগ গ্রহণ করেন। এ সম্পর্কে জানতে পেরে তার পিতা বলেন, \"এরূপ কর্মকাণ্ড সামাজিক শান্তি প্রতিষ্ঠায় সহায়ক।\" এখানে আশরাফের গৃহীত উদ্যোগটির সাথে রাসুল (স)-এর প্রতিষ্ঠিত সংঘ হিলফুল ফুযুলের সাদৃশ্য রয়েছে। কেননা, হিলফুল ফুযুলেরও উদ্দেশ্য ছিল আর্তের সেবা, অত্যাচারীকে প্রতিরোধ ও অত্যাচারিতকে সাহায্য করা, গোত্রে গোত্রে শান্তি-সম্প্রীতি বজায় রাখা। প্রকৃতপক্ষেই এই ধরনের সংগঠন যুগে যুগে শান্তি প্রতিষ্ঠায় যুগান্তকারী ভূমিকা পালন করে আসছে। কারণ হিলফুল ফুযুল প্রতিষ্ঠার পর আরবের সমাজ থেকে অন্যায়-অত্যাচার দূরীভূত হয়েছিল। বর্তমান বিশ্বের জাতিসংঘ থেকে শুরু করে বহু প্রতিষ্ঠান হিলফুল ফুযুলের কাছে ঋণী। পরিশেষে বলা যায়, রাসুল (স) কর্তৃক প্রতিষ্ঠিত শান্তিসংঘ অর্থাৎ, 'হিলফুল ফুযুল' তৎকালীন আরবে শান্তি-শৃঙ্খলা রক্ষায় অত্যন্ত কার্যকরী ভূমিকা পালন করে। তাই উদ্দীপকের আশরাফের গৃহীত উদ্যোগটিও সমাজে শান্তি প্রতিষ্ঠায় অনেক বেশি ফলপ্রসূ হবে বলে ধারণা করা যায়।"
        }
      ]
    },
    {
      "number": "11",
      "uddipok": "দৃশ্যকল্প-১: জনাব জামাল ইসলাম শিক্ষা ক্লাসে একজন মুসলিম মনীষীর জীবনী আলোচনা করেন, যার সংকলিত গ্রন্থকে আল-কুরআনের পর সবচেয়ে বিশুদ্ধ গ্রন্থ হিসেবে বিবেচনা করা হয়। দৃশ্যকল্প-২: জনাব আনিস একজন মুসলিম শাসকের জীবনী অধ্যয়ন করেন। যিনি ছিলেন ন্যায় ও ইনসাফের মূর্ত প্রতীক। অন্যায়-অপরাধের শাস্তি প্রদানের ক্ষেত্রে তিনি তার আপনজনকেও ছাড় দেননি।",
      "tag": "DB 24",
      "sub_questions": [
        {
          "label": "ক",
          "question": "রসায়ন শাস্ত্রের জনক কে?",
          "explanation": "রসায়ন শাস্ত্রের জনক জাবির ইবনে হাইয়ান।"
        },
        {
          "label": "খ",
          "question": "হযরত আবু বকর (রা)-কে ইসলামের ত্রাণকর্তা বলা হয় কেন?",
          "explanation": "ইসলামের সেবায় অসামান্য অবদানের জন্য হযরত আবু বকর (রা)-কে ইসলামের ত্রাণকর্তা বলা হয়। রাসূল (স)-এর ইন্তিকালের পর হযরত আবু বকর (রা) অত্যন্ত দক্ষতার সাথে মুরতাদ (ইসলামচ্যুত) ও যাকাত অস্বীকারকারীদের দমন করেন। তাছাড়া ইয়ামামার যুদ্ধে অনেক হাফেজে কুরআন শাহাদাতবরণ করায় পবিত্র কুরআন বিলুপ্তির আশঙ্কা দেখা দিলে তিনি পবিত্র কুরআনকে গ্রন্থাকারে লিপিবদ্ধ করার 'ব্যবস্থা করেন। এসব যুগান্তকারী পদক্ষেপ বাস্তবায়ন করার কারণে তাঁকে ইসলামের ত্রাণকর্তা বলা হয়।"
        },
        {
          "label": "গ",
          "question": "জনাব জামাল যে মনীষীর জীবনী আলোচনা করছিলেন তা চিহ্নিত করে জ্ঞানের ক্ষেত্রে তাঁর অবদান বর্ণনা করো।",
          "explanation": "জনাব জামাল ইমাম বুখারি (র)-এর জীবনী আলোচনা করেছিলেন। জ্ঞানের ক্ষেত্রে তাঁর অবদান অপরিসীম। হাদিস শাস্ত্রে অবদানের কারণে যে মনীষী সর্বোচ্চ আসন দখল করে আছেন তিনি হলেন ইমাম বুখারি (র)। হাদিস শাস্ত্রে অনন্য ভূমিকার কারণে তাঁকে হাদিস বর্ণনায় মুহাদ্দিসদের নেতা বলা হয়। জনাব জামালের আলোচনায় এ মনীষীর প্রতি ইঙ্গিত রয়েছে। দৃশ্যকল্প-১ এ জনাব জামাল ইসলাম শিক্ষা ক্লাসে একজন মুসলিম মনীষীর - জীবনী আলোচনা করেন, যার সংকলিত গ্রন্থকে আল-কুরআনের পর সবচেয়ে বিশুদ্ধ গ্রন্থ হিসেবে বিবেচনা করা হয়। তিনি এখানে মূলত ইমাম বুখারি সম্পর্কে আলোচনা করেছেন। তিনি একাধারে ছয় বছর হাদিস বিষয়ে জ্ঞান লাভ করার পর হাদিস সংগ্রহ করার জন্য কুফা, বাগদাদ, বসরা ইত্যাদি স্থানে যান। এভাবে দীর্ঘ ষোলো বছর জ্ঞান সাধনায় ৬ লক্ষ হাদিস থেকে পরীক্ষা-নিরীক্ষা করে ৭২৭৫টি হাদিস বুখারি শরীফে লিপিবদ্ধ করেন। প্রত্যেক হাদিস লেখার পূর্বে তিনি ওযু ও গোসল করে দুই রাকআত নফল নামায পড়তেন। তারপর ইস্তেখারা করতেন। বিশুদ্ধ মনে হলে সেই হাদিস লিখতেন। হাদিস বিশারদ ও উলামায়ে কেরাম ঐকমত্য পোষণ করেছেন যে, পৃথিবীতে আল-কুরআনের পর বুখারি শরিফই হলো সবচেয়ে বিশুদ্ধ গ্রন্থ। ৯০ হাজার ছাত্র ইমাম বুখারি (র)-এর কাছে হাদিস শিখেছেন। তাই বলা যায়, জনাব জামাল ইমাম বুখারি (র)-এর জীবনী আলোচনা করেছিলেন।"
        },
        {
          "label": "ঘ",
          "question": "\"আইনের শাসন প্রতিষ্ঠায় এমন শাসক অত্যাবশ্যক।\"- দৃশ্যকল্প-২ এর আলোকে বিশ্লেষণ করো।",
          "explanation": "'আইনের শাসন প্রতিষ্ঠায় এমন শাসক অত্যাবশ্যক।'- দৃশ্যকল্প-২ এ বর্ণিত ইসলামের দ্বিতীয় খলিফা হযরত উমর (রা)-এর চরিত্র অনুযায়ী উক্তিটি যথার্থ। হযরত উমর (রা) ছিলেন ন্যায় ও ইনসাফের মূর্ত প্রতীক। ন্যায় প্রতিষ্ঠা করতে তিনি কোনো ভেদাভেদ করতেন না। তাঁর কাছে সবাই ছিল সমান। অপরাধী নিকটাত্মীয় হলেও তাঁর শাস্তি থেকে রেহাই পেত না। উদ্দীপকের বর্ণনায়ও এই বিষয়টি লক্ষণীয়। দৃশ্যকল্প-২ এ জনাব আনিস একজন মুসলিম শাসকের জীবনী অধ্যয়ন করেন। যিনি ছিলেন ন্যায় ও ইনসাফের মূর্ত প্রতীক। অন্যায়-অপরাধের শাস্তি প্রদানের ক্ষেত্রে তিনি তার আপনজনকেও ছাড় দেননি। তিনি ইসলামের দ্বিতীয় খলিফা হযরত উমর (রা)-এর জীবনী অধ্যয়ন করেছেন। কারণ, হযরত উমর (রা) মদপানের অপরাধে নিজের পুত্র আবু শাহমাকে কঠোর শাস্তি দেন। এতে তার মৃত্যু হয়। হযরত উমর (রা) ছিলেন গণতন্ত্রমনা। রাষ্ট্রের গুরুত্বপূর্ণ কাজে তিনি সাহাবিদের সঙ্গে পরামর্শ করতেন এবং তাঁদের মতামতের গুরুত্ব দিতেন। মানব দরদি, হযরত উমর ফারুক (রা) ছিলেন সাম্য ও মানবতাবোধের মহান আদর্শ। জুমুআর সময় তিনি জনসাধারণের জন্য শাসকের বিরুদ্ধে অভিযোগ করার ব্যবস্থা করেন। এরই পরিপ্রেক্ষিতে এক লোক স্বয়ং তাঁর বিরুদ্ধে অভিযোগ করলেন যে, বাইতুল মাল থেকে প্রাপ্ত কাপড় দিয়ে কারও পুরো একটি জামা হয়নি। অথচ খলিফার গায়ে সে কাপড়ের একটি পুরো জামা দেখা যাচ্ছে। খলিফা অতিরিক্ত কাপড় কোথায় পেলেন? খলিফার পক্ষ থেকে তাঁর পুত্র আবদুল্লাহ (রা) উত্তর দিলেন যে, আমি আমার অংশটুকু আমার আব্বাকে দিয়ে দিয়েছি, এতে তাঁর পুরো জামা হয়েছে। উপরের আলোচনা থেকে বলা যায়, হযরত উমর (রা) ছিলেন ন্যায় ও ইনসাফের এক মূর্ত প্রতীক। তাই আইনের শাসন প্রতিষ্ঠায় হযরত উমর (রা)-এর মতো শাসক থাকা জরুরি।"
        }
      ]
    }
  ]
}