{
  "title": "সিলেট বোর্ড ২০২৩",
  "subtitle": "ইসলাম ও নৈতিক শিক্ষা (11)",
  "questions": [
    {
      "number": "1",
      "uddipok": "আল্লাহর পক্ষ থেকে নির্দেশপ্রাপ্ত হয়ে রাসুলুল্লাহ (স) সাফা পাহাড়ে আরোহণ করে কুরাইশদের উদ্দেশ্যে বলেন, আমি এক ভীষণ আযাব সম্পর্কে তোমাদেরকে সতর্ক করছি। অধিকাংশ কুরাইশ রাসুলুল্লাহ (স) এর সতর্ক বাণী অমান্য করে পূর্বের ন্যায় আল্লাহর সন্তুষ্টি অর্জনের জন্য কাবা ঘর তাওয়াফ করতে থাকে। আবার লাত ও মানাতকে উপাস্য বানিয়ে তাদের সিজদাহ করাও অব্যাহত রাখে। তারা মনে করে, এগুলো তাদেরকে আল্লাহর নৈকট্য অর্জনে সাহায্য করবে।",
      "tag": "SB 23",
      "sub_questions": [
        {
          "label": "ক",
          "question": "ইমান কী?",
          "explanation": "শরিয়তের যাবতীয় বিধি-বিধান অন্তরে বিশ্বাস করা, মুখে স্বীকার করা এবং সে অনুযায়ী আমল করাই হলো ইমান।"
        },
        {
          "label": "খ",
          "question": "\"ইসলামই আল্লাহর নিকট গ্রহণযোগ্য একমাত্র জীবনব্যবস্থা\"। - ব্যাখ্যা করো।",
          "explanation": "আলোচ্য কথাটির মাধ্যমে বোঝানো হয়েছে ইসলাম ছাড়া আর কোনো ধর্মীয় বিধান আল্লাহর কাছে গ্রহণযোগ্য নয়। আল্লাহ তায়ালা মানবজাতির হেদায়াতের জন্য যুগে যুগে বহু আদেশ-নিষেধ, বিধি-বিধান প্রেরণ করেছেন। এসব আদেশ-নিষেধ শরিয়ত হিসেবে প্রদান করেছেন। শরিয়তের সর্বশেষ ও পূর্ণাঙ্গ রূপ হলো ইসলাম। এটি হলো মানবজাতির জন্য নির্দেশিত সর্বশেষ ও সর্বোত্তম জীবনবিধান। আল্লাহ তায়ালা এ সম্পর্কে বলেন, 'নিশ্চয়ই আল্লাহর নিকট ইসলামই একমাত্র মনোনীত ধর্ম বা জীবনব্যবস্থা।' (সূরা আলে ইমরান, আয়াত ১৯) সুতরাং ইসলাম হলো আল্লাহ তায়ালার নিকট একমাত্র গ্রহণযোগ্য ধর্ম।"
        },
        {
          "label": "গ",
          "question": "রাসুলুল্লাহ (স) কুরাইশদের নিকট কী পৌঁছে দিয়েছিলেন? ব্যাখ্যা করো।",
          "explanation": "রাসুলুল্লাহ (স) কুরাইশদের নিকট ইসলামের দাওয়াত পৌছে দিয়েছিলেন। কুরাইশরা ছিল আরবের মক্কার একটি সম্ভ্রান্ত বংশ। তারা ছিল মুশরিক। তারা বিভিন্ন মূর্তি ও দেবদেবীর পূজা করত। নবুয়ত প্রাপ্তির পর মহানবি (স) বিপথগামী কুরাইশদের কাছে ইসলাম প্রচার শুরু করেন। তিনি কালেমার বাণী ঘরে ঘরে পৌঁছে দেন। কিন্তু কুরাইশরা মহানবি (স)-এর এ দাওয়াত অস্বীকার করে। মহানবি (স) ঘোষণা করেন, আল্লাহ ব্যতীত আর কোনো উপাস্য নেই এবং হযরত মুহাম্মদ (স) আল্লাহর রাসুল। তিনি আরও ঘোষণা করেন, ইসলামই আল্লাহর একমাত্র মনোনীত ধর্ম, আল-কুরআন এ ধর্মের পবিত্র গ্রন্থ। আল্লাহ সমগ্র বিশ্বের সৃষ্টিকর্তা, পালনকর্তা, রিজিকদাতা এবং সবকিছুর মালিক। তিনি সকল সৃষ্টির জীবন ও মৃত্যুদানকারী। উদ্দীপকে মহানবি (স)-এর কুরাইশদের ইসলামের দাওয়াত দানের একটি প্রেক্ষাপট বর্ণনা করা হয়েছে। যেখানে কুরাইশদের ঔদ্ধত্য প্রকাশিত হয়েছে। এ প্রেক্ষাপটেই মহান আল্লাহ সূরা আল-লাহাব নাজিল করেছিলেন। প্রথম তিন বছর গোপনে তাঁর আত্মীয়স্বজনকে ইসলামের দাওয়াত দিলেন। পরে আল্লাহর নির্দেশে প্রকাশ্যে ইসলামের পথে দাওয়াত দেওয়া শুরু করলেন। এতে মূর্তি পূজারিরা তাঁর বিরোধিতা করতে শুরু করল। নবিকে তারা ধর্মদ্রোহী, পাগল বলে ঠাট্টা-বিদ্রূপ করতে লাগল। তারা তাঁর ওপর শারীরিক, মানসিক নির্যাতন চালাল, পাথর ছুড়ে আঘাত করল, আবর্জনা নিক্ষেপ করল, অপমানিত ও লাঞ্ছিত করল। মহানবি হযরত মুহাম্মদ (স)- কে নেতৃত্ব, ধন-সম্পদ ও সুন্দরী নারীর লোভ দেখাল। তিনি বললেন, আমার এক হাতে চন্দ্র আর অন্য হাতে সূর্য এনে দিলেও আমি এ সত্য প্রচার করা থেকে বিরত হব না। সুতরাং দেখা যায়, মহানবি (স) আত্মত্যাগ ধৈর্য ও দৃঢ়তার মাধ্যমে কুরাইশদের কাছে তাওহিদের বাণী বা আল্লাহর একত্ববাদ পৌছে দিয়েছিলেন। কিন্তু কুরাইশরা শয়তানের দাসত্বকে প্রাধান্য দিয়ে রাসুল (স)-এর বিরোধিতা করেছিল।"
        },
        {
          "label": "ঘ",
          "question": "কুরাইশদের ইবাদত কতোটা সঠিক ছিল? তাদের কর্মকাণ্ড আকাইদের আলোকে চিহ্নিতপূর্বক বিশ্লেষণ করো।",
          "explanation": "কুরাইশদের ইবাদত মোটেই সঠিক ছিল না। আকাইদের আলোকে তাদের কর্মকান্ড ছিল শিরকের অন্তর্ভুক্ত। ইসলামের মৌলিক বিষয়গুলোর প্রতি দৃঢ় বিশ্বাসকে আকাইদ বলা হয়। ইসলাম আল্লাহ তায়ালার মনোনীত একমাত্র দীন বা জীবনব্যবস্থা। এর বিশ্বাসগত দিকের নাম হলো আকাইদ। আকাইদের বিষয়গুলোতে বিশ্বাস স্থাপন করে আল্লাহর কাছে নিজেকে সমর্পণ করতে হয়। এরপর থেকে ইবাদতদের যোগ্য মালিক হিসেবে একমাত্র আল্লাহর সামনেই মাথা নত করা বাঞ্ছনীয়। অথচ কুরাইশগণ সত্য দীনের দাওয়াত পাওয়ার পরও যে পথে হাঁটছিল তা নিঃসন্দেহে অযৌক্তিক, ভ্রান্ত এবং ঘৃণ্য। আকাইদের বিষয়গুলো হলো আল্লাহ তায়ালা, নবি-রাসুল, ফেরেশতা, আসমানি কিতাব, পরকাল, জান্নাত-জাহান্নাম ইত্যাদি। এ বিষয়গুলো কুরআনও ও হাদিস দ্বারা প্রতিষ্ঠিত ও প্রমাণিত। আল্লাহ তায়ালার একত্ববাদে বিশ্বাস এবং তাঁর সামনে নির্দ্বিধায় মাথা নত করা হলো সবচেয়ে গুরুত্বপূর্ণ বিষয়। অথচ কুরাইশরা আল্লাহর পরিবর্তে অসংখ্য মূর্তি তৈরি করে সেগুলোর পূজা করত। পবিত্র কাবাঘরে ৩৬০টি মূর্তি স্থাপন করার সাহস তারা দেখিয়েছিল। এসব মূর্তিগুলোর ছিল না কোনো ক্ষমতা, ছিল না কোনো বুদ্ধি। এরা কারও জন্য কিছুই করতে পারত না। অথচ তারা এগুলোকেই উপাস্য বানিয়েছিল। কুরআনে বর্ণিত হয়েছে \"কোনো কিছুই তাঁর, সদৃশ নয়।\" (সূরা আশ-শুরা, আয়াত-১১) আল্লাহ তায়ালা এক ও অদ্বিতীয়। তিনি তাঁর সত্তা ও গুণাবলিতে অদ্বিতীয়। তিনিই প্রশংসা ও ইবাদতের একমাত্র মালিক। আল্লাহ বলেন, 'আল্লাহ কারও মুখাপেক্ষী নন, সকলেই তাঁর মুখাপেক্ষী। তিনি কাউকে জন্ম দেন নি এবং তাঁকে ও জন্ম দেওয়া হয় নি। আর তাঁর সমতুল্য কেউ নেই।' (সূরা ইখলাস)। তাওহিদের এ বিষয়গুলো অস্বীকার করে কুরাইশগণ যে পূজায় লিপ্ত হয়েছে তা হলো শিরক। আর এটি হলো সবচেয়ে বড় জুলুম ও পাপ। আল্লাহ তায়ালা মুশরিকদেরকে কখনোই ক্ষমা করবেন না। তাই বলা যায়, কুরাইশদের ইবাদত সঠিক ও গ্রহণযোগ্য ছিল না।"
        }
      ]
    },
    {
      "number": "2",
      "uddipok": "তথ্য-১: জনাব 'ক' বিশ্বাস করে, মৃত্যুই জীবনের পরিসমাপ্তি। পরকাল বলতে কিছু নেই। তথ্য-২ : তানিয়া নবম শ্রেণির ছাত্রী। তার শিক্ষাক্রমে অন্যান্য বিষয়ের সাথে একটি বিশেষ বিষয় অন্তর্ভুক্ত আছে। এটি অধ্যয়ন করে সে আল্লাহ ও রাসুলের পরিচয় এবং পৃথিবীতে মানুষের করণীয় ও বর্জনীয় সম্পর্কে জ্ঞানলাভ করতে পারছে। অবশেষে সে এই সিদ্ধান্তে পৌঁছেছে, \"যদি এটি পড়ালেখার সুযোগ না পেত তাহলে সে অনৈতিক কর্মকাণ্ডের সাথে জড়িয়ে যেত।”",
      "tag": "SB 23",
      "sub_questions": [
        {
          "label": "ক",
          "question": "ইমানের মূলকথা কী?",
          "explanation": "ইমানের মূলকথা হলো আল্লাহ ছাড়া কোনো মাবুদ নেই। হযরত মুহাম্মদ (স) আল্লাহর বান্দা ও রাসুল।"
        },
        {
          "label": "খ",
          "question": "\"ইসলাম হলো ইমানের বহিঃপ্রকাশ।\"- ব্যাখ্যা করো।",
          "explanation": "আল্লাহ তায়ালা ও রাসূল (স)-এর আনুগত্য হলো ইসলাম। আর এ আনুগত্য ইমানেরই বহিঃপ্রকাশ।আল্লাহ তায়ালার প্রতি আন্তরিকভাবে বিশ্বাস স্থাপন করে তাঁর কাছে পরিপূর্ণভাবে আত্মসমর্পণ করা, বিনা দ্বিধায় তাঁর যাবতীয় আদেশ- নিষেধ মেনে চলা এবং তাঁর দেওয়া বিধান ও হযরত মুহাম্মদ (স) এর দেখানো পথ অনুসারে জীবনযাপন করার নামই ইসলাম। আর এ সবকিছুই হয়ে থাকে ইমান গ্রহণের পরে। কারণ ইমান গ্রহণ না করে কেউ আল্লাহর আদেশ- নিষেধ মেনে চলতে পারে না। অর্থাৎ ইসলাম ইমানেরই বহিঃপ্রকাশ।"
        },
        {
          "label": "গ",
          "question": "জনাব 'ক'-এর বিশ্বাস কীসের শামিল? ব্যাখ্যা করো।",
          "explanation": "জনাব 'ক'-এর বিশ্বাস কুফরের শামিল। কুফর শব্দের আভিধানিক অর্থ অস্বীকার করা, অবিশ্বাস করা। ঢেকে রাখা, গোপন করা, অবাধ্য হওয়া ইত্যাদি। কুফর হলো ইমানের বিপরীত। ইসলামের মৌলিক বিষয়গুলোতে বিশ্বাসের নাম ইমান। আর এসব বিষয়ে অবিশ্বাস করা হলো কুফর। জনাব 'ক'-এর বিশ্বাসে এ বিষয়টি লক্ষ করা যায়। জনাব 'ক' বিশ্বাস করে মৃত্যুই জীবনের পরিসমাপ্তি। পরকাল বলতে কিছু নেই। তার এ কথায় আখিরাতে অবিশ্বাস প্রকাশ পায়। মৃত্যুর পরে মানুষের যে নতুন জীবন শুরু হয় তাকে আখিরাত বলা হয়। এটি অনন্ত কালের জীবন। এ জীবনের শুরু আছে। কিন্তু শেষ নেই। আখিরাতে মানুষের দুনিয়ার কাজকর্মের হিসাব নেওয়া হবে। এরপর ভালো কাজের পুরস্কারস্বরূপ জান্নাত এবং মন্দ কাজের জন্য জাহান্নামের শাস্তি দেওয়া হবে। ইসলামের মৌলিক বিষয়ের একটি হলো আখিরাত সম্পর্ক এই গুলো মনে বিশ্বাস স্থাপন করা। জনাব 'ক' আখিরাত সম্পর্কিত এ বিষয়গুলো বিশ্বাস করেন না। তাই তার বিশ্বাস কুফরের শামিল।"
        },
        {
          "label": "ঘ",
          "question": "তানিয়ার পঠিত বিশেষ বিষয়টি চিহ্নিত করে তার সিদ্ধান্তের যথার্থতা নিরূপণ করো।",
          "explanation": "তানিয়ার পঠিত বিশেষ বিষয়টি হলো ইসলাম ও নৈতিক শিক্ষা। আর এ বিষয় সম্পর্কে তার সিদ্ধান্ত যথার্থ। ইসলাম ও নৈতিক শিক্ষা হলো ইসলাম ও নীতিগত বিষয়ে জ্ঞান লাভ করা। কোনো কিছু বাস্তবায়ন করতে হলে প্রথম সে সম্পর্কে জ্ঞান লাভ করতে হয়। ইসলাম অনুযায়ী জীবন পরিচালনা ও নৈতিক জীবন যাপনের জন্য আগে এ সম্পর্কে জ্ঞান অর্জন করা প্রয়োজন। এ কারণে আমাদের শিক্ষাক্রমে ইসলাম ও নৈতিক শিক্ষা বিষয় সংযুক্ত করা হয়েছে। তানিয়ার পঠিত বিষয়টি এ বিষয়ের প্রতিই ইঙ্গিত করে। তানিয়া তার শিক্ষাক্রমে সংযুক্ত আলোচ্য বিষয়টি পড়ে, আল্লাহ ও রাসুলের পরিচয় এবং পৃথিবীতে মানুষের করণীয়-বর্জনীয় সম্পর্কে জ্ঞান লাভ করতে পারছে। ইসলাম ও নৈতিক শিক্ষা বিষয়টি পাঠ করেই এসব জ্ঞান অর্জন করা যায়। কারণ এতে আল-কুরআন ও হাদিস অনুসারে বিভিন্ন অধ্যায় ও পাঠ সংযুক্ত করা হয়েছে। এগুলো শিক্ষার মাধ্যমে আল্লাহ তায়ালার ইবাদত ও আনুগত্য শিখতে পারি। আমাদের দৈনন্দিন জীবন চলাফেরা, ওঠাবসা কীভাবে করতে হবে তা জানতে পারি। সততা, ন্যায়পরায়ণতা, দয়া, বিনয়, নম্রতা ইত্যাদি গুণের অনুশীলন করতে পারি। লোভ, হিংসা, মিথ্যাচার, অহংকার, পরনিন্দা খারাপ অভ্যাস পরিহার করে উত্তম চরিত্রের অধিকারী হতে পারি। সাম্য, মৈত্রী, ভ্রাতৃত্ব, সহিষ্ণুতা, সহনশীলতা, পারস্পরিক সহযোগিতা, সহানুভূতি ইত্যাদির মাধ্যমে সুন্দর সমাজ প্রতিষ্ঠা করার প্রয়োজনীয় জ্ঞানার্জন করতে পারি। পরকালীন জীবনে জান্নাত লাভ ও জাহান্নাম থেকে মুক্তির উপায় জানতে পারি। এককথায় ইসলাম শিক্ষার মাধ্যমে আমরা দুনিয়া ও আখিরাতের শান্তি ও সফলতার দিকনির্দেশনা অর্জন করতে পারি। অনৈতিক কর্মকান্ডে না জড়িয়ে সত্য ও সুন্দরের পথে চলতে পারি। এ কারণে তানিয়ার সিদ্ধান্তকে সঠিক হিসেবে নিরূপণ করা যায়।"
        }
      ]
    },
    {
      "number": "3",
      "uddipok": "জনাব জামাল আল্লাহর সন্তুষ্টি অর্জনের জন্য ভোররাতে আহার গ্রহণ করে সূর্যাস্ত পর্যন্ত পানাহার থেকে বিরত থাকেন। তার মহল্লায় কিছু সংখ্যক ধনীলোক বাস করেন। আবার বেশকিছু গরিবও আছেন। ধনীরা বছর শেষে তাদের সম্পদের নির্দিষ্ট অংশ দিয়ে শাড়ি, লুঙ্গি কিনে গরিবদের মাঝে বিতরণ করেন। মহল্লার মসজিদের ইমাম মসজিদ কমিটির সহায়তায় এলাকার ধনী ও গরিবদের তালিকা প্রস্তুত করেন। ধনীরা তাদের বাৎসরিক বাধ্যতামূলক আর্থিক দানের অর্থ ইমাম সাহেবের নিকট জমা করেন। ইমাম সাহেব তালিকাভুক্ত গরিবদের মধ্য থেকে প্রতি বছর ২০ জন পুরুষকে ২০টি রিকশা ভ্যান ও ২০ জন মহিলাকে ২০টি সেলাই মেশিন প্রদান করেন। কিছু টাকা তিনি দুস্থদের চিকিৎসা বাবদ খরচের জন্য প্রদান করেন। পাঁচ বছর পর দেখা যায় মহল্লায় গরিব লোকগুলো স্বাবলম্বী হয়ে গেছেন।",
      "tag": "SB 23",
      "sub_questions": [
        {
          "label": "ক",
          "question": "ইবাদত কাকে বলে?",
          "explanation": "দৈনন্দিন জীবনের সকল কাজকর্মে আল্লাহ তায়ালার বিধি-বিধান মেনে চলাকে ইবাদত বলে।"
        },
        {
          "label": "খ",
          "question": "সাওম কীভাবে মানুষকে পাপ থেকে সুরক্ষা দেয়? ব্যাখ্যা করো।",
          "explanation": "সাওম মানুষের মনে আল্লাহভীতি তৈরির মাধ্যমে পাপ থেকে সুরক্ষা দেয়। সুবহে সাদিক থেকে, সূর্যাস্ত পর্যন্ত আল্লাহর সন্তুষ্টি লাভের আশায় মানুষ সাওম পালন করে। সাওম অবস্থায় প্রতি মূহূর্তে মানুষ একমাত্র আল্লাহর ভয়ে পানাহার, ইন্দ্রিয় তৃপ্তি, মিথ্যা, গিবত, পরনিন্দা ইত্যাদি কাজ থেকে বিরত থাকে। সাওম 'হলো কোনো ব্যক্তি ও তার মন্দ কাজের মাঝে ঢালস্বরূপ। মানুষ ইচ্ছা করলে লুকিয়ে সব অন্যায় করতে পারে। কিন্তু রোজাদারের মধ্যে আল্লাহর ভয়টা এমনভাবে কাজ করে যে, সে অন্যায় কাজে লিপ্ত হতে পারে না। মূলত লোভ-লালসা, হিংসা-বিদ্বেষ, কাম- ক্রোধের বশবর্তী হয়ে মানুষ অনৈতিকতার পথে পা বাড়ায়। রোযা তাকওয়া অবলম্বনের মাধ্যমে মানুষকে এসব পাপের পথ থেকে মুক্ত রাখে।"
        },
        {
          "label": "গ",
          "question": "জামাল সাহেব কোন ইবাদতটি পালন করেন? ব্যাখ্যা করো।",
          "explanation": "নিম্নের অনুরুপঃ আ. জলিল ইসলামের অন্যতম মৌলিক ইবাদত সাওম পালন করেছেন। সাওম আরবি শব্দ। এর আভিধানিক অর্থ হলো বিরত থাকা। শরিয়তের পরিভাষায়, সাওম হলো সুবহে সাদিক থেকে সূর্যাস্ত পর্যন্ত আল্লাহর সন্তুষ্টি লাভের আশায় নিয়তের সাথে পানাহার ও ইন্দ্রিয় তৃপ্তি থেকে বিরত থাকা, যা আ. জলিলের পালনকৃত ইবাদতের সাথে সাদৃশ্যপূর্ণ। উদ্দীপকের আ. জলিল প্রতি বছরের মতো এবারও মাসব্যাপী রাতের শেষ ভাগে কিছু খেয়ে সারাদিন পানাহার থেকে বিরত থাকেন। তার এ ইবাদতটি হলো সাওম। এটি একটি ফরজ ইবাদত। প্রাপ্তবয়স্ক প্রত্যেক নারী ও পুরুষের উপর রমযান মাসের এক মাস সাওম পালন করা ফরজ। সাওম কেবল আমাদের উপরই নয়; বরং পূর্বের সকল নবি-রাসুলের উম্মতের ওপরও ফরজ ছিল। সাওম পালনের মাধ্যমে সাওম পালনকারীর আত্মিক উৎকর্ষ সাধিত হয়। সাওমের মাধ্যমে মানুষের মনে তাকওয়া (আল্লাহভীতি) ও আল্লাহর প্রতি ভালোবাসা সৃষ্টি হয়। মানুষ লোভ-লালসা, হিংসা-বিদ্বেষ প্রভৃতি মন্দ কাজ থেকে বিরত থাকে। গরিবের ক্ষুধা- পিপাসার যন্ত্রণা উপলব্ধি করতে পারে। ফলে মানুষের মাঝে সহানুভূতি ও সহমর্মিতার ভাব সৃষ্টি হয়। একে-অপরকে সাহায্য-সহযোগিতা করার মাধ্যমে সামাজিক সম্পর্ক মজবুত হয়। তাই আমাদের রমযানে একমাস যথাযথভাবে সাওম পালন করতে হবে এবং এ থেকে শিক্ষা নিয়ে আমাদের জীবন গঠন করতে হবে।"
        },
        {
          "label": "ঘ",
          "question": "মহল্লার ধনী লোকদের ইবাদতটি চিহ্নিতপূর্বক এর আর্থিক সুফল বিশ্লেষণ করো।",
          "explanation": "মহল্লার ধনী লোকদের পালনকৃত ইবাদতটি হলো যাকাত। আর্থিক দিক দিয়ে এ ইবাদতটি সমাজ ও রাষ্ট্রে অভাবনীয় সুফল বয়ে আনে। সমাজের ধনী ও গরিবের মাঝে আর্থিক সমন্বয় সাধন করার জন্য আল্লাহ যে ইবাদতটি দিয়েছেন সেটি হলো যাকাত। এটি আদায়ের মাধ্যমে সমাজের দূর্বল লোকেরা আর্থিকভাবে সবল হয়ে ওঠে। সামর্থ্যবান প্রত্যেক মুসলমানের ওপর এ ইবাদত পালন করা ফরজ। মহল্লার ধনী লোকেরা এ ফরজ ইবাদতটি পালনের দৃষ্টান্ত দেখিয়েছেন। মহল্লার ধনী লোকেরা তাদের বাৎসরিক বাধ্যতামূলক দানের অর্থ ইমাম সাহেবের কাছে জমা করেন। ইমাম সাহেব এ অর্থ দিয়ে সমাজের মানুষকে। স্বাবলম্বী করার জন্য বিভিন্ন ব্যবস্থা গ্রহণ করেন। এ কাজ যাকাত আদায়ের প্রতিই ইঙ্গিত দেয়। কারণ কোনো মুসলিম নিসাব পরিমাণ সম্পদের মালিক হলে বছরান্তে তার সম্পদের শতকরা ২.৫০ হারে নির্দিষ্ট খাতে ব্যয় করাকে যাকাত বলে। যাকাত প্রদান করলে ধনীর সম্পদ পবিত্র, পরিশুদ্ধ ও বৃদ্ধি পায়। ইসলামি অর্থব্যবস্থার উৎসগুলোর মধ্যে যাকাত হলো অন্যতম। এর ওপর ইসলামি রাষ্ট্রের অর্থনৈতিক ভিত্তি ও জনকল্যাণমুখী প্রকল্পসমূহের সাফল্য নির্ভরশীল। এতে সম্পদের প্রবাহ গতিশীল হয়। ধনীর সম্পদ পুঞ্জীভূত না থেকে দরিদ্র লোকদের হাতেও যায়। ফলে রাষ্ট্রের অর্থনীতি সচল হয়। উৎপাদন বৃদ্ধি পায় এবং বেকারত্ব হ্রাস পায়। মাথাপিছু আয় বেড়ে যায়। রাষ্ট্রের অর্থনৈতিক ভিত মজবুত ও শক্তিশালী হয়। আর্থিকভাবে অসচ্ছল লোকগুলো ধীরে ধীরে সচ্ছল হতে থাকে। দিনে দিনে সম্পদশালী লোকের সংখ্যা বৃদ্ধি পায়। আল্লাহ তায়ালা বলেন, 'আল্লাহ সুদকে নিশ্চিহ্ন করেন এবং দানকে বাড়িয়ে দেন।' (সূরা আল-বাকারা, আয়াত ২৭৬)। উপরের আলোচনা থেকে প্রতীয়মান হয় যে, মহল্লার ধনী লোকদের পালন করা ইরাদতটি হলো যাকাত। যা সমাজের অর্থনৈতিক অবস্থাকে সমৃদ্ধি দান করে।"
        }
      ]
    },
    {
      "number": "4",
      "uddipok": "দৃশ্যকল্প-১: রাসুলুল্লাহ (স) খেজুর জাতীয় শুকনো খাবার বেজোড় সংখ্যায় খেতেন। (হাদিস) দৃশ্যকল্প-২: জাকির সাহেব একজন ধনী ব্যক্তি। তিনি নিয়মিত দৈনিক পাঁচবার আল্লাহর প্রতি বাধ্যতামূলক শারীরিক দায়িত্ব পালন করেন। তিনি পৃথিবীর প্রথম ঘরটিও যিয়ারত করেছেন। তবে বছর শেষে গরিব-দুঃখী মানুষের প্রতি বাধ্যতামূলক আর্থিক দায়িত্বটি এড়িয়ে যান।",
      "tag": "SB 23",
      "sub_questions": [
        {
          "label": "ক",
          "question": "কাওলি হাদিস কাকে বলে?",
          "explanation": "মহানবি (স)-এর পবিত্র মুখনিঃসৃত বাণীকে কাওলি বা বাণীসূচক হাদিস বলে।"
        },
        {
          "label": "খ",
          "question": "'সুন্নাহ হলো কুরআনের ব্যাখ্যাস্বরূপ'- ব্যাখ্যা করো।",
          "explanation": "নিম্নের অনুরুপঃ কুরআনে বর্ণিত বিধানাবলি বিস্তৃতরূপে হাদিসে বর্ণিত হয়েছে বলে একে আল-কুরআনের ব্যাখ্যা বলা হয়। আল্লাহ তায়ালা পবিত্র কুরআনে শরিয়তের যাবতীয় আদেশ-নিষেধ, বিধি- বিধান ও মূলনীতি অত্যন্ত সংক্ষিপ্তভাবে বর্ণনা করেছেন। অতঃপর মহানবি (স) এসব বিধি-বিধান আল্লাহর নির্দেশে স্পষ্টরূপে বর্ণনা করেছেন। অর্থাৎ হাদিসে কুরআনের সুস্পষ্ট ব্যাখ্যা বর্ণনা করা হয়েছে। তাই হাদিস আল- কুরআনের ব্যাখ্যাস্বরূপ।"
        },
        {
          "label": "গ",
          "question": "দৃশ্যকল্প-১-এর বর্ণিত হাদিসটি কোন প্রকারের হাদিস? ব্যাখ্যা করো",
          "explanation": "দৃশ্যকল্প-১-এ বর্ণিত হাদিসটি হলো ফি'লি হাদিস। মহানবি (স)-এর বাণী, কর্ম ও মৌনসম্মতিকে হাদিস বলা হয়। ইসলামি শরিয়তে আল-কুরআনের পরই হাদিসের স্থান। এটি আল-কুরআনের পরিপূরক। হাদিসের বিভিন্ন প্রকারভেদ রয়েছে। তার মধ্যে ফি'লি একটি। দৃশ্যকল্প-১-এর হাদিসটিতে ফি'লি হাদিসের বৈশিষ্ট্য ফুটে উঠেছে। দৃশ্যকল্প-১-এর হাদিসটি হলো- রাসুলুল্লাহ (স) খেজুর জাতীয় শুকনো খাবার বেজোড় সংখ্যায় খেতেন। এ হাদিসটিতে মহানবি (স)-এর একটি কাজের কথা বলা হয়েছে। আর ফি'লি শব্দের অর্থ কাজ সম্বন্ধীয়। যে হাদিসে মহানবি (স)-এর কোনো কাজের বিবরণ স্থান পেয়েছে তাকে ফি'লি বা কর্মসূচক হাদিস বলে। অর্থাৎ মহানবি (স) তার জীবনে যেসব কাজ যেভাবে করেছেন তার বর্ণনা এ হাদিসে পাওয়া যায়। সুতরাং বলা যায়, দৃশ্যকল্প-১-এর হাদিসটি ফি'লি হাদিস।"
        },
        {
          "label": "ঘ",
          "question": "জাকির সাহেব কি ইসলামের ভিত্তিগুলো সঠিকভাবে পালন করেন? সংশ্লিষ্ট হাদিসের আলোকে ভিত্তিগুলো চিহ্নিতপূর্বক বিশ্লেষণ করো।",
          "explanation": "জাকির সাহেব ইসলামের ভিত্তি সম্পর্কিত হাদিসের আলোকে ইসলামের ভিত্তিগুলো সঠিকভাবে পালন করেন না। একটি হাদিসে মহানবি (স) ইসলামের পাঁচটি মূলভিত্তি একসাথে বর্ণনা করেছেন। এগুলো হলো ইমান, সালাত, যাকাত, হজ ও সাওম। এ পাঁচটি বিষয়ের ওপর ইসলামের ভিত্তি স স্থাপিত। এর কোনো একটিকে বাদ দিলে ইসলাম পালন পরিপূর্ণ হয় না। জাকির সাহেবের ক্ষেত্রেও এমনটি লক্ষণীয়। জাকির সাহেব একজন ধনী ব্যক্তি। তিনি পাঁচ ওয়াক্ত নামায পড়েন। হজ করেছেন। তবে তিনি যাকাত আদায়ের বিষয়টি এড়িয়ে যান। অথচ রাসুল (স) বলেছেন, 'ইসলাম পাঁচটি ভিত্তির উপর প্রতিষ্ঠিত। এই সাক্ষ্য দেওয়া যে, আল্লাহ ব্যতীত আর কোনো মাবুদ নেই, মুহাম্মদ (স) তাঁর বান্দা ও রাসুল এবং সালাত কায়েম করা, যাকাত প্রদান করা, হজ করা এবং রমযানের রোযা রাখা।' (বুখারি ও মুসলিম) এই হাদিসে মহানবি (স) উপমার মাধ্যমে বিষয়টি সুন্দরভাবে বর্ণনা করেছেন। বলা হয়েছে, ইসলাম হলো একটা তাঁবু সদৃশ ঘর। ইমান হলো তাঁবুর মধ্যস্থিত মূল খুঁটি। এটি অত্যন্ত গুরুত্বপূর্ণ। এ মধ্যস্থিত খুঁটি ছাড়া তাঁবু দাঁড় করানো অসম্ভব। তাঁবুর বাকি চারটি খুঁটিও গুরুত্বপূর্ণ। এগুলো হলো সালাত, যাকাত, হজ ও সাওম। সবগুলো খুঁটি ঠিক থাকলে তাঁবু ঠিকভাবে দণ্ডায়মান থাকে। এর কোনো একটি খুঁটি না থাকলে তাঁবু ভূলণ্ঠিত হয়। সুতরাং ইসলামের পূর্ণতার জন্য এ পাঁচটি ভিত্তির সবকটিই গুরুত্বপূর্ণ। একজন পূর্ণাঙ্গ মুসলিম ব্যক্তি এ পাঁচটি বিষয়ের প্রতি যথাযথ গুরুত্বারোপ করে থাকেন। উপরের আলোচনা থেকে বলা যায়, জাকির সাহেব গরিব-দুঃখীর হক আদায় না করার কারণে ইসলামের ভিত্তিগুলো তার পরিপূর্ণভাবে পালন হচ্ছে না।"
        }
      ]
    },
    {
      "number": "5",
      "uddipok": "তথ্য-১ : ইয়েমেনের শাসক আবরাহা পবিত্র কাবা ধ্বংসের উদ্দেশ্যে এক বিশাল হস্তি বাহিনী নিয়ে মক্কা অভিযানে বের হয়। আল্লাহ তায়ালা তার গর রক্ষা করার জন্য ঝাঁকে ঝাঁকে পাখি পাঠান। পাখিরা মক্কা থেকে কিন্তু দূরে 'ওয়াদিয়ে মুহাসসার' নামক স্থানে আবরাহার বাহিনীর উপর পাথর বৃষ্টি বর্ষণ করে। এতে আবরাহা ও তার বাহিনী ধ্বংস হয়ে যায়। তথ্য-২: নাফিস একটি মুদি দোকানের মালিক। মাসের শুরুতে প্রায় দশদিন তার দোকানে প্রচুর বেচাকেনা হয়। এ দিনগুলোতে তিনি এশা ও ফজরের নামায যথাসময়ে আদায় করেন। ক্রেতাদের ভীড়ের কারণে যোহর, আসর ও মাগরিবের নামায আদায় করেন না। রাতের বেলা বাসায় গিয়ে এ ওয়াক্তগুলোর নামায কাযা আদায় করেন।",
      "tag": "SB 23",
      "sub_questions": [
        {
          "label": "ক",
          "question": "মাদানি সূরার পরিচয় দাও।",
          "explanation": "মহানবি (স)-এর মদিনায় হিজরতের পর নাজিল হওয়া সকল সূরাকে মাদানি সরা বলে।"
        },
        {
          "label": "খ",
          "question": "শরিয়তের পরিধি ব্যাখ্যা করো।",
          "explanation": "মানবজীবনের সকল বিষয়ের বিধি-বিধান ও নির্দেশনা শরিয়তের পরিধির অন্তর্ভুক্ত। শরিয়তের পরিধি অত্যন্ত ব্যাপক। এটি হলো মানিবজাতির জন্য সার্বিক ও পূর্ণাঙ্গ জীবনব্যবস্থা। আল্লাহ তায়ালা বলেন, 'আজ আমি তোমাদের জন্য তোমাদের দীনকে পূর্ণাঙ্গ করলাম, তোমাদের ওপর আমার নিয়ামত পরিপূর্ণ করলাম এবং তোমাদের জন্য ইসলামকে দীন হিসেবে মনোনীতি করলাম'। (সূরা আল-মায়িদা, আয়াত ৩) অর্থাৎ মানুষের জীবন পরিচালনার জন্য প্রয়োজনীয় সকল বিষয়ের সমাধান শরিয়তের পরিধির আওতাভুক্ত। যেমন- মানুষের আচার-আচরণ, চিন্তা-চেতনা, আর্থ-সামাজিক, সাংস্কৃতিক, রাজনৈতিক বিষয় ইত্যাদি।"
        },
        {
          "label": "গ",
          "question": "আবরাহার পরিণতিতে সূরা আত্-তীনের কোন বিষয়টি প্রতিফলিত হয়? ব্যাখ্যা করো।",
          "explanation": "আবরাহার পরিণতিতে সূরা আত-তীনে বর্ণিত মানুষের পরিণতির বিষয়টি প্রতিফলিত হয়েছে। সূরা আত-তীনে মানবজাতির জন্য পরিপূর্ণ সফলতা লাভের দিকনির্দেশনা দেওয়া হয়েছে। এতে মানুষের প্রতি আল্লাহ তায়ালার প্রদত্ত নিয়ামতের কথা স্মরণ করিয়ে দেওয়ার পর আল্লাহ এতে মানুষের উৎপত্তি ও পরিণতির প্রতিও ইঙ্গিত করেছেন। আবরাহার পরিণতি এ পরিণতিরই আওতাভুক্ত। আবরাহা মহান আল্লাহর অবাধ্য হয়েছিল। সে পবিত্র কাবা ধ্বংসের উদ্দেশ্যে এক বিশাল হস্তি বাহিনী নিয়ে মক্কা অভিযানে বের হন। তবে মহান আল্লাহ তার স্পর্ধাকে বেশি দূরে এগোতে দেননি। ঝাঁকে ঝাঁকে পাখি পাঠিয়ে তার এ অহংকার ভেঙ্গে গুড়িয়ে দেন। সে ও তার বাহিনী ধ্বংস হয়ে যায়। সূরা আত-তীনে অসৎ ও অবাধ্য মানুষের এমন পরিণতির কথাই বলা হয়েছে। এ সূরার ৪ ও ৫ আয়াতে বলা হয়েছে, 'নিশ্চয়ই আমি মানুষকে সুন্দরতম গঠনে সৃষ্টি করেছি। এরপর আমি তাকে নামিয়ে দিয়েছি সর্বনিম্ন স্তরে।' অর্থাৎ আল্লাহ তায়ালা মানুষকে অত্যন্ত সুন্দর সৃষ্টি হিসেবে বানিয়েছেন। সৃষ্টি জগতের মধ্যে মানুষের আকৃতিই সবচেয়ে সুন্দর। এটি মানুষের প্রতি আল্লাহর অনেক বড় নিয়ামত। এ নিয়ামতের কৃতজ্ঞতা আদায় না করে যারা অসৎ কাজে লিপ্ত হয় আল্লাহ তায়ালা তাদেরকে দুনিয়া ও আখিরাতে লাঞ্ছিত ও অপমানিত করেন। তাকে শাস্তি প্রদান করেন। সুতরাং দেখা যায়, আবরাহার পরিণতি সূরা আত-তীনে বর্ণিত অসৎ মানুষের পরিণতির সাথে সাাদশ্যপূর্ণ।"
        },
        {
          "label": "ঘ",
          "question": "তুমি কি মনে কর, নাফিসের সালাত আদায়ে কোনো একটি সূরার শিক্ষা সম্পূর্ণরূপে প্রতিফলিত হয়? সংশ্লিষ্ট সূরার আলোকে চিহ্নিত করে তোমার মতের পক্ষে যুক্তি দাও।",
          "explanation": "না, নাফিসের সালাত আদায়ে মুনাফিকদের বৈশিষ্ট্য প্রকাশ পাওয়ায় তা সূরা আল-মাউনের সাথে সাদৃশ্যপূর্ণ। তবে তার আচরণে এ সূরার সম্পূর্ণ শিক্ষা প্রতিফলিত হয়নি। সূরা আল-মাউনে কাফির ও মুনাফিকদের কিছু বৈশিষ্ট্য ও কাজের বর্ণনা দেওয়া হয়েছে। এ সূরার শেষ দিকে আল্লাহ মুনাফিকদের একটি গুরুত্বপূর্ণ বৈশিষ্ট্য তুলে ধরেছেন। সেটি হলো তারা সালাত সম্পর্কে উদাসীন। অর্থাৎ কেউ কেউ শুধু মুসলমানদের দেখানোর জন্য সালাত আদায় করে। আবার কেউ সালাতের চেয়ে দুনিয়াবি সব কাজকে প্রাধান্য দেয়। এরা সালাতের গুরুত্ব ও ফজিলত সম্পর্কে খবর রাখে না। নাফিসের মধ্যেও এ বৈশিষ্ট্যটি লক্ষণীয়। নাফিস এশা ও ফজর নামায ঠিকমতো পড়লেও কাজের অজুহাতে যোহর, আসর ও মাগরিব যথাসময়ে আদায় করে না। অর্থাৎ সে সালাত সম্পর্কে উদাসীন। আর এ কারণে সে সূরা আল-মাউনে বর্ণিত মুনাফিকদের বৈশিষ্ট্য ধারণ করেছে। সূরা আল-মাউনে যে শিক্ষাগুলো প্রতিফলিত হয়েছে সেগুলো হলো- ১. বিচার দিবসকে অস্বীকার করা খুবই জঘন্য কাজ। এটি কাফির-মুনাফিকদের কাজ। ২. ইয়াতীম ও দুঃস্থদের তাড়িয়ে দেওয়া নয়, বরং তাদের যথাসম্ভব সাহায্য-সহযোগিতা করতে হবে। ৩. ইয়াতীম, নিঃস্বদের সাহায্য-সহযোগিতার জন্য পরিবার- পরিজন, আত্মীয়-স্বজন, বন্ধু-বান্ধব, পাড়া-প্রতিবেশী সকলকে উৎসাহ দিতে হবে। ৪. কোনোক্রমেই সালাতে অবহেলা করা চলবে না। লোক দেখানোর জন্য সালাত আদায় করা যাবে না। ৫. সালাতে উদাসীন ব্যক্তিদের জন্য রয়েছে মহাধ্বংস। এ শিক্ষাগুলোর একটির আলোকেও নাফিস তার জীবন সাজায়নি। তাই বলা যায়, আলোচ্য সূরায় বর্ণিত মুনাফিকদের বৈশিষ্ট্য নাফিসের মধ্যে উপস্থিত থাকলেও সূরাটির সম্পূর্ণ শিক্ষা তার মধ্যে বিদ্যমান নেই।"
        }
      ]
    },
    {
      "number": "6",
      "uddipok": "জনাব হাবিব আল্লাহর সন্তুষ্টি অর্জনের জন্য একটি দেশে গমন করে পৃথ্বিীর প্রথম ঘর প্রদক্ষিণ করেন। দুইটি বিশেষ প্রান্তরে অবস্থানসহ আরো কিছু কাজ সম্পাদন করে দেশে ফিরে আসেন। তার বন্ধু আবির একটি গার্মেন্টস কারখানার মালিক। কিন্তু সময়মতো তিনি শ্রমিকদের বেতনাদি পরিশোধ করেন না। বরং অনেক সময় তাদের অতিরিক্ত কাজের বোঝা চাপিয়ে দেন। মাঝেমধ্যেই কারখানার শ্রমিকদের মাঝে অসন্তোষ দেখা দেয়। এক পর্যায়ে কারখানাটি বন্ধ হয়ে যায়।",
      "tag": "SB 23",
      "sub_questions": [
        {
          "label": "ক",
          "question": "হাদিস অনুসারে একজন অধীনস্থ কর্মচারীকে কতবার ক্ষমা করা যেতে পারে?",
          "explanation": "হাদিস অনুসারে একজন অধীনস্থ কর্মচারীকে দৈনিক সত্তর বার ক্ষমা করা যায়।"
        },
        {
          "label": "খ",
          "question": "'সব জ্ঞানই গ্রহণীয় নয়'- ব্যাখ্যা করো।",
          "explanation": "সব জ্ঞান মানুষের জন্য কল্যাণ বয়ে আনে না। তাই সব জ্ঞান গ্রহণীয় নয়। ইলমকে দুভাগে ভাগ করা যায়। যথা- ১. গ্রহণীয় জ্ঞান ও ২. বর্জনীয় জ্ঞান। গ্রহণীয় জ্ঞান হলো, যে জ্ঞান ইহকাল ও পরকালে মানুষের কল্যাণে আসে। যেমন- নৈতিক জ্ঞান, চিকিৎসাবিজ্ঞান, প্রকৌশল, পদার্থ-রসায়নসহ সকল কল্যাণকর জ্ঞান। আর বর্জনীয় জ্ঞান হলো, যে জ্ঞান মানুষের কোনো কল্যাণে আসে না বরং যার দ্বারা ইহকাল ও পরকালে অকল্যাণ সাধিত হয়। যেমন- অনৈতিক জ্ঞান, চুরি, ডাকাতি, অন্যায়, জুলুম, জঙ্গিবাদ ও সন্ত্রাসবাদ ইত্যাদি সম্পর্কে জ্ঞান লাভ করা। বর্জনীয় জ্ঞান জীবনকে কলুষিত করে। আর গ্রহণীয় জ্ঞান জীবনকে সফল করে। তাই বর্জনীয় জ্ঞান বাদ দিয়ে কল্যাণকর জ্ঞান অর্জন করতে হবে।"
        },
        {
          "label": "গ",
          "question": "হাবিব সাহেব ইসলামের কোন গুরুত্বপূর্ণ ইবাদত পালন করেছেন? ব্যাখ্যা করো।",
          "explanation": "হাবিব সাহেব ইসলামের যে গুরুত্বপূর্ণ ইবাদতটি পালন করেছেন সেটি হলো হজ। হজ ইসলামের পঞ্চ স্তম্ভের একটি। এটি একটি আর্থিক ও শারীরিক ইবাদত। ইসলামে হজের গুরুত্ব অনেক বেশি। আল্লাহ তায়ালা পবিত্র কুরআনে হজ নামে একটি সূরাই অবতীর্ণ করেছেন। হাবিব সাহেবের পালন করা ইবাদতটি এ গুরুত্ববহ ইবাদতটির প্রতি ইঙ্গিত করে। জনাব হাবিব আল্লাহর সন্তুষ্টি অর্জনের জন্য একটি দেশে গমন করে পৃথিবীর প্রথম ঘর প্রদক্ষিণ করেন। দুইটি বিশেষ প্রান্তরে অবস্থানসহ আরও কিছু কাজ সম্পাদন করে দেশে ফিরে আসেন। এ কাজগুলো হজের ক্ষেত্রেই হয়ে থাকে। আল্লাহর সন্তুষ্টি লাভের উদ্দেশ্যে জিলহজ মাসের নির্ধারিত দিনসমূহে নির্ধারিত পদ্ধতিতে বাইতুল্লাহ (আল্লাহর ঘর) ও সংশ্লিষ্ট স্থানসমূহ তাওয়াফ করাকে হজ বলে। হজ ঐ সমস্ত ধনী মুসলমানদের ওপর ফরজ যাদের পবিত্র মক্কায় 'যাতায়াত ও হজের কাজ সম্পাদন করার মতো আর্থিক ও দৈহিক সামর্থ্য রয়েছে। হজ করার জন্য সামর্থবানদেরকে মক্কায় গমন করতে হয়। মহান আল্লাহ বলেন, 'মানুষের মধ্যে যারা আল্লাহর ঘর পর্যন্ত পৌছার সামর্থ্য আছে তার ওপর আল্লাহর উদ্দেশ্যে ঐ ঘরের হজ করা অবশ্য কর্তব্য।' (সূরা আলে ইমরান, আয়াত-৯৭) সুতরাং বলা যায়, হাবিব সাহেবের পালনকৃত ইবাদতটি হলো হজ।"
        },
        {
          "label": "ঘ",
          "question": "তুমি কি মনে কর, আবির সাহেবের কর্মকাণ্ডের ফলে কারাখানাটি বন্ধ হয়েছে? তার কর্মকাণ্ড চিহ্নিতপূর্বক বিশ্লেষণ করো।",
          "explanation": "হ্যাঁ, আবির সাহেবের কর্মকান্ডের ফলে কারখানাটি বন্ধ হয়েছে বলে আমি মনে করি। ইসলাম অধীনস্থ লোকদের সাথে উত্তম ব্যবহার করতে নির্দেশ দিয়েছে। খাওয়া পরা থেকে আরম্ভ করে সকল কাজে মালিক শ্রমিকের মাঝে কোনো বৈষম্য ইসলাম অনুমোদন করে না। মালিক ও শ্রমিকদের মাঝে চমৎকার দৃষ্টান্ত স্থাপন করেছেন হযরত আনাস (রা)। তিনি দশ বছর নবি (স)-এর খেদমত করেছেন। এর মধ্যে তিনি একবারও নবি (স)-এর কাছ থেকে উহ! শব্দটি শোনেননি। অথচ এসব দৃষ্টান্ত ও নির্দেশনা উপেক্ষা করে আবির সাহেব শ্রমিকের অধিকার নষ্ট করেছেন। আবির সাহেব সময়মতো শ্রমিকদের বেতন ভাতা পরিশোধ করেন না। এছাড়া শ্রমিকদেরকে অতিরিক্ত কাজের বোঝাও চাপিয়ে দেন। অথচ রাসুল (স) বলেছেন, 'তাকে (শ্রমিককে) তার সাধ্য ও সামর্থ্যের বাইরে কোনো কাজ দেওয়া যাবে না।' (মুসলিম) মনিবের উচিত তার শ্রমিকের শক্তি ও সামর্থ্য বিচার করে তাকে কাজ দেওয়া। ইসলামের নিয়ম অনুযায়ী মালিক যা খাবে, যা পরবে শ্রমিকদেরও তা খেতে ও পরতে দিতে হবে। শ্রমিকের পারিশ্রমিক দিতে অকারণে বিলম্ব করা সমীচীন নয়। হযরত মুহাম্মদ (স) বলেছেন, 'শ্রমিকের গায়ের ঘাম শুকানোর পূর্বেই তার পারিশ্রমিক দিয়ে দাও।' (ইবনে মাজাহ) মালিক ও শ্রমিক যদি ইসলাম স্বীকৃত পন্থায় তাদের সম্পর্ক তৈরি করতে পারে, তাহলে শ্রমিক তার ন্যায্য অধিকার পাবে। আর মালিকও তার শ্রম পাবে। শ্রমিক ও মালিকের মাঝে মনোমালিন্য তৈরি হবে না কলকারখানায় স্থিতিশীল পরিবেশ বাজায় থাকবে। সুতরাং আবির সাহেব শ্রমিকদের ব্যাপারে ইসলাম নির্দেশিত পদ্ধতি মেনে না চলার কারণে তার কারখানায় অসন্তোষ তৈরি ও একপর্যায়ে বন্ধ হয়েছে।"
        }
      ]
    },
    {
      "number": "7",
      "uddipok": "সালেহা বেগমের একটি গাভীর খামার আছে। খামারে দৈনিক প্রায় ৫০ লিটার দুধ উৎপন্ন হয়। একদিন ২টি বাছুর দুধ খেয়ে ফেলায় ৫ লিটার দুধ কম হয়। খামারের কর্মচারী ৫ লিটার পানি মিশানোর প্রস্তাব দেয়। কিন্তু সালেহা বেগম জাহান্নামের আযাবের কথা স্মরণ করে কর্মচারীর প্রস্তাব প্রত্যাখ্যান করেন। সালেহা বেগমের পুত্র আমিন একজন অফিসার। একটি মিটিং উপলক্ষ্যে তার অফিসের সকলের আপ্যায়নের জন্য ২০ প্যাকেট নাস্তা আনা হয়। নাস্তা পরিবেশনের পূর্বে গুণে দেখা যায়, একটি প্যাকেট নেই। আমিন সাহেবের কর্মচারী শফিক তাকে জানায়, একটি প্যাকেটের নাস্তা সে খেয়েছে। আমিন সাহেব শফিকের ওপর রাগ না করে তাকে উদ্দেশ্য করে বলেন, তোমার স্বীকারোক্তি পরকালে তোমাকে বিশেষভাবে উপকৃত করবে।",
      "tag": "SB 23",
      "sub_questions": [
        {
          "label": "ক",
          "question": "ওয়াদা পালন বলতে কী বোঝ?",
          "explanation": "কারও সাথে কোনো প্রতিশ্রুতি দিলে, অঙ্গীকার করলে বা কাউকে কোনো কথা দিলে তা যথাযথভাবে রক্ষা করাকে ওয়াদা পালন বলে।"
        },
        {
          "label": "খ",
          "question": "'সৎচরিত্র মানুষের শ্রেষ্ঠ সম্পদ'- কথাটি ব্যাখ্যা করো।",
          "explanation": "নিম্নের অনুরুপঃ আখলাকে হামিদার মাধ্যমে দুনিয়া ও আখিরাতে উত্তম প্রতিদান লাভ করা যায়। এ কারণে এটিকে শ্রেষ্ঠ সম্পদ বলা হয়। আখলাকে হামিদাহ মানবিয় মৌলিক গুণ ও জীবনের শ্রেষ্ঠ সম্পদ। মানুষের ইহ ও পরকালীন সুখ, শান্তি উত্তম আখলাকের ওপরেই নির্ভরশীল। প্রশংসনীয় আচরণ ও স্বভাব কিয়ামতের দিন মুমিনের পাল্লা ভারী করবে। একটি হাদিসে রাসুল (স) বলেন, 'নিশ্চয়ই (কিয়ামতের দিন) মিযানে সুন্দর চরিত্র অপেক্ষা ভারী বস্তু আর কিছুই থাকবে না।' (তিরমিযি) দুনিয়ার জীবনেও সচ্চরিত্র ব্যক্তিকে সমাজের সবাই ভালোবাসে, বিশ্বাস করে। এরূপ গুরুত্বের কথা বিবেচনা করেই আখলাকে হামিদাহকে শ্রেষ্ঠ সম্পদ বলা হয়।"
        },
        {
          "label": "গ",
          "question": "সালেহা বেগমের মানসিকতায় আখলাকে হামিদার কোন গুণটি প্রকাশ পেয়েছে? ব্যাখ্যা করো।",
          "explanation": "নিম্নের অনুরুপঃ গণি মিয়ার মন্তব্য তাকওয়ার সাথে সম্পর্কিত। তাকওয়া অর্থ ভয় করা, বেঁচে থাকা ইত্যাদি। ইসলামি শরিয়তের পরিভাষায়, আল্লাহ তায়ালার ভয়ে যাবতীয় অন্যায় ও পাপ কাজ থেকে বিরত থাকাকে তাকাওয়া বলে। তাকওয়াবান ব্যক্তি সর্বাবস্থায় আল্লাহর উপস্থিতি অনুভব করে। ফলে অন্যায় ও পাপ কাজ করতে পারে না, যা গণি মিয়ার মধ্যেও লক্ষণীয়। উদ্দীপকের গণি মিয়ার স্ত্রী গরুর দুধে পানি মেশিয়ে সেটি তাকে বিক্রি করতে বলেন। কিন্তু গণি মিয়া বিশ্বাস করেন, আল্লাহ সবকিছু দেখেন ও জানেন। * তাই তিনি এ ধরনের কাজ করতে পারবেন না। তার এ আচরণে তাকওয়ার পরিচয় পাওয়া যায়। কেননা তাকওয়াবান ব্যক্তি সর্বদা আল্লাহ তায়ালাকে স্মরণ করেন। আল্লাহ তায়ালা সবকিছু দেখেন ও জানেন এ বিশ্বাস পোষণ করেন। ফলে যে কোনো অন্যায় কাজ, অশালীন কথা ও অশালীন চিন্তা ভাবনা করতে পারে না। তাই তাকাওয়াকে সকল সৎগুণের মূল বলা হয়। আর এ গুণটিই ফুটে উঠেছে গণি মিয়ার মধ্যে।"
        },
        {
          "label": "ঘ",
          "question": "শফিকের স্বীকারোক্তিতে আখলাকে হামিদার যে গুণটি প্রকাশ পায়, সেটি চিহ্নিত করে তার উদ্দেশ্যে আমিন সাহেবের উক্তির যথার্থতা নিরূপণ করো।",
          "explanation": "নিম্নের অনুরুপঃ উদ্দীপকে উল্লেখিত বালক আবদুল মজিদের আচরণে সত্যবাদিতার বহিঃপ্রকাশ ঘটেছে, মানবজীবনে যার প্রভাব অপরিসীম। সত্যবাদিতার আরবি প্রতিশব্দ আস-সিদক। সাধারণভাবে সত্য কথা বলার অভ্যাসকে সত্যবাদিতা বলা হয়। কোনো ঘটনা বা বিষয় সম্পর্কে কোনোরূপ পরিবর্তন, পরিবর্ধন বা বিকৃতি ব্যতিরেকে হুবহু বা অবিকল বর্ণনা করাই হলো সিদক তথা সত্যবাদিতা। বালক আবদুল মজিদের মধ্যেও এই গুণটির বহিঃপ্রকাশ লক্ষণীয়। উদ্দীপকে আবদুল মজিদ একটি কাফেলার সাথে বাগদাদ রওনা দিলে পথিমধ্যে ডাকাত দলের কবলে পড়ে। কাফেলার সবাই নিজেদের সম্পদ লুকানোর চেষ্টা করলেও ডাকাত দল আবদুল মজিদকে যখন জিজ্ঞাসা করলো, তার কাছে সম্পদ আছে কিনা? তখন সে অকপটে স্বীকার করলো যে, তার কাছে তার মায়ের দেওয়া কিছু টাকা আছে। আবদুল মজিদের এ কাজটি সত্যবাদিতারই প্রতিচ্ছবি। মানবজীবনে সত্যবাদিতার প্রভাব সীমাহীন। সত্যবাদিতা মানুষকে নৈতিক চরিত্র গঠনে সাহায্য করে। পাপ ও অশালীন কাজ থেকে রক্ষা করে। সত্যবাদী ব্যক্তি কোনোরূপ অন্যায় ও অত্যাচার করতে পারে না। সত্যবাদিতার ফলে মানুষ দুনিয়াতে সম্মানিত হয়। আর আখিরাতে সত্যবাদিতার প্রতিদান হলো জান্নাত। আল্লাহ তায়ালা বলেন, 'এ তো সেই দিন যে দিন সত্যবাদীদের তাঁদের সত্যবাদিতা বিশেষ উপকার দান করবে। তাদের জন্য রয়েছে জান্নাত।' (সূরা আল-মায়িদা, আয়াত ১১৯) উপরের আলোচনায় প্রতীয়মান হয় যে, সত্যবাদিতা মানুষকে প্রভূত কল্যাণ ও সফলতা দান করে। তাই আমাদের সবার সত্যবাদী হওয়া একান্ত কর্তব্য।"
        }
      ]
    },
    {
      "number": "8",
      "uddipok": "'ক' নামক একটি প্রসাধনী কারখানায় ম্যাজিস্ট্রেট অভিযান পরিচালনা করে দেখলেন, সাভারে উৎপাদিত দেশি দ্রব্যের গায়ে লেবেল লাগানো হয়েছে Made in America। এভাবে এগুলো উচ্চমূল্যে বিক্রয়ের জন্য প্রস্তুত করা হয়েছে। অপরদিকে 'খ' পত্রিকার একজন সাংবাদিক অভিযানের বিষয়ে একটি রিপোর্ট তৈরি করলো। সে রিপোর্ট যাতে প্রকাশ করা না হয়, সেজন্য কারখানার ম্যানেজার জহির তাকে মোটা অঙ্কের টাকা দেয়ার প্রস্তাব করে। কিন্তু সাংবাদিক তা গ্রহণ করেননি। স্থানীয় মসজিদের ইমাম বিষয়টি জানতে পেরে জহিরকে বলেন, আপনার ভূমিকা জাহান্নামের পথকে প্রশস্ত করবে।",
      "tag": "SB 23",
      "sub_questions": [
        {
          "label": "ক",
          "question": "গিবত কী?",
          "explanation": "কারো অনুপস্থিতিতে অন্যের কাছে এমন কোনো কথা বলা যা শুনলে সে মনে কষ্ট পায় তাকে গিবত বলে।"
        },
        {
          "label": "খ",
          "question": "ফিতনা কেন হত্যার চেয়েও জঘন্য? ব্যাখ্যা করো।",
          "explanation": "নিম্নের অনুরুপঃ সব ধরনের অপরাধ ও পাপকাজ করার সুযোগ সৃষ্টি করে বলে ফিতনা হত্যার চেয়েও জঘন্য। সমাজে ভয়-ভীতি, অত্যাচার-অনাচার, ছিনতাই-রাহাজানি, গুম, খুন, অপহরণ ইত্যাদির মাধ্যমে যে অরাজক পরিস্থিতির সৃষ্টি হয় তাই ফিতনা- ফাসাদ। ফিতনা-ফাসাদ অত্যন্ত মারাত্মক অপরাধ। এর দ্বারা সমাজে সকল অন্যায়-অত্যাচারের দরজা খুলে যায়। অরাজক পরিস্থিতিতে অসৎ মানুষেরা সবধরনের পাপ কাজ করার সুযোগ পায়। এজন্যই আল্লাহ তায়ালা বলেন, 'ফিতনা হত্যার চেয়েও জঘন্য।' (সূরা আল-বাকারা, আয়াত ১৯১)"
        },
        {
          "label": "গ",
          "question": "কারখানার উৎপাদন ও বিক্রয়ের পদ্ধতি আখলাকে যামিমার কোন বিষয়ের শামিল? ব্যাখ্যা করো।",
          "explanation": "নিম্নের অনুরুপঃ সালমার চরিত্রে আখলাকে যামিমাহর অন্যতম বৈশিষ্ট্য প্রতারণার বৈশিষ্ট্য বিদ্যমান। প্রতারণা মিথ্যাচারের একটি বিশেষ রূপ। প্রকৃত অবস্থা গোপন রেখে ফাঁকি বা ধোঁকার ওপর ভিত্তি করে নিজ স্বার্থ হাসিল করাকে প্রতারণা বলা হয়। প্রতারণার মাধ্যমে অন্যকে ভুল বুঝিয়ে ঠকানো হয়। সালমার চরিত্রেও এ বৈশিষ্ট্য দেখা যায়। সালমা তার ব্যবসায় বেশি লাভের আশায় জাকিয়াকে মিষ্টি তৈরিতে ময়দার পরিবর্তে কম দামের আটা ও ডালের গুড়া মিশিয়ে কম খরচে মিষ্টি তৈরি করতে বলে। যাতে ব্যবসায় কম খরচের পরিবর্তে/ বিনিময়ে বেশি লাভ হয়। তার এ ধরনের কর্মকাণ্ড প্রতারণার অন্তর্ভুক্ত। প্রতারণা নানাভাবে হতে পারে। সাধারণত আর্থিক লেনদেন ও ব্যবসা-বাণিজ্যে প্রতারণার দৃষ্টান্ত \" বেশি দেখা যায়। যেমন- ভুল ও মিথ্যা তথ্য দেওয়া, পণ্যদ্রব্যের দোষ গোপন করা, ভালো জিনিস' দেখিয়ে বিক্রির সময় খারাপ জিনিস দিয়ে দেওয়া, বেশি দামের দ্রব্যের সাথে কম দামের দ্রব্য মিশিয়ে বিক্রি করা, পণ্যদ্রব্যে মিথ্যা প্রচারণা চালানো ইত্যাদি। সুতরাং বলা যায়, সালমা ও জাকিয়া দুজনের মিষ্টি ব্যবসায় কম দামের আটা ও ডালের গুড়া মিশিয়ে কম খরচে মিষ্টি তৈরির কাজটি প্রতারণা ও গর্হিত কাজ।"
        },
        {
          "label": "ঘ",
          "question": "জহিরের ভূমিকায় আখলাকে যামিমার যে বিষয়টি ফুটে ওঠে তা চিহ্নিতপূর্বক ইমাম সাহেবের উক্তিটির যথার্থতা নিরূপণ করো।",
          "explanation": "নিম্নের অনুরুপঃ জনাব আকিল উদ্দীনের কাজে ঘুষ প্রকাশ পেয়েছে, যা মোটেই ইসলাম সম্মত নয়। ঘুষ অর্থ উৎকোচ। স্বাভাবিক প্রাপ্যের পরও অসদুপায়ে অতিরিক্ত সম্পদ বা সুযোগ-সুবিধা গ্রহণ করাকে ঘুষ বলে। যেমন- কারো কোনো কাজ আটকে রেখে তার বিনিময়ে অর্থ গ্রহণ করলে তা ঘুষের পর্যায়ভুক্ত। জনাব আকিল উদ্দীনের কাজেও এটি লক্ষণীয়। উদ্দীপকের জনাব আকিল উদ্দীন পকেটে বাড়তি টাকা না পেলে ফাইলে স্বাক্ষর করেন না। তার এ কাজটি ঘুষের পরিচয় বহন করে। আর ঘুষ ইসলামে মোটেই সমর্থিত নয়। ঘুষের মাধ্যমে উপার্জিত অর্থ-সম্পদ সম্পূর্ণ হারাম। এর মাধ্যমে অন্যের অধিকার হরণ করা হয়। এটি মানব সমাজে অশান্তি ডেকে আনে। ঘুষখোর ব্যক্তি দায়িত্ব-কর্তব্যে অবহেলা করে, আমানতের খিয়ানত করে, যা কোনোভাবে ইসলাম সমর্থন করে না। ঘুষের লেনদেনকারীকে আল্লাহ ও রাসুল (স) পছন্দ করেন না। রাসুল (স) বলেন, 'ঘুষ প্রদানকারী ও ঘুষ গ্রহণকারী উভয়ের উপরেই আল্লাহর অভিসম্পাত।' (বুখারি ও মুসলিম) অনত্র রাসুল (স) বলেন, 'ঘুষদাতা ও ঘুষখোর উভয়ই জাহান্নামি।' (তাবারানি) পরিশেষে বলা যায়, জনাব আকিল উদ্দীনের কাজটি ঘুষের অন্তর্ভুক্ত। আর ঘুষের শেষ পরিণতি হলো জাহান্নামের কঠিন শাস্তি।"
        }
      ]
    },
    {
      "number": "9",
      "uddipok": "রসুলপুর ইউনিয়নে একটি বড় খেলার মাঠ আছে। রমযান মাস শেষে শাওয়াল মাসের প্রথম দিন দ্বি-প্রহরের পূর্বে মুসলমানগণ খেলার মাঠে জামাআতের সাথে দু'রাকাত সালাত আদায় করেন। হানিফ সাহেব ইউনিয়নের একজন ওয়ার্ড মেম্বার। তিনি পাঁচ ওয়াক্ত সালাত আদায় করেন। গতরাতে তার একজন প্রতিবেশী মারা যান। উপজেলা পরিষদের পূর্বনির্ধারিত একটি মিটিং-এ অংশগ্রহণের কারণে তিনি প্রতিবেশীর জানাযায় অংশগ্রহণ করতে পারেননি।",
      "tag": "SB 23",
      "sub_questions": [
        {
          "label": "ক",
          "question": "সুন্নাত কাকে বলে?",
          "explanation": "মহানবি (স)-এর বাণী, কর্ম ও সমর্থিত রীতিনীতিকে সুন্নাত বলে।"
        },
        {
          "label": "খ",
          "question": "'হালালের মধ্যেই কল্যাণ নিহিত'- কথাটি ব্যাখ্যা করো।",
          "explanation": "হালাল বস্তু গ্রহণ করার মাধ্যমে মানুষ আল্লাহ তায়ালার নিয়ামত গ্রহণ করে এবং সর্বোচ্চ কল্যাণপ্রাপ্ত হয়। হালাল দ্রব্য মানুষকে ইবাদতে উৎসাহিত করে। এগুলো মানুষের দেহ ও মস্তিষ্ককে সুস্থ রাখে। অন্তরে নুর সৃষ্টি করে। ফলে মানুষ সৎ গুণাবলি সম্পন্ন হয়ে গড়ে ওঠে। মানুষের মনে পবিত্র' ভাব ও আত্মশুদ্ধির উন্নতি হয়। ফলে মানুষ দুনিয়া ও আখিরাতে প্রভূত কল্যাণ লাভ করে। তাই বলা যায়, হালালের মধ্যেই কল্যাণ নিহিত।"
        },
        {
          "label": "গ",
          "question": "রসুলপুরের মুসলমানগণ শরিয়তের কোন বিধান পালন করেন? ব্যাখ্যা করো।",
          "explanation": "রসুলপুরের মুসলমানগণ শরিয়তের ওয়াজিব বিধান পালন করেন। ওয়াজিব অর্থ অপরিহার্য। শরিয়তের এমন কিছু বিধান রয়েছে যা পালন করা অপরিহার্য, তবে ফরজ নয়। এরূপ বিধানকে ওয়াজিব বলে। যেমন- দুই ঈদের সালাত, সালাতে বুকুর পর সোজা হয়ে দাঁড়ানো, সালাতে সিজদাহর পর সোজা হয়ে বসা ইত্যাদি। রসুলপুরের মুসলমানগণের মধ্যে পবিত্র ঈদুল ফিতরের সালাত আদায়ের ইঙ্গিত পাওয়া যায়। রসুলপুর ইউনিয়নের মুসলমানগণ রমযান মাস শেষে শাওয়াল মাসের প্রথম দিন দ্বি-প্রহরের পূর্বে খেলার মাঠে জামাআতের সাথে দু রাকআত সালাত আদায় করেন। তাদের এ কাজে ঈদুল ফিতরের সালাত আদায় হয়েছে। আর এটি আদায় করা শরিয়তের ওয়াজিব বিধান। কারণ দুই ঈদের সালাত আদায় করা ওয়াজিব। ওয়াজিব বিধান পালন করা ফরজ না হলেও অপরিহার্য কর্তব্য। তাই বলা যায়, রসুলপুর ইউনিয়নের মুসলমানগণ শরিয়তের ওয়াজিব বিধানটি একনিষ্ঠভাবে পালন করেছে।"
        },
        {
          "label": "ঘ",
          "question": "প্রতিবেশীর জানাযার নামাযে অনুপস্থিত থাকার কারণে হানিফ সাহেব গুনাহগার হবেন কি? আহকামের আলোকে তার নামাজগুলোর হুকুম চিহ্নিত করে তোমার উত্তরের পক্ষে যুক্তি দাও।",
          "explanation": "শরিয়তের আহকামের আলোকে হানিফ সাহেবের পাঁচ ওয়াক্ত সালাত আদায় ফরজে আইন এবং মৃত প্রতিবেশীর জানাযার সালাত আদায় ফরজে কিফায়া হিসেবে পরিগণিত। প্রতিবেশীর জানাযার নামাযে অনুপস্থিত থাকার কারণে হানিফ সাহেব গুনাহগার হবেন না যদি এলাকার অন্যরা এ নামায আদায় করেন। ফরজ অর্থ অবশ্য পালনীয়, অত্যাবশ্যক ইত্যাদি। এটি দুই প্রকার। যথা- ১. ফরজে আইন ও ২. ফরজে কিফায়া। যেসব ফরজ বিধান সবার ওপর পালন করা অত্যাবশ্যক সেগুলো ফরজে আইন। যেমন- পাঁচ ওয়াক্ত সালাত আদায় করা। অন্যদিকে যেসব কাজ মুসলমানদের ওপর ফরজ, কিন্তু সমাজের কিছু মুসলমান যদি আদায় করে তবে সবার পক্ষ থেকে আদায় হয়ে যায়, তাকে ফরজে কিফায়া বা সামষ্টিক ফরজ বলে। যেমন- জানাযার সালাত আদায় করা। হানিফ সাহেবের একজন প্রতিবেশী মারা গেলে উপজেলা পরিষদের পূর্বনির্ধারিত একটি মিটিং-এ অংশগ্রহণের কারণে তিনি প্রতিবেশীর জানাযায় অংশগ্রহণ করতে পারেননি। এ অবস্থায় তিনি গুনাহগার হবেন যদি এলাকার অন্য কোনো মুসলমান এ নামায আদায় না করে থাকে। কারণ কোনো ব্যক্তি মৃত্যুবরণ করলে ঐ এলাকার সবার ওপর তার জানাযার সালাত আদায় করা ফরজ। এ পরিপ্রেক্ষিতে সমাজের কিছু মুসলমান যদি তার জানাযার সালাত আদায় করে ফেলে তবে সবাই এ দায়িত্ব থেকে অব্যাহতি লাভ করবে। কিন্তু কেউই যদি মৃত ব্যক্তির জানাযার সালাত আদায় না করে, তবে সকলেই ফরজ ত্যাগের কারণে গুনাহগার হবে। পরিশেষে বলা যায়, কেউ শরিয়তের ফরজ কোনো বিধান অস্বীকার করলে ইমান থাকে না; বরং কাফিরদের অন্তর্ভুক্ত হয়। তাই এলাকার পক্ষ থেকে কোনো না কোনো মুসলমানের ফরজে কিফায়া আদায় করা অবশ্য কর্তব্য।"
        }
      ]
    },
    {
      "number": "10",
      "uddipok": "আলিফ সাহেব কুরআনের হাফেজ এবং নামকরা সার্জারি ডাক্তার। তিনি বাংলাদেশে সর্বপ্রথম জন্মগত জোড়াশিশু অপারেশনের মাধ্যমে আলাদা করেন। এ সাফল্যের কারণে তাকে এ বিষয়ের পথিকৃত বলা হয়। তার ভাই কুরবান সাহেব একজন ইউনিয়ন পরিষদের চেয়ারম্যান। তিনি রাতের বেলা ঘুরে ঘুরে গরিব মানুষদের খোঁজ-খবর নেন। দরিদ্র প্রসূতি মায়েদের পরিচর্যা ও সেবা প্রদানের জন্য স্ত্রী হালিমাকে বাড়ি বাড়ি পাঠান। অফিসের কাজে ব্যবহারের জন্য পরিষদের টাকায় কয়েকটি ল্যাপটপ ক্রয় করা হয়। প্রত্যেক মেম্বারকে একটি করে ল্যাপটপ প্রদান করা হয় কিন্তু তিনি নিজে নেন তিনটি ল্যাপটপ।",
      "tag": "SB 23",
      "sub_questions": [
        {
          "label": "ক",
          "question": "আইয়ামে জাহেলিয়া কাকে বলে?",
          "explanation": "ইসলামের আবির্ভাবের আগের প্রায় একশ বছর সময়কে আইয়ামে জাহেলিয়া বলা হয়।"
        },
        {
          "label": "খ",
          "question": "আবু বকর (রা)-কে ইসলামের ত্রাণকর্তা বলা হয় কেন?",
          "explanation": "নিম্নের অনুরুপঃ ইসলামের সেবায় অসামান্য অবদানের জন্য হযরত আবু বকর (রা)-কে ইসলামের ত্রাণকর্তা বলা হয়। রাসুল (স)-এর ইন্তিকালের পর হযরত আবু বকর (রা) অত্যন্ত দক্ষতার সাথে মুরতাদ (ইসলামচ্যুত) ও যাকাত অস্বীকারকারীদের দমন করেন। তাছাড়া ইয়ামামার যুদ্ধে অনেক হাফেজে কুরআন শাহাদাতবরণ করায় পবিত্র কুরআন বিলুপ্তির আশঙ্কা দেখা দিলে তিনি পবিত্র কুরআনকে গ্রন্থাকারে লিপিবদ্ধ করার ব্যবস্থা করেন। এসব যুগান্তকারী পদক্ষেপ বাস্তবায়ন করার কারণে তাঁকে ইসলামের ত্রাণকর্তা বলা হয়।"
        },
        {
          "label": "গ",
          "question": "আলিফ সাহেবের কর্মকাণ্ড চিকিৎসা বিজ্ঞানে কোন মনীষীর অবদানের সাথে সাদৃশ্যপূর্ণ? ব্যাখ্যা করো।",
          "explanation": "নিম্নের অনুরুপঃ প্রধান অতিথি মূলত আধুনিক চিকিৎসা শাস্ত্রের জনক ইবনে সিনার কথা উল্লেখ করেছেন। ইবনে সিনার পুরো নাম আবু আলি আল হুসাইন ইবনে আব্দুল্লাহ ইবনে সিনা। তিনি বুখারার নিকটবর্তী আফশানা নামক গ্রামে ৯৮০ খ্রি. জন্মগ্রহণ করেন। দশ বছর বয়সে পবিত্র কুরআন হিফজ করেন। তিনি দার্শনিক, চিকিৎসক, গণিতজ্ঞ, জ্যোতির্বিদ এবং মুসলিম জগতের একজন বিখ্যাত বিজ্ঞানী ও সর্ববিদ্যায় পারদর্শী ছিলেন। চিকিৎসায় তাঁর অসাধারণ অবদানের জন্য তাকে আধুনিক চিকিৎসাশাস্ত্র ও চিকিৎসা প্রণালি এবং শল্যচিকিৎসার দিশারি মনে করা হয়, যা উদ্দীপকের প্রধান অতিথির বক্তব্যের সাথে সাদৃশ্যপূর্ণ। উদ্দীপকে দেখা যায়, 'কোভিড-১৯ বাংলাদেশ' শীর্ষক আলোচনায় প্রধান অতিথি চিকিৎসায় মুসলমানদের অবদান প্রসঙ্গে একজন মনীষীর জীবনী তুলে ধরেন, যাকে আধুনিক চিকিৎসাবিজ্ঞানের দিশারি মনে করা হয়। নিঃসন্দেহে আলোচক এখানে ইবনে সিনার জীবনীই তুলে ধরেছেন। তাঁর রচিত অসংখ্য গ্রন্থ রয়েছে। তবে চিকিৎসাশাস্ত্রে 'আল-কানুন ফিত-তিব্ব' একটি অমর গ্রন্থ। ড. ওসলার এ গ্রন্থটিকে চিকিৎসাশাস্ত্রের বাইবেল বলে উল্লেখ করেন। চিকিৎসাশাস্ত্রে এর সমপর্যায়ের কোনো গ্রন্থ আজও দেখা যায় না। আধুনিক বিশ্বেও তাঁর গ্রন্থটি বিভিন্ন ভাষায় অনুবাদ করে চিকিৎসা বিজ্ঞানে পাঠদান করা হচ্ছে। চিকিৎসা সম্বন্ধীয় যাবতীয় তথ্যের আশ্চর্য রকম সমাবেশ থাকার কারণে গ্রন্থটিকে চিকিৎসাশাস্ত্রে বৃহৎ সংগ্রহ বলা চলে। সুতরাং প্রধান অতিথি ইবনে সিনার কথাই বলেছেন।"
        },
        {
          "label": "ঘ",
          "question": "তুমি কি মনে কর, কুরবান সাহেবের কর্মকাণ্ডে কোনো একজন খলিফার আদর্শ সম্পূর্ণরূপে ফুটে উঠেছে? উক্ত খলিফাকে চিহ্নিতপূর্বক তোমার উত্তরের পক্ষে যুক্তি দাও।",
          "explanation": "কুরবান সাহেবের কর্মকাণ্ডে ইসলামের দ্বিতীয় খলিফা হযরত উমর (রা)-এর প্রজাবাৎসল্য গুণের প্রতিফলন ঘটলেও জবাবদিহিতা ও ন্যায়পরায়ণতার আদর্শ লঙ্ঘিত হয়েছে। হযরত উমর (রা) ছিলেন ন্যায় এবং ইনসাফের মূর্ত প্রতীক। ন্যায়বিচার ও সাম্য প্রতিষ্ঠার ক্ষেত্রে তিনি আপন-পর, ধনী-গরিবের কোনো ভেদাভেদ করতেন না। তার চরিত্রে কঠোরতা ও কোমলতার অপূর্ব সংমিশ্রণ ঘটেছিল। সর্ত্য ও ন্যায়ের জন্য তিনি যেমন কঠোরতা অবলম্বন করতেন, তেমনি মানবতার জন্য তিনি কষ্ট অনুভব করতেন। মানুষের দুঃখ-কষ্ট তাকে পীড়া দিতো। তাই তাদের দুঃখ মোচনে তিনি সর্বাত্মক চেষ্টা চালাতেন। কুরবান সাহেব উমর (রা)-এর মানবসেবার মহান আদর্শকে অনুসরণ করলেও সাম্যের আদর্শকে ধারণ করেননি। কুরবান সাহেব একজন ইউনিয়ন পরিষদের চেয়ারম্যান। তিনি রাতের বেলা ঘুরে ঘুরে গরিব মানুষদের খোঁজ-খবর নেন। দরিদ্র প্রসূতি মায়েদের পরিচর্যা ও সেবা প্রদানের জন্য তার, স্ত্রী হালিমাকে বাড়ি বাড়ি পাঠান। একজন প্রজাবৎসল শাসক হিসেবে হযরত উমর (রা) গভীর রাতে পাড়া-মহল্লায় ঘুরে ঘুরে প্রজাদের সার্বিক অবস্থা স্বচক্ষে অবলোকন করেন। ক্ষুধার্ত শিশুর কান্নার আওয়াজ শুনে নিজ কাঁধে করে আটার বস্তা তাদের ঘরে পৌঁছে দিয়ে আসেন। তিনি নিজ স্ত্রীকে নিয়ে যান প্রসব বেদনায় কাতর বেদুইন নারীকে সাহায্য করার জন্য। অন্যদিকে বায়তুল মাল থেকে প্রাপ্ত কাপড় তিনি সবাইকে সমান করে ভাগ করে দেন। প্রাপ্ত কাপড় দিয়ে একটি জামা পুরোপুরি হবে না জেনেও তিনি খলিফা হিসেবে নিজের জন্য একটুও বেশি কাপড় নেননি। কিন্তু কুরবান সাহেব খলিফার এ আদর্শকে পুরোপুরি লঙ্ঘন করেছেন। কারণ অফিসের কাজে ব্যবহারের জন্য পরিষদের টাকায় কয়েকটি ল্যাপটপ ক্রয় করে তিনি প্রত্যেক মেম্বারকে একটি করে ল্যাপটপ প্রদান করেন, কিন্তু নিজে তিনটি ল্যাপটপ নেন। পরিশেষে বলা যায়, হযরত উমর (রা) ছিলেন সাম্য ও মানবতাবোধের মহান আদর্শ। ন্যায়, জবাবদিহিতামূলক শাসন প্রতিষ্ঠা ও প্রজাকল্যাণ সাধন করে তিনি আদর্শ শাসক হিসেবে ইতিহাসে অনুকরণীয় হয়ে আছেন। কুরবান সাহেবের কর্মকাণ্ডে খলিফার এ আদর্শ সম্পূর্ণরূপে ফুটে ওঠেনি।"
        }
      ]
    },
    {
      "number": "11",
      "uddipok": "মিসেস নাজিয়ার একটি ফলের বাগান আছে। তিনি তার এ বাগানটি উন্মুক্ত করে দিয়েছেন। পাখি ও পথিক লোকজন ইচ্ছেমতো ফল খায়। এতে তিনি আনন্দবোধ করেন। তার স্বামী মোসলেম সাহেব একজন কর্মজীবী মানুষ। প্রতিদিন ঘুমানোর আগে তিনি ওযু করেন এবং ভোররাতে তাহাজ্জুদ নামাজ আদায়ের সংকল্প করেন। অধিকাংশ ভোররাতে সজাগ হয়ে নামাজ আদায় করেন। মাঝে-মধ্যে তিনি ঘুম থেকে জাগতে পারেন না। ফলে তাহাজ্জুদ নামাজও আদায় করতে পারেন না।",
      "tag": "SB 23",
      "sub_questions": [
        {
          "label": "ক",
          "question": "হাদিসের সনদ কাকে বলে?",
          "explanation": "হাদিস বর্ণনাকারী বা রাবির পরম্পরাকে হাদিসের সনদ বলে।"
        },
        {
          "label": "খ",
          "question": "'রাসুল তোমাদের যা দেন, তা তোমরা গ্রহণ করো। আর যা নিষেধ করেন তা থেকে বিরত থাকো'- বুঝিয়ে লেখো।",
          "explanation": "আল্লাহ তায়ালা বলেছেন, 'রাসুল তোমাদের জন্য যা নিয়ে এসেছেন তা গ্রহণ করো। আর যা নিষেধ করেন তা বর্জন করো।' (সূরা আল-হাশর, আয়াত ৭) এ আয়াতে মহান আল্লাহ রাসুল (স)-এর হাদিস মানুষদের পরিপূর্ণভাবে অনুসরণের নির্দেশ দিয়েছেন। ইসলামি শরিয়তের দ্বিতীয় উৎস হলো সুন্নাহ বা হাদিস। হযরত মুহাম্মদ (স)-এর বাণী, কর্ম ও তাঁর সমর্থিত রীতিনীতিই হাদিস বা সুন্নাহ। এটি আল-কুরআনের ব্যাখ্যাস্বরূপ। আল- কুরআনে যেসব বিধি-বিধান বর্ণনা করা হয়েছে মহানবি (স) তার দৈনন্দিন জীবনে সেগুলোর বাস্তব প্রতিফলন ঘটিয়েছেন। মূলত সুন্নাহ বা হাদিস হলো আল-কুরআনের পরিপূরক। আল-কুরআনে একে শরিয়তের দলিল হিসেবে বর্ণনা করা হয়েছে।"
        },
        {
          "label": "গ",
          "question": "মিসেস নাজিয়ার মনোভাবে কোন হাদিসের শিক্ষার প্রতিফলন ঘটেছে? ব্যাখ্যা করো।",
          "explanation": "মিসেস নাজিয়ার মনোভাবে পাঠ্যবইয়ের বৃক্ষরোপণ সম্পর্কিত হাদিসের শিক্ষার প্রতিফলন ঘটেছে। বৃক্ষরোপণ একটি পুণ্যের কাজ। এ সম্পর্কে একটি হাদিসে বলা হয়েছে, 'কোনো মুসলমান যদি বৃক্ষরোপণ করে কিংবা কোনো ফসল আবাদ করে এরপর তা থেকে কোনো পাখি, মানুষ বা চতুষ্পদ জন্তু কিছু ভক্ষণ করে তবে তার জন্য সদকা হিসেবে গণ্য হবে।' (বুখারি ও মুসলিম) এ হাদিসটি আমাদের বৃক্ষরোপণে উৎসাহিত করে। বৃক্ষের মাধ্যমে মানুষ নানাভাবে উপকৃত হতে পারে। এর মাধ্যমে মানুষ পার্থিব কল্যাণ লাভের পাশাপাশি পরকালীন সাফল্যও লাভ করতে পারে। মিসেস নাজিয়ার মনোভাবে এ শিক্ষাই প্রতিফলিত হয়েছে। মিসেস নাজিয়ার একটি ফলের বাগান আছে। তিনি তার এ বাগানটি উন্মুক্ত করে দিয়েছেন। পাখি ও পথিক লোকজন ইচ্ছেমতো ফল খায়। এতে তিনি আনন্দবোধ করেন। ইসলামের দৃষ্টিতে তার এ কাজটিকে সদকা বলা যায়। কারণ হাদিসে এটাকে সদকা হিসেবে ঘোষণা দেওয়া হয়েছে। কেননা পশু- পাখি, জীব-জন্তু ও কীট-পতঙ্গ বৃক্ষের ফল, ক্ষেতের ফসল খেয়ে জীবনধারণ করে। এতে বৃক্ষরোপণকারী ও ফসল আবাদকারী সাওয়াব (পুণ্য) লাভ করে। ঐ ফল-ফসল দান করে দিলে যে সাওয়াব হতো, পশুপাখি বা মানুষের খাওয়ার ফলে আল্লাহ তায়ালা তার আমলনামায় সে পরিমাণ সাওয়াব লিখে দেন। তাই বলা যায়, বৃক্ষরোপণ সম্পর্কিত হাদিসের আলোকে মিসেস নাজিয়ার কাজটি সদকা হিসেবে গণ্য হবে।"
        },
        {
          "label": "ঘ",
          "question": "মোসলেম সাহেব ছুটে যাওয়া তাহাজ্জুদ নামাজের সাওয়াব পাবেন কি? হাদিসের আলোকে চিহ্নিতপূর্বক তোমার মতামত দাও।",
          "explanation": "পাঠ্যবইয়ের নিয়ত সম্পর্কিত হাদিসের আলোকে মোসলেম সাহেব ছুটে যাওয়া তাহাজ্জুদ নামাজের সাওয়াব পাবেন। নিয়ত সম্পর্কিত হাদিসে রাসুল (স) বলেছেন, 'প্রকৃতপক্ষে সকল কাজ (এর ফলাফল) নিয়তের ওপর নির্ভরশীল।' (বুখারি) অর্থাৎ আল্লাহ তায়ালা মানুষের কাজের উদ্দেশ্য বা নিয়ত দেখে প্রত্যেক কাজের ফলাফল দেবেন। মানুষ ভালো নিয়তে কোনো কাজ করার ইচ্ছা করলে কাজটি সম্পন্ন না হলেও আল্লাহ তাকে তার প্রতিদান দেবেন, যা মোসলেম সাহেবও পাবেন। মোসলেম সাহেব একজন কর্মজীবী মানুষ। প্রতিদিন ঘুমানোর আগে তিনি ওযু করেন এবং ভোররাতে তাহাজ্জুদ নামায আদায়ের সংকল্প করেন। অধিকাংশ ভোররাতে সজাগ হয়ে নামায আদায় করেন। মাঝে-মধ্যে তিনি ঘুম থেকে জাগতে পারেন না। ফলে তাহাজ্জুদ নামাযও আদায় করতে পারেন না। আল্লাহ পরকালে সব কাজের হিসাব নেবেন। সেদিন তিনি মানুষের সব কাজের নিয়ত বা উদ্দেশ্যের প্রতি দৃষ্টিপাত করবেন। মানুষ যদি সৎ উদ্দেশ্যে কোনো কাজ করে তবে সে তার পুরস্কার পাবে। এমনকি সে কাজে ব্যর্থ হলেও তার প্রতিদান দেওয়া হবে। আর যদি মন্দ উদ্দেশ্যে কোনো কাজ করে তবে সে শাস্তি ভোগ করবে। এমনকি খারাপ উদ্দেশ্যে ভালো কোনো কাজ করলেও তাতে কোনো সাওয়াব হবে না। এজন্য প্রত্যেক কাজে নিয়ত গুরুত্বপূর্ণ।আলোচ্য হাদিস থেকে জানা যায়, মানুষের সকল কাজই নিয়তের সাথে সংশ্লিষ্ট। নিয়ত বা উদ্দেশ্য ছাড়া মানুষ কোনো কাজ করে না। আবার এ উদ্দেশ্য অনুসারেই আল্লাহ তায়ালা মানুষের কাজগুলো গ্রহণ করেন ও প্রতিদান দেন। তাই মানুষের সব কাজের উদ্দেশ্য সৎ ও ভালো হওয়া উচিত।"
        }
      ]
    }
  ]
}