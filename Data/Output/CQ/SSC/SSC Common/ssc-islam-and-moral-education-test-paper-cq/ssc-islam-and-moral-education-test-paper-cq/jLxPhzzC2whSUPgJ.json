{
  "title": "ঢাকা বোর্ড ২০২০",
  "subtitle": "ইসলাম ও নৈতিক শিক্ষা (11)",
  "questions": [
    {
      "number": "1",
      "uddipok": "যাবুল মিয়া ইসলামের বিধি-বিধান পালন করে না। সে মনে করে এসব নিরর্থক, এগুলোর মোটেও প্রয়োজন নেই। এমনকি সম্প্রতি সে গলায় একটি চেইনে বিধর্মীদের ক্রুশচিহ্ন ব্যবহার করে। অন্যদিকে মকবুল জোরপূর্বক ক্ষমতার বলে বিভিন্ন অনৈতিক কাজ করে থাকে। এলাকার মুরব্বি নাসিম মিয়া বলেন, 'একদিন এ পৃথিবী ধ্বংস হয়ে যাবে। সকলকে আল্লাহর সামনে হাজির হয়ে দুনিয়ার সকল কাজকর্মের হিসাব দিতে হবে।'",
      "tag": "DB 20",
      "sub_questions": [
        {
          "label": "ক",
          "question": "কবর কী?",
          "explanation": "মৃত্যুর পর থেকে পুনরুত্থান সময় পর্যন্ত যেখানে অবস্থান করা হয় তাই কবর।"
        },
        {
          "label": "খ",
          "question": "'এটি সেই কিতাব যাতে কোনো সন্দেহ নেই'- ব্যাখ্যা করো।",
          "explanation": "'এটি সেই কিতাব যাতে কোনো সন্দেহ নাই' বলতে আল-কুরআনের সংশয়হীনতাকে বোঝানো হয়েছে। আল-কুরআন হলো পৃথিবীর সব জ্ঞানের আধার। মানবজীবনের প্রয়োজনীয় সব জ্ঞান-বিজ্ঞানের মূলনীতি ও সারকথা এ গ্রন্থে নির্ভুলভাবে বর্ণিত . হয়েছে। আল-কুরআন নাজিল করার পর আজ পর্যন্ত কেউ আল-কুরআনের একটি হরফও ভুল প্রমাণ করতে পারেনি। তাই আল-কুরআন সম্পর্কে বলা হয়েছে, এটি এমন একটি কিতাব যাতে কোনো সন্দেহ নেই।"
        },
        {
          "label": "গ",
          "question": "বাবুল মিয়ার কার্যকলাপ চিহ্নিতপূর্বক ব্যাখ্যা করো।",
          "explanation": "কাবাবুল মিয়ার কার্যকলাপ কুফরের অন্তর্ভুক্ত। কুফর শব্দের আভিধানিক অর্থ হলো অস্বীকার করা, অবিশ্বাস করা, ঢেকে রাখা, অবাধ্য হওয়া ইত্যাদি। ইসলামের মৌলিক বিষয়গুলোতে অবিশ্বাস করাকে কুফর বলে। বাবুল মিয়ার কাজে এ বিষয়টিই প্রকাশ পেয়েছে। বাবুল মিয়া ইসলামের বিধি-বিধানগুলোকে নিরর্থক মনে করে। তাই এসব বিধান সে পালন করে না। শুধু তাই নয় গলার চেইনে বিধর্মীদের ক্রুশচিহ্ন ব্যবহার করে। এসব কাজ কুফরের আওতাভুক্ত। কারণ ইসলামের মৌলিক নীতির কোনো একটিরও প্রতি অবিশ্বাস করা হলো কুফর। যেমন- আল্লাহর অস্তিত্ব ও গুণাবলি অবিশ্বাস করা, ইমানের মৌলিক বিষয় ও ইসলামের মৌলিক ইবাদত অস্বীকার করা, হালালকে হারাম ও হারামকে হালাল মনে করা। এছাড়া ইচ্ছাকৃতভাবে কাফিরদের অনুকরণ করা, তাদের ধর্মীয় চিহ্ন ব্যবহার করাও কুফরি। সুতরাং বলা যায়, বাবুল মিয়ার কার্যকলাপে কুফরি প্রকাশ পেয়েছে।"
        },
        {
          "label": "ঘ",
          "question": "নাসিম মিয়ার বক্তব্যের যথার্থতা নিরূপণ করে মকবুল মিয়ার কাজের পরিণতি বিশ্লেষণ করো।",
          "explanation": "নাসিম মিয়ার বক্তব্য সঠিক আর মকবুল মিয়ার কাজ তার জন্য মন্দ পরিণাম বয়ে আনবে। আমাদের সবাইকে মৃত্যুবরণ করতে হবে। এমনকি একদিন পৃথিবীও ধ্বংসপ্রাপ্ত হবে। কিন্তু এতেই সবকিছুই শেষ হয়ে যাবে না। কারণ আল্লাহ তায়ালা আমাদের সবাইকে পুনরায় জীবিত করবেন এবং দুনিয়ার কাজকর্মের হিসাব নেবেন। এখানেই নির্ধারিত হবে চির শান্তির স্থান জান্নাত কিংবা চরম শাস্তির স্থান জাহান্নাম। উদ্দীপকের নাসিম মিয়ার বক্তব্যেও পরকালীন জীবনের ইঙ্গিত লক্ষণীয়। উদ্দীপকের মকবুল জোরপূর্বক ক্ষমতার বলে বিভিন্ন অনৈতিক কাজ করে। এ ব্যাপারে এলাকার মুরব্বি নাসিম মিয়া বলেন, একদিন এ পৃথিবী ধ্বংস হয়ে যাবে। সবাইকে আল্লাহর সামনে হাজির হয়ে দুনিয়ার সকল কাজকর্মের হিসাব দিতে হবে। তার এ বক্তব্য সম্পূর্ণরূপে সঠিক। কেননা হাশরের ময়দানে আল্লাহ তায়ালার নির্দেশে সকল মানুষ ও প্রাণিকুল মৃত্যুর পর পুনরায় জীবিত হবে। হাশরের ময়দান হলো হিসাব নিকাশের দিন। এ দিন আল্লাহ তায়ালা হবেন একমাত্র বিচারক। তিনি মানুষের সব কাজকর্মের হিসাব নেবেন। তারপর আমল অনুযায়ী প্রত্যেকের জন্য জান্নাত বা জাহান্নাম নির্ধারণ করবেন। এক্ষেত্রে কেউ যদি বিচারদিবসের কথা ভুলে গিয়ে নিজের খেয়াল খুশিমতো অন্যায় কাজে লিপ্ত থাকে তবে তাকে পরকালে কঠিন শাস্তির সম্মুখীন হতে হবে। আল্লাহ তায়ালা বলেন, “অনন্তর যে সীমালঙ্ঘন করে এবং দুনিয়ার জীবনকে প্রধান্য দেয় জাহান্নামই হবে তার আবাস।” (সূরা আন-নাযিআত, আয়াত ৩৭-৩৯) উপরের আলোচনা থেকে বলা যায়, মকবুল মিয়ার অনৈতিক কাজের কঠিন পরিণতির প্রতি ইঙ্গিত করে নাসিম মিয়ার বক্তব্য যথার্থ ও যুক্তিযুক্ত।"
        }
      ]
    },
    {
      "number": "2",
      "uddipok": "লিমন লিটনকে বলে দুনিয়ার জীবনই শেষ নয়, মৃত্যুর পর আমাদের আরও একটি জীবন রয়েছে। সেখানে সকলকেই দুনিয়ার সকল কাজকর্মের হিসাব দিতে হবে। অপরদিকে লিটন আল্লাহর উপর বিশ্বাস করলেও সে মনে করে মানবজাতির পথ প্রদর্শনের জন্য আল্লাহ তায়ালা কিয়ামত পর্যন্ত পুস্তিকাসহ অনেক মহাপুরুষ প্রেরণ করবেন।",
      "tag": "DB 20",
      "sub_questions": [
        {
          "label": "ক",
          "question": "সিরাত কী?",
          "explanation": "সিরাত হলো হাশরের ময়দান থেকে জান্নাত পর্যন্ত জাহান্নামের ওপর দিয়ে চলমান একটি উড়াল সেতু।"
        },
        {
          "label": "খ",
          "question": "'উত্তম গুণাবলির পরিপূর্ণতা দানের জন্যই আমি প্রেরিত হয়েছি'- ব্যাখ্যা করো।",
          "explanation": "উন্নত চরিত্রকে পূর্ণতা দানের জন্য শেষ নবি হযরত মুহাম্মদ (স)-কে আল্লাহ তায়ালা পাঠিয়েছেন। চরিত্রের মাধ্যমেই মানুষ পূর্ণমাত্রায় মনুষ্যত্বের স্তরে উপনীত হয়। এ জন্য সব নবিই নিজ নিজ জাতিকে উত্তম চরিত্রের শিক্ষা দিয়েছেন। আর মহানবি (স) উত্তম চরিত্রকে পূর্ণতা দিয়েছেন। তিনি নিজের জীবনে পরিপূর্ণভাবে সৎচরিত্রের অনুশীলন করেছেন। পাশাপাশি উম্মতদের সব সময় সৎচরিত্রের অনুশীলন করার তাগিদ দিয়েছেন। রাসুল (স) এমন আদর্শ স্থাপন করেছেন যার মাধ্যমে মানবজাতি পরিপূর্ণভাবে উত্তম চরিত্রের ধারক হতে পারে। আলোচ্য হাদিসটিতে একথাই বলা হয়েছে।"
        },
        {
          "label": "গ",
          "question": "লিমনের কর্মকান্ডে পরকালীন জীবনের কোন স্তরটি ফুটে উঠেছে? ব্যাখ্যা করো।",
          "explanation": "লিমনের কর্মকাণ্ডে পরকালীন জীবনের চার নম্বর স্তর হাশরের প্রতিচ্ছবি ফুটে উঠেছে। হাশর শব্দের অর্থ মহাসমাবেশ। এটি পরকালীন জীবনের চতুর্থ স্তর। সৃষ্টির শুরু থেকে শেষ পর্যন্ত সব মানুষকে এ স্তরের মুখোমুখি হতে হবে। লিমনের বক্তব্যে এ বিষয়টিই প্রকাশ পেয়েছে। লিমন বলেছে, দুনিয়ার জীবনই শেষ নয়, মৃত্যুর পর আমাদের আরও একটি জীবন রয়েছে। সেখানে সবাইকে দুনিয়ার সব কাজের হিসাব দিতে হবে। এই জীবনই হলো হাশরের জীবন। আল্লাহ তায়ালার নির্দেশনায় সব মানুষ ও প্রাণিকুল মৃত্যুর পর পুনরায় জীবিত হবে। সবাই সেদিন একজন আহ্বানকারী ফেরেশতার ডাকে হাশরের ময়দানে সমবেত হবে। মানুষের এই মহাসমাবেশকেই হাশর বলা হয়। হাশরের ময়দান হলো হিসাব-নিকাশের দিন, জবাবদিহিতার দিন। এদিন সব মানুষের সমস্ত কাজকর্মের হিসাব নেওয়া হবে। আল্লাহ তায়ালা হবেন একমাত্র বিচারক। আল্লাহ বলেন, 'তিনি (আল্লাহ) বিচার দিবসের মালিক।' (সূরা আল-ফাতিহা, আয়াত ৩) সুতরাং দেখা যায়, লিমন আখিরাতের অন্যতম স্তর হাশরের প্রতিই ইঙ্গিত করেছে।"
        },
        {
          "label": "ঘ",
          "question": "লিটনের বিশ্বাসে ইমানের কোন বিষয়টির অভাব পরিলক্ষিত হয়, চিহ্নিত করে বিশ্লেষণ করো।",
          "explanation": "নিম্নের অনুরুপ : রুমীর বক্তব্যে আকাইদের অন্যতম বিষয় খতমে নবুয়তের বিষয়টিকে অস্বীকার করা হয়েছে এবং এ সম্পর্কে সাদীর বাবার বক্তব্য খুবই তাৎপর্যপূর্ণ। হযরত মুহাম্মদ (স) ছিলেন সর্বশেষ নবি। তাঁর মাধ্যমে দীনের পূর্ণতা ঘোষিত এবং নবুয়তের ধারা সমাপ্ত হয়েছে। তিনি নবি-রাসুলগণের আগমনের ক্রমধারায় সর্বশেষ আগমন করেছেন। এ বিষয়ে বিশ্বাস স্থাপন করাই হলো খতমে নবুয়তের প্রতি বিশ্বাস। রুমীর বক্তব্যে এ বিশ্বাস অনুপস্থিত। রুমীর মতে, হযরত মুহাম্মদ (স)-এর পর গোলাম আহম্মদ নামে আরও একজন নবি এসেছিলেন। অথচ কুরআনে আল্লাহ তায়ালা বলেন, \"মুহাম্মদ তোমাদের মধ্যে কোনো পুরুষের পিতা নন; বরং তিনি আল্লাহর রাসুল এবং শেষ নবি।” (সূরা আল-আহযাব, আয়াত-৪০)। আমাদের প্রিয় নবি (স) হলেন, খাতামুন নাবিয়্যিন। খাতামুন শব্দের অর্থ সিলমোহর। কোনো কিছুতে সিলমোহর তখন অঙ্কন করা হয়, যখন তা পূর্ণ হয়ে যায়। সিলমোহর লাগানোর পরে তাতে আর কোনো কিছু প্রবেশ করানো যায় না। তাই নবি (স)-এর পরে আর কোনো নবি আসবেন না এটা সুস্পষ্ট। মহানবি (স) বলেছেন, \"আমিই শেষ নবি। আমার পরে আর কোনো নবি নেই।” (সহিহ মুসলিম) প্রকৃত ইমানদার হতে হলে এ বিষয়টিসহ ইসলামের মৌলিক সব বিষয়ের ওপর অবশ্যই ইমান আনতে হবে। কারণ ইসলামের মূল বিষয়গুলোর প্রতি পূর্ণ বিশ্বাসকেই ইমান বলা হয়। তাওহিদ, তকদির, রিসালাত, আখিরাত, পুনরুত্থান এসব কিছুর মধ্যে একটিরও প্রতি যদি অবিশ্বাস থাকে তবে সে কাফির হয়ে যাবে। আর যারা কুফরি করবে এবং আল্লাহর নির্দশন অস্বীকার করবে তারা জাহান্নামের অধিবাসী। সেখানে তাদের চিরকাল থাকতে হবে। উপরের আলোচনা থেকে বোঝা যায়, রুমীর বক্তব্য খতমে নবুয়তের পরিপন্থি। এ বিষয় সংশ্লিষ্ট সাদীর বাবার বক্তব্য খুবই গুরুত্বপূর্ণ।"
        }
      ]
    },
    {
      "number": "3",
      "uddipok": "চেয়ারম্যান গালিব সাহেব নির্বাচিত হওয়ার পরই কয়েক হাজার কাঠ ও ফলের চারা এলাকার প্রধান সড়কের আশেপাশে রোপণ করে দেন। একই গ্রামের সবুর আলী নিজ আত্মীয়-স্বজন, বন্ধু-বান্ধবদের প্রয়োজনে ব্যয় করার পাশাপাশি এলাকার অসহায়- অভাবীদের সাহায্য করেন। তিনি ইয়াতীমদের তাড়িয়ে দেন না। তিনি হাশরের দিনকেও অস্বীকার করেন না। মাওলানা রফিক বিষয়টি জানার পর সবুর আলীকে বলেন \"আপনার কাজের জন্য মহান প্রভুর কাছে উত্তম প্রতিদান রয়েছে।”",
      "tag": "DB 20",
      "sub_questions": [
        {
          "label": "ক",
          "question": "মাকতু হাদিস কী?",
          "explanation": "যে হাদিসের সনদ তাবিঈ পর্যন্ত পৌঁছেছে তাই মাকতু হাদিস।"
        },
        {
          "label": "খ",
          "question": "'নিশ্চয়ই আমি মানুষকে সুন্দরতম গঠনে সৃষ্টি করেছি'- উক্তিটি ব্যাখ্যা করো।",
          "explanation": "'নিশ্চয়ই আমি মানুষকে সুন্দরতম গঠন বা আকৃতিতে সৃষ্টি করেছি'- এটি পবিত্র কুরআনের সূরা আত-তীনের ৪ নম্বর আয়াতের অর্থ। এ আয়াতে আল্লাহ মানুষের আকৃতি ও প্রকৃতি সম্পর্কে বর্ণনা করেছেন। আল্লাহ মানুষকে সুন্দর গঠনে সৃষ্টি করে সৃষ্টির সেরা জীব হিসেবে ঘোষণা করেছেন। সৃষ্টিজগতে মানুষের আকৃতিই সবচেয়ে সুন্দর। তাই মানুষ যদি ভালো কাজ না করে অসৎ কাজে লিপ্ত হয় তাহলে আল্লাহ তায়ালা তাকে দুনিয়া ও আখিরাতে লাঞ্ছিত ও অপমানিত করবেন এবং শাস্তি দেবেন।"
        },
        {
          "label": "গ",
          "question": "চেয়ারম্যান গালিব সাহেবের কাজটি হাদিসের আলোকে চিহ্নিতপূর্বক ব্যাখ্যা করো।",
          "explanation": "হাদিসে চেয়ারম্যান গালিব সাহেবের কাজটি সদকায়ে জারিয়া হিসেবে গণ্য। সদকায়ে জারিয়া হলো এমন দান যার কার্যকারিতা কখনো শেষ হবে না। অর্থাৎ কিয়ামত পর্যন্ত অব্যাহত থাকবে। বৃক্ষরোপণকে হাদিসে এ পর্যায়ের আমল হিসেবে চিহ্নিত করা হয়েছে। চেয়ারম্যান গালিব সাহেব এ ধরনের মহৎ একটি কাজ করেছেন। চেয়ারম্যান গালিব সাহেব কয়েক হাজার কাঠ ও ফলের চারা এলাকার প্রধান সড়কের আশেপাশে রোপণ করেছেন। গাছ রোপণের মাধ্যমে মানুষ পার্থিব লাভের পাশাপাশি পরকালীন কল্যাণও লাভ করতে পারে। কারণ মানুষসহ পশু-পাখি, জীব-জন্তু ও কীটপতঙ্গ গাছের ফল খায় এবং এর মাধ্যমে আরও নানাভাবে উপকৃত হয়। এর মাধ্যমে রোপণকারী সাওয়াব লাভ করতে থাকে। ফল সদকা করে দিলে যে সাওয়াব হতো, পশু-পাখি বা মানুষের খাওয়ার ফলে আল্লাহ তায়ালা তার আমলনামায় সে পরিমাণ সাওয়াব লিখে দেন। ফলে সে নিজের অজান্তেই অনেক সাওয়াবের অধিকারী হয়ে যায়। গাছের মাধ্যমে প্রাপ্ত সাওয়াব কিয়ামত পর্যন্ত অব্যাহত থাকে। মহানবি (স) বলেছেন, 'কোনো মুসলমান যদি বৃক্ষরোপণ করে কিংবা কোনো ফসল আবাদ করে, এরপর তা থেকে কোনো পাখি, মানুষ বা চতুষ্পদ জন্তু ভক্ষণ করে তবে তা তার জন্য সদকা হিসেবে গণ্য হবে।' (বুখারি ও মুসলিম) সুতরাং বলা যায় গালিব সাহেবের কাজটি হলো সদকা।"
        },
        {
          "label": "ঘ",
          "question": "সবুর আলী যে সূরা থেকে শিক্ষা নিয়েছেন তা চিহ্নিতপূর্বক, মাওলানা রফিক সাহেবের বক্তব্য বিশ্লেষণ করো।",
          "explanation": "সবুর আলী সূরা আল-মাউন থেকে শিক্ষা নিয়েছেন। এজন্য তার সম্পর্কে মাওলানা রফিকের বক্তব্য যথেষ্ট যৌক্তিক। সূরা আল-মাউন আল-কুরআনের ১০৭তম সূরা। এ সূরার মাধ্যমে আমরা আমাদের চরিত্র থেকে কাফির ও মুনাফিকদের কিছু বৈশিষ্ট্য পরিত্যাগের শিক্ষা গ্রহণ করতে পারি। সবুর আলীর ক্ষেত্রে এ বিষয়টি লক্ষ করা যায়। সবুর আলী নিজ আত্মীয়-স্বজন, বন্ধু-বান্ধবের প্রয়োজনে ব্যয় করেন। এলাকার অসহায় ও অভাবীদের সাহায্য করেন। তিনি ইয়াতীমদের তাড়িয়ে দেন না এবং হাশরের দিনকেও অস্বীকার করেন না। সূরা মাউনে এ সৎ কাজগুলোর প্রতি আমাদের উৎসাহিত করা হয়েছে। এ সূরা থেকে আমরা শিক্ষা পাই- বিচার দিবস বা হাশরের দিনকে অস্বীকার করা খুবই জঘন্য কাজ। ইয়াতীম ও দুস্থদের তাড়িয়ে দেওয়া যাবে না। বরং তাদেরকে সাহায্য সহযোগিতা করতে হবে। এসব কাজের বিপরীত কাজ কাফির ও মুনাফিকদের বৈশিষ্ট্য প্রকাশ করে। এগুলো ত্যাগ করে সবুর আলীর মতো হতে পারলে আল্লাহর পক্ষ থেকে উত্তম পুরস্কার পাওয়া যাবে। মাওলানা রফিক সাহেবের কথায়ও আমরা এ বিষয়ের স্বীকৃতি পাই। তিনি আল্লাহ তায়ালার কাছে এ কাজগুলোর উত্তম প্রতিদান পাওয়ার বিষয়ে নিশ্চয়তা দিয়েছেন। আল্লাহর আদেশ পালন, তাঁর নিষেধ এবং কুফর ও নিফাক থেকে বেঁচে থাকলে তিনি ইহকাল ও পরকালে পুরস্কার ও কল্যাণ দান করেন। উপরের আলোচনা থেকে বলা যায়, সবুর আলী তার কাজের জন্য সূরা মাউন থেকে শিক্ষা নিয়েছেন। এজন্য তিনি আল্লাহ তায়ালার কাছে উত্তম প্রতিদান লাভ করবেন।"
        }
      ]
    },
    {
      "number": "4",
      "uddipok": "নাসিমপুর গ্রামের একজন মুদি ব্যবসায়ী শহীদ মিয়া নামাজের সময় হলেই দোকান বন্ধ করে কর্মচারীদের নিয়ে মসজিদে হাজির হন। অপরদিকে হাসান অনেক ধন- সম্পদের মালিক। তিনি হিসাব ছাড়াই গরিব-মিসকিনদের সাহায্য-সহযোগিতা করেন। ইমাম সাহেব তার এ ধরনের দানের কথা শুনে তাকে বলেন, সম্পদশালী ব্যক্তিদের উচিত অবশ্যই আল্লাহর নির্ধারিত বিধান অনুযায়ী দান করা।",
      "tag": "DB 20",
      "sub_questions": [
        {
          "label": "ক",
          "question": "শানে নুযুল কী?",
          "explanation": "আল-কুরআনের সূরা বা আয়াত নাজিলের কারণ বা পটভূমিই হলো শানে নুযুল।"
        },
        {
          "label": "খ",
          "question": "'আমার উম্মতের উত্তম ইবাদত হলো কুরআন তিলাওয়াত করা'- ব্যাখ্যা করো।",
          "explanation": "কুরআন তিলাওয়াত বান্দার দুনিয়ার কল্যাণ এবং আখিরাতের সফলতা নিশ্চিত করে বিধায় এটি উত্তম ইবাদত। আল-কুরআন মহান আল্লাহর পবিত্র বাণী। এটি মানুষের প্রতি আল্লাহ তায়ালার এক বিশেষ নিয়ামত। এটি তিলাওয়াতকারীর মর্যাদা সমুন্নত করে। আল-কুরআন তিলাওয়াতের মাধ্যমে বান্দা মহান আল্লাহর সন্তুষ্টি ও সান্নিধ্য লাভ করতে পারে। যথাযথভাবে কুরআন তিলাওয়াত করার মাধ্যমে মানুষ দুনিয়া ও আখিরাতে সফলতা লাভ করতে পারে। আর এজন্যই রাসুল (স) বলেছেন- 'আমার উম্মতের উত্তম ইবাদত হলো কুরআন তিলাওয়াত।' (বায়হাকি)"
        },
        {
          "label": "গ",
          "question": "শহীদ মিয়ার সম্পাদিত ইবাদতের গুরুত্ব ব্যাখ্যা করো।",
          "explanation": "নিম্নের অনুরুপ : আদিল সাহেব ইসলামের অন্যতম প্রধান ইবাদত সালাত পালন করেন সালাত আরবি শব্দ। এর ফার্সি প্রতিশব্দ নামায। এর অর্থ দোয়া, ক্ষমা প্রার্থনা করা ও রহমত কামনা করা। যেহেতু সালাতের মাধ্যমে বান্দা প্রভুর নিকট দোয়া করে, দয়া ও ক্ষমা প্রার্থনা করে থাকে তাই একে সালাত বলা হয়। মহান আল্লাহ মুমিনের ওপর দৈনিক পাঁচবার সালাত ফরজ করেছেন। উদ্দীপকে জনাব আদিল সাহেব দৈনিক পাঁচবার মূলত সালাতই আদায় করে থাকেন। উদ্দীপকের আদিল সাহেব আল্লাহর সন্তুষ্টি লাভের উদ্দেশ্যে দৈনিক পাঁচবার একটি ইবাদত পালন করেন। তার এ কাজটি সালাতকে নির্দেশ করে। একজন মুসলিমের দৈনন্দিন জীবনে সালাতের গুরুত্ব অপরিসীম। সালাত মানুষকে আল্লাহর নৈকট্য অর্জনে সহায়তা করে। সালাতের গুরুত্ব সম্পর্কে রাসুল (স) বলেছেন, 'যে ব্যক্তি মনোযোগসহ সালাত আদায় করে, কিয়ামতের দিন ঐ সালাত তার জন্য নুর হবে।' (তাবারানি) সালাতের মাধ্যমে বান্দা তার প্রভুর সান্নিধ্য লাভ করতে পারে। এর মাধ্যমে ইমান মজবুত হয়, আত্মা পরিশুদ্ধ হয়। সালাত মুমিনকে মন্দ ও গর্হিত কাজ থেকে বিরত রাখে। আল্লাহ বলেন, 'নিশ্চয়ই সালাত মানুষকে অশ্লীল ও খারাপ কাজ থেকে বিরত রাখে।' (সূরা আল-আনকাবুত, আয়াত ৪৫) সালাতের কারণে দৈনিক পাঁচবার মুসলমানগণ একস্থানে মিলিত হওয়ার সুযোগ পায়। একে-অপরের খোঁজ-খবর নিতে পারে। সুখে-দুঃখে একে অপরের সহযোগিতা করতে পারে। সালাত আদায়ের মাধ্যমে মানুষ পারস্পরিক সকল মতপার্থক্য ভুলে একসাথে কাজ করার শিক্ষা পায়। সালাত আমাদেরকে সময়ের গুরুত্ব ও শৃঙ্খলাবোধ শিক্ষা দেয়। নেতার অনুসরণ এবং নিয়মতান্ত্রিক ও পরিচ্ছন্ন জীবনযাপনে উদ্বুদ্ধ করে। সুতরাং বলা যায়, আমাদের ধর্মীয় ও সামাজিক জীবনে সালাতের গুরুত্ব অপরিসীম।"
        },
        {
          "label": "ঘ",
          "question": "ইমাম সাহেবের বক্তব্যের আলোকে হাসানের দানের যথার্থতা মূল্যায়ন করো।",
          "explanation": "ইমাম সাহেবের বক্তব্যের আলোকে যাকাতের বিধান লঙ্ঘিত হওয়ায় হাসানের দান সঠিক নয়। ইসলামের তৃতীয় ভিত্তি হলো যাকাত। ধনী ও গরিবের মধ্যে আর্থিক সমন্বয় সাধনের জন্য আল্লাহ এ বিধান দিয়েছেন। হাসানের দানের প্রেক্ষিতে ইমাম সাহেব তার কথার মাধ্যমে এ ফরজ ইবাদতটির প্রতিই ইঙ্গিত দিয়েছেন। সম্পদশালী হাসান হিসাব ছাড়াই গরিব-মিসকিনদের জন্য খরচ করেন। এ দানের প্রেক্ষিতে ইমাম সাহেব তাকে আল্লাহ নির্ধারিত বিধান অনুযায়ী দান করতে বললেন। প্রকৃতপক্ষে, কোনো মুসলিম নিসাব পরিমাণ সম্পদের মালিক হলে বছরান্তে তার সম্পদের শতকরা ২.৫০ হারে নির্দিষ্ট খাতে ব্যয় করা আবশ্যক। আর এ ব্যয়কে যাকাত বলে। সম্পদশালীদের ওপর যাকাতের বিধান ফরজ। আল্লাহ বলেন 'তোমরা সালাত কায়েম করো ও যাকাত আদায় করো।' (সূরা আন-নূর, আয়াত ৫৬) আল্লাহর নির্দেশের কারণে হাসানকে অবশ্যই যাকাতের নিয়ম মেনে সম্পদ দান করতে হবে। এক্ষেত্রে তাকে তার মোট সম্পদ হিসাব করে সেখান থেকে শতকরা ২.৫০ হারে দান করতে হবে। কিন্তু হাসান সাহেব সেটি করেননি। এছাড়াও সে স্বাভাবিক দান করতে পারে। তবে তাতে সে সাওয়াব পেলেও ফরজ বিধান পালিত হবে না। তাই বলা যায়, যাকাতের বিধান লঙ্ঘিত করায় হাসানের দান যথার্থ নয়।"
        }
      ]
    },
    {
      "number": "5",
      "uddipok": "রাসেল ও রিয়াজ দুই বন্ধু। রাসেল একটি প্রাইভেট ফার্মে চাকরি করেন। তিনি তার নির্ধারিত বেতনে কোনো রকমে সংসার পরিচালনা করেন। অপরদিকে রিয়াজ সম্প্রতি 'গাঁজা, ইয়াবার ব্যবসা করে বিলাসবহুল জীবনযাপন করছে। ঘটনাটি রিয়াজের পিতার দৃষ্টিগোচর হলে তিনি রিয়াজকে রাসুল (স)-এর হাদিস পাঠ করে শোনান 'যে শূরীর অবৈধ অর্জনে গঠিত, তা জাহান্নামের ইন্ধন হবে।'",
      "tag": "DB 20",
      "sub_questions": [
        {
          "label": "ক",
          "question": "ফরজে আইন কী?",
          "explanation": "ফরজে আইন হলো সেসব ফরজ বিধান যা সকলের ওপর পালন করা অত্যাবশ্যক।"
        },
        {
          "label": "খ",
          "question": "মাদানি সূরার বৈশিষ্ট্য ব্যাখ্যা করো।",
          "explanation": "সিহাহ শব্দের অর্থ বিশুদ্ধ এবং সিত্তাহ শব্দের অর্থ ছয়। সুতরাং সিহাহ সিত্তাহ হলো- বিশুদ্ধ ছয়খানা হাদিসগ্রন্থ। এগুলো হলো- ১. সহিহ বুখারি শরিফ ২. সহিহ মুসলিম ৩. 'সুনানে নাসাই ৪. সুনানে আবু দাউদ ৫. জামি তিরমিযি ও ৬. সুনানে ইবন মাজাহ। এ ছয়টি বিশুদ্ধ হাদিস গ্রন্থকে একত্রে 'সিহাহ সিত্তাহ' বলা হয়।"
        },
        {
          "label": "গ",
          "question": "রাসেলের অর্জিত আয় শরিয়তের আলোকে ব্যাখ্যা করো।",
          "explanation": "রাসেলের অর্জিত আয় হালাল ও শরিয়তসম্মত। হালাল অর্থ বৈধ, সিদ্ধ, আইনানুগ বা অনুমোদিত বিষয়। ইসলামি শরিয়তে হালাল উপার্জনের ওপর অত্যধিক গুরুত্বারোপ করা হয়েছে। রাসেল অর্থ উপার্জনের ক্ষেত্রে শরিয়তের এ বিধান বাস্তবায়ন করেছে। রাসেল একটি প্রাইভেট ফার্মে চাকরি করে। নির্ধারিত বেতনের বাইরে সে কোনো ধরনের অর্থ গ্রহণ করে না। অর্থাৎ সে ঘুষ গ্রহণ করে না। কারণ স্বাভাবিক প্রাপ্যের পরেও অসদুপায়ে অতিরিক্ত সম্পদ গ্রহণ করা হলো ঘুষ। ইসলামে এটি হারাম হিসেবে বিবেচ্য। নিজ শ্রমের বিনিময়ে প্রাপ্য অর্থকে হালাল করা হয়েছে। রাসেল ইচ্ছা করলে অতিরিক্ত অর্থ গ্রহণ করে বিলাসবহুল জীবনযাপন করতে পারত। এ কাজ না করে সে নির্ধারিত বেতনের ওপর সন্তুষ্ট থেকেছে। অর্থাৎ হারাম কাজে যুক্ত হয়ে সে তার অর্থ কলুষিত করেনি। সুতরাং বলা যায়, রাসেল শরিয়তসম্মত উপার্জনের মাধ্যমে সংসার চালাচ্ছে। তাই তার অর্জিত আয় হালাল।"
        },
        {
          "label": "ঘ",
          "question": "রিয়াজের ব্যবসাটির ব্যাপারে শরিয়তের দৃষ্টিভঙ্গি উল্লেখ করে উদ্দীপকে বর্ণিত হাদিসের আলোকে তার ব্যবসার যথার্থতা নিরূপণ করো।",
          "explanation": "রিয়াজের ব্যবসাটি শরিয়তসম্মত নয়, অর্থাৎ হারাম। হারাম অর্থ নিষিদ্ধ, মন্দ, অসংগত, অপবিত্র ইত্যাদি। যে সব কাজ বা বস্তু কুরআন ও সুন্নাহর স্পষ্ট নির্দেশে অবশ্য বর্জনীয় তাকে হারাম বলে। রিয়াজের ব্যবসাও হারামের অন্তর্ভুক্ত। রিয়াজ গাঁজা, ইয়াবার ব্যবসা করে। অথচ ইসলামি শরিয়তে এগুলো হারাম বা নিষিদ্ধ। কারণ, এগুলো নেশাদ্রব্য, আর সব ধরনের নেশাদ্রব্যই হারাম। যে হারাম উপায়ে রিযিক গ্রহণ করবে আল্লাহ তার প্রতি অসন্তুষ্ট হবেন এবং তার স্থান হবে জাহান্নাম। উদ্দীপকের হাদিসেও এ কথাই বলা হয়েছে। প্রকৃতপক্ষে, হারাম দ্রব্য মানুষের অন্তরে বিরূপ প্রভাব বিস্তার করে। মানুষ অন্যায়, অশ্লীলতা ও অসৎচরিত্রের প্রতি আকৃষ্ট হয়। মানব চরিত্রের সৎ গুণাবলি নষ্ট হয়ে যায়। মানুষ ইবাদতের আগ্রহ হারিয়ে ফেলে। এতে তারা আল্লাহর রোষাণলে পড়ে। এ ধরনের মানুষের দোয়াও আল্লাহ কবুল করেন না। মহানবি (স) বলেছেন, \"কোনো ব্যক্তি দীর্ঘ সফর করে আসে এবং অত্যন্ত ব্যাকুলভাবে তার দু'হাত তুলে আল্লাহর নিকট বলতে থাকে, হে আল্লাহ! হে আল্লাহ! কিন্তু তার পানাহার হারাম, পরিধেয় বস্ত্র হারাম। সুতরাং এমতাবস্থায় তার দোয়া কীভাবে কবুল হতে পারে? (মুসলিম) উপরের আলোচনা থেকে বোঝা যায়, রিয়াজের ব্যবসাটি হারাম এবং শরিয়ত বিরোধী। আর এ ব্যবসায় জন্য সে দুনিয়া ও আখিরাতে চরম ক্ষতিগ্রস্ত হবে।"
        }
      ]
    },
    {
      "number": "6",
      "uddipok": "আজমল সাহেব প্রতি বছরের মতো এ বছরও নির্দিষ্ট মাসে রাতের শেষ প্রহরে কিছু খেয়ে সারাদিন অনাহারে থাকেন। তবে অফিসে তার ওপর অর্পিত দায়িত্ব পালনে গড়িমসি করেন। তার ছোট ভাই আলম ব্যাংকে জমাকৃত ১০,০০,০০০ (দশ লক্ষ) টাকা থেকে বছরান্তে ১৫,০০০ (পনেরো হাজার) টাকা গরিব-দুঃখী ও অসহায়দের মধ্যে বিলিয়ে দেন। ঘটনাক্রমে মাওলানা আকমল হোসেন উপলব্ধি করে বলেন জমাকৃত সম্পদ শরিয়তের হুকুম অনুযায়ী দান না করলে সম্পূর্ণ দান নিষ্ফল হবে।",
      "tag": "DB 20",
      "sub_questions": [
        {
          "label": "ক",
          "question": "হাক্কুল্লাহ কী?",
          "explanation": "হাক্কুল্লাহ হলো আল্লাহর সাথে সম্পৃক্ত অধিকার বা কর্তব্য।"
        },
        {
          "label": "খ",
          "question": "ইসলামে বান্দার হকের প্রতি অত্যন্ত গুরুত্বারোপ করা হয়েছে কেন? ব্যাখ্যা করো।",
          "explanation": "শান্তিপূর্ণ সমাজ নির্মাণ ও আল্লাহর সন্তুষ্টি অর্জনের মাধ্যম হওয়ায় ইসলামে বান্দার হকের প্রতি বিশেষ গুরুত্বারোপ করা হয়েছে। মানুষ সামাজিক জীব। সমাজবদ্ধ হয়েই মানুষকে বসবাস করতে হয়। এ ক্ষেত্রে একজনের দুঃখে অন্যজন সাড়া না দিলে, আপদে-বিপদে এক অপরকে সাহায্য-সহযোগিতা না করলে শান্তিপূর্ণ সমাজ প্রতিষ্ঠিত হতে পারে না। এছাড়া মহান আল্লাহকে খুশি করতে হলে তার বান্দাকে খুশি করতে হবে। কেউ অন্যের প্রতি দয়া-ভালোবাসা দেখাল আল্লাহও তার প্রতি দয়া করেন। এ ব্যাপারে রাসুল (স) বলেন, 'যে ব্যক্তি মানুষের প্রতি দয়া করে না, আল্লাহ তার প্রতি দয়া করেন না।' (বুখারি) এ কারণে ইসলামে বান্দার হকের প্রতি অধিক গুরুত্বারোপ করা হয়েছে।"
        },
        {
          "label": "গ",
          "question": "জনাব আলম কি যথাযথভাবে যাকাত আদায় করেছেন? তার জমাকৃত টাপ যাকাতের হিসাব নিরূপণ করো ।",
          "explanation": "জনাব আলম যথাযথভাবে যাকাত আদায় করেননি; তার জমাকৃত টাকার যাকাত হরে ২৫,০০০ টাকা। যাকাত ইসলামের চতুর্থ রুকন। সুনির্দিষ্ট নিয়ম মেনে এ ইবাদতটি পালন করতে হয়। জনাব আলম যাকাত আদায়ের ক্ষেত্রে সঠিক পদ্ধতি অবলম্বন করেননি। জনাব আলম ব্যাংকে জমাকৃত ১০,০০,০০০ (দশ লক্ষ) টাকা থেকে বছরান্তে ১৫,০০০ (পনেরো হাজার) টাকা গরিব-দুঃখী ও অসহায়দের মধ্যে বিলিয়ে দেন। অথচ আমরা জানি কোনো মুসলিম নিসাব পরিমাণ সম্পদের মালিক হলে বছরান্তে তার সম্পদের শতকরা ২.৫০ হারে নির্দিষ্ট খাতে ব্যয় করাকে যাকাত বলে। জনাব আলম শতকরা ২.৫০ হারে টাকা ব্যয় করেননি। তার জমাকৃত টাকা শতকরা ২.৫০ হারে হিসাব করলে যাকাতের পরিমাণ দাঁড়ায়- ১০০ টাকায় ২.৫০ টাকা ∴  ১ \" 2 , ৫ 0 ১ 00 \" ∴ ১ 0 , 00 , 000 \" 2. ৫ 0 × ১ 0 , 00 , 000 ১ 00 \"  = ২৫,০০০ টাকা  \\begin{array}{l} \\therefore \\text { ১ \"} \\quad \\frac{2, ৫ 0}{১00} \" \\\\ \\therefore ১ 0,00,000 \" \\frac{2 . ৫ 0 \\times ১0,00,000}{১00} \" \\\\ \\text { = ২৫,০০০ টাকা } \\end{array} ∴   ১  \" ১ 00 2 , ৫ 0 ​ \" ∴ ১ 0 , 00 , 000\" ১ 00 2. ৫ 0 × ১ 0 , 00 , 000 ​ \"  =  ২৫ , ০০০   টাকা   ​ সুতরাং বলা যায়, জনাব আলমের জমাকৃত টাকার যাকাত হয় ২৫,০০০ টাকা। কিন্তু তিনি ১৫,০০০ টাকা দান করায় তার যাকাত আদায় সঠিক হয়নি।"
        },
        {
          "label": "ঘ",
          "question": "আজমল' সাহেব ইসলামের যে বিধান পালন করেন তা চিহ্নিতপূর্বক তার মি সম্পর্কে বুঝিয়ে লেখো।",
          "explanation": "আজমল সাহেব ইসলামের যে বিধান পালন করেন তা হলো সাওম বা রোযা। মানবজীবনে সাওমের শিক্ষা অপরিসীম। সাওম ইসলামের পঞ্চম স্তম্ভের একটি। প্রাপ্তবয়স্ক প্রত্যেক নারী ও পুরুষের ওপর রমযান মাসের এক মাস সাওম পালন করা ফরজ। আজমল সাহেবের পালিত বিধানটি এ ফরজ ইবাদতটির ইঙ্গিত দেয়। আজমল সাহেব প্রতিবছর নির্দিষ্ট মাসে রাতের শেষ প্রহরে কিছু খেয়ে সারাদিন অনাহারে থাকেন। অর্থাৎ তিনি রোজা রাখেন। কারণ সুবহে সাদিক থেকে সূর্যাস্ত পর্যন্ত আল্লাহর সন্তুষ্টি লাভের আশায় নিয়তের সাথে পানাহার ও ইন্দ্রিয় তৃপ্তি থেকে বিরত থাকাকে সাওম বলে। সাওমের মাধ্যমে মানুষের মনে তাকওয়া ও আল্লাহর প্রতি ভালোবাসা সৃষ্টি হয়। মানুষ লোভ-লালসা, হিংসা-বিদ্বেষ, ক্রোধ-ক্ষোভ ও কামভাবের বশবর্তী হয়ে অনেক মন্দ কাজে লিপ্ত হয়। সাওম মানুষকে এসব কাজ থেকে মুক্ত থাকতে শেখায়। মহানবি (স) বলেছেন- 'সাওম (রোযা) ঢালস্বরূপ।' (বুখারি ও মুসলিম) এছাড়া সাওম পালন করে এরূপ ব্যক্তি ক্ষুধার্ত থাকার ফলে সে অন্য আরেকজন অনাহারীর ক্ষুধার জ্বালা সহজে বুঝতে পার। ফলে মানুষের মধ্যে পারস্পরিক সহানুভূতি ও সহমর্মিতা সৃষ্টি হয়। মহানবি (স) বলেছেন, 'এ মাস সহানুভূতির মাস।' (ইবনে কুযায়মা) উপরের আলোচনা থেকে বোঝা যায়, আজমল সাহেবের পালিত ইবাদতটি হলো রোযা, যা মানুষের মনে দৈহিক ও আত্মিক প্রশান্তি এনে দেয়। মানুষকে সব সময় ভালো কাজে উৎসাহিত করে।"
        }
      ]
    },
    {
      "number": "7",
      "uddipok": "নাইমুল একটি বেসরকারি বিশ্ববিদ্যালয়ে গণিত বিশ্বয় নিয়ে অধ্যয়ন প্রাইম ছাত্রাবাসে বন্ধুদের সাথে আলোচনান্তে তার বন্ধু হাসিব তাকে ওধু ও সালাতের মিয়ায়। কানুন জিজ্ঞাসা করলে তিনি জানেন না বলে উত্তর দেন। একই গ্রামের আবু হানিফ প্রদ সাংসারিক কাজে সহযোগিতার জন্য রাফসান নামক একজন যুবককে নির্ধারিত সেভার সাংমারি দেন। মাস শেষে সঠিকভাবে বেতন পরিশোধের পাশাপাশি তার কাজে স্বাধু হানিফ নিজেও সহযোগিতা করেন।",
      "tag": "DB 20",
      "sub_questions": [
        {
          "label": "ক",
          "question": "জিহাদ কী?",
          "explanation": "জান-মাল, ইলম, আমল, লেখনী ও বক্তৃতার মাধ্যমে সত্য ও ন্যায় প্রতিষ্ঠায় আল্লাহর দীনকে সমুন্নত করাই জিহাদ।"
        },
        {
          "label": "খ",
          "question": "হজের শিক্ষা ব্যাখ্যা করো।",
          "explanation": "হজের অন্যতম একটি শিক্ষা হলো এটি মানুষকে বিশ্বজনীন ভ্রাতৃত্ববোধের শিক্ষা দেয়। হজের সময় বিশ্বের বিভিন্ন দেশের রাজা-প্রজা, মালিক-ভৃত্য সবাই একই সেলাইবিহীন কাপড় পরিধান করে। একই উদ্দেশ্যে মহান প্রভুর দরবারে সমবেত হয়। এতে মুসলমানদের মধ্যে ভ্রাতৃত্ববোধ, সম্প্রীতি, শৃঙ্খলাবোধ, সাম্য ও সহানুভূতি তৈরি হয়। পারস্পরিক ভাব ও সাংস্কৃতিক বিনিময়ের মাধ্যমে মানুষের মধ্যে সৌহার্দবোধ জাগ্রত হয়।"
        },
        {
          "label": "গ",
          "question": "নাইমুল কোন ধরনের জ্ঞান অর্জন করতে পারেনি তা চিহ্নিত করে ব্যাখ্যা করো।",
          "explanation": "নাইমুল দীনি ইলম অর্জন করতে পারেনি। কোনো বস্তুর প্রকৃত অবস্থা উপলব্ধি করাই হলো ইলম বা জ্ঞান। ধর্মীয় ও পার্থিব এই দুই ধরনের জ্ঞান রয়েছে। এর মধ্যে দীনি ইলম বা ধর্মীয় জ্ঞান নাইমুলের মধ্যে অনুপস্থিত। নাইমুল ওযু ও সালাতের নিয়ম-কানুন জানে না। আর এগুলো দীনি ইলমের আওতাভুক্ত। কারণ দীনি ইলম বলতে ইসলাম ধর্ম সম্পর্কিত জ্ঞানকে বোঝায়। যেমন- কুরআন, হাদিস, ফিকাহ, তাফসির ইত্যাদি বিষয়ের জ্ঞান। ইসলামের দৃষ্টিতে প্রত্যেক মুসলমানের জন্য ইসলামের প্রাথমিক জ্ঞান থাকা আবশ্যক। ইসলামের উদ্দেশ্য হলো মানুষের কল্যাণ করা। মহানবি (স) বলেছেন-'দীন হলো কল্যাণ করা।' (মুসলিম) তাই দীনি বা কল্যাণকর ইলম অর্জন করা অবশ্য কর্তব্য। নাইমুলের মধ্যে দীনের এ সাধারণ জ্ঞানটুকু নেই। সুতরাং বলা যায়, নাইমুল দীনি ইলম অর্জনে ব্যর্থ হয়েছে।"
        },
        {
          "label": "ঘ",
          "question": "আবু হানিফের কর্মকাণ্ডটি চিহ্নিত করে ইসলামের দৃষ্টিতে বিশ্লেষণ করো।",
          "explanation": "আবু হানিফের কাজে শ্রমিকের প্রতি উত্তম ব্যবহারের দৃষ্টান্ত ফুটে উঠেছে। সমাজে কাজের সম্পর্কের কারণে কেউ মালিক হয় আবার কেউ হয় শ্রমিক। মালিক শ্রেণি যেমন শ্রমিক শ্রেণির সাহায্য ছাড়া চলতে পারে না, তেমনিভাবে শ্রমিক শ্রেণির দৈনন্দিন জীবন মালিক শ্রেণির বেতন ভাতার ওপর অনেকটাই নির্ভরশীল। তাই ইসলাম শ্রমিক বা অধীনস্থদের সাথে উত্তম ব্যবহারের নির্দেশ দিয়েছে। আবু হানিফ এ নির্দেশ সঠিকভাবে বাস্তবায়ন করেছেন। আবু হানিফ তার সাংসারিক কাজে সাহায্যের জন্য রাফসানকে নির্ধারিত বেতনে নিয়োগ দেন। মাস শেষে তার বেতনও সঠিকভাবে পরিশোধ করেন। পাশাপাশি তার কাজেও আবু হানিফ সাহায্য করেন। ইসলামে শ্রমিকদের সাথে এমন আচরণের নির্দেশই দেওয়া হয়েছে। শ্রমিক যাতে তার শ্রমের সঠিক মূল্য পায় সে ব্যাপারে রাসুলুল্লাহ (স) বলেছেন, \"মজুরের পারিশ্রমিক নির্ধারণ না করে তাকে কাজে নিয়োগ করো না।\" খুব দ্রুত শ্রমিকের পারিশ্রমিক আদায়ের ব্যাপারে মুহাম্মদ (স) কঠোর নির্দেশ দিয়েছেন। তিনি বলেছেন, \"শ্রমিকের গায়ের ঘাম শুকানোর পূর্বেই তার পারিশ্রমিক দিয়ে দাও।\" এছাড়া শ্রমিকেরা মালিকের ভাই। মহান আল্লাহই তাদেরকে মালিকের অধীনস্থ করেছেন। তাই মালিক যা খাবে তাকেও তা খাওয়াবে। যা পরবে তাকেও তা পরাবে। আর শ্রমিকের কর্মভার তার ক্ষমতার বাইরে হলে তাকে কাজে সাহায্য করার নির্দেশ ইসলামে রয়েছে। উপরের আলোচনা থেকে বলা যায়, ইসলাম শ্রমিকের সাথে সবক্ষেত্রে উত্তম আচরণ করার নির্দেশ দিয়েছে। আবু হানিফ এ নির্দেশ যথাযথভাবে পালন করেছেন।"
        }
      ]
    },
    {
      "number": "8",
      "uddipok": "দশম শ্রেণির ছাত্র আরিফ সম্প্রতি দেশজুড়ে ছড়িয়ে পড়া ডেজা আজ্বরে আক্রান্ত হয়। বন্ধু হাসিব চিকিৎসার জন্য কিছু টাকা দিবে বলে কথা দেয়। কিন্তু আরিফ বারবার ফোম করলেও হাসিব রিসিভ না করে এড়িয়ে যায়। অন্যদিকে তাজুল তার স্ত্রীর একটি স্বর্ণের চেইন প্রতিবেশী মিছবাহের কাছে জমা রাখে। কিছু দিন পর তাজুল চেইনটি ফেরত চাইলে মিছবাহ নির্ধারিত সময় ফেরত দেয়।",
      "tag": "DB 20",
      "sub_questions": [
        {
          "label": "ক",
          "question": "শালীনতা কী?",
          "explanation": "কথা-বার্তা, আচার-আচরণ ও চলাফেরায় ভদ্র, সভ্য ও মার্জিত হওয়াই শালীনতা।"
        },
        {
          "label": "খ",
          "question": "'নিশ্চয়ই আল্লাহ মুত্তাকিদের ভালোবাসেন'- ব্যাখ্যা করো।",
          "explanation": "মুত্তাকিরা সর্বদা আল্লাহর আদেশ মেনে চলেন বলে আল্লাহ তাদেরকে ভালোবাসেন। আল্লাহ তায়ালার ভয়ে যাবতীয় অন্যায়, অত্যাচার ও পাপকাজ থেকে বিরত থাকাকে তাকওয়া বলে। আর যিনি তাকওয়া অবলম্বন করেন তাকে বলে মুত্তাকি। আল্লাহ তায়ালা মানুষকে শুধু তাঁরই আদেশ-নিষেধ মেনে চলার নির্দেশ দিয়েছেন। সর্বপ্রকার পাপাচার থেকে নিজেকে রক্ষা করে কুরআন- সুন্নাহ মোতাবেক জীবন পরিচালনা করার কারণেই আল্লাহ মুত্তাকিদের ভালোবাসেন।"
        },
        {
          "label": "গ",
          "question": "হাসিবের আচরণে আখলাকে হামিদার কোন গুণটির অভাব পরিলক্ষিত হয়? ব্যাখ্যা করো।",
          "explanation": "হাসিবের আচরণে আখলাকে হামিদাহর ওয়াদা রক্ষার অভাব পরিলক্ষিত হয়। মানবজীবনের একটি প্রশংসনীয় বৈশিষ্ট্য হলো ওয়াদা রক্ষা করা। ব্যক্তি ও সমাজ জীবনে এর প্রয়োজনীয়তা অপরিসীম। এটির অনুপস্থিতি পূর্ণাঙ্গ ইমানদার হওয়ার ক্ষেত্রে বাধাস্বরূপ। হাসিবের কাজে এ বিষয়টি অনুপস্থিত। আরিফ ডেঙ্গু জ্বরে আক্রান্ত হলে বন্ধু হাসিব চিকিৎসার জন্য কিছু টাকা দেবে বলে ওয়াদা করে। কিন্তু আরিফ বার বার ফোন করলেও হাসিব রিসিভ না করে এড়িয়ে যায়। তার এরূপ আচরণে ওয়াদা ভঙ্গ হয়েছে। কারণ কাউকে কোনো কথা দেওয়া বা কোনো কাজ করার জন্য প্রতিজ্ঞাবদ্ধ হওয়াকে ওয়াদা বলে। ইসলামি পরিভাষায় কারও সাথে কোনোরূপ প্রতিশ্রুতি দিলে, অঙ্গীকার করলে বা কাউকে কোনো কথা দিলে তা যথাযথভাবে রক্ষা করাকে ওয়াদা পালন বলে। সুতরাং বলা যায়, হাসিবের মধ্যে ওয়াদা রক্ষা করা গুণটির অভাব রয়েছে।"
        },
        {
          "label": "ঘ",
          "question": "মিছবাহের আচরণে আখলাকে হামিদার যে গুণটি প্রস্ফুটিত হয়েছে তা বিশ্লেষণ করো।",
          "explanation": "নিম্নের অনুরুপ : ক ও খ-এর কাজে আখলাকে হামিদাহর আমানত রক্ষা করার গুণটি প্রকাশ পেয়েছে। শিক্ষার্থীদের জীবনে এরূপ গুণাবলি অর্জনের গুরুত্ব অপরিসীম। সাধারণত কারও নিকট কোনো অর্থ-সম্পদ, কথা গচ্ছিত রাখাকে আমানত বলে। তবে ব্যাপকার্থে শুধু ধন-সম্পদ নয় বরং যেকোনো জিনিস গচ্ছিত রাখাকে আমানত বলে। একজনের জান, মাল, সম্মান, কথা প্রতিজ্ঞা, ছাত্রছাত্রীদের নিকট বিদ্যালয়ের সব আসবাবপত্রও আমানতস্বরূপ, যা ক ও খ-এর কাজে প্রকাশ পেয়েছে। বাক ও খ-এর কাজে আখলাকে হামিদাহর আমানত রক্ষা করার গুণটি প্রকাশ পেয়েছে। শিক্ষার্থীদের জীবনে এরূপ গুণাবলি অর্জনের গুরুত্ব অপরিসীম। সাধারণত কারও নিকট কোনো অর্থ-সম্পদ, কথা গচ্ছিত রাখাকে আমানত বলে। তবে ব্যাপকার্থে শুধু ধন-সম্পদ নয় বরং যেকোনো জিনিস গচ্ছিত রাখাকে আমানত বলে। একজনের জান, মাল, সম্মান, কথা প্রতিজ্ঞা, ছাত্রছাত্রীদের নিকট বিদ্যালয়ের সব আসবাবপত্রও আমানতস্বরূপ, যা ক ও খ-এর কাজে প্রকাশ পেয়েছে।"
        }
      ]
    },
    {
      "number": "9",
      "uddipok": "জনাব নেছারউদ্দিন জেলা ভূমি অফিসের কর্মকর্তা। অফিসে যাওয়ার পথে লক্ষ করেন জীর্ণ-শীর্ণ পোশাক পরিহিত এক বৃদ্ধকে গাড়ির ভাড়া দিতে না পারায় কন্ট্রাকটর গালমন্দ করছে। তিনি নিজ পকেট থেকে ভাড়া পরিশোধ করেন, এমন কি স্টেশনে পৌছে তাকে 'একটি পোশাক কিনে দেন। অপরদিকে তার বন্ধু ওয়াসিমের পিতার মৃত্যুর পর সংসারের ভার তার কাঁধে অর্পিত হয়। ভাই-বোন আত্মীয়-স্বজনের কল্যাণে একজন নিঃস্বার্থ অভিভাবক হিসেবে দায়িত্ব পালন করার পাশাপাশি সামাজিক কল্যাণমূলক কাজেও তিনি ভূমিকা রাখেন।",
      "tag": "DB 20",
      "sub_questions": [
        {
          "label": "ক",
          "question": "পরিচ্ছন্নতা কী?",
          "explanation": "শরীর, মন ও অন্যান্য ব্যবহার্য বস্তু সুন্দর ও পবিত্র রাখা, ময়লা- আবর্জনা ও বিশৃঙ্খল অবস্থা থেকে মুক্ত রাখাই পরিচ্ছন্নতা।"
        },
        {
          "label": "খ",
          "question": "'ব্যয় করার ক্ষেত্রে মধ্যমপন্থা অবলম্বন ব্যক্তির বুদ্ধিমত্তার লক্ষণ'- ব্যাখ্যা করো।",
          "explanation": "মিতব্যয়িতা মানুষকে অপচয় ও কৃপণতার কুফল থেকে রক্ষা করে। তাই ব্যয় করার ক্ষেত্রে মিতব্যয়িতা বা মধ্যমপন্থা অবলম্বন করা উচিত। মিতব্যয়ী ব্যক্তি আল্লাহ তায়ালার নিয়ামতের যথাযথ ব্যবহার করেন। ফলে সমাজে শান্তি ও সমৃদ্ধি বয়ে আসে। পক্ষান্তরে কৃপণতা ও অপচয় সমাজে নানা অশান্তি সৃষ্টি করে। অপচয়কারীর সম্পদ দ্রুত শেষ হয়ে যায়। ফলে সে নানা অভাব-অনটন, দুঃখ-কষ্টে দিনযাপন করে। অন্যদিকে কৃপণতা মানুষের মধ্যে মনোমালিন্য ও শত্রুতার জন্ম দেয়। তাই ব্যয়ের ক্ষেত্রে মধ্যমপন্থা অবলম্বন করাই যুক্তিসংগত।"
        },
        {
          "label": "গ",
          "question": "নেছার উদ্দিনের কর্মকাণ্ডে আখলাকে হামিদার যে গুণটি ফুটে উঠেছে তা ব্যাখ্যা করো।",
          "explanation": "নিম্নের অনুরুপ : ভ্যানচালক নোমান সাহেবের কাজে আখলাকে হামিদার অন্যতম গুণ মানবসেবা প্রকাশ পেয়েছে। মানবসেবা বলতে মানুষের সেবা করা, পরিচর্যা করা, যত্ন নেওয়া, সাহায্য- সহযোগিতা করা ইত্যাদি বোঝায়। জাতি, ধর্ম, বর্ণ নির্বিশেষে সকল মানুষের - সেবা করা মানবসেবার আওতাভুক্ত। নানাভাবে মানবসেবা করা যায়। যেমন- ক্ষুধার্তকে অন্নদান, বস্ত্রহীনকে বস্ত্রদান, রোগীর সেবা করা, নিঃস্ব ও দুস্থদের আর্থিক সাহায্য করা ইত্যাদি, যা নোমান সাহেবের কর্মকাণ্ডেও ফুটে উঠেছে। উদ্দীপকের নোমান সাহেব অসুস্থ ব্যক্তিকে ভ্যানে করে হাসপাতালে নিয়ে যান। তার এ কাজটি মানবসেবাকে নির্দেশ করে। মানবসেবা করা মুমিনের - অন্যতম গুণ। মুমিন ব্যক্তি সর্বদাই অন্য মানুষের খেদমতে নিয়োজিত থাকেন। মহানবি (স) এ সম্পর্কে নির্দেশ দিয়ে বলেছেন, 'তোমরা ক্ষুধার্তকে খাদ্য দাও, রুগ্ন ব্যক্তির সেবা করো, বন্দিকে মুক্ত করো এবং ঋণগ্রস্তকে ঋণমুক্ত করো।' (বুখারি) সুতরাং বলা যায়, নোমান সাহেব মানবসেবা করে প্রশংসনীয় ও পুণ্যের কাজ করেছেন।"
        },
        {
          "label": "ঘ",
          "question": "ওয়াসিমের কর্মকাণ্ডে আখলাকে হামিদার যে গুণটি পরিলক্ষিত হয় তা চিহ্নিতপূর্বক তার গুরুত্ব বিশ্লেষণ করো।",
          "explanation": "ওয়াসিম এর কর্মকাণ্ডে আখলাকে হামিদাহর কর্তব্যপরায়ণতা গুণটি প্রকাশিত হয়েছে। কর্তব্যপরায়ণতা হলো যথাযথভাবে কর্তব্য আদায় করা, দায়িত্বসমূহ পালন করা ইত্যাদি। মানুষ হিসেবে আমাদের ওপর নানাবিধ দায়িত্ব ও কর্তব্য রয়েছে। এগুলো সম্পর্কে সচেতন থাকা, সুচারুরূপে এগুলো পালন করা এবং এসব কাজে অবহেলা না করাই কর্তব্যপরায়ণতা। ওয়াসিমের কাজ এ বৈশিষ্ট্যটিকে নির্দেশ করে। পিতার মৃত্যুর পর ওয়াসিম সংসারের ভার কাঁধে তুলে নেন। ভাই-বোন, আত্মীয়-স্বজনের কল্যাণে নিঃস্বার্থ অভিভাবক হিসেবে দায়িত্ব পালন করেন। শুধু তাই নয়, সামাজিক কল্যাণমূলক কাজেও তিনি অংশগ্রহণ করেন। পরিবারের সদস্য হিসেবে ভাই-বোন, আত্মীয়-স্বজনের প্রতি আমাদের দায়িত্ব পালন করা অবশ্য কর্তব্য। এছাড়া সমাজ, রাষ্ট্র ও আন্তর্জাতিক বিভিন্ন ক্ষেত্রে আমাদের ওপর দায়িত্ব অর্পিত হয়। এগুলোর প্রতি সচেতনতা ও সম্পাদনে সচেষ্ট হওয়াকেই কর্তব্যপরায়ণতা বলা হয়। কর্তব্যপরায়ণতা মুমিনের অন্যতম গুণ। আল্লাহ তায়ালা তার একনিষ্ঠ বান্দাদের পরিচয় দিয়ে বলেন, 'তারা কর্তব্য পালন করে এবং সে দিনের ভয় করে যে দিনের অনিষ্ট হবে ব্যাপক।' (সূরা আদ-দাহর, আয়াত ৭) কর্তব্য কাজে অবহেলা করলে পরকালে সেজন্য জবাবদিহি করতে হবে। একটি হাদিসে মহানবি (স) বলেছেন, 'তোমাদের প্রত্যেকেই দায়িত্বশীল। আর তোমাদের প্রত্যেকেই তার দায়িত্ব পালনের ব্যাপারে জিজ্ঞাসিত হবে।' (বুখারি) উপরের আলোচনা থেকে বোঝা যায়, ওয়াসিমের কাজটি হলো কর্তব্যপরায়ণতা, যা মানুষের দুনিয়া ও আখিরাতের সফলতার গুরুত্বপূর্ণ চাবিকাঠি।"
        }
      ]
    },
    {
      "number": "10",
      "uddipok": "মধুপুর গ্রামের বাসিন্দা রুহুল আমিনের একমাত্র সন্তান আ. রহমান ছয় বছর বয়সে পবিত্র কুরআন মুখস্থ করেন। ষোল বছর বয়সে রাসুলের (স) অসংখ্য হাদিস হৃদয়ঙ্গম করেন। পরবর্তী সময়ে রাসুলের (স) অসংখ্য বিশুদ্ধ হাদিসের সমন্বয়ে একটি গ্রন্থ রচনা করেন। একই গ্রামের চাটলা মাধ্যমিক বিদ্যালয়ের বিজ্ঞান শিক্ষক শ্রেণিকক্ষে বিজ্ঞানের কিছু গুরুত্বপূর্ণ পরীক্ষা যেমন- দ্রবণ, পরিস্রাবণ, লোহার মরিচা রোধক, ইত্যাদি বিষয়ে সফলভাবে সম্পন্ন করেন। বিষয়টি প্রধান শিক্ষকের দৃষ্টিগোচর হলে তিনি বলেন, এ জন্যই মধ্যযুগের একজন মুসলিম মনীষীকে এ শাস্ত্রের জনক বলা হয়।",
      "tag": "DB 20",
      "sub_questions": [
        {
          "label": "ক",
          "question": "দারুল আরকাম কী?",
          "explanation": "দারুল আরকাম হলো শিক্ষা বিস্তারের লক্ষ্যে মহানবি হযরত মুহাম্মদ (স)-এর মক্কায় স্থাপিত একটি শিক্ষাপ্রতিষ্ঠান।"
        },
        {
          "label": "খ",
          "question": "'আমি জ্ঞানের শহর এবং আলি তার দরজা'- ব্যাখ্যা করো।",
          "explanation": "হযরত আলি (রা) অসাধারণ জ্ঞানের অধিকারী হওয়ায় তাকে জ্ঞানের শহরের দরজা বলা হয়। হযরত আলি (রা) অসাধারণ মেধাসম্পন্ন ছিলেন। ছোটোবেলা থেকেই তিনি ছিলেন জ্ঞানতাপস ও জ্ঞানসাধক। তিনি সর্বদা জ্ঞানচর্চা করতেন। হাদিস, তাফসির, আরবি সাহিত্য ও আরবি ব্যাকরণে তিনি তাঁর যুগের সেরা ব্যক্তিত্ব ছিলেন। তাঁর রচিত 'দিওয়ানে আলি' নামের কাব্যগ্রন্থটি আরবি সাহিত্যের অমূল্য সম্পদ। এসব কারণে মুহাম্মদ (স)-নিজেকে জ্ঞানের শহর আর আলি (রা)-কে জ্ঞানের শহরের দরজা বলেছেন।"
        },
        {
          "label": "গ",
          "question": "আ. রহমানের স্মৃতিশক্তির সাথে কোন মুসলিম মনীষীর সাদৃশ্য রয়েছে? ব্যাখ্যা করো।",
          "explanation": "আব্দুর রহমানের স্মৃতিশক্তির সাথে ইমাম বুখারি (র)-এর সাদৃশ্য আছে। ইমাম বুখারি (র) হাদিস শাস্ত্রে অসাধারণ অবদান রেখেছেন। হাদিস বর্ণনায় তাকে মুহাদ্দিসদের নেতা বলা হয়ে থাকে। আবদুর রহমান এ অসাধারণ ব্যক্তিত্বেরই প্রতিচ্ছবি। আবদুর রহমান ছয় বছর বয়সে পবিত্র কুরআন মুখস্থ করেন। ষোল বছর বয়সে রাসুল (স)-এর অসংখ্য হাদিস হৃদয়ঙ্গম করেন। পরে বিশুদ্ধ হাদিসের সমন্বয়ে তিনি একটি গ্রন্থ রচনা করেন। ইমাম বুখারি (র)-এর ক্ষেত্রেও এমনটি লক্ষ করা যায়। বাল্যকাল থেকে জ্ঞানের প্রতি তার ছিল প্রবল আগ্রহ। তিনি তীক্ষ্ণ মেধার অধিকারী ছিলেন। ফলে ছয় বছর বয়সেই পবিত্র কুরআন হিফজ করে ফেলেন। দশ বছর বয়স থেকেই তিনি হাদিস মুখস্থ করা আরম্ভ করেন। ষোলো বছর বয়সেই তিনি হযরত আবদুল্লাহ ইবনে মুবারক ও আল্লামা ওয়াকি-এর লেখা হাদিস গ্রন্থ দুটি মুখস্থ করেন। তিনি দীর্ঘ ষোলো বছর সাধনা করে ৬ লক্ষ হাদিস থেকে পরীক্ষা- নিরীক্ষা করে ৭২৭৫টি হাদিস সম্বলিত বুখারি শরিফ গ্রন্থটি প্রণয়ন করেন। সুতরাং বলা যায়, আবদুর রহমানের মধ্যে ইমাম বুখারি (র)-এর স্মৃতিশক্তির প্রতিফলন লক্ষ করা যায়।"
        },
        {
          "label": "ঘ",
          "question": "বিজ্ঞান শিক্ষকের কর্মকান্ডের সাথে সাদৃশ্যপূর্ণ মনীষীকে চিহ্নিতপূর্বক প্রধান শিক্ষকের বক্তব্যের যথার্থতা বিশ্লেষণ করো।",
          "explanation": "বিজ্ঞান শিক্ষকের কর্মকাণ্ডের সাথে মুসলিম মনীষী জাবির ইবনে হাইয়ানের কাজের সাদৃশ্য রয়েছে। বিজ্ঞানের বিভিন্ন শাখায় যেসব মুসলিম মনীষী অবদান রাখেন তাদের মধ্যে জাবির ইবনে হাইয়ানের নাম অগ্রগণ্য। তিনি রসায়ন শাস্ত্রে উচ্চতর জ্ঞান অর্জন করে সে জ্ঞানের যথাযথ প্রয়োগ করেন। উদ্দীপকে বর্ণিত বিজ্ঞান শিক্ষকের কাজে তার কাজের প্রতিফলন ঘটেছে। চাটলা মাধ্যমিক বিদ্যালয়ের বিজ্ঞান শিক্ষক শ্রেণিকক্ষে বিজ্ঞানের কিছু গুরুত্বপূর্ণ পরীক্ষা যেমন- দ্রবণ, পরিস্রবণ, লোহার মরিচা রোধক ইত্যাদি সফলভাবে সম্পন্ন করেন। জাবির ইবনে হাইয়ানের ক্ষেত্রেও এমনটি লক্ষণীয়। তিনি কুফায় একটি বিজ্ঞানাগার প্রতিষ্ঠা করে মৃত্যু পর্যন্ত সেখানে গবেষণা করেন। রসায়নকে তিনি সর্বপ্রথম বিজ্ঞানের একটি স্বয়ংসম্পূর্ণ শাখা হিসেবে প্রতিষ্ঠা করেছিলেন। রসায়ন ও বিজ্ঞানের কিছু ক্ষেত্র যথা- পরিস্রবণ, দ্রবণ, ভস্মীকরণ, বাষ্পীকরণ, গলানো প্রভৃতি তারই আবিষ্কার। তিনি তার গ্রন্থে ধাতুর শোধন, তরলীকরণ, বাষ্পীকরণ, ইস্পাত তৈরির প্রক্রিয়া, লোহার মরিচারোধক বার্নিশ ও চুলের কলপ, লেখার কালি ও কাঁচ ইত্যাদি দ্রব্য প্রস্তুতের প্রণালি ও বিধি সম্বন্ধে বিস্তারিত বর্ণনা করেন। জাবির ইবনে হাইয়ান রসায়ন শাস্ত্রের পরিপূর্ণতা দান করার কারণে তাকে এ শাস্ত্রের জনক বলা হয়। উপরের আলোচনা থেকে বলা যায়, বিজ্ঞান শিক্ষকের কাজের সাথে সাদৃশ্যপূর্ণ মনীষী হলেন জাবির ইবনে হাইয়ান। যার অসামান্য অবদান তাকে রসায়ন শাস্ত্রের জনক হিসেবে প্রতিষ্ঠিত করেছে। প্রধান শিক্ষকের বক্তব্যে এ বিষয়টিই প্রকাশ পায়। এ কারণে তার বক্তব্য সঠিক।"
        }
      ]
    },
    {
      "number": "11",
      "uddipok": "পৌর মেয়র সাদিকুর রহমান নির্বাচিত হওয়ার পরই এলাকার জনগণের সম্মুখে এক যুগান্তকারী বক্তৃতা দিয়ে বলেন, তোমরা সকলেই ইসলামের উপর প্রতিষ্ঠিত থাকবে। সর্বদা অন্যের জমাকৃত সম্পদ নিরাপদে রাখবে। অন্যদিকে তার বন্ধু কাউন্সিলর শাহাদত অত্যন্ত নিষ্ঠাবান এবং সর্বদা সত্যের উপর অটল। সত্যকে মিথ্যার সাথে মিশ্রিত করেন না। এমনকি নিজপুত্র নেশাগ্রস্ত হওয়ায় নিজ হাতেই তার বিচার করেন।",
      "tag": "DB 20",
      "sub_questions": [
        {
          "label": "ক",
          "question": "আইয়ামে জাহিলিয়া কী?",
          "explanation": "মহানবি (স)-এর আবির্ভাবের আগের প্রায় ১০০ বছর সময়কে 'আইয়ামে জাহিলিয়া' বা অজ্ঞতার যুগ বলা হয়।"
        },
        {
          "label": "খ",
          "question": "'আল্লাহর শপথ তিনি আপনাকে কখনো অপদস্থ করবেন না'- ব্যাখ্যা করো।",
          "explanation": "আলোচ্য কথাটি মহানবি (স)-কে উদ্দেশ্য করে হযরত খাদিজা (রা) বলেছিলেন। দীর্ঘদিন ধ্যানে মগ্ন থাকার পর মহান আল্লাহ হযরত মুহাম্মদ (স)-এর কাছে ওহি নিয়ে জিবরাইল (আ)-কে পাঠালেন। সর্বপ্রথম ওহি নাজিলের এ ঘটনায় মহানবি (স) আতঙ্কিত হলেন। তিনি বাড়ি ফিরে খাদিজা (রা) কে সব খুলে বললেন এবং প্রাণনাশের আশঙ্কা করলেন। এ সময় তাকে সান্ত্বনা দিয়ে খাদিজা (রা) বলেছিলেন, আল্লাহর শপথ! তিনি আপনাকে কখনও অপদস্থ করবেন না। কারণ নবুয়ত লাভের পূর্বেও মহানবি (স) আন্তরিকতা ও নিষ্ঠার সাথে মানবিক, মহৎ গুণাবলি অনুশীলন করতেন।"
        },
        {
          "label": "গ",
          "question": "মেয়র সাদিকুর রহমানের বক্তৃতার সাথে কোন মহামানবের বক্তৃতার সাদৃশ্য রয়েছে? ব্যাখ্যা করো।",
          "explanation": "মেয়র সাদিকুর রহমানের বক্তৃতার সাথে হযরত মুহাম্মদ (স)-এর বিদায় হজের ভাষণের সাদৃশ্য রয়েছে। মহানবি (স) ওফাতের আগে বিদায় হজ সম্পন্ন করেন। এ সময় তিনি বিশ্ব মানবতার উদ্দেশ্যে এক যুগান্তকারী ভাষণ দেন। উদ্দীপকে বর্ণিত মেয়র সাদিকুর রহমানের বক্তৃতায় এ ভাষণের প্রতিফলন লক্ষ করা যায়।মেয়র সাদিকুর রহমান সবাইকে ইসলামের ওপর প্রতিষ্ঠিত থাকতে বলেন। এছাড়া অন্যের জমাকৃত সম্পদ নিরাপদে রাখার নির্দেশ দেন। হযরত মুহাম্মদ (স) বিদায় হজের ভাষণে এ বিষয়গুলোর ওপর গুরুত্বারোপ করেন। সে ভাষণে তিনি বলেন, সর্বদা অন্যের আমানত রক্ষা করবে। আরও বলেন, \"তোমাদের পথ প্রদর্শনের জন্য আল্লাহর বাণী এবং তাঁর রাসুলের আদর্শ রেখে যাচ্ছি। এ দুটি যতদিন তোমরা আঁকড়ে থাকবে ততদিন তোমরা বিপথগামী হবে না।” সুতরাং বোঝা যায়, সাদেকুর রহমানের বক্তব্য মহানবি (স)-এর বিদায় হজের ভাষণের প্রতিচ্ছবি।"
        },
        {
          "label": "ঘ",
          "question": "কাউন্সিলর শাহাদতের চরিত্রে কোন খলিফার আদর্শ প্রতিফলিত হয়েছে তা চিহ্নিত করে বিশ্লেষণ করো।",
          "explanation": "কাউন্সিলর শাহাদতের চরিত্রে খলিফা হযরত উমর (রা)-এর আদর্শ প্রতিফলিত হয়েছে। মুসলিম জাহানের দ্বিতীয় খলিফা হযরত উমর (রা) ছিলেন অসাধারণ চারিত্রিক বৈশিষ্ট্যের অধিকারী। ইসলাম গ্রহণের পর তার গুণাবলি আরও উজ্জ্বল হয়ে ওঠে। তাঁর এই উজ্জ্বল আদর্শের ধারক হলেন উদ্দীপকের কাউন্সিলর শাহাদত হোসেন। কাউন্সিলর শাহাদত অত্যন্ত নিষ্ঠাবান। তিনি সবসময় সত্যের ওপর অটল থাকেন। সত্যের সাথে মিথ্যার মিশ্রণ করেন না। এমনকি নিজের ছেলে নেশাগ্রস্ত হওয়ায় নিজ হাতেই তিনি তার বিচার করেন। হযরত ওমর (রা)- এর ক্ষেত্রেও আমরা এমনটি দেখতে পাই। তিনি সত্য ও অসত্যের বিষয়ে অত্যন্ত সজাগ থাকতেন। সত্যকে নির্দ্বিধায় প্রচার করতেন। তার ইসলাম গ্রহণের পরই প্রকাশ্যে সালাত আদায় শুরু হয়। আর মহানবি (স) তাকে 'ফারুক' (সত্য-মিথ্যার পার্থক্যকারী) উপাধি দেন। হযরত উমর ফারুক (রা) ছিলেন ন্যায় ও ইনসাফের এক মূর্ত প্রতীক। আইনের চোখে তিনি ধনী- গরিব, আপন-পরের মধ্যে কোনো ভেদাভেদ করতেন না। মদপানের অপরাধ প্রমাণিত হলে তিনি নিজের ছেলে আবু শাহমাকে কঠোর শাস্তি দেন। উপরের আলোচনা থেকে প্রমাণিত হয়, হযরত উমর (রা) ছিলেন সত্য ও ন্যায়বিচারের উন্নত আদর্শ। এ আদর্শই গ্রহণ করেছেন কাউন্সিলর শাহাদত।"
        }
      ]
    }
  ]
}