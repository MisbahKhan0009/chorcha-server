{
  "title": "ফৌজদারহাট ক্যাডেট কলেজ ২০২৪",
  "subtitle": "ইসলাম ও নৈতিক শিক্ষা (11)",
  "questions": [
    {
      "number": "1",
      "uddipok": "আসজাদ এবং সাজ্জাদ দুই বন্ধু। আসজাদ ইমানের অন্য ছয়টি বিষয়ের পাশাপাশি আল্লাহর একত্ববাদকে সর্বাধিক গুরুত্ব দিয়ে বিশ্বাস করে। কিন্তু সাজ্জাদ তাতে বিশ্বাস করে না। তিনি ফেরেশতাদেরকে মহাবিশ্ব পরিচালনায় আল্লাহর অংশীদার হিসেবে বিবেচনা করে। বিষয়টি জানার পর তার বন্ধু আসজাদ বলেন, 'মানুষের জীবনে তাওহিদের প্রভাব সীমাহীন।'",
      "tag": "FCC 24",
      "sub_questions": [
        {
          "label": "ক",
          "question": "'আকিদাহ' অর্থ কী?",
          "explanation": "'আকিদাহ' অর্থ বিশ্বাসমালা।"
        },
        {
          "label": "খ",
          "question": "পরিভাষাগত শব্দ 'ইসলাম' দ্বারা কী বোঝা যায়?",
          "explanation": "আল্লাহ তায়ালা ও রাসুল (স)-এর আনুগত্য করাকে ইসলাম বলে। শরিয়তের পরিভাষায়, আল্লাহ তায়ালার প্রতি আন্তরিকভাবে বিশ্বাস স্থাপন করে তাঁর নিকট পরিপূর্ণভাবে আত্মসমর্পণ করা, বিনা দ্বিধায় তাঁর যাবতীয় আদেশ-নিষেধের আনুগত্য করা এবং তাঁর দেওয়া বিধান ও হযরত মুহাম্মদ (স)-এর দেখানো পথ অনুসারে জীবনযাপন করাকে ইসলাম বলা হয়।"
        },
        {
          "label": "গ",
          "question": "সাজ্জাদকে একইভাবে বোঝানোর জন্য আসজাদ কীভাবে তাওহিদের বিষয়টি ব্যাখ্যা করবে?",
          "explanation": "সাজ্জাদকে একইভাবে বোঝানোর জন্য আসজাদ তাওহিদে বিশ্বাসের গুরুত্ব এবং এতে অবিশ্বাসের কুফল সম্পর্কে ব্যাখ্যা করবে। তাওহিদ শব্দের অর্থ একত্ববাদ। ইসলামি শরিয়তের পরিভাষায় আল্লাহ তায়ালাকে 'এক ও অদ্বিতীয় হিসেবে স্বীকার করে নেওয়াকে তাওহিদ বলা হয়। তাওহিদের মূল কথা হলো- আল্লাহ তায়ালা তাঁর সত্তা ও গুণাবলিতে এক ও অদ্বিতীয়। তাঁর তুলনীয় কেউ নেই। অর্থাৎ আল্লাহ তায়ালাকে সৃষ্টিকর্তা, পালনকর্তা, রিজিকদাতা ও ইবাদতের যোগ্য এক ও অদ্বিতীয় সত্তা হিসেবে বিশ্বাসের নামই তাওহিদ। মানব জীবনে তাওহিদে বিশ্বাসের গুরুত্ব অপরিসীম। পক্ষান্তরে তার একক সত্তার সাথে কাউকে শরিক করলে তা শিরক হিসেবে গণ্য হবে, যার পরিণতি অত্যন্ত ভয়াবহ। আর এভাবে আসজাদ সাজ্জাদকে বোঝাতে পারে। উদ্দীপকের আসজাদ ইমানের প্রতিটি বিষয় বিশ্বাস করার পাশাপাশি আল্লাহর একত্ববাদে বিশ্বাস করেন। পক্ষান্তরে তার বন্ধু সাজ্জাদ এমনটা বিশ্বাস করেন না। তিনি ফেরেশতাদেরকে মহাবিশ্বের পরিচালনায় আল্লাহর অংশীদার হিসেবে বিবেচনা করেন। সাজ্জাদের এরূপ মনোভাব শিরকের অন্তর্ভুক্ত। কেননা, সৃষ্টি জগতের পরিচালনায় কাউকে আল্লাহর অংশীদার বানানো হলো শিরক। যা সাজ্জাদের মনোভাবে লক্ষণীয়। আর এরূপ কাজের কুফল অত্যন্ত ভয়াবহ। আল্লাহ তায়ালা অপার ক্ষমাশীল ও অসীম দয়াময় হওয়ার সত্ত্বেও শিরকের অপরাধ ক্ষমা করেন না। প্রকৃতপক্ষে সৃষ্টি জগত পরিচালনার একমাত্র ক্ষমতা আল্লাহর হাতে। এরূপ বিশ্বাসই হলো তাওহিদ। আর ইমানের সর্বপ্রথম ও সর্বপ্রধান বিষয় হলো তাওহিদ। মুমিন বা মুসলিম হতে হলে একজন মানুষকে সর্বপ্রথম আল্লাহ তায়ালার একত্ববাদ বিশ্বাস করতে হবে। তাওহিদে বিশ্বাস ব্যতীত কোনো ব্যক্তিই ইমান বা ইসলামে প্রবেশ করতে পারে না। ইসলামের সকল শিক্ষা ও আদর্শই তাওহিদের উপর প্রতিষ্ঠিত। সুতরাং আসজাদ তার বন্ধু সাজ্জাদকে এভাবে তাওহিদের গুরুত্ব এবং শিরকের কুফল বর্ণনা করে তাওহিদের বিষয়টি ব্যাখ্যা করতে পারে।"
        },
        {
          "label": "ঘ",
          "question": "উদ্দীপকের সাজ্জাদের প্রতি আসজাদের দেওয়া বক্তব্য, মূল্যায়ন করো।",
          "explanation": "উদ্দীপকের সাজ্জাদের প্রতি আসজাদের তাওহিদ সম্পর্কিত বক্তব্যটি যথার্থ। তাওহিদ হলো আল্লাহ তায়ালার একত্ববাদে বিশ্বাস। মানব জীবনে এ বিশ্বাসের প্রভাব অত্যন্ত ব্যাপক। তাওহিদে বিশ্বাস মানুষকে কৃতজ্ঞতা প্রকাশের সুযোগ করে দেয়। কেননা আল্লাহ তায়ালাই আমাদের একমাত্র সৃষ্টিকর্তা ও পালনকর্তা। তাওহিদে বিশ্বাসের মাধ্যমে মানুষ সত্যকে স্বীকার করে নেয়। মানুষ এর দ্বারা আল্লাহ তায়ালার কৃতজ্ঞতা আদায় করে। যা সাজ্জাদের বক্তব্যের সাথে সাদৃশ্যপূর্ণ। উদ্দীপকের আসজাদের বন্ধু সাজ্জাদ তাওহিদে পরিপূর্ণভাবে বিশ্বাসী না হওয়ার তিনি সাজ্জাদকে বলেন, মানুষের জীবনে তাওহিদের প্রভাব সীমাহীন। তাওহিদের গুরুত্ব ও প্রভাব সম্পর্কে তিনি সঠিক ধারণা পোষণ করেন। কেননা তাওহিদে বিশ্বাস মানুষকে আত্মসচেতন ও আত্মমর্যাদাবান করে। মানুষ আল্লাহ তায়ালা ব্যতীত অন্য কারও নিকট মাথানত করে না। ফলে জগতের সকল সৃষ্টির উপর মানুষের মর্যাদা প্রতিষ্ঠিত হয়। সৎচরিত্রবান হওয়ার ক্ষেত্রেও মানবজীবনে তাওহিদের প্রভাব অপরিসীম। মানুষ আল্লাহ তায়ালার গুণাবলি ও পরিচয় লাভ করে এবং সেসব গুণে গুণান্বিত হওয়ার অনুশীলন করে। মানব সমাজে ঐক্য ও ভ্রাতৃত্ব প্রতিষ্ঠায়ও তাওহিদ গুরুত্বপূর্ণ ভূমিকা পালন করে। কেননা তাওহিদে বিশ্বাস মানব সামজে এ ধারণা প্রতিষ্ঠা করে যে, সকল মানুষই আল্লাহর বান্দা ও সমান মর্যাদার অধিকারী। এভাবে মানুষের মধ্যে ঐক্যের চেতনা জাগ্রত হয়। সার্বিক বিষয় আলোচনা শেষে বলা যায়, তাওহিদ সম্পর্কে সাজ্জাদ যে মন্তব্যটি করেছে তা যথার্থ। আমাদের উচিত তাওহিদের গুরুত্ব উপলব্ধি করে তা ব্যক্তি জীবনে বাস্তবায়ন করা।"
        }
      ]
    },
    {
      "number": "2",
      "uddipok": "নাবিদ এবং সাবিদ সহপাঠী। নাবিদ মনে করেন, ইসলাম একটি পূর্ণাঙ্গ জীবনবিধান। মানবজীবনের জন্য প্রয়োজনীয় সকল বিষয় ইসলামে রয়েছে। অপরদিকে তার বন্ধু সাবিদ মনে করে, মদ খাওয়া, জুয়া, সুদ, ঘুষ ইত্যাদি অবৈধ নয়। সাবিদের এ কথা শুনে স্থানী মসজিদের ইমাম বলেন, এ কারণে পৃথিবীতে অশ্লীল কার্যকলাপ ছড়িয়ে পড়ে এবং তাকে সীমাহীন কষ্ট ভোগ করতে হবে।",
      "tag": "FCC 24",
      "sub_questions": [
        {
          "label": "ক",
          "question": "'তাকদির' অর্থ কী?",
          "explanation": "তাকদীর হল নির্ধারিত ভাগ্য।"
        },
        {
          "label": "খ",
          "question": "'তাকদিরে বিশ্বাস রাখা ইমানের অঙ্গ।'- ব্যাখ্যা করো।",
          "explanation": "তাকদিরে বিশ্বাস রাখা মানে আল্লাহর প্রতি পূর্ণ আস্থা ও নির্ভরতা স্থাপন করা। এটি মুমিনের জীবনে মানসিক শান্তি, ধৈর্য, এবং আত্মবিশ্বাস নিয়ে আসে। তাই, তাকদিরে বিশ্বাস রাখা ঈমানের একটি মৌলিক ও অপরিহার্য অঙ্গ।"
        },
        {
          "label": "গ",
          "question": "নাবিদের ধারণার প্রকৃতি ব্যাখ্যা করো।",
          "explanation": "ইসলামি শরিয়তের আলোকে আব্দুর রহমানের ধারণা সঠিক। ইসলাম হলো আল্লাহ তায়ালার প্রবর্তিত পূর্ণাঙ্গ দীন বা জীবনবিধান। এটি মানবজাতির জন্য আল্লাহ তায়ালার একটি বিশেষ নিয়ামত। শরিয়তের সর্বশেষ ও পূর্ণাঙ্গ রূপ হলো ইসলাম। মানবজীবনের সব বিষয় ও সমস্যার পরিপূর্ণ সমাধানের দিকনির্দেশনা দেওয়া হয়েছে ইসলামে। আব্দুর রহমানের মনোভাবেও এ বিষয়টি প্রতিফলিত হয়েছে। উদ্দীপকের আব্দুর রহমানের মতে, মানবজীবনের জন্য যা যা প্রয়োজন তার সবকিছু রয়েছে ইসলামে। প্রকৃতপক্ষে সুষ্ঠু ও সুন্দরভাবে জীবন পরিচালনার জন্য ইসলামের কোনো বিকল্প নেই, কেননা ইসলামই হলো একমাত্র পরিপূর্ণ জীবনব্যবস্থা। এটি আল্লাহর মনোনীত ধর্ম। আল্লাহ তায়ালা বলেন— অর্থ: 'নিশ্চয়ই আল্লাহর কাছে ইসলামই একমাত্র মনোনীত ধর্ম বা জীবন ব্যবস্থা' (সূরা আলে ইমরান, আয়াত ১৯)। এটি মানবজাতির জন্য মহান আল্লাহর নির্দেশিত সর্বশেষ ও সর্বোত্তম জীবনবিধান। এটি কোনো কাল, অঞ্চল বা জাতির জন্য সীমাবদ্ধ নয়। মানুষের জন্ম থেকে মৃত্যু পর্যন্ত সব কাজের যথাযথ দিক-নির্দেশনা রয়েছে ইসলামে। ব্যক্তিগত, পারিবারিক, সামাজিক, অর্থনৈতিক, রাজনৈতিক ও আন্তর্জাতিক সব বিষয়ই ইসলামে যথাযথভাবে বর্ণনা করা হয়েছে। এমনকি মানুষের মৃত্যুর পরবর্তী জীবনের অবস্থারও বর্ণনা ইসলামে রয়েছে। তাই বলা যায় যে, আব্দুর রহমানের ধারণা যথার্থ ।"
        },
        {
          "label": "ঘ",
          "question": "সাবিদের ধারণাটি চিহ্নিত করো এবং শ্রদ্ধেয় ইমামের বক্তব্যের যথার্থতা নির্ণয় করো।",
          "explanation": "নিম্নের অনুরূপঃ ইমরান সাহেবের মনোভাব কুফরের অন্তর্ভুক্ত, যার ইহকালীন ও পরকালীন পরিণতি অত্যন্ত ভয়াবহ। কুফর শব্দের অর্থ অস্বীকার করা, অবিশ্বাস করা, গোপন করা ইত্যাদি। ইসলামি পরিভাষায়, আল্লাহ তায়ালার মনোনীত দীন ইসলামের মৌলিক বিষয়গুলোর কোনো একটিরও প্রতি অবিশ্বাস করাকে কুফর বলে। কুফর হলো ইমানের বিপরীত, যা ইমরান সাহেবের মনোভাবেও পরিলক্ষিত হয়। উদ্দীপকের ইমরান সাহেব ইসলামের মৌলিক বিষয়সমূহে বিশ্বাস করে না । এমনকি এ বিষয়গুলোর ব্যাপারে সে সন্দেহও প্রকাশ করে। তার এ মনোভাবটি কুফরের নামান্তর। কুফরের পরিণতি অত্যন্ত ভয়াবহ। কুফর . ব্যক্তিজীবন ও সমাজজীবনে অনৈতিকতার ব্যাপক প্রসার ঘটায়। আখিরাতে বিশ্বাস না থাকায় কুফরে লিপ্ত ব্যক্তির নৈতিকতার অবক্ষয় ঘটে এবং দুনিয়ার স্বার্থে সে নানা ধরনের পাপ ও অনৈতিক কাজে জড়িয়ে পড়ে। ফলে সে সবকিছুতে ধৈর্যহারা ও হতাশাগ্রস্ত হয়। তাছাড়া পরকালেও কুফরের পরিণতি হবে জাহান্নামের যন্ত্রণাদায়ক শাস্তি। এ সম্পর্কে আল্লাহ তায়ালা বলেন, ‘যারা কুফরি করবে এবং আমার নিদর্শনগুলোকে অস্বীকার করবে, তারাই জাহান্নামের অধিবাসী'। (সূরা আল-বাকারা, আয়াত ৩৯) পরিশেষে বলা যায়, কুফরের পরিণতি ধ্বংস ছাড়া কিছুই না। এটি থেকে সবাইকে বেঁচে থাকতে হবে।"
        }
      ]
    },
    {
      "number": "3",
      "uddipok": "আবিদ ও হাসিব দুই বন্ধু। তারা পতেঙ্গা সমুদ্র সৈকত দেখার সিদ্ধান্ত নেয়। নির্ধারিত তারিখে আবিদ হাসিবের জন্য অপেক্ষা করে। কিন্তু হাসিব আরেক বন্ধুর সাথে কেনাকাটা করতে যায়। পরদিন হাসিবের সাথে আবিদের দেখা হয়। আবিদ আগের দিনের ঘটনা তুলে ধরে উত্তপ্ত বাক্য বিনিময় শুরু করেন।",
      "tag": "FCC 24",
      "sub_questions": [
        {
          "label": "ক",
          "question": "'নিফাক' শব্দের অর্থ কী?",
          "explanation": "'নিফাক' শব্দের অর্থ ভণ্ডামি।"
        },
        {
          "label": "খ",
          "question": "নিফাক জঘন্য অপরাধ কেন?",
          "explanation": "নিফাকের মাধ্যমে দ্বিমুখীভাব প্রকাশ পাওয়ায় এটি জঘন্য অপরাধ। নিফাক কথাটি মূলত প্রতারণা বা ধোঁকাবাজির নামান্তর। এতে অন্তরে একরকম ভাব রেখে বাইরে এর বিপরীত অবস্থা প্রকাশ করা হয়। অর্থাৎ অন্তরে কুফর ও অবাধ্যতা গোপন রেখে মুখে ইসলাম স্বীকার করার নাম নিফাক। যারা এ ধরনের কাজ করে তারাই মুনাফিক। এটি জঘন্য অপরাধ। পরকালীন জীবনে মুনাফিকদের পরিণতি অত্যন্ত ভয়াবহ। মহান আল্লাহ বলেছেন, 'নিশ্চয়ই মুনাফিকরা জাহান্নামের সর্বনিম্ন স্তরে থাকবে\"। (সূরা নিসা, আয়াত ১৪৫) তাই এটি বর্জনীয়।"
        },
        {
          "label": "গ",
          "question": "হাসিবের আচার-আচরণে কী প্রকাশ পেয়েছে এবং কীভাবে এ ধরনের আচরণ নির্মূল করা যায়? ব্যাখ্যা করো।",
          "explanation": "হাসিবের আচার-আচরণে নিফাক প্রকাশ পেয়েছে। মানুষকে নিফাকের কুফল ও ভয়াবহ পরিণতি বর্ণনা করার মাধ্যমে এ ধরনের আচরণ নির্মূল করা যায়। নিফাক একটি মারাত্মক পাপ। এটি মানুষের চরিত্র ও নৈতিকতা ধ্বংস করে' দেয়। এর ফলে মানুষ মিথ্যাচারে অভ্যস্ত হয়ে পড়ে। আল্লাহ তায়ালা বলেন, 'আর আল্লাহ সাক্ষ্য দিচ্ছেন যে, মুনাফিকরা নিঃসন্দেহে মিথ্যাবাদী।' (সূরা আল-মুনাফিকুন, আয়াত ১) উদ্দীপকের হাসিব তার বন্ধু আবিদকে দেওয়া প্রতিশ্রুতি ভঙ্গ করেছে যা মুনাফিকের বৈশিষ্ট্য। মুনাফিকের বৈশিষ্ট্য হলো যখন সে কথা বলে মিথ্যা বলে, কিছু ওয়াদা করলে তা ভঙ্গ করে এবং কোনো কিছু তার নিকট আমানত রাখা হলে সে খিয়ানত করে। যা হাসিবের আচরণে প্রতিফলিত হয়েছে। মুনাফিকরা ওয়াদা ভঙ্গের পাশাপাশি অন্যান্য খারাপ ও. অনৈতিক কার্যকলাপে জড়িয়ে পড়ে। পার্থিব লোভ-লালসা ও স্বার্থ রক্ষায় তারা মানুষের অকল্যাণ করতেও পিছপা হয় না। ফলে সমাজে সন্দেহ ও বিশৃঙ্খলার সৃষ্টি হয়। মুনাফিকরা ভেতরে এক আর বাইরে অন্য রকম হওয়ায় লোকজন তাদের বিশ্বাস করে না বরং সন্দেহ ও ঘৃণার চোখে দেখে। সমাজের মানুষের নিকট তারা অপমানিত ও লাঞ্ছিত হয়ে জীবন কাটায়। পরকালীন জীবনে। মুনাফিকদের পরিণতি আরো ভয়াবহ। তাদের পরিণতি সম্পর্কে আল্লাহ তায়ালা বলেন, 'নিশ্চয়ই মুনাফিকরা জাহান্নামের সর্বনিম্ন স্তরে থাকবে।' (সূরা আন-নিসা, আয়াত ১৪৫) আর যার মধ্যে এরূপ আচরণ লক্ষ্য করা যাবে তাকে নিফাকের এসব কুফল বর্ণনা করার মাধ্যমে এ ধরনের আচরণ থেকে বিরত রাখতে হবে। তাহলে নিফাক নির্মূল করা সম্ভব।"
        },
        {
          "label": "ঘ",
          "question": "উদ্দীপকে বর্ণিত হাসিবের আচরণ পাঠ্যবইয়ের আলোকে বিশ্লেষণ করো।",
          "explanation": "হাসিবের আচরণটি নিফাকের অন্তর্ভুক্ত যার পরিণতি অত্যন্ত ভয়াবহ। সাধারণভাবে যারা অন্তরে একরকম ভাব রেখে বাইরে তার বিপরীত অবস্থা প্রকাশ করে তাদের মুনাফিক বলা হয়। রাসুল (স) মুনাফিকের তিনটি বৈশিষ্ট্যের কথা উল্লেখ করে বলেন, 'মুনাফিকের চিহ্ন তিনটি। যখন কথা বলে মিথ্যা বলে, যখন ওয়াদা করে তা ভঙ্গ করে, আর যখন কোনো কিছু তার কাছে আমানত রাখা হয় তার খিয়ানত করে'। (সহিহ বুখারি) হাসিবের আচরণে ওয়াদা ভঙ্গের বৈশিষ্ট্য লক্ষণীয়। উদ্দীপকের আবিদ ও হাসিব দুই বন্ধু। তারা পতেঙ্গা সমুদ্র সৈকত দেখার সিদ্ধান্ত নেয়। নির্ধারিত তারিখে আবিদ- হাসিবের জন্য অপেক্ষা করে কিন্তু হাসির তার আরেক বন্ধুর সাথে কেনাকাটা করতে যায়। তার কাজে ওয়াদা ভঙ্গের বৈশিষ্ট্য পরিলক্ষিত হয়েছে। যা মুনাফিকের বৈশিষ্ট্যের সাথে সাদৃশ্যপূর্ণ। নিফাক অত্যন্ত জঘন্য পাপ। এটি মানুষের চরিত্র ও নৈতিকতা ধ্বংস করে দেয়। এর ফলে মানুষ মিথ্যাচারে অভ্যস্ত হয়ে পড়ে। মুনাফিকদের কেউ বিশ্বাস করে না। তাদের সন্দেহ ও ঘৃণার চোখে দেখে, সমাজের মানুষের কাছে তারা অপমানিত ও লাঞ্চিত হয়ে জীবন কাটায়। তাদের পরকালীন পরিণতি সম্পর্কে আল্লাহ তায়ালা বলেন, 'নিশ্চয়ই মুনাফিকরা জাহান্নামের সর্বনিম্ন স্তরে থাকবে।' (সূরা আন-নিসা, আয়াত ১৪৫) উপরের আলোচনায় প্রমাণিত যে, হাসিব ওয়াদা ভঙ্গ করে মুনাফিকের বৈশিষ্ট্যকে ধারণ করেছে, যা দুনিয়া ও আখিরাতের জন্য ক্ষতিকর। তাই তার উচিত সর্বদা ওয়াদা রক্ষা করা তথা কথা ও কাজের মধ্যে সমন্বয় সাধন করা।"
        }
      ]
    },
    {
      "number": "4",
      "uddipok": "ফারুক একজন ব্যবসায়ী। তার ধারণা অনুযায়ী, শরিয়া নামায, সাওম ও যাকাত ইত্যাদির মধ্যে সীমাবদ্ধ এবং আর্থিক লেনদেন এই সীমার মধ্যে নয়। এটি জেনে, একজন ইসলামিক পণ্ডিত জনাব আকিল পবিত্র কুরআনের একটি আয়াতের উদ্ধৃতি দিয়ে আমার দৃষ্টি আকর্ষণ করেন। তিনি বলেন, তাহলে কি আপনি কিতাবের একটি নির্দিষ্ট অংশে বিশ্বাস করেন এবং অন্যটিকে প্রত্যাখ্যান করেন?",
      "tag": "FCC 24",
      "sub_questions": [
        {
          "label": "ক",
          "question": "'শরিয়া' মানে কী?",
          "explanation": "'শরিয়া' অর্থ পথ বা রাস্তা।"
        },
        {
          "label": "খ",
          "question": "শরিয়তের পারিভাষিক অর্থ ব্যাখ্যা করো।",
          "explanation": "শরিয়া হলো এমন সুদৃঢ় ও সুস্পষ্ট পথ, যা অনুসরণ করলে মানুষ সুষ্ঠু ও সুন্দরভাবে নিজ গন্তব্যে পৌছাতে পারে। ইসলামি পরিভাষায় ইসলামি কার্যনীতি বা জীবনপদ্ধতিকে শরিয়ত বলা হয়। অন্যকথায়, ইসলামি আইন-কানুন বা বিধি-বিধানকে একত্রে শরিয়ত বলা হয়। অর্থাৎ মহান আল্লাহ ও তাঁর রাসুল (স) যেসব আদেশ-নিষেধ ও পথনির্দেশনা মানুষকে জীবন পরিচালনার জন্য প্রদান করেছেন তাকে শরিয়ত বলে।"
        },
        {
          "label": "গ",
          "question": "জনাব ফারুকের ধারণা কীভাবে ইসলামের সাথে সাংঘর্ষিক? ব্যাখ্যা করো।",
          "explanation": "জনাব ফারুকের ধারণা শরিয়তের বিধি-বিধানের পরিপন্থি হওয়ায় তা ইসলামের সাথে সাংঘর্ষিক। ইসলাম শুধু একটি ধর্মই নয়, বরং এটি একটি পূর্ণাঙ্গ জীবনব্যবস্থা। এটি সর্বজনীন ও সর্বকালীন বিধি-বিধানের সমষ্টি। বিশ্বাসগত বিষয়গুলোর পাশাপাশি মানবজীবনের আচরণগত সমস্ত দিকও ইসলামে আলোচনা করা হয়েছে। আল্লাহ তায়ালা মানবজাতির সার্বিক কল্যাণের জন্য নানা বিধি-বিধান ও আচার-আচরণগত দিকনির্দেশনা প্রদান। করেছেন। মহান আল্লাহ প্রদত্ত এসব বিধি-বিধানকেই শরিয়ত বলা হয়। যার পুরোপুরি বাস্তবায়ন জনাব ফারুকের আচরণে অনুপস্থিত। উদ্দীপকের ফারুক সাহেব একজন ব্যবসায়ী। তার ধারণা শরিয়া নামায, সাওম ও যাকাতের মধ্যে সীমাবদ্ধ। আর্থিক লেনদেন এই সীমার মধ্যে নয়। শরিয়া সম্পর্কে তার ধারণা ভুল। মূলত শরিয়তের বিষয়বস্তু ও পরিধি অত্যন্ত ব্যাপক। এটি হলো মানবজাতির জন্য সার্বিক ও পূর্ণাঙ্গ জীবনব্যবস্থা। মানব জীবনের সকল বিষয়ের বিধি-বিধান ও নির্দেশনা এতে বিদ্যমান। এ সম্পর্কে আল্লাহ তায়ালা বলেন, \"আজ আমি তোমাদের জন্য তোমাদের দীনকে পূর্ণাঙ্গ করলাম, তোমাদের, উপর আমার নিয়ামত পরিপূর্ণ করলাম এবং তোমাদের জন্য ইসলামকে দীন হিসেবে মনোনীত করলাম।\" (সূরা আল-মায়িদা, আয়াত ৩) মুসলিম মনীষীগণ শরিয়তের বিষয়বস্তুকে প্রধানত তিনটি ভাগে ভাগ করেছেন। যথা- আকিদা বা বিশ্বাসগত বিধি-বিধান; খ. নৈতিকতা ও চরিত্র সংক্রান্ত রীতি-নীতি এবং গ. বাস্তব কাজকর্ম সংক্রান্ত নিয়মকানুন। বস্তুত মানুষের সবধরনের আচার-আচরণ, চিন্তা-চেতনা উপরিউক্ত তিনটি বিষয়ের আওতাভুক্ত। ফলে মানুষের আর্থ-সামাজিক, সাংস্কৃতিক, রাজনৈতিক, অর্থনৈতিক, ধর্মীয় সকল কাজই শরিয়তের অন্তর্ভুক্ত। শরিয়তের নির্দেশনার বাইরে কোনো কাজই নেই।"
        },
        {
          "label": "ঘ",
          "question": "উদ্দীপকে বর্ণিত আয়াতের শিক্ষাগুলো বিশ্লেষণ করো।",
          "explanation": "উদ্দীপকে বর্ণিত আয়াতটিতে শরিয়তের গুরুত্ব প্রকাশ পেয়েছে, যার শিক্ষা আমাদের জীবনে অত্যন্ত গুরুত্বপূর্ণ। শরিয়ত অর্থ পথ। ইসলামি পরিভাষায় ইসলামি কার্যনীতি বা জীবনপদ্ধতিকে শরিয়ত বলা হয়। অন্যকথায়, ইসলামি আইন-কানুন বা বিধি-বিধানকে একত্রে শরিয়ত বলা হয়। অর্থাৎ মহান আল্লাহ ও তাঁর রাসুল (স) যেসব আদেশ-নিষেধ ও পথনির্দেশনা মানুষকে জীবন পরিচালনার জন্য প্রদান করেছেন তাকে শরিয়ত বলে। মানবজীবনে যার গুরুত্ব অপরিসীম। উদ্দীপকে ফারুক সাহেবের শরিয়তের প্রতি ভুল ধারণা সম্পর্কে জানার পর একজন ইসলামিক পণ্ডিত জনাব আকিল আল-কুরআনের একটি আয়াত উল্লেখ করে ফারুককে জিজ্ঞাসা করেন। তাহলে কি আপনি কিতাবের একটি নির্দিষ্ট অংশৈ বিশ্বাস করেন এবং অন্যটিকে প্রত্যাখ্যান করেন? জনাব আকিলের উক্তিতে শরিয়তের গুরুত্ব ফুটে উঠেছে। কারণ নামায, রোযা যেমন শরিয়তের অংশ, আর্থিক লেনদেনও একইভাবে শরিয়তের অংশ। তাই একটি গ্রহণ করে অন্যটি ত্যাগ করলে পুরোপুরি শরিয়ত মানা হয় না। মূলত মানবজীবনে শরিয়ত মেনে চলার গুরুত্ব অপরিসীম। আর শরিয়তের এক অংশ পালন করা আর অন্য অংশ অস্বীকার করা মারাত্মক পাপ (কুফর)। যে ব্যক্তি এরূপ করে তার জন্য কঠিন শাস্তির ব্যবস্থা রয়েছে। আল্লাহ তায়ালা বলেন, \"তবে কি তোমরা কিতাবের কিছু অংশ বিশ্বাস কর, আর কিছু অংশ প্রত্যাখ্যান কর? তোমাদের যারা এরূপ করে তাদের একমাত্র প্রতিফল হলো পার্থিব জীবনে লাঞ্ছনা-গঞ্জনা। আর কিয়ামতের দিন তারা কঠিনতম শাস্তির দিকে নিক্ষিপ্ত হবে।” (সূরা আল-বাকারা, আয়াত ৮৫) শরিয়ত আমাদের ইবাদতের পদ্ধতি ও নিয়ম- কানুন শিক্ষা দেয়। আত্মিক পরিশুদ্ধি অর্জনের উপায়, পারিবারিক ও সামাজিক সম্প্রীতি ইত্যাদি এবং মানুষের আর্থ-সামাজিক, সাংস্কৃতিক, রাজনৈতিক, ধর্মীয় অর্থনীতিসহ সকল কাজই শরিয়তের আওতাভুক্ত। উপরের আলোচনা শেষে বলা যায়, মানুষের আর্থিক জীবনাচরণে শরিয়তের ভূমিকা অত্যন্ত গুরুত্বপূর্ণ। আর এ সম্পর্কে জনাব আকিল যথার্থ বলেছেন।"
        }
      ]
    },
    {
      "number": "5",
      "uddipok": "সালাম এবং সাবিত বন্ধু। সালাম দিনে পাঁচবার সালাত আদায় করে এবং সাওম পালন করে। সাবিত ঠিকমতো এসব কাজ করে না। প্রতিবার এবং প্রায়ই সালাম সাবিতকে আখিরাতের জবাবদিহিতা সম্পর্কে উদ্বুদ্ধ করে। এভাবে সাবিত আখিরাতের পুরস্কার ও শাস্তি সম্পর্কে জানতে পারে এবং প্রকৃত মুসলমান হয়ে যায়।",
      "tag": "FCC 24",
      "sub_questions": [
        {
          "label": "ক",
          "question": "'সাওম' কী?",
          "explanation": "সুবহে সাদিক থেকে সূর্যাস্ত পর্যন্ত আল্লাহর সন্তুষ্টি লাভের আশায় নিয়তের সাথে পানাহার ও ইন্দ্রিয় তৃপ্তি থেকে বিরত থাকাকে 'সাওম' বলা হয়।"
        },
        {
          "label": "খ",
          "question": "আখিরাতের প্রতি ইমান জরুরি কেন?",
          "explanation": "ইমানের মৌলিক বিষয় হওয়ায় আখিরাতে বিশ্বাস অপরিহার্য। মানুষের মৃত্যুর পরবর্তী জীবনকে বলা হয় আখিরাত। আখিরাতে মানুষকে তার দুনিয়ার জীবনের প্রতিটি কাজের জন্য জবাবদিহি করতে হবে। তাই আখিরাতে বিশ্বাস মানুষকে পাপকাজ থেকে বিরত রাখে এবং পুণ্যকাজে উৎসাহ জোগায়। এছাড়া আখিরাতে বিশ্বাস ছাড়া কেউ প্রকৃত ইমানদার হতে পারে না। এসব কারণে একজন মুসলিমের জন্য আখিরাতে বিশ্বাস করা অপরিহার্য।"
        },
        {
          "label": "গ",
          "question": "সাবিতের উল্লেখিত অভ্যাস কী নির্দেশ করে? ব্যাখ্যা করো।",
          "explanation": "সাবিতের উল্লেখিত অভ্যাস কুফরের আওতাভুক্ত। কুফর শব্দের অর্থ অস্বীকার করা বা অবিশ্বাস করা, অবাধ্য হওয়া। মূলত আল্লাহ তায়ালার মনোনীত দীন ইসলামের মৌলিক বিষয়গুলোর কোনো একটিরও প্রতি অবিশ্বাস করাকে কুফর বলা হয়। এটি ইমানের বিপরীত। ইসলামের মৌলিক বিষয়গুলোতে বিশ্বাসের নাম ইমান। আর এসব বিষয়ে অবিশ্বাস বা অবাধ্য হওয়া কুফর। উদ্দীপকের সালাম দিনে পাঁচবার সালাত আদায় করে এবং সাওম পালন করে। অন্যদিকে তার কবন্ধু সাবিত ঠিকমতো এসব কাজ করে না। তার কাজটি পুরোপুরি কুফরের সমতুল্য না হলেও তা কুফরের আওতাভুক্ত হবে। কেননা সে সরাসরি অবিশ্বাস না করলেও সে তা পালন করে না। যা আল্লাহর বিধানের প্রতি অবাধ্যতা হিসেবে গণ্য হবে। আর এটিও একপ্রকার কুফর। মূলত আল্লাহ তায়ালার নির্দেশিত মৌলিক ইবাদতগুলোর প্রতি অবিশ্বাস বা অবাধ্যতাই কুফর। যেমন- সালাত, সাওম, যাকাত ইত্যাদি ইবাদত হিসেবে না মানা। তাই বলা যায়, সাবিতের কাজটি কুফর হিসেবে বিবেচিত হবে।"
        },
        {
          "label": "ঘ",
          "question": "সঠিকভাবে প্রচার করার ওপর ইসলামি বিধানবলির চর্চা নির্ভর বিশ্লেষণ করো।",
          "explanation": "সঠিকভাবে প্রচার করার ওপর ইসলামি বিধানবলির চর্চা নির্ভর করে- উক্তিটি যথার্থ। ইসলামি বিধানবলি বলতে ইসলামি শরিয়তকে বোঝায়। মূলত ইসলামি কার্যনীতি ও জীবনপদ্ধতিকে শরিয়ত বলা হয়। জীবন পরিচালনার ক্ষেত্রে শরিয়তের বিধি-বিধান শিক্ষা দেওয়ার জন্য আল্লাহ তায়ালা যুগে যুগে বহু নবি-রাসুল পৃথিবীতে প্রেরণ করেছেন। তারই ধারাবাহিকতায় সর্বশেষ রাসুল হিসেবে আগমন ঘটে আমাদের প্রিয়নবি হযরত মুহাম্মদ (স)-এর। আর তাঁর মাধ্যমে নবুয়তের পরিসমাপ্তি ঘটেছে। এখন এসব বিধি-বিধান সাধারণ মানুষের নিকট যথাযথভাবে পৌঁছানোর ও প্রচারের দায়িত্ব জ্ঞানী ও মুসলিম গবেষকদের, যা. উদ্দীপকেও লক্ষণীয়। উদ্দীপকের সাবিত ঠিকমতো নামাজ, রোযা, পালন করেন না। এমতাবস্থায় তার বন্ধু সালাম তাকে আখিরাতের জবাবদিহিতা সম্পর্কে উদ্বুদ্ধ করে। এরপর আখিরাতের পুরস্কার ও শাস্তি সম্পর্কে জানার পর সাবিত প্রকৃত মুসলমান হয়ে যায়। এখানে সাবিতকে সঠিক পথে পরিচালনার ক্ষেত্রে গুরুত্বপূর্ণ ভূমিকা রেখেছেন তার বন্ধু সালাম। তিনি সাবিতকে ইসলামের বিধি-বিধান সম্পর্কে উপযুক্ত তথ্য প্রদানের মাধ্যমে সাবিতকে সঠিক পথ প্রদর্শনে সক্ষম হয়েছেন। এভাবে যদি মুসলিম মনীষী ও গবেষকগণ ইসলামের প্রকৃত বিধি-বিধান যথাযথভাবে সাধারণ মানুষের কাছে উপস্থাপন করতে পারে তাহলে অনেক মানুষ হেদায়ত প্রাপ্ত হবে। পরিশেষে বলা যায়, মানুষকে ইসলাম সম্পর্কে জানানোর জন্য ইসলামি শরিয়ত যথাযথভাবে প্রচার করা অত্যন্ত জরুরি। এ কারণে প্রশ্নোত্ত উক্তিটি যথার্থ হিসেবে বিবেচ্য।"
        }
      ]
    },
    {
      "number": "6",
      "uddipok": "আনোয়ার সাহেব একজন মুসলিম, কিন্তু তিনি যাকাতের ব্যাপারে খুবই অনীহা প্রকাশ করেন। তাঁর এক বন্ধু নিম্নোক্ত হাদিসটি উদ্ধৃত করে বলেন, 'যাকাত ইসলামের সেতু।'",
      "tag": "FCC 24",
      "sub_questions": [
        {
          "label": "ক",
          "question": "যাকাত অর্থ কী?",
          "explanation": "যাকাত অর্থ পবিত্রতা।"
        },
        {
          "label": "খ",
          "question": "'অন্তর জয় করা' বলতে কী বোঝ?",
          "explanation": "চিত্ত আকর্ষণ করা যাকাত প্রদানের একটি খাত। একে আরবিতে মুয়াল্লাফাতুল কুলুব বলা হয়। সদ্য মুসলমান হওয়া ব্যক্তির সমস্যা দূরীকরণে আল্লাহ যাকাত প্রদানের বিধান দিয়েছেন। আল্লাহ তায়ালা যাকাত প্রদানের জন্য আটটি খাত নির্ধারণ করে দিয়েছেন। তিনি বলেন, \"যাকাত তো কেবল নিঃস্ব, অভাবগ্রস্ত ও তৎসংশ্লিষ্ট কর্মচারীদের জন্য, যাদের চিত্ত আকর্ষণ করা হয় তাদের জন্য। দাস মুক্তির জন্য, ঋণ ভারাক্রান্তদের, আল্লাহর পথে ও মুসাফিরদের জন্য ইহা আল্লাহর বিধান।\" (সূরা আত-তওবা, আয়াত ৬০) এখানে চিত্ত আকর্ষণ করা বলতে নওমুসলিমদের মন জয় করার কথা বলা হয়েছে।"
        },
        {
          "label": "গ",
          "question": "আনোয়ার সাহেবকে কেন যাকাত দিতে হবে? বর্ণনা করো।",
          "explanation": "যাকাত ইসলামের অন্যতম ফরজ ইবাদত হওয়ায় আনোয়ার সাহেবকে যাকাত দিতে হবে। যাকাত ইসলামের পঞ্চস্তম্ভের মধ্যে তৃতীয়। কোনো মুসলমান নিসাব পরিমাণ সম্পদের মালিক হলে বছর শেষে তার সম্পদের শতকরা ২.৫০ হারে নির্দিষ্ট খাতে ব্যয় করাকে যাকাত বলে। ধনী ও গরিবের মধ্যে আর্থিক সমন্বয় সাধনের জন্য আল্লাহ এ বিধান দিয়েছেন। উদ্দীপকের আনোয়ার সাহেব একজন মুসলিম, কিন্তু তিনি যাকাতের ব্যাপারে খুবই অনীহা প্রকাশ করেন। তার এমন মনোভাব ইসলামসম্মত নয়। কেননা যাকাত ইসলামের অন্যতম মৌলিক ইবাদত। এটি প্রতিটি সামর্থ্যবান মুসলমানের উপর ফরজ। যদি কেউ এটি অস্বীকার করে তাহলে তা কুফরের শামিল হবে। প্রকৃতপক্ষে যাকাত মানবজীবনে গুরুত্বপূর্ণ ভূমিকা পালন করে। এর মাধ্যমে সমাজের মানুষের মধ্যে সম্পদের বৈষম্য দূর হয়। এ ব্যাপারে আল্লাহ বলেন, 'যাতে সম্পদ শুধু তোমাদের অর্থশালীদের মধ্যে আবর্তিত না হয়।' (সূরা আল-হাশর, আয়াত ৭) এ বিধান শরিয়ত অনুযায়ী পরিকল্পিতভাবে বাস্তবায়ন করলে ধনী ও গরিবের বৈষম্য দূর হয়ে যাবে। অতএব বলা যায়, আনোয়ার সাহেব একজন মুসলমান। তাই তার নিসাব পরিমাণ সম্পদে থাকলে তাকে অবশ্যই যাকাত দিতে হবে।"
        },
        {
          "label": "ঘ",
          "question": "আমাদের আর্থ-সামাজিক অবস্থার পরিপ্রেক্ষিতে উদ্দীপকের হাদিসটি বিশ্লেষণ করো।",
          "explanation": "আমাদের আর্থ-সামাজিক অবস্থার পরিপ্রেক্ষিতে যাকাত সম্পর্কিত উদ্দীপকের হাদিসটি যথার্থ। যাকাত ইসলামের পঞ্চম স্তম্ভের একটি। ধনী ও গরিবের মধ্যে আর্থিক সমন্বয়হীনতা আল্লাহর কাছে অপছন্দনীয়। তাই তিনি ধনীর সম্পদে গরিবের অধিকার প্রদান করেছেন। আর এ অধিকার আদায় করাই হলো যাকাত। প্রত্যেক নিসাব পরিমাণ সম্পদের মালিক মুসলমানের ওপর যাকাত আদায় করা ফরজ। উদ্দীপকের আনোয়ার সাহেব যাকাতের ব্যাপারে অনীহা প্রকাশ করলে তার এক বন্ধু একটি হাদিস উদ্ধৃত করে বলেন, যাকাত ইসলামে সেতু। যাকাত সম্পর্কিত তার বন্ধুর উক্তিটি সঠিক। কারণ ইসলামি শরিয়তের দৃষ্টিতে কোনো মুসলিম নিসাব পরিমাণ সম্পদের মালিক হলে বছরান্তে তার সম্পদের শতকরা ২.৫০ হারে নির্দিষ্ট খাতে ব্যয় করাকে যাকাত বলে। আর এ যাকাত আদায় করলে সমাজের দুর্বল লোকেরা আর্থিকভাবে সবল হয়ে ওঠে। ফলে ধনী গরিবের মধ্যে সেতুবন্ধন তৈরি হয়। এতে সমাজে শান্তি- শৃঙ্খলা ও সম্প্রীতি প্রতিষ্ঠিত হয়। রাসুল (স) যাকাতকে ইসলামের সেতুবন্ধন হিসেবে উল্লেখ করে বলেছেন, 'যাকাত হলো ইসলামের সেতুবন্ধন।' (বায়হাকি) সুতরাং বলা যায়, যাকাত আমাদের আর্থ-সামাজিক অবস্থার উন্নতিতে ধনী-গরিবের মধ্যে সেতুবন্ধন সৃষ্টি করার মাধ্যমে গুরুত্বপূর্ণ ভূমিকা পালন করে।"
        }
      ]
    },
    {
      "number": "7",
      "uddipok": "জনাব আরমান এবং জনাব আরকান দুই বন্ধু। জনাব আরমান পবিত্র কুরআন তেলাওয়াত করতে অভ্যস্থ, যেখানে জনাব আরকান এটি করেন না। একবার আরমান সাহেব আরকান সাহেবকে তেলাওয়াতের অপার ফজিলতের কথা বলেন। তিনি একটি হাদিস উদ্ধৃত করে বলেন, 'আমার উত্তমের জন্য সর্বোত্তম ইবাদত হলো কুরআন তিলাওয়াত।'",
      "tag": "FCC 24",
      "sub_questions": [
        {
          "label": "ক",
          "question": "'কুরআন' কী?",
          "explanation": "ইসলামি শরিয়তের সকল বিধি-বিধানের মূল উৎসই আল-কুরআন।"
        },
        {
          "label": "খ",
          "question": "তিলাওয়াত-ই-নাজিরা কাকে বলে?",
          "explanation": "আল-কুরআন দেখে পড়াকে নাজিরা তিলাওয়াত বলা হয়। তিলাওয়াত অর্থ পাঠ করা। আল-কুরআন পাঠ করাকে ইসলামি পরিভাষায় কুরআন তিলাওয়াত বলা হয়। আর কুরআন মজিদ শিখতে হলে প্রথমে দেখে দেখে তা পাঠ করতে হয়। অতঃপর হরকত, হরফ ইত্যাদি চিনে তাজবিদ সহকারে পাঠ করতে হয়। আর এভাবে দেখে কুরআন মাজিদ পাঠই হলো নাজিরা তিলাওয়াত বলে।"
        },
        {
          "label": "গ",
          "question": "প্রতিদিন পবিত্র কুরআন তেলাওয়াতের ফজিলত ব্যাখ্যা করো।",
          "explanation": "মানবজীবনে প্রতিদিন পবিত্র কুরআঁন তিলাওয়াতের ফজিলত বর্ণনাতীত। কুরআন তিলাওয়াত সর্বশ্রেষ্ঠ নফল ইবাদত। এর দ্বারা বান্দা বিরাট সম্মান ও মর্যাদার অধিকারী হয়। হাদিসে এসেছে, 'তোমাদের মধ্যে ঐ ব্যক্তি উত্তম যে কুরআন শেখে এবং অপরকেও তা শিক্ষা দেয়।' (বুখারি) এছাড়া কুরআন তিলাওয়াতকারীর পিতামাতাকে কিয়ামতের দিন মুকুট পরানো হবে। উদ্দীপকের জনাব আরমান পবিত্র কুরআন তিলাওয়াত করতে অভ্যন্ত। তার এরূপ কাজ অত্যন্ত ফজিলতপূর্ণ। কেননা, আল-কুরআন মানবজাতির হেদায়াতের প্রধান উৎস। মানবজাতির জন্য কোন পথ কল্যাণকর আর কোন পথ ধ্বংসের তা আমরা যথাযথভাবে জানতে পারি কুরআন থেকে। আল-কুরআন আমাদের নৈতিক ও মানবিক আদর্শ শিক্ষা দেয়। এ আদর্শ ধারণ করে আমরা উত্তম চরিত্রবান হিসেবে গড়ে উঠতে পারি। আর এসব কিছু সম্ভব প্রতিদিন পবিত্র কুরআন তিলাওয়াতের মাধ্যমে। একারণে আল-কুরআন তিলাওয়াতের ফজিলতও অনেক। হাদিসে বলা হয়েছে, এ মহাগ্রন্থের একটি হরফ পাঠ করলে দশটি নেকি পাওয়া যায়। মহানবি (স) আরও বলেছেন, 'তোমরা কুরআন তিলাওয়াত করো। কারণ কিয়ামতের দিন তা পাঠকারীদের জন্য সুপারিশ করবে।' (মুসলিম) সুতরাং বলা যায়, আমাদের প্রতিদিন কুরআন তিলাওয়াতের অভ্যাস গড়ে তোলা অত্যন্ত জরুরি।"
        },
        {
          "label": "ঘ",
          "question": "উদ্দীপকে উল্লেখিত হাদিসটি বিশ্লেষণ করো।",
          "explanation": "উদ্দীপকে বর্ণিত আল-কুরআন তিলাওয়াতের গুরুত্ব ও মাহাত্ম্য সম্পর্কিত হাদিসটি খুবই তাৎপর্যপূর্ণ। তিলাওয়াত অর্থ পাঠ করা। আল-কুরআন পাঠ করাকে ইসলামি পরিভাষায় কুরআন তিলাওয়াত বলা হয়। মানবজীবনে আল-কুরআন তিলাওয়াত বিশেষ তাৎপর্যপূর্ণ। উদ্দীপকে দেখা যায়, জনাব আরকান কুরআন তিলাওয়াত না করায় আরমান সাহেব তাকে কুরআন তিলাওয়াতের ফজিলত বর্ণনা করেন। তিনি একটি হাদিস উদ্ধৃত করে বলেন, রাসুল (স) বলেছেন, \"আমার উম্মতের জন্য সর্বোত্তম ইবাদত হলো কুরআন তিলাওয়াত।\" (বায়হাকি) এখানে আল-কুরআনের ফজিলত ও মাহাত্ম্য প্রকাশ পেয়েছে। কুরআন হলো নুর বা জ্যোতি। এটি তিলাওয়াতকারীর মর্যাদা সমুন্নত করে। কুরআন, তিলাওয়াতের মাধ্যমে বান্দা আল্লাহ তায়ালার সন্তুষ্টি ও সান্নিধ্য লাভ করতে পারে। এর মাধ্যমে মানুষের অন্তর পরিশুদ্ধ হয়। মানুষ নৈতিক ও মানবিক গুণাবলিতে উদ্ভাসিত হয়। রাসুলুল্লাহ (স) বলেছেন, \"এই অন্তরসমূহে মরিচা ধরে যেভাবে লোহায় পানি লাগলে মরিচা ধরে। তাঁকে জিজ্ঞাসা করা হলো: হে আল্লাহর রাসুল (স), এর পরিশোধক কী? তিনি বললেন, মৃত্যুর কথা বেশি বেশি স্মরণ করা এবং কুরআন তিলাওয়াত করা।\" (বায়হাকি) পরিশেষে বলা যায়, যথাযথভাবে কুরআন তিলাওয়াত করার মাধ্যমে। মানুষ দুনিয়া ও আখিরাতে সফলতা লাভ করতে পারে। তাই আমাদের প্রতিদিন কুরআন তিলাওয়াত করার চেষ্টা করা উচিত।"
        }
      ]
    },
    {
      "number": "8",
      "uddipok": "আমান সূরা আত-তীন তেলাওয়াত করেছেন। এই সূরা থেকে তিনি অনেক কিছু শিখেছেন। কিন্তু তিনি এ সূরার শিক্ষা বুঝতে পারেননি। তার শিক্ষক জনাব খলিলকে জিজ্ঞেস করলে তিনি তা ব্যাখ্যা করেন।",
      "tag": "FCC 24",
      "sub_questions": [
        {
          "label": "ক",
          "question": "'যায়তুন' অর্থ কী?",
          "explanation": "'যায়তুন' অর্থ জলপাই।"
        },
        {
          "label": "খ",
          "question": "'বালাদুল আমিন' বলতে কী বোঝায়?",
          "explanation": "বালাদুল আমিন বলতে মক্কা নগরীকে বোঝানো হয়েছে। সূরা আত-তীনের তৃতীয় আয়াতে বালাদুল আমিন বা নিরাপদ নগরীর শপথ করা হয়েছে। আর এটি হলো মক্কা নগরী। এ নগরীতে মহানবি (স) জন্মগ্রহণ করেন। এখানে পবিত্র বায়তুল্লাহ বা কাবা শরিফ অবস্থিত, সেখানে রক্তপাত ও মারামারি নিষিদ্ধ।"
        },
        {
          "label": "গ",
          "question": "আমান সূরা আত-তীন থেকে কী জেনেছে? ব্যাখ্যা করো।",
          "explanation": "আমান সূরা আত-তীন থেকে মানুষ সম্পর্কে গুরুত্বপূর্ণ অনেক তথ্য জেনেছেন। সূরা আত-তীন আল-কুরআনের ৯৫তম সূরা। এ সূরাটি আল্লাহ তায়ালা মানবজাতির জন্য পরিপূর্ণ সফলতা লাভের দিকনির্দেশনা ও পরকালের জবাবদিহির কথা স্মরণ করিয়ে দেওয়ার জন্য নাজিল করেছেন। মানুষের প্রতি আল্লাহ তায়ালার প্রদত্ত কিছু নিয়ামতের কথা স্মরণ করিয়ে দেওয়ায় পর তিনি এতে মানবজাতির উৎপত্তি ও পরিণতির কথা স্মরণ করিয়ে দিয়েছেন। আর উদ্দীপকের আমান এসব বিষয় সম্পর্কেই জেনেছেন। উদ্দীপকের আমান সূরা আত-তীন তিলাওয়াত করেছেন। এ সূরা থেকে তিনি অনেক কিছু জেনেছেন। যেমন- মানুষকে আল্লাহ তায়ালা সৃষ্টিজগতের শ্রেষ্ঠ ও সুন্দরতম হিসেবে সৃষ্টি করেছেন। তাই মানুষের সম্মান ও মর্যাদা তাই সৎকর্মের ওপর নির্ভরশীল। ফলে অসৎকর্ম করলে মানুষ মনুষ্যত্বের স্তর থেকে পশুত্বের স্তরে নেমে যায়। অন্যদিকে সৎকর্মশীলগণ পরকালে অশেষ ও অফুরন্ত পুরস্কার লাভ করবেন। এবং সর্বাবস্থায় আল্লাহ তায়ালা সর্বশ্রেষ্ঠ বিচারক। তিনি শেষ বিচারের দিন সকল মানুষের কৃতকর্মের হিসাব নেবেন। সুতরাং আমাদের অসৎকর্ম ত্যাগ করে সৎকর্মের অনুশীলন করা উচিত।"
        },
        {
          "label": "ঘ",
          "question": "এই সূরার ৪র্থ আয়াতের শিক্ষা বিশ্লেষণ করো।",
          "explanation": "মানুষের জীবনে সূরা আত-তীনের চতুর্থ আয়াতটির শিক্ষা ও তাৎপর্য অপরিসীম। সূরা আত-তীনে মানুষের শ্রেষ্ঠত্ব সম্পর্কে বর্ণনা করা হয়েছে। এ সূরা থেকে আমরা জানতে পারি, মানুষ সৃষ্টিজগতের শ্রেষ্ঠ ও সুন্দরতম সৃষ্টি। মানুষকে পৃথিবীর সকল কিছুর উপরে স্থান দেওয়া হয়েছে। আর এ শ্রেষ্ঠত্ব ধরে রাখতে হলে মানুষকে অবশ্যই সৎকর্মশীল হতে হবে। উদ্দীপকে সূরা আত-তীন সম্পর্কে আলোচনা করা হয়েছে। এই সূরার চতুর্থ আয়াতটি হলো- 'নিশ্চয়ই আমি মানুষকে সুন্দরতম গঠনে সৃষ্টি করেছি।' এ আয়াতে মানবজাতির জন্য গুরুত্বপূর্ণ শিক্ষা বিদ্যমান। মূলত মানুষ সৃষ্টির সেরা জীব। এ সূরায় প্রথম তিনটি আয়াতে বিভিন্ন গুরুত্বপূর্ণ বিষয়ের শপথ করে চতুর্থ আয়াতে আল্লাহ তায়ালা মানুষের আকৃতি ও প্রকৃতি সম্পর্কে বর্ণনা করেছেন। আল্লাহ তায়ালা মানুষকে অত্যন্ত সুন্দর সৃষ্টি হিসেবে ঘোষণা করেন। সৃষ্টিজগতের মধ্যে মানুষের আকৃতিই সবচেয়ে সুন্দর। তবে মানুষ যদি ভালো কাজ না করে অসৎ কাজে লিপ্ত হয় তাহলে আল্লাহ তায়ালা দুনিয়া ও আখিরাতে তাকে লাঞ্ছিত অপমানিত করেন। তাকে শাস্তি প্রদান করেন। সূরা আত-তীন-এ মানুষকে আশরাফুল মাখলুকাত বা সৃষ্টির সেরা জীব হিসেবে উল্লেখ করা হয়েছে। এ সূরার উল্লিখিত আয়াতটি থেকে মানুষ নিজেদের শ্রেষ্ঠত্ব ধরে রাখার জন্য সৎকর্মশীল হওয়ার অনুপ্রেরণা পায়।"
        }
      ]
    },
    {
      "number": "9",
      "uddipok": "আশিক, নাঈম এবং বুরহান একে অপরের তিন ভাই। তাদের বাবা অত্যন্ত ধার্মিক এবং ইসলামি বিধি-বিধানের আলোকে তাদের লালন-পালন করেছেন। দুর্ভাগ্যবশত, বুরহানের ইসলামি বিধি-বিধানের প্রতি কিছুটা অনীহা রয়েছে। বিশেষ করে মিথ্যা কথা বলা তার প্রতিদিনের অভ্যাস। তার বাবা একটি হাদিস উল্লেখ করে বলেন, 'সত্য মুক্তি দেয় এবং মিথ্যা ধ্বংস করে।'",
      "tag": "FCC 24",
      "sub_questions": [
        {
          "label": "ক",
          "question": "'মিথ্যা'-এর আরবি শব্দ কোনটি?",
          "explanation": "'মিথ্যার' আররি শব্দ 'আল-কাযিব'।"
        },
        {
          "label": "খ",
          "question": "সত্যবাদিতা এবং মিথ্যার সংজ্ঞা দাও।",
          "explanation": "সত্যবাদিতার বিপরীত হলো মিথ্যাচার। সত্যবাদিতার আরবি প্রতিশব্দ 'আস-সিদ্‌ক'। বাস্তব ও প্রকৃত ঘটনা বা বিষয় প্রকাশ করাকে সিদৃক বলা হয়। অর্থাৎ, কোনো ঘটনা বা বিষয় সম্পর্কে কোনোরূপ পরিবর্তন, পরিবর্ধন বিকৃতি ব্যতিরেকে হুবহু বা অবিকল বর্ণনা করাই হলো সিদক। অন্যদিকে কোনো ঘটনা বা বিষয়কে বিকৃতভাবে উপস্থাপন করা হলো মিথ্যাচার।"
        },
        {
          "label": "গ",
          "question": "বুরহান কীভাবে নিজেকে ধ্বংসের হাত থেকে বাঁচাতে পারে?",
          "explanation": "তাকওয়া অবলম্বনের মাধ্যমে বুরহান নিজেকে ধ্বংসের হাত থেকে বাচাতে পারে। তাকওয়া অর্থ- বিরত থাকা, ভয় করা, নিজেকে রক্ষা করা। ব্যবহারিক অর্থে পরহেজগারি, খোদাভীতি, আত্মশুদ্ধি ইত্যাদি বোঝায়। ইসলামি পরিভাষায়, আল্লাহ তায়ালার ভয়ে যাবতীয় অন্যায়, অত্যাচার ও পাপকাজ থেকে বিরত থাকাকে তাকওয়া বলা হয়। অন্যকথায় সকল প্রকার পাপাচার থেকে নিজেকে রক্ষা করে কুরআন-সুন্নাহ মোতাবেক জীবন পরিচালনা করাকে তাকওয়া বলা হয়। যিনি তাকওয়া অবলম্বন করেন তাকে বলা হয় মুত্তাকি। উদ্দীপকের বুরাহানের ইসলামি বিধি-বিধানের প্রতি কিছুটা অনীহা রয়েছে। বিশেষকরে মিথ্যা কথা বলা তার প্রতিদিনের অভ্যাস। তার এরূপ আচরণের কারণ তার মধ্যে তাকওয়া বা আল্লাহর ভয় নেই। যদি সে তাকাওয়াবান হতো তাহলে তার দ্বারা কোনো খারাপ কাজ করা সম্বব হতো না। আল্লাহ তায়ালা আমাদের স্রষ্টা ও পালনকর্তা। তিনি আমাদের সবকিছু দেখেন, জানেন। তিনি শান্তিদাতা ও মহাপরাক্রমশালী। হাশরের দিনে তিনি আমাদের সকল কাজের হিসাব নেবেন। অতঃপর পাপ কাজের জন্য শাস্তি দিবেন। আর এরূপ অনুভূতি মনে ধারণ করতে পারলে সকল পাপ, অন্যায়, অত্যাচার, অশ্লীল কথা-কাজ ও চিন্তাভাবনা থেকে বিরত থাকা সম্ভব হয়। সুতরাং বলা যায়, তাকওয়া অবলম্বনের মাধ্যমে বুরহান নিজেকে ধ্বংসের হাত থেকে রক্ষা করতে পারবে।"
        },
        {
          "label": "ঘ",
          "question": "উপরের উদ্দীপকে বুরহানের পিতার উল্লেখ করা হাদিসটি বিশ্লেষণ করো।",
          "explanation": "সত্যবাদিতার প্রভাব ও পরিণতি সম্পর্কিত বুরহানের পিতার উল্লেখ করা উক্তিটি যথার্থ। সত্যবাদিতার আরবি প্রতিশব্দ আস-সিদ্‌ক। বাস্তব ও প্রকৃত ঘটনা বা বিষয় প্রকাশ করাকে সিদ্‌ক বলা হয়। অর্থাৎ কোনো ঘটনা বা বিষয় সম্পর্কে কোনোরূপ পরিবর্তন, পরিবর্ধন বা বিকৃতি ব্যতিরেকে হুবহু বা অবিকল বর্ণনা করাই হলো সিদ্‌ক। সত্যবাদিতা একটি মহৎ গুণ। মানবজীবনে এর গুরুত্ব অপরিসীম। কথা-বার্তা, কাজ-কর্ম ও আচার-আচরণে সত্যবাদিতা ও সততা অবলম্বন করলে মানুষ দুনিয়া ও আখিরাতে সফলতা লাভ করতে পারে। সুতরাং বুরহানের পিতা ও এ বিষয় সম্পর্কে বলেছেন। উদ্দীপকের বুরহান ইসলামি-বিধি-বিধান পালনে অনীহা প্রদর্শনের পাশাপাশি মিথ্যাচারে অভ্যস্ত হওয়ায় তার পিতা তাকে একটি করে উক্তি বলে সতর্ক করেন। উক্তি হলো সত্য মুক্তি দেয় এবং মিথ্যা ধ্বংস, করে। তার পিতার বক্তব্যে সত্যবাদতিার প্রভাব ফুটে উঠেছে। মূলত মিথ্যা সকল পাপের মূল। মিথ্যা মানুষকে ধ্বংসের দিকে নিয়ে যায়। সেসব ধরনের খারাপ কাজে অভ্যস্ত হয়ে পড়ে। পক্ষান্তরে সত্যবাদিতা মানুষকে সকল প্রকার অন্যায় থেকে বিরত রাখে। মানবজীবনে সত্যবাদিতার প্রভাব সীমাহীন। সত্যবাদিতা মানুষকে নৈতিক চরিত্র গঠনে সাহায্য করে। পাপ ও অশালীন কাজ থেকে রক্ষা করে। সত্যবাদী ব্যক্তি কোনোরূপ অন্যায় ও অত্যাচার করতে পারে। একটি হাদিসে তার প্রমাণ পাওয়া যায়। যেখানে একজন জনৈক ব্যক্তি রাসুল (স)-এর আরও অনেক খারাপ কাজ করি। সবগুলো খারাপ কাজ একসাথে ত্যাগ করা আমার পক্ষে সম্ভব নয়। আপনি আমাকে যেকোনো একটি খারাপ কাজ ত্যাগ করতে নির্দেশ দেন। তখন রাসুল (স) বলেন, মিথ্যা বলা ছেড়ে দাও। এরপর জনৈক ব্যক্তিটি মিথ্যা বলা ছেড়ে দেয়। পরবতীতে সে আর কোনো খারাপ কাজ করতে পারে না। কারণ সে ভাবে খারাপ কাজ করে ধরা পড়লে তাকে সত্য বলতে হবে। এভাবে সে ভালো হয়ে যায়। পরিশেষে বলা যায়, মানবজীবনে সত্যবাদিতার গুরুত্ব অপরিসীম। এটি মানুষকে সব ধরনের পাপাচার থেকে রক্ষা করে। তাই বুরহানের পিতার উক্তিটি যথার্থ হিসেবে বিবেচিত হবে।।"
        }
      ]
    },
    {
      "number": "10",
      "uddipok": "শিক্ষক ক্লাসে বিভিন্ন মনীষীদের ইতিহাস বর্ণনা করছেন। দশম শ্রেণির ছাত্র আবরার তার দৃষ্টি আকর্ষণ করে বলেন, 'স্যার, শুধু আবু বকর (রা)-এর জীবনীতে দৃষ্টি দেওয়াই ভালো, যা বিশ্বের সব আদর্শিক জীবনীর ইতিহাসকে ছাড়িয়ে যেতে পারে। শিক্ষক এই বিষয়টিতে একমত হন এবং শিক্ষার্থীদেরও একমত হওয়ার পরামর্শ দেন।",
      "tag": "FCC 24",
      "sub_questions": [
        {
          "label": "ক",
          "question": "'খুলাফা-ই-রাশিদুন' কী?",
          "explanation": "ইসলামের প্রথম চারজন খলিফায়ে খুলাফায়ে রাশিদিন বলা হয়।"
        },
        {
          "label": "খ",
          "question": "'আস-সিদ্দিক' বলতে কী বোঝায়?",
          "explanation": "মহাসত্যবাদীকে আস-সিদ্দিক বলা হয়। সত্যবাদিতার আরবি প্রতিশব্দ আস-সিক। কোনো ঘটনা বা বিষয় সম্পর্কে কোনোরূপ পরিবর্তন, পরিবর্ধন বা বিকৃতি ব্যতিরেকে হুবহু বা অবিকল বর্ণনা করাই হলো সিদ্‌ক। যে ব্যক্তি সত্যবাদী তাকে বলা হয় সাদিক। আর মহাসত্যবাদীকে সিদ্দিক বলে। হযরত আবু বকর (রা)- এর উপাধি ছিল সিদ্দিক।"
        },
        {
          "label": "গ",
          "question": "আবরারের উল্লেখিত মনীষীর পরিচয় দাও।",
          "explanation": "আবরারের উল্লেখিত মনীষী হলেন হযরত আবু বকর (রা)। যিনি ইসলামের প্রথম খলিফা ছিলেন। ইসলামের প্রথম খলিফা হযরত আবু বকর (রা) ৫৭৩ খ্রিস্টাব্দে মক্কার বিখ্যাত কুরাইশ বংশের তায়িম গোত্রে জন্মগ্রহণ করেন। তার নাম। আব্দুল্লাহ এবং তার উপাধি সিদ্দিক ও আতিক। তিনি বয়স্ক পুরুষদের মধ্যে প্রথম ইসলাম কবুল করেন। সুখে-দুঃখে, আপদে বিপদে সর্বদা তিনি রাসুল (স)-এর সাথে থাকতেন। উদ্দীপকে, হযরত আবু বকর (স)-এর জীবনী সম্পর্কে আলোচনা করা হয়েছে। ইসলামে যার অবদান অপরিসীম। তিনিই প্রথম রাসুল (স)-এর মিরাজের ঘটনা বিশ্বাস করেন। রাসূল (স)-এর ওফাতের পর মুসলিম সাহাবিগণ তাকে ইসলামের প্রথম খলিফা হিসেবে নির্বাচিত করেন। এই সময় মুসলিম বিশ্বে নানা রকম সমস্যা দেখা দেয়। যেমন- মিথ্যা নবুয়তের দাবি, যাকাত অস্বীকার, ইসলাম ধর্ম ত্যাগ করা। হযরত আবু বকর (রা) এসব সমস্যা অত্যন্ত দৃঢ়তার সাথে মোকাবিলা করেন। ফলে ইসলাম ও মুসলমানরা বিশৃঙ্খলা থেকে রক্ষা পায়। ইয়ামামার যুদ্ধে অনেক হাফিজ শাহাদাতবরণ করেন, ফলে আল-কুরআন বিলুপ্তির আশঙ্কা দেখা দিলে তিনি পবিত্র কুরআনকে একত্র করে গ্রন্থাকারে প্রকাশ করেন। একারণে তাকে ইসলামের ত্রাণকর্তা বলা হয়। পরিশেষে বলা যায়, ইসলামে হযরত আবু বকর (রা)-এর অবদান অবিস্মরণীয় হয়ে থাকবে।"
        },
        {
          "label": "ঘ",
          "question": "শিক্ষকের উত্তর কি সঠিক ছিল? বিষয়টি বিশ্লেষণ করো।",
          "explanation": "না, উদ্দীপকে শিক্ষকের উত্তর সঠিক ছিল না। ইসলামের ইতিহাসে এমন অনেক মনীষী আছেন, যাদের জীবনী আমাদের জন্য অনুসরণীয়। তার মধ্যে সর্বোত্তম মহামানব হলেন আমাদের প্রিয়নবি (স)। এরপর আছেন, হযরত আবু বকর (রা), হযরত উমর (রা), হযরত উসমান (রা), হযরত আলি (রা) প্রমুখ। তাঁদের প্রত্যেকের জীবনে রয়েছে আলাদা আলাদা বৈশিষ্ট্য। কিন্তু তারা প্রত্যেকে ছিলেন ইসলামের জন্য নিবেদিত প্রাণ। যা শিক্ষক ও তার শিক্ষার্থীদের মনোভাবে অনুপস্থিত। উদ্দীপকে শিক্ষক ক্লাসে বিভিন্ন মনীষীদের ইতিহাস বর্ণনা করেছিলেন। তখন আবার নামক এক ছাত্র বলে, স্যার শুধু আবু বকর (রা)-এর জীবনী বিশ্বের সব আদর্শিক জীবনীর ইতিহাসকে ছাড়িয়ে যেতে পারে। ছাত্রের এরূপ বক্তব্যকে শিক্ষক সমর্থন করেছেন। যা সঠিক নয়। কেননা হযরত আবু বকর (রা) অসাধারণ আদর্শের অধিকারী হলেও আমরা হযরত উমর, উসমান, আলি (রা)-সহ অন্যদের জীবনী বা জীবনাদর্শকে উপেক্ষা করতে পারি না। কারণ ইসলামকে সমুন্নত রাখতে রাসুল (স)- এর প্রতিটি সাহাবি তাদের জীবনের শেষ রক্ত বিন্দু পর্যন্ত বিসর্জন দিতে রাজি ছিলেন। ইসলামের প্রয়োজনে তারা যে কোনো ধরনের ত্যাগ স্বীকার করতে প্রস্তুত থাকতেন। যা আমরা হযরত উমর (রা), হযরত উসমান (রা), হযরত আলি (রা)-সহ অন্যদের জীবনীতে দেখতে পাই। অতএব, আমরা ইতিহাস পর্যালোচনা করলে দেখতে পাই রাসুল (স)-এর প্রতিটি সাহাবি ছিলেন ইসলামের জন্য নিবেদিত প্রাণ। তাদের মধ্যে হযরত আবু বকর (রা) অন্যতম। তবে ইতিহাস চর্চার ক্ষেত্রে শুধুমাত্র আবু বকর (রা)-কে প্রাধান্য দেওয়া উচিত হবে। না। সবার জীবনী চর্চা করা জরুরিate"
        }
      ]
    },
    {
      "number": "11",
      "uddipok": "শিক্ষক একটি গুরুত্বপূর্ণ ঐতিহাসিক সত্য নির্দেশ করেছেন যে, জাহেলিয়াতের যুগ থেকে মানুষ আধুনিক সভ্যতার যুগে পা রেখেছে এবং ইসলামের কারণেই তা সম্ভব হয়েছে। কারণ ইসলাম জ্ঞান ও বিজ্ঞানের ধর্ম। একজন ছাত্র ইতিহাসে যে পরিবর্তন ঘটেছে সে সম্পর্কে জিজ্ঞাসা করল। তারপর শিক্ষক ৭ম শতাব্দীতে বিজ্ঞানের অগ্রগতির ক্ষেত্রে ইসলামের অবদান তুলে ধরেন।",
      "tag": "FCC 24",
      "sub_questions": [
        {
          "label": "ক",
          "question": "'মুজামুল বুলদান' গ্রন্থের রচয়িতা কে?",
          "explanation": "'মুজামুল বুলদান' গ্রন্থের রচয়িতা ইয়াকুত ইবনে আব্দুল্লাহ।"
        },
        {
          "label": "খ",
          "question": "জাবির ইবনে হাইয়ান কে?",
          "explanation": "জাবির ইবনে হাইয়ান ছিলেন রসায়নশাস্ত্রের জনক। জাবির ইবনে হাইয়ান দক্ষিণ আরবের আযদ বংশে জন্মগ্রহণ করেন। তার পিতা হাইয়ান ছিলেন একজন চিকিৎসক। তিনি গণিতশাস্ত্র ও চিকিৎসাশাস্ত্রে শিক্ষা গ্রহণ করেন। তারপর কুফায় চিকিৎসা জীবন শুরু করার পাশাপাশি রসায়নশাস্ত্রে উচ্চতর জ্ঞান অর্জন করেন। তিনি সর্বপ্রথম রসায়নশাস্ত্রকে স্বয়ংসম্পূর্ণ শাখা হিসেবে প্রতিষ্ঠা করেন। যার কারণে তাকে এ শাস্ত্রের জনক বলা হয়।"
        },
        {
          "label": "গ",
          "question": "৭ম শতকে ইসলামের ইতিহাসের পরিবর্তনগুলো কীভাবে ঘটেছিল?",
          "explanation": "ইসলামের ইতিহাসের পরিবর্তনগুলোর সিংহভাগই হয় ৮ম শতক অর্থাৎ আব্বাসি শাসনামলে। উমাইয়া খিলাফতের ধ্বংসস্তূপের ওপর আব্বাসি খিলাফতের উত্থান ইসলামের ইতিহাসে এক উল্লেখযোগ্য অধ্যায়ের সূচনা করে। ৭৫০ খ্রষ্টাব্দে অর্থাৎ ৮ম শতকে জাবের যুদ্ধে শেষ উমাইয়া খলিফা দ্বিতীয় মারওয়ানকে পরাজিত করে আবুল আব্বাস আস-সাফফাহ এ খিলাফতের ভিত্তি স্থাপন করেন, যা ৭৫০-১২৫৮ খ্রিষ্টাব্দ পর্যন্ত স্থয়ী ছিল। এ সময় জ্ঞান-বিজ্ঞানের চর্চায় মুসলমান মনীষীগণ বিশ্বের বুকে শীর্ষ স্থানে উন্নীত হয়েছিল। যা উদ্দীপকের আলোচনার সাথে সাদৃশ্যপূর্ণ। উদ্দীপকে ছাত্র ইতিহাসের পরিবর্তন সম্পর্কে জানতে চাইলে শিক্ষক ৮ম শতাব্দীতে বিজ্ঞানের অগ্রগতির ক্ষেত্রে ইসলামের অবদান তুলে ধরেন। মূলত এখানে তিনি আব্বাসিয় খিলাফতে জ্ঞান-বিজ্ঞানে মুসলমানদের অবদানের প্রতি ইঙ্গিত করেছেন। দেখা যায় এ সময় মুসলমান মনীষীগণ চিকিৎসাবিজ্ঞান, গণিতশাস্ত্র, ভূগোলশান্ত এবং রসায়নশাস্ত্রে অসামান্য অবদান রাখেন। তৎকালীন বিশ্বে শল্যচিকিৎসায় শ্রেষ্ঠ ব্যক্তি ছিলেন আল রাযি। ভার অস্ত্রোপচার পদ্ধতি ছিল গ্রীকদের, থেকেও উন্নত। তাছাড়া ইবনে সিনার লিখিত গ্রন্থ 'আল কানুন ফিত-তিবব'-কে চিকিৎসাশাস্ত্রের বাইবেল হিসেবে গণ্য করা হতো। অন্যদিকে জাবির ইবনে হাইয়ানকে বলা হয় রসায়নের জনক। তাছাও আল বিরুনি, ইবনে বুশদ, আল কিন্দি, আল মাসুদি, ইবনে খালদুন প্রমুখ মনীষীগণ আব্বাসি খিলাফাতের সময় জ্ঞান-বিজ্ঞানের বিভিন্ন শাখাকে এক অনন্য উচ্চতায় নিয়ে গিয়েছিলেন। তাই বলা যায়, বর্তমান বিশ্বের বিজ্ঞানের অগ্রগতি ৮ম শতকের মুসলিম মনীষীগণের নিকট ঋণী।"
        },
        {
          "label": "ঘ",
          "question": "পুনরুজ্জীবন (রেনেসাঁ) সম্ভব হবে যদি প্রকৃত অর্থে মুসলিমদের পুনর্জাগরণ ঘটে- বিশ্লেষণ করো।",
          "explanation": "পুনরুজ্জীবন (রেনেসাঁ) সম্ভব হবে যদি প্রকৃত অর্থে মুসলিমদের পুনর্জাগরণ ঘটে- উক্তিটি যথার্থ। অতীতে মুসলমানরা শুধু সাধারণ শিক্ষা নয়, জ্ঞান-বিজ্ঞান ও প্রযুক্তি চর্চায়ও সমান দক্ষতার পরিচয় দিয়েছেন। এ প্রচেষ্টা ও অবদানের উপর ভিত্তি করে মুসলমানগণ একসময়ে সারা বিশ্বে নেতৃত্ব দিয়েছিলেন। আধুনিক যুগের জ্ঞান-বিজ্ঞান ও প্রযুক্তির অনেক শাখা মুসলমানদের জ্ঞান-বিজ্ঞান ও প্রযুক্তিরই ফসল। কিন্তু বর্তমানে মুসলমানরা তদের অতীতের গৌরবময় ইতিহাস ভুলতে বসেছে। একারণে মুসলমানদের পুনর্জাগরণ অত্যন্ত জরুরি। অতীতে জ্ঞান বিজ্ঞানের এমন কোনো শাখা ছিল না যেখানে মুসলিম মনীষীদের পদচারণা ছিল না। আধুনিক বিশ্বের বিজ্ঞানের অধিকাংশ শাখায় মুসলমানদের অবদান থাকলেও বর্তমানে মুসলমানরা বিজ্ঞান চর্চা থেকে দূরে সরে আছে। অনেক নতুন নতুন বিষয়ে মুসলমানদের অবদান সেভাবে চোখে পড়ে না। মুসলমানরা বর্তমান জ্ঞান চর্চার পরিবর্তে আরাম আয়েশে বেশি মনোযোগ দিয়েছেন। ফলে তারা আধুনিক বিশ্বের সাথে তাল মিলিয়ে চলতে ব্যর্থ হচ্ছে। এটা মুসলমানদের জন্য অত্যন্ত নেতিবাচক প্রভাব বয়ে আনবে। এভাবে চলতে থাকলে মুসলমানদের উপর অন্যদের কর্তৃত্ব প্রতিষ্ঠিত হবে। এমতাবস্থায় মুসলমানদের উচিত তাদের অতীতে গৌরবময় ইতিহাসকে স্মরণ করা এবং পুনরায় জ্ঞান-বিজ্ঞানের চর্চায় আত্মনিয়োগ করা। উপরের আলোচনা শেষে বলা যায়, মুসলমানরা তাদের গৌরবময় ইতিহাস ভুললেও ইতিহাস তাদের ভুলেনি। তাই যদি বর্তমানে মুসলমানরা তাদের অতীত স্মরণ করে নিজেদের পুনর্জাগরণ ঘটায় at তাহলে রেনেসাঁ বা পুনরুজ্জীবন সম্ভব।"
        }
      ]
    }
  ]
}