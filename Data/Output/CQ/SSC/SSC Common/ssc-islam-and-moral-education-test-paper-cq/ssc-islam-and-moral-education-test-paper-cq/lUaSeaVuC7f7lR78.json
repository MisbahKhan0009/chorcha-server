{
  "title": "রংপুর ক্যাডেট কলেজ ২০২৪",
  "subtitle": "ইসলাম ও নৈতিক শিক্ষা (11)",
  "questions": [
    {
      "number": "1",
      "uddipok": "আকমল তার বন্ধু আফজালের কাছ থেকে একটি বই ধার নেয়। কিছুদিন পর যখন আফজাল আকমলের কাছে বইটি ফেরত চায়, সে বইটি দিতে অস্বীকৃতি জানায়। সে আরও জানায় যে, সে তার কাছ থেকে এটি নেয়নি।",
      "tag": "RCC 24",
      "sub_questions": [
        {
          "label": "ক",
          "question": "আকমল কোন ধরনের চরিত্রের অধিকারী?",
          "explanation": "আকমল নিফাকি বা মুনাফিকি চরিত্রের অধিকারী।"
        },
        {
          "label": "খ",
          "question": "আকমলের কাজের খারাপ প্রভাব লেখো।",
          "explanation": "আকমলের কাজটি হলো নিফাক; সমাজে যার প্রভাব অত্যন্ত ক্ষতিকর। নিফাক একটি মারাত্মক পাপ। এটি মানুষের চরিত্র ও নৈতিকতা ধ্বংস করে দেয়। এর ফলে মানুষ মিথ্যাচার, খারাপ ও অনৈতিক কার্যকলাপে জড়িয়ে পড়ে। পার্থিব লোভ-লালসা ও স্বার্থ রক্ষায় তারা মানুষের অকল্যাণ করতেও পিছপা হয় না। তারা পরনিন্দা ও পরচর্চা করে। ফলে সমাজে সন্দেহ ও বিশৃঙ্খলার সৃষ্টি হয়।"
        },
        {
          "label": "গ",
          "question": "কুরআন-হাদিসের আলোকে আকমলের মধ্যে বিদ্যমান মন্দ স্বভাবের কুফল বর্ণনা করো।",
          "explanation": "আকমলের মধ্যে বিদ্যমান মন্দ স্বভাবটি হলো নিফাক, কুরআন- হাদিসের আলোকে যার কুফল ও পরিণতি অত্যন্ত ভয়াবহ। সাধারণভাবে যারা অন্তরে একরকম ভাব রেখে বাইরে তার বিপরীত অবস্থা প্রকাশ করে তাদের মুনাফিক বলা হয়। রাসুল (স) মুনাফিকের তিনটি বৈশিষ্ট্যের কথা উল্লেখ করে বলেন, 'মুনাফিকের চিহ্ন তিনটি। যখন কথা বলে মিথ্যা বলে, যখন ওয়াদা করে তা ভঙ্গ করে, আর যখন কোনো কিছু তার কাছে আমানত রাখা হয় তার খিয়ানত করে'। (সহিহ বুখারি) আর আকমলের চরিত্রেও এরূপ বৈশিষ্ট্য লক্ষণীয়। উদ্দীপকের আকমল তার বন্ধু আফজালের কাছ থেকে একটি বই ধার নেয়। কিছু দিন পর যখন আফজাল আকমলের কাছে বইটি ফেরত চায়, সে বইটি দিতে অস্বীকৃতি জানায়। সে আরও জানায় সে তার কাছ থেকে বইটি নেয়নি। এভাবে আমানতের খিয়ানত ও মিথ্যা কথা বলা মুনাফিকের কাজ। আর এ কাজের পরিণতি অত্যন্ত ভয়াবহ। কারণ মুনাফিকি অত্যন্ত জঘন্য পাপ। এটি মানুষের চরিত্র ও নৈতিকতা ধ্বংস করে দেয়। এর ফলে মানুষ মিথ্যাচারে অভ্যস্ত হয়ে পড়ে। মুনাফিকদের কেউ বিশ্বাস করে না। তাদেরকে সবাই সন্দেহ ও ঘৃণার চোখে দেখে। সমাজের মানুষের কাছে তারা অপমানিত ও লাঞ্ছিত হয়ে জীবন কাটায়। তাদের পরকালীন পরিণতি সম্পর্কে আল্লাহ তায়ালা বলেন, 'নিশ্চয়ই মুনাফিকরা জাহান্নামের সর্বনিম্ন স্তরে থাকবে।' (সূরা আন-নিসা, আয়াত ১৪৫) সুতরাং, আকমল মুনাফিকের বৈশিষ্ট্যকে ধারণ করেছে, যা দুনিয়া ও আখিরাত উভয় জগতের জন্য ক্ষতিকর। তাই তার উচিত সর্বদা ওয়াদা রক্ষা করা তথা কথা ও কাজের মধ্যে সমন্বয় সাধন করা।"
        },
        {
          "label": "ঘ",
          "question": "প্রকৃত মুমিন হওয়ার জন্য আকমলের করণীয় বিশ্লেষণ করো।",
          "explanation": "প্রকৃত মুমিন হওয়ার জন্য আকমলকে নিফাকি ত্যাগ করে ইমানদার হতে হবে। ইমান অর্থ বিশ্বাস। ইসলামের মৌলিক বিষয়গুলোর প্রতি বিশ্বাসকেই ইমান বলা হয়। ইমানদার ব্যক্তি হন আত্মমর্যাদাশীল। ইমান মানুষকে সত্য ও সুন্দরের পথে পরিচালনা করে এবং নৈতিক জীবনযাপনে উদ্বুদ্ধ করে। মুমিন ব্যক্তি সর্বদাই মানবিকতা ও নৈতিকতার ধারক হয়। তারা কখনোই মানবিকতা ও মনুষ্যত্বের বিপরীত কাজ করতে পারে না। বরং সব সময়ই নীতি-নৈতিকতা ও মানবিকতার আদর্শ অনুসরণ করে। উদ্দীপকে দেখা যায়, আকমলের কাজ নিফাকের অন্তর্ভুক্ত। ফলে তাকে প্রকৃত মুমিন হতে হলে নিফাকি ত্যাগ করে ইমানদার হতে হবে। কেননা কুফর, নিফাক, শিরক ইত্যাদি ইমানের সম্পূর্ণ পরিপন্থি। এ সমস্ত বিষয় মানুষের মধ্যে অসৎ কার্যাবলির বিকাশ ঘটায়। এগুলোর প্রভাবে মানবসমাজে অকৃতজ্ঞতা, অবিশ্বাস, মিথ্যাচার, ওয়াদা খেলাপ, খিয়ানত, ঝগড়া ইত্যাদির জন্ম হয়। অন্যদিকে ইমান মানুষকে নৈতিক মূল্যবোধে উদ্বুদ্ধ করে। মন্দ অভ্যাস ও অশ্লীল কার্যাবলি থেকে ফিরিয়ে রাখে। ইমান মানুষকে দায়িত্বশীলতা ও জবাবদিহিতার ব্যাপারে সতর্ক করে। তাই বলা যায়, আকমলকে প্রকৃত মুমিন হতে হলে নিফাকি ত্যাগ করে ইমানদার হতে হবে। আর আমাদেরও উচিত নিফাকি ত্যাগ করা এবং আল্লাহর বিধান মেনে চলা।"
        }
      ]
    },
    {
      "number": "2",
      "uddipok": "জনাব 'ক' কম দামে মানসম্মত স্বর্ণ কেনার উদ্দেশ্যে হাজী সাহেবদের সাথে মক্কায় হজ করতে যান। তার ছেলে সুমন গতমাসে সরকারি চাকুরিতে যোগদান করে। তাই সে খুশি হয়ে ইয়াতীম ও অসহায়দের খাবারের ব্যবস্থা করে। সুমনের বন্ধু জনাব 'খ' বিরূপ মন্তব্য করে বললো, নিজ যোগ্যতায় চাকুরি পেয়ে অন্যদেরকে খাওয়ানোর কি দরকার ছিল?",
      "tag": "JB 24,RCC 24",
      "sub_questions": [
        {
          "label": "ক",
          "question": "সুন্নতে যায়িদাহ কী?",
          "explanation": "যে সব কাজ মহানবি (স) সবসময় পালন না করে মাঝে মাঝে পালন করতেন তাকে সুন্নতে যায়িদাহ বলে।"
        },
        {
          "label": "খ",
          "question": "ইজমার প্রয়োজনীয়তা ব্যাখ্যা করো।",
          "explanation": "ইসলামি শরিয়তে ইজমার গুরুত্ব ও প্রয়োজনীয়তা অপরিসীম। ইজমার প্রচলন রাসুল (স)-এর সময় থেকেই লক্ষ করা যায়। রাসুলুল্লাহ (স) স্বয়ং বিভিন্ন বিষয়ে সাহাবিদের পরামর্শ নিতেন। অতঃপর তাঁদের মতামতের আলোকে সর্বসম্মত সিদ্ধান্ত গ্রহণ করতেন। আল্লাহ তায়ালা বলেন, 'তাদের কাজকর্ম সম্পাদিত হয় পারস্পরিক, পরামর্শের ভিত্তিতে' (সূরা আশ্ শুরা, আয়াত ৩৮) এভাবেই রাসুল (স) ইজমার বৈধতা, দৃষ্টান্ত ও আদর্শ স্থাপন করেন। কুরআন ও হাদিসে কোনো বিষয়ের সুষ্ঠু সমাধান না পাওয়া গেলে মুসলিম উম্মাহর মুজতাহিদদের সম্মিলিত সিদ্ধান্ত গ্রহণের জন্য কিয়ামত পর্যন্ত ইজমার প্রয়োজনীয়তা অপরিহার্য।"
        },
        {
          "label": "গ",
          "question": "জনাব 'ক'-এর কর্মকান্ড কোন হাদিসের শিক্ষার পরিপন্থি? ব্যাখ্যা করো।",
          "explanation": "জনাব 'ক'-এর কর্মকাণ্ড নিয়ত সম্পর্কিত হাদিসের শিক্ষার পরিপন্থি। কাজের উদ্দেশ্য বা লক্ষ্যকে নিয়ত বলা হয়। মানুষ তার কর্মফল নিয়ত অনুযায়ীই পাবে। নিয়ত সম্পর্কিত হাদিসে রাসুল (স) বলেন, \"নিশ্চয়ই সকল কাজ নিয়তের উপর নির্ভরশীল।\" (বুখারি) জনাব 'ক'-এর কর্মকান্ডে এ. হাদিসের শিক্ষার বৈপরীত্য দেখা, যায়। উদ্দীপকের জনাব 'ক' হজ করতে যান ঠিকই, কিন্তু তার উদ্দেশ্য কমদামে ভালো স্বর্ণ কেনা। জনাব 'ক'-এর এমন কর্মকান্ডে তিনি কখনোই সওয়াব পাবেন না। কারণ তার নিয়ত ঠিক নেই। নিয়ত সম্পর্কিত হাদিসের শিক্ষা হলো- আল্লাহ তায়ালা মানুষের বাহ্যিক আমলের পাশাপাশি অন্তরের অবস্থাও লক্ষ করেন। তাই কেউ যদি খারাপ উদ্দেশ্যে ভালো কাজও করে, তবুও সে তাতে সওয়াব পাবে না। তাই কোনো কাজের পূর্বশর্ত হলো নিয়তের বিশুদ্ধতা'। কিন্তু জনাব 'ক'-এর কাজে এটি অনুপস্থিত। তাই তার কাজটি নিয়ত সম্পর্কিত হাদিসের শিক্ষার পরিপন্থি।"
        },
        {
          "label": "ঘ",
          "question": "জনাব 'খ'-এর মন্তব্যটি কোন সূরার শিক্ষার পরিপন্থি তা চিহ্নিতপূর্বক সুমনের কাজের মূল্যায়ন করো।",
          "explanation": "জনাব 'খ'-এর মন্তব্যটি সূরা আল-মাউনের শিক্ষার পরিপন্থি। সূরা আল-মাউন আল-কুরআনের ১০৭তম সূরা। এ সূরার তিন নম্বর আয়াতে আল্লাহ তায়ালা মুনাফিকের বৈশিষ্ট্য তুলে ধরে বলেন, \"আর যে অভাবগ্রস্তকে খাদ্যদানে উৎসাহ দেয়, না।\" এ আয়াতের মাধ্যমে আল্লাহ তায়ালা আমাদের নিফাকের ব্যাপারে সতর্ক করেছেন এবং এ বৈশিষ্ট্য থেকে বিরত থাকার নির্দেশ দিয়েছেন। কিন্তু জনাব 'খ'-এর মন্তব্যে এর বিপরীত দিক প্রকাশ পায়। উদ্দীপকে 'খ'-এর বন্ধু সুমন সরকারি চাকরির সুবাদে ইয়াতীম ও মিসকিনদের আহার করান। এতে 'খ' বিরূপ মন্তব্য করে বলে, নিজ যোগ্যতায় চাকরি পেয়ে অন্যদের খাওয়ানোর কি দরকার? 'খ'-এর এমন মন্তব্য মোটেই গ্রহণযোগ্য নয়। কারণ ইয়াতীম ও মিসকিনদের আহার করানোর ব্যাপারে আল্লাহ তায়ালা নির্দেশনা দিয়েছেন। আর যার সামর্থ্য থাকার পরও ইয়াতীম ও অসহায়দের সাহায্য করে না এবং এ ব্যাপারে অন্যদের নিরুৎসাহিত করে, সে মুনাফিক হিসেবে গণ্য হবে। অপরদিকে, ইয়াতীম ও অসহায়দের খাবারের ব্যবস্থা করে সুমন ইমানি দায়িত্ব পালন করেছেন। উপরের আলোচনা থেকে বলা যায়, ইয়াতীম ও অসহায়দের সহায়তাকে নিরুৎসাহিত করায় জনাব 'খ' একজন মুনাফিক। আর এজন্য পরকালে তাকে শাস্তি পেতে হবে।"
        }
      ]
    },
    {
      "number": "3",
      "uddipok": "জনাব আকরাম সাহেব একজন গরিব লোক। তিনি নিজ গ্রাম থেকে বের হওয়ার একমাত্র রাস্তার দু-পাশে প্রায় চার কিলোমিটার রাস্তায় তাল গাছের চারা রোপণ করেন। নিয়মিত চারাগুলোর পরিচর্যা করেন। বর্তমানে চারাগুলো অনেক বড় হয়েছে। সেই রাস্তার সৌন্দর্য উপভোগ করতে এখন দর্শনার্থীরা সেখানে ভীড় জমায়। সবাই তাকে ধন্যবাদ জানায়। পক্ষান্তরে তারই প্রতিবেশী জনাব রফিক সাহেব একজন চাল ব্যবসায়ী। তিনি দীর্ঘদিন যাবত ইসলামের বিধি-বিধান মেনে ব্যবসা পরিচালনা করে আসছেন। তিনি খাদ্যে ভেজাল মেশানো থেকে বিরত থাকেন।",
      "tag": "CTG.B 24,RCC 24",
      "sub_questions": [
        {
          "label": "ক",
          "question": "সুন্নাহর সংজ্ঞা দাও।",
          "explanation": "মহানবি (স)-এর বাণী, কর্ম ও তাঁর সমর্থিত রীতিনীতিকে সুন্নাহ বলে।"
        },
        {
          "label": "খ",
          "question": "হিজরি ৩য় শতককে হাদিস সংকলনের স্বর্ণযুগ বলা হয় কেন? ব্যাখ্যা করো।",
          "explanation": "হিজরি তৃতীয় শতকে হাদিসের অনেকগুলো গ্রন্থ সংকলিত হয়েছিল। তাই এ শতককে হাদিস সংকলনের স্বর্ণযুগ বলা হয়। মহানবি (স)-এর কথা, কাজ ও মৌখিক স্বীকৃতিকে হাদিস বলে। মহানবি (স)-এর জীবদ্দশাতেই হাদিস সংরক্ষণ শুরু হয়েছিল কিন্তু হাদিসের গ্রন্থাবদ্ধ সংকলন শুরু হয়নি। উমাইয়া খিলাফতকালে হযরত উমর ইবনে আব্দুল আজিজ (র) প্রথম হাদিস সংকলনের উদ্যোগ নেন। পরবর্তী সময়ে হিজরি ৩য় শতকে হাদিসের সবচেয়ে বিশুদ্ধ ছয়টি কিতাব সংকলিত হয়। এগুলোকে একত্রে সিহাহ সিত্তাহ বলা হয়। হিজরি ৩য় শতকে হাদিসের প্রধান এ গ্রন্থগুলো সংকলিত হওয়ায় এ শতককে হাদিস সংকলনের স্বর্ণযুগ বলা হয়।"
        },
        {
          "label": "গ",
          "question": "জনাব আকরাম সাহেবের কর্মকান্ডের সাথে পাঠ্যবইয়ের কোন হাদিসের সম্পৃক্ততা রয়েছে? ব্যাখ্যা করো।",
          "explanation": "জনাব আকরাম সাহেবের কর্মকান্ডের সাথে পাঠ্যবইয়ের বৃক্ষরোপণ সম্পর্কিত হাদিসের, সম্পৃক্ততা রয়েছে। বৃক্ষের মাধ্যমে মানুষ নানাভাবে উপকৃত হতে পারে। বৃক্ষ প্রত্যক্ষ ও পরোক্ষভাবে আমাদের প্রয়োজন পূরণ করে। বৃক্ষ থেকে আমরা খাদ্য, ঔষুধ, কাঠ, ফল ইত্যাদি লাভ করি। আমাদের আর্থিক সচ্ছলতা সৃষ্টিতে বৃক্ষ ব্যাপক ভূমিকা পালন করে। পাশাপাশি পরিবেশ রক্ষায় বৃক্ষের ভূমিকা অপরিসীম। এর মাধ্যমে মানুষ পার্থিব কল্যাণ লাভের পাশাপাশি পরকালীন সফলতা লাভ করতে পারে। জনাব আকরাম সাহেবের কর্মকাণ্ডেও এ বিষয়টি লক্ষণীয়। জনাব আকরাম সাহেব রাস্তার দু-পাশে প্রায় চার কিলোমিটার রাস্তায় তাল গাছের চারা রোপণ করে নিয়মিত পরিচর্যা করেন। বর্তমানে চারাগুলো অনেক বড় হয়েছে। সেই রাস্তার সৌন্দর্য ভোগ করতে এখন দর্শনার্থীরা সেখানে ভীড় জমায়, এক্ষেত্রে সবাই তাকে ধন্যবাদ জানায়। তার এ কাজটি ইসলামের দৃষ্টিতে সদকা এবং অতি উত্তম একটি কাজ। হাদিসে বলা হয়েছে, কোনো মুসলমান যদি বৃক্ষরোপণ করে কিংবা কোনো ফসল আবাদ করে, এরপর তা থেকে কোনো পাখি, মানুষ বা চতুষ্পদ জন্তু কিছু ভক্ষণ করে তবে তা তার জন্য সদকা হিসেবে গণ্য হবে। (বুখারি ও মুসলিম) সুতরাং জনাব আকরাম সাহেবের কর্মকাণ্ডের সাথে পাঠ্যবইয়ের বৃক্ষরোপণ সম্পর্কিত হাদিসের মিল রয়েছে।"
        },
        {
          "label": "ঘ",
          "question": "জনাব রফিক সাহেবের কাজটি পাঠ্যবইয়ের হাদিসের আলোকে বিশ্লেষণ করো।",
          "explanation": "জনাব রফিক সাহেবের কর্মকাণ্ডে পাঠ্যবইয়ের ব্যবসায় সততা সম্পর্কিত হাদিসের বিষয়টি ফুটে উঠেছে। ব্যবসা-বাণিজ্য একটি 'পবিত্র পেশা। সৎ ব্যবসায়ীরা দুনিয়া ও আখিরাতে অত্যন্ত সম্মান ও মর্যাদার অধিকারী হয়ে থাকে। সৎ ব্যবসায়ীরা ওজনে কম দেয় না, পণ্যে ভেজাল দিয়ে প্রতারণা করে না। তারা ইসলামের বিধি-বিধান মেনে ব্যবসা পরিচালনা করে থাকে। জনাব রফিক সাহেবের কর্মকাণ্ডেও এমন বৈশিষ্ট্য প্রকাশ পেয়েছে।জনাব রফিক সাহেব চাল ব্যবসায়ী। তিনি দীর্ঘদিন যাবত ইসলামের বিধি-বিধান মেনে ব্যবসা পরিচালনা করে আসছেন। তিনি প্রতারণা ও খাদ্যে ভেজাল মেশানো থেকে বিরত থাকেন। তার এ কাজে ব্যবসায় সততা অবলম্বনের গুণ ফুটে ওঠে। সৎ ব্যবসায়ীরা দুনিয়া ও আখিরাতে মর্যাদার অধিকারী হবেন। রাসুল (স) বলেছেন, 'বিশ্বস্ত সত্যবাদী মুসলিম ব্যবসায়ী কিয়ামতের দিন শহিদগণের সঙ্গ থাকবেন।' (ইবনে মাজাহ) সেদিন তাদের কোনো ভয় ও চিন্তা থাকবে না। বরং তারা সেদিন আল্লাহ তায়ালার অনুগ্রহ লাভ করে ধন্য হবেন। তারাও শহিদগণের মতো জান্নাতে প্রবেশ করবেন। উপরের আলোচনা থেকে বোঝা যায়, জনাব রফিক সাহেবের কাজে ব্যবসায়ে সততা অবলম্বনের দিকটি ফুটে উঠেছে। তাই আমাদের উচিত সর্বাবস্থায় সততা ও বিশ্বস্ততার সাথে ব্যবসা পরিচালনা করা।"
        }
      ]
    },
    {
      "number": "4",
      "uddipok": "কবির তার সমগ্র জীবনে আল্লাহর সার্বভৌমত্ব ও কর্তৃত্ব স্বীকার করেন। তিনি ইসলামি শরিয়তের বিধি-বিধান মেনে চলার চেষ্টা করেন। তিনি নিজেকে সম্পূর্ণভাবে আল্লাহর কাছে সমর্পণ করেছেন এবং সকল পরিস্থিতিতে তাঁর অনুগ্রহ প্রত্যাশা করেন। তিনি তার সালাতে নিজেকে নিমগ্ন রাখেন। কিন্তু একদিন তিনি মসজিদ থেকে বের হলে কিছু ভিক্ষুক তার কাছে টাকা চাইলে তিনি রাগান্বিত ও রূঢ় হন এবং তাদেরকে হুমকি দেন।",
      "tag": "RCC 24",
      "sub_questions": [
        {
          "label": "ক",
          "question": "'ইবাদত' অর্থ কী?",
          "explanation": "ইবাদত অর্থ চূড়ান্তভাবে দীনতা-হীনতা ও বিনয় প্রকাশ করা এবং নমনীয় হওয়া।"
        },
        {
          "label": "খ",
          "question": "সালাত প্রতিষ্ঠা করা বলতে কী বোঝায়?",
          "explanation": "সালাত প্রতিষ্ঠা করা বলতে মুসলমানদের মধ্যে সামষ্টিকভাবে সালাত কায়েম করার কথা বলা হয়েছে। ইসলাম যে পাঁচটি স্তম্ভের ওপর প্রতিষ্ঠিত তার দ্বিতীয়টি হলো নামায। নামাযের ব্যাপারে আল্লাহ তায়ালা সামষ্টিকভাবে নামায প্রতিষ্ঠার নির্দেশ দিয়েছেন। এ ক্ষেত্রে নিজে নামায আদায় করতে হবে, একই সাথে সমাজের অন্য মুসলমানরাও যাতে নামায আদায় করে সে ব্যাপারে মানুষকে উদ্বুদ্ধ করতে হবে। মানুষকে নামাযের ব্যাপারে উৎসাহিত করতে হবে। এ কথাই আলোচ্য বাক্যে প্রকাশ পেয়েছে।"
        },
        {
          "label": "গ",
          "question": "কবিরের প্রথম কাজে কোন ধরনের অধিকার প্রতিষ্ঠিত হয়েছে ব্যাখ্যা করো।",
          "explanation": "নিম্নের অনুরুপঃ জনাব ফরিদ সাহেবের কর্মকাণ্ডে হাক্কুল্লাহ তথা আল্লাহর হক সম্পর্কিত ইবাদত আদায় হয়েছে। আল্লাহর সাথে সম্পৃক্ত অধিকার বা কর্তব্যকে হাক্কুল্লাহ বলে। আমরা আমাদের দৈনন্দিন জীবনে মহান আল্লাহর সন্তুষ্টি অর্জন করার জন্য অনেক ধরনের ইবাদত (কাজ) করি। সেগুলোর মধ্যে কিছু ইবাদত শুধু আল্লাহ তায়ালার জন্য নির্দিষ্ট, এগুলো হলো হাক্কুল্লাহ। যেমন- সালাত (নামায) কায়েম করা, সাওম (রোযা) পালন ও হজ করা ইত্যাদি, যা ফরিদ সাহেবের কর্মকাণ্ডের সাথে সাদৃশ্যপূর্ণ। উদ্দীপকের বর্ণনায় দেখা যায়, জনাব ফরিদ সাহেব একজন ধার্মিক ব্যক্তি। তিনি সালাত, সাওম পালনে কোনোরূপ অনীহা প্রকাশ করেন না। এছাড়া গত বছর তিনি হজও পালন করেছেন। ফরিদ সাহেবের আদায়কৃত ইবাদাতগুলো যথা- সালাত, সাওম ও হজ মূলত হাক্কুল্লাহ এর অন্তর্গত। এসব কাজ করার পূর্বে প্রত্যেক মানুষকে অন্তর থেকে যা বিশ্বাস করতে হবে তা হলো- আল্লাহ আছেন, তিনি এক ও অদ্বিতীয়, তাঁর কোনো শরিক (অংশীদার) নেই, তিনিই সবকিছুর স্রষ্টা। তাঁর আদেশেই পৃথিবীর সবকিছু আবার ধ্বংস হবে। আমাদের জীবন-মৃত্যু সবই তাঁর হাতে। পৃথিবীর সবকিছুই তাঁর জ্ঞানের আওতাভুক্ত। তাঁর হাতেই সকল সৃষ্টির রিজিক। আমরা তাঁরই ইবাদতকারী। তিনি ছাড়া উপাসনার উপযুক্ত আর কেউ নেই। এ সবকিছু মনেপ্রাণে বিশ্বাস করা ও স্বীকার করাই হলো বান্দার ওপর আল্লাহর হক। তাই বলা যায়, ফরিদ সাহেবের কার্যক্রমে ইবাদতের প্রথম প্রকার তথা হাক্কুল্লাহ আদায় হয়েছে।"
        },
        {
          "label": "ঘ",
          "question": "সূরা আদ-দুহার আলোকে কবিরের শেষ কাজটি বিশ্লেষণ করো।",
          "explanation": "কবিরের শেষ কাজটি সূরা আদ-দুহার শিক্ষার পরিপন্থি। সূরা আদ-দুহার শিক্ষার অন্যতম বিষয় হলো- ধনী ও সচ্ছল ব্যক্তিদের উচিত গরিব, দুঃখী, ইয়াতীম ও ভিক্ষুকদের কল্যাণ করা। অভাবী, সাহায্যপ্রার্থী ও ইয়াতীমদের প্রতি কঠোর না হওয়া। তাদের গালমন্দ কিংবা প্রহার করা যাবে না এবং তাদেরকে ধমকও দেওয়া যাবে না, বরং তাদের সাথে সদাচরণ করতে হবে। কিন্তু কবিরের কাজে এর বিপরীত চিত্র প্রকাশ পায়। উদ্দীপকের কবির আল্লাহর হক যথাযথভাবে আদায় করেন। কিন্তু তিনি যখন মসজিদ থেকে বের হন তখন কিছু ভিক্ষুক তার কাছে টাকা চাইলে তিনি রাগান্বিত ও রূঢ় হন এবং তাদেরকে হুমকি দেন। তার এরূপ কাজ সূরা আদ-দুহার পরিপন্থি। অথচ সূরা আদ-দুহায় বলা হয়েছে, আল্লাহ তাঁর প্রিয় বান্দাদের বিপদাপদ থেকে রক্ষা করেন, তাদের কল্যাণময় জীবন দান করেন। এছাড়াও বহু নিয়ামত দান করেন। তাই নিয়ামতের কৃতজ্ঞতাস্বরূপ ধনী ও সচ্ছল ব্যক্তিদের উচিত গরিব, দুঃখী, ইয়াতীম ও ভিক্ষুকদের কল্যাণ করা। অভাবী, সাহায্যপ্রার্থী ইয়াতীমদের প্রতি কঠোর না হওয়া, তাদের গালমন্দ কিংবা মারধর না করা এবং তাদের ধমকও না দেওয়া। বরং তাদের সাথে সদাচরণ করতে হবে। সুতরাং বলা যায়, কবিরের শেষ কাজটি সূরা আদ-দুহার শিক্ষা পরিপন্থি। এ সূরাটি আমাদেরকে নমনীয়তার শিক্ষা গ্রহণ করে কঠোরতা বর্জনের নির্দেশ দেয়। তাই সবার উচিত এ সূরার শিক্ষা বাস্তবজীবনে প্রয়োগ করা।"
        }
      ]
    },
    {
      "number": "5",
      "uddipok": "লুৎফুর একজন ছাত্র। সে প্রতিবছর সাওম পালন করে। তার বন্ধু কুদ্দুস বলল, 'সাওমের সামাজিক গুরুত্ব অপরিসীম'। এটি শুনে লুৎফুর বলল, 'সাওমের ধর্মীয় গুরুত্বও অনেক।'",
      "tag": "RCC 24",
      "sub_questions": [
        {
          "label": "ক",
          "question": "'সাওম' অর্থ কী?",
          "explanation": "সাওম অর্থ বিরত থাকা।"
        },
        {
          "label": "খ",
          "question": "সাওমের উদ্দেশ্য কী? লেখো।",
          "explanation": "সাওম পালনের উদ্দেশ্য তাকওয়া অর্জন। কুরআন মজিদে বলা হয়েছে, 'তোমাদের ওপর সাওম ফরজ করা হয়েছে। যেমন করা হয়েছিল তোমাদের পূর্ববর্তীদের ওপর। যেন তোমরা তাকওয়া অর্জন করতে পার।' (সূরা আল-বাকারা, আয়াত ১৮৩) সাওম পালনকালে ক্ষুধা ও তৃষ্ণায় কাতর হয়েও মানুষ আল্লাহর ভয়ে ও ভালোবাসায় কিছুই পানাহার করে না। এর মাধ্যমে আল্লাহভীতি অর্জিত হয়।"
        },
        {
          "label": "গ",
          "question": "লুৎফুরের বক্তব্য ব্যাখ্যা করো।",
          "explanation": "সাওমের ধর্মীয় গুরুত্ব সম্পর্কে লুৎফুরের মন্তব্যটি যথার্থ। সাওমের মাধ্যমে মানুষের মনে তাকওয়া ও আল্লাহর প্রতি ভালোবাসা সৃষ্টি হয়। ক্ষুধা ও তৃষ্ণায় কাতর হয়েও মানুষ মহান আল্লাহর ভয়ে কিছুই পানাহার করে না, ইন্দ্রিয় তৃপ্তি লাভ করে না। এ কারণে আল্লাহ সাওম পালনকারীদের উত্তম প্রতিদান দেবেন। লুৎফুরের বক্তব্যে এরূপ বিষয় লক্ষ করা যায়। উদ্দীপকে লুৎফুর সাওম সম্পর্কে বলে, সাওমের ধর্মীয় গুরুত্ব অনেক। সাওম সম্পর্কে তার বক্তব্যটি সঠিক। বস্তুত সাধারণ সময়ে করা সকল সৎকাজের প্রতিদান আল্লাহ দশগুণ থেকে সাতশত গুণ পর্যন্ত বাড়িয়ে দেবেন। কিন্তু সাওমের প্রতিদানের পরিমাণের কথা আল্লাহ স্পষ্ট করেননি। কারণ মহান আল্লাহ বিশেষভাবে সাওম পালনকারীদের পুরস্কৃত করবেন। যেহেতু সওয়াবের আশায় আল্লাহর উদ্দেশ্যে সাওম পালন করা হয়, তাই আল্লাহ রোযাদারদের পূর্বের সব গুনাহ ক্ষমা করে দেন। যেমন- মহানবি (স) বলেছেন, 'যে ব্যক্তি আল্লাহর প্রতি বিশ্বাস ও সাওয়াবের আশায় রমযান মাসে রোযা রাখেন, আল্লাহ তায়ালা তার পূর্বের সমস্ত পাপ ক্ষমা করে দেন।' (বুখারি) তাই বলা যায়, সাওমের ধর্মীয় গুরুত্ব সম্পর্কিত লুৎফুরের বক্তব্যটি সঠিক।"
        },
        {
          "label": "ঘ",
          "question": "কুদ্দুসের বক্তব্য প্রতিষ্ঠায় তোমার যুক্তি দাও।",
          "explanation": "'জনাব রাশেদের পালনকৃত ইবাদত সাওমের সামাজিক গুরুত্ব অপরিসীম'। সাওম শব্দের আভিধানিক অর্থ বিরত থাকা। পরিভাষায় সুবহে সাদিক থেকে সূর্যাস্ত পর্যন্ত আল্লাহর সন্তুষ্টি লাভের আশায় নিয়তের সাথে পানাহার ও ইন্দ্রিয় তৃপ্তি থেকে বিরত থাকা হলো সাওম। এটি ইসলামের একটি মৌলিক ইবাদত। জনাব রাশেদের কাজে এ ইবাদতটিই প্রতিফলিত হয়েছে। উদ্দীপকের জনাব রাশেদ প্রতি বছর এমন একটি ইবাদত পালন করেন যার মাধ্যমে তিনি সমাজের গরিব-দুঃখী মানুষের কষ্ট অনুভব করতে পারেন। এ কাজের মাধ্যমে তিনি সাওম পালন করেছেন। তিনি আল্লাহর সন্তুষ্টি বিধানের জন্য পানাহার থেকে বিরত থেকেছেন। আর মানব সমাজে সাওমের সামাজিক শিক্ষা বিশেষ তাৎপর্যপূর্ণ। সিয়াম সাধনার ফলে সমাজের লোকদের মাঝে পারস্পরিক সহানুভূতি ও সহমর্মিতা সৃষ্টি হয়। সাওম পালন করে ব্যক্তি ক্ষুধার্ত থাকার ফলে, সে অন্য আরেকজন অনাহারীর ক্ষুধার জ্বালা সহজে বুঝতে পারে। ক্ষুধা ও পিপাসার যন্ত্রণা যে কীরূপ পীড়াদায়ক হতে পারে তা সে উপলব্ধি করতে পারে। এতে অসহায় নিরন্ন মানুষের প্রতি সহানভূতি ও সহমর্মিতার ভাব জাগ্রত হয়। রাসুল (স) বলেন, 'এ মাস সহানুভূতির মাস।' (ইবনে খুযায়মা) উপরের আলোচনা থেকে বোঝা যায়, সমাজের অসহায় ও দরিদ্রদের প্রতি সহানুভূতি প্রদর্শন ও সহমর্মিতা সৃষ্টিতে সাওমের গুরুত্ব বিশেষ তাৎপর্যপূর্ণ।"
        }
      ]
    },
    {
      "number": "6",
      "uddipok": "একদিন একজন লোক তার ছেলেকে নিয়ে চুরি করতে গেল। তিনি তার ছেলেকে 'লোকজন দেখতে বলছিলেন, যাতে কেউ তাদের দেখতে না পায়। কিন্তু সে তার বাবাকে বলল, 'বাবা, কেউ তোমাকে দেখতে পাচ্ছে।' বাবা জিজ্ঞাসা করল, কে সে? ছেলে বলল, 'আল্লাহ' এ কথা শুনে লোকটি নিজেকে শুধরে নিল।",
      "tag": "RCC 24",
      "sub_questions": [
        {
          "label": "ক",
          "question": "তাকওয়া' অর্থ কী?",
          "explanation": "'তাকওয়া' অর্থ বিরত থাকা।"
        },
        {
          "label": "খ",
          "question": "রিবা এবং ঘুষের মধ্যে পার্থক্য কী? লেখো।",
          "explanation": "রিবা বা সুদ এবং ঘুষ একে অপর থেকে সম্পূর্ণ আলাদা। রিবা শব্দটির ফারসি অর্থ সুদ। কাউকে প্রদত্ত ঋণের মূল পরিমাণের উপর অতিরিক্ত আদায় করাকে সুদ বলা হয়। অন্যদিকে ঘুষ অর্থ উৎকোচ। অর্থাৎ স্বাভাবিক প্রাপ্যের পরও অসদুপায়ে অতিরিক্ত সম্পদ বা সুযোগ-সুবিধা গ্রহণ করাকে ঘুষ বলে।"
        },
        {
          "label": "গ",
          "question": "ছেলেটি কেন তার বাবাকে সতর্ক করল?",
          "explanation": "ছেলেটি তাকওয়া অবলম্বন করার কারণে তার বাবাকে সতর্ক করল। তাকওয়া শব্দের অর্থ বিরত থাকা, বেঁচে থাকা, ভয় করা, নিজেকে রক্ষা করা। ইসলামি পরিভাষায়, আল্লাহ তায়ালার ভয়ে যাবতীয় অন্যায়, অত্যাচার ও পাপকাজ থেকে বিরত থাকাকে তাকওয়া বলা হয়। উদ্দীপকে ছেলেটির মধ্যেও এই গুণটি পরিলক্ষিত হয়। উদ্দীপকের বর্ণনায় দেখা যায়, এক বাবা তার ছেলেকে নিয়ে চুরি করতে গিয়ে ছেলেকে বলে কেউ যাতে তাদের না দেখতে পায় সেটা খেয়াল রাখতে। তখন ছেলেটি বাবাকে বললো, বাবা কেউ তোমাকে দেখতে পাচ্ছে। তখন বাবা জিজ্ঞাসা করে, কে সে? ছেলে বলে আল্লাহ। ছেলেটির এমন আচরণ ও বিশ্বাস উপরে আলোচিত তাকওয়ার গুণকেই নির্দেশ করে। তাকওয়া তথা মহান আল্লাহকে ভয় করার অর্থ অত্যন্ত ব্যাপক। আল্লাহ তায়ালা আমাদের স্রষ্টা ও পালনকর্তা। তিনি আমাদের সবকিছু দেখেন ও জানেন। তিনি শাস্তিদাতা ও মহাপরাক্রমশালী। হাশরের দিনে তিনি আমাদের সকল কাজের হিসাব নেবেন। অতঃপর পাপকাজের জন্য শাস্তি দেবেন। আল্লাহভীতি হলো আল্লাহ তায়ালার সামনে জবাবদিহি করার ভয়। অতঃপর এরূপ অনুভূতি মনে ধারণ করে সকল পাপ থেকে বেঁচে থাকতে হয়। তাই বলা যায়, ছেলেটি আখলাকে হামিদার তাকওয়ার গুণের কারণে সে তার বাবাকে সতর্ক করে।"
        },
        {
          "label": "ঘ",
          "question": "উপরের উদ্দীপকের আলোকে তাকওয়ার বৈশিষ্ট্য মূল্যায়ন করো।",
          "explanation": "নিম্নের অনুরুপঃ আখলাকে হামিদার অন্যতম গুণ তাকওয়ার গুরুত্ব সম্পর্কিত আবদুল হামিদ সাহেবের মন্তব্যটি যথার্থ। তাকওয়া অর্থ বিরত থাকা, বেঁচে থাকা, ভয় করা, নিজেকে রক্ষা করা। মহান আল্লাহর ভয়ে যাবতীয় অন্যায়, অত্যাচার ও পাপ কাজ থেকে নিজেকে রক্ষা করে কুরআন ও সুন্নাহ মোতাবেক জীবন পরিচালনা করাকে তাকওয়া বলে। যিনি তাকওয়া অবলম্বন করেন তাকে মুত্তাকি বলা হয়। রেজাউল সাহেবের মধ্যে এ ধরনের বৈশিষ্ট্যই লক্ষ করা যায়। উদ্দীপকের রেজাউল সাহেব একজন শিল্পপতি। তিনি আল্লাহর ভয়ে যাবতীয় মন্দ কাজ থেকে বিরত থাকেন এবং সবসময় ভালো কাজ করেন। তার এ আচরণ লক্ষ করে বিশিষ্ট ইসলামি চিন্তাবিদ জনাব আবদুল হামিদ বলেন, \"এরূপ চরিত্রের অধিকারীগণ আল্লাহর নিকট সবচেয়ে সম্মানিত ব্যক্তিদের অন্তর্ভুক্ত।” এখানে রেজাউল সাহেবের আচরণটি তাকওয়াকেই নির্দেশ করে। আর এ সম্পর্কে আবদুল হামিদের উক্তিটি যথার্থ। প্রকৃতপক্ষে তাকওয়া একটি মহৎ চারিত্রিক বৈশিষ্ট্য। মানবজীবনে তাকওয়ার গুরুত্ব অপরিসীম। তাকওয়া মানুষকে ইহকালীন ও পরকালীন উভয় জীবনেই সম্মান, মর্যাদা ও সফলতা দান করে। ইসলামি জীবনদর্শনে মানুষের মধ্যে সবচেয়ে মর্যাদাবান ব্যক্তি হলো মুত্তাকিগণ। আল্লাহ তায়ালা বলেন, 'নিশ্চয়ই আল্লাহর কাছে সেই ব্যক্তি সবচেয়ে সম্মানিত, যে তোমাদের মধ্যে সবচেয়ে বেশি তাকওয়াবান।' (সূরা আল-হুজুরাত, আয়াত ১৩) মুত্তাকি ব্যক্তি কোনোরূপ অশ্লীল ও অশালীন কথা, কাজ ও চিন্তা-ভাবনা করে না। তারা সর্বদা কুরআন ও সুন্নাহ মোতাবেক জীবনযাপন করেন এবং আল্লাহর ভয়ে নিজেদের অন্যায় কাজ থেকে দূরে সরিয়ে রাখেন। পরিশেষে বলা যায়, রেজাউল সাহেবের কাজে তাকওয়ার বহিঃপ্রকাশ ঘটেছে। আর তাকওয়ার গুরুত্ব সম্পর্কিত আবদুল হামিদের মন্তব্যটি যথার্থ। তাই আমাদের প্রত্যেকের উচিত তাকওয়া অবলম্বন করে জীবন পরিচালিত করা।"
        }
      ]
    },
    {
      "number": "7",
      "uddipok": "'ক' ও 'খ' অনভিজ্ঞ ঠিকাদার। 'ক' জনৈক কর্মকর্তাকে অতিরিক্ত উপঢৌকন দিয়ে একটি কাজের বরাদ্দ নেন। আর 'খ' তার ঠিকাদারি থেকে আয়কৃত টাকা মূলধনের অতিরিক্ত অর্থের বিনিময়ে মানুষকে ঋণ দেন। কেননা তিনি মনে করেন, এটা ঝুঁকিহীন বিনিয়োগ।",
      "tag": "DIN.B 24,RCC 24",
      "sub_questions": [
        {
          "label": "ক",
          "question": "পরিচ্ছন্নতা কাকে বলে?",
          "explanation": "শরীর, মন ও অন্যান্য ব্যবহার্য বস্তু সুন্দর ও পবিত্র রাখা; ময়লা- আবর্জনা ও বিশৃঙ্খলা অবস্থা থেকে মুক্ত রাখাকে পরিচ্ছন্নতা বলা হয়।"
        },
        {
          "label": "খ",
          "question": "'সত্যবাদিতা মুক্তি দেয়, আর মিথ্যা ধ্বংস ডেকে আনে'- ব্যাখ্যা করো।",
          "explanation": "সত্যবাদিতা একটি মহৎগুণ। অন্যদিকে মিথ্য মানুষকে অকল্যাণের দিকে নিয়ে যায়। যার পরিণতি হলো ধ্বংস। সত্যবাদিতার ফলে মানুষ দুনিয়াতে সম্মানিত হয় এবং মর্যাদা লাভ করে। আর আখিরাতে এর প্রতিদান হলো জান্নাত। রাসুল (স) এ ব্যাপারে বলেন, 'সত্য পুণ্যের পথে, আর পুণ্য জান্নাতের পথে পরিচালিত করে।' (বুখারি ও মুসলিম) অন্যদিকে মিথ্যা মানুষকে ধ্বংসের দিকে নিয়ে যায়। মিথ্যাবাদীরা পদে পদে অপমানিত হয় এবং পরকালে তাদের জন্য জাহান্নাম নির্ধারণ করে রাখা হয়েছে।"
        },
        {
          "label": "গ",
          "question": "'ক' এর কর্মকাণ্ড আখলাকে যামিমার কোন বিষয়ের সাথে সাদৃশ্যপূর্ণ? ব্যাখ্যা করো।",
          "explanation": "'ক'-এর কর্মকাণ্ড আখলাকে যামিমার অন্যতম বৈশিষ্ট্য ঘুষের সাথে সাদৃশ্যপূর্ণ। ঘুষ অর্থ উৎকোচ। স্বাভাবিক প্রাপ্যের পরও অসদুপায়ে অতিরিক্ত সম্পদ বা সুযোগ-সুবিধা গ্রহণ করাকে ঘুষ বলে। প্রত্যেক প্রতিষ্ঠানের কর্মকর্তা- কর্মচারী তাদের কাজের জন্য নির্দিষ্ট বেতন-ভাতা পায়। কিন্তু তারা যদি ঐ কাজের জন্য অন্যায়ভাবে আরও বেশি কিছু গ্রহণ করে তা হলো ঘুষ। পাশপাশি কারো কাছ থেকে অবৈধভাবে কোনো সুযোগ-সুবিধা গ্রহণ করার উদ্দেশ্যে তাকে কোনো কিছু প্রদান করাও ঘুষ হিসেবে বিবেচিত। যা 'ক'-এর কর্মকাণ্ডে লক্ষণীয়। উদ্দীপকের 'ক' একজন ঠিকাদার। তিনি জনৈক কর্মকর্তাকে অতিরিক্ত উপঢৌকন দিয়ে একটি কাজের বরাদ্দ নেন। তার এ কর্মকাণ্ডে ঘুষ-এর বিষয়টি লক্ষ করা যায়। কেননা, কারো কাছ থেকে অবৈধভাবে কোনো কিছু পাওয়ার জন্য তাকে কোনো কিছু প্রদান করা হলে তা ঘুষ হিসেবে বিবেচিত হয়। ঘুষ অত্যন্ত জঘন্য অর্থনৈতিক অপরাধ। এর কুফল ও অপকারিতা অত্যন্ত ভয়াবহ। ঘুষ মানবসমাজে অশান্তি ডেকে আনে। ঘুষখোর ব্যক্তি নিজ দায়িত্ব-কর্তব্যে অবহেলা করে, আমানতের খিয়ানত করে। নিজ ক্ষমতা ও দায়িত্বের অপব্যবহার করে। ঘুষদাতা ও ঘুষখোর অন্য লোকের অধিকার হরণ করে। ফলে অধিকার বঞ্চিতদের সাথে তাদের শত্রুতা সৃষ্টি হয়। সমাজে মারামারি-হানাহানির সূত্রপাত ঘটে। তাই বলা যায়, 'ক'-এর কর্মকান্ডের সাথে ঘুষের সাদৃশ্য রয়েছে।"
        },
        {
          "label": "ঘ",
          "question": "'খ' এর কাজ ও ধারণা কুরআন-হাদিসের আলোকে মূল্যায়ন করো।",
          "explanation": "'খ'-এর কাজে সুদ প্রকাশ পাওয়ায় কুরআন-হাদিসের আলোকে তার কাজ ও ধারণা সম্পূর্ণরূপে ভিত্তিহীন। কাউকে প্রদত্ত ঋণের মূল পরিমাণের ওপর অতিরিক্ত আদায় করাকে রিবা বা সুদ বলে। এ সম্পর্কে মহানবি (স) বলেন, 'যে ঋণ কোনো লাভ নিয়ে আসে তাই রিবা' (সুদ)।' (জামি সগির) উদ্দীপকে 'খ'-এর কাজে এ বিষয়টিই ফুটে উঠেছে। উদ্দীপকের 'খ' একজন ঠিকাদার। তিনি তার ঠিকাদারি থেকে আয়কৃত টাকা মূলধনের অতিরিক্ত অর্থের বিনিময়ে মানুষকে ঋণ দেন, যা সুদের সাথে সাদৃশ্যপূর্ণ। এক্ষেত্রে তিনি মনে করেন, এটি ঝুঁকিহীন বিনিয়োগ। সুদ সম্পর্কে তার এরূপ ধারণা সম্পূর্ণ ভুল এবং ভিত্তিহীন। কেননা, সুদ জঘন্য অর্থনৈতিক অপরাধ। এর কুফল ও অপকারিতা অত্যন্ত ভয়াবহ। সুদ মানবসমাজে অর্থনৈতিক বৈষম্যের জন্ম দেয়। ধনী আরও ধনী হয়, আর গরিব আরও গরিব হয়। ফলে সমাজের মধ্যে শ্রেণিবিভেদ গড়ে ওঠে। পারস্পরিক মায়া-মমতা, ভালোবাসা ও সহযোগিতার পথ রুদ্ধ হয়ে যায়। সুদের কারণে জাতীয় প্রবৃদ্ধি ও অর্থনৈতিক উন্নতি ব্যাহত হয়। লোকেরা বিনিয়োগে উৎসাহী হয় না; বরং সম্পদ অনুৎপাদনশীল সুদি কারবারে লাগায়। ফলে দেশের বিনিয়োগ কমে যায়, জাতীয় উন্নতি বাধাগ্রস্ত হয়। আর্থ-সামাজিক দিক থেকেও সুদের প্রভাব অত্যন্ত ক্ষতিকর। ধর্মীয় দিক থেকেও এর কুফল অত্যন্ত ভয়াবহ। সুদের মাধ্যমে উপার্জিত সম্পদ হারাম বা অবৈধ। আর হারাম কোনো অবস্থাতেই গ্রহণযোগ্য নয়। সুদের লেনদেনকারী যেমন মানুষের নিকট ঘৃণিত তেমনি সে আল্লাহ ও তাঁর রাসুল (স)-এর নিকটও ঘৃণিত। আল্লাহ ও তাঁর রাসুল (স) সুদের লেনদেনকারীকে অভিসম্পাত করেন, লানত দেন। একটি হাদিসে উল্লেখ করা হয়েছে, 'নবি করিম (স) সুদখোর, সুদ দাতা, সুদ চুক্তি লেখক ও সুদি লেনদেনের সাক্ষীকে অভিশাপ দিয়েছেন।' (মুসলিম) আলোচনা শেষে বলা যায়, সুদ একটি মারাত্মক পাপ, যা মানুষকে জাহান্নামের দিকে ঠেলে দেয়। তাই এ সম্পর্কে 'খ'-এর ধারণা সম্পূর্ণরূপে ভিত্তিহীন। তাই সুদ থেকে বেঁচে থাকা আমাদের সকলের নৈতিক ও ইমানি দায়িত্ব।"
        }
      ]
    },
    {
      "number": "8",
      "uddipok": "শরিফা শামীমের একমাত্র মেয়ে। সে পরিবারের সবার কাছে খুবই আদরের। পরিবারের অতিরিক্ত এবং বেশি মনোযোগ পাওয়ায় শরিফা কাউকে তোয়াক্কা করে না। এমনকি সে অশ্লীল পোশাক পরে বেপরোয়াভাবে বাইরে ঘুরে বেড়ায়। তবে তার বাবা শামীম সাহেব একজন সম্মানিত ব্যক্তি। তিনি তার প্রতিশ্রুতি ভঙ্গ করেন না।",
      "tag": "RCC 24",
      "sub_questions": [
        {
          "label": "ক",
          "question": "শরিফা কোন ধরনের চরিত্রের অধিকারী?",
          "explanation": "শরিফা অশালীন চরিত্রের অধিকারী।"
        },
        {
          "label": "খ",
          "question": "শরিফার চরিত্রের খারাপ প্রভাব লেখো।",
          "explanation": "শরিফার চরিত্র অর্থাৎ অশালীনতা ব্যক্তিজীবন এবং সমাজে অনেক খারাপ প্রভাব ফেলে। পোশাক-পরিচ্ছদ ও চলাফেরায় শালীনতার অভাব অনেক সময় সমাজে অশ্লীলতার প্রসার ঘটায়। ইভটিজিং, ব্যভিচার ইত্যাদির জন্ম হয়। অশ্লীল ও অশালীন কাজকর্ম মানুষের মানবিকতা ও নৈতিক মূল্যবোধ বিনষ্ট করে দেয়। মানুষ মনুষ্যত্ব হারিয়ে পশুত্বের অভ্যাস গ্রহণ করে। ফলে সমাজে অনাচার, ব্যভিচার, অশ্লীলতা ছড়িয়ে পড়ে। মানুষের কুপ্রবৃত্তি ও কামনা-বাসনা পারিবারিক ও সামাজিক মূল্যবোধ ভেঙে দেয়। যার কারণে সমাজের সর্বস্তরে অরাজকতা ও বিশৃঙ্খলা দেয়া দেয়।"
        },
        {
          "label": "গ",
          "question": "পাঠ্যবইয়ের কোন আখলাক শরিফার আচরণের বিরোধী? ব্যাখ্যা করো।",
          "explanation": "শরিফার আচরণ পাঠ্যবইয়ের আখলাকে হামিদাহ-এর অন্যতম গুণ শালীনতার বিরোধী। অশ্লীলতা হলো শালীনতার বিপরীত। যেসব কাজ শালীনতাবিরোধী সেগুলো হলো অশ্লীলতা। যেমন- গর্ব-অহংকার, ঔদ্ধত্য, কুরুচি, কুসংস্কার ইত্যাদি। শরিফার আচরণে এ বিষয়টিই প্রকাশ করে। উদ্দীপকের শরিফা, শামীমের একমাত্র মেয়ে হওয়ায় সে সবার কাছে আদরের। ফলে সে কাউকে তোয়াক্কা করে না। এমনকি সে অশ্লীল পোশাক পরে বেপরোয়াভাবে বাইরে ঘুরাঘুরি করে। তার এরূপ কাজ শালীনতার বিরোধী। কিন্তু ইসলাম সৌন্দর্যের ধর্ম। এটি সুন্দর, সুষ্ঠু ও সুরুচিপূর্ণ জীবনযাপনে উৎসাহিত করে। মার্জিত, নম্র, ভদ্র ও পূত-পবিত্র হিসেবে মানুষকে গড়ে তোলা ইসলামি শিক্ষার অন্যতম উদ্দেশ্য। আর এ লক্ষ্যে শালীনতার গুরুত্ব অপরিসীম। বলা যায়, শালীনতাই হলো ইসলামি সমাজ ব্যবস্থার মূল ভিত্তি। অন্যদিকে অশ্লীল কাজকর্ম মানুষের মানবিকতা ও নৈতিক মূল্যবোধ নষ্ট করে দেয়। মানুষ মনুষ্যত্ব হারিয়ে পশুত্বের অভ্যাস গ্রহণ করে। পোশাক-পরিচ্ছদ ও চলাফেরায় শালীনতার অভাবে সমাজে ইভটিজিং, ব্যভিচার ইত্যাদি বৃদ্ধি পায়। এ কারণে ইসলামে লজ্জাশীল হওয়ার আহ্বান জানানো হয়েছে। লজ্জাশীলতা মানুষকে শালীন হতে সাহায্য করে। লজ্জাশীলতার পুরোটাই কল্যাণময়। এর ফলে মানুষ পরকালীন সফলতা লাভ করবে। রাসুল (স) বলেছেন, 'অশ্লীলতা যেকোনো জিনিসকে খারাপ করে এবং লজ্জাশীলতা যেকোনো জিনিসকে সৌন্দর্যমণ্ডিত করে।' (তিরমিযি) তাই বলা যায়, শরিফার আচরণটি শালীনতাবিরোধী কাজ।"
        },
        {
          "label": "ঘ",
          "question": "উদ্দীপকে উল্লেখিত শামীমের চরিত্রের গুরুত্ব অপরিসীম- বিশ্লেষণ করো।",
          "explanation": "নিম্নের অনুরুপঃ আসিফের কর্মকাণ্ডে ওয়াদা পালনের বিষয়টি প্রকাশ পেয়েছে। কাউকে কোনো কথা দিয়ে বা কারও সাথে প্রতিজ্ঞা করে তা রক্ষা করাকে ওয়াদা পালন বলা হয়। এটি আখলাকে হামিদাহর (সচ্চরিত্র) অন্যতম গুণ। স্বয়ং আল্লাহ তায়ালা মানুষকে ওয়াদা পালনের নির্দেশ দিয়ে বলেছেন, 'হে ইমানদারগণ! তোমরা অঙ্গীকারসমূহ পূর্ণ করো।' (সূরা মায়িদা, আয়াত ১) আসিফের মধ্যে এ গুণটিই প্রতিফলিত হয়েছে। উদ্দীপকের আসিফ প্রতিজ্ঞা করলে পূরণ করে এবং টাকা ধার নিলে তা যথাসময়ে পরিশোধ করে। তার এ গুণটি ওয়াদা পালনের অন্তর্ভুক্ত। ইসলামি জীবনব্যবস্থায় ওয়াদা পালনের গুরুত্ব অপরিসীম। ওয়াদা পালন করা মুমিনের অন্যতম বৈশিষ্ট্য। মহানবি (স) বলেছেন, 'যে ব্যক্তি ওয়াদা পালন করে না, তার দীন (ধর্ম) নেই।' (মুসনাদে আহমদ) মহান আল্লাহ বলেছেন, তোমরা প্রতিশ্রুতি পূর্ণ করো। নিশ্চয়ই এ সম্পর্কে জিজ্ঞাসা করা হবে।' (সূরা বনি ইসরাইল, আয়াত ৩৪) তাছাড়া ওয়াদা পালন না করা মুনাফিকের বৈশিষ্ট্য, আর মুনাফিকরা পরকালে জাহান্নামের সর্বনিম্ন স্তরে অবস্থান করবে। তাই মহান আল্লাহ মুমিনদের ওয়াদা ভঙ্গ না করার নির্দেশ দিয়েছেন। তিনি বলেন, 'হে মুমিনগণ! তোমরা যা পালন করো না, এমন কথা বলো কেন?' (সূরা আস-সফ, আয়াত ১৩) পরিশেষে বলা যায়, ওয়াদা পালন মানবচরিত্রের অন্যতম একটি গুণ। তাই সবাইকে ওয়াদা পালনের ব্যাপারে সচেতন হতে হবে।"
        }
      ]
    },
    {
      "number": "9",
      "uddipok": "রফিক একটি বই পড়ে জানতে পারলেন এমন এক সময় ছিল, যখন সমাজে নারীদের কোনো সম্মান ও মূল্য ছিল না। তাদের উপর অত্যাচার করা হতো। সমাজে বিরোধ ও ঝগড়া লেগে থাকতো। আর অন্যায়ভাবে বিবাদ চাপিয়ে দেওয়া হতো। এমন সময় একজন আগন্তুক এলাকায় শান্তি স্থাপনের জন্য 'সবুজ সংঘ' নামক একটি সংগঠন প্রতিষ্ঠা করেন। ফলে সমাজের বিরোধ ও ঝগড়া বন্ধ হয়ে যায়।",
      "tag": "RCC 24",
      "sub_questions": [
        {
          "label": "ক",
          "question": "জীবনাদর্শ বলতে কী বোঝ?",
          "explanation": "মানুষের সামগ্রিক জীবন সুন্দর ও সফল করতে মনীষীদের যেসব জীবনকর্ম অনুসরণ করা হয় তাই হলো জীবনাদর্শ।"
        },
        {
          "label": "খ",
          "question": "হযরত আবু বকর (রা)-কে ইসলামের ত্রাণকর্তা বলা হয় কেন? ব্যাখ্যা করো।",
          "explanation": "নিম্নের অনুরুপঃ হযরত আবু বকর (রাঃ)-কে ইসলামের ত্রাণকর্তা বলা হয় তাঁর অসাধারণ অবদান, নেতৃত্ব এবং ইসলামের কঠিন সময়ে তাঁর দৃঢ়তার কারণে। তিনি ইসলামের প্রথম খলিফা এবং নবী মুহাম্মদ (সাঃ)-এর ঘনিষ্ঠ সাহাবী ছিলেন। নিচে তাঁর অবদানগুলো উল্লেখ করা হলো যা তাঁকে ইসলামের ত্রাণকর্তা হিসেবে পরিচিত করেছে: ১. খলিফা হিসেবে দায়িত্ব গ্রহণ: নবী মুহাম্মদ (সাঃ)-এর ইন্তেকালের পর মুসলিম সম্প্রদায়ের মধ্যে বিভ্রান্তি ও বিচ্ছিন্নতা দেখা দেয়। এমন একটি সময়ে হযরত আবু বকর (রাঃ) খলিফার দায়িত্ব গ্রহণ করেন এবং মুসলিম সম্প্রদায়ের ঐক্য প্রতিষ্ঠা করেন। তিনি সাহাবীদের মধ্যে শৃঙ্খলা ফিরিয়ে আনেন এবং ইসলামের সঠিক আদর্শ বজায় রাখেন। ২. রিদ্দা যুদ্ধ: নবী (সাঃ)-এর মৃত্যুর পর অনেক উপজাতি ইসলামের বাইরে চলে যেতে চেয়েছিল এবং তারা যাকাত দিতে অস্বীকার করেছিল। আবু বকর (রাঃ) দৃঢ়তার সঙ্গে এই বিদ্রোহ দমন করেন এবং ইসলামের শক্তি পুনঃপ্রতিষ্ঠা করেন। রিদ্দা যুদ্ধগুলোর মাধ্যমে তিনি মুসলিম রাষ্ট্রকে অভ্যন্তরীণভাবে স্থিতিশীল করেন।"
        },
        {
          "label": "গ",
          "question": "রফিক সাহেবের বইয়ের বর্ণনাকে কোন সমাজের সাথে তুলনা করা যায়? ব্যাখ্যা করো।",
          "explanation": "রফিক সাহেবের বইয়ের বর্ণনাকে মহানবি (স)-এর আবির্ভাবের পূর্বে আরব সমাজ অর্থাৎ আইয়ামে জাহিলিয়ার সাথে তুলনা করা যায়। মহানবি হযরত মুহাম্মদ (স)-এর আবির্ভাবের পূর্বে আরব সমাজের লোকেরা নবি ও রাসুল (স)-এর শিক্ষা ভুলে অসামাজিক কার্যকলাপে লিপ্ত হয়ে পড়েছিল। তাদের আচার-ব্যবহার ও চালচলন ছিল বর্বর ও মানবতাবিরোধী। তাই সে যুগকে আইয়ামে জাহিলিয়া বা অজ্ঞতার যুগ বলা হয়। তৎকালীন সময়ে নারীর কোনো মর্যাদা ছিল না। তাদের ভোগ-বিলাসের বস্তু মনে করা হতো, যা রফিক সাহেবের পঠিত বইয়ে লক্ষ করা যায়। উদ্দীপকের রফিক সাহেব একটি বই পড়ে জানতে পারেন, এমন এক সময় ছিল, যখন সমাজে নারীদের কোনো সম্মান ও মূল্য ছিল না। তাদের উপর অত্যাচার করা হতো। সমাজে বিরোধ ও ঝগড়া লেগে থাকত। আর অন্যায়ভাবে বিবাদ চাপিয়ে দেওয়া হতো। আর এ সকল বৈশিষ্ট্য যে সমাজে বিদ্যমান ছিল তা হলো মহানবি (স)-এর আগমনের পূর্বের সমাজ। তখন সুষ্ঠু ও সুন্দর সমাজব্যবস্থা সম্পর্কে তাদের কোনো ধারণাই ছিল না। মানুষের জান, মাল, ইজ্জতের কোনো নিরাপত্তা ছিল না। নরহত্যা, রাহাজানি, কন্যা সন্তানকে জীবন্ত কবর দেওয়া, জুয়া খেলা ইত্যাদি তখনকার প্রচলিত ব্যাপারে ছিল। নারীদের ছিল না কোনো মর্যাদা ও সম্মান। তাদের দাসী হিসেবে বিক্রি করা হতো এবং সেখানে সবসময় ঝগড়া-বিবাদ লেগে থাকত। তাই বলা যায়, রফিক সাহেবের পঠিত বইয়ের বর্ণনার সাথে আইয়ামে জাহিলিয়ার সমাজের তুলনা করা যায়।"
        },
        {
          "label": "ঘ",
          "question": "আগন্তুক ব্যক্তি কর্তৃক প্রতিষ্ঠিত 'সবুজ সংঘটি' মহানবি (স)-এর জীবনের কোন কাজের সাথে সাদৃশ্যপূর্ণ? বিশ্লেষণ করো।",
          "explanation": "আগন্তুক ব্যক্তি কর্তৃক প্রতিষ্ঠিত 'সবুজ সংঘটি' মহানবি (স)-এর প্রতিষ্ঠিত হিলফুল ফুযুল (শান্তি সংঘ)-এর সাথে সাদৃশ্যপূর্ণ। মানবতার মুক্তির দূত রাসুল (স) ফিজার যুদ্ধের ভয়াবহতা দেখে অত্যন্ত দুঃখ পেয়েছিলেন। তাই তিনি আরবের শান্তিকামী যুবকদের নিয়ে 'হিলফুল ফুযুল' সংঘ প্রতিষ্ঠা করেন। এর আদর্শে তৎকালীন আরবের গোত্রকলহ বন্ধ হয়ে শান্তি ও সম্প্রীতি প্রতিষ্ঠিত হয়েছিল। উদ্দীপকেও এ ধরনের একটি সংগঠন প্রতিষ্ঠার কথা বলা হয়েছে। উদ্দীপকে দেখা যায়, রফিকের পঠিত বইয়ের সমাজে নারীদের উপর অত্যাচার করা হতো, সমাজে বিরোধ ও ঝগড়া বিবাদ লেগে থাকত। সেখানে একজন আগন্তুক শান্তি স্থাপনের জন্য 'সবুজ সংঘ' নামক একটি সংগঠন প্রতিষ্ঠা করেন। যার ফলে সমাজে বিরোধ ও ঝগড়া বন্ধ হয়ে যায়। তার এ কাজের সাথে রাসুল (স)-এর কৈশোরকালে প্রতিষ্ঠিত হিলফুল ফুযুলের মিল রয়েছে। কারণ মহানবি (স) কর্তৃক প্রতিষ্ঠিত 'হিলফুল ফুযুল' বা শান্তি সংঘটি কয়েকটি উদ্দেশ্যকে সামনে রেখে গঠিত হয়েছিল। যেমন- আর্তের সেবা, অত্যাচারীকে প্রতিরোধ ও অত্যাচারিতকে সাহায্য, শান্তি- শৃঙ্খলা প্রতিষ্ঠা এবং গোত্রে গোত্রে শান্তি-সম্প্রীতি বজায় রাখা ইত্যাদি। পরিশেষে বলা যায়, আগন্তুক ব্যক্তি কর্তৃক প্রতিষ্ঠিত 'সবুজ সংঘ' নামের সংগঠনটির উদ্দেশ্য যেহেতু সমাজে শান্তি প্রতিষ্ঠা করা, তাই সেটি রাসুল (স) কর্তৃক প্রতিষ্ঠিত হিলফুল ফুযুলের সাথে সাদৃশ্যপূর্ণ"
        }
      ]
    },
    {
      "number": "10",
      "uddipok": "হামিদ একটি স্যাটেলাইট চ্যানেলের টকশোতে অংশ নেন। সেই চ্যানেলের একজন দর্শক তাকে চিকিৎসা বিজ্ঞানে মুসলমানদের অবদান সম্পর্কে জিজ্ঞাসা করলে হামিদ বলেন, বিজ্ঞানের ক্ষেত্রে মুসলমানদের অবদান শূন্য। প্রশ্নকর্তা বিস্মিত হয়ে বললেন, যে মুসলমানরা কয়েক শতাব্দী ধরে এই পৃথিবীর অর্ধেক শাসন করেছে, তাদের পক্ষে এটা কীভাবে সম্ভব? আমি বিশ্বাস করি, বিজ্ঞানে মুসলমানদের বিশাল অবদান ছিল।",
      "tag": "RCC 24",
      "sub_questions": [
        {
          "label": "ক",
          "question": "আবু বকর আল-রাযি কোন বিষয়ে বিশেষজ্ঞ ছিলেন?",
          "explanation": "আবু বকর আল-রাযি চিকিৎসাশাস্ত্রের বিষয়ে বিশেষজ্ঞ ছিলেন।"
        },
        {
          "label": "খ",
          "question": "ইমাম গাযালিকে হুজ্জাতুল ইসলাম বলা হয় কেন?",
          "explanation": "নিম্নের অনুরুপঃ ইসলামি দর্শন ও শিক্ষায় অবদানের স্বীকৃতিস্বরূপ ইমাম গাযালি (র)- কে হুজ্জাতুল ইসলাম বা ইসলামের দলিল বলা হয়। ইমাম গাযালি (র) প্রামাণ্য ও যুক্তিপূর্ণ দলিলের মাধ্যমে ইসলামের প্রাধান্য প্রতিষ্ঠা করেন। মানুষের আধ্যাত্মিক ও আত্মিক উন্নতির জন্য নৈতিক শিক্ষার গুরুত্ব তিনি তার লেখনিতে তুলে ধরেন। তিনি ইসলামি দর্শন ও সুফিবাদকে প্রতিষ্ঠিত করেছেন এবং এ বিষয়ে বিভিন্ন গ্রন্থও রচনা করেছেন। তার উল্লেখযোগ্য একটি গ্রন্থ হলো 'ইহইয়াউ উলুমিদ দীন' বা ধর্মীয় বিজ্ঞানের পুনর্জীবন। আর এসব কারণেই ইমাম গাযালি (র.)-কে হুজ্জাতুল ইসলাম বা ইসলামের দলিল বলা হয়।"
        },
        {
          "label": "গ",
          "question": "চিকিৎসা বিজ্ঞানে ব্যাপক অবদান রেখেছেন এমন একজন মুসলিম বিজ্ঞানীর উদাহরণ দিয়ে হামিদের বক্তব্যের উত্তর লেখো।",
          "explanation": "মুসলিম চিকিৎসা বিজ্ঞানী আবু বকর আল-রাযির চিকিৎসাশাস্ত্রে অবদান অনুযায়ী হামিদের বক্তব্যটি সম্পূর্ণ ভুল ও অগ্রহণযোগ্য। চিকিৎসাশাস্ত্রে মুসলমানদের অবদান অবিস্মরণীয়। আধুনিক চিকিৎসা বিজ্ঞানের উন্নতির মূলে রয়েছে মুসলমানদের অবদান। যাদের অবদানের কারণে চিকিৎসাশাস্ত্র উন্নতির শিখরে পৌঁছেছে তাদের মধ্যে আবু বকর আল রাযি উল্লেখযোগ্য। শল্যচিকিৎসা এবং ইউনানি শাস্ত্রে তার অবদান ছিল অপরিসীম। যা হামিদের বক্তব্যে অনুপস্থিত। উদ্দীপকে দেখা যায়, একটি স্যাটেলাইট চ্যানেলের টকশোতে হামিদকে একজন দর্শক চিকিৎসা বিজ্ঞানে মুসলমানদের অবদান সম্পর্কে জিজ্ঞাসা করে। এ প্রসঙ্গে হামিদ বলেন, বিজ্ঞানের ক্ষেত্রে মুসলমানদের অবদান শূন্য। এখানে হামিদের বক্তব্য সম্পূর্ণরূপে ভুল। কেননা আবু বকর আল- রাযি ছিলেন শল্যচিকিৎসায় তৎকালীন সময়ের শ্রেষ্ঠ ব্যক্তি। প্রকৃতপক্ষে চিকিৎসাশাস্ত্রে আল রাযির অবদান অপরিসীম। আল রাযি ছিলেন শল্যচিকিৎসায় সর্বশ্রেষ্ঠ চিকিৎসাবিজ্ঞানী। শ্রেষ্ঠ শল্যচিকিৎসাবিদ হিসেবে তিনি আজও আমাদের মধ্যে স্মরণীয় হয়ে আছেন। চিকিৎসা ক্ষেত্রে আল রাযির অবদান অপরিসীম। তার অস্ত্রোপচার পদ্ধতি ছিল গ্রিকদের থেকেও উন্নত। তিনি মোট দুই শতাধিক গ্রন্থ রচনা করেন। তার মধ্যে শতাধিক হলো চিকিৎসা বিষয়ক। তিনি বসন্ত ও হাম রোগের ওপর 'আল জুদাইরি ওয়াল হাসবাহ' নামক একখানা গ্রন্থ রচনা করেন। এর মৌলিকত্ব দেখে চিকিৎসাবিজ্ঞানের লোকেরা খুব আশ্চর্যান্বিত হয়েছিলেন। 'আল মানসুরি' নামক আর একটি গ্রন্থ তাকে অমর করে রেখেছে। তাই বলা যায়, হামিদের বক্তব্যটি সম্পূর্ণ ভুল ও গ্রহণযোগ্য।"
        },
        {
          "label": "ঘ",
          "question": "টিভির দর্শকের বিশ্বাসের মূল্যায়ন করো।",
          "explanation": "চিকিৎসা বিজ্ঞানে মুসলিমদের অবদান, সম্পর্কিত টিভির দর্শকের বিশ্বাস যুক্তিসঙ্গত। শুধু সাধারণ শিক্ষায় নয়, জ্ঞান-বিজ্ঞান ও প্রযুক্তি চর্চায়ও মুসলমানগণ সমান দক্ষতার পরিচয় দিয়েছেন। এ প্রচেষ্টা ও অবদানের উপর ভিত্তি করে মুসলমানগণ একসময়ে সারা বিশ্বে নেতৃত্ব দিয়েছিলেন। আধুনিক যুগের জ্ঞান-বিজ্ঞান ও প্রযুক্তির অনেক শাখা মুসলমানদের জ্ঞান-বিজ্ঞান ও প্রযুক্তিরই ফসল। যা উদ্দীপকের বিশ্বাসের সাথে সাদৃশ্যপূর্ণ। উদ্দীপকে হামিদের বক্তব্যের পর প্রশ্নকারী দর্শক বিস্মিত হন এবং বলেন, মুসলমানরা কয়েক শতাব্দী ধরে এই পৃথিবীর অর্ধেক শাসন করেছে। তাদের পক্ষে এটা কীভাবে সম্ভব? তিনি আরও বলেন, আমি বিশ্বাস করি বিজ্ঞানে মুসলমানদের বিশাল অবদান ছিল। বিজ্ঞানে মুসলমানদের অবদান সম্পর্কে উক্ত দর্শকের বিশ্বাস যথার্থ। কেননা, চিকিৎসাশাস্ত্র বিজ্ঞানের একটি গুরুত্বপূর্ণ অংশ। আর এখানে মুসলমানদের অবদান অবিস্মরণীয়। আধুনিক চিকিৎসা বিজ্ঞানের উন্নতির মূলে রয়েছে মুসলমানদের অবদান। যাদের অবদানের কারণে চিকিৎসাশাস্ত্র উন্নতির শিখরে পৌছেছে তাদের মধ্যে উল্লেখযোগ্য হলেন- আবু বকর আল রাযি, আল বিরুনি, ইবনে সিনা, ইবনে রুশদ প্রমুখ। রসায়নশাস্ত্রে অবদান রাখা মুসলিম বিজ্ঞানীগণ হলেন- জাবির ইবনে হাইয়ান, আল-কিন্দি, জুননুন মিসরি প্রমুখ। ভূগোলশাস্ত্রে অবদান রাখেন আল মোকাদ্দাসি, আল মাসুদি, ইবনে খালদুন প্রমুখ। অন্যদিকে বিজ্ঞানের মূল হিসেবে বিবেচিত গণিতশাস্ত্রে মুসলমানদের অবদান অবিস্মরণীয়। আল-খাওয়ারেযমি, ইবনে হায়সাম, উমর খৈয়াম ও নাসির উদ্দিন তুসিসহ অনেক মুসলিম মনীষী গণিতশাস্ত্রে প্রসিদ্ধি লাভ করেন। উপরের আলোচনা থেকে বোঝা যায়, বিজ্ঞানের বিভিন্ন শাখায় মুসলিম মনীষীদের পদচারণা ছিল এবং এসব শাস্ত্রের উন্নতিতে তাদের অবদানও অবিস্মরণীয়। তাই বলতে পারি, মুসলিম বিজ্ঞানীদের সম্পর্কে দর্শকের বিশ্বাস যুক্তিসঙ্গত।"
        }
      ]
    },
    {
      "number": "11",
      "uddipok": "আল-কুরআন মহান আল্লাহর বাণী। আল্লাহ তায়ালা বলেন, 'নিশ্চয়ই সে সফলকাম, যে নিজেকে পবিত্র করে এবং প্রকৃতপক্ষে সেই ব্যর্থ যে নিজেকে কলুষিত করে।' সূরা আশ-শামসের শিক্ষাগুলো মানুষের চরিত্র গঠনের জন্য গুরুত্বপূর্ণ।",
      "tag": "RCC 24",
      "sub_questions": [
        {
          "label": "ক",
          "question": "'আশ-শামস' অর্থ কী?",
          "explanation": "'আশ-শামস' অর্থ সূর্য।"
        },
        {
          "label": "খ",
          "question": "সূরা আশ-শামস কোন ধরনের সূরা এবং কেন?",
          "explanation": "সূরা আশ-শামস মক্কি সূরা। অবতরণের সময় বিবেচনায় আল-কুরআনের সূরাসমূহ দুই ভাগে বিভক্ত। যথা- মক্কি ও মাদানি। মহানবি (স)-এর হিজরতের পূর্বে যে সকল সূরা নাজিল হয়েছে সেগুলোকে মক্কি সূরা বলে। আর হিজরতের পর নাজিল হওয়া সূরাগুলোকে মাদানি সূরা বলা হয়। সূরা আশ-শামস রাসুল (স)- এর হিজরতের পূর্বে নাজিল হয়। তাই একে মক্কি সূরা বলা হয়।"
        },
        {
          "label": "গ",
          "question": "মানুষের সাফল্য ও ব্যর্থতা কীসের ওপর নির্ভর করে? ব্যাখ্যা করো।",
          "explanation": "সূরা আশ-শামসের আলোকে মানুষের সাফল্য ও ব্যর্থতা নির্ভর করে তার সৎকর্ম ও অসৎকর্মের উপর। সূরা আশ-শামস পবিত্র আল-কুরআনের ৯১তম সূরা। এটি একটি মক্কি সূরা। এ সূরার প্রথম শব্দ শামস থেকে এর নামকরণ হয়েছে আশ শামস। উদ্দীপকে এ সূরার কিছু অংশ বর্ণিত হয়েছে। উদ্দীপকে বলা হয়েছে, আল-কুরআনে মহান আল্লাহ তায়ালা বলেন, নিশ্চয়ই সে সফলকাম, যে নিজেকে পবিত্র কর এবং প্রকৃতপক্ষে সেই ব্যর্থ যে নিজেকে কলুষিত করে। এ আয়াত দুটি সূরা আশ-শামসের ৯ ও ১০ নম্বর আয়াত। এ সূরায় আয়াতসমূহকে তিন ভাগে ভাগ করা যায়। যার দ্বিতীয় ভাগে আল্লাহ তায়ালা মানুষের অবস্থা বর্ণনা করেছেন। আল্লাহ তায়ালা মানুষকে সৃষ্টি করেছেন। অতঃপর তাদের মধ্যে সৎকর্ম ও অসৎকর্মের জ্ঞান দান করেছেন। এতদ্বসত্ত্বেও যে ব্যক্তি নিজেকে পাপের দ্বারা কলুষিত করে, তার জন্য ধ্বংস অনিবার্য। পক্ষান্তরে, যে ব্যক্তি নিজেকে পরিশুদ্ধ করে এবং সৎকর্ম করে, তার জন্য রয়েছে সফলতা। তাই বলা যায়, মানুষের সাফল্য ও ব্যর্থতা নির্ভর করে তার সৎকর্ম ও অসৎকর্মের উপর।"
        },
        {
          "label": "ঘ",
          "question": "'মানুষের চরিত্র গঠনে সূরা আশ-শামসের শিক্ষা গুরুত্বপূর্ণ'- বিশ্লেষণ করো।",
          "explanation": "মানুষের চরিত্র গঠনে সূরা আশ-শামসের শিক্ষা গুরুত্বপূর্ণ- উক্তিটি যথার্থ। সূরা আশ-শামস পবিত্র কুরআনের একটি গুরুত্বপূর্ণ সূরা যেখানে মানুষের প্রতি আল্লাহর নিয়ামত এবং অকৃতজ্ঞতার পরিণাম সম্পর্কে বর্ণনা করা হয়েছে। আর এ সূরার শিক্ষা মানব জাতির জন্য অত্যন্ত গুরুত্বপূর্ণ। যা উদ্দীপকেও আলোচিত হয়েছে। উদ্দীপকে বলা হয়েছে, সূরা আশ-শামসের শিক্ষাগুলো মানুষের চরিত্র গঠনের জন্য গুরুত্বপূর্ণ। কথাটি সঠিক। কেননা আল্লাহ তায়ালা এ সূরায় মানুষের জন্য সুন্দর চরিত্র গঠনের অনেক শিক্ষা রেখেছেন। আর এ শিক্ষাগুলো হলো- ১. আল্লাহ তায়ালাই আসমান, জমিন ও মানুষের স্রষ্টা; ২. তিনিই সূর্য, চন্দ্র, রাত ও দিনের আবর্তন ঘটান। ৩. তিনিই মানুষের ভালো-মন্দ, সৎকর্ম-অসৎকর্মের জ্ঞান দান করেন। ৪. যে ব্যক্তি সৎকর্ম করবে, সে সার্বিক সফলতা লাভ করবে। ৫. আর যে ব্যক্তি নিজেকে পাপ পঙ্কিলতায় জড়িয়ে ফেলবে, সে ব্যর্থ ও ধ্বংস হবে। ৬. আমাদের পূর্ববর্তী জাতিসমূহের মধ্যে যারা অবাধ্য ছিল আল্লাহ তায়ালা দুনিয়াতেই তাদের শাস্তি প্রদান করেন। বস্তুত আল্লাহ তায়ালার শাস্তি অত্যন্ত কঠোর। সুতরাং বলা যায়, সুন্দর চরিত্র গঠনের জন্য আমাদের সূরা আশ- শামসের শিক্ষা গ্রহণ করতে হবে এবং আল্লাহ তায়ালার শাস্তি সম্পর্কে সচেতন থাকতে হবে। তাঁর আদেশ-নিষেধ মেনে চলতে হবে। সৎ ও পুণ্যকর্মের মাধ্যমে আমরা নিজেদেরকে পূত-পবিত্র রাখতে হবে। তাহলেই আমরা ইহকালীন ও পরকালীন সফলতা লাভ করতে পারব।"
        }
      ]
    }
  ]
}