{
  "title": "ঢাকা বোর্ড ২০২৩",
  "subtitle": "ইসলাম ও নৈতিক শিক্ষা (11)",
  "questions": [
    {
      "number": "1",
      "uddipok": "জনাব শরীফ একজন সমাজসেবক। তিনি নিজ এলাকায় ফলদ-বনজ, ঔষধিসহ নানা ধরনের বৃক্ষ রোপণ করেন। তিনি মনে করেন, এসব বৃক্ষ যেমন জীবন বাঁচানোর জন্য অক্সিজেন সরবরাহ করবে; তেমনি এসবের ফুল-ফল ও কাঠ থেকেও মানুষ উপকৃত হবে। তার বন্ধু কেয়ামত আলী একজন ব্যবসায়ী। তিনি পণ্যের মান সম্পর্কে ক্রেতাকে জানান না এবং দাম নিয়ে বিভিন্ন ছল চাতুরির আশ্রয় গ্রহণ করেন।",
      "tag": "DB 23",
      "sub_questions": [
        {
          "label": "ক",
          "question": "সুন্নাহ কী",
          "explanation": "মহানবি (স)-এর বাণী, কর্ম ও তার সমর্থিত রীতিনীতিই হলো সুন্নাহ।"
        },
        {
          "label": "খ",
          "question": "কর্মে নিয়তের বিশুদ্ধতা প্রয়োজন কেন?",
          "explanation": "নিয়তের ওপর কাজের সফলতা নির্ভরশীল। তাই কাজে নিয়তের বিশুদ্ধতা প্রয়োজন। আল্লাহ তায়ালা পরকালে মানুষের সব কাজের হিসাব নিবেন। তিনি মানুষের কাজের নিয়ত বা উদ্দেশ্য বিবেচনা করে পুরস্কার দিবেন। কেউ যদি সৎ উদ্দেশ্যে কোনো কাজ করে ব্যর্থ হয়, তবুও তাকে পুরস্কৃত করবেন, আর কেউ অসৎ উদ্দেশ্যে কাজ করলে কাজটি ভালো হলেও আল্লাহর কাছে তা গ্রহণযোগ্য হবে না। তাই আল্লাহর সন্তুষ্টি ও উত্তম প্রতিদান পাওয়ার জন্য নিয়তের বিশুদ্ধতা প্রয়োজন।"
        },
        {
          "label": "গ",
          "question": "জনাব শরীফের কর্মে মহানবির (স) কোন হাদিসের প্রতিফলন ঘটেছে? ব্যাখ্যা করো।",
          "explanation": "জনাব শরীফের কাজে পাঠ্যবইয়ে বর্ণিত মহানবি (স)-এর বৃক্ষরোপণ সম্পর্কিত হাদিসটির প্রতিফলন ঘটেছে। বৃক্ষরোপণ মানবজীবনের জন্য অত্যন্ত প্রয়োজনীয় একটি বিষয়। কারণ মানুষের জীবনে বৃক্ষের প্রয়োজনীয়তার কোনো শেষ নেই। বেঁচে থাকার জন্য মানুষের কিছু মৌলিক চাহিদা রয়েছে। বৃক্ষ প্রত্যক্ষ ও পরোক্ষভাবে সে চাহিদা পূরণ করে থাকে। তাই নবি (স)-এর হাদিস অনুসরণ করে সবার বৃক্ষ রোপণে এগিয়ে আসা দরকার। জনাব শরীফের কাজটিতে এ মহৎ উদ্যোগের প্রতিফলন ঘটেছে। সমাজসেবক শরীফ নিজ এলাকার ফলদ-বনজ, ঔষধিসহ নানা ধরনের বৃক্ষ রোপণ করেন। তিনি মনে করেন, এসব বৃক্ষ যেমন জীবন বাঁচানোর জন্য অক্সিজেন সরবরাহ করবে। তেমনি এগুলোর ফুল-ফল ও কাঠ থেকেও মানুষ উপকৃত হবে। শরীফের এ কাজ মহানবি (স)-এর বৃক্ষরোপণ সম্পর্কিত হাদিসের অনুসরণ মাত্র। উক্ত হাদিসটিতে বৃক্ষরোপণের গুরুত্ব ও প্রতিদানের কথা বলা হয়েছে। এতে বলা হয়েছে, কোনো মুসলমান যদি বৃক্ষ রোপণ করে কিংবা ফসল আবাদ করে, এরপর তা থেকে কোনো পাখি, মানুষ বা চতুষ্পদ জন্তু কিছু খায় তবে তার জন্য সদকা হিসেবে গণ্য হবে। অর্থাৎ বৃক্ষ থেকে আমরা খাদ্য, ঔষধ, পোশাক, কাঠ, ফল ইত্যাদি লাভ করি। এর মাধ্যমে আমাদের আর্থিক সচ্ছলতাও আসে। পরিবেশ রক্ষার ক্ষেত্রেও বৃক্ষের গুরুত্বপূর্ণ ভূমিকা রয়েছে। এছাড়া রোপিত বৃক্ষের ফল যদি জীব-জন্তু কীটপতঙ্গ খেয়ে থাকে তার বিনিময়ে বৃক্ষরোপণকারীর আমলনামায় সাওয়াব লেখা হয়। এ কারণে বৃক্ষরোপণে সবার এগিয়ে আসা উচিত। সুতরাং বোঝা যায়, শরীফের কাজে মহানবি (স)-এর বৃক্ষরোপণ সম্পর্কিত হাদিসটির প্রতিফলন ঘটেছে।"
        },
        {
          "label": "ঘ",
          "question": "কেরামত আলীর আচরণ শনাক্তপূর্বক সমাজজীবনে এর প্রভাব বিশ্লেষণ করো।",
          "explanation": "হ্যাঁ, উদ্দীপকে প্রতারণা বিষয়টি প্রকাশ পাওয়ায় কেরামত আলীর মন্তব্যটি আমি যথার্থ বলে মনে করি। প্রতারণা অর্থ ঠকানো, ফাঁকি দেওয়া, ধোঁকা দেওয়া, বিশ্বাস ভঙ্গ করা। এটি মিথ্যাচারের একটি বিশেষ রূপ। প্রতারণা নানাভাবে হতে পারে। সাধারণত আর্থিক লেনদেন ও ব্যবসায়-বাণিজ্যে প্রতারণার দৃষ্টান্ত বেশি পরিলক্ষিত হয়। যেমন- ওজনে কম দেওয়া, জাল মুদ্রা চালিয়ে দেওয়া, পণ্যদ্রব্যের দোষ গোপন করা, ভালো জিনিস দেখিয়ে বিক্রির সময় খারাপ জিনিস দেওয়া, বেশি দামের দ্রব্যের সাথে কম দামের দ্রব্য মিশিয়ে বিক্রি করা, ভেজাল মেশানো, ফলে ও মাছে রাসায়নিক দ্রব্য দেওয়া, পণ্যদ্রব্যের মিথ্যা প্রচারণা চালানো ইত্যাদি, যা উদ্দীপকে জনাব শরীফের বক্তব্যের সাথে সাদৃশ্যপূর্ণ। উদ্দীপকে নকল ঔষধ সম্পর্কে জনৈক ব্যক্তির সাথে একাত্মতা পোষণ করে জসিম সাহেব বলেন, এরূপ আরও অনেক কাজ আমাদের সমাজে হচ্ছে। যেমন কেউ মুদ্রা জাল করছে। কেউ ওজনে চুরি করছে। আবার কেউ মিথ্যা গুজব ছড়াচ্ছে। এরূপ যারা করে তারা কিন্তু আমাদের নবির উম্মত হিসেবে কখনো গণ্য হবে না। তার বক্তব্যটি প্রতারণাকে নির্দেশ করে। -আর এর কুফল সম্পর্কিত তার বক্তব্যটিও সঠিক। কেননা, প্রতারণা অত্যন্ত গর্হিত ও ঘৃণিত কাজ। এটি মিথ্যাচারের শামিল। এমনকি অনেক ক্ষেত্রে প্রতারণা মিথ্যা অপেক্ষাও জঘন্য। কারণ, প্রতারণা করার দ্বারা দুটো পাপ হয়। একটি মিথ্যা বলা ও অপরটি বিশ্বাস ভঙ্গ করা। সুতরাং সর্বাবস্থায় প্রতারণা বর্জন করা আবশ্যক। যে ব্যক্তি প্রতারণা করে সে প্রকৃত মুমিন নয়। কারণ ইমান ও প্রতারণা এক ব্যক্তির মধ্যে একত্রে থাকতে পারে না। প্রকৃত মুমিন কখনোই প্রতারণার আশ্রয় নেন না। নিজ স্বার্থের বিরোধী হলেও মুমিন ব্যক্তি সততা ও সত্যবাদিতার উপর অটল থাকেন। রাসুলুল্লাহ (স) হাদিসে 'স্পষ্ট ভাষায় বলেছেন, 'যে প্রতারণা করে, সে আমাদের দলভুক্ত নয়।' (তিরমিযি) পরিশেষে বলা যায়, প্রতারণা একটি মারাত্মক অপরাধ। আর্থ-সামাজিক ক্ষেত্রে এর কুফল অত্যন্ত ভয়াবহ। তাই প্রতারণা সম্পর্কিত জনাব শরীফের বক্তব্যটি সঠিক বলে আমি মনে করি।"
        }
      ]
    },
    {
      "number": "2",
      "uddipok": "ফাতিমা ও শাহানা দুই বান্ধবী। ফাতিমা কথা-বার্তা, আচার-ব্যবহার, পোশাক-পরিচ্ছদ সবকিছুতেই মার্জিত ও গ্রহণযোগ্যতা বজায় রাখে। তাই বিদ্যালয়ের সকল শিক্ষক-শিক্ষার্থী তাকে ভালোবাসে। বিষয়টি শাহানার পছন্দ হয়নি। তাই সে ফাতিমা সম্পর্কে বাজে মন্তব্য করে এবং তার নিন্দা করে বেড়ায়। বিষয়টি জানতে পেরে শ্রেণি শিক্ষক আকলিমা বেগম' শাহানাকে বলেন \"আচরণের পরিবর্তন না করলে তোমাকে পরকালে ভয়াবহ পরিণতি ভোগ করতে হবে।\"",
      "tag": "DB 23",
      "sub_questions": [
        {
          "label": "ক",
          "question": "হিংসা কী?",
          "explanation": "অন্যের প্রতি বিরূপ মনোভাব পোষণ করা এবং অন্যের সুখ, উন্নতি সহ্য করতে না পারাই হলো হিংসা।"
        },
        {
          "label": "খ",
          "question": "\"ফিতনা হত্যার চেয়েও জঘন্য\"- ব্যাখ্যা করো।",
          "explanation": "সব ধরনের অপরাধ ও পাপকাজ করার সুযোগ সৃষ্টি করে বলে ফিতনা হত্যার চেয়েও জঘন্য। সমাজে ভয়-ভীতি, অত্যাচার-অনাচার, ছিনতাই-রাহাজানি, গুম, খুন, অপহরণ ইত্যাদির মাধ্যমে যে অরাজক পরিস্থিতির সৃষ্টি হয় তাই ফিতনা- ফাসাদ। ফিতনা-ফাসাদ অত্যন্ত মারাত্মক অপরাধ। এর দ্বারা সমাজে সকল অন্যায়-অত্যাচারের দরজা খুলে যায়। অরাজক পরিস্থিতিতে অসৎ মানুষেরা সবধরনের পাপ কাজ করার সুযোগ পায়। এজন্যই আল্লাহ তায়ালা বলেন, 'ফিতনা হত্যার চেয়েও জঘন্য।' (সূরা আল-বাকারা, আয়াত ১৯১)"
        },
        {
          "label": "গ",
          "question": "ফাতিমার আচরণ শনাক্তপূর্বক মানবজীবনে এর গুরুত্ব ব্যাখ্যা করো।",
          "explanation": "ফাতিমার আচরণে শালীনতা প্রকাশ পেয়েছে। শালীনতা আখলাকে হামিদাহ বা উত্তম চরিত্রের অন্যতম দিক। শালীনতা অর্থ মার্জিত, সুন্দর ও শোভন হওয়া। শালীনতার পরিধি ব্যাপক। এটি বহুগুণের সমষ্টি। ভদ্রতা, নম্রতা, সৌন্দর্য, সুরুচি, লজ্জাশীলতা, কৃষ্টি- কালচার ইত্যাদি গুণাবলির সমন্বিত রূপের মাধ্যমে শালীনতা প্রকাশ পায়, যেমনটি ফাতিমার ক্ষেত্রে দেখা যায়। ফাতিমা কথাবার্তা, আচার-আচরণ, পোশাক-পরিচ্ছদ ও সর্বক্ষেত্রে মার্জিত। তাই সে সবার কাছে প্রিয় ও গ্রহণযোগ্য। প্রকৃতপক্ষে শালীনতা একজন ব্যক্তির প্রকৃত সৌন্দর্যকে ফুটিয়ে তোলে। অশালীন কথাবার্তা, পোশাক- পরিচ্ছদ কোনো নম্র-ভদ্র মানুষ পছন্দ করে না। তাই শালীন ব্যক্তিকে সবাই ভালোবাসে, আপন করে নেয়। শালীনতা চর্চার ফলে মানুষের মান-সম্মান সুরক্ষিত থাকে, সমাজে শান্তি ও শৃঙ্খলা প্রতিষ্ঠিত হয়। সমাজে মানুষের কাছে গ্রহণযোগ্যতা বৃদ্ধি পায়। ফাতিমার ক্ষেত্রেও এমনটি দেখা যায়। সুতরাং বলা যায়, ফাতিমার আচরণে শালীনতা ফুটে উঠেছে।"
        },
        {
          "label": "ঘ",
          "question": "শাহানার কর্মটি শনাক্ত করে এর কুফল বিশ্লেষণ করো।",
          "explanation": "শাহানার কাজটি হলো হিংসা। এটি মানুষের দুনিয়া ও আখিরাতের জীবনে মারাত্মক কুফল বয়ে আনে। হিংসা আখলাকে যামিমাহর অন্যতম দিক। হিংসা-বিদ্বেষ বলতে অন্যের প্রতি বিরূপ মনোভাব পোষণ করা, অন্যের উন্নতি, সুখ সহ্য করতে না পারা। এটি একটি নিন্দনীয় অভ্যাস। এটি মানব চরিত্রকে ধ্বংস করে দেয়। শাহানার কাজে এ জঘন্য আচরণটির প্রকাশ পেয়েছে। ফাতিমা শালীনতা অবলম্বনের মাধ্যমে সবার ভালোবাসা অর্জন করে। তবে এ বিষয়টি শাহানার পছন্দ হয় না। তাই সে ফাতিমা সম্পর্কে বাজে মন্তব্য করে এবং তার নিন্দা করে বেড়ায়। তার এ কাজ হিংসা নামের ঘৃণিত আচরণটিই তুলে ধরে। কারণ অন্যের উন্নতি দেখে তাকে ঘৃণা করা, তার সুখ-সম্পদ। শান্তি-সাফল্যের ধ্বংস কামনা করাই হলো হিংসা। এ জঘন্য আচরণটি মানুষের সৎচরিত্রবান হওয়ার পথে বড় অন্তরায়। সামাজিক শান্তির জন্য প্রয়োজন সাম্য, মৈত্রী, ভালোবাসা, ভ্রাতৃত্ব, পরস্পর সহযোগিতা ও সহমর্মিতা। একটি হাদিসে মহানবি (স) বলেছেন, 'পরস্পর কল্যাণকামিতাই হলো দীন। হিংসা এসব সৎগুণ ধ্বংস করে দেয়। হিংসুক ব্যক্তি নিজেকে বড় মনে করে, নিজের স্বার্থকে সবচেয়ে বড় করে দেখে। সে অন্যকে ঘৃণা করে, অন্যের প্রতি শত্রুতা পোষণ করে, অন্যের অনিষ্ট কামনা করে। এতে মানবসমাজে ঐক্য, সংহতি বিনষ্ট হয়, শান্তি-শৃঙ্খলা ব্যাহত হয়।' হিংসা বিদ্বেষ পরকালীন জীবনেও মানুষের ক্ষতির কারণ। হিংসা মানুষের সকল নেক আমলকে ধ্বংস করে দেয়। উপরের আলোচনা থেকে বোঝা যায়, শাহানার কাজটি হলো হিংসা। এর ফলে মানুষকে দুনিয়া ও আখিরাতে কঠিন শাস্তির সম্মুখীন হতে হবে।"
        }
      ]
    },
    {
      "number": "3",
      "uddipok": "জনাব 'ক' একজন সরকারি কর্মচারী। অনেকেই তার অফিসে সেবা নিতে আসেন। কিন্তু তিনি ঘুষ ছাড়া কোনো সেবা দেন না। তার বন্ধু 'খ' একজন ব্যবসায়ী। সে আল্লাহর ভয়ে সকল অন্যায়, অনাচার ও পাপাচার থেকে বিরত থাকেন।",
      "tag": "SCC 24,DB 23",
      "sub_questions": [
        {
          "label": "ক",
          "question": "আখলাকে হামিদাহ কী?",
          "explanation": "মানব চরিত্রের যে স্বভাবগুলো প্রশংসনীয়, নির্মল ও মার্জিত, আল্লাহ ও রাসুল (স)-এর নিকট প্রিয় সেসব স্বভাব বা চরিত্রই হলো আখলাকে হামিদাহ।"
        },
        {
          "label": "খ",
          "question": "কেন আমানত রক্ষা করা গুরুত্বপূর্ণ?",
          "explanation": "নিম্নের অনুরুপঃ আমানত রক্ষা করা ইমানের অঙ্গস্বরূপ। কারও নিকট অর্থ-সম্পদ, কথা গচ্ছিত রাখাকে আমানত বলে। মুমিন ব্যক্তি কোনো অবস্থাতেই আমানতের খিয়ানত করতে পারে না। মহানবি (স) বলেছেন, 'যার মধ্যে আমানতদারি নেই, তার ইমান নেই।' খিয়ানতকারীকে আল্লাহ পছন্দ করেন না। খিয়ানত প্রকৃতপক্ষে দারিদ্র্য ডেকে আনে। তাই একজন মুমিনের জন্য আমানত রক্ষা করা অত্যাবশ্যক।"
        },
        {
          "label": "গ",
          "question": "আখলাকে যামিমার দৃষ্টিকোণ থেকে জনাব 'ক'-এর আচরণ চিহ্নিত করো",
          "explanation": "নিম্নের অনুরুপঃ জনাব নয়নের কর্মকাণ্ডে আখলাকে যামিমার অন্যতম খারাপ কাজ ঘুষ গ্রহণ বিষয়টি প্রকাশ পেয়েছে। ঘুষ অর্থ উৎকোচ। স্বাভাবিক প্রাপ্যের পরও অসদুপায়ে অতিরিক্ত সম্পদ বা সুযোগ-সুবিধা গ্রহণ করাকে ঘুষ বলে। কোনো প্রতিষ্ঠানের কর্মকর্তা- কর্মচারী তাদের কাজের জন্য নির্দিষ্ট বেতন-ভাতা পায়। কিন্তু তারা যদি ঐ কাজের জন্যই অন্যায়ভাবে আরও বেশি কিছু গ্রহণ করে তা হলো ঘুষ, যেমনটি উদ্দীপকে নয়ন সাহেবের কাজে প্রকাশ পেয়েছে। উদ্দীপকে নয়ন সরকারি চাকরিজীবী হয়েও কর্মস্থলে জনসাধারণের থেকে অতিরিক্ত অর্থ আদায় করেন। জনাব নয়নের এ কাজটিই মূলত ঘুষ বা উৎকোচ গ্রহণ। সমাজে নানাভাবে ঘুষের প্রচলন দেখা যায়। সাধারণত মানুষ অসৎ উদ্দেশ্য হাসিলের জন্য টাকা-পয়সা ঘুষ দিয়ে থাকে। এ ছাড়া উপহারের নামে নানা দ্রব্যসামগ্রী যেমন- টিভি, ফ্রিজ, গহনা, ফ্ল্যাট ইত্যাদিও ঘুষ হিসেবে দেওয়া হয়। বস্তুত দ্রব্যসামগ্রী যে মূল্যেরই হোক, টাকা-পয়সা কম হোক বা বেশি হোক, ঘুষ হিসেবে ব্যবহৃত হলে তা হারাম হবে। ঘুষের পরিণতি সম্পর্কে রাসুল (স) বলেন, 'ঘুষদাতা ও ঘুষখোর উভয়ই জাহান্নামি।' (তাবারানি) সুতরাং আমাদের সকলের উচিত ঘুষ থেকে বেঁচে থাকা।"
        },
        {
          "label": "ঘ",
          "question": "জনাব 'খ-এর আচরণ চিহ্নিত করে সমাজে এর প্রভাব বিশ্লেষণ করো।",
          "explanation": "জনাব 'খ'-এর কাজে তাকওয়া প্রকাশিত হয়েছে। মানবজীবনে এর প্রভার-অত্যন্ত গুরুত্বপূর্ণ। তাকওয়া শব্দের অর্থ বেঁচে থাকা, ভয় করা নিজেকে রক্ষা করা। ব্যবহারিক অর্থে পরহেজগারি, খোদাভীতি, আত্মশুদ্ধি ইত্যাদি বোঝায়। ইসলামি পরিভাষায় আল্লাহ তায়ালার ভয়ে যাবতীয় অন্যায়, অত্যাচার ও পাপকাজ থেকে বিরত থাকাকে তাকওয়া বলে। তাকওয়া মানুষের ইহকালীন ও পরকালীন উভয় জীবনেই সম্মান ও সফলতা দান করে। জনাব 'খ'-এর- কাজে এ বিষয়টিই ফুটে উঠেছে। জানব 'খ' একজন ব্যবসায়ী। তিনি আল্লাহ তায়ালার ভয়ে যাবতীয় অন্যায়- অনাচার, পাপাচার থেকে নিজেকে বিরত রাখেন। তার এ কাজ তাকওয়ার নামান্তর। কারণ সকল প্রকার পাপাচার থেকে নিজেকে রক্ষা করে কুরআন- সুন্নাহ অনুযায়ী জীবন পরিচালনা করাকে তাকওয়া বলা হয়। নৈতিক জীবন গঠনে ও নীতি-নৈতিকতা রক্ষায় তাকওয়ার প্রভাব অনস্বীকার্য। তাকওয়া সকল সৎগুণের মূল। ইসলামি নৈতিকতার মূল ভিত্তি হলো তাকওয়া। তাকওয়া মানুষকে মানবিক ও নৈতিক গুণাবলিতে উদ্বুদ্ধ করে। হারাম বর্জন করতে এবং হালাল গ্রহণ করতে প্রেরণা যোগায়। মুত্তাকি ব্যক্তি সদাসর্বদা আল্লাহ তায়ালাকে স্মরণ করেন। আল্লাহ তায়ালা সবকিছু দেখেন, শোনেন, জানেন- এ বিশ্বাস পোষণ করেন। ফলে তিনি কোনোরূপ অন্যায় ও অনৈতিক কাজ করতে পারে না। তাকওয়াবান ব্যক্তি সকল কাজেই নীতি- নৈতিকতা অবলম্বন করেন এবং অনৈতিকতা ও অশ্লীলতা পরিহার করেন। পরিশেষে বলা যায়, তাকওয়া মানবজীবনে ইতিবাচক প্রভাব বিস্তারকারী সর্বাধিক গুরুত্বপূর্ণ স্বভাব। এ স্বভাবটিরই বহিঃপ্রকাশ ঘটেছে জনাব 'খ'-এর কাজে।"
        }
      ]
    },
    {
      "number": "4",
      "uddipok": "আব্দুল আলীম এইচএসসি পাস করে বাবাকে বলল, আমি বিশ্বৰিখ্যাত মুসলিম চিকিৎসা বিজ্ঞানীদের মধ্যে সর্বশ্রেষ্ঠ চিকিৎসা বিজ্ঞানী, শল্য চিকিৎসার দিশারি হিসেবে আজও আমাদের মাঝে যিনি স্মরণীয় হয়ে আছেন তার আদর্শ অনুকরণে একজন চিকিৎসাবিদ হতে চাই। অপর দিকে তাদের গ্রামের ফরহাদ এর বাসায় একটি ইয়াতীম মেয়ে কাজ করে। সে তাকে নিজের সন্তানের মতো ভালোবাসে এবং নিজেরা যা খায় পরে তাকেও তা খেতে দেয় ও পরতে দেয়। তার সাথে কেউই খারাপ ব্যবহার করে না।",
      "tag": "DB 23",
      "sub_questions": [
        {
          "label": "ক",
          "question": "বিদায় হজ কী?",
          "explanation": "মহানবি (স) দশম হিজরির যিলহজ মাসে লক্ষাধিক সাহাবি নিয়ে জীবনের শেষ হজ করেন। এ হজই হলো বিদায় হজ।"
        },
        {
          "label": "খ",
          "question": "'হিলফুল ফুযুল' গঠনের উদ্দেশ্য ব্যাখ্যা করো।",
          "explanation": "প্রশান্তি প্রতিষ্ঠার জন্য শান্তিকামী যুবকদের নিয়ে মহানবি (স) হিলফুল ফুযুল বা শান্তিসংঘ প্রতিষ্ঠা করেন। হিলফুল ফুযুল-এর শাব্দিক অর্থ শান্তির শপথ। প্রায় পাঁচ বছর স্থায়ী ফিজার যুদ্ধের বিভীষিকা দেখে কিশোর মুহাম্মদ (স)-এর মন কেঁদে ওঠে। তাই তিনি যুদ্ধ বন্ধ করে শান্তি প্রতিষ্ঠার উদ্যোগ নেন। গড়ে তোলেন হিলফুল ফুযুল শান্তিসংঘ। এর উদ্দেশ্য ছিল আর্তের সেবা করা, অত্যাচারীকে প্রতিরোধ করা, গোত্রে গোত্রে শান্তি ও সম্প্রীতি বজায় রাখা, শান্তি-শৃঙ্খলা প্রতিষ্ঠা করা। এটি প্রায় ৫০ বছর সফলভাবে কার্যক্রম পরিচালনা করে।"
        },
        {
          "label": "গ",
          "question": "ফহাদর-এর আচরণে মহানবি (স)-এর কোন ভাষণের প্রভাব পড়েছে? ব্যাখ্যা করো।",
          "explanation": "নিম্নের অনুরূপঃ দৃশ্যকল্প-১-এ বর্ণিত জনাব ফহাদর কর্মে আমার পাঠ্যবইয়ের বিদায় হজের ভাষণের বাস্তব প্রতিফলন ঘটেছে। মহানবি (স) ওফাতের পূর্বে ৬৩২ খ্রিষ্টাব্দে বিদায় হজ পালন করেন। এ সময় তিনি এক যুগান্তকারী ভাষণ দেন। এ ভাষণে বিশ্বমানবতার জন্য গুরুত্বপূর্ণ দিকনির্দেশনা ছিল। উদ্দীপকে বর্ণিত জনার ফারুক সাহেবের মধ্যে এ ভাষণের প্রভাব বিদ্যমান। দৃশ্যকল্প-১-এর ফহাদর একজন সমাজপতি। তিনি তাঁর অধীনস্তদের প্রতি সবসময় সদয় ব্যবহার করেন। নিজে যা খান তাদেরকে তা'খাওয়ান। তিনি তাঁর স্ত্রীর সাথে উত্তম ব্যবহার করেন। এখানে তিনি রাসুল (স)-এর বিদায় হজের ভাষণ দ্বারা প্রভাবিত হয়েছেন। কারণ, মহানবি (স)-এর বিদায় হজের ভাষণের ক্ষেত্রে আমরা এ নির্দেশনাগুলো পাই। সে ভাষণে তিনি বলেন, হে বিশ্বাসীগণ! স্ত্রীদের সাথে সদয় ব্যবহার করবে। তাদের ওপর তোমাদের যেমন অধিকার আছে, তেমনই তোমাদের ওপরও তাদের অধিকার রয়েছে। দাস-দাসীদের প্রতি সদ্ব্যবহার করবে। তোমরা যা আহার করবে ও পরিধান করবে তাদেরকেও তা আহার করাবে ও পরিধান করাবে। তারা যদি কোনো অমার্জনীয় অপরাধ করে ফেলে, তবে তাদের মুক্ত করে দেবে, তবুও তাদের সাথে দুর্ব্যবহার করবে না। সবশেষে মহানবি (স) বলেন, তোমরা যারা উপস্থিত আছো তারা অনুপস্থিতদের কাছে আমার বাণী পৌঁছে দেবে। তাই বলা যায়, জনাব ফহাদর কর্মে মহানবি (স)-এর বিদায় হজের ভাষণের প্রতিফলন ঘটেছে।"
        },
        {
          "label": "ঘ",
          "question": "আব্দুল আলীম কাকে অনুসরণ করে চিকিৎসা বিজ্ঞানী হতে চায়? তার অবদান উল্লেখ করো।",
          "explanation": "আব্দুল আলীম চিকিৎসা বিজ্ঞানী আল-রাযিকে অনুসরণ করে চিকিৎসা বিজ্ঞানী হতে চায়। চিকিৎসাশাস্ত্রে তার অবদান অপরিসীম। চিকিৎসা বিজ্ঞানের উন্নতির মূলে রয়েছে মুসলমানদের অবদান। চিকিৎসা শাস্ত্রকে উন্নতির শিখরে পৌছে দিতে যেসব মনীষী অবদান রেখেছেন। তাদের মধ্যে আল-রাযি অন্যতম। তিনি সর্বশ্রেষ্ঠ চিকিৎসাবিজ্ঞানী ও- শল্যচিকিৎসাবিদ ছিলেন। যা আব্দুল আলীমের বক্তব্যে প্রকাশিত। আব্দুল আলীম যার আদর্শ অনুকরণে চিকিৎসাবিদ হতে চায়, তিনি মুসলিম চিকিৎসাবিজ্ঞানীদের মধ্যে সর্বশ্রেষ্ঠ। তিনি শল্যচিকিৎসার দিশারি হিসেবে আজও স্মরণীয় হয়ে আছেন। এ কথাগুলো চিকিৎসাবিজ্ঞানী আল-রাযির ক্ষেত্রেই সঠিক। কারণ তিনি সর্বশ্রেষ্ঠ 'মুসলিম চিকিৎসাবিদ। শল্যচিকিৎসাবিদ হিসেবেও তার সুখ্যাতি চারদিকে ছড়িয়ে পড়েছিল। শল্যচিকিৎসায় আল রাযি ছিলেন তৎকালের শ্রেষ্ঠ ব্যক্তি। তার অস্ত্রোপচার পদ্ধতি ছিল গ্রীকদের থেকেও উন্নত। তিনি মোট দুই শতাধিক গ্রন্থ রচনা করেন। তন্মধ্যে শতাধিক হলো চিকিৎসা বিষয়ক। তিনি বসন্ত ও হাম রোগের উপর 'আল্ জুদাইরি ওয়াল হাসবাহ' নামক একখানি গ্রন্থ রচনা করেন। এর মৌলিকত্ব দেখে চিকিৎসা বিজ্ঞানের লোকেরা খুব আশ্চর্যান্বিত হয়েছিলেন। তাঁর আরেকটি গ্রন্থের নাম হলো 'আল মানসুরি'। এটি ১০ খণ্ডে রচিত। এ গ্রন্থ দুটি আল রাযিকে চিকিৎসাশাস্ত্রে অমর করে রেখেছে। তিনি হাম, শিশু চিকিৎসা, নিউরোসাইকিয়াট্রিক ইত্যাদি চিকিৎসা সম্পর্কে নতুন মতবাদ প্রবর্তন করেন। 'আল মানসুরি' গ্রন্থে তিনি এনাটমি, ফিজিওলজি, ঔষধ, স্বাস্থ্যরক্ষা বিধি, চর্মরোগ ও প্রসাধন দ্রব্য, শল্যচিকিৎসা, বিষ, জ্বর ইত্যাদি বিষয় উল্লেখ করেন। উপরের আলোচনা থেকে বোঝা যায়, আব্দুল আলীম আল-রাযিকে অনুসরণ করে চিকিৎসাবিজ্ঞানী হতে চেয়েছিল, চিকিৎসাবিজ্ঞানে যার অবদান অতুলনীয়।"
        }
      ]
    },
    {
      "number": "5",
      "uddipok": "রিমা ও কারিমা এসএসসি পরীক্ষার্থী। রিমা বিশ্বাস করে আল্লাহ তায়ালা সকল গুণের আধার। তাই সকল প্রশংসা ও ইবাদত একমাত্র তাঁরই জন্য এবং সাহায্য প্রার্থনাও কেবল তাঁরই নিকট করতে হবে। কারিমা মনে করে, মানুষের সফলতা আল্লাহর পাশাপাশি পির-মুরুব্বিদের দোয়ার ওপর অনেকটা নির্ভরশীল। তাই সে পরীক্ষার আগে মাজারে গিয়ে তবারক বিতরণ করে।",
      "tag": "DB 23",
      "sub_questions": [
        {
          "label": "ক",
          "question": "আখিরাত কী?",
          "explanation": "মৃত্যুর পরের জীবনই হলো আখিরাত।"
        },
        {
          "label": "খ",
          "question": "\"জাহান্নামের উপর সিরাত স্থাপিত হবে\"। ব্যাখ্যা করো।",
          "explanation": "মহানবি হযরত মুহাম্মদ (স) আখিরাতের একটি ধাপ 'সিরাত' সম্পর্কে আলোচ্য উক্তিটি করেছেন। আখিরাতের জীবনের ষষ্ঠ ধাপ হলো সিরাত। এর অর্থ রাস্তা, পুল, সেতু ইত্যাদি। হাশরের ময়দান থেকে জান্নাত পর্যন্ত জাহান্নামের উপর দিয়ে চলমান একটি উড়াল সেতু হলো সিরাত। আখিরাতে সকল মানুষকে এ সেতুতে আরোহণ করে তা অতিক্রম করতে হবে। সিরাতকে আল্লাহ জাহান্নামের উপর স্থাপন করবেন। জাহান্নামিদের জন্য সিরাত অত্যন্ত ভয়াবহ স্থান। তাদের জন্য সিরাত হবে চুলের চেয়েও সূক্ষ্ম এবং তরবারি অপেক্ষা ধারালো। তারা সিরাত অতিক্রম করতে পারবে না, বরং করুণভাবে জাহান্নামে পতিত হবে। আর নেক আমলকারীরা আমল অনুযায়ী সিরাত পার হয়ে জান্নাতে প্রবেশ করবে।"
        },
        {
          "label": "গ",
          "question": "রিমার বিশ্বাস কি সঠিক? ব্যাখ্যা করো।",
          "explanation": "হ্যাঁ, রিমার বিশ্বাসে ইমানের সবচেয়ে গুরুত্বপূর্ণ বিষয় মহান আল্লাহর প্রতি বিশ্বাস বা তাওহিদে বিশ্বাস প্রতিফলিত হওয়ায় ইসলামের আলোকে তা সঠিক। আল্লাহ তায়ালা এক ও অদ্বিতীয়। তিনি সবকিছুর সৃষ্টিকর্তা, পালনকর্তা ও রক্ষাকর্তা। তিনি সকল গুণের আধার। তাঁর সত্তা ও গুণাবলি তুলনাহীন। সমস্ত প্রশংসা ও ইবাদত একমাত্র তাঁরই জন্য নির্ধারিত। বিপদে-আপদে তিনিই একমাত্র সাহায্যকারী। আল্লাহ তায়ালার প্রতি এরূপ বিশ্বাস স্থাপনই হলো তাওহিদ, যা রিমার বিশ্বাসে প্রতিফলিত হয়েছে। উদ্দীপকের রিমা বিশ্বাস করে, আল্লাহ তায়ালা সকল গুণের আধার। তাই। সকল প্রশংসা ও ইবাদত একমাত্র তাঁরই জন্য এবং সাহায্য প্রার্থনাও কেবল তাঁরই নিকট করতে হবে। রিমার এরূপ বিশ্বাস তাওহিদের প্রতি বিশ্বাসকে নির্দেশ করে। আল্লাহ তায়ালা আমাদের রব, সৃষ্টিকর্তা, সাহায্যকারী, জন্ম ও মৃত্যুর মালিক। এ পৃথিবী এবং এর মধ্যকার সবকিছুর সৃষ্টিকর্তা, পালনকর্তা মহান আল্লাহ। তিনি আসমান-জমিন, নদ-নদী, পাহাড়-পর্বত, বন-বনানি সবকিছু সৃষ্টি করেছেন। সব গুণ তাঁর মুধ্যে পূর্ণমাত্রায় বিদ্যমান এবং তিনি স্বয়ংসম্পূর্ণ সত্তা। এ পৃথিবী এবং পৃথিবীতে বিদ্যমান সবকিছুর একচ্ছত্র অধিপতি মহান আল্লাহ। তিনিই পালনকর্তা, রিজিকদাতা। সব সৃষ্টি তাঁর মুখাপেক্ষী। তাই মানুষের কর্তব্য হলো আল্লাহকে সৃষ্টিকর্তা, রিজিকদাতা, ইবাদত ও প্রশংসার পাওয়ার একমাত্র অধিকারী হিসেবে মেনে নিয়ে সবসময় তাঁর সাহায্য কামনা করা এবং নিয়ামতের প্রতি কৃতজ্ঞতা প্রকাশ করা। আর এ চেতনাই হলো ইমানের মূল বিষয়, যা রিমার বিশ্বাসেও প্রতিফলিত হয়েছে।"
        },
        {
          "label": "ঘ",
          "question": "কারিমার ধারণা চিহ্নিতপূর্বক এর কুফল বিশ্লেষণ করো।",
          "explanation": "কারিমার ধারণা শিরকের অন্তর্ভুক্ত। শিরকের কুফল অন্য যেকোনো ধরনের পাপের কুফলের চেয়ে ভয়াবহ। শিরক শব্দের অর্থ অংশীদার সাব্যস্ত করা, একাধিক স্রষ্টা বা উপাস্যে বিশ্বাস করা। শিরক হলো তাওহিদের বিপরীত। পৃথিবীর সকল প্রকার জুলুমের মধ্যে সবচেয়ে বড় জুলুম হলো শিরক। কারিমার ধারণা এ বিষয়টিকে নির্দেশ করে। কারিমা মনে করে, মানুষের সফলতা আল্লাহর পাশাপাশি পির-মুরুব্বিদের দোয়ার ওপর অনেকটা নির্ভরশীল। তাই সে পরীক্ষার আগে মাজারে গিয়ে তবারক বিতরণ করে। তার এ কাজ দ্বারা শিরক প্রকাশিত হয়েছে। মূলত আল্লাহ তায়ালা হলেন এক ও অদ্বিতীয়। অথচ তাঁর সত্তা ও গুণাবলির সাথে কোনো কিছুকে সমান মনে করা হলো শিরক। যেকোনো কাজে সফলতার জন্য একমাত্র আল্লাহর ওপর নির্ভর করতে হয়। তিনি ছাড়া অন্য কাউকে সাফল্যের কারিগর মনে করা শিরক। শিরক অত্যন্ত জঘন্য অপরাধ। বস্তুত আল্লাহ তায়ালাই আমাদের স্রষ্টা ও প্রতিপালক। তাঁর প্রদত্ত নিয়ামতই আমরা ভোগ করি। এরপরও কেউ যদি আল্লাহ তায়ালার সাথে কাউকে অংশীদার স্থাপন করে তবে তা অপেক্ষা বড় জুলুম আর কী হতে পারে! আল্লাহ তায়ালা মুশরিকদের প্রতি খুবই অসন্তুষ্ট। তিনি অপার ক্ষমাশীল ও অসীম দয়াময় হওয়া সত্ত্বেও শিরকের অপরাধ ক্ষমা করেন না। পরকালে মুশরিকদের জন্য রয়েছে যন্ত্রণাদায়ক শাস্তি। আল-কুরআনে স্পষ্টভাবে বর্ণনা করা হয়েছে- 'যে ব্যক্তি আল্লাহর সাথে শিরক করবে, আল্লাহ তার জন্য অবশ্যই জান্নাত হারাম করে দেবেন। এবং তার আবাস জাহান্নাম।' (সূরা আল-মায়িদা, আয়াত ৭২) উপরের আলোচনা থেকে বোঝা যায়, কারিমা শিরকের গুনাহে লিপ্ত। এ পাপের কারণে মানুষ সবচেয়ে বেশি ক্ষতিগ্রস্ত হয়।"
        }
      ]
    },
    {
      "number": "6",
      "uddipok": "নিচের ছকটি লক্ষ করো এবং প্রশ্নগুলোর উত্তর দাও-",
      "tag": "DB 23",
      "sub_questions": [
        {
          "label": "ক",
          "question": "ইসলাম কী?",
          "explanation": "আল্লাহ তায়ালা ও রাসুল (স)-এর আনুগত্য করা এবং তাঁদের দেখানো পথ অনুসারে চলাই হলো ইসলাম।"
        },
        {
          "label": "খ",
          "question": "কুফর কীভাবে হতাশার সৃষ্টি করে? ব্যাখ্যা করো।",
          "explanation": "কুফর ধৈর্যহীনতার মাধ্যমে মানুষের মধ্যে হতাশার সৃষ্টি করে। কুফরে লিপ্ত ব্যক্তি তথা কাফির আল্লাহ তায়ালা ও তকদিরে অবিশ্বাস করে। ফলে সে যেকোনো বিপদে-আপদে ধৈর্যহারা হয়ে পড়ে। মহান আল্লাহর ওপর ভরসা করে ধৈর্য ধারণ করতে পারে না। অন্যদিকে তকদিরে বিশ্বাস না থাকায় যেকোনো ব্যর্থতায় সে চরম হতাশ হয়ে পড়ে। ফলে তার জীবন চরম হতাশাগ্রস্তভাবে অতিবাহিত হয়।"
        },
        {
          "label": "গ",
          "question": "'গ' চিহ্নিত বিষয়টি শনাক্ত করে মানবজীবনে এর প্রভাব ব্যাখ্যা করো।",
          "explanation": "'গ' চিহ্নিত বিষয়টি হলো ইমান, মানবজীবনে যার প্রভাব অনেক বেশি।ইমান শব্দটি আমনুন মূল ধাতু থেকে নির্গত। যার অর্থ বিশ্বাস করা, আস্থা স্থাপন, স্বীকৃতি দেওয়া, নির্ভর করা ইত্যাদি। ইসলামের মূল বিষয়গুলোর প্রতি পূর্ণ বিশ্বাসকেই বলা হয় ইমান। 'গ' চিহ্নিত বিষয়টি এ ইমানের প্রতিই ইঙ্গিত করে। 'গ' চিহ্নিত বিষয়টি হলো মুখে স্বীকার, অন্তরে বিশ্বাস, তদনুযায়ী আমল। এখানে ইমানের তিনটি শর্তের কথাই বলা হয়েছে। কারণ কোনো মানুষকে ইমানদার হতে হলে শরিয়তের যাবতীয় বিধি-বিধান অন্তরে বিশ্বাস করতে হবে, মুখে স্বীকার করতে হবে এবং সে অনুযায়ী আমল করতে হবে। এ তিনটির একটিও অনুপস্থিত থাকলে পরিপূর্ণ ইমানদার হওয়া যাবে না।। মানবজীবনে ইমানের প্রভাব অপরিসীম। ইমান নানাভাবে মানুষের মানবিকতার বিকাশ সাধন করে। ইমানের মূল কথা হলো তাওহিদ। আর তাওহিদে বিশ্বাস মানুষকে আত্মমর্যাদাশীল করে তোলে। পৃথিবীর কোনো সৃষ্টির সামনে সে আর মাথা নত করে না। ইমান মানুষকে সত্য ও সুন্দরের পথে পরিচালিত করে। পূর্ণাঙ্গ মুমিন কখনোই অন্যায় ও অনৈতিক কাজে লিপ্ত হতে পারে না। সে সবসময় সাম্য, মৈত্রী, ভ্রাতৃত্ব, সহযোগিতা ইত্যাদি সৎগুণাবলির চর্চা করে। ইমান মানুষকে দায়িত্বশীলতা ও জবাবদিহির ব্যাপারে সতর্ক করে। মুমিন ব্যক্তি একদিন আল্লাহ তায়ালার সামনে জবাবদিহিতার কথা স্মরণে রাখে। আর আল্লাহ তায়ালা বলেন, 'আর যে ব্যক্তি তার প্রভুর সামনে দণ্ডায়মান হওয়ার ভয় করে এবং নিজ, প্রবৃত্তির অনুসরণ থেকে বিরত থাকে। নিশ্চয়ই জান্নাতই হলো তার বাসস্থান।' (সূরা আন-নাযিআত, আয়াত ৪০-৪১) সুতরাং বলা যায়, 'গ' চিহ্নিত বিষয়টি হলো ইমান, যা মানুষকে জান্নাতের পথে পরিচালিত করে।"
        },
        {
          "label": "ঘ",
          "question": "'ক' ও 'খ' চিহ্নিত বিষয় দু'টি একে অপরের পরিপূরক, তুমি কি এ কথার সাথে একমত? বিশ্লেষণ করো।",
          "explanation": "'ক' ও 'খ' চিহ্নিত বিষয় দু'টি অর্থাৎ ইমান ও ইসলাম একে অপরের পরিপূরক- আমি এ কথার সাথে একমত। চিত্র 'ক'-এ শান্তির ধর্ম বলতে ইসলামকে ইঙ্গিত করা হয়েছে। কারণ ইসলামি বিধি-বিধানই মানুষকে দুনিয়া ও আখিরাতে পরিপূর্ণ শান্তিময় জীবন দান করে। আর চিত্র 'খ'-এ বলা হয়েছে আল্লাহ ছাড়া কোনো ইলাহ নেই। এটি হলো ইমানের মূলকথার অংশবিশেষ। ইমান ও ইসলামের মধ্যে ঘনিষ্ঠ সম্পর্ক বিদ্যমান। ইমান ও ইসলামের ক্ষেত্রে একটিকে রেখে অন্যটি কল্পনাও করা যায় না। এদের একটি অপরটির ওপর গভীরভাবে নির্ভরশীল। ইমান ও ইসলামের সম্পর্ক গাছের মূল ও শাখা-প্রশাখার মতো। ইমান হলো গাছের শিকড় বা মূল আর ইসলাম তার শাখা-প্রশাখা। মূল না থাকলে শাখা-প্রশাখা হয় না। আর শাখা-প্রশাখা না থাকলে মূল বা শিকড় মূল্যহীন। তেমনি ইমান ও ইসলাম একটি অন্যটি ছাড়া পূর্ণাঙ্গ হয় না। ইমান মানুষের অন্তরে আল্লাহর প্রতি বিশ্বাস, অনুরাগ ও তাঁর সন্তুষ্টি লাভের বাসনা সৃষ্টি করে। আর তাতে ইবাদত ও আনুগত্যের মাধ্যমে ইসলাম সজীব ও সতেজ হয়ে পরিপূর্ণ সৌন্দর্যে বিকশিত হয়। ইসলাম হলো ইমানের বহিঃপ্রকাশ। ইমান হলো অন্তরের সাথে সম্পৃক্ত। আর ইসলাম বাহ্যিক আচার-আচরণ ও কার্যাবলির সাথে সম্পৃক্ত। যেমন- আল্লাহ, রাসুল, ফেরেশতা ইত্যাদি বিষয়ে বিশ্বাস করা হলো ইমান। আর সালাত, যাকাত, হজ ইত্যাদি বিষয় পালন করা হলো ইসলাম। প্রকৃতপক্ষে, ইমান ও ইসলাম একটি অপরটির পরিপূরক। দুনিয়া ও আখিরাতে সফলতা লাভ করতে হলে ইমান ও ইসলাম উভয়টিকেই পরিপূর্ণভাবে স্বীয় জীবনে বাস্তবায়ন করতে হবে।"
        }
      ]
    },
    {
      "number": "7",
      "uddipok": "রহমতুল্লাহ একজন ধনীলোক। তিনি প্রতিবছর সম্পদের হিসাব করে নির্দিষ্ট পরিমাঙ্গ অংশ দান করেন। তার বন্ধু এমন করার কারণ জানতে চাইলে তিনি বলেন, \"আমি অহেতুক এই কাজ করছিনা; বরং এটি একটি ইবাদত।\" অন্যদিকে জামিল মিয়া জুমার নামাজের খুতবা শুনেছিলেন যেখানে ইমাম সাহেব বলেন, \"ইসলামে এমন একটি ইবাদত রয়েছে যা মানুষকে লোভ-লালসা, হিংসা-বিদ্বেষ, কাম-ক্রোধ প্রভৃতি থেকে বিরত রাখে।\"",
      "tag": "DB 23",
      "sub_questions": [
        {
          "label": "ক",
          "question": "মিযান কী?",
          "explanation": "হাশরের ময়দানে মানুষের আমলসমূহ ওজন করার জন্য আল্লাহ তায়ালা যে পাল্লা প্রতিষ্ঠা করবেন তাই হলো মিযান।"
        },
        {
          "label": "খ",
          "question": "\"আমাকে শাফাআত করার অধিকার দেওয়া হয়েছে\"- ব্যাখ্যা করো।",
          "explanation": "হাশরের ময়দানে শাফাআত করার অধিকার সম্পর্কে মহানবি (স) আলোচ্য উক্তিটি বর্ণনা করেছেন।কল্যাণ ও ক্ষমার জন্য আল্লাহ তায়ালার নিকট নবি-রাসুল ও নেক বান্দাগণের সুপারিশ করাকে শাফাআত বলে। কিয়ামতের দিন নবি-রাসুল ও নেক বান্দাগণ আল্লাহর নিকট সুপারিশ করবেন। আল্লাহ তায়ালা এসব শাফাআত কবুল করবেন এবং বহু মানুষকে জান্নাত দান করবেন। তবে শাফাআতের সবচেয়ে বেশি ক্ষমতা থাকবে আমাদের প্রিয়নবি হযরত মুহাম্মদ (স)-এর অধিকারে। তিনি নিজেই বলেছেন, 'আমাকে শাফাআত (করার অধিকার) দেওয়া হয়েছে।' (সহিহ বুখারি ও সহিহ মুসলিম)"
        },
        {
          "label": "গ",
          "question": "রহমতুল্লাহ যে ইবাদত পালন করেছেন তা শনাক্তপূর্বক ইসলামে এর গুরুত্ব ব্যাখ্যা করো ।",
          "explanation": "রহমতুল্লাহ যে ইবাদত পালন করেছেন সেটি হলো যাকাত। ইসলামে যাকাতের গুরুত্ব অনেক বেশি। যাকাত ইসলামের একটি ফরজ ইবাদত। ধনী ও গরিবের মাঝে আর্থিক সমন্বয় সাধন করতে মহান আল্লাহ যাকাতের বিধান দিয়েছেন। এটি ইসলামের পঞ্চ স্তম্ভের একটি। রহমতুল্লার এ কাজে ইসলামের এ গুরুত্বপূর্ণ ইবাদতটি পালনের দৃষ্টান্ত ফুটে উঠেছে। রহমতুল্লাহ একজন ধনী লোক। তিনি প্রতিবছর সম্পদের হিসাব করে নির্দিষ্ট পরিমাণ দান করেন। আমরা জানি, নিসাব হলো ন্যূনতম সেই সম্পদ-যা থাকলে যাকাত ফরজ হয়। ইসলামি শরিয়তের দৃষ্টিতে কোনো মুসলিম নিসাব পরিমাণ সম্পদের মালিক হলে বছরান্তে তার সম্পদের শতকরা ২.৫০ হারে নির্দিষ্ট খাতে ব্যয় করাকে যাকাত বলে। সুতরাং রহমতুল্লাহর পালনকৃত ইবাদতটি হলো যাকাত। আল্লাহ তায়ালা পবিত্র কুরআনের অনেক স্থানে সালাতের সাথে যাকাতের কথাও বলেছেন। রুকনের পর্যায়ক্রমিক ধারায় এটি হলো তৃতীয়। যাকাত সমাজ থেকে অস্থিতিশীলতা ও বিশৃঙ্খলা দূর করে পারস্পরিক সৌহার্দ স্থাপন করে। সামাজিক নিরাপত্তা দানের পাশাপাশি সমাজের মানুষের মাঝে সম্পদের বৈষম্য দূর করে। আল্লাহ তায়ালা বলেন, 'আপনি তাদের ধন-সম্পদ থেকে সাদকাহ (যাকাত) গ্রহণ করুন। এর মাধ্যমে আপনি তাদের পবিত্র এবং পরিশোধিত করবেন।' (সূরা আত-তাওবা, আয়াত ১০৩) অর্থাৎ যাকাত আদায়ের মাধ্যমে সম্পদ পবিত্র হয়। যাকাত ব্যবস্থা রাষ্ট্রের অর্থনৈতিক ভিত মজবুত ও শক্তিশালী করে। রাষ্ট্রের অর্থনৈতিক ভারসাম্য প্রতিষ্ঠিত হয়। এছাড়া যাকাত আদায় না করলে পরকালে কঠিন শাস্তি পেতে হবে। সুতরাং বলা যায়, রহমতুল্লাহ যে ইবাদত পালন করেছেন সেটি হলো যাকাত, যা ইসলামে অত্যন্ত গুরুত্ববহ একটি ইবাদত।"
        },
        {
          "label": "ঘ",
          "question": "ইমাম সাহেবের বক্তৃতায় উল্লিখিত ইবাদতটি চিহ্নিতপূর্বক এর শিক্ষা বিশ্লেষণ করো।",
          "explanation": "ইমাম সাহেবের বক্তৃতায় উল্লিখিত ইবাদতটি হলো সাওম। এটি আমাদেরকে অন্যায় থেকে দূরে থাকার এবং গরিবের কষ্ট অনুভব করার শিক্ষা দেয়। সুবহে সাদিক থেকে সূর্যাস্ত পর্যন্ত আল্লাহর সন্তুষ্টি লাভের আশায় নিয়তের সাথে পানাহার ও ইন্দ্রিয় তৃপ্তি থেকে বিরত থাকাই হলো সাওম। এটি ইসলামের পঞ্চ স্তম্ভের একটি। ইমাম সাহেব তার খুতবায় এ ইবাদতটির প্রতি ইঙ্গিত করেছেন। ইমাম সাহেব বলেছেন, ইসলামে এমন একটি ইবাদত রয়েছে যা মানুষকে লোভ-লালসা, হিংসা-বিদ্বেষ, কাম-ক্রোধ প্রভৃতি থেকে বিরত রাখে। এ কথাটি সাওমের ক্ষেত্রেই সঠিক। মানবজীবনে সাওমের শিক্ষা অপরিসীম। সাওম হলো ঢালস্বরূপ। অর্থাৎ রোযাদার ব্যক্তি রোযা অবস্থায় আল্লাহর সন্তুষ্টির জন্য সব রকমের পানাহার ও ইন্দ্রিয় তৃপ্তি থেকে বিরত থাকে। এতে তার মধ্যে সকল প্রকার অন্যায় থেকে দূরে থাকার মানসিকতা তৈরি হয়। ফলে লোভ, হিংসা, কাম-ক্রোধ তাকে স্পর্শ করতে পারে না। রোযা সমাজের লোকদের মাঝে পারস্পরিক সহানুভূতি ও সহমর্মিতা সৃষ্টি করে। মহানবি (স) বলেছেন, 'এ মাস সহানুভূতির মাস।' সাওম পালন করে এরূপ ব্যক্তি ক্ষুধার্ত থাকার ফলে অন্য আরেকজন অনাহারীর ক্ষুধার জ্বালা সহজেই বুঝতে পারে। এতে অসহায় ও নিরন্ন মানুষের প্রতি সহমর্মিতার ভাব জাগ্রত হয়। উপরের আলোচনা থেকে বোঝা যায়, ইমাম সাহেব তার কথার মাধ্যমে সাওমের বিষয়টি বোঝাতে চেয়েছেন। আর সাওমের মাধ্যমে আমরা নৈতিক ও সামাজিক নানা ধরনের গুরুত্বপূর্ণ শিক্ষা লাভ করি। এককথায়, সাওম আমাদেরকে সকল পাপাচার থেকে দূরে সরিয়ে আল্লাহর বিধান পালনে উদ্বুদ্ধ করে।"
        }
      ]
    },
    {
      "number": "8",
      "uddipok": "জনাব নিজাম একটি গার্মেন্টসের মালিক। তিনি চুক্তি মোতাবেক তার শ্রমিকদের বেতন- ভাতা দিচ্ছেন না। কয়েক বার প্রতিশ্রুতি দিয়েও তিনি। তা রক্ষা করলেন না। এ নিয়ে মালিক শ্রমিক সম্পর্কের অবনতি ঘটল। ব্যবসায় অনেক ক্ষতি হলো। এর পর তার ছোট ভাই জনাব রাশেদ গার্মেন্টসের দায়িত্বভার নিলেন এবং মহানবি (স)-এর আদর্শ অনুযায়ী পরিচালনা করা শুরু করলেন। তিনি অল্প দিনের মধ্যে ব্যবসায় উন্নতি লাভ করলেন এবং শ্রমিকদের সাথে সুসম্পর্ক তৈরি হলো।",
      "tag": "DB 23",
      "sub_questions": [
        {
          "label": "ক",
          "question": "শরিয়ত কী?",
          "explanation": "শরিয়ত হলো এমন সুদৃঢ় ও সুস্পষ্ট পথ, যা অনুসরণ করলে মানুষ সুষ্ঠু ও সুন্দরভাবে নিজ গন্তব্যে পৌঁছাতে পারে।"
        },
        {
          "label": "খ",
          "question": "'ইলম' অর্জন করতে হবে কেন? ব্যাখ্যা করো।",
          "explanation": "ইসলামকে ভালোভাবে জানা, বোঝা ও জীবনে বাস্তবায়ন করার জন্য ইলম অর্জন করতে হবে। প্রতিটি মুসলিম কার আনুগত্য করবে, কীভাবে করবে, কার নিকট আত্মসমর্পণ করবে। কীভাবে আত্মসমর্পণ করবে তা অবশ্যই জানতে হবে। ইলম অর্জনের মাধ্যমেই এগুলো জানা সম্ভব। পড়ার মাধ্যমে জ্ঞানার্জন হয়। আর জ্ঞানের - চর্চার মাধ্যমে মানুষের মনুষ্যত্বের বিকাশ ঘটে। আল্লাহ তায়ালার সন্তুষ্টি অর্জনের জন্য প্রয়োজন তার বিধান মতো চলা। জ্ঞান অর্জনের ফলেই মানুষ আল্লাহর বিধানমতো চলতে পারে। এছাড়া জ্ঞান অর্জন একটি ফরজ ইবাদত। এসব কারণে আমাদেরকে ইলম অর্জন করতে হবে।"
        },
        {
          "label": "গ",
          "question": "জনাব নিজামের চরিত্রে আখলাকে হামিদার কোন গুণটির অভাব? ব্যাখ্যা করো।",
          "explanation": "নিম্নের অনুরূপঃ সুজনের আচরণে ওয়াদা পালনের অভাব পরিলক্ষিত হয়। কাউকে কোনো কথা দিয়ে বা কারও সাথে প্রতিজ্ঞা করে তা রক্ষা করাকে ওয়াদা পালন বলা হয়। এটি আখলাকে হামিদার (সচ্চরিত্র) অন্যতম গুণ। স্বয়ং আল্লাহ তায়ালা মানুষকে ওয়াদা পালনের নির্দেশ দিয়ে বলেছেন, 'হে ইমানদারগণ! তোমরা অঙ্গীকারসমূহ পূর্ণ করো।' (সূরা মায়িদা, আয়াত-১) কিন্তু সুজনের আচরণে ওয়াদা পালনের এ বিষয়টিই লঙ্ঘিত হয়েছে। উদ্দীপকের সুজন প্রতিমাসের দুই তারিখে তার কর্মচারীদের বেতন দেবেন বলে ঘোষণা দেন। কিন্তু মাসের দশ তারিখে পেরিয়ে গেলেও তিনি বেতন দেন না। তার এ কাজে আখলাকে হামিদার অন্যতম গুণ ওয়াদা পালনের বিষয়টি লঙ্ঘিত হয়েছে। ওয়াদা পালন করা মুমিনের অন্যতম বৈশিষ্ট্য। মহানবি (স) বলেছেন, 'যে ব্যক্তি ওয়াদা পালন করে না, তার দীন (ধর্ম) নেই।' (মুসনাদে আহমদ) মহান আল্লাহ বলেছেন, 'তোমরা প্রতিশ্রুতি পূর্ণ করো। নিশ্চয়ই এ সম্পর্কে জিজ্ঞাসা করা হবে।' (সূরা বনি ইসরাইল, আয়াত ৩৪) তাছাড়া ওয়াদা পালন না করা মুনাফিকের বৈশিষ্ট্য, আর মুনাফিকরা পরকালে জাহান্নামের সর্বনিম্ন স্তরে অবস্থান করবে। তাই মহান আল্লাহ মুমিনদের ওয়াদা ভঙ্গ না করার নির্দেশ দিয়েছেন। তিনি বলেন, 'হে মুমিনগণ! তোমরা যা পালন করো না, এমন কথা বলো কেন?' (সূরা আস- সফ, আয়াত ১৩) তাই বলা যায়, ওয়াদা পালন মানব চরিত্রের অন্যতম একটি গুণ। সুজনের আচরণে এ বিষয়টি লঙ্ঘিত হয়েছে।"
        },
        {
          "label": "ঘ",
          "question": "জনাব রাশেদের গার্মেন্টস পরিচালনার পদ্ধতিটি চিহ্নিতপূর্বক তার ফলাফল বিশ্লেষণ করো।",
          "explanation": "জনাব রাশেদ গার্মেন্টস পরিচালনার ক্ষেত্রে ইসলাম নির্দেশিত মালিক- শ্রমিক সম্পর্কের বিষয়টি মেনে চলছেন। এভাবে যেকোনো প্রতিষ্ঠান পরিচালনার ফলে সমাজে শান্তি প্রতিষ্ঠিত হয়। মালিক ও শ্রমিক আমাদের সমাজে গুরুত্বপূর্ণ দুটি বিভাগ। মালিক শ্রেণির ওপর শ্রমিকদের সুনির্দিষ্ট কিছু অধিকার রয়েছে এবং শ্রমিকদেরও মালিকের ব্যাপারে দায়িত্ব-কর্তব্য রয়েছে। এগুলো সঠিকভাবে মেনে ব্যবসা করলেই ব্যবসার সর্বক্ষেত্রে সফলতা অর্জন করা সম্ভব। জনাব রাশেদ ব্যবসা পরিচালনার ক্ষেত্রে এমন দৃষ্টান্ত স্থাপন করেছেন। জনাব রাশেদ মহানবি (স)-এর আদর্শ অনুযায়ী গার্মেন্টস পরিচালনা করেছেন। শ্রমিকের মর্যাদা ও অধিকার সম্পর্কে হযরত মুহাম্মদ (স) বলেছেন, 'তারা (যারা তোমাদের কাজ করে) তোমাদের ভাই, আল্লাহ তাদেরকে তোমাদের অধীনস্থ করে দিয়েছেন। সে (মালিক) যা খায়, তার অধীনস্থদেরও যেন তা খাওয়ায়। সে (মালিক) যা পরে, তাদেরকে যেন তা পরতে দেয়। আর তাকে এমন কর্মভার দেবে না যা তার ক্ষমতার বাইরে। এমন কাজ (ক্ষমতার বাইরের) হলে তাকে (শ্রমিককে) যেন সাহায্য করে।' (বুখারি ও মুসলিম) খুব দ্রুত শ্রমিকের পারিশ্রমিক আদায়ের ব্যাপারে ইসলামের বিধান সুস্পষ্ট। হযরত মুহাম্মদ (স) বলেছেন, \"শ্রমিকের গায়ের ঘাম শুকানোর পূর্বেই তার পারিশ্রমিক দিয়ে দাও।” (ইবনে মাজাহ) পরিশেষে বলা যায়, মালিক-শ্রমিক যদি ইসলাম স্বীকৃত পন্থায় তাদের সম্পর্ক তৈরি করতে পারে, তাহলে শ্রমিক তার ন্যায় পারিশ্রমিক পাবে আর মালিকও তার সঠিক শ্রম পাবে। শ্রমিক ও মালিকের মধ্যে কোনো দিন মনোমালিন্য হবে না। কলকারখানায় স্থিতিশীল পরিবেশ বিরাজ করবে। কাজেই দেশ ও জাতির কল্যাণে ইসলামি পদ্ধতিতে শ্রমিক পরিচালনা করতে হবে, যা জনাব রাশেদ অনুসরণ করেছেন।"
        }
      ]
    },
    {
      "number": "9",
      "uddipok": "আকবর আলী সবসময় ইসলামের কথাবার্তা বলে থাকেন। কিন্তু তিনি সময়মতো সালাত আদায় করেন না এবং প্রতিবেশীরা গৃহস্থালির জিনিসপত্র ধার চাইলে তা দিতে চাননা। অপর দিকে নোমান মিয়া একজন নিম্ন আয়ের মানুষ। শত কষ্টের মাঝেও সে সময় পেলেই আল্লাহর ইবাদতে মশগুল হয়। সে বিশ্বাস করে \"কষ্টের সাথে অবশ্যই স্বস্তি আছে\"।",
      "tag": "DB 23",
      "sub_questions": [
        {
          "label": "ক",
          "question": "হজ কী?",
          "explanation": "আল্লাহর সন্তুষ্টি লাভের উদ্দেশ্যে জিলহজ মাসের নির্ধারিত দিনসমূহে নির্ধারিত পদ্ধতিতে বাইতুল্লাহ (আল্লাহর ঘর) ও সংশ্লিষ্ট স্থানসমূহ যিয়ারত. করাকে হজ বলে।"
        },
        {
          "label": "খ",
          "question": "\"শ্রমিকের গায়ের ঘাম শুকানোর পূর্বেই পারিশ্রমিক দিয়ে দাও\"। ব্যাখ্যা করো।",
          "explanation": "পারিশ্রমিক বা মজুরি শ্রমিকদের অধিকার, তাই যথাসময়ে তা আদায় করতে হবে। ইসলামে কারও শ্রমকেই ছোটো করে দেখার কোনো উপায় নেই। সবার শ্রমের মূল্য রয়েছে। খাওয়া, পরা থেকে শুরু করে অন্যান্য সব কাজে মালিক শ্রমিকের মধ্যে কোনো প্রকার বৈষম্য ইসলাম অনুমোদন করে না। শ্রমিকের সাথে সদ্ব্যবহার করা, তার প্রাপ্য যথাযথভাবে এবং যথাসময়ে আদায় করার প্রতি ইসলামের সুস্পষ্ট বিধান রয়েছে। এজন্য নবি (স) বলেন, 'শ্রমিকের গায়ের ঘাম শুকানোর পূর্বেই তার পারিশ্রমিক দিয়ে দাও।' (ইবনে মাজাহ)"
        },
        {
          "label": "গ",
          "question": "আকবর আলীর কর্মকাণ্ড যে সূরার সাথে সাদৃশ্যপূর্ণ তার শিক্ষা ব্যাখ্যা করো।",
          "explanation": "আকবর আলীর কর্মকাণ্ড সূরা আল-মাউনে বর্ণিত কাফির-মুনাফিকদের বৈশিষ্ট্যের সাথে সাদৃশ্যপূর্ণ। কাফির মুনাফিকরা ইসলামের চরম শত্রু। তারা মুসলমানদের বোকা বানানোর জন্য দ্বিমুখী আচরণ করে। এছাড়া মানুষকে সাহায্য-সহযোগিতা করার ব্যাপারেও কঠোর। সূরা মাউনে তাদের এসব আচরণের কথা বলা হয়েছে। উদ্দীপকে আকবরের মধ্যেও এ বৈশিষ্ট্যগুলো খুঁজে পাওয়া যায়।. আকবর সবসময় ইসলামের কথাবার্তা বলে থাকেন। কিন্তু তিনি সময়মতো সালাত আদায় করেন না। এছাড়া প্রতিবেশীরা গৃহস্থালির জিনিসপত্র ধার চাইলে তা দিতে চান না। তার এরূপ কাজ সূরা আল-মাউনে বর্ণিত কাফির ও মুনাফিকদের সাথে সাদৃশ্যপূর্ণ। আর এ সূরায় আমাদের জন্য অনেক শিক্ষা রয়েছে। যেমন- বিচার দিবসকে অস্বীকার করা কাফির-মুনাফিকদের কাজ। তাই এটি করা যাবে না। ইয়াতীম ও দুঃস্থদের তাড়িয়ে না দিয়ে তাদের যথাসম্ভব সাহায্য-সহযোগিতা করতে হবে। ইয়াতীম, নিঃস্বদের সাহায্য-সহযোগিতার জন্য পরিবার-পরিজন, আত্মীয়-স্বজন, বন্ধু-বান্ধব, পাড়া-প্রতিবেশী সকলকে উৎসাহ দিতে হবে। কোনোক্রমেই সালাতে অবহেলা করা চলবে না। লোক দেখানোর জন্য সালাত আদায় করা যাবে না। বরং বিশুদ্ধ নিয়তে সঠিকভাবে আল্লাহ তায়ালার সন্তুষ্টি অর্জনের জন্য সালাত আদায় করতে হবে। কারণ সালাতে উদাসীন ব্যক্তিদের জন্য রয়েছে মহাধ্বংস। সুতরাং বলা যায়, আকবর আলীর কর্মকাণ্ড সূরা মাউনে বর্ণিত কাফির-মুনাফিকদের সাথে সাদৃশ্যপূর্ণ।"
        },
        {
          "label": "ঘ",
          "question": "নোমান মিয়ার কর্মকান্ডে কোন সূরার শিক্ষা ফুটে উঠেছে? তা চিহ্নিত করে এর শিক্ষা বিশ্লেষণ করো।",
          "explanation": "নোমান মিয়ার কর্মকাণ্ডে সূরা আল-ইনশিরাহর শিক্ষা ফুটে উঠেছে। নবুয়ত লাভের পর রাসুল (স) আরবদের মাঝে ইসলাম প্রচার শুরু করেন। তারা নানাভাবে তাঁকে বাধা দিতে চেষ্টা করে। তারা মহানবি (স) ও নও মুসলিম সাহাবিদের প্রতি অত্যাচার নির্যাতন করতে থাকে। ফলে মুসলমানগণ অতিষ্ঠ হয়ে ওঠেন। এ অবস্থায় আল্লাহ যে নির্দেশ দিয়ে সূরা আল-ইনশিরাহ নাজিল করেন তার বাস্তবায়ন ঘটেছে নোমান মিয়ার কাজে। নোমান মিয়া একজন নিম্ন আয়ের মানুষ। শত কষ্টের মাঝেও তিনি সময় পেলেই ইবাদতে মশগুল থাকেন। তিনি বিশ্বাস করেন কষ্টের সাথে অবশ্যই স্বস্তি আছে। সূরা আল-ইনশিরাহতেও আল্লাহ এমনটাই বলেছেন। এখানে বলা হয়েছে- দুঃখের পর সুখ আসে। দুঃখ-কষ্টের পর আল্লাহ অবশ্যই মানুষকে স্বস্তি দেবেন। তাই মানুষ যখনই অবসর পাবে, তখনই আল্লাহর ইবাদতে আত্মনিয়োগ করবে। আর এ সূরাটির শিক্ষা হলো- যে ব্যক্তি সত্য ও ন্যায়ের জন্য চেষ্টা-সাধনা করে আল্লাহ তায়ালা তার অন্তরকে খুলে দেন। তাকে সৎ পথ প্রদর্শন করেন। আল্লাহ তায়ালাই মানুষের কষ্ট-যাতনা দূর করেন। মানুষের মান-সম্মান, খ্যাতি-মর্যাদা সবকিছুই আল্লাহ তায়ালার হাতে। তিনি যাকে ইচ্ছা সম্মান মর্যাদা দান করেন। মানবজীবনে সুখ-দুঃখ থাকবেই। সুতরাং দুঃখ ও কষ্টে হতাশ হওয়া চলবে না। বরং ধৈর্যসহকারে এর মোকাবিলা করতে হবে। জীবনের প্রতি মুহূর্ত অত্যন্ত মূল্যবান। অতএব এ সময়কে কাজে লাগাতে হবে। দায়িত্ব ও কর্তব্য সঠিকভাবে পালন করতে হবে। পার্থিব প্রয়োজনীয় কাজ সমাধানের পর আল্লাহ তায়ালার ইবাদত ও স্মরণে আত্মনিয়োগ করতে হবে।"
        }
      ]
    },
    {
      "number": "10",
      "uddipok": "বায়তুল মুকাররম মসজিদের খতিব সাহেব একদা তাঁর বক্তব্যে উপস্থিত মুসল্লিগণের উদ্দেশ্যে বলেন, \"তোমরা স্ত্রীদের সাথে সদয় ব্যবহার করবে; অধীনস্থ কর্মচারীদের প্রতি সদ্ব্যবহার করবে; ধর্ম নিয়ে বাড়াবাড়ি করোনা।\" তিনি আরও বলেন, আমাদের মাদাতী ইউনিয়নের চেয়ারম্যান জাহিদ সাহেব তার পরিষদে বলেন, \"যতদিন আমি আল্লাহ ও তাঁর রাসুলের অনুসরণ করি, ততদিন তোমরা আমার অনুসরণ করবে এবং আমাকে সাহায্য করবে।\"",
      "tag": "DB 23",
      "sub_questions": [
        {
          "label": "ক",
          "question": "বুহায়রা কে?",
          "explanation": "বুহায়রা ছিলেন মহানবি (স)-এর সময়ের একজন পাদ্রি, যিনি নবি (স)-এর শেষ নবি হওয়ার ব্যাপারে ভবিষ্যদ্বাণী করেছিলেন।"
        },
        {
          "label": "খ",
          "question": "কীভাবে মক্কা বিজয় হয়েছিল? ব্যাখ্যা করো।",
          "explanation": "হিজরি অষ্টম বছরের রমযান মাসে দশ হাজার সাহাবি নিয়ে মহানবি (স) মক্কা অভিমুখে যাত্রা শুরু করেন। মহানবি (স) মক্কার অদূরে তাবু গেড়ে অবস্থান নেন। অপ্রত্যাশিতভাবে উপনীত এ বিশাল বাহিনী দেখে আবু সুফিয়ানসহ মক্কাবাসী হতবাক হয়ে যায়। তারা বাধা দেওয়ার সাহস হারিয়ে ফেলে। বিনা বাধায় মহানবি (স) জন্মভূমি মক্কা জয় করেন। এ জয়ের মাধ্যমে প্রমাণিত হয় সত্যের বিজয় অবশ্যম্ভাবী।"
        },
        {
          "label": "গ",
          "question": "খতিব সাহেবের বক্তব্যটি ইসলামের কোন ভাষণের সাথে সংগতিপূর্ণ? তা ব্যাখ্যা করো।",
          "explanation": "খতিব সাহেবের বক্তব্যটি ইসলামের যুগান্তকারী ভাষণ বিদায় হজের ভাষণের সাথে সঙ্গতিপূর্ণ। ৬৩২ খ্রিষ্টাব্দে দশ হিজরিতে মহানবি (স) লক্ষাধিক সাহাবি নিয়ে হজ করেন। এটি তাঁর জীবনের সর্বশেষ হজ হওয়ায় একে বিদায় হজ বলে। এ সময় তিনি একটি ভাষণ প্রদান করেন। এতে বিশ্ব মানবতার সকল কিছুর দিকনির্দেশনা ছিল। এ দিকনির্দেশনারই অংশ বিশেষ খতিব সাহেবের বক্তব্যে প্রতিফলিত হয়েছে। খতিব সাহেব বলেন, তোমরা স্ত্রীদের সাথে সদয় ব্যবহার করবে; অধীনস্থ কর্মচারীদের প্রতি সদ্ব্যবহার করবে; ধর্ম নিয়ে বাড়াবাড়ি করবে না। মহানবি (স) তার বিদায় হজের ভাষণেও এসব ব্যাপারে বিশ্ব জনতাকে সতর্ক করেছেন স্ত্রীরা হলো মায়ের জাতি। তারা পুরুষের মতোই মহান আল্লাহর সৃষ্টি। তাদের ওপর পুরুষের যেমন অধিকার আছে, তেমনই তোমাদের ওপরও তাদের অধিকার রয়েছে। তাই তাদের সাথে সদ্ব্যবহার করতে হবে। নবি (স) অধীনস্থদের ব্যাপারে খুবই সচেতন থাকার নির্দেশ দিয়েছেন। কোনোভাবেই যাতে তাদের হক নষ্ট না হয় সে ব্যাপারে সজাগ থাকতে হবে। নবি (স) তাদের ব্যাপারে বলেছেন, তোমরা যা আহার ও পরিধান করবে তাদেরকেও তাই করাবে। তারা যদি অমার্জনীয় অপরাধও করে ফেলে, তবুও তাদের ক্ষমা করে দিতে হবে, দুর্ব্যবহার করা যাবে না। কেননা তারাও আমাদেরই মতো মানুষ, আল্লাহর সৃষ্টি। আর সকল মুসলমান একে অন্যের ভাই। এছাড়া নবি (স) ধর্মের ব্যাপারে কঠোরতা অবলম্বন থেকে বিরত থাকতে বলেছেন। কারণ এ কারণে পূর্বের অনেক জাতি ধ্বংস হয়েছে। সুতরাং বলা যায়, খতিব সাহেবের বক্তব্যটি মহানবি (স)-এর বিদায় হজের ভাষণের সাথে সাদৃশ্যপূর্ণ।"
        },
        {
          "label": "ঘ",
          "question": "ইউনিয়ন পরিষদের চেয়ারম্যান জাহিদ সাহেবের বক্তব্যটি কোন খলিফার চরিত্রের সাথে সাদৃশ্যপূর্ণ? তা চিহ্নিতপূর্বক তা বিশ্লেষণ করো।",
          "explanation": "নিম্নের অনুরূপঃ জনাব কামালের বক্তব্য ইসলামের প্রথম খলিফা হযরত আবু বকর (রা)-এর বক্তব্যের সাথে সাদৃশ্যপূর্ণ, ইসলামের খেদমতে যার অবদান অপরিসীম। গণতান্ত্রিক চিন্তা-চেতনার অধিকারী হযরত আবু বকর (রা) মুসলিম জাহানের খলিফা নির্বাচিত হওয়ার পর জনতার উদ্দেশ্যে বলেছিলেন, “যতদিন আমি আল্লাহ ও তার রাসুল (স)-এর অনুসরণ করি, ততদিন তোমরা আমায় অনুসরণ করবে এবং আমাকে সাহায্য করবে। আর ভুল পথে চললে তোমরা আমাকে সাথে সাথে সংশোধন করে দেবে\"। জনাব কামালের বক্তব্যেও এরূপ আদর্শের পরিচয় পাওয়া যায়। উদ্দীপকের জনাব, কামাল বলেন, ততদিন তোমরা আমাকে অনুসরণ করবে, যতদিন আমি আল্লাহ ও রাসুল (স)-কে অনুসরণ করবো। তার এ বক্তব্যে আবু বকর (রা)-এর ভাষণের প্রতিচ্ছবি ফুটে উঠেছে। ইসলামের সেবায় আবু বকর (রা)-এর অবদান অপরিসীম। আবু বকর (রা) বয়স্ক পুরুষদের মধ্যে সর্বপ্রথম ইসলাম গ্রহণ করেন। তাবুক যুদ্ধের সময় তিনি তার সমুদয় সম্পত্তি দান করেন। খলিফা নির্বাচিত হয়ে তিনি জনগণের উদ্দেশ্যে ভাষণ দিয়ে আল্লাহর একত্ববাদ, গণতন্ত্র ও জবাবদিহিতামূলক শাসনব্যবস্থা কায়েম করেন। তিনি ভন্ড নবি দমন ও যাকাত অস্বীকারকারীদের প্রতিহত করে ইসলাম ও মুসলমানদেরকে বিশৃঙ্খলা থেকে রক্ষা করেন। উপরের আলোচনা থেকে বলা যায়, আবু বকর (রা) ছিলেন ইসলামের জন্য নিবেদিত প্রাণ। আমাদের উচিত তাঁর আদর্শে অনুপ্রাণিত হয়ে ইসলাম ও দেশের সেবায় আত্মনিয়োগ করা।."
        }
      ]
    },
    {
      "number": "11",
      "uddipok": "কেস-১: রহমতপুর উচ্চবিদ্যালয়ের শিক্ষার্থীরা অত্যন্ত পরিপাটি জীবনযাপন করে। তারা নিজেদের শ্রেণিকক্ষ, বসার জায়গা, বিদ্যালয়ের মাঠসহ সমস্ত পরিবেশের যত্ন নেয় এবং যেখানে সেখানে ময়লা-আবর্জনা ফেলে না। কেস-২: রইচ মিয়া তার ছোট ভাইকে বললো, এসএসসি পরীক্ষায় ভালো ফল করতে পারলে তোমাকে দামি ঘড়ি কিনে দেব। পরীক্ষায় ভালো ফল করার পরে ছোট ভাই রতন পুরস্কারের কথা বললে রইচ মিয়া বিষয়টি সম্পূর্ণরূপে অস্বীকার করেন এবং বলেন 'তোমার সাথে আমার এমন কোনো কথাই হয়নি।",
      "tag": "DB 23",
      "sub_questions": [
        {
          "label": "ক",
          "question": "মানবসেবা কী?",
          "explanation": "জাতি-ধর্ম-বর্ণ নির্বিশেষে সকল মানুষের সেবা করাই হলো মানবসেবা।"
        },
        {
          "label": "খ",
          "question": "\"জিন ও মানব জাতিকে আমি (আল্লাহ) আমার ইবাদতের জন্যই সৃষ্টি করেছি\" ব্যাখ্যা করো।",
          "explanation": "মহান আল্লাহ মানুষ ও জিন জাতি সৃষ্টির উদ্দেশ্য সম্পর্কে আলোচ্য আয়াতটি নাজিল করেছেন। আমরা আল্লাহ তায়ালার বান্দা। তাঁর ইবাদত করা এবং তাঁর ওপর বিশ্বাস স্থাপন করা আমাদের অবশ্য কর্তব্য। কারণ আল্লাহ মানুষ ও জিন জাতিকে কেবল তাঁর ইবাদত করার জন্যই সৃষ্টি করেছেন। আমরা পৃথিবীতে যত ইবাদতই করি না কেন, সব ইবাদতেরই মূল উদ্দেশ্য হলো আল্লাহর সন্তুষ্টি অর্জন করা। আর এ ইবাদত একনিষ্ঠভাবে আল্লাহর জন্য না হলে আল্লাহ তা কবুল করবেন না। তাই আমাদের অবশ্যই তাঁর ইবাদত করতে হবে।"
        },
        {
          "label": "গ",
          "question": "রহমতপুর উচ্চ বিদ্যালয়ের শিক্ষার্থীদের কর্মে আখলাকে হামিদার যে গুণটি ফুটে উঠেছে তার গুরুত্ব ব্যাখ্যা করো।",
          "explanation": "রহমতপুর উচ্চ বিদ্যালয়ের শিক্ষার্থীদের কর্মে আখলাকে হামিদার অন্যতম গুণ আমানতের উদাহরণ ফুটে উঠেছে।'আমানত' শব্দের অর্থ গচ্ছিত বা, নিরাপদ রাখা। অর্থাৎ কারও নিকট কোনো অর্থ-সম্পদ, কথা, প্রতিজ্ঞা গচ্ছিত রাখাই আমানত। ব্যাপক অর্থে একজনের জান, মাল, সম্মান, কথা, প্রতিজ্ঞা সবকিছুই অন্যের নিকট আমানত। আমানত রক্ষা করা আখলাকে হামিদাহর (সচ্চরিত্র) অন্যতম গুরুত্বপূর্ণ দিক। আর সচ্চরিত্রের এ দিকটিই রহমতপুর উচ্চ বিদ্যালয়ের শিক্ষার্থীদের মধ্যে লক্ষণীয়। রহমতপুর উচ্চবিদ্যালয়ের শিক্ষার্থীরা পরিপাটি জীবনযাপন করে। তারা নিজেদের শ্রেণিকক্ষ, বসার জায়গা, বিদ্যালয়ের মাঠসহ সমস্ত পরিবেশের যত্ন নেয় এবং যেখানে সেখানে ময়লা-আবর্জনা ফেলে না। মূলত শিক্ষার্থী হিসেবে তারা তাদের দায়িত্ব-কর্তব্যগুলো সঠিকভাবে পালন করছে। কারণ ছাত্র-ছাত্রীদের কাছে বিদ্যালয়ের আসবাবপত্র আমানতস্বরূপ। এগুলো যথাযথভাবে সংরক্ষণ করা তাদের কর্তব্য। তাছাড়া শিক্ষকদের কথা শোনা, তাদের সম্মান করা, পড়াশোনা করা প্রভৃতিও শিক্ষার্থীদের নিকট আমানত। সুতরাং রহমতপুর উচ্চ বিদ্যালয়ের শিক্ষার্থীদের কাজগুলোতে আমানত রক্ষার দৃষ্টান্ত ফুটে উঠেছে।"
        },
        {
          "label": "ঘ",
          "question": "রইচের কর্ম শনাক্তপূর্বক মানবজীবনে এর প্রয়োজনীয়তা বিশ্লেষণ করো।",
          "explanation": "রইচের কর্মে ওয়াদা ভঙ্গের দৃষ্টান্ত পরিলক্ষিত হয়। মানবজীবনে ওয়াদা রক্ষার প্রয়োজনীয়তা অনেক বেশি। ওয়াদা শব্দটি আল-আহদু থেকে এসেছে। এর অর্থ অঙ্গীকার। কাউকে কোনো কথা দেওয়া, কোনো কাজ করার জন্য প্রতিজ্ঞাবদ্ধ হওয়া ইত্যাদি। রইচের কাজে এ প্রতিজ্ঞা ভঙ্গের বিষয়টি লক্ষ করা যায়। রইচ তার ছোটভাইকে গাড়ি কিনে দেওয়ার প্রতিজ্ঞা করে। পরবর্তীতে এ প্রতিজ্ঞা সে অস্বীকার করে। অথচ কারও সাথে কোনোরূপ প্রতিশ্রুতি দিলে, অঙ্গীকার করলে বা কাউকে কোনো কথা দিলে তা যথাযথভাবে রক্ষা করাকে ওয়াদা পালন করা বলে। আর এ কথা ভঙ্গ করা হলো ওয়াদা ভঙ্গ করা। রইচ তার ছোট ভাইয়ের গাড়ি না দিয়ে ওয়াদা ভঙ্গ করেছে। অথচ ওয়াদা রক্ষা করা মুমিনের বৈশিষ্ট্য। স্বয়ং আল্লাহ তায়ালা মানুষকে ওয়াদা পূর্ণ করার জন্য নির্দেশ করেছেন। 'হে ইমানদারগণ! তোমরা অঙ্গীকারসমূহ পূর্ণ করো।' (সূরা আল-মায়িদা, আয়াত ১) প্রতিশ্রুতি বা ওয়াদা পালন করা অত্যাবশ্যক। হাশরে ময়দানে প্রতিশ্রুতির ব্যাপারে মানুষকে জবাবদিহি করতে হবে। যে ব্যক্তি দুনিয়াতে ওয়াদা পালন করে না, আখিরাতে সে শাস্তি ভোগ করবে। আমাদের প্রিয়নবি (স) সর্বদাই ওয়াদা পালন করেছেন। সাহাবি এবং আউলিয়া কেরামের জীবনী পর্যালোচনা করলেও আমরা দেখতে পাই যে, তাঁরা জীবনে কোনো ওয়াদা ভঙ্গ করেননি। কারণ ওয়াদা ভঙ্গ করা মুনাফিকের নিদর্শন। উপরের আলোচনা থেকে বলা যায়, রইচ ওয়াদা ভঙ্গ করেছে। যা রক্ষা না করলে দুনিয়া ও আখিরাতে শান্তি সফলতা থেকে বঞ্চিত হতে হয়। আমাদের প্রত্যেককে অবশ্যই কথা দিয়ে কথা রাখতে হবে।"
        }
      ]
    }
  ]
}