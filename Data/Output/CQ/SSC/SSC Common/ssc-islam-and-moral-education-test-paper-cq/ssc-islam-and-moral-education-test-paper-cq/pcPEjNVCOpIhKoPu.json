{
  "title": "যশোর বোর্ড ২০২৩",
  "subtitle": "ইসলাম ও নৈতিক শিক্ষা (11)",
  "questions": [
    {
      "number": "1",
      "uddipok": "মারুফ ও আব্দুল্লাহ দুই ভাই। মারুফ নিয়মিত সালাত আদায় করে। রমযানের সাওম পালন করে। পক্ষান্তরে আব্দুল্লাহ সালাত আদায় করে না এবং সাওমও পালন করে না। এমনকি আব্দুল্লাহর মাঝে মানবিক মূল্যবোধের অনুপস্থিতি লক্ষ করা যায়। আব্দুল্লাহ মনে করে, পরকাল বলতে কিছুই নেই। মারুফ আব্দুল্লাহকে উদ্দেশ্য করে বলে, মানবিক মূল্যবোধ বিকাশে ইমানের ভূমিকা অত্যন্ত গুরুত্বপূর্ণ।",
      "tag": "JB 23",
      "sub_questions": [
        {
          "label": "ক",
          "question": "কাফির অর্থ কী?",
          "explanation": "কাফির অর্থ অবিশ্বাসী, অস্বীকারকারী।"
        },
        {
          "label": "খ",
          "question": "মানবিক মূল্যবোধ বলতে কী বোঝায়?",
          "explanation": "নিম্নের অনুরুপঃ যেসব বিষয় একমাত্র মানুষের বৈশিষ্ট্য ও গুণাবলি হওয়ার যোগ্য তাকে মানবিক মূল্যবোধ বলে। মানবিক বলতে মানব সম্বন্ধীয় বোঝায়। আর মূল্যবোধ হলো এক ধরনের আপেক্ষিক প্রত্যয়, যা মানুষের আচরণ ও কর্মকাণ্ডকে নিয়ন্ত্রণ করে। সুতরাং যেসব কর্মকান্ড, চিন্তা-চেতনা মানুষ ও মানব সভ্যতার সাথে সামঞ্জস্যপূর্ণ তাই মানবিক মূল্যবোধ।"
        },
        {
          "label": "গ",
          "question": "আব্দুল্লাহর ধারণা কীসের শামিল? উদ্দীপকের আলোকে বিশ্লেষণ করো।",
          "explanation": "নিম্নের অনুরুপঃ জনাব 'ক'-এর বিশ্বাস কুফরের শামিল। কুফর শব্দের আভিধানিক অর্থ অস্বীকার করা, অবিশ্বাস করা। ঢেকে রাখা, গোপন করা, অবাধ্য হওয়া ইত্যাদি। কুফর হলো ইমানের বিপরীত। ইসলামের মৌলিক বিষয়গুলোতে বিশ্বাসের নাম ইমান। আর এসব বিষয়ে অবিশ্বাস করা হলো কুফর। জনাব 'ক'-এর বিশ্বাসে এ বিষয়টি লক্ষ করা যায়। জনাব 'ক' বিশ্বাস করে মৃত্যুই জীবনের পরিসমাপ্তি। পরকাল বলতে কিছু। নেই। তার এ কথায় আখিরাতে অবিশ্বাস প্রকাশ পায়। মৃত্যুর পরে মানুষের যে নতুন জীবন শুরু হয় তাকে আখিরাত বলা হয়। এটি অনন্ত কালের জীবন। এ জীবনের শুরু আছে। কিন্তু শেষ নেই। আখিরাতে মানুষের দুনিয়ার কাজকর্মের হিসাব নেওয়া হবে। এরপর ভালো কাজের পুরস্কারস্বরূপ জান্নাত এবং মন্দ কাজের জন্য জাহান্নামের শাস্তি দেওয়া হবে। ইসলামের মৌলিক বিষয়ের একটি হলো আখিরাত সম্পর্ক এই গুলো মনে বিশ্বাস স্থাপন করা। জনাব 'ক' আখিরাত সম্পর্কিত এ বিষয়গুলো বিশ্বাস করেন না। তাই তার বিশ্বাস কুফরের শামিল।"
        },
        {
          "label": "ঘ",
          "question": "মারুফের উক্তির যথার্থতা তোমার পাঠ্যপুস্তকের আলোকে মূল্যায়ন করো।",
          "explanation": "মানবিক মূল্যবোধ বিকাশে ইমানের ভূমিকা বিশেষ গুরুত্বপূর্ণ। ইমানের গুরুত্ব সম্পর্কে মারুফের এ উক্তিটি যথার্থ। ইমান বলতে ইসলামের মৌলিক বিষয়গুলোর প্রতি বিশ্বাস স্থাপন করাকে বোঝায়। আর ইমান মানুষকে সত্য ও সুন্দরের পথে পরিচালিত করে। নৈতিক জীবনযাপনে উদ্বুদ্ধ করে। মুমিন ব্যক্তি সর্বদাই মানবিকতা ও নৈতিকতার ধারক হয়। মুমিন ব্যক্তি সবসময়ই নীতি-নৈতিকতা ও মানবিকতার আদর্শ অনুসরণ করে। তাই মানবিক মূল্যবোধ বিকাশে ইমানের গুরুত্ব রয়েছে, যা মারুফের বক্তব্যেও প্রকাশ পায়। উদ্দীপকে মারুফ ইমানের গুরুত্ব সম্পর্কে বলেন, মানবিক মূল্যবোধ বিকাশে ইমানের ভূমিকা গুরুত্বপূর্ণ। ইমান সম্পর্কে তার এ বক্তব্যটি যথার্থ। কারণ ইমানের মূলকথা হলো- 'আল্লাহ ছাড়া কোনো মাবুদ নেই, মুহাম্মদ (স) আল্লাহর রাসুল।' এর তাৎপর্য হলো আল্লাহ তায়ালাই একমাত্র সৃষ্টিকর্তা, প্রতিপালক ও মাবুদ। তিনি ছাড়া প্রশংসা ও ইবাদতের যোগ্য কেউ নেই। তিনি ছাড়া আর কারও সামনে মাথা নত করা যাবে না। এ কালিমা মানুষকে আত্মমর্যাদাশীল করে। এ কালিমায় বিশ্বাসী ব্যক্তি শুধু আল্লাহ তায়ালার সামনে মাথা নত করে। ফলে মানুষের মর্যাদা সমুন্নত এবং তাদের আচার- আচরণ সর্বোত্তম হয়। তারা কোনো অন্যায়-অসৎ কাজ করার সাহস করে না। তারা সবসময় নৈতিক জীবনযাপন করে। ফলে সাম্য, মৈত্রী, ভ্রাতৃত্ব মানবিক মূল্যবোধ বিকশিত হয়। পরিশেষে বলা যায়, ইমান আনার ফলে মানবিক মূল্যবোধ চর্চা এব বিকশিত হয়। তাই মানবিক মূল্যবোধ বিকাশে ইমানের গুরুত্ব সম্পর্কিত মারুফের উক্তিটি যথার্থ।"
        }
      ]
    },
    {
      "number": "2",
      "uddipok": "সজিব ও ঈসা দুইজন সহপাঠী। বিদ্যালয়ে যাওয়ার পথে সজিব ঈসাকে ১টি প্রশ্ন করে, এ পৃথিবী সৃষ্টির পর থেকে সবকিছুই সুনিয়ন্ত্রিত ও সুনির্দিষ্টভাবে কে পরিচালনা করছেন? প্রশ্নের জবাবে ঈসা বলে, নিশ্চয়ই আল্লাহ। তিনি 'এক ও অদ্বিতীয়'। সাথে সাথে সজিবও বলে, এটাই আমার দৃঢ় বিশ্বাস যে, কোনো কিছুই তাঁর সদৃশ নয়। তবে ফেরেশতাদের সাহায্য ছাড়া এসব পরিচালনা করা আল্লাহর পক্ষে সম্ভব নয়।",
      "tag": "JB 23",
      "sub_questions": [
        {
          "label": "ক",
          "question": "মানবিক মূল্যবোধ বিকাশে কীসের ভূমিকা গুরুত্বপূর্ণ?",
          "explanation": "মানবিক মূল্যবোধ বিকাশে ইমানের ভূমিকা গুরুত্বপূর্ণ।"
        },
        {
          "label": "খ",
          "question": "তাওহিদে বিশ্বাস মানুষকে কী করে তোলে?",
          "explanation": "তাওহিদে বিশ্বাস মানুষকে আত্মসচেতন ও আত্মমর্যাদাবান করে তোলে। তাওহিদ শব্দের অর্থ একত্ববাদ। আল্লাহ তায়ালাকে এক ও অদ্বিতীয় হিসেবে স্বীকার করে নেওয়াকে তাওহিদ বলা হয়। মানুষ আল্লাহ তায়ালা ছাড়া অন্য কারও নিকট মাথা নত করে না। ফলে জগতের সকল সৃষ্টির ওপর মানুষের মর্যাদা প্রতিষ্ঠিত হয়। মানুষ আশরাফুল মাখলুকাত বা সৃষ্টির সেরা জীব হিসেবে মর্যাদা লাভ করে। তাওহিদে বিশ্বাস মানুষকে কৃতজ্ঞতা প্রকাশের সুযোগ করে দেয়। মানুষ আল্লাহর গুণে গুণান্বিত হওয়ার অনুশীলন করে। ফলে মানুষ সব অন্যায় ত্যাগ করে সুন্দর জীবনের পথে অগ্রসর হতে পারে। এসব কারণে তাওহিদে বিশ্বাস মানুষকে আত্মসচেতন ও আত্মমর্যাদাবান করে তোলে।"
        },
        {
          "label": "গ",
          "question": "মহান আল্লাহ সম্পর্কে ঈসার বক্তব্য বিশ্লেষণ করো।",
          "explanation": "ঈসার বক্তব্যটি ইসলামের সর্বশ্রেষ্ঠ ও মূল ভিত্তি 'তাওহিদ' বা একত্ববাদের সাক্ষ্য দেয়। বক্তব্যের বিশ্লেষণ ঈসার উত্তর, \"নিশ্চয়ই আল্লাহ। তিনি 'এক ও অদ্বিতীয়'”— এই সংক্ষিপ্ত বাক্যটি ইসলামের মৌলিক বিশ্বাসকে ধারণ করে। এর বিশ্লেষণ নিচে তুলে ধরা হলো: ১. তাওহিদের স্বীকৃতি ঈসার বক্তব্যটি সরাসরি তাওহিদের ঘোষণা। তাওহিদ মানে হলো আল্লাহকে তাঁর সত্তা, গুণাবলি এবং ক্ষমতায় এক ও অদ্বিতীয় হিসেবে বিশ্বাস করা। যখন সে বলে \"আল্লাহ এক ও অদ্বিতীয়\", তখন সে একথাই স্বীকার করে যে: স্রষ্টা হিসেবে তিনি এক: তিনিই একমাত্র স্রষ্টা, पालक ও নিয়ন্ত্রক। তাঁর কোনো সহকারী নেই। ইবাদতের মালিক হিসেবে তিনি এক: সকল প্রশংসা, প্রার্থনা ও ইবাদত পাওয়ার যোগ্য একমাত্র সত্তা হলেন তিনি। গুণাবলিতে তিনি অদ্বিতীয়: তাঁর গুণাবলির সাথে কোনো কিছুর তুলনা হয় না। যেমনটি পবিত্র কুরআনে বলা হয়েছে, \"কোনো কিছুই তাঁর সদৃশ নয়।\" (সূরা আশ-শুরা, আয়াত: ১১) ২. শিরকের প্রত্যাখ্যান \"এক ও অদ্বিতীয়\" বলার মাধ্যমে ঈসা শিরক বা অংশীবাদকে সম্পূর্ণরূপে প্রত্যাখ্যান করেছে। শিরক হলো আল্লাহর সাথে কাউকে অংশীদার করা, যা ইসলামের দৃষ্টিতে সবচেয়ে বড় পাপ। ঈসার উত্তর স্পষ্ট করে যে, মহাবিশ্ব পরিচালনায় বা অন্য কোনো ক্ষমতায় আল্লাহর কোনো শরিক বা অংশীদার নেই। ৩. ঈমানের মূল ভিত্তি ঈসার এই বিশ্বাসই হলো ঈমানের মূল ভিত্তি । ইসলামের সকল বিশ্বাস ও আমল এই তাওহিদের ওপরই প্রতিষ্ঠিত। যে ব্যক্তি অন্তর থেকে এই সাক্ষ্য দেয়, সে-ই মুসলিম হিসেবে গণ্য হয়। সংক্ষেপে, ঈসার বক্তব্যটি ছিল তাওহিদের একটি নিখুঁত ও সংক্ষিপ্ত রূপ। এর মাধ্যমে সে আল্লাহকে মহাবিশ্বের একমাত্র অধিপতি এবং অদ্বিতীয় সত্তা হিসেবে স্বীকার করে নিয়েছে, যা ইসলামি আকিদার কেন্দ্রবিন্দু।"
        },
        {
          "label": "ঘ",
          "question": "সজিবের শেষের উক্তিটি পাঠ্যপুস্তকের আলোকে বিশ্লেষণ করো।",
          "explanation": "সজিবের শেষের উক্তিটি শিরক -এর অন্তর্ভুক্ত, যা তাওহিদ বা একত্ববাদের সাথে সরাসরি সাংঘর্ষিক। উক্তিটির বিশ্লেষণ সজিবের উক্তিটি দুটি অংশে বিভক্ত, যা পরস্পরবিরোধী। পাঠ্যপুস্তকের আলোকে এর বিশ্লেষণ নিচে তুলে ধরা হলো: প্রথম অংশ: সঠিক বিশ্বাস \"এটাই আমার দৃঢ় বিশ্বাস যে, কোনো কিছুই তাঁর সদৃশ নয়।\" এই অংশটুকু তাওহিদের একটি সঠিক ও গুরুত্বপূর্ণ দিক, যা \"তাওহিদ আল-আসমা ওয়াস-সিফাত\" (আল্লাহর নাম ও গুণাবলিতে একত্ববাদ) এর প্রকাশ। এর অর্থ হলো, আল্লাহ তাঁর নাম ও গুণাবলিতে অদ্বিতীয় এবং সৃষ্টির কোনো কিছুই তাঁর মতো নয়। এই বিশ্বাসটি সঠিক ও প্রশংসনীয়। দ্বিতীয় অংশ: মারাত্মক ভুল ও শিরক \"তবে ফেরেশতাদের সাহায্য ছাড়া এসব পরিচালনা করা আল্লাহর পক্ষে সম্ভব নয়।\" এই অংশটি পূর্বের সঠিক বিশ্বাসটিকে সম্পূর্ণভাবে ধ্বংস করে দিয়েছে এবং এটি একটি সুস্পষ্ট শিরক । একে ‘শিরক আর-রুবুবিয়্যাহ’ (আল্লাহর প্রভুত্ব ও পরিচালনায় অংশীদার স্থাপন) বলা হয়। এর কারণগুলো হলো: আল্লাহর ক্ষমতাকে সীমাবদ্ধ করা: এই বক্তব্যে আল্লাহকে দুর্বল এবং অন্যের সাহায্যের মুখাপেক্ষী হিসেবে কল্পনা করা হয়েছে। বলা হয়েছে, ফেরেশতাদের সাহায্য ছাড়া আল্লাহর পক্ষে জগৎ পরিচালনা করা \"সম্ভব নয়\"। এটি আল্লাহর সর্বশক্তিমান (Al-Qadir) গুণের সরাসরি অপমান এবং কুফরের সমতুল্য। আল্লাহ কোনো বিষয়েই কারো ওপর নির্ভরশীল নন। ফেরেশতাদের ভুল পরিচয়: ইসলামি বিশ্বাসে, ফেরেশতারা আল্লাহর সহকারী নন, বরং তাঁর অনুগত দাস ও সৈন্য মাত্র। তাঁরা নিজেদের ইচ্ছায় কিছুই করতে পারেন না; বরং আল্লাহর হুকুম অক্ষরে অক্ষরে পালন করেন। আল্লাহ বলেন: \"...তাঁরা (ফেরেশতারা) তাঁর অবাধ্য হন না, যা তিনি তাদের আদেশ করেন এবং তাঁরা যা আদিষ্ট হন, তা-ই করেন।\" (সূরা আত-তাহরিম, আয়াত: ৬) তাওহিদের মূলনীতির লঙ্ঘন: সজিব ফেরেশতাদের জগৎ পরিচালনায় আল্লাহর অংশীদার বা অংশীদার মনে করে তাওহিদের মূল ভিত্তিকেই অস্বীকার করেছে। আল্লাহ একাই সমগ্র জগতের নিয়ন্ত্রক। তিনি শুধু \"কুন\" (হও) বললেই সবকিছু হয়ে যায়। সুতরাং, সজিবের প্রথম উক্তিটি সঠিক হলেও, তার দ্বিতীয় উক্তিটি শিরকের মতো মারাত্মক পাপ। এই বিশ্বাস তার তাওহিদের সাক্ষ্যকে বাতিল করে দেয়। কারণ, আল্লাহর ক্ষমতার সাথে কাউকে অংশীদার করা বা তাঁকে দুর্বল মনে করা ইসলাম থেকে বিচ্যুত হওয়ার জন্য যথেষ্ট।"
        }
      ]
    },
    {
      "number": "3",
      "uddipok": "জনাব কাওছার একজন ধনী ব্যক্তি। তার কারখানায় শতাধিক শ্রমিক কাজ করেন। তিনি শ্রমিকদের ঠিকমত বেতন পরিশোধ করেন না। তার কারখানায় মালিক-শ্রমিক সম্পর্ক সন্তোষজনক নয়। ফলে শ্রমিকরা ক্ষিপ্ত হয়ে কারখানা ভাংচুর করে। অপরদিকে জনাব বশির তার অধীনস্ত কর্মচারীদের সাথে সম্পর্কও ভালো রাখেন ও যথাসময়ে বেতন পরিশোধ করেন এবং একটি বিশেষ মাসে সম্পদের সমুদয় হিসাব করে একটি অংশ গরিব শ্রমিকদের মধ্যে বিতরণ করেন।",
      "tag": "JB 23",
      "sub_questions": [
        {
          "label": "ক",
          "question": "অধীনস্ত কর্মচারীদের দৈনিক কতবার ক্ষমা করা যেতে পারে?",
          "explanation": "অধীনস্ত কর্মচারীদের দৈনিক সত্তর বার ক্ষমা করা যেতে পারে।"
        },
        {
          "label": "খ",
          "question": "জ্ঞান আমাদের কাছে গুরুত্বপূর্ণ কেন? বুঝিয়ে লেখো।",
          "explanation": "ইসলাম সকল মুসলমানদের ওপর জ্ঞান অর্জন ফরজ করেছে বলে জ্ঞান আমাদের কাছে গুরুত্বপূর্ণ। আল্লাহ তায়ালা পবিত্র কুরআন নাজিল শুরু করেছেন 'পড়ুন' শব্দ দ্বারা। কারণ পড়ার মাধ্যমেই জ্ঞান অর্জিত হয়। ইলম অর্জন সম্পর্কে মহানবি (স) বলেছেন, 'ইলম (জ্ঞান) অন্বেষণ করা প্রত্যেক মুসলমানের ওপর ফরয।' (ইবনে মাজাহ) এ থেকে বোঝা যায়, ইলম বা জ্ঞান অর্জনের কোনো বিকল্প নেই। এটি সৎকর্মশীল জীবনের ভিত্তিস্বরূপ।"
        },
        {
          "label": "গ",
          "question": "জনাব কাওছারের আচরণে কী লঙ্ঘিত হয়েছে? ব্যাখ্যা করো।",
          "explanation": "নিম্নের অনুরুপঃ জনাব রাফির কর্মকাণ্ডে শ্রমিকের অধিকার ক্ষুণ্ণ হয়েছে। পৃথিবীর কোনো মানুষই একা তার সব কাজ করতে পারে না। জীবন ধারণের জন্য প্রত্যেক মানুষকেই একে অন্যের মুখাপেক্ষী হতে হয়। মালিক-শ্রমিকের ক্ষেত্রেও এ বিষয়টি সত্য। তাই তাদের মধ্যকার সম্পর্ক হওয়া উচিত পারস্পরিক সহানুভূতিপূর্ণ ও দায়িত্বশীল। জনাব রাফির কর্মকাণ্ডে এ বিষয়টি অনুপস্থিত। উদ্দীপকের জনাব রাফি একজন বিত্তশালী ব্যক্তি। তিনি তার বাসার দারোয়ান, গাড়ির ড্রাইভার ও গৃহকর্মীর সাথে প্রায়ই খারাপ ব্যবহার করেন। তাদের পারিশ্রমিক যথাসময়ে পরিশোধ করেন না। নির্ধারিত কাজের অতিরিক্ত কাজ করালেও সহযোগিতা করেন না। তার এরূপ কর্মকাণ্ডে শ্রমিকের অধিকার ক্ষুণ্ণ হয়েছে। খাওয়া, পরা থেকে শুরু করে সকল কাজে মালিক-শ্রমিকের মাঝে কোনো বৈষম্য ইসলাম অনুমোদন করে না। শ্রমিকের মর্যাদা ও অধিকার সম্পর্কে হযরত মুহাম্মদ (স) বলেছেন, 'তারা (যারা তোমাদের কাজ করে) তোমাদের ভাই, আল্লাহ তাদেরকে তোমাদের অধীনস্থ করে দিয়েছেন। সে (মালিক) যা খায় তার অধীনস্থদেরও যেন তা খাওয়ায়। সে (মালিক) যা পরে তাদেরকে যেন তা পরতে দেয়। আর তাকে এমন কর্মভার দেবে না যা তার ক্ষমতার বাইরে। এমন কাজ (ক্ষমতার বাইরের) হলে তাকে (শ্রমিককে) যেন সাহায্য করে।' (বুখারি ও মুসলিম) তাছাড়া খুব দ্রুত তাদের পারিশ্রমিক আদায়ের ব্যাপারে ইসলামে নির্দেশ দেওয়া হয়েছে। রাসুল (স) বলেন, 'শ্রমিকের গায়ের ঘাম শুকানোর পূর্বেই তার পারিশ্রমিক দিয়ে দাও।' (ইবনে মাজাহ) কিন্তু জনাব রাফির কর্মকাণ্ডে এর বিপরীত বিষয় লক্ষ করা যায়, যা শ্রমিকের অধিকার ক্ষুণ্ণ করে।"
        },
        {
          "label": "ঘ",
          "question": "জনাব বশিরের শেষ কাজটি চিহ্নিত করে তার সামাজিক গুরুত্ব পাঠ্যবইয়ের আলোকে বিশ্লেষণ করো।",
          "explanation": "নিম্নের অনুরুপঃ সামিয়ার আদায় করা ইবাদতটি হলো যাকাত, যার সামাজিক গুরুত্ব অপরিসীম। যাকাত অর্থ পবিত্রতা, বৃদ্ধি পাওয়া। ইসলামি শরিয়তের দৃষ্টিতে কোনো মুসলিম নিসাব পরিমাণ সম্পদের মালিক হলে বছরান্তে তার সম্পদের শতকরা ২.৫০ হারে নির্দিষ্ট খাতে ব্যয় করাকে যাকাত বলে। মহান আল্লাহ তায়ালা ধনী ও গরিবের মধ্যে আর্থিক সমন্বয় সাধন করতে যাকাতের বিধান দিয়েছেন। ইসলামের দৃষ্টিতে যাকাত গরিবের প্রতি ধনীরা দয়া নয়, বরং এটা গরিবের অধিকার, যা উদ্দীপকের সামিয়ার কর্মকাণ্ডেও লক্ষণীয়। উদ্দীপকের সামিয়া তার উপার্জিত সম্পদ হিসাব করে যত্ন সহকারে নির্দিষ্ট একটি অংশ গরিব-দুঃখীদের অধিকার হিসেবে বিরতণ করেন। তিনি মনে করেন, এ নির্দিষ্ট সম্পদের অংশ অনাদায়ে পরকালে শাস্তি ভোগ করতে হবে। তার এ ইবাদতটি হলো যাকাত। যাকাত অস্বীকার করা আল্লাহ ও তাঁর রাসুল (স)-কে অস্বীকার করার শামিল। পক্ষান্তরে যাকাতের সামাজিক গুরুত্ব অনেক বেশি। যাকাত সমাজ থেকে অস্থিতিশীলতা ও বিশৃঙ্খলা দূর করে পারস্পরিক সৌহার্দ স্থাপন করে। সামাজিক নিরাপত্তা দানের পাশাপাশি সমাজের মানুষের মাঝে সম্পদের বৈষম্য দূর করে। এ সম্পর্কে মহান আল্লাহ তায়ালা বলেন, 'যাতে সম্পদ শুধু তোমাদের অর্থশালীদের মধ্যে আবর্তিত না হয়।' (সূরা আল-হাশর, আয়াত ৭) উপরের আলোচনা থেকে বলা যায়, সামিয়া যে ইবাদতটি আদায় করেন তা হলো যাকাত, যার সামাজিক গুরুত্ব অপরিসীম। তাই প্রত্যেক সাহিবে নিসাবের তার সম্পদের সঠিক হিসাব করে প্রতিবছর যাকাত আদায় করা আবশ্যক।"
        }
      ]
    },
    {
      "number": "4",
      "uddipok": "কামালের সৎ ও সুন্দর গুণে পাড়া-পড়শি মুগ্ধ ও সন্তুষ্ট। তিনি সকল প্রকার পাপাচার থেকে নিজেকে রক্ষা করে কুরআন-সুন্নাহ মোতাবেক জীবন পরিচালনা করেন। পাড়ার অন্য ছেলেদের মিথ্যা, অশ্লীল-অশালীন কথা ও কাজ তাকে খুবই ব্যথিত ও হতাশ করে। প্রতিবেশী জামাল কামালের চরিত্র নিয়ে প্রশ্ন তোলে এবং সমালোচনা করে।",
      "tag": "JB 23",
      "sub_questions": [
        {
          "label": "ক",
          "question": "সত্যবাদিতা কী?",
          "explanation": "সাধারণভাবে সত্য কথা বলার অভ্যাসই হলো সত্যবাদিতা।"
        },
        {
          "label": "খ",
          "question": "ইসলামি পরিভাষায় শালীনতা বলতে কী বোঝায়?",
          "explanation": "ইসলামি সমাজে শালীন বলতে কথা-বার্তা, আচার-আচরণ ও চলাফেরায় ভদ্র, সভ্য ও মার্জিত হওয়াকে বোঝায়। গর্ব-অহংকার, ঔদ্ধত্য ও অশ্লীলতা ত্যাগ করে ইসলামি নীতি আদর্শের ' অনুসারী হওয়ার মাধ্যমে শালীন হওয়া যায়। ইসলাম সৌন্দর্যের ধর্ম। এটি সুন্দর, সুষ্ঠু ও রুচিশীল জীবনযাপনে উৎসাহিত করে। মার্জিত, নম্র, ভদ্র, পবিত্র হিসেবে মানুষকে গড়ে তোলা ইসলামি শিক্ষার উদ্দেশ্য। তাই শালীনতাই হলো ইসলামি সমাজব্যবস্থার মূলভিত্তি।"
        },
        {
          "label": "গ",
          "question": "কামালের আচরণে কী প্রকাশ পেয়েছে? ব্যাখ্যা করো।",
          "explanation": "নিম্নের অনুরুপঃ জাবেদ মিয়ার মধ্যে আখলাকে হামিদার অন্যতম গুণ তাকওয়া প্রকাশ পেয়েছে। তাকওয়া শব্দের অর্থ খোদাভীতি, আত্মশুদ্ধি। আল্লাহ তায়ালার ভয়ে যাবতীয় অন্যায়, অত্যাচার ও পাপকাজ থেকে বিরত থাকাকে তাকওয়া বলে। আল্লাহ মানুষের সবকিছু দেখেন, জানেন এবং তাঁর কাছেই সবাইকে জবাবদিহিতা করতে হবে। জাবেদ মিয়ার মানসিকতায় এ খোদাভীতিই প্রকাশ পেয়েছে।অফিস সহকারী জাবেদ মিয়াকে একজন ঠিকাদার দশ হাজার টাকার প্রলোভন দেখালেও আল্লাহর ভয়ে তিনি তা প্রত্যাখ্যান করেন। আর এটিই হচ্ছে তাকওয়া। পরকালে মানুষকে দুনিয়ার প্রতিটি কাজের জবাব দিতে হবে। ভালো কাজের পুরস্কার হবে জান্নাত এবং মন্দ কাজের জন্য জাহান্নামের কঠিন আযাব ভোগ করতে হবে। আর আল্লাহ তায়ালার সামনে জবাবদিহি করার ভয়ে সকল প্রকার অন্যায়, অত্যাচার, অশ্লীল কাজ ও চিন্তা-ভাবনা থেকে বিরত থাকাকেই তাকওয়া বলা হয়। এ সম্পর্কে মহান আল্লাহ বলেন, 'যে ব্যক্তি আল্লাহর সামনে দণ্ডায়মান হওয়ার ভয় করবে ও কুপ্রবৃত্তি থেকে বেঁচে থাকবে, তার স্থান হবে জান্নাত।' (সূরা আন- নাযিয়াত, আয়াত-৪০-৪১) উদ্দীপকের জাবেদ মিয়া আল্লাহর কাছে জবাবদিহিতা তথা জাহান্নামের শাস্তির কথা মনে করে অন্যায় কাজ থেকে বিরত থেকেছেন। তাই তার মানসিকতায় তাকওয়া প্রকাশিত হয়েছে।"
        },
        {
          "label": "ঘ",
          "question": "জামালের কর্মকাণ্ড চিহ্নিত করে পাঠ্যবইয়ের আলোকে মূল্যায়ন করো।",
          "explanation": "নিম্নের অনুরুপঃ উদ্দীপকের জাকিয়ার কাজটি হলো গিবত। গিবতের পরিণাম অত্যন্ত ভয়াবহ। গিবত অর্থ পরনিন্দা, পরচর্চা, অসাক্ষাতে দুর্নাম করা, সমালোচনা করা ইত্যাদি। কারও অসাক্ষাতে অন্যের নিকট তার সম্পর্কে এমন কথা বলা যা শুনলে সে মনে কষ্ট পায় তাকে গিবত বলে। জাকিয়ার কাজে এ বিষয়টি প্রকাশ পেয়েছে। জাকিয়া সালমার আগোচরে অন্য বান্ধবীর কাছে তার দোষ প্রকাশ করে। এ কাজটি গিবত। কারণ এ সম্পর্কে রাসুল (স) বলেছেন, 'গিবত হলো- তুমি তোমার ভাইয়ের এমনভাবে সমালোচনা করবে যা শুনলে সে মনে কষ্ট পায়..........।' (মুসলিম) ইসলামি শরিয়তে গিবত বা পরনিন্দা করা অবৈধ। আল্লাহ বলেছেন, 'আর তোমরা একে অন্যের গিবত করো না। তোমাদের কেউ কি তার মৃত ভাইয়ের গোশত খেতে ভালোবাসবে? বস্তুত তোমরা নিজেরাই তা অপছন্দ করে থাকো।' (সূরা আল-হুজুরাত, আয়াত ১২) গিবত করাকে আল-কুরআনে নিজ মৃত ভাইয়ের গোশত খাওয়ার সাথে তুলনা করা হয়েছে। সুতরাং গিবত খুবই অপছন্দনীয় কাজ। সুস্থ, বিবেকবান কোনো মানুষই এরূপ কাজ পছন্দ করতে পারে না। আল্লাহ তায়ালাও গিবত করা পছন্দ করেন না। পবিত্র হাদিসে মহানবি (স) আমাদের গিবতের পরিণাম সম্পর্কে সতর্ক করে দিয়েছেন। রাসুলুল্লাহ (স) - বলেছেন, \"গিবত ব্যভিচারের চাইতেও মারাত্মক। সাহাবিগণ বললেন, হে আল্লাহর রাসুল! গিবত কীভাবে ব্যভিচারের চাইতেও মারাত্মক অপরাধ হয়? রাসুল (স) বললেন, কোনো ব্যক্তি ব্যভিচার করার পর তওবা করলে আল্লাহ তায়ালা তাকে ক্ষমা করে দিতে পারেন। কিন্তু গিবতকারীকে ততক্ষণ পর্যন্ত আল্লাহ মাফ করবেন না, যতক্ষণ না যার গিবত করা হয়েছে সে ব্যক্তি মাফ করবে।” (বায়হাকি) উপরের আলোচনা থেকে বোঝা যায়, জাকারিয়ার কাজটি হলো গিবত আর এটি মানুষের জন্য মারাত্মক পরিণতি বয়ে আনে।"
        }
      ]
    },
    {
      "number": "5",
      "uddipok": "জনাব জয়নাল তার পুত্র মফিজকে বললেন, বিনা বাধায়, বিনা রক্তপাতে মুসলিম বাহিনী মক্কা বিজয় করল। মক্কা বিজয়ের পর মহানবি (স) ঘোষণা করলেন, \"আজ তোমাদের প্রতি আমার কোনো অভিযোগ নেই, যাও তোমরা মুক্ত ও স্বাধীন।” মহানবি (স) অন্য বক্তব্যে বললেন, \"আমিই শেষ নবি। আমার পরে কোনো নবি-আসবে না।\"",
      "tag": "JB 23",
      "sub_questions": [
        {
          "label": "ক",
          "question": "হিলফুল ফুযুল কী?",
          "explanation": "হিলফুল ফুযুল হলো হযরত মুহাম্মদ (স) প্রতিষ্ঠিত একটি শান্তি সংঘ।"
        },
        {
          "label": "খ",
          "question": "হযরত খাদিজা (রা)-এর বিশ্বস্ত কর্মচারী মাইসারাকে কেন মুহাম্মদ (স)-এর সাথে সিরিয়া পাঠান?",
          "explanation": "হযরত খাদিজা (রা) এর বিশ্বস্ত কর্মচারী মাইসারাকে হযরত মুহাম্মদ (স)-এর গুণাবলি পর্যবেক্ষণ করার জন্য সিরিয়ায় পাঠান। হযরত মুহাম্মদ (স) ছিলেন অনন্য চারিত্রিক গুণাবলির অধিকারী। তাঁর সত্যবাদিতা, ন্যায়পরায়ণতা ও চারিত্রিক গুণাবলির সংবাদ যখন মক্কায় ছড়িয়ে পরে তখন আরবের শ্রেষ্ঠ সম্পদশালী, বিদুষী ও বিধবা মহিলা হযরত খাদিজা (রা) তাঁর ব্যবসায়ের দায়িত্ব হযরত মুহাম্মাদ (স)-এর ওপর অর্পণ করেন। হযরত মুহাম্মদ (স) তাঁর ব্যবসায়িক কাজে সিরিয়া যান। তখন খাদিজা (রা) মুহাম্মদ (স)-এর গুণাবলি পর্যবেক্ষণ করার জন্য তাঁর অত্যন্ত বিশ্বস্ত কর্মচারী মাইসারাকে মুহাম্মদ (স)-এর সাথে সিরিয়া পাঠান। মাইসারা সিরিয়া থেকে ফিরে মুহাম্মদ (স)-এর চারিত্রিক গুণাবলির বর্ণনা দেন। তাতে মুগ্ধ হয়েছিলেন হযরত খাদিজা (রা)।"
        },
        {
          "label": "গ",
          "question": "উদ্দীপকে মহানবি (স)-এর কোন গুণটি প্রতিফলিত হয়েছে? ব্যাখ্যা করো।",
          "explanation": "নিম্নের অনুরুপঃ আহমাদ আলীর ক্ষমা করার বিষয়টি মহানবি (স)-এর মক্কা বিজয়ের পর কুরাইশদের ক্ষমা করার ঘটনাটিকে নির্দেশ করে। নবুয়ত লাভের পর মহানবি (স) মক্কাবাসীর কাছে ইসলাম প্রচার শুরু করেন। কিন্তু তারা ইসলামের সুমহান আদর্শ গ্রহণ না করে তাঁকে এ কাজ থেকে বিরত রাখার জন্য তাঁর ওপর অমানবিক নির্যাতন চালায়। একপর্যায়ে তারা মহানবি (স)-কে হত্যার ষড়যন্ত্র করলে তিনি মদিনায় হিজরত করেন। পরবর্তী সময়ে রাসুল (স) প্রতিশোধ গ্রহণের সুযোগ পেয়েও প্রতিশোধ না নিয়ে ক্ষমার আদর্শ প্রতিষ্ঠা করেন। উদ্দীপকের আহমাদ আলীর মধ্যেও এ আদর্শের প্রতিফলন লক্ষণীয়। আহমাদ আলী এলাকার একজন স্বনামধন্য ব্যক্তি। একদা তার এলাকার লোকজন ক্ষুদ্র বিষয়কে কেন্দ্র করে দুই দলে বিভক্ত হয় এবং সংঘর্ষে জড়িয়ে পড়ে। আহমাদ আলী সবাইকে একত্র করে তাদের মাঝে মীমাংসা করে দেন এবং বলেন, আজ তোমাদের প্রতি কোনো অভিযোগ নেই। যাও, তোমরা সবাই এক হয়ে যাও। তার এ কর্মকান্ডে ক্ষমা করে দেওয়ার বিষয়টি ফুটে উঠেছে, যা কুরাইশদের প্রতি মহানবি (স)-এর ক্ষমার আদর্শই ধারণ করে। ষষ্ঠ হিজরিতে (৬২৮ খ্রি.) হুদাইবিয়া নামক স্থানে কুরাইশদের সাথে মহানবি (স)-এর দশ বছর ব্যাপী যুদ্ধবিরতি চুক্তি স্বাক্ষরিত হয়। কুরাইশরা এ চুক্তির শর্ত ভঙ্গ করায় রাসুল (স) ৬৩০ খ্রিষ্টাব্দে মক্কায় অভিযান পরিচালনা করেন। কুরাইশরা একসময় তাঁর ওপর অত্যাচার করলেও মক্কা বিজয়ের পর তিনি তাদের প্রতি সাধারণ ক্ষমা ঘোষণা করেন। সুতরাং আহমাদ আলীর আচরণে মহানবি (স)-এর ক্ষমার আদর্শই ফুটে উঠেছে।"
        },
        {
          "label": "ঘ",
          "question": "উদ্দীপকে উল্লেখিত মহানবি (স)-এর শেষের বক্তব্যটি যে ভাষণের অংশ সে ভাষণের তাৎপর্য নিরূপণ করো।",
          "explanation": "নিম্নের অনুরুপঃ উদ্দীপকের শেষাংশে আহমাদ আলীর ভাষণের সাথে রাসুল (স)-এর বিদায় হজের ভাষণটি সাদৃশ্যপূর্ণ। মহানবি (স) মক্কা বিজয়ের পর ৬৩২ খ্রিষ্টাব্দে হজ পালন করেন। এ সময় জিলহজ মাসের নবম তারিখে আরাফাতের ময়দানে উপস্থিত জনসমুদ্রের। উদ্দেশে মহানবি হযরত মুহাম্মদ (স) এক যুগান্তকারী ভাষণ দেন। এটিই বিদায় হজের ভাষণ। এ ভাষণে মহানবি (স) শিরক না করা, সৎকর্ম করা, আমানত রক্ষা করাসহ বিভিন্ন বিষয়ে দিকনির্দেশনা দেন, যা আহমাদ আলীর ভাষণেও প্রতিফলিত হয়। উদ্দীপকের আহমাদ আলী সকলকে উদ্দেশ্য করে বলেন, আল্লাহর সাথে কাউকে শরিক করবে না, সৎকর্ম দ্বারা শ্রেষ্ঠত্ব অর্জন করবে, আমানত রক্ষা করবে, পাপ কাজ থেকে বিরত থাকবে। তার এ ভাষণটি রাসুল (স)- এর বিদায় হজের ভাষণেরই প্রতিচ্ছবি। মূলত মহানবি (স)-এর বিদায় হজের ভাষণটি ছিল মানুষের জন্য জীবন পরিচালনার সুস্পষ্ট দিকনির্দেশনা। তিনি তাঁর ভাষণে উল্লিখিত বিষয়সমূহ ছাড়াও আরো অনেক বিষয়ে মানুষদের নির্দেশনা দেন। এ ভাষণে তিনি মানুষের জীবন ও সম্পদের নিরাপত্তা বিধান করেন, স্ত্রীদের প্রতি সদয় ব্যবহার করতে বলেন, পাপকাজ এবং সুদ গ্রহণ থেকে বিরত থাকতে বলেন। মহানবি (স) আরও বলেন, দেশ, বর্ণ, গোত্র, সম্প্রদায় নির্বিশেষে সব মুসলমান সমান। ধর্ম নিয়ে বাড়াবাড়ি করা যাবে না। দাস-দাসীদের প্রতি সদাচরণ করতে হবে। সব মুসলিম একে অন্যের ভাই ভাই। এ ভাষণের মাধ্যমে মহানবি (স) জাহিলিয়া যুগের সব কুসংস্কার ও হত্যার প্রতিশোধ বাতিল করে দেন এবং নিজেকে শেষ নবি হিসেবে ঘোষণা করেন। ব্যক্তিস্বাধীনতা, নিজ ধর্ম পালনের অধিকার, জানমালের নিরাপত্তা লাভের অধিকার, দাস-দাসীদের অধিকার, স্ত্রীদের অধিকার, সাম্য প্রভৃতি গুরুত্বপূর্ণ অধিকারগুলো বিদায় হজের ভাষণের মাধ্যমে প্রতিষ্ঠা লাভ করেছে। পরিশেষে বলা যায়, মানুষের সামগ্রিক জীবনযাপনের সব দিকনির্দেশনা বিদ্যমান থাকায় বিদায় হজের ভাষণের তাৎপর্য অপরিসীম।"
        }
      ]
    },
    {
      "number": "6",
      "uddipok": "শুক্রবারে জুমআর খুতবায় ইমাম সাহেব মুসল্লিদেরকে মানবজাতির সফলতা লাভের দিক নির্দেশনা ও মানুষকে সুন্দরতম গঠনে সৃষ্টি করা হয়েছে স্মরণ করিয়ে দেন এবং আল্লাহই শ্রেষ্ঠতম বিচারক তাও বলেন। অপরদিকে মাসুদ আছর নামাজ আদায়ের পর একটি সূরার বিষয়বস্তু পাঠ করলেন, যেখানে ইয়াতীমদের প্রতি কঠোর আচরণ ও উদাসীনভাবে সালাত আদায়কারীদের ব্যাপারে সতর্ক করা হয়েছে।",
      "tag": "JB 23",
      "sub_questions": [
        {
          "label": "ক",
          "question": "সূরা আত-তীন কুরআন মজিদের কততম সূরা?",
          "explanation": "সূরা আত-তীন কুরআন মজিদের ৯৫তম সূরা।"
        },
        {
          "label": "খ",
          "question": "বিচার দিবস বলতে কী বোঝায়? ব্যাখ্যা করো।",
          "explanation": "বিচার দিবস বলতে হাশরের ময়দানকে বলা হয়েছে। হাশর হলো মহাসমাবেশ। আল্লাহ তায়ালার নির্দেশে সব মানুষ ও প্রাণীকুল মৃত্যুর পর পুনরায় জীবিত হবে। সকলেই সেদিন একজন আহ্বানকারী ফেরেশতার ডাকে হাশরের মাঠে সমবেত হবে। এ ময়দান বিশাল ও সুবিন্যস্ত। পৃথিবীর প্রথম থেকে শেষ পর্যন্ত সব মানুষই সেদিন এ মাঠে একত্রিত হবে। এ মহাসমাবেশকেই হাশর বলা হয়। হাশরের মাঠে সবাইকে হিসাব-নিকাশ ও জবাবদিহির জন্য ডাকা হবে। এদিন আল্লাহ তায়ালা হবেন একমাত্র বিচারক।"
        },
        {
          "label": "গ",
          "question": "ইমাম সাহেবের আলোচনার সাথে কোন সূরার বিষয়বস্তুর মিল রয়েছে? ব্যাখ্যা করো।",
          "explanation": "ইমাম সাহেবের আলোচনার সাথে পবিত্র কুরআনের সূরা আত- তীনের বিষয়বস্তুর মিল রয়েছে। পবিত্র কুরআনের ৯৫তম সূরা আত-তীনে মহান আল্লাহ মানুষকে অত্যন্ত সুন্দর অবয়বে সৃষ্টি করার কথা বলেছেন। সৃষ্টিজগতের মধ্যে মানুষের আকৃতিই সবচেয়ে সুন্দর। তবে মানুষ যদি ভালো কাজ না করে অসৎ কাজে লিপ্ত হয় তবে সে নিকৃষ্ট জীবে পরিণত হতে পারে। উদ্দীপকে পবিত্র কুরআনের সূরা আত-তীনের একটি আয়াত উদ্ধৃত হয়েছে। সেখানে আল্লাহ তায়ালা বলেন, 'নিশ্চয়ই আমি মানুষকে অতি উত্তম গঠনে সৃষ্টি করেছি'। সূরা আত-তীনের প্রথম তিনটি আয়াতে বিভিন্ন গুরুত্বপূর্ণ বিষয়ের শপথ করে আল্লাহ তায়ালা মানুষকে অত্যন্ত সুন্দর সৃষ্টি হিসেবে ঘোষণা করেন। এ সূরার ৪ নম্বর আয়াতে ঘোষণা করা হয়েছে, 'নিশ্চয়ই আমি মানুষকে সুন্দরতম গঠনে সৃষ্টি করেছি।' সৃষ্টিজগতের মধ্যে মানুষের আকৃতিই সবচেয়ে সুন্দর। কিন্তু মানুষ যদি অসৎ ও অন্যায় কাজে লিপ্ত হয় তাহলে আল্লাহ তায়ালা দুনিয়া ও আখিরাতে তাকে লাঞ্ছিত এবং অপমানিত করবেন। সৎকর্ম ছাড়া মানুষের বাহ্যিক সৌন্দর্য মূল্যহীন হয়ে পড়ে। তাই সূরা আত-তীনের আয়াতটি আদর্শ জীবন গঠনের ক্ষেত্রে গুরুত্বপূর্ণ নির্দেশনা হিসেবে তাৎপর্যপূর্ণ ভূমিকা রাখতে পারে।"
        },
        {
          "label": "ঘ",
          "question": "মাসুদের পঠিত সূরা চিহ্নিতপূর্বক সেই আলোকে করণীয় বিশ্লেষণ করো।",
          "explanation": "মাসুদের পঠিত সূরাটি হলো সূরা আল-মাউন। যেখানে আমাদের অনেক করণীয় বিষয় আলোচিত হয়েছে। সূরা আল-মাউনে কাফির ও মুনাফিকদের কিছু বৈশিষ্ট্য বর্ণিত হয়েছে। এসব বৈশিষ্ট্য ও কাজের বর্ণনার মাধ্যমে এসব থেকে মানুষকে বিরত থাকার শিক্ষা দেওয়া হয়েছে। সূরা মাউনে আমরা দেখতে পাই, ইয়াতীমদের প্রতি কঠোর হওয়া এবং তাদের সাহায্য-সহযোগিতা করার পরিবর্তে রূঢ় ও নিষ্ঠুরভাবে তাড়িয়ে দেওয়ার কথা বলা হয়েছে। যা কাফির ও মুনাফিকদের কাজ। মুনাফিকদের আরও একটি বৈশিষ্ট্য হলো তারা ঠিকমতো সালাত আদায় করে না। বরং সালাত সম্পর্কে তারা উদাসীন, যা মাসুদের পঠিত বিষয়বস্তুতেও রয়েছে।উদ্দীপকে মাসুদ আসর নামাজ আদায়ের পর এমন একটি সূরার বিষয়বস্তু পাঠ করেছিল অর্থাৎ সূরা আল-মাউন পাঠ করেছিল। যেখানে ইয়াতীমদের প্রতি কঠোর আচরণ ও উদাসীনভাবে সালাত আদায়কারীদের ব‍্যাপারে সতর্ক করা হয়েছে। লোক দেখানোর জন্য সালাত আদায় করা যাবে না, বরং বিশুদ্ধ নিয়তে সঠিকভাবে আল্লাহ তায়ালার সন্তুষ্টি অর্জনের জন্য সালাত আদায় করতে হবে। আর যারা অর্থাৎ মুনাফিকদের মতো কর্মকাণ্ড করবে তাদের পরকালে কঠিন শাস্তির সম্মুখীন হতে হবে। আল্লাহ তায়ালা বলেন, 'নিশ্চয়ই মুনাফিকরা জাহান্নামের সর্বনিম্ন স্তরে থাকবে'। (সূরা আন-নিসা, আয়াত ১৪৫) পরিশেষে বলা যায়, আমাদের সকলের উচিত সূরা আল- মাউনের শিক্ষা আয়ত্ত করে সে অনুযায়ী আমল করা।"
        }
      ]
    },
    {
      "number": "7",
      "uddipok": "আবুল কাশেম একজন ব্যবসায়ী। দিনের বেলায় পানাহার ও অন্যান্য খারাপ কাজ থেকে বিরত থাকেন। তিনি জানেন এমন কাজ কর্মে তার প্রতিদান আল্লাহ নিজের হাতে দেন। অপরদিকে সুজন ফরাজী একজন গরিব কৃষক। সারাদিন কাজ করার পরও জামআতে নামায আদায় করেন। কারণ তিনি কুরআন মাজিদের বাংলা অর্থ পড়ে জানতে পেরেছেন, \"নিশ্চয়ই সালাত মানুষকে অশ্লীল ও খারাপ কাজ থেকে বিরত রাখে।\"",
      "tag": "JB 23",
      "sub_questions": [
        {
          "label": "ক",
          "question": "হাক্কুল ইবাদ কী?",
          "explanation": "মানুষের প্রতি মানুষের পারস্পরিক সহানুভূতি ও দায়িত্বই হলো হাক্কুল ইবাদ।"
        },
        {
          "label": "খ",
          "question": "আমাদের সৃষ্টির উদ্দেশ্য সম্পর্কে পরিত্র কুরআনে আল্লাহ কী বলেছেন?",
          "explanation": "পবিত্র কুরআনের সূরা আয-যারিয়াতের ৫৬ নম্বর আয়াতে আল্লাহ তায়ালা আমাদের সৃষ্টির উদ্দেশ্য সম্পর্কে বলেছেন। আল্লাহ তায়ালা বলেন, 'জিন ও মানবজাতিকে আমি (আল্লাহ) আমার ইবাদতের জন্যই সৃষ্টি করেছি। (সূরা আয যারিয়াত, আয়াত ৫৬) আমরা আল্লাহর বান্দা। তাঁর ওপর বিশ্বাস স্থাপন করা আমাদের অবশ্য কর্তব্য। আমরা পৃথিবীতে যত ইবাদতই করি না কেন, সকল ইবাদতের মূল উদ্দেশ্যই হলো মহান আল্লাহর সন্তুষ্ট অর্জন করা। এতে করে আল্লাহ তায়ালা সন্তুষ্ট হয়ে আমাদের দুনিয়া ও আখিরাতে কল্যাণ দান করবেন।"
        },
        {
          "label": "গ",
          "question": "আবুল কাশেম কোন প্রকারের ইবাদত পালন করেছেন? ব্যাখ্যা করো।",
          "explanation": "নিম্নের অনুরুপঃ আ. জলিল ইসলামের অন্যতম মৌলিক ইবাদত সাওম পালন করেছেন। সাওম আরবি শব্দ। এর আভিধানিক অর্থ হলো বিরত থাকা। শরিয়তের পরিভাষায়, সাওম হলো সুবহে সাদিক থেকে সূর্যাস্ত পর্যন্ত আল্লাহর সন্তুষ্টি লাভের আশায় নিয়তের সাথে পানাহার ও ইন্দ্রিয় তৃপ্তি থেকে বিরত থাকা, যা আ. জলিলের পালনকৃত ইবাদতের সাথে সাদৃশ্যপূর্ণ। উদ্দীপকের আ. জলিল প্রতি বছরের মতো এবারও মাসব্যাপী রাতের শেষ ভাগে কিছু খেয়ে সারাদিন পানাহার থেকে বিরত থাকেন। তার এ ইবাদতটি হলো সাওম। এটি একটি ফরজ ইবাদত। প্রাপ্তবয়স্ক প্রত্যেক নারী ও পুরুষের উপর রমযান মাসের এক মাস সাওম পালন করা ফরজ। সাওম কেবল আমাদের উপরই নয়; বরং পূর্বের সকল নবি-রাসুলের উম্মতের ওপরও ফরজ ছিল। সাওম পালনের মাধ্যমে সাওম পালনকারীর আত্মিক উৎকর্ষ সাধিত হয়। সাওমের মাধ্যমে মানুষের মনে তাকওয়া (আল্লাহভীতি) ও আল্লাহর প্রতি ভালোবাসা সৃষ্টি হয়। মানুষ লোভ-লালসা, হিংসা-বিদ্বেষ প্রভৃতি মন্দ কাজ থেকে বিরত থাকে। গরিবের ক্ষুধা- পিপাসার যন্ত্রণা উপলব্ধি করতে পারে। ফলে মানুষের মাঝে সহানুভূতি ও সহমর্মিতার ভাব সৃষ্টি হয়। একে-অপরকে সাহায্য-সহযোগিতা করার মাধ্যমে সামাজিক সম্পর্ক মজবুত হয়। তাই আমাদের রমযানে একমাস যথাযথভাবে সাওম পালন করতে হবে এবং এ থেকে শিক্ষা নিয়ে আমাদের জীবন গঠন করতে হবে।"
        },
        {
          "label": "ঘ",
          "question": "উদ্দীপকে উল্লেখিত আয়াতটির গুরুত্ব ও তাৎপর্য মূল্যায়ন করো।",
          "explanation": "উদ্দীপকে উল্লেখিত আয়াতটিতে সালাতের গুরুত্ব ও তাৎপর্য বিশেষভাবে ফুটে উঠেছে। যে ইবাদতের মাধ্যমে বান্দা প্রভুর নিকট দোয়া করে, দয়া ও ক্ষমা প্রার্থনা করে তাকে সালাত বলে। ইসলাম যে পাঁচটি স্তম্ভের ওপর প্রতিষ্ঠিত সালাত হলো তার দ্বিতীয়। প্রত্যেক মুসলমানের ওপর দৈনিক পাঁচ ওয়াক্ত সালাত আদায় করা ফরজ। সালাত একজন মুমিনকে যাবতীয় মন্দ ও গর্হিত কাজ থেকে বিরত রাখে, যা উদ্দীপকের সুজন ফরাজীর কর্মকাণ্ডে পরিলক্ষিত। উদ্দীপকে সুজন ফরাজী সারাদিন কাজ করার পরও জামআতে সালাত আদায় করেন। তিনি কুরআন পড়ে জানতে পেরেছেন, 'নিশ্চয়ই' সালাত মানুষকে অশ্লীল ও খারাপ কাজ থেকে বিরত রাখেন।' যাতে সালাতের গুরুত্ব প্রকাশ পায়। এ প্রসঙ্গে আল্লাহ তায়ালা বলেন, 'নিশ্চয়ই সালাত মানুষকে অশ্লীল ও খারাপ কাজ থেকে বিরত রাখে' (সূরা আনকাবুত, আয়াত ৪৫) এছাড়াও একজন মুসলিমের দৈনন্দিন জীবনে সালাতের গুরুত্ব অপরিসীম। সালাত মানুষকে আল্লাহর নৈকট্য অর্জনে সহায়তা করে। এর মাধ্যমে বান্দা তার প্রভুর সান্নিধ্য লাভ করতে পারে। আত্মা পরিশুদ্ধ হয় এবং ইমান মজবুত হয়। তাছাড়া সালাত মানুষকে সময়ের গুরুত্ব ও শৃঙ্খলাবোধের শিক্ষা দেয়। একসাথে জামাআতবদ্ধ হয়ে সালাত আদায়ের ফলে সামাজিক বন্ধনও সুদৃঢ় হয়। উপরের আলোচনা থেকে বলা যায়, উদ্দীপকে উল্লেখিত আয়াতটির আলোকে সালাতের গুরুত্ব অপরিসীম। তাই সবার উচিত জামাআতে সম্মিলিতভাবে সালাত আদায় করে পরস্পরের মধ্যে সুসম্পর্ক স্থাপন করা।"
        }
      ]
    },
    {
      "number": "8",
      "uddipok": "মনির ইসলামের ভিত্তিসমূহ সম্পর্কে জানতে চাইলে শিক্ষক এ প্রসঙ্গে একটি হাদিস উল্লেখ করেন। এই হাদিসে মহানবি (স) ইসলামের মূলভিত্তি সম্পর্কে বর্ণনা করেছেন। হাদিসটি শুনে শিক্ষার্থীরা ইসলামের ভিত্তিগুলো সম্পর্কে অবগত হয়। শিক্ষক আরও বলেন, তোমাদের এমন কিছু করা উচিত যা থেকে পাখি, মানুষ ও চতুষ্পদ জন্তু উপকৃত হবে যা সদকা হিসেবে গণ্য হবে।",
      "tag": "JB 23",
      "sub_questions": [
        {
          "label": "ক",
          "question": "ইসলামের ভিত্তি কয়টি?",
          "explanation": "ইসলামের ভিত্তি পাঁচটি।"
        },
        {
          "label": "খ",
          "question": "'সাওম'-কে ঢালস্বরূপ বলার কারণ কী?",
          "explanation": "সাওম বা রোযা মানুষকে কু-প্রবৃত্তির বিরুদ্ধে লড়াই করে নিরাপদ থাকতে সহায়তা করে বলে একে ঢাল হিসেবে ঘোষণা করা হয়েছে। সাওম ইসলামের চতুর্থ স্তম্ভ। প্রাপ্তবয়স্ক প্রত্যেক নর-নারীর ওপর সাওম পালন করা ফরজ। যুদ্ধক্ষেত্রে ঢাল যেমন মানুষের জীবন রক্ষা করে, তেমনি সাওম মানুষের খারাপ কাজ না করার ঢাল হিসেবে ব্যবহৃত হয়।"
        },
        {
          "label": "গ",
          "question": "শিক্ষক মহোদয়ের উল্লেখিত হাদিসটি থেকে শিক্ষার্থীরা কী শিক্ষা লাভ করতে পারে? তা ব্যাখ্যা করো।",
          "explanation": "শিক্ষক মহোদয়ের উল্লেখিত হাদিসটি থেকে শিক্ষার্থীরা ইসলামের রুকনগুলো সঠিকভাবে মূল্যায়ন করার শিক্ষা লাভ করতে পারবে। ইসলাম পাঁচটি ভিত্তির ওপর প্রতিষ্ঠিত। এই সাক্ষ্য দেওয়া যে, আল্লাহ ব্যতীত আর কোনো মাবুদ নেই। মুহাম্মদ (স) তাঁর বান্দা ও রাসুল এবং সালাত কায়েম করা, যাকাত প্রদান করা, হজ করা এবং রমযানের রোযা রাখা। (বুখারি ও মুসলিম) যা শিক্ষক মহোদয়ের উল্লেখিত হাদিসটির প্রতি ইঙ্গিত করে। এই হাদিসে মহানবি (স) ইসলামের পাঁচটি মূলভিত্তি একসাথে বর্ণনা করেছেন। এগুলো হলো ইমান, সালাত, যাকাত, হজ ও সাওম। এ পাঁচটি বিষয়ের ওপর ইসলামের ভিত্তি স্থাপিত। এর কোনো একটিকে বাদ দিলে ইসলাম পরিপূর্ণ হয় না। এই হাদিসে মহানবি (স) উপমার মাধ্যমে বিষয়টি সুন্দরভাবে বর্ণনা করেছেন। বলা হয়েছে, ইসলাম হলো একটা তাঁবু সদৃশ ঘর। ইমান হলো তাঁবুর মধ্যস্থিত মূল খুঁটি। এটি অত্যন্ত গুরুত্বপূর্ণ। এ মধ্যস্থিত খুঁটি ছাড়া তাঁবু দাঁড় করানো অসম্ভব। তাঁবুর বাকি চারটি খুঁটিও গুরুত্বপূর্ণ। এগুলো হলো- সালাত, যাকাত, হজ ও সাওম। সবগুলো খুঁটি ঠিক থাকলে তাঁবু ঠিকভাবে দন্ডায়মান থাকে। এর কোনো একটি খুঁটি না থাকলে তাঁবু ভুলুণ্ঠিত হয়। তাই উক্ত শিক্ষাগুলো থেকে বোঝা যায়, ইসলামের পূর্ণতার জন্য পাঁচটি ভিত্তিই গুরুত্বপূর্ণ। একজন পূর্ণাঙ্গ মুসলিম এ পাঁচটি বিষয়ের প্রতিই যথাযথ গুরুত্বারোপ করেন।"
        },
        {
          "label": "ঘ",
          "question": "শিক্ষকের শেষের বক্তব্যটি দ্বারা কীসের গুরুত্ব প্রকাশ পেয়েছে? পাঠ্যপুস্তকের আলোকে ব্যাখ্যা করো।",
          "explanation": "শিক্ষকের শেষের বক্তব্যটি দ্বারা বৃক্ষরোপণের গুরুত্ব প্রকাশ পেয়েছে। বৃক্ষরোপণ অত্যন্ত পুণ্যের একটি কাজ। বৃক্ষরোপণের মাধ্যমে মানুষ পার্থিব লাভের পাশাপাশি পরকালীন কল্যাণও লাভ করে। কেননা পশুপাখি, জীবজন্তু ও কীটপতঙ্গ, বৃক্ষের ফল ও ক্ষেতের ফসল খেয়ে থাকে। এতে বৃক্ষরোপণকারী ও ফসল আবাদকারী সদকাহ-এর সওয়াব লাভ করে, যা উদ্দীপকের শিক্ষকের শেষের বক্তব্যে প্রকাশ পেয়েছে। উদ্দীপকের শেষের উক্তিটিতে বলা হয়েছে, তোমাদের এমন কিছু করা উচিত যা থেকে পাখি, মানুষ ও চতুষ্পদ জন্তু উপকৃত হবে যা সদকা হিসেবে গণ্য হবে। এটি পাঠ্যবইয়ের বৃক্ষরোপণ সম্পর্কিত হাদিসটির শিক্ষা। আমাদের নবি (স) স্বয়ং আমাদের বৃক্ষরোপণে উৎসাহিত - করেছেন। কেননা রাসুল (স) বলেন, \"কোনো মুসলমান যদি বৃক্ষরোপণ করে কিংবা কোনো ফসল আবাদ করে, এরপর তা থেকে কোনো পাখি, মানুষ বা চতুষ্পদ জন্তু কিছু ভক্ষণ করে তবে তা সদকা হিসেবে গণ্য হবে।' (বুখারি ও মুসলিম) এ হাদিসে আমাদের জন্য নানামুখী শিক্ষা রয়েছে। বৃক্ষরোপণ অত্যন্ত কল্যাণকর একটি কাজ। এর দ্বারা মানুষ আর্থিকভাবে লাভবান হয়। আমাদের পরিবেশ সুরক্ষিত থাকে। পাশাপাশি আখিরাতেও রয়েছে উত্তম প্রতিদান। পরিশেষে বলা যায়, বৃক্ষরোপণ সম্পর্কিত হাদিসে আমাদের জন্য অনেক শিক্ষা রয়েছে, যা পালন করে চললে আমাদের জন্য দুনিয়ার পাশাপাশি আখিরাতেও রয়েছে উত্তম কল্যাণ।"
        }
      ]
    },
    {
      "number": "9",
      "uddipok": "শফিক ও সজল দুজন বন্ধু। শফিক তার বন্ধু সজল এর কাছ থেকে এক সপ্তাহের জন্য কিছু টাকা ধার নেয়। এক সপ্তাহের মধ্যেই টাকা ফেরত দিবে বলে সজলের সাথে ওয়াদাবদ্ধ হয়। পনেরো দিন চলে যায় কিন্তু শফিক আর দেখা করে না। টাকা চাইলেও ফেরত দেয় না। অন্যদিকে রফিক তার বন্ধু মুমিনের কাছে কিছু টাকা গচ্ছিত রাখলে তা ফেরত চাইলে যথাসময় ফেরত দেয়।",
      "tag": "SCC 24,JB 23",
      "sub_questions": [
        {
          "label": "ক",
          "question": "তাকওয়া কী?",
          "explanation": "তাকওয়া হলো আল্লাহ তায়ালার ভয়ে যাবতীয় অন্যায়, অত্যাচার ও পাপ কাজ থেকে বিরত থাকা।"
        },
        {
          "label": "খ",
          "question": "গিবতকে মৃত ভাইয়ের গোশত খাওয়ার সাথে তুলনা করা হয়েছে। কেন?",
          "explanation": "গিবত করাকে আল-কুরআনে নিজ মৃত ভাইয়ের গোশত খাওয়ার সাথে তুলনা করা হয়েছে। গিবত অর্থ সমালোচনা করা, পরনিন্দা ইত্যাদি। গিবত হলো কারও অনুপস্থিতিতে অন্যের কাছে এমন কোনো কথা বলা যা শুনলে সে কষ্ট পায়। গিবত মানুষের জন্য ভয়াবহ কুফল বয়ে আনে। গিবতকারীকে ততক্ষণ পর্যন্ত আল্লাহ মাফ করবেন না, যতক্ষণ না যার গিবত করা হয়েছে সে ব্যক্তি মাফ করবে। এ সম্পর্কে আল্লাহ তায়ালা বলেন, আর তোমরা একেঅন্যের গিবত করো না। তোমাদের কেউ কি তার মৃত ভাইয়ের গোশত খেতে ভালোবাসবে? বস্তুত তোমরা নিজেরাই তা অপছন্দ করে থাকো। (সূরা আল-হুজুরাত, আয়াত ১২)"
        },
        {
          "label": "গ",
          "question": "শফিকের আচরণে কোন বিষয়টি লঙ্ঘিত হয়েছে? বিশ্লেষণ করো।",
          "explanation": "নিম্নের অনুরুপঃ সুজনের আচরণে ওয়াদা পালনের অভাব পরিলক্ষিত হয়। কাউকে কোনো কথা দিয়ে বা কারও সাথে প্রতিজ্ঞা করে তা রক্ষা করাকে ওয়াদা পালন বলা হয়। এটি আখলাকে হামিদার (সচ্চরিত্র) অন্যতম গুণ। স্বয়ং আল্লাহ তায়ালা মানুষকে ওয়াদা পালনের নির্দেশ দিয়ে বলেছেন, 'হে ইমানদারগণ! তোমরা অঙ্গীকারসমূহ পূর্ণ করো।' (সূরা মায়িদা, আয়াত-১) কিন্তু সুজনের আচরণে ওয়াদা পালনের এ বিষয়টিই লঙ্ঘিত হয়েছে। উদ্দীপকের সুজন প্রতিমাসের দুই তারিখে তার কর্মচারীদের বেতন দেবেন বলে ঘোষণা দেন। কিন্তু মাসের দশ তারিখে পেরিয়ে গেলেও তিনি বেতন দেন না। তার এ কাজে আখলাকে হামিদার অন্যতম গুণ ওয়াদা পালনের বিষয়টি লঙ্ঘিত হয়েছে। ওয়াদা পালন করা মুমিনের অন্যতম বৈশিষ্ট্য। মহানবি (স) বলেছেন, 'যে ব্যক্তি ওয়াদা পালন করে না, তার দীন (ধর্ম) নেই।' (মুসনাদে আহমদ) মহান আল্লাহ বলেছেন, 'তোমরা প্রতিশ্রুতি পূর্ণ করো। নিশ্চয়ই এ সম্পর্কে জিজ্ঞাসা করা হবে।' (সূরা বনি ইসরাইল, আয়াত ৩৪) তাছাড়া ওয়াদা পালন না করা মুনাফিকের বৈশিষ্ট্য, আর মুনাফিকরা পরকালে জাহান্নামের সর্বনিম্ন স্তরে অবস্থান করবে। তাই মহান আল্লাহ মুমিনদের ওয়াদা ভঙ্গ না করার নির্দেশ দিয়েছেন। তিনি বলেন, 'হে মুমিনগণ! তোমরা যা পালন করো না, এমন কথা বলো কেন?' (সূরা আস- সফ, আয়াত ১৩) তাই বলা যায়, ওয়াদা পালন মানব চরিত্রের অন্যতম একটি গুণ। সুজনের আচরণে এ বিষয়টি লঙ্ঘিত হয়েছে।"
        },
        {
          "label": "ঘ",
          "question": "মুমিনের আচরণ চিহ্নিত করে পাঠ্যবইয়ের আলোকে বিশ্লেষণ করো।",
          "explanation": "নিম্নের অনুরুপঃ কও খ-এর কাজে আখলাকে হামিদাহর আমানত রক্ষা করার গুণটি প্রকাশ পেয়েছে। শিক্ষার্থীদের জীবনে এরূপ গুণাবলি অর্জনের গুরুত্ব অপরিসীম।। সাধারণত কারও নিকট কোনো অর্থ-সম্পদ, কথা গচ্ছিত রাখাকে আমানত বলে। তবে ব্যাপকার্থে শুধু ধন-সম্পদ নয় বরং যেকোনো জিনিস গচ্ছিত রাখাকে আমানত বলে। একজনের জান, মাল, সম্মান, কথা প্রতিজ্ঞা, ছাত্রছাত্রীদের নিকট বিদ্যালয়ের সব আসবাবপত্রও আমানতস্বরূপ, যাক ও খ-এর কাজে প্রকাশ পেয়েছে। উদ্দীপকে ক ও খ একই স্কুলে পড়াশোনা করে। তারা স্কুলের ডেস্ক, বেঞ্চ, চেয়ার, ডাস্টারসহ যাবতীয় মালসামগ্রীর যথাযথ ব্যবহার ও সংরক্ষণ করে। এতে করে তারা আমানত রক্ষা করেছে। ইসলামি জীবন দর্শনে আমানত রক্ষা করা বিশেষ গুরুত্বপূর্ণ। সচ্চরিত্র ব্যক্তির মধ্যে • আমানতদারি বিশেষভাবে বিদ্যমান থাকে। আমানত রক্ষা করা আল্লাহ তায়ালার নির্দেশ। আল্লাহ বলেন, 'নিশ্চয়ই আল্লাহ তোমাদের আদেশ দিচ্ছেন আমানতসমূহ তার মালিকের নিকট প্রত্যর্পণ করতে' (সূরা নিসা,' আয়াত, ৫৮)। আমানত রক্ষা করা মুমিনের জন্য আবশ্যক। প্রকৃত মুমিন ব্যক্তি কোনো অবস্থাতেই আমানতের খিয়ানত করে না। আমানত রক্ষা করা ইমানের অঙ্গস্বরূপ। মহানবি (স) ছিলেন আমানতদারির মূর্ত প্রতীক। ঘোর শত্রুরাও তাঁকে আমানতদার হিসেবে জানত। তাঁকে তারা আল-আমিন বা বিশ্বাসী তথা আমানতদার নামে ডাকত। উপরের আলোচনা থেকে বোঝা যায়, ক ও খ-এর কাজে আখলাকে হামিদার আমানত রক্ষা করার গুণটি প্রকাশ পেয়েছে। তাই আমরা সর্বাবস্থায় আমাদের দায়িত্ব ও কর্তব্য পালন করে আমানত রক্ষা করতে সচেষ্ট হব।"
        }
      ]
    },
    {
      "number": "10",
      "uddipok": "জাকির হোসেন ঈদুল ফিতর উপলক্ষ্যে গ্রামের বাড়িতে আসলে তার বন্ধুদের সাথে একত্রে আড্ডা দেয়। এর মধ্যে এক বন্ধু বলল, আসলামকে দেখছি না। তোমরা তার সম্পর্কে জান? তৎক্ষণাৎ শিহাব বলল, আরে সে তো অসৎ চরিত্রের লোক। সে মিথ্যা বলে, মানুষকে ধোঁকা দেয়। সে তো আমার কাছ থেকে ২৭ কেজি মাছ নিয়ে ২৫ কেজি মাছের দাম পরিশোধ করেছে। তার ব্যবসা প্রতিষ্ঠানের দাঁড়িপাল্লায় সবসময় ২০ গ্রাম কম দিয়ে ক্রেতাদের ঠকায়।",
      "tag": "JB 23",
      "sub_questions": [
        {
          "label": "ক",
          "question": "হিংসা কী?",
          "explanation": "হিংসা হলো অন্যের প্রতি বিরূপ মনোভাব পোষণ করা, নিজেকে বড় মনে করা, শত্রুতাবশত অন্যের ক্ষতি কামনা করা ইত্যাদি।"
        },
        {
          "label": "খ",
          "question": "মন্দ চরিত্রের লোক সমাজে ঘৃণিত কেন?",
          "explanation": "মন্দ চরিত্রের লোকেরা সমাজের জন্য ক্ষতিকর। তাই তারা সমাজে ঘৃণিত। আখলাকে যামিমাহ অর্থাৎ মন্দ চরিত্র ব্যক্তিকে পশুর চেয়েও অধম করে ফেলে। চরিত্রহীনতার কারণে তার হিতাহিত কোনো জ্ঞান থাকে না। নিজ স্বার্থরক্ষার জন্য সে মানবিক আদর্শসমূহ বিসর্জন দেয়। ফলে তার জীবন নানা ধরনের পাপাচারে পরিপূর্ণ হয়ে ওঠে। এর কারণে সমাজে শান্তি বিনষ্ট হয়। সমাজের সবাই তাকে ঘৃণা করে। ফলে মন্দ চরিত্রের লোকের জীবনে কোনো শান্তি থাকে না। ভয়, ঘৃণা, অবিশ্বাস ইত্যাদি নিয়ে তাকে বেঁচে থাকতে হয়।"
        },
        {
          "label": "গ",
          "question": "শিহাবের আচরণে কী প্রকাশ পেয়েছে? ব্যাখ্যা করো।",
          "explanation": "শিহাবের আচরণে গিবতের মতো নিন্দনীয় কাজ প্রকাশ পেয়েছে। গিবত শব্দের অর্থ পরনিন্দা করা, অসাক্ষাতে দুর্নাম করা, সমালোচনা করা, অপরের দোষ প্রকাশ করা ইত্যাদি। কারও অনুপস্থিতিতে অন্যের নিকট এমন কোনো কথা বলা যা শুনলে সে মনে কষ্ট পায় তাকে গিবত বলে। শিহাবের আচরণ এই গিবতেরই ইঙ্গিত দেয়। উদ্দীপকে আসলামের সম্পর্কে জানতে চাইলে শিহাব বলে, আসলাম অসৎ চরিত্রের লোক, যা গিবতের শামিল। কারণ কারও কোনো দোষ আলোচনা করা গিবতের সবচেয়ে পরিচিত রূপ। এছাড়াও শারীরিক দোষ-ত্রুটি, পোশাক পরিচ্ছদের সমালোচনা, জাত-বংশ নিয়ে ঠাট্টা-বিদ্রূপ করা ইত্যাদি গিবতের অন্তর্ভুক্ত। গিবত বা পরনিন্দা করা ইসলামে সম্পূর্ণভাবে হারাম। কারও গিবত করা যেমন হারাম তেমনি গিবত শোনাও হারাম। গিবতকারীকে গিবত করা থেকে বিরত থাকতে বলা হয়েছে। যে স্থানে গিবত করা হয় সে স্থানও এড়িয়ে চলতে হবে। গিবতের গুনাহ আল্লাহ মাফ করবেন না। সুতরাং বলা যায়, শিহাবের আচরণে গিবতের মতো নিন্দনীয় কাজ প্রকাশ পেয়েছে।"
        },
        {
          "label": "ঘ",
          "question": "আসলামের ক্রেতাদের ঠকানোর বিষয়টি পাঠ্যপুস্তকের আলোকে বিশ্লেষণ করো।",
          "explanation": "নিম্নের অনুরুপঃ হ্যাঁ, উদ্দীপকে প্রতারণা বিষয়টি প্রকাশ পাওয়ায় জসিম সাহেবের মন্তব্যটি আমি যথার্থ বলে মনে করি। প্রতারণা অর্থ ঠকানো, ফাঁকি দেওয়া, ধোঁকা দেওয়া, বিশ্বাস ভঙ্গ করা। এটি মিথ্যাচারের একটি বিশেষ রূপ। প্রতারণা নানাভাবে হতে পারে। সাধারণত আর্থিক লেনদেন ও ব্যবসায়-বাণিজ্যে প্রতারণার দৃষ্টান্ত বেশি পরিলক্ষিত হয়। যেমন- ওজনে কম দেওয়া, জাল মুদ্রা চালিয়ে দেওয়া, পণ্যদ্রব্যের দোষ গোপন করা, ভালো জিনিস দেখিয়ে বিক্রির সময় খারাপ জিনিস দেওয়া, বেশি দামের দ্রব্যের সাথে কম দামের দ্রব্য মিশিয়ে বিক্রি করা, ভেজাল মেশানো, ফলে ও মাছে রাসায়নিক দ্রব্য দেওয়া, পণ্যদ্রব্যের মিথ্যা প্রচারণা চালানো ইত্যাদি, যা উদ্দীপকে জসিম সাহেবের বক্তব্যের সাথে সাদৃশ্যপূর্ণ। উদ্দীপকে নকল ঔষধ সম্পর্কে জনৈক ব্যক্তির সাথে একাত্মতা পোষণ করে জসিম সাহেব বলেন, এরূপ আরও অনেক কাজ আমাদের সমাজে হচ্ছে। যেমন কেউ মুদ্রা জাল করছে। কেউ ওজনে চুরি করছে। আবার কেউ মিথ্যা গুজব ছড়াচ্ছে। এরূপ যারা করে তারা কিন্তু আমাদের নবির উম্মত হিসেবে কখনো গণ্য হবে না। তার বক্তব্যটি প্রতারণাকে নির্দেশ করে। আর এর কুফল সম্পর্কিত তার বক্তব্যটিও সঠিক। কেননা, প্রতারণা অত্যন্ত গর্হিত ও ঘৃণিত কাজ। এটি মিথ্যাচারের শামিল। এমনকি অনেক ক্ষেত্রে প্রতারণা মিথ্যা অপেক্ষাও জঘন্য। কারণ, প্রতারণা করার দ্বারা দুটো পাপ হয়। একটি মিথ্যা বলা ও অপরটি বিশ্বাস ভঙ্গ করা। সুতরাং সর্বাবস্থায় প্রতারণা বর্জন করা আবশ্যক। যে ব্যক্তি প্রতারণা করে সে প্রকৃত মুমিন নয়। কারণ ইমান ও প্রতারণা এক ব্যক্তির মধ্যে একত্রে থাকতে পারে না। প্রকৃত মুমিন কখনোই প্রতারণার আশ্রয় নেন না। নিজ স্বার্থের বিরোধী হলেও মুমিন ব্যক্তি সততা ও সত্যবাদিতার উপর অটল থাকেন। রাসুলুল্লাহ (স) হাদিসে স্পষ্ট ভাষায় বলেছেন, 'যে প্রতারণা করে, সে আমাদের দলভুক্ত নয়।' (তিরমিযি) পরিশেষে বলা যায়, প্রতারণা একটি মারাত্মক অপরাধ। আর্থ-সামাজিক ক্ষেত্রে এর কুফল অত্যন্ত ভয়াবহ। তাই প্রতারণা সম্পর্কিত জসিম সাহেবের বক্তব্যটি সঠিক বলে আমি মনে করি।"
        }
      ]
    },
    {
      "number": "11",
      "uddipok": "রহমতপুর গ্রামের দুই এলাকার মধ্যে জমি দখলকে কেন্দ্র করে সংঘর্ষে অনেক লোক আহত হয়। এ ঘটনার পর স্থানীয় ইউ.পি, সদস্য ইকবাল হোসেন উভয় এলাকার বিশিষ্ট ব্যক্তিদের একত্র করে সবার সম্মতিতে উভয় এলাকা থেকে সমানভাবে সদস্য নিয়ে 'যুব সংঘ' নামে একটি সংগঠন প্রতিষ্ঠা করেন এবং সংঘের মাধ্যমে সমাজে শান্তি প্রতিষ্ঠা করেন। ইহা দেখে রাফি অত্যন্ত খুশি হয় এবং সামাজিক ন্যায়বিচার প্রতিষ্ঠার দায়িত্ব নেয়। রাফির ভাই কোনো একটি অপরাধে জড়িয়ে পড়লে তাকে কঠোর শাস্তি দেয়।",
      "tag": "JB 23",
      "sub_questions": [
        {
          "label": "ক",
          "question": "কত খ্রিষ্টাব্দে মহানবি (স) হিজরত করেন?",
          "explanation": "৬২২ খ্রিষ্টাব্দে মহানবি (স) হিজরত করেন।"
        },
        {
          "label": "খ",
          "question": "মদিনা সনদ বলতে কী বোঝায়? লেখো।",
          "explanation": "৬২২ খ্রিষ্টাব্দে মহানবি হযরত মুহাম্মদ (স) মক্কা থেকে মদিনায় যান এবং সেখানে শান্তি প্রতিষ্ঠার জন্য একটি সনদ প্রণয়ন করেন, যা ইতিহাসে মদিনা সনদ নামে পরিচিত। মদিনা সনদ বিশ্বের প্রথম লিখিত সংবিধান। মহানবি (স) হিজরতের পর মদিনার ইহুদিদের সাথে সুসম্পর্ক গড়ে তোলার জন্য 'মদিনা সনদ' নামে এক মহাসনদ প্রণয়ন করেন। এ সনদে মোট ৪৭টি ধারা ছিল। এটি প্রণয়নের মাধ্যমে মদিনায় একটি সাধারণ প্রজাতন্ত্র প্রতিষ্ঠিত হয় এবং সেখানে বসবাসকারী সকল নাগরিক সুখে ও শান্তিতে বসবাস করতে থাকে।"
        },
        {
          "label": "গ",
          "question": "ইকবাল হোসেনের যুব সংঘ প্রতিষ্ঠায় মহানবি (স)-এর গঠিত কোন সংঘের প্রভাব রয়েছে? ব্যাখ্যা করো।",
          "explanation": "নিম্নের অনুরুপঃ আবুজার সাহেব কর্তৃক গঠিত সংঘের সাথে মহানবি (স) কর্তৃক প্রতিষ্ঠিত হিলফুল ফুযুল সংঘের সাদৃশ্য রয়েছে। সমাজে শান্তি প্রতিষ্ঠার উদ্দেশ্যে মহানবি (স) আরবের শান্তিকামী যুবকদের নিয়ে যে সংঘ প্রতিষ্ঠা করেন তাকে হিলফুল ফুযুল বলে। এ সংঘের উদ্দেশ্য ছিল সমাজে শান্তি-শৃঙ্খলা প্রতিষ্ঠা করা এবং গোত্রে-গোত্রে সম্প্রীতি প্রতিষ্ঠা করা। এ সংঘের আদর্শের আলোকেই তৎকালীন আরবে গোত্রকলহ বন্ধ হয়ে শান্তি ও সম্প্রীতি প্রতিষ্ঠিত হয়েছিল। আবুজার সাহেবের কর্মকাণ্ডে এ সংঘেরই প্রতিচ্ছবি ফুটে ওঠে। উদ্দীপকের আবুজার সাহেবের এলাকায় বেশ কিছুদিন যাবৎ দুই পক্ষের সমর্থকদের মধ্যে মারামারি ও অরাজকতা চলতে থাকে। আবুজার সাহেব এ সমস্যা সমাধানের লক্ষ্যে বিবদমান পক্ষের নেতৃস্থানীয় ব্যক্তি ও এলাকার শান্তিকামী যুবকদের নিয়ে একটি সংঘ গঠন করেন। এ সংঘের কল্যাণে পরবর্তীতে দুই পক্ষের মধ্যে শান্তি প্রতিষ্ঠিত হয়। তার এ কাজটি মহানবি (স) কর্তৃক গঠিত 'হিলফুল ফুযুল' নামক সংঘেরই অনুরূপ। মহানবি (স) ফিজার যুদ্ধের ভয়াবহতা দেখে অত্যন্ত ব্যথিত হন। এজন্য সমাজের সর্বত্র 'শান্তি প্রতিষ্ঠার জন্য 'হিলফুল ফুযুল' গঠন করেন। তৎকালীন সমাজে শান্তি প্রতিষ্ঠায় এ সংঘের ভূমিকা ছিল অনস্বীকার্য। আবুজার সাহেব কর্তৃক গঠিত সংঘটি এই সংঘেরই প্রতিচ্ছবি।"
        },
        {
          "label": "ঘ",
          "question": "রাফির কর্মকাণ্ড যে খলিফার সাথে সম্পর্কিত তার চরিত্র বিশ্লেষণ করো।",
          "explanation": "রাফির কর্মকাণ্ড হযরত উমর (রা)-এর সাথে সম্পর্কিত, যিনি মানবীয় গুণাবলিতে ছিলেন অনন্য বৈশিষ্ট্যের অধিকারী। খলিফা উমর (রা) প্রথম দিকে ইসলামের ঘোর শত্রু ছিলেন। ইসলাম গ্রহণের পর তার মধ্যকার মানবীয় গুণাবলি সমুজ্জ্বল হয়ে ওঠে। তিনি ছিলেন ন্যায় ও ইনসাফের মূর্ত প্রতীক। ন্যায়বিচার প্রতিষ্ঠায় তিনি তাঁর পুত্র আবু শাহয়াকেও মদপানের অপরাধে কঠোর শাস্তি দিয়েছিলেন, যা রাফির কর্মকাণ্ডেও পরিলক্ষিত হয়। উদ্দীপকে রাফি সামাজিক ন্যায়বিচার প্রতিষ্ঠার দায়িত্ব নেয়। রাফির ভাই কোনো একটি অপরাধে জড়িয়ে পড়লে তাকে কঠোর শাস্তি দেয়। তার এ কর্মকাণ্ডে হযরত উমর (রা)-এর আদর্শের মিল পাওয়া যায়। প্রকৃতপক্ষে উমর (রা)-এর জীবনাদর্শে ন্যায় এ ইনসাফের অনেক বিষয়াবলি রয়েছে। উমর (রা) ছিলেন একজন প্রজাদরদি ও দায়িত্বশীল শাসক। আইনের চোখে তিনি ধনী-গরিব, উঁচু-নীচু, আপন-পরের মধ্যে কোনো ভেদাভেদ করতেন না। জনগণের স্বার্থে তিনি পুলিশ ও গোয়েন্দা বিভাগ প্রতিষ্ঠা করেন। কৃষির উন্নয়নে তিনি খাল খননের ব্যবস্থা করেন। জনসাধারণের অবস্থা নিজের চোখে দেখার জন্য তিনি রাতের আঁধারে পাড়া, মহল্লায় ঘুরে বেড়াতেন। ক্ষুধার্ত শিশুর কান্নার আওয়াজ শুনে তিনি নিজ কাঁধে আটার বস্তা নিয়ে তাঁবুতে দিয়ে আসেন। তিনি কোনো দেহরক্ষী রাখতেন না। অর্ধ-পৃথিবীর শাসক হওয়া সত্ত্বেও তিনি অত্যন্ত দীনহীন ও সাদাসিধে জীবনযাপন করতেন। পরিশেষে বলা যায়, শাসক হিসেবে উমর (রা) ছিলেন ন্যায়বিচারক ও প্রজাবৎসল। তাই সকল শাসকের উচিত তাঁর আদর্শ অনুযায়ী শাসন পরিচালনা করা এবং দেশ ও জাতির কল্যাণ নিশ্চিত করা।"
        }
      ]
    }
  ]
}