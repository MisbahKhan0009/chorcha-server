{
  "title": "ভিকারুননিসা নূন স্কুল এন্ড কলেজ ২০২৪",
  "subtitle": "ইসলাম ও নৈতিক শিক্ষা (11)",
  "questions": [
    {
      "number": "1",
      "uddipok": "সুরাইয়া পৈত্রিক সম্পত্তি বণ্টনের সময় ভাই শাকিলের অর্ধেক অংশ পায়। এতে তার স্বামী শাহীন নানা নেতিবাচক মন্তব্য করতে থাকে। এক পর্যায়ে কুরআনের এ বিধানটির জন্য কুরআন ও মহানবি (স)-কে নিয়ে ঠাট্টা উপহাস করতে থাকে। অপরদিকে শাহীনের বড় ভাই নিঃসন্তান হওয়ায় মাজারে গিয়ে সিজদায় পড়ে সন্তান চায়।",
      "tag": "VNSC 24",
      "sub_questions": [
        {
          "label": "ক",
          "question": "শিরক কাকে বলে?",
          "explanation": "মহান আল্লাহর সাথে কোনো ব্যক্তি বা বস্তুকে অংশীদার সাব্যস্ত করাকে শিরক বলে।"
        },
        {
          "label": "খ",
          "question": "ইসলামকে শান্তির ধর্ম বলা হয় কেন? ব্যাখ্যা করো।",
          "explanation": "মানুষকে শান্তির পথ দেখায় বলে ইসলামকে শান্তির ধর্ম বলা হয়। 'ইসলাম' শব্দটি সিলমুন মূলধাতু থেকে নির্গত, সিলমুন অর্থ শান্তি। ইসলাম সর্বজনীন ধর্ম এটি কোনো কাল, অঞ্চল বা জাতিতে সীমাবদ্ধ নয়। ইসলামি বিধি-বিধান মেনে চললে মানুষ দুনিয়া ও আখিরাতে শান্তিময় জীবন লাভ করবে। আর এ জন্যই ইসলামকে শান্তির ধর্ম বলা হয়।"
        },
        {
          "label": "গ",
          "question": "শাহীনের আচরণ কীসের পর্যায়ে পড়ে? ব্যাখ্যা করো।",
          "explanation": "শাহীনের আচরণ কুফরের পর্যায়ে পড়ে। কুফর শব্দের অর্থ অবিশ্বাস করা, অবাধ্য হওয়া। আল্লাহ তায়ালার মনোনীত দীন ইসলামের মৌলিক বিষয়গুলোর কোনো একটিরও প্রতি অবিশ্বাস করাকে কুফর বলে। মানুষ নানাভাবে কুফরি করতে পারে। যেমন- মৌলিক ইবাদত অস্বীকার করা, কাফিরদের অনুকরণ করা, ইসলামের কোনো বিষয় নিয়ে ঠাট্টা করা ইত্যাদি। শাহীনের আচরণে এরূপ একটি বিষয় প্রকাশ পেয়েছে। উদ্দীপকে শাহীনের স্ত্রী সম্পদ বণ্টনের সময় তার ভাইয়ের অর্ধেক অংশ পায় বলে শাহীন কুরআন ও মহানবি (স)-কে নিয়ে ঠাট্টা করে। তার এ কাজটি কুফরের পর্যায়ভুক্ত। কেননা উত্তরাধিকার নীতিমালা ইসলামের গুরুত্বপূর্ণ বিধান। এ বিধান নিয়ে যে ঠাট্টা করবে সে কাফির হিসেবেই গণ্য হবে। কাফিরদের সম্পর্কে মহান আল্লাহ বলেন, \"যারা কুফরি করবে এবং আমার নিদর্শনগুলো অস্বীকার করবে, তারাই জাহান্নামের অধিবাসী\" (সূরা আল- বাকারা, আয়াত ৩৯)। তাই কাফির হিসেবে শাহীনকেও কঠিন পরিণতি ভোগ করতে হবে।"
        },
        {
          "label": "ঘ",
          "question": "শাহীনের ভাইয়ের কাজটির ধরন ও কুফল বর্ণনা করো।",
          "explanation": "শাহীনের ভাইয়ের কাজে শিরক প্রকাশ পেয়েছে, যার কুফল অত্যন্ত ভয়াবহ। শিরক শব্দের অর্থ অংশীদার সাব্যস্ত করা। একাধিক স্রষ্টা বা উপাস্যে বিশ্বাস করা। ইসলামি পরিভাষায় মহান আল্লাহর সাথে কোনো ব্যক্তি বা বস্তুকে শরিক করা কিংবা তার সমতুল্য মনে করাকে শিরক বলা হয়। মানুষ নানাভাবে শিরকে লিপ্ত হতে পারে। যেমন- ঈসা (আ)-কে আল্লাহর পুত্র মনে করা, আল্লাহ ব্যতীত কাউকে সিজদাহ দেওয়া ইত্যাদি। শাহীনের ভাইয়ের কাজে এরূপ জঘন্য গুনাহের ইঙ্গিত রয়েছে। উদ্দীপকের শাহীনের ভাই নিঃসন্তান হওয়ায় মাজারে গিয়ে সিজদাহ করে। আল্লাহ ব্যতীত অন্য কিছুকে সিজদাহ করার কারণে সে পৃথিবীর সব প্রকার জুলুমের মধ্যে সবচেয়ে বড় জুলুম করেছে। এ ধরনের মানুষের প্রতি আল্লাহ তায়ালা খুবই অসন্তুষ্ট। তিনি অপার ক্ষমাশীল ও অসীম দয়াময় হওয়া সত্ত্বেও শিরকের অপরাধ ক্ষমা করেন না। আল্লাহ তায়ালা বলেন, 'নিশ্চয়ই আল্লাহ তাঁর সাথে শিরক করার অপরাধ ক্ষমা করেন না। 'এতদ্ব্যতীত যেকোনো পাপ যাকে ইচ্ছা ক্ষমা করেন।' (সূরা আন-নিসা, আয়াত ৪৮) বস্তুত আল্লাহ তায়ালার দয়া, ক্ষমা ও রহমত ব্যতীত দুনিয়া ও আখিরাতে কল্যাণ লাভ করা কোনোক্রমেই সম্ভব নয়। পরকালে মুশরিকদের জন্য রয়েছে যন্ত্রণাদায়ক শাস্তি। আল-কুরআনে সুস্পষ্টভাবে বর্ণনা করা হয়েছে- 'যে ব্যক্তি আল্লাহর সাথে শিরক করবে আল্লাহ তার জন্য অবশ্যই জান্নাত হারাম করে দেবেন। এবং তার আবাস জাহান্নাম।' (সূরা আল-মায়িদা, আয়াত ৭২) উপরের আলোচনার নিরিখে বলা যায়, শিরক একটি অমার্জনীয় অপরাধ। শাহীনের ভাই এ অপরাধে লিপ্ত হওয়ার কারণে দুনিয়া ও আখিরাতে কঠিন শাস্তির মুখোমুখি হবে।"
        }
      ]
    },
    {
      "number": "2",
      "uddipok": "শিক্ষক জহরুল হক ইসলাম ও নৈতিক শিক্ষার ক্লাসে ছাত্রদের বলেন- দুনিয়ার জীবনই শেষ জীবন নয়, মৃত্যুর পর আমাদের আরো একটি জীবন আছে। সেখানে মানুষের দুনিয়ার কৃতকর্মের হিসাব নেওয়া হবে। এ কথা শুনে মেধাবী ছাত্র কাসেম বলে- পরকালীন জীবনে মুক্তি ও সফলতা লাভ করার জন্য ইসলামের কোনো বিকল্প নেই। কেননা ইসলামই হলো একটি পরিপূর্ণ জীবনব্যবস্থা।",
      "tag": "VNSC 24",
      "sub_questions": [
        {
          "label": "ক",
          "question": "তাওহিদ কাকে বলে?",
          "explanation": "মহান আল্লাহকে এক ও অদ্বিতীয় সত্তা হিসেবে স্বীকার করে নেওয়াকে তাওহিদ বলে।"
        },
        {
          "label": "খ",
          "question": "আসমানি কিতাবে বিশ্বাস করতে হবে কেন? ব্যাখ্যা করো।",
          "explanation": "ইমানের মৌলিক বিষয় হওয়ায় আসমানি কিতাবে বিশ্বাস অপরিহার্য। আল্লাহ তায়ালার পবিত্র বাণীসমষ্টি আসমানি কিতাব নামে পরিচিত। মানবজাতির কল্যাণের জন্য মহান আল্লাহ এসব কিতাব নাজিল করেছেন। আসমানি কিতাবসমূহে বিশ্বাস স্থাপন না করলে প্রকৃত মুমিন হওয়া যায় না। কারণ আসমানি কিতাবগুলোর মাধ্যমেই মানুষ আল্লাহ তায়ালা, নবি- রাসুল, ফেরেশতা, পরকাল ইত্যাদি সম্পর্কে জানতে পেরেছে। সুতরাং ইমানের পরিপূর্ণতার জন্য আসমানি কিতাবে বিশ্বাস রাখতে হবে।"
        },
        {
          "label": "গ",
          "question": "শিক্ষক জহুরুল হকের আলোচনায় পরকালীন জীবনের কোন সূরাটি ফুটে উঠেছে? ব্যাখ্যা করো।",
          "explanation": "শিক্ষক জহরুল হকের আলোচনায় পরকালীন জীবনের চার নম্বর স্তর হাশরের প্রতিচ্ছবি ফুটে উঠেছে। হাশর শব্দের অর্থ মহাসমাবেশ। এটি পরকালীন জীবনের চতুর্থ স্তর। সৃষ্টির শুরু থেকে শেষ পর্যন্ত সব মানুষকে এ স্তরের মুখোমুখি হতে হবে। এখানে সব মানুষকেই তার কৃতকর্মের জবাবদিহি করতে হবে। শিক্ষকের বক্তব্যে এ বিষয়টিই প্রকাশ পেয়েছে। উদ্দীপকে শিক্ষক জহরুল হক বলেন, দুনিয়ার জীবনই শেষ নয়, মৃত্যুর পর আমাদের আরও একটি জীবন রয়েছে। সেখানে মানুষের দুনিয়ার সব কৃতকর্মের হিসাব দিতে হবে। প্রকৃতপক্ষে, এই জীবনই হলো, হাশরের জীবন। আল্লাহ তায়ালার নির্দেশনায় সব মানুষ ও প্রাণিকুল মৃত্যুর পর পুনরায় জীবিত হবে। সবাই সেদিন একজন আহ্বানকারী ফেরেশতার ডাকে হাশরের ময়দানে সমবেত হবে। মানুষের এই মহাসমাবেশকেই হাশর বলা হয়। হাশরের ময়দান হলো হিসাব-নিকাশের দিন, জবাবদিহিতার দিন। এদিন সব মানুষের সমস্ত কাজকর্মের হিসাব নেওয়া হবে। আল্লাহ অয়ালা হবেন একমাত্র বিচারক। আল্লাহ বলেন, 'তিনি (আল্লাহ) বিচার দিবসের মালিক।' (সূরা আল-ফাতিহা, আয়াত ৩) সুতরাং দেখা যায়, শিক্ষক জহরুল হক আখিরাতের অন্যতম স্তর হাশরের প্রতিই ইঙ্গিত করেছে।"
        },
        {
          "label": "ঘ",
          "question": "\"ইসলামই হলো একটি পরিপূর্ণ জীবনব্যবস্থা\"- কুরআন ও হাদিসের আলোকে বিশ্লেষণ করো।",
          "explanation": "নিম্নের অনুরুপঃ ইসলামি শরিয়তের আলোকে আব্দুর রহমানের ধারণা সঠিক। ইসলাম হলো- আল্লাহ তায়ালার প্রবর্তিত পূর্ণাঙ্গ দীন বা জীবনবিধান। এটি মানবজাতির জন্য আল্লাহ তায়ালার একটি বিশেষ নিয়ামত। শরিয়তের সর্বশেষ ও পূর্ণাঙ্গ রূপ হলো ইসলাম। মানবজীবনের সব বিষয় ও সমস্যার পরিপূর্ণ সমাধানের দিকনির্দেশনা দেওয়া হয়েছে ইসলামে। আব্দুর রহমানের মনোভাবেও এ বিষয়টি প্রতিফলিত হয়েছে। উদ্দীপকের আব্দুর রহমানের মতে, মানবজীবনের জন্য যা যা প্রয়োজন তার সবকিছু রয়েছে ইসলামে। প্রকৃতপক্ষে সুষ্ঠু ও সুন্দরভাবে জীবন পরিচালনার জন্য ইসলামের কোনো বিকল্প নেই, কেননা ইসলামই হলো একমাত্র পরিপূর্ণ জীবনব্যবস্থা। এটি অল্লাহর মনোনীত ধর্ম। আল্লাহ তায়ালা বলেন অর্থ: 'নিশ্চয়ই আল্লাহর কাছে ইসলামই একমাত্র মনোনীত ধর্ম বা জীবন ব্যবস্থা' (সূরা আলে ইমরান, আয়াত ১৯)। এটি মানবজাতির জন্য মহান আল্লাহর নির্দেশিত সর্বশেষ ও সর্বোত্তম জীবনবিধান। এটি কোনো কাল, অঞ্চল বা জাতির জন্য সীমাবদ্ধ নয়। মানুষের জন্ম থেকে মৃত্যু পর্যন্ত সব কাজের যথাযথ দিক-নির্দেশনা রয়েছে ইসলামে। ব্যক্তিগত, পারিবারিক, সামাজিক, অর্থনৈতিক, রাজনৈতিক ও আন্তর্জাতিক সব বিষয়ই ইসলামে যথাযথভাবে বর্ণনা করা হয়েছে। এমনকি মানুষের মৃত্যুর পরবর্তী জীবনের অবস্থারও বর্ণনা ইসলামে রয়েছে। তাই বলা যায় যে, আব্দুর রহমানের ধারণা যথার্থ।"
        }
      ]
    },
    {
      "number": "3",
      "uddipok": "আতহার একজন অসাধু ব্যবসায়ী। সে ভেজাল মাল বিক্রি করে। ওজনে কম দেয়। পণ্যদ্রব্যের দোষত্রুটি গোপন রাখে। ভালো মালের সাথে মন্দ মাল মিশিয়ে বিক্রি করে। ধোঁকাবাজির মাধ্যমে গ্রাহকদের ক্ষতিগ্রস্ত করে। একদিন সে মসজিদের ইমাম সাহেবের নিকট শোনে- এ ধরনের কাজ সম্পূর্ণ হারাম এবং পরকালে এ জন্য তাকে জাহান্নামের সর্বনিম্ন স্তরে অবস্থান করতে হবে।",
      "tag": "VNSC 24",
      "sub_questions": [
        {
          "label": "ক",
          "question": "সিরাত কী?",
          "explanation": "সিরাত হলো হাশরের ময়দান থেকে জান্নাত পর্যন্ত জাহান্নামের ওপর দিয়ে চলমান একটি উড়াল সেতু।"
        },
        {
          "label": "খ",
          "question": "আমরা তকদিরে বিশ্বাস করব কেন? ব্যাখ্যা করো।",
          "explanation": "নিম্নের অনুরুপঃ তকদিরে বিশ্বাস ইমানের মৌলিক সাতটি বিষয়ের একটি হওয়ায় এতে বিশ্বাস স্থাপন করা জরুরি। একজন মুসলিমকে ইমানের যে সাতটি মৌলিক বিষয়ের প্রতি দৃঢ় বিশ্বাস করতে হয় তকদির সেগুলোর একটি। তকদির শব্দের অর্থ নির্ধারিত পরিমাণ, ভাগ্য বা নিয়তি। মানুষের ভাগ্যের একমাত্র নির্ধারক মহান আল্লাহ। ভালো-মন্দ সবকিছু তাঁর পক্ষ থেকে নির্ধারিত হয়। মানুষ তার কর্মগুণে সাফল্য লাভ করতে পারে। তকদির বা ভাগ্যের ভালো-মন্দের ওপর এরূপ বিশ্বাস মুমিন হওয়ার জন্য অপরিহার্য।"
        },
        {
          "label": "গ",
          "question": "আতহারের চরিত্রে কী প্রকাশ পেয়েছে? ব্যাখ্যা করো।",
          "explanation": "আতহারের চরিত্রে আখলাকে যামিমাহর অন্যতম দিক প্রতারণার বৈশিষ্ট্য বিদ্যমান। প্রতারণা মিথ্যাচারের একটি বিশেষ রূপ। প্রকৃত অবস্থা গোপন রেখে ফাঁকি বা ধোঁকার ওপর ভিত্তি করে নিজ স্বার্থ হাসিল করাকে প্রতারণা বলা হয়। প্রতারণার মাধ্যমে অন্যকে ভুল বুঝিয়ে ঠকানো হয়। আতহারের চরিত্রেও এ বৈশিষ্ট্য দেখা যায়। উদ্দীপকের আতহার একজন অসাধু ব্যবসায়ী। সে ভেজাল মাল বিক্রি করে, ওজনে কম দেয়, পণ্যের দোষত্রুটি গোপন রাখে, ভালো ও খারাপ মাল মিশিয়ে বিক্রি করে। তার এ ধরনের কর্মকাণ্ড প্রতারণার অন্তর্ভুক্ত। প্রতারণা নানাভাবে হতে পারে, সাধারণত আর্থিক লেনদেন ও ব্যবসা বাণিজ্যে প্রতারণার দৃষ্টান্ত বেশি দেখা যায়। যেমন- ভুল ও মিথ্যা তথ্য দেওয়া, পণ্যদ্রব্যের দোষ গোপন করা, ভালো জিনিস দেখিয়ে বিক্রির সময় খারাপ জিনিস দিয়ে দেওয়া, বেশি দামের দ্রব্যের সাথে কম দামের দ্রব্য মিশিয়ে বিক্রি করা, পণ্যদ্রব্যের মিথ্যা প্রচারণা চালানো ইত্যাদি। উদ্দীপকের আতহারের মধ্যে এগুলোর উপস্থিতি থাকায় তার কার্যক্রম প্রতারণার শামিল।"
        },
        {
          "label": "ঘ",
          "question": "ইমাম সাহেবের বক্তব্যটি তোমার পাঠ্যপুস্তকের আলোকে বিশ্লেষণ করো।",
          "explanation": "নিম্নের অনুরুপঃ তারা মিয়ার কাজে প্রতারণা প্রকাশ পেয়েছে, যার পরিণতি অত্যন্ত ভয়াবহ। প্রতারণা অর্থ ঠকানো, ফাঁকি দেওয়া, ধোঁকা দেওয়া, বিশ্বাস ভঙ্গ করা। প্রকৃত অবস্থা গোপন রেখে ফাঁকি বা ধোঁকার ওপর ভিত্তি করে নিজ স্বার্থ হাসিল করাই প্রতারণা। সাধারণত আর্থিক লেনদেনে ও ব্যবসা-বাণিজ্যে প্রতারণার দৃষ্টান্ত বেশি দেখা যায়। তারা মিয়া এ কাজের সাথেই সংশ্লিষ্ট। উদ্দীপকের তারা মিয়া সরিষার তেলের সাথে পাম তেল মিশিয়ে বিক্রি করেন। তিনি মাল ওজনেও কম দেন। মূলত প্রতারণার মাধ্যমে দুটো পাপ হয়। একটি মিথ্যা ও অপরটি বিশ্বাস ভঙ্গ করা। যে ব্যক্তি প্রতারণা করে সে প্রকৃত মুমিন নয়। আমাদের প্রিয়নবি (স) বলেছেন, 'যে প্রতারণা করে সে আমাদের দলভুক্ত নয়।' (তিরমিযি) ইসলামি শরিয়তে প্রতারণা করা, ধোঁকা দেওয়া সম্পূর্ণরূপে হারাম। এটি একটি সমাজদ্রোহী অপরাধ। এর মাধ্যমে পরস্পরের আস্থা ও বিশ্বাস নষ্ট হয়। সমাজে শত্রুতা জন্ম নেয়। প্রতারণাকারী মানবসমাজে যেমন ঘৃণিত তেমনি আল্লাহর নিকটও ঘৃণিত। আখিরাতে তার জন্য রয়েছে দুর্ভোগ ও শাস্তি। আল্লাহ তায়ালা বলেন, 'ধ্বংস তাদের জন্য যারা মাপে কম দেয়। যারা লোকের নিকট থেকে মেপে নেওয়ার সময় পূর্ণমাত্রায় গ্রহণ করে এবং যখন তারা মেপে বা ওজন করে দেয় তখন কম দেয়।' (সূরা-আল মুতাফফিফিন, আয়াত ১-৩) উপরের আলোচনা থেকে বোঝা যায়, তারা মিয়ার কাজ অর্থাৎ প্রতারণা অত্যন্ত জঘন্য অপরাধ। তাই এটি বর্জন করা অবশ্য কর্তব্য।"
        }
      ]
    },
    {
      "number": "4",
      "uddipok": "দশম শ্রেণির ফাতিমা ও রুকাইয়া আল-কুরআন নিয়ে আলোচনা করেছিল। ফাতিমা বলল- কুরআনে এমন কিছু সূরা রয়েছে যার শব্দগুলো শক্তিশালী, ভাবগম্ভীর ও অন্তরে প্রকম্পন সৃষ্টিকারী। রুকাইয়া বলে- আমি কুরআনের একটি বিশেষ সূরা পড়েছি তাই মনে করি আল্লাহ মানুষের ভালো মন্দ, সৎকর্ম ও অসৎকর্ম সম্পর্কে জ্ঞান দান করেন। সূরাটিতে পূর্ববর্তী জাতিসমূহের অবাধ্যতার অশুভ পরিণতির কথা বিশেষ ভাবে লক্ষণীয়।",
      "tag": "VNSC 24",
      "sub_questions": [
        {
          "label": "ক",
          "question": "'ওয়াজিব' কাকে বলে?",
          "explanation": "'ওয়াজিব' বলতে শরিয়তের এমন বিধানকে বোঝায় যা পালন করা ফরজ নয়, তবে পালন করা অবশ্য কর্তব্য।"
        },
        {
          "label": "খ",
          "question": "হযরত মুহাম্মদ (স)-এর যুগে হাদিস লেখা নিষিদ্ধ ছিল কেন? ব্যাখ্যা করো।",
          "explanation": "কুরআনের সাথে সংমিশ্রণের আশঙ্কায় রাসুল (স)-এর জীবদ্দশায় হাদিস লিখে রাখা নিষেধ ছিল। মহানবি হযরত মুহাম্মদ (স)-এর জীবদ্দশায় আল-কুরআন নাজিল হয়। এ অবস্থায় হাদিস লিখে রাখলে তা কুরআনের বাণীর সাথে সংমিশ্রণের আশঙ্কা ছিল, যা কুরআন-হাদিস নিয়ে মানুষের মধ্যে বিভ্রান্তির জন্ম দিতে পারত। এ কারণে রাসুলুল্লাহ (স)-এর জীবদ্দশায় ব্যাপকভাবে হাদিস লিপিবদ্ধ করে সংরক্ষণ করা হয়নি।"
        },
        {
          "label": "গ",
          "question": "ফাতিমা কুরআনের কোন প্রকারের সূরার প্রতি ইঙ্গিত করেছেন? ব্যাখ্যা করো।",
          "explanation": "ফাতিমা আল-কুরআনের মক্কি সূরাসমূহের বৈশিষ্ট্যের কথা উল্লেখ করেছে। আল-কুরআনের সূরাসমূহকে দুইভাগে ভাগ করা হয়েছে। যথা-মক্কি এবং মাদানি। রাসুল (স) মদিনায় হিজরতের আগে নাজিলকৃত সূরাসমূহকে মক্কি সূরা বলা হয়। এ সূরার সংখ্যা ৮৬টি। এ সূরাসমূহ সাধারণত ছোট। এর শব্দমালা কবিতার মতো ছন্দময়, শক্তিশালী, ভাবগম্ভীর এবং অন্তরে প্রকম্পন সৃষ্টিকারী। যেমন- সূরা মাউন, ইখলাস, যিলযাল, কাফিরুন প্রভৃতি। ফাতিমার বক্তব্যে এসব সূরার বৈশিষ্ট্যই ফুটে উঠেছে। আল-কুরআন নিয়ে আলোচনা প্রসঙ্গে ফাতিমা বলে, এ গ্রন্থে এমন কিছু সূরা রয়েছে যা কবিতার মতো ছন্দময় ও ভাবগাম্ভীর্যপূর্ণ, অন্তরে প্রকম্পন সৃষ্টিকারী। এ ধরনের সূরা হলো মক্কি সূরা। এসব সূরায় তাওহিদ ও রিসালাতের প্রতি মানুষকে আহ্বান জানানো হয়েছে। মৃত্যুর পরবর্তী জীবন, কিয়ামত, জান্নাত-জাহান্নাম তথা আখিরাতের বর্ণনা এসব সূরায় প্রাধান্য পেয়েছে, শিরক কুফরের বর্ণনা দেওয়া হয়েছে এবং মুশরিক ও কাফিরদের বিভিন্ন প্রশ্নের উত্তর দেওয়া হয়েছে। এতে পূর্ববর্তী মুশরিক ও কাফিরদের হত্যাযজ্ঞের কাহিনি, ইয়াতীমদের সম্পদ হরণ করা, কন্যা সন্তানকে জীবন্ত কবর দেওয়া ইত্যাদি বিবরণ রয়েছে। মক্কি সূরাসমূহে পূর্ববর্তী নবি- রাসুলগণের সফলতা ও আল্লাহর অবাধ্যদের শোচনীয় পরিণতির কথা বর্ণনা রয়েছে। বস্তুত মক্কি সূরাগুলোতে রিসালাত, তাওহিদ, কিয়ামত, জান্নাত-জাহান্নাম, শিরক-কুফর প্রভৃতি সম্পর্কে আলোচনা করা হয়েছে। তাই বলা যায়, ফাতিমা আল-কুরআনের মক্কি সূরাসমূহের বৈশিষ্ট্যের কথাই উল্লেখ করেছে।"
        },
        {
          "label": "ঘ",
          "question": "রুকাইয়ার পঠিত সূরার মূল শিক্ষা বিশ্লেষণ করো।",
          "explanation": "রুকাইয়ার পঠিত সূরা অর্থাৎ সূরা আশ-শামসের শিক্ষা, অত্যন্ত তাৎপর্যপূর্ণ। সূরা আশ-শামসে মোট ১৫টি আয়াত রয়েছে। এগুলোকে তিনভাগে ভাগ করা যায়। যার প্রথম ভাগে সাতটি আয়াত। এই আয়াতসমূহে আল্লাহ তায়ালা মানুষসহ কতিপয় সৃষ্টিবস্তু সম্পর্কে শপথ করেছেন। দ্বিতীয় ভাগে মানুষের অবস্থান বর্ণনা করেছেন। এবং শেষভাগে ছামুদ সম্প্রদায়ের শাস্তি ও ধ্বংসের উদাহরণ দিয়েছেন। আর এসকল ঘটনা থেকে মানুষের চরিত্র গঠনের জন্য অনেক শিক্ষা রয়েছে। বুকাইয়ার পঠিত সূরাটি এ সূরাকেই নির্দেশ করে। উদ্দীপকের রুকাইয়া এমন একটি সূরা অধ্যয়ন, করে যাতে আল্লাহর পক্ষ থেকে মানুষের ভালো-মন্দ, সৎকর্ম-অসৎকর্ম সম্পর্কে জ্ঞান দানের কথা বলা হয়েছে। সে সূরায় পূর্ববর্তী জাতির ধ্বংসের কথাও বিশেষভাবে লক্ষণীয়। এ বর্ণনা সূরা আশ-শামসের সাথেই সাদৃশ্যপূর্ণ। সূরা আশ- শামসে আল্লাহ তায়ালা মানুষের জন্য অনেক শিক্ষা রেখেছেন। আর তা হলো- আল্লাহ তায়ালাই আসমান, জমিন ও মানুষের স্রষ্টা; তিনিই সূর্য, চন্দ্র, রাত, দিনের আবর্তন ঘটান; তিনিই মানুষের ভালো-মন্দ, সৎকর্ম- অসৎকর্মের জ্ঞান দান করেন; যে ব্যক্তি সৎকর্ম করবে সে সার্বিক সফলতা লাভ করবে; আর যে পাপ করবে সে ব্যর্থ ও ধ্বংস হবে। আমাদের পূর্ববর্তী জাতিসমূহের মধ্যে যারা অবাধ্য ছিল আল্লাহ তায়ালা দুনিয়াতেই তাদের শাস্তি প্রদান করেন। বস্তুত আল্লাহ তায়ালার শাস্তি অত্যন্ত কঠোর। উপরের আলোচনার আলোকে বলা যায়, আমরা আল্লাহ্ তায়ালার শাস্তি সম্পর্কে সচেতন থাকব। তাঁর আদেশ-নিষেধ মেনে চলব। সৎ ও পুণ্যকর্মের মাধ্যমে আমরা নিজেদের পূত-পবিত্র রাখব। তাহলেই আমরা ইহকালীন ও পরকালীন সফলতা লাভ করতে পারব।"
        }
      ]
    },
    {
      "number": "5",
      "uddipok": "সুলাইমান সমাজ জীবনের এমন কিছু সমস্যা নিয়ে তুহিনের সাথে আলাপ করল, যার সমাধান সরাসরি কুরআন ও হাদিসে নেই। তারা এ সমস্যার সমাধানে একজন বিজ্ঞ আলেমের শরণাপন্ন হলে তিনি বলেন, ইসলাম একটি গতিশীল জীবনব্যবস্থা। প্রয়োজনে আমরা হযরত মুয়াজ (রা)-এর পথ অনুসরণ করতে পারি। এ ব্যাপারে মহান আল্লাহ বলেন, \"অতএব, হে চক্ষুষ্মাণগণ। তোমরা শিক্ষা গ্রহণ করো\"।",
      "tag": "VNSC 24",
      "sub_questions": [
        {
          "label": "ক",
          "question": "তাকরিরি হাদিস কাকে বলে?",
          "explanation": "রাসুল (স)-এর মৌনসম্মতিমূলক হাদিসকে তাকরিরি হাদিস বলে।"
        },
        {
          "label": "খ",
          "question": "'ইজমা' কখন জরুরি হয়ে পড়ে? ব্যাখ্যা করো।",
          "explanation": "নবোদ্ভূত সমস্যার সমাধানের জন্য কুরআন-হাদিস পড়ে যখন শরিয়তের বিধান সম্পর্কে ধারণা না পাওয়া যায়, তখন 'ইজমা' জরুরি হয়ে পড়ে। ইজমা শরীয়তের তৃতীয় স্তম্ভ। নবোদ্ভূত সমস্যার সমাধানে ইজমার প্রয়োজন হয়। আমরা আমাদের সীমিত জ্ঞান দিয়ে কুরআন-হাদিসের মাসআলা অনেক সময় উপলব্ধি করতে পারিনা। তখন একই যুগের মুসলিম মুজতাহিদগণ কোনো সমস্যার সমাধানকল্পে ঐকমত্য পোষণ করেন। এভাবে নবোদ্ভূত সমস্যা সমাধানে ইজমা জরুরি হয়ে পড়ে।"
        },
        {
          "label": "গ",
          "question": "সুলাইমান ও তুহিন সমস্যার সমাধানে কোন নীতিগুলো অনুসরণ করবে? ব্যাখ্যা করো।",
          "explanation": "সুলাইমান ও তুহিন সমস্যার সমাধানে ইজমা ও কিয়াসের নীতি অনুসরণ করবে। শরিয়তের উৎস হলো চারটি। যথা- ১. কুরআন, ২. হাদিস, ৩. ইজমা ও ৪. কিয়াস। ইজমা ও কিয়াসের বিধান কুরআন-হাদিস দ্বারা প্রমাণিত। কুরআন-হাদিস থেকে সরাসরি কোনো সমস্যার সমাধান না পেলে ইজমা ও কিয়াসের নীতি গ্রহণ করতে হয়। তাই সুলাইমান ও তুহিনও এই উৎসসমূহ থেকে নীতি গ্রহণ করবে। উদ্দীপকের সুলাইমান ও তুহিন সমাজজীবনের এমন কিছু সমস্যা নিয়ে আলোচনা করে, যার সমাধান সরাসরি কুরআন ও হাদিসে নেই। সুতরাং তারা ইজমা ও কিয়াসের নীতি গ্রহণ করবে। মূলত মানবজীবন পরিবর্তনশীল। পরিবর্তন ও বিবর্তনের ধারায় জগতে নতুন নতুন সভ্যতা- সংস্কৃতির উন্মেষ ঘটে। ফলে নতুন নতুন জিজ্ঞাসা, সমস্যা ও জটিলতার সৃষ্টি হয়। এ সমস্ত সমস্যার সমাধানের জন্য পরবর্তীতে শরিয়তের আরও দুটি উৎস নির্ধারণ করা হয়েছে। এগুলো হলো ইজমা ও কিয়াস। ইজমা ও কিয়াসের ব্যাপারে কুরআন ও সুন্নাহর স্বীকৃতি রয়েছে। কুরআনে বলা হয়েছে, 'আর তাদের কাজ-কর্ম সম্পাদিত হয় পারস্পরিক পরামর্শের ভিত্তিতে।' (সূরা আশ-শুরা, আয়াত ৩৮) আবার সূরা হাশরের ২ নম্বর আয়াতে বলা হয়েছে, 'অতএব, হে চক্ষুষ্মানগণ! তোমরা শিক্ষা গ্রহণ করো।' সুতরাং সুলাইমান ও তুহিন তাদের সমস্যা সমাধানে ইজমা ও কিয়াসের নীতি গ্রহণ করবে।"
        },
        {
          "label": "ঘ",
          "question": "\"ইসলাম একটি গতিশীল জীবনব্যবস্থা\" বিজ্ঞ আলেমের এ মন্তব্যকে হযরত মুয়াজ ইবনে জাবাল (রা) মতামতের আলোকে বিশ্লেষণ করো।",
          "explanation": "ইসলামকে গতিশীল জীবনব্যবস্থা হিসেবে উল্লেখ করে মুআয ইবনে জাবাল (রা)-এর মতের অনুসরণের কথা বলে বিজ্ঞ আলেম কিয়াসকে নির্দেশ করেছেন। কিয়াসকে শরিয়তের আধুনিক উৎস মনে হলেও এর উৎপত্তি মূলত রাসুল (স)-এর সময়েই, যা মুআয ইবনে জাবাল (রা)-এর জীবনের একটি ঘটনা থেকে প্রমাণিত হয়। মহানবি (স) যখন হযরত মুআয ইবনে জাবাল (রা)-কে ইয়েমেনের বিচারক হিসেবে প্রেরণ করেন তখন তাঁকে জিজ্ঞাসা করেন, 'যখন কোনো সমস্যার উদ্ভব হবে তখন তুমি 'কীভাবে সিদ্ধান্ত গ্রহণ করবে?' হযরত মুআয (রা) বললেন, আল্লাহর কিতাব অনুসারে। রাসুল (স) বললেন, 'যদি আল্লাহর কিতাবে তা না পাও, তবে?' তিনি বললেন, তাহলে নবির সুন্নাহ মোতাবেক। রাসুল (স) পুনরায় বললেন, 'যদি তাতেও না পাও, তাহলে?' হযরত মুআয (রা) বললেন, তা হলে আমি আমার বিবেক-বুদ্ধি প্রয়োগ করে সিদ্ধান্ত প্রদান করব।\" (আবু দাউদ) বিজ্ঞ আলেমের বক্তব্যে এই ঘটনার ইঙ্গিত রয়েছে। উদ্দীপকের বিজ্ঞ আলেম সমস্যা সমাধানের ক্ষেত্রে বলেন, ইসলাম একটি গতিশীল জীবনব্যবস্থা। প্রয়োজনে আমরা মুআয (রা)-এর পথ অনুসরণ করতে পারি। তার এ বক্তব্যে কিয়াসের পরিচয় পাওয়া যায়। কেননা উল্লিখিত হাদিস দ্বারা বোঝা যায়, মুআয ইবনে জাবাল (রা) কিয়াসের নীতিমালার আলোকে সমস্যা সমাধানের ইঙ্গিত দিয়েছেন। আর কিয়াস শরিয়তের নতুন কোনো বিষয় নয়। কিয়াসের বৈধতা ইসলামে স্বীকৃত। মহানবি (স) কিয়াসের স্বীকৃত দিয়েছেন, যা উল্লিখিত হাদিস দ্বারা প্রতীয়মান হয়। রাসুল (স)-এর উফাতের পর সাহাবিরাও কিয়াসের নীতিমালা প্রয়োগ করেছেন। আল্লাহ তায়ালাও কিয়াসের নীতির সঠিক প্রয়োগে উৎসাহিত করেছেন। মহান আল্লাহ বলেন, \"অতএব, হে চক্ষুষ্মাণগণ! তোমরা শিক্ষা গ্রহণ করো\"। (সূরা আল হাশর, আয়াত ২) উপরের আলোচনার আলোকে বলা যায়, আধুনিক সমস্যা সমাধানের ক্ষেত্রে কিয়াসের ভূমিকা অপরিসীম। তবে কিয়াসের নীতিমালা প্রয়োগের ক্ষেত্রে সতর্ক থাকতে হবে এবং খেয়াল রাখতে হবে তা যেন কুরআন, সুন্নাহ ও ইজমার বিরোধী না হয়।"
        }
      ]
    },
    {
      "number": "6",
      "uddipok": "নাজমুল ও কামাল ইবাদত প্রসঙ্গে আলোচনা করছিল। নাজমুল বললেন ধনী ও গরিবদের মাঝে আর্থিক সমন্বয় করতে আল্লাহ একটি ইবাদত ফরজ করেছেন। এ ইবাদতকে ইসলামের সেতুবন্ধ বলা হয়। কামাল বলেন, আল্লাহ তাঁর নৈকট্য অর্জন ও তাকওয়া অর্জনের জন্য রমযান মাসে একটি ইবাদত ফরজ করেছেন।",
      "tag": "VNSC 24",
      "sub_questions": [
        {
          "label": "ক",
          "question": "হজ কী?",
          "explanation": "আল্লাহর সন্তুষ্টি লাভের উদ্দেশ্যে জিলহজ মাসের নির্ধারিত দিনসমূহে নির্ধারিত পদ্ধতিতে বাইতুল্লাহ ও সংশ্লিষ্ট স্থানসমূহ যিয়ারত করাকে হজ বলে।"
        },
        {
          "label": "খ",
          "question": "জিহাদ ও সন্ত্রাসবাদের মধ্যে পার্থক্য লেখো?",
          "explanation": "জিহাদ ও সন্ত্রাসবাদ পরস্পরবিরোধী দুটি বিষয়। জিহাদ হলো জানমাল, ইলম, আমল, লেখনী ও বক্তৃতার মাধ্যমে সত্য ও ন্যায় প্রতিষ্ঠায় আল্লাহর দীনকে সমুন্নত করার নাম। জিহাদ বলতে কখনোই ১. রক্তপাত ও হত্যা বোঝায় না। পক্ষান্তরে সন্ত্রাসবাদ বলতে পার্থিব কোনো স্বার্থ লাভের আশায় বিশৃঙ্খলা ও তান্ডবলীলার মাধ্যমে রক্তপাত ঘটিয়ে জনসাধারণের মনে আতঙ্ক সৃষ্টি করা ও তাদের ক্ষতি করাকে বোঝায়। সুতরাং বলা যায়, জিহাদের সাথে সন্ত্রাসবাদের ন্যূনতম সম্পর্ক নেই।"
        },
        {
          "label": "গ",
          "question": "নাজমুল যে ইবাদতের কথা বলেছেন তার অর্থনেতিক গুরুত্ব ব্যাখ্যা করো।",
          "explanation": "নাজমুল যাকাতের কথা বলেছেন, যার অর্থনৈতিক গুরুত্ব অপরিসীম। যাকাত ইসলামের পাঁচটি স্তম্ভের একটি। ধনী ও গরিবের মধ্যে আর্থিক সমন্বয় সাধনের জন্য 'আল্লাহ যাকাতের বিধান দিয়েছেন। নিসাব পরিমাণ সম্পদের মালিকের ওপর যাকাত ফরজ। নাজমুল এ ফরজ বিধানটির কথাই বলেছেন। উদ্দীপকের নাজমুল ধনী ও গরিবের মাঝে আর্থিক সমন্বয় সাধন করে এমন ইবাদতের কথা উল্লেখ করেন। সেটি ইসলমের সেতুবন্ধ। তার এ বক্তব্যে যাকাতের বিধান প্রকাশ পেয়েছে। ইসলামি শরিয়তে যাকাতের অর্থনৈতিক গুরুত্ব অত্যধিক। যাকাত ব্যবস্থা ইসলামি অর্থ ব্যবস্থার অন্যতম প্রধান দিক। এর ওপর ইসলামি রাষ্ট্রের অর্থনৈতিক ভিত্তি ও জনকল্যাণমুখী প্রকল্পসমূহের সাফল্য নির্ভর করে। এতে সম্পদের প্রবাহ গতিশীল হয়। ধনীর সম্পদ পুঞ্জীভূত না থেকে দরিদ্র লোকদের হাতেও যায়। ফলে রাষ্ট্রের অর্থব্যবস্থা সচল হয়, গরিব মানুষের আর্থিক অবস্থা ভালো হয় এবং দারিদ্র্য দূর হয়। তাই বলা যায়, অর্থনৈতিকভাবে সাবলম্বী হতে এবং দেশের উন্নয়নে যাকাতের গুরুত্ব অপরিসীম।"
        },
        {
          "label": "ঘ",
          "question": "কামাল যে ইবাদতের কথা বলেছেন তার ধর্মীয় ও সামাজিক গুরুত্ব বিশ্লেষণ করো।",
          "explanation": "কামাল সাওমের কথা বলেছেন, যার ধর্মীয় ও সামাজিক গুরুত্ব অপরিসীম। সাওম একটি ফরজ ইবাদত। এর মাধ্যমে সাওম পালনকারীর আত্মার উৎকর্ষ সাধিত হয়। সাওমের মাধ্যমে মানুষের মনে তাকওয়া ও আল্লাহর প্রতি ভালোবাসা সৃষ্টি হয়। এই তাকওয়া ও ভালোবাসাই মানুষের জীবনকে সুন্দরভাবে গড়তে সহায়তা করে। যা কামালের বক্তব্যেও লক্ষণীয়। উদ্দীপকের কামাল বলেন, আল্লাহ তাঁর নৈকট্য অর্জন ও তাকওয়া অর্জনের জন্য রমযান মাসে একটি ইবাদত পালন মানুষের জন্য ফরজ করেছেন। তার এ বক্তব্য সাওমকে নির্দেশ করে। সাওমের ধর্মীয় ও সামাজিক গুরুত্ব অপরিসীম। সাওম পালনের ফলে ক্ষুধা ও তৃষ্ণায় কাতর হয়েও মহান আল্লাহর ভালোবাসা ও ভয়ে পানাহার ও ইন্দ্রিয়তৃপ্তি থেকে বিরত থাকা হয়। এতে আমরা খারাপ কাজ থেকে বিরত থাকতে পারি। মানুষ লোভ-লালসা, হিংসা-বিদ্বেষ, ক্রোধ-ক্ষোভ ও কামভাবের বশবর্তী হয়ে অনেক মন্দ কাজে লিপ্ত হয়। সাওম মানুষকে এসব কাজ থেকে দূরে থাকতে শেখায়। ধর্মীয় ক্ষেত্রেও সাওম মানুষকে সফলতা দান করে। সাওম ভালো ও মন্দ কাজের মধ্যে ঢাল হিসেবে কাজ করে। মহান আল্লাহ সাওম পালনকারীর জন্য বিশেষ পুরস্কারের ঘোষণা দিয়েছেন। হাদিসে কুদসিতে তিনি বলেন, 'সাওম আমার জন্য, আর আমি নিজেই এর প্রতিদান দেবো' (বুখারি) উপরের আলোচনা থেকে বলা যায়, সাওম মানুষকে ইহকালীন ও পরকালীন জীবনে সফলতা দান করে। তাই সবাইকে এ ইবাদত পালনে যত্নবান হতে হবে।"
        }
      ]
    },
    {
      "number": "7",
      "uddipok": "ছক-ক ছক-খ আদায়কারীর জন্য নূর হবে শিশুর মতো নিষ্পাপ করে অগ্নীলতা ও খারাপ কাজ থেকে বিরত থাকে সাম্যের প্রশিক্ষণ কিয়ামতের দিন প্রথম হিসেব নেওয়া হবে আদর্শিক ভ্রাতৃত্ব বন্ধনে আবদ্দ করে",
      "tag": "VNSC 24",
      "sub_questions": [
        {
          "label": "ক",
          "question": "জিহাদ কাকে বলে?",
          "explanation": "আল্লাহর দীন প্রতিষ্ঠা ও তাঁর সন্তুষ্টির জন্য সব ধরনের প্রচেষ্টাকে। জিহাদ বলে।"
        },
        {
          "label": "খ",
          "question": "\"শ্রমিকের গায়ের ঘাম শুকানোর পূর্বেই তার পারিশ্রমিক দিয়ে দাও\"- হাদিসটি ব্যাখ্যা করো।",
          "explanation": "আলোচ্য হাদিসটিতে মহানবি (স) দ্রুত শ্রমিকদের পারিশ্রমিক পরিশোধ করার ওপর জোর দিয়েছেন। শ্রমিককে কোনো কাজে নিযুক্ত করা হলে কাজ শেষ করার সাথে সাথে তাকে তার পারিশ্রমিক দিয়ে দিতে হবে। পারিশ্রমিক দিতে অকারণে বিলম্ব করা যাবে না। শ্রমিকদের সাথে উত্তম ব্যবহার করতে হবে। অবশ্যই তাদেরকে তাদের ন্যায্য পারিশ্রমিক দিতে হবে। রাসুল (স) এ হাদিস দ্বারা শ্রমিককে উপযুক্ত এবং যথাসময়ে পারিশ্রমিক দেওয়ার ওপর গুরুত্বারোপ করেছেন।"
        },
        {
          "label": "গ",
          "question": "ছক-'ক'-এর মধ্যে কোন ইবাদতের প্রতি ইঙ্গিত করা হয়েছে? ব্যাখ্যা করো।",
          "explanation": "ছক-'ক'-এর মধ্যে সালাতের ইঙ্গিত করা হয়েছে। সালাত অর্থ দোয়া করা, ক্ষমা প্রার্থনা করা। যে ইবাদতের মাধ্যমে বান্দা প্রভুর নিকট দয়া ও ক্ষমা প্রার্থনা করে থাকে তাকে সালাত বলে। সালাত কিয়ামতের দিন আদায়কারীর জন্য নুর হবে এবং এটির হিসাবই প্রথম নেওয়া হবে। যা উল্লিখিত ছকেও লক্ষণীয়। ছক-'ক'-তে একটি বিষয়ের গুরুত্ব তুলে ধরা হয়েছে। সেগুলো হলো- আদায়কারীর জন্য নুর হবে, অশ্লীলতা ও খারাপ কাজ থেকে বিরত রাখবে, ও কিয়ামতের দিন প্রথম হিসাব নেওয়া হবে। এ সকল বিষয়গুলো সালাতের সাথেই সঙ্গতিপূর্ণ। কেননা রাসুল (স) বলেন, 'কিয়ামতের দিন সর্বপ্রথম সালাতের হিসাব নেওয়া হবে।' (তিরমিযি) অন্যত্র রাসুল (স) বলেন, \"যে ব্যক্তি মনোযোগ সহকারে সালাত আদায় করে, কিয়ামতের দিন ঐ সালাত তার জন্য নূর হবে।” (তাবারানি) এছাড়াও সালাতের গুরুত্ব তুলে ধরে মহান আল্লাহ বলেন, “নিশ্চয়ই সালাত মানুষকে অশ্লীল ও মন্দ কাজ হতে বিরত রাখে।” (সূরা আনকাবুত, আয়াত-৪৫) সুতরাং বলা যায়, ছক-'ক'-এ নির্দেশিত বিষয়টি হলো সালাত।"
        },
        {
          "label": "ঘ",
          "question": "হক-'খ'-এর মধ্যে ইঙ্গিতকৃত ইবাদতের ধর্মীয় ও সামাজিক গুরুত্ব বিশ্বেষণ করো।",
          "explanation": "ছক-'খ'-এর মধ্যে ইঙ্গিতকৃত বিষয়টি হলো হজ, যার ধর্মীয় ও সামাজিক গুরুত্ব অপরিসীম। হজ ইসলামের মৌলিক ইবাদতসমূহের মধ্যে অন্যতম একটি ইবাদত। মানবজীবনে হজের গুরুত্ব অত্যধিক। বিশ্বের বিভিন্ন প্রান্তের মুসলমানগণ হজ পালনের উদ্দেশ্যে একই স্থানে সমবেত হয়ে তারা আদর্শিক ভ্রাতৃত্বের বন্ধনে আবদ্ধ হয় এবং সাম্যের প্রশিক্ষণ লাভ করে। তাছাড়া হজ মানুষকে নবজাতক শিশুর মতো নিষ্পাপ করতে সহায়তা করে। এ বিষয়গুলো ছক-'খ'-এর মধ্যেও লক্ষণীয়। ছক-খ-এর মধ্যে শিশুর মতো নিষ্পাপ হওয়া, সাম্যের প্রশিক্ষণ লাভ করা এবং ভ্রাতৃত্বে আবদ্ধ হওয়ার বিষয় প্রকাশ পেয়েছে। যা হজকে নির্দেশ করে। হজের ধর্মীয় ও সামাজিক গুরুত্ব অপরিসীম। মহান আল্লাহ পবিত্র কুরআনের বিভিন্ন আয়াতে হজের ব্যাপারে বলেছেন। রাসুল (স) ও হজের গুরুত্বের ব্যাপারে বহু হাদিস বর্ণনা করেছেন। একটি হাদিসে রাসুল (স) বলেন, \"মাকবুল হজের বিনিময় জান্নাত ছাড়া কিছু নয়।\" (বুখারি ও মুসলিম) সামাজিক দিক বিবেচনা করলে দেখা যায়, হজ মানুষকে ভ্রাতৃত্ববোধ, সাম্য ও ঐক্যবদ্ধ হওয়ার শিক্ষা দেয়। এর মাধ্যমে মানুষ সম্প্রীতি ও শৃঙ্খলাবোধের শিক্ষা লাভ করে। ফলে আদর্শ সমাজ বিনির্মাণ করার শিক্ষা লাভ করতে পারে। পরিশেষে বলা যায়, হজ পরকালীন সফলতা লাভে যেমন সহায়ক, তেমনি সামাজিক শান্তি প্রতিষ্ঠার শিক্ষাও প্রদান করে। তাই সামর্থ্যবানদের উচিত ইসলামি বিধান মেনে হজ পালন করা।"
        }
      ]
    },
    {
      "number": "8",
      "uddipok": "জনাব 'ক' ইসলাম ও নৈতিক শিক্ষা ক্লাসে ছাত্রদের বলেন, মানব জীবনে এমন কিছু গুণ রয়েছে যার মাধ্যমে মানবিকতা ও নৈতিকতার আদর্শ পরিপূর্ণতা লাভ করে। এটি মানবজীবনের শ্রেষ্ঠ সম্পদ ও মিযানে সবচেয়ে ভারী বস্তু। ক্লাসের মেধাবী ছাত্র তুহিন বলেন, স্যার, এ গুণগুলোর মধ্যে একটি গুণ রয়েছে যাকে সকল ভালো গুণের মূল বলা হয়। এটি অর্জনকারী আল্লাহর কাছে সবচেয়ে সম্মানিত।",
      "tag": "VNSC 24",
      "sub_questions": [
        {
          "label": "ক",
          "question": "'হুসনুল খুলক' কাকে বলে?",
          "explanation": "মানুষের চরিত্রের উত্তম দিকগুলোকে 'হুসনুল খুল্ক' বলে।"
        },
        {
          "label": "খ",
          "question": "\"সুন্দর চরিত্রই পুণ্য\"- ব্যাখ্যা করো।",
          "explanation": "নিম্নের অনুরুপঃ আলোচ্য কথাটিতে সচ্চরিত্রের সুফল প্রকাশিত হয়েছে। সচ্চরিত্র হলো মানবিয় মৌলিক গুণ ও জীবনের শ্রেষ্ঠ সম্পদ। এর দ্বারা মানুষ পূর্ণমাত্রায় মনুষ্যত্বের স্তরে উপনীত হয়। এ কারণে আল্লাহ সুন্দর ব্যবহার বা স্বভাবকে পরকালীন জীবনে মানুষের কল্যাণের হাতিয়ার ও মুক্তির উপায় করে দিয়েছেন। উক্ত আচার-আচরণের বিনিময়ে পরকালে মানুষকে পুণ্য বা সওয়াব দান করা হবে। এ কারণেই মহানবি (স) বলেছেন, 'সুন্দর চরিত্র পুণ্য।'"
        },
        {
          "label": "গ",
          "question": "জনাব 'ক'-এর বক্তব্যে কোন বিষয়টি ফুটে উঠেছে? ব্যাখ্যা করো।",
          "explanation": "জনাব 'ক'-এর বক্তব্যে আখলাকে হামিদাহ প্রকাশ পেয়েছে। মানুষের চরিত্রের দুটি দিকের মধ্যে একটি হলো আখলাকে হামিদাহ। আখলাকে হামিদাহ মানবিয় মৌলিক গুণ ও জীবনের শ্রেষ্ঠ সম্পদ। এর দ্বারা মানুষ পূর্ণমাত্রায় মনুষ্যত্বের স্তরে উপনীত হয়। মানবিকতা ও নৈতিকতার আদর্শ আখলাকে হামিদাহর মাধ্যমেই পরিপূর্ণতা লাভ করে। 'ক'-এর বক্তব্যে এ বিষয়টিই প্রকাশ পেয়েছে। উদ্দীপকের 'ক' বলেন, মানব জীবনের এমন কিছু গুণ রয়েছে যার মাধ্যমে মানবিকতা ও নৈতিকতার আদর্শ পরিপূর্ণতা লাভ করে। এটি মানব জীবনের শ্রেষ্ঠ সম্পদ ও মিযানের পাল্লায় ভারী হবে। তার এ বক্তব্যে আখলাকে হামিদার পরিচয় পাওয়া যায়। আখলাকে হামিদাহ মানুষকে সাওয়াব দান করে। মহানবি (স) বলেছেন-'সুন্দর চরিত্রই পুণ্য।' (মুসলিম) প্রশংসনীয় আচরণ ও স্বভাব কিয়ামতের দিন মুমিনের পাল্লা ভারী করবে। দুনিয়ার জীবনেও আখলাকে হামিদাহ অত্যন্ত গুরুত্বপূর্ণ। সচ্চরিত্রবান ব্যক্তিকে সমাজের সবাই ভালোবাসে, বিশ্বাস করে, শ্রদ্ধা করে ও সম্মান দেখায়। তাই বলা যায়, জনাব 'ক'-এর আলোচিত বিষয় অর্থাৎ আখলাকে হামিদাহ মানবজীবনের শ্রেষ্ঠ সম্পদ।"
        },
        {
          "label": "ঘ",
          "question": "তুহিনের বক্তব্যে ফুটে ওঠা গুণটি চিহ্নিত করে নৈতিক জীবনে এর প্রভাব ব্যাখ্যা করো।",
          "explanation": "নিম্নের অনুরুপঃ আখলাকে হামিদার অন্যতম গুণ তাকওয়ার গুরুত্ব সম্পর্কিত আবদুল হামিদ সাহেবের মন্তব্যটি যথার্থ। তাকওয়া অর্থ বিরত থাকা, বেঁচে থাকা, ভয় করা, নিজেকে রক্ষা করা। মহান আল্লাহর ভয়ে যাবতীয় অন্যায়, অত্যাচার ও পাপ কাজ থেকে নিজেকে রক্ষা করে কুরআন ও সুন্নাহ মোতাবেক জীবন পরিচালনা করাকে তাকওয়া বলে। যিনি তাকওয়া অবলম্বন করেন তাকে মুত্তাকি বলা হয়। রেজাউল সাহেবের মধ্যে এ ধরনের বৈশিষ্ট্যই লক্ষ করা যায়। উদ্দীপকের রেজাউল সাহেব একজন শিল্পপতি। তিনি আল্লাহর ভয়ে যাবতীয় মন্দ কাজ থেকে বিরত থাকেন এবং সবসময় ভালো কাজ করেন। তার এ আচরণ লক্ষ করে বিশিষ্ট ইসলামি চিন্তাবিদ জনাব আবদুল হামিদ বলেন, \"এরূপ চরিত্রের অধিকারীগণ আল্লাহর নিকট সবচেয়ে সম্মানিত ব্যক্তিদের অন্তর্ভুক্ত।” এখানে রেজাউল সাহেবের আচরণটি তাকওয়াকেই নির্দেশ করে। আর এ সম্পর্কে আবদুল হামিদের উক্তিটি যথার্থ। প্রকৃতপক্ষে তাকওয়া একটি মহৎ চারিত্রিক বৈশিষ্ট্য। মানবজীবনে তাকওয়ার গুরুত্ব অপরিসীম। তাকওয়া মানুষকে ইহকালীন ও পরকালীন উভয় জীবনেই সম্মান, মর্যাদা ও সফলতা দান করে। ইসলামি জীবনদর্শনে মানুষের মধ্যে সবচেয়ে মর্যাদাবান ব্যক্তি হলো মুত্তাকিগণ। আল্লাহ তায়ালা বলেন, 'নিশ্চয়ই আল্লাহর কাছে সেই ব্যক্তি সবচেয়ে সম্মানিত, যে তোমাদের মধ্যে সবচেয়ে বেশি তাকওয়াবান।' (সূরা আল-হুজুরাত, আয়াত ১৩) মুত্তাকি ব্যক্তি কোনোরূপ অশ্লীল ও অশালীন কথা, কাজ ও চিন্তা-ভাবনা করে না। তারা সর্বদা কুরআন ও সুন্নাহ মোতাবেক জীবনযাপন করেন এবং আল্লাহর ভয়ে নিজেদের অন্যায় কাজ থেকে দূরে সরিয়ে রাখেন। পরিশেষে বলা যায়, রেজাউল সাহেবের কাজে তাকওয়ার বহিঃপ্রকাশ ঘটেছে। আর তাকওয়ার গুরুত্ব সম্পর্কিত আবদুল হামিদের মন্তব্যটি যথার্থ। তাই আমাদের প্রত্যেকের উচিত তাকওয়া অবলম্বন করে জীবন পরিচালিত করা।"
        }
      ]
    },
    {
      "number": "9",
      "uddipok": "আবু রায়হান একটি স্বনামধন্য প্রতিষ্ঠানের প্রধান নির্বাহী কর্মকর্তা। তিনি সর্বদা রুচিসম্মত, সুন্দর ও মার্জিত গুণাবলির অধিকারী। তার এই চলাফেরায় সবাই তাকে শ্রদ্ধা করে। তিনি মনে করেন, এ গুণাবলি অর্জনের ফলে মানুষের মান-সম্মান সুরক্ষিত থাকে, সমাজে শান্তি ও শৃঙ্খলা প্রতিষ্ঠিত হয়।",
      "tag": "VNSC 24",
      "sub_questions": [
        {
          "label": "ক",
          "question": "'সিদক' কাকে বলে?",
          "explanation": "কোনো ঘটনা বা বিষয়কে কোনোরূপ পরিবর্তন বা বিকৃত না করে হুবহু বর্ণনা করাকে সিদক বলে।"
        },
        {
          "label": "খ",
          "question": "‘লজ্জাশীলতার পুরোটাই কল্যাণময়'- ব্যাখ্যা করো।",
          "explanation": "আলোচ্য উক্তিটিতে লজ্জাশীলতার সুফলের প্রতি ইঙ্গিত করা হয়েছে।. শালীনতার অন্যতম বিষয় হলো লজ্জাশীলতা। এর কারণে মানুষ কথা- বার্তা, আচার-আচরণ ও চলাফেরায় ভদ্র, সভ্য ও মার্জিত হয়। লজ্জাশীলতা মানুষকে সুন্দর, সুষ্ঠু ও সুরুচিপূর্ণ জীবনযাপনে উদ্বুদ্ধ করে। এ কারণে লজ্জাশীলতাকে ইমানের শাখা করা হয়েছে। লজ্জাশীল ব্যক্তিকে ইহকালীন ও পরকালীন কল্যাণের সুসংবাদ দেওয়া হয়েছে।"
        },
        {
          "label": "গ",
          "question": "জনাব আবু রায়হানের চরিত্রে কোন বিষয়টি ফুটে উঠেছে? ব্যাখ্যা করো।",
          "explanation": "নিম্নের অনুরুপঃ ফাতিমার আচরণে শালীনতা প্রকাশ পেয়েছে। শালীনতা আখলাকে হামিদাহ বা উত্তম চরিত্রের অন্যতম দিক। শালীনতা অর্থ মার্জিত, সুন্দর ও শোভন হওয়া। শালীনতার পরিধি ব্যাপক। এটি বহুগুণের সমষ্টি। ভদ্রতা, নম্রতা, সৌন্দর্য, সুরুচি, লজ্জাশীলতা, কৃষ্টি- কালচার ইত্যাদি গুণাবলির সমন্বিত রূপের মাধ্যমে শালীনতা প্রকাশ পায়, যেমনটি ফাতিমার ক্ষেত্রে দেখা যায়। ফাতিমা কথাবার্তা, আচার-আচরণ, পোশাক-পরিচ্ছদ ও সর্বক্ষেত্রে মার্জিত। তাই সে সবার কাছে প্রিয় ও গ্রহণযোগ্য। প্রকৃতপক্ষে শালীনতা। একজন ব্যক্তির প্রকৃত সৌন্দর্যকে ফুটিয়ে তোলে। অশালীন কথাবার্তা, পোশাক- পরিচ্ছদ কোনো নম্র-ভদ্র মানুষ পছন্দ করে না। তাই শালীন ব্যক্তিকে সবাই ভালোবাসে, আপন করে নেয়। শালীনতা চর্চার ফলে মানুষের মান-সম্মান সুরক্ষিত থাকে, সমাজে শান্তি ও শৃঙ্খলা প্রতিষ্ঠিত হয়। সমাজে মানুষের কাছে গ্রহণযোগ্যতা বৃদ্ধি পায়। ফাতিমার ক্ষেত্রেও এমনটি দেখা যায়। সুতরাং বলা যায়, ফাতিমার আচরণে শালীনতা ফুটে উঠেছে।"
        },
        {
          "label": "ঘ",
          "question": "জনাব আবু রায়হানের শেষোক্ত মন্তব্যটি তোমার পাঠ্যপুস্তকের আলোকে বিশ্লেষণ করো।",
          "explanation": "নিম্নের অনুরুপঃ সুজনের স্ত্রী ও মেয়েদের আচরণে শালীনতার গুণ পরিলক্ষিত হয়, কুরআন ও হাদিসের আলোকে যার গুরুত্ব অপরিসীম। কথা-বার্তা, আচার-আচরণ ও চলাফেরায় ভদ্র ও সভ্য, মার্জিত হওয়াকেই শালীনতা বলে। শালীনতার পরিধি অত্যন্ত ব্যাপক। এটি বহু নৈতিক গুণের সমষ্টি। ভদ্রতা, নম্রতা, সৌন্দর্য, সুরুচি, লজ্জাশীলতা ইত্যাদি গুণাবলির সমন্বিত রূপের মাধ্যমে শালীনতা প্রকাশ পায়। সুজনের স্ত্রী ও মেয়েদের আচরণে সেটিই প্রকাশ পেয়েছে। উদ্দীপকের সুজনের স্ত্রী ও দুই মেয়ে ভদ্রতা, নম্রতা, সুরুচি ও লজ্জাশীলতা. অবলম্বন করে জীবনযাপন করে। যা শালীনতার বৈশিষ্ট্য। আর ইসলামে শালীনতার গুরুত্ব অপরিসীম। কুরআন ও হাদিসের বহু স্থানে মানুষকে শালীন জীবনযাপনের ব্যাপারে নির্দেশনা দেওয়া হয়েছে। এ সম্পর্কে আল্লাহ তায়ালা বলেন, 'আর তোমরা (নারীরা) নিজ গৃহে অবস্থান করবে এবং প্রাচীন জাহিলি যুগের মতো নিজেদের প্রদর্শন করবে না।' (সূরা আল- আহযাব, আয়াত ৩৩) অন্যত্র রাসুল (স) বলেছেন, 'অশ্লীলতা যেকোনো জিনিসকে খারাপ করে এবং লজ্জাশীলতা যেকোনো জিনিসকে সৌন্দর্যমণ্ডিত করে।' (তিরমিযি)। পরিশেষে বলা যায়, শালীনতা মানবজীবনের অন্যতম একটি গুণ। তাই সবাইকে শালীন জীবনযাপনে অভ্যস্ত হতে হবে।"
        }
      ]
    },
    {
      "number": "10",
      "uddipok": "জনাব শিহাব চৌধুরী লোকমান সাহেবকে মারাত্মকভাবে শারীরিক ও মানসিক নির্যাতন করেন। কিছুদিন পর লোকমান সাহেব প্রতিশোধ নেওয়ার সুবর্ণ সুযোগ পেয়েও এ থেকে বিরত থাকেন। এ ধরনের উদারতা দেখে জনাব শিহাব সাহেবের মধ্যে বেশ পরিবর্তন আসে। তিনি প্রতিজ্ঞা করেন যে, তিনি আর কোনো মানুষের সাথে অন্যায় আচরণ করবেন না। তার বন্ধু জামিল সাহেব টঙ্গী এলাকার একজন বিশিষ্ট শিল্পপতি। তিনি এলাকার মানুষের বিশুদ্ধ পানির তীব্র সংকট দূর করতে দশ লক্ষ টাকা ব্যয় করে একটি পানির পাম্প স্থাপন করেন।",
      "tag": "VNSC 24",
      "sub_questions": [
        {
          "label": "ক",
          "question": "বিদায় হজ কী?",
          "explanation": "৬৩২ খ্রিষ্টাব্দে মহানবি (স) লক্ষাধিক সাহাবি সাথে নিয়ে যে হজ পালন করেন তাকে বিদায় হজ বলে।"
        },
        {
          "label": "খ",
          "question": "'মদিনার সনদ' বলতে কী বোঝায়? ব্যাখ্যা করো।",
          "explanation": "নিম্নের অনুরুপঃ ৬২২ খ্রিষ্টাব্দে মহানবি হযরত মুহাম্মদ (স) মক্কা থেকে মদিনায় যান এবং সেখানে শান্তি প্রতিষ্ঠার জন্য একটি সনদ প্রণয়ন করেন, যা ইতিহাসে মদিনা সনদ নামে পরিচিত। মদিনা সনদ বিশ্বের প্রথম লিখিত সংবিধান। মহানবি (স) হিজরতের পর মদিনার ইহুদিদের সাথে সুসম্পর্ক গড়ে তোলার জন্য 'মদিনা সনদ' নামে এক মহাসনদ প্রণয়ন করেন। এ সনদে মোট ৪৭টি ধারা ছিল। এটি প্রণয়নের মাধ্যমে মদিনায় একটি সাধারণ প্রজাতন্ত্র প্রতিষ্ঠিত হয় এবং সেখানে বসবাসকারী সকল নাগরিক সুখে ও শান্তিতে বসবাস করতে থাকে।"
        },
        {
          "label": "গ",
          "question": "লোকমান সাহেবের চরিত্রে মহানবি (স)-এর কোন গুরুত্বপূর্ণ ঘটনার আদর্শ ফুটে উঠেছে? ব্যাখ্যা করো।",
          "explanation": "নিম্নের অনুরুপঃ আহমাদ আলীর ক্ষমা করার বিষয়টি মহানবি (স)-এর মক্কা বিজয়ের পর কুরাইশদের ক্ষমা করার ঘটনাটিকে নির্দেশ করে। নবুয়ত লাভের পর মহানবি (স) মক্কাবাসীর কাছে ইসলাম প্রচার শুরু করেন। কিন্তু তারা ইসলামের সুমহান আদর্শ গ্রহণ না করে তাঁকে এ কাজ থেকে বিরত রাখার জন্য তাঁর ওপর অমানবিক নির্যাতন চালায়। একপর্যায়ে তারা মহানবি (স)-কে হত্যার ষড়যন্ত্র করলে তিনি মদিনায় হিজরত করেন। পরবর্তী সময়ে রাসুল (স) প্রতিশোধ গ্রহণের সুযোগ পেয়েও প্রতিশোধ না নিয়ে ক্ষমার আদর্শ প্রতিষ্ঠা করেন। উদ্দীপকের আহমাদ আলীর মধ্যেও এ আদর্শের প্রতিফলন লক্ষণীয়। আহমাদ আলী এলাকার একজন স্বনামধন্য ব্যক্তি। একদা তার এলাকার লোকজন ক্ষুদ্র বিষয়কে কেন্দ্র করে দুই দলে বিভক্ত হয় এবং সংঘর্ষে জড়িয়ে পড়ে। আহমাদ আলী সবাইকে একত্র করে তাদের মাঝে মীমাংসা করে দেন এবং বলেন, আজ তোমাদের প্রতি কোনো অভিযোগ নেই। যাও, তোমরা সবাই এক হয়ে যাও। তার এ কর্মকাণ্ডে ক্ষমা করে দেওয়ার বিষয়টি ফুটে উঠেছে, যা কুরাইশদের প্রতি মহানবি (স)-এর ক্ষমার আদর্শই ধারণ করে। ষষ্ঠ হিজরিতে (৬২৮ খ্রি.) হুদাইবিয়া নামক স্থানে কুরাইশদের সাথে মহানবি (স)-এর দশ বছর ব্যাপী যুদ্ধবিরতি চুক্তি স্বাক্ষরিত হয়। কুরাইশরা এ চুক্তির শর্ত ভঙ্গ করায় রাসুল (স) ৬৩০ খ্রিষ্টাব্দে মক্কায় অভিযান পরিচালনা করেন। কুরাইশরা একসময় তাঁর ওপর অত্যাচার করলেও মক্কা বিজয়ের পর তিনি তাদের প্রতি সাধারণ ক্ষমা ঘোষণা করেন। সুতরাং আহমাদ আলীর আচরণে মহানবি (স)-এর ক্ষমার আদর্শই ফুটে উঠেছে।"
        },
        {
          "label": "ঘ",
          "question": "জামিল সাহেবের আচরণে যে শাসকের আদর্শ ফুটেছে ইসলামের জন্য তার খেদমত বিশ্লেষণ করো।",
          "explanation": "নিম্নের অনুরুপঃ জনাব ইশতির কার্যাবলি খলিফা হযরত উসমান (রা)-এর চরিত্রের সাথে সাদৃশ্যপূর্ণ। হযরত উসমান (রা) ছিলেন তৎকালীন আরবের শ্রেষ্ঠ ধনী। ব্যবসার মাধ্যমে তিনি প্রচুর অর্থ-সম্পদের মালিক হয়েছিলেন। তাই তাকে গনি (ধনী) বলা হতো। ইসলাম গ্রহণের পর ইসলাম ও মানবতার সেবায় তিনি অকাতরে সম্পদ ব্যয় করতেন। উদ্দীপকের জনাব ইশতির কার্যাবলিতেও হযরত উসমান (রা)-এর এ চারিত্রিক বৈশিষ্ট্যের প্রতিফলন লক্ষণীয়। জনাব ইশতি একজন ধনী মুসলিম। তিনি জনসাধারণের কষ্ট সহ্য করতে না পেরে এলাকায় ২০টি নলকূপ তৈরি করে পানির সুব্যবস্থা করে দেন। এলাকায় দুর্ভিক্ষ দেখা দিলে তিনি ত্রাণ সামগ্রী দিয়ে সাহায্য করেন। হযরত উসমান (রা)-এর ক্ষেত্রেও একই চিত্র পরিলক্ষিত হয়। তিনি মদিনাবাসীর পানির অভাব দূর করার জন্য ১৮০০০ দিনার (স্বর্ণমুদ্রা) ব্যয় করে মদিনার বিখ্যাত 'রুমা' কূপ ক্রয় করে তা ওয়াকফ্ (ধর্মীয় কাজে দান) করে দেন। মদিনায় দুর্ভিক্ষ দেখা দিলে তিনি মদিনাবাসীর মধ্যে ত্রাণ বিতরণ করেন। এ থেকে বোঝা যায়, জনাব ইশতি হযরত উসমান (রা)-এর আদর্শকে ধারণ করেছেন। আর এ সম্পর্কে উদ্দীপকের জনাব জাকারিয়া সাহেব মুসলিম জাহানের খলিফাগণের কথা স্মরণ করে কিয়ামত পর্যন্ত তাদের মতো নেতার আগমনের যে প্রত্যাশা ব্যক্ত করেছেন তা যথার্থ। কেননা বর্তমান বিশ্বে যে অন্যায়-অনাচার ও অবিচারের বিস্তার ঘটেছে, তা দূরীভূত করে খুলাফায়ে রাশেদিনের মতো আদর্শ সমাজ প্রতিষ্ঠা করতে হলে তাদের মতো নেতা বা খলিফার আগমন একান্ত আবশ্যক।"
        }
      ]
    },
    {
      "number": "11",
      "uddipok": "ফাতিমা এইচএসসি পরীক্ষায় কৃতিত্বের সাথে পাস করার পর বাবাকে বলল, আমি এমন একজনের আদর্শ অনুসরণে শ্রেষ্ঠ গণিতবিদ হতে চাই, যার গ্রন্থের নামানুসারে ইউরোপীয়রা আল জেবরা নামকরণ করেন। তার ছোট বোন রুকাইয়া বলল, আমি এমন একজন বিজ্ঞানীর আদর্শ অনুসরণে রসায়নবিদ হতে চাই, যিনি রসায়নকে সর্বপ্রথম বিজ্ঞানের একটি স্বয়ংসম্পূর্ণ শাখা হিসেবে প্রতিষ্ঠা করেছিলেন।",
      "tag": "VNSC 24",
      "sub_questions": [
        {
          "label": "ক",
          "question": "'মাসহাফে উসমানি' কী?",
          "explanation": "হযরত উসমান (রা) হাফসা (রা)-এর থেকে সংগৃহীত পবিত্র কুরআনের মূল কপির আলোকে যে ৭টি কপি মুসলিম সম্রাজ্যের অঞ্চলসমূহে পাঠিয়ে দেন তাকে মাসহাফে উসমানি বলে।"
        },
        {
          "label": "খ",
          "question": "হযরত উমর (রা)-কে ফারুক উপাধি দেওয়া হয়েছিল কেন? ব্যাখ্যা করো।",
          "explanation": "নিম্নের অনুরুপঃ হযরত উমর (রা) ইসলামের মর্মবাণী অনুধাবন করে ইসলাম গ্রহণ করায় মহানবি (স)-এর কাছ থেকে 'ফারুক' (সত্য-মিথ্যার পার্থক্যকারী) উপাধি পেয়েছিলেন। হযরত উমর (রা) প্রথম জীবনে প্রচণ্ড ইসলামবিদ্বেষী ছিলেন। তিনি ৬১৬ খ্রিষ্টাব্দে মহানবি (স)-কে হত্যার জন্য খোলা তরবারি হাতে নিয়ে তাঁর উদ্দেশ্যে রওনা হন। পথিমধ্যে তিনি তাঁর বোন ফাতেমা ও ভগ্নিপতি সাইদের ইসলাম গ্রহণের সংবাদ শুনে তাদেরকে শাস্তি দেওয়ার জন্য যান। তবে বোনের কণ্ঠে সূরা ত্বা-হার তিলাওয়াত শুনে ইসলামের মর্মবাণী বুঝতে পারেন। ইসলাম ও কুফরির (সত্য ও মিথ্যার) মধ্যে কোনটি সঠিক তা অনুধাবন করতে পেরে তিনি ইসলাম গ্রহণ করেন। এরপর তিনি প্রকাশ্যে কাবা ঘরের সামনে সালাত আদায়ের ঘোষণা দেন। এজন্য মহানবি (স) খুশি হয়ে তাঁকে 'ফারুক' উপাধি প্রদান করেন।"
        },
        {
          "label": "গ",
          "question": "ফাতিমা কাকে অনুসরণ করে গণিতবিদ হতে চায়? গণিতে তার অবদান ব্যাখ্যা করো।",
          "explanation": "ফাতিমা মুসা আল খাওয়ারেযমিকে অনুসরণ করে গণিতবিদ হতে চায়, গণিতশাস্ত্রে যার অবদান অনস্বীকার্য। মুসা আল খাওয়ারেযমি ৭৮০ খ্রি. খাওয়ারেযম নামক স্থানে জন্মগ্রহণ করেন। তিনি গণিতশাস্ত্রের সর্বাধিক প্রসিদ্ধ ব্যক্তি। তাকে গণিতশাস্ত্রের 'জনক' বলা হয়। বীজগণিতের আবিষ্কারক হলেন তিনি। এ বিষয়ে তার রচিত 'হিসাব আল জাবর ওয়াল মুকাবালাহ' গ্রন্থের নামানুসারে এ শাস্ত্রকে পরবর্তীকালে ইউরোপীয়রা আল-জেবরা নামকরণ করে। উদ্দীপকে এ বিষয়টিই লক্ষণীয়। উদ্দীপকের ফাতিমা এমন একজনের আদর্শ অনুসরণ করে গণিতবিদ হতে চায়, যার 'গ্রন্থের নামানুসারে ইউরোপীয়রা আল জেবরা নামকরণ করেন। এ বর্ণনাটি মূলত মুসা আল খাওয়ারেযমির সাথে সাদৃশ্যপূর্ণ। গণিতশাস্ত্রে মুসা আল খাওয়ারেযমির অবদান অপরিসীম। মুসা আল খাওয়ারেযমি গণিতে, সমীকরণের সমাধান করার ছয়টি নিয়ম আবিষ্কার করেন। এটি দ্বাদশ শতাব্দীতে ল্যাটিন ভাষায় অনূদিত হয়ে ইউরোপের বিশ্ববিদ্যালয়গুলোতে পঠিত হতো। তার গণিতশাস্ত্র 'কিতাবুল হিসাব আল আদাদ আল হিন্দী' দ্বারা উমর খৈয়াম, লিওনার্ডো এবং মাস্টার জ্যাকবসহ আরো অনেকেই প্রভাবিত হন। সুতরাং বলা যায়, গণিতশাস্ত্রে মুসা আল খাওয়ারেযমি গুরুত্বপূর্ণ অবদান রেখে গেছেন।"
        },
        {
          "label": "ঘ",
          "question": "রুকাইয়া কার আদর্শ অনুসরণে রসায়নবিদ হতে চায়? বিজ্ঞানে তার অবদান তোমার পাঠ্যবইয়ের আলোকে বিশ্লেষণ করো।",
          "explanation": "নিম্নের অনুরুপঃ বিজ্ঞান শিক্ষকের কর্মকাণ্ডের সাথে মুসলিম মনীষী জাবির ইবনে হাইয়ানের কাজের সাদৃশ্য রয়েছে। বিজ্ঞানের বিভিন্ন শাখায় যেসব মুসলিম মনীষী অবদান রাখেন তাদের মধ্যে জাবির ইবনে হাইয়ানের নাম অগ্রগণ্য। তিনি রসায়ন শাস্ত্রে উচ্চতর জ্ঞান অর্জন করে সে জ্ঞানের যথাযথ প্রয়োগ করেন। উদ্দীপকে বর্ণিত বিজ্ঞান শিক্ষকের কাজে তার কাজের প্রতিফলন ঘটেছে। চাটলা মাধ্যমিক বিদ্যালয়ের বিজ্ঞান শিক্ষক শ্রেণিকক্ষে বিজ্ঞানের কিছু গুরুত্বপূর্ণ পরীক্ষা যেমন- দ্রবণ, পরিস্রবণ, লোহার মরিচা রোধক ইত্যাদি সফলভাবে সম্পন্ন করেন। জাবির ইবনে হাইয়ানের ক্ষেত্রেও এমনটি লক্ষণীয়। তিনি কুফায় একটি বিজ্ঞানাগার প্রতিষ্ঠা করে মৃত্যু পর্যন্ত সেখানে গবেষণা করেন। রসায়নকে তিনি সর্বপ্রথম বিজ্ঞানের একটি স্বয়ংসম্পূর্ণ শাখা হিসেবে প্রতিষ্ঠা করেছিলেন। রসায়ন ও বিজ্ঞানের কিছু ক্ষেত্র যথা- পরিস্রবণ, দ্রবণ, ভস্মীকরণ, বাষ্পীকরণ, গলানো প্রভৃতি তারই আবিষ্কার। তিনি তার গ্রন্থে ধাতুর শোধন, তরলীকরণ, বাষ্পীকরণ, ইস্পাত তৈরির প্রক্রিয়া, লোহার মরিচারোধক বার্নিশ ও চুলের কলপ, লেখার কালি ও কাঁচ ইত্যাদি দ্রব্য প্রস্তুতের প্রণালি ও বিধি সম্বন্ধে বিস্তারিত বর্ণনা করেন। জাবির ইবনে হাইয়ান রসায়ন শাস্ত্রের পরিপূর্ণতা দান করার কারণে তাকে এ শাস্ত্রের জনক বলা হয়। উপরের আলোচনা থেকে বলা যায়, বিজ্ঞান শিক্ষকের কাজের সাথে সাদৃশ্যপূর্ণ মনীষী হলেন জাবির ইবনে হাইয়ান। যার অসামান্য অবদান তাকে রসায়ন শাস্ত্রের জনক হিসেবে প্রতিষ্ঠিত করেছে। প্রধান শিক্ষকের বক্তব্যে এ বিষয়টিই প্রকাশ পায়। এ কারণে তার বক্তব্য সঠিক।"
        }
      ]
    }
  ]
}