{
  "title": "চট্টগ্রাম বোর্ড ২০২৩",
  "subtitle": "ইসলাম ও নৈতিক শিক্ষা (11)",
  "questions": [
    {
      "number": "1",
      "uddipok": "ধর্মীয় শিক্ষক জনাব আব্দুর রহমান শ্রেণিতে ইসলামের এমন একটি বিষয় সম্পর্কে বলেন, যা অন্তরের বিশ্বাসের সাথে যুক্ত। উক্ত বিষয় সম্পাদনের জন্য মৌখিক স্বীকৃতি ও তদনুযায়ী কাজ করা দরকার। জনাব আব্দুল জব্বার একটি বাড়ি নির্মাণ করেন। নির্মাণকালে তাঁর এক বন্ধু বাড়িটি দীর্ঘদিন রক্ষার জন্য বিভিন্ন পরামর্শ দেন। তিনি বলেন, একমাত্র মহান আল্লাহ-ই সব কিছু রক্ষা ও ধ্বংস করার মালিক।",
      "tag": "CTG.B 23",
      "sub_questions": [
        {
          "label": "ক",
          "question": "ইসলাম কী?",
          "explanation": "আল্লাহ তায়ালা ও রাসুল (স)-এর পরিপূর্ণ আনুগত্য করাই ইসলাম।"
        },
        {
          "label": "খ",
          "question": "'দুনিয়া হলো আখিরাতের শস্যক্ষেত্র'- ব্যাখ্যা করো।",
          "explanation": "'দুনিয়া হলো আখিরাতের শস্যক্ষেত্র' অর্থাৎ দুনিয়া হলো আমল করার স্থান। আখিরাত হলো ফল ভোগের স্থান। দুনিয়ার কাজকর্মের প্রতিদান আখিরাতে দেওয়া হবে। সেখানে মানুষ কোনো আমল করতে পারবে না। বরং দুনিয়াতে মানুষ যেরূপ আমল করেছে সেরূপ ফল ভোগ করবে। কৃষক শস্যক্ষেত্রে যেরূপ চাষাবাদ করে, সেরূপই ফল লাভ করে। জমিতে ধান লাগালে ফসল হিসেবে ধানই পাওয়া যায়। আর কেউ যদি জমিতে কাঁটাগাছ রোপণ করে তবে সে শুধু কাঁটাই লাভ করে। একইভাবে দুনিয়াতে যে ব্যক্তি ইমান এনেছে ও সৎকর্ম করেছে, সে আখিরাতে সম্মান ও মর্যাদা লাভ করবে। অন্যদিকে যে ব্যক্তি ইমান আনবে না এবং অন্যায় ও খারাপ কাজ করবে, আখিরাতে সে শাস্তি ভোগ করবে।"
        },
        {
          "label": "গ",
          "question": "জনাব আব্দুর রহমানের বক্তব্যটি চিহ্নিত করে ব্যাখ্যা করো।",
          "explanation": "নিম্নের অনুরুপঃ 'গ' চিহ্নিত বিষয়টি হলো ইমান, মানবজীবনে যার প্রভাব অনেক বেশি। ইমান শব্দটি আমনুন মূল ধাতু থেকে নির্গত। যার অর্থ বিশ্বাস করা, আস্থা স্থাপন, স্বীকৃতি দেওয়া, নির্ভর করা ইত্যাদি। ইসলামের মূল বিষয়গুলোর প্রতি পূর্ণ বিশ্বাসকেই বলা হয় ইমান। 'গ' চিহ্নিত বিষয়টি এ ইমানের প্রতিই ইঙ্গিত করে। 'গ' চিহ্নিত বিষয়টি হলো মুখে স্বীকার, অন্তরে বিশ্বাস, তদনুযায়ী আমল। এখানে ইমানের তিনটি শর্তের কথাই বলা হয়েছে। কারণ কোনো মানুষকে ইমানদার হতে হলে শরিয়তের যাবতীয় বিধি-বিধান অন্তরে বিশ্বাস করতে হবে, মুখে স্বীকার করতে হবে এবং সে অনুযায়ী আমল করতে হবে। এ তিনটির একটিও অনুপস্থিত থাকলে পরিপূর্ণ ইমানদার হওয়া যাবে না। মানবজীবনে ইমানের প্রভাব অপরিসীম। ইমান নানাভাবে মানুষের মানবিকতার বিকাশ সাধন করে। ইমানের মূল কথা হলো তাওহিদ। আর তাওহিদে বিশ্বাস মানুষকে আত্মমর্যাদাশীল করে তোলে। পৃথিবীর কোনো সৃষ্টির সামনে সে আর মাথা নত করে না। ইমান মানুষকে সত্য ও সুন্দরের পথে পরিচালিত করে। পূর্ণাঙ্গ মুমিন কখনোই অন্যায় ও অনৈতিক কাজে লিপ্ত হতে পারে না। সে সবসময় সাম্য, মৈত্রী, ভ্রাতৃত্ব, সহযোগিতা ইত্যাদি- সৎগুণাবলির চর্চা করে। ইমান মানুষকে দায়িত্বশীলতা ও জবাবদিহির ব্যাপারে সতর্ক করে। মুমিন ব্যক্তি একদিন আল্লাহ তায়ালার সামনে জবাবদিহিতার কথা স্মরণে রাখে। আর আল্লাহ তায়ালা বলেন, 'আর যে ব্যক্তি তার প্রভুর সামনে দণ্ডায়মান হওয়ার ভয় করে এবং নিজ. প্রবৃত্তির অনুসরণ থেকে বিরত থাকে। নিশ্চয়ই জান্নাতই হলো তার বাসস্থান।' (সূরা আন-নাযিআত, আয়াত ৪০-৪১) সুতরাং বলা যায়, 'গ' চিহ্নিত বিষয়টি হলো ইমান, যা মানুষকে জান্নাতের পথে পরিচালিত করে।"
        },
        {
          "label": "ঘ",
          "question": "জনাব আব্দুল জব্বারের মন্তব্যটি চিহ্নিতপূর্বক তার প্রভাব বিশ্লেষণ করো।",
          "explanation": "নিম্নের অনুরুপঃ তাসিনের উক্তিটিতে তাওহিদের পরিচয় পাওয়া যায়। তাওহিদ হলো আল্লাহ তায়ালাকে এক ও অদ্বিতীয় হিসেবে স্বীকার করে নেওয়া। তিনি এ বিশ্বজগতের একমাত্র অধিপতি ও মালিক। তাঁর কোনো শরিক নেই। তিনি অনন্য ও অতুলনীয়। যার নিদর্শন সৃষ্টিজগৎ থেকে পাওয়া যায়। গ্রহ, নক্ষত্র, চন্দ্র, সূর্যসহ পৃথিবীর সৃষ্টিসমূহে লক্ষ করলে মহান আল্লাহর একত্ববাদের নিদর্শন পরিলক্ষিত হয়, যেটি তাসিনের বক্তব্যে ফুটে উঠেছে। উদ্দীপকের তাসিন বঙ্গোপসাগরের তীরবর্তী সবুজ বনবেষ্টিত পর্যটন টাওয়ারে উঠে সমুদ্রের নীল জলরাশি দেখে অভিভূত হয়। মনের অজান্তেই সে বলে, দয়াময় প্রভু কত সুন্দর করে সমুদ্র তৈরি করেছেন। তাসিনের এ উক্তিটিতে তাওহিদ বা আল্লাহর একত্ববাদ প্রকাশ পায়। প্রকৃতপক্ষে আল্লাহ তায়ালাই সবকিছুর স্রষ্টা। আমরা যে পৃথিবীতে বাস করছি তা কত সুন্দর। এতে আছে নদী-নালা, সাগর, মহাসাগর, পাহাড়-পর্বত ইত্যাদি। এসব নিজে নিজে সৃষ্টি হয়নি। যিনি সুনিপুণভাবে এসব সৃষ্টি করেছেন এবং পরিচালনা করছেন তিনি হলেন মহান আল্লাহ। এ বিশাল সৃষ্টিজগতে যদি একাধিক সৃষ্টিকর্তা থাকত তাহলে সৃষ্টিজগৎ সুশৃঙ্খলভাবে পরিচালিত হতো না। নানারূপ বিশৃঙ্খলা দেখা দিত কিংবা এ সৃষ্টিজগৎ এতদিনে ধ্বংস হয়ে যেত। এ থেকে বোঝা যায়, মহান আল্লাহ এক, অদ্বিতীয় এবং অতুলনীয়। পরিশেষে বলা যায়, আল্লাহ তায়ালাই সবকিছু সৃষ্টি করেছেন। তিনিই সবকিছুর মালিক। আর এ বিষয়টি তাসিনের মনোভাবে প্রকাশ পাওয়ায় তার বিশ্বাসটি তাওহিদের অন্তর্ভুক্ত।"
        }
      ]
    },
    {
      "number": "2",
      "uddipok": "জনি মনে করে, শুধুমাত্র আল্লাহ তায়ালা ও শেষ নবি হযরত মুহাম্মদ (স) কে বিশ্বাস করলেই চলবে। আর অন্যান্য নবি-রাসুলকে বিশ্বাস করার প্রয়োজন নেই। অপরদিকে রনি মৃত্যুর পরবর্তী জীবনকে বিশ্বাস করে। কিন্তু সে মনে করে, নিজে নেক আমল করলেই নাজাত পাওয়া যাবে। হাশরের ময়দানে কারও কোনো সুপারিশ লাগবে না।",
      "tag": "CTG.B 23",
      "sub_questions": [
        {
          "label": "ক",
          "question": "শিরক কী?",
          "explanation": "মহান আল্লাহর সাথে কোনো ব্যক্তি বা বস্তুকে শরিক করা কিংবা তাঁর সমতুল্য মনে করাই শিরক।"
        },
        {
          "label": "খ",
          "question": "আখিরাতে বিশ্বাস মানুষকে সৎকাজে উদ্বুদ্ধ করে- বুঝিয়ে লেখো।",
          "explanation": "আখিরাতে চিরস্থায়ী জীবনে শান্তি লাভের বাসনা মানুষকে সৎকাজে উদ্বুদ্ধ করে। আখিরাত হলো পরকাল। মৃত্যুর পরবর্তী জীবনকে বলা হয় আখিরাত। এটি মানুষের অনন্ত ও চিরস্থায়ী জীবন। মূলত দুনিয়ার জীবন হলো আখিরাতের প্রস্তুতি গ্রহণের ক্ষেত্র। একজন মুমিন বিশ্বাস করে আখিরাতে সুখ লাভ বা চিরস্থায়ী জান্নাত লাভের জন্য দুনিয়ায় সৎকাজ করতে হবে। অন্যথায় আখিরাতে জাহান্নামের শাস্তি ভোগ করতে হবে। এ বিশ্বাসই মানুষকে সৎকাজে উদ্বুদ্ধ করে।"
        },
        {
          "label": "গ",
          "question": "জনির ধারণায় কোন দিকটি ফুটে উঠেছে? ব্যাখ্যা করো।",
          "explanation": "নবি-রাসুলদের প্রতি অবিশ্বাস প্রকাশিত হওয়ায় জনির ধারণায় কুফর ফুটে উঠেছে। কুফর ইমানের ঠিক বিপরীত। ইসলামের মৌলিক সাতটি বিষয়ের যেকোনো একটির প্রতি অবিশ্বাস বা সন্দেহ পোষণ করাই কুফর। এ সাতটি বিষয় হলো এক আল্লাহর প্রতি বিশ্বাস, ফেরেশতাদের প্রতি বিশ্বাস, নবি- রাসুলগণের প্রতি বিশ্বাস, আসমানি কিতাবের প্রতি। বিশ্বাস, তকদিরের (ভাগ্যের ভালো-মন্দ) ওপর বিশ্বাস, মৃত্যুর পর পুনরুত্থানের (পুনরায় জীবিত হওয়া) ওপর বিশ্বাস এবং আখিরাত বা পরকালের প্রতি বিশ্বাস, যার প্রতি জনি অবিশ্বাস পোষণ করেছে। জনি শুধু আল্লাহ তায়ালা ও রাসুল (স)-কে বিশ্বাস করেছে, যা ইসলামের মৌলিক বিষয়কে অস্বীকৃতি প্রকাশ করে। মানবজাতির হিদায়াতের জন্য আল্লাহ তায়ালা যুগে যুগে বহু নবি-রাসুল প্রেরণ করেছেন। নবি-রাসুলগণ ছিলেন আল্লাহ তায়ালার মনোনীত বান্দা। সকল সৃষ্টির মধ্যে তাঁরাই সর্বোচ্চ মর্যাদার অধিকারী। তাঁরা ছিলেন নিষ্পাপ। আল্লাহ তায়ালার নির্দেশে তাঁরা মানবজাতিকে মহান আল্লাহর পথে ডেকেছেন, সত্য ও ন্যায়ের পথ দেখিয়েছেন, ইহকালীন ও পরকালীন শান্তি ও মুক্তির দিক-নির্দেশনা প্রদান করেছেন। নবি-রাসুলগণের প্রতি এরূপ বিশ্বাস রাখা ইমানের অন্যতম গুরুত্বপূর্ণ বিষয়। আর যারা এ বিষয়টিতে অবিশ্বাস পোষণ করবে তারা কাফির। সুতরাং বলা যায়, জনির ধারণায় কুফর ফুটে উঠেছে।"
        },
        {
          "label": "ঘ",
          "question": "রনির বক্তব্যে হাশরের মাঠের কোন বিষয়টি অস্বীকার করা হয়েছে? তা চিহ্নিতপূর্বক এর গুরুত্ব বিশ্লেষণ করো।",
          "explanation": "রনির বক্তব্যে হাশরের মাঠের শাফাআতের বিষয়টি অস্বীকার করা হয়েছে। আখিরাতের স্তর হিসেবে এর গুরুত্ব অপরিসীম। শাফাআত শব্দের অর্থ সুপারিশ করা, অনুরোধ করা ইত্যাদি। ইসলামি শরিয়তের পরিভাষায় কল্যাণ ও ক্ষমার জন্য আল্লাহ তায়ালার নিকট নবি-রাসুল ও নেক বান্দাগণের সুপারিশ করাকে শাফাআত বলে, যা রনি অস্বীকার করেছে। উদ্দীপকে রনি মৃত্যুর পরবর্তী জীবনে বিশ্বাস করলেও সে মনে করে, হাশরের ময়দানে কারও সুপারিশ লাগবে না। এর মাধ্যমে মূলত সে আখিরাতের অন্যতম স্তর শাফাআতকে অস্বীকার করে'। তার এরূপ মনোভাব কুফরির শামিল। কিয়ামতের দিন জান্নাত লাভের জন্য শাফাআতের গুরুত্ব অপরিসীম। কিয়ামতের দিন পাপীদের ক্ষমা ও পুণ্যবানদের মর্যাদা বৃদ্ধির জন্য শাফাআত করা হবে। নবি-রাসুল, ফেরেশতা, শহিদ, আলেম, হাফিয এ শাফাআতের সুযোগ পাবেন। আল-কুরআন ও সিয়াম (রোযা) কিয়ামতের দিন শাফাআত করবে বলেও হাদিসে উল্লেখ করা হয়েছে। কিয়ামতের দিন আল্লাহ তায়ালা মানুষের সকল কাজকর্মের হিসাব নেবেন। তারপর আমল অনুযায়ী প্রত্যেকের জন্য জান্নাত বা জাহান্নাম নির্ধারণ করবেন। তখন মহান আল্লাহ পুণ্যবানগণকে জান্নাতে ও পাপীদের জাহান্নামে যাওয়ার নির্দেশ দেবেন। নবি-রাসুল ও পুণ্যবান বান্দাগণ এ সময় আল্লাহর দরবারে শাফাআত করবেন। ফলে অনেক পাপীকে মাফ করা হবে। এরপর তাদেরকে জাহান্নাম থেকে জান্নাতে প্রবেশের অনুমতি দেওয়া হবে। আবার অনেক পুণ্যবানও এদিন শাফাআত করবে। ফলে তাঁদের মর্যাদা বৃদ্ধি করা হবে। শাফাআত একটি বিরাট নিয়ামত। মহানবি (স)-এর শাফাআত ব্যতীত কিয়ামতের দিন সফলতা, কল্যাণ ও জান্নাত লাভ করা সম্ভব হবে না। পরিশেষে বলা যায়, রনির বক্তব্যে হাশরের মাঠের শাফাআতের বিষয়টি অস্বীকার করা হয়েছে। আমরা শাফাআতে বিশ্বাস স্থাপন করব। আল্লাহ ও তাঁর রাসুল (স)-কে ভালোবাসব,। তাহলেই আল্লাহ ও তাঁর রাসুল (স)- এর শাফাআত লাভে ধন্য হয়ে জান্নাতে প্রবেশ করতে পারব।"
        }
      ]
    },
    {
      "number": "3",
      "uddipok": "জনাব আসলাম সাহেব সর্বদা সম্পদ সংগ্রহে নিমগ্ন থাকেন। তিনি আত্মসাৎ পণ্যে ভেজাল মিশিয়ে বিক্রয় ও অবৈধ পণ্যের ব্যবসা-বাণিজ্য করেন। এ ব্যাপারে তিনি ইসলামের বিধি-বিধানের তোয়াক্কা করেন না। অন্যদিকে অবসরপ্রাপ্ত কর্মকর্তা আশফাক সাহেব এলাকার অসহায় ও দুস্থ মানুষের সেবায় একটি দাতব্য চিকিৎসালয় এবং পশু-পাখির জন্য একটি অভয়ারণ্য প্রতিষ্ঠার সিদ্ধান্ত নেন।",
      "tag": "CTG.B 23",
      "sub_questions": [
        {
          "label": "ক",
          "question": "মাদানি সূরা কাকে বলে?",
          "explanation": "মহানবি (স)-এর মদিনায় হিজরতের পর নাজিল হওয়া সকল সূরাকে মাদানি সূরা নামে আখ্যায়িত করা হয়।"
        },
        {
          "label": "খ",
          "question": "ফরজে আইন বলতে কী বোঝায়? ব্যাখ্যা করো।",
          "explanation": "যে সকল ফরজ বিধান সকলের ওপর পালন করা অত্যাবশ্যক তাকে ফরজে আইন বলে। ফরজে আইন মূলত ব্যক্তিগতভাবে সকল মুসলমানকেই আদায় করতে হয়। যেমন- দৈনিক পাঁচ ওয়াক্ত সালাত আদায় করা, রমযান মাসে রোযা রাখা ইত্যাদি। এসব কাজ প্রত্যেক ব্যক্তিকেই নিজে আদায় করতে হয়।"
        },
        {
          "label": "গ",
          "question": "জনাব আসলাম সাহেবের সম্পদ আহরণের পন্থাটিতে শরিয়তের বিষয়বস্তুর কোন দিকটি প্রতিফলিত হয়েছে? ব্যাখ্যা করো।",
          "explanation": "উদ্দীপকে জনাব আসলাম সাহেবের সম্পদ আহরণের পন্থাটিতে শরিয়তের হারাম বিষয়বস্তুর দিকটি প্রতিফলিত হয়েছে। হারাম হলো হালালের বিপরীত। ইসলামি পরিভাষায় যে সকল কাজ বা বস্তু কুরআন ও সুন্নাহর স্পষ্ট নির্দেশে অবশ্য পরিত্যাজ্য ও বর্জনীয় তাকে হারাম বলে। যেমন- সুদ, ঘুষ, জুয়া খেলা, শূকরের গোশত খাওয়া, মদ পান করা ইত্যাদি হারাম। পাশাপাশি আরও কিছু বিষয় ইসলামে হারাম বলে নির্দিষ্ট করে দেওয়া হয়েছে। এর মধ্যে রয়েছে সুদ, ঘুষ ও জুয়ার মাধ্যমে উপার্জিত সম্পদ; চুরি, ডাকাতি, প্রতারণার মাধ্যমে উপার্জিত দ্রব্য; অবৈধ পণ্যের ব্যবসা-বাণিজ্য ও লেনদেন ইত্যাদি, যা জনাব আসলামের কর্মকাণ্ডে লক্ষণীয়। উদ্দীপকে দেখা যায়, জনাব আসলাম সাহেব সর্বদা সম্পদ সংগ্রহ নিমগ্ন থাকেন। তিনি আত্মসাৎ, পণ্যে ভেজাল মিশিয়ে বিক্রয়, অবৈধ পণ্যের। ব্যবসা-বাণিজ্য করেন। এ বিষয়ে তিনি ইসলামের বিধি-বিধানের তোয়াক্কা করেন না। আসলাম সাহেবের এরূপ কর্মকাণ্ড মূলত হারামের সাথে জড়িত। প্রকৃতপক্ষে, হারাম মানুষকে অকল্যাণ ও ধ্বংসের দিকে নিয়ে যায়। সুতরাং আমাদের সর্বদা হারামের ব্যাপারে সতর্ক থাকা উচিত এবং উপার্জনের ক্ষেত্রে হালাল পন্থা অবলম্বন করা উচিত।"
        },
        {
          "label": "ঘ",
          "question": "উদ্দীপকে বর্ণিত আশফাক সাহেবের সিদ্ধান্তটি পাঠ্যবইয়ের আলোকে চিহ্নিতপূর্বক এর সুফল বিশ্লেষণ করো।",
          "explanation": "নিম্নের অনুরুপঃ জনাব 'খ'-এর কাজটি ইসলামের দৃষ্টিকোণ থেকে সমাজসেবা তথা মানবসেবার অন্তর্ভুক্ত। সমাজসেবা বলতে সমাজের বঞ্চিত জনগোষ্ঠীর কল্যাণে স্বেচ্ছায় গৃহীত কাজকে বোঝায়। আমাদের সমাজে বসবাসকারী মানুষের মধ্যে কেউ বিপুল সম্পদের অধিকারী 'আবার কেউ নিঃস্ব। তাই ইসলামের নির্দেশ হলো সম্পদশালীরা অভাবীদের উন্নয়নে তাদের সম্পদ ব্যয় করবে। সমাজের সার্বিক উন্নয়নে তারা অবদান রাখবে। জনাব 'খ' এ ধরনের সেবামূলক কাজেই অবদান রেখেছেন। উদ্দীপকের জনাব 'খ' প্রত্যন্ত এলাকার একজন নাগরিক। বন্যায় রাস্তাঘাট ধ্বংস হয়ে গেলে তিনি তার ব্যক্তিগত তহবিল থেকে দশ লক্ষ টাকা দিয়ে সেই রাস্তাঘাট সংস্কার করে দেন। ইসলামের দৃষ্টিতে তার এ কাজটি সমাজসেবা তথা মানবসেবার অন্তর্ভুক্ত। সমাজসেবা অত্যন্ত কল্যাণধর্মী কাজ। মানুষ বিভিন্নভাবে সমাজসেবা করতে পারে। যেমন- হাসপাতাল নির্মাণ, বিদ্যালয় বা এতিমখানা নির্মাণ, রাস্তাঘাট নির্মাণ বা সংস্কার প্রভৃতি। মোটকথা, মানবকল্যাণ ও সমাজের উন্নয়নের জন্য করা সব ধরনের কাজই সমাজসেবার আওতাভুক্ত। উপরের আলোচনা থেকে বলা যায়, জনাব 'খ'-এর কাজটি মানবসেবা বা সমাজসেবাকে নির্দেশ করে। সামর্থ্য অনুযায়ী সবার উচিত মানবসেবা বা সমাজসেবার সাথে নিজেকে জড়িত রাখা।"
        }
      ]
    },
    {
      "number": "4",
      "uddipok": "দশ বছর বয়সে রোহান তার পিতাকে হারায়। তারপর থেকেই মনে পিতা হারানোর বেদনা জমাট বেঁধে আছে। কোথাও কোনো ইয়াতীমের উপর অত্যাচার-নির্যাতন হতে দেখলে সে প্রতিবাদী হয়ে ওঠে। সে কখনও কোনো ভিক্ষুককে খালি হাতে ফিরিয়ে দেয় না। জনাব শফি সাহেব একজন সৎ ব্যবসায়ী। হঠাৎ করে তার ব্যবসায়িক প্রতিষ্ঠানে আগুন লেগে সব কিছু পুড়ে যায়। এর ফলে তার পরিবারও নানা সমস্যার সম্মুখীন হতে শুরু করে। কিন্তু তিনি আল্লাহর অসীম রহমতে বিশ্বাসী। তাই তিনি কখনও বিপদে ধৈর্যহারা হননি।",
      "tag": "CTG.B 23",
      "sub_questions": [
        {
          "label": "ক",
          "question": "ফি'লি হাদিস কাকে বলে?",
          "explanation": "যে হাদিসে মহানবি (স)-এর কোনো কাজের বিবরণ স্থান পেয়েছে তাকে ফি'লি বা কর্মসূচক হাদিস বলে।"
        },
        {
          "label": "খ",
          "question": "ফজিলতপূর্ণ বাক্য কয়টি? ব্যাখ্যা করো।",
          "explanation": "ফজিলতপূর্ণ বাক্য দুইটি। হাদিসে বলা হয়েছে, \"দুটি বাক্য এমন রয়েছে যা দয়াময় আল্লাহর নিকট খুবই প্রিয়, উচ্চারণ করতে সহজ ও মিযানে খুবই ভারী। বাক্য দুটি হলো, সুবহানাল্লাহি ওয়া বিহামদিহি, সুবহানাল্লাহিল আযিম।” (বুখারি) এ হাদিস দ্বারা উক্ত বাক্য দুটিকে মহানবি (স) উম্মতের জন্য ফজিলতপূর্ণ হিসেবে শিক্ষা দিয়েছেন। পাশাপাশি বাক্য দুটি ফজিলতপূর্ণ হওয়ার তিনটি কারণও ব্যাখ্যা করেছেন।"
        },
        {
          "label": "গ",
          "question": "উদ্দীপকে রোহানের মধ্যে পবিত্র আল-কুরআনের কোন সূরার শিক্ষা পরিলক্ষিত হয়েছে? ব্যাখ্যা করো।",
          "explanation": "উদ্দীপকে রোহানের মধ্যে পবিত্র আল-কুরআনের সূরা আদ-দুহার - শিক্ষা পরিলক্ষিত হয়েছে। সূরা আদ-দুহা পবিত্র কুরআনের ৯৩তম সূরা। এ সূরায় বলা হয়েছে, রাসুলুল্লাহ (স)-কে দুনিয়ার জীবনে আল্লাহ তায়ালা বহু নিয়ামত দান করেন। পাশাপাশি পরকালেও আল্লাহ তায়ালা রাসুল (স)-কে নানা নিয়ামত দান করবেন। এ সূরায় এসর নিয়ামতের কথা স্মরণ করিয়ে দিয়ে আল্লাহ তায়ালা রাসুল (স)-কে কৃতজ্ঞতা প্রকাশের নির্দেশ দেন এবং রাসুল (স)-কে ইয়াতীম ও ভিক্ষুকদের সাথে কঠোর ব্যবহার না করার আদেশ দেন। পরিশেষে আল্লাহ তায়ালার নিয়ামতের কৃতজ্ঞতা প্রকাশ ও প্রচার করার দায়িত্ব প্রদান করেন। রোহানের মধ্যেও এরূপ শিক্ষা পরিলক্ষিত হয়। উদ্দীপকে দেখতে পাই, বাল্যকালে পিতাকে হারানো রোহান কোথাও কোনো ইয়াতীমের উপর অত্যাচার-নির্যাতন দেখলে প্রতিবাদী হয়ে ওঠে। এছাড়া সে কখনো কোনো ভিক্ষুককে খালি হাতে ফিরিয়ে দেয় না। রোহানের এ. গুণগুলো উপরে আলোচিত সূরা আদ-দুহার শিক্ষার সাথে সাদৃশ্যপূর্ণ। এ সূরার শিক্ষা অনুযায়ী সবসময় আল্লাহর নিয়ামতের কৃতজ্ঞতা প্রকাশ করতে হবে এবং বিপদে ধৈর্য ধারণ করে আল্লাহর সাহায্য চাইতে হবে। ইয়াতীম, অভাবীদের প্রতি কঠোর হওয়া যাবে না। তাদের ধমক না দিয়ে সদাচার করতে হবে। তাই বলা যায়, রোহানের মধ্যে পবিত্র আল-কুরআনের সূরা আদ-দুহার শিক্ষা পরিলক্ষিত হয়েছে।"
        },
        {
          "label": "ঘ",
          "question": "জনাব শফি সাহেবের বক্তব্যটি কোন সূরার শিক্ষা বহন করে তা চিহ্নিতপূর্বক বিশ্লেষণ করো।",
          "explanation": "উদ্দীপকে জনাব শফি সাহেবের বক্তব্যটি পবিত্র কুরআনের সূরা আল-ইনশিরাহের শিক্ষা বহন করে। সূরা আল-ইনশিরাহতে রাসুল (স)-কে ধৈর্যধারণ করতে বলা হয়েছিল। নবুয়ত লাভের রাসুলুল্লাহ (স) আরবদের মাঝে ইসলাম প্রচার শুরু করেন। এতে মক্কার কাফিররা তাঁর বিরোধিতা শুরু করে। তারা নানাভাবে তাঁকে বাধা দিতে চেষ্টা করে। তারা মহানবি (স) ও নও মুসলিম সাহাবিদের প্রতি নির্যাতন করতে থাকে। ফলে মুসলমানগণ তাদের অকথ্য জুলুম-নির্যাতনে অতিষ্ঠ হয়ে ওঠেন। আল্লাহ তায়ালা এ সময় মহানবি (স)-কে সান্ত্বনা প্রদান করেন। তিনি বলেন, দুঃখের পরই সুখ আসে। কাফিরদের এসব অত্যাচার- নির্যাতন দীর্ঘস্থায়ী হবে না। বরং তিনি মুসলমানদের বিজয় দান করবেন। এ শিক্ষাই শফি সাহেবের বক্তব্যে ফুটে উঠেছে। উদ্দীপকে দেখা যায়, সৎ ব্যবসায়ী জনাব শফি সাহেবের ব্যবসায়িক প্রতিষ্ঠানে আগুন লেগে সবকিছু পুড়ে গেলেও এ বিপদে তিনি ধৈর্যহারা হননি। কেননা তিনি আল্লাহর অসীম রহমতে বিশ্বাসী। বিপদে এরূপ ধৈর্যধারণের শিক্ষাই সূরা আল-ইনশিরাহতে বর্ণিত হয়েছে। এ সূরায় \"অবশ্যই কষ্টের সাথে স্বস্তি রয়েছে\" আয়াতটি দুইবার উল্লেখ করে মহান আল্লাহ মানুষকে ধৈর্যশীল হওয়ার শিক্ষাই দিয়েছেন। দুঃখকষ্টের পর তারা শান্তি ও স্বস্তি লাভ করবে। এরপর আল্লাহ তায়ালা মহানবি (স)-কে বিশেষ নির্দেশ দিয়ে বলেন যে, যখনই ইসলাম প্রচার, সাথিদের প্রশিক্ষণ, পারিবারিক দায়-দায়িত্ব ইত্যাদি থেকে তিনি অবসর হন, তখনই তিনি যেন আল্লাহর ইবাদতে আত্মনিয়োগ করেন। পরিশেষে বলা যায়, আমাদের সকলের উচিত পবিত্র কুরআনের এই সূরার শিক্ষাকে কাজে লাগিয়ে সকল ধরনের বিপদে-আপদে মহান আল্লাহর ওপর বিশ্বাস রাখা ও ধৈর্যধারণ করা।"
        }
      ]
    },
    {
      "number": "5",
      "uddipok": "জনাব ফিরোজ সাহেব পুণ্য লাভের আশায় নিজ এলাকায় ইকরা সংগঠন গড়ে তোলেন। তিনি মনে করেন, সৎ উদ্দেশ্যে কাজ করলে মহান আল্লাহ অবশ্যই তার প্রতিদান দেবেন। মসজিদের ইমাম সাহেব দু'জন মুসল্লির কাছে জিজ্ঞেস করলেন, সৃষ্টির মধ্যে গঠনের দিক দিয়ে সুন্দরতম কী? এর উত্তরে একজন বলল, মানুষ। অপরজন বলল, ফুল। তখন ইমাম সাহেব পবিত্র কুরআনের একটি আয়াত উল্লেখ করে বললেন, 'নিশ্চয়ই আমি মানুষকে অতি উত্তম গঠনে সৃষ্টি করেছি'।",
      "tag": "CTG.B 23",
      "sub_questions": [
        {
          "label": "ক",
          "question": "সিহাহ সিত্তাহ কী?",
          "explanation": "হিজরি তৃতীয় শতকে সংকলিত বিশুদ্ধতম ছয়টি হাদিস গ্রন্থকে একত্রে সিহাহ সিত্তাহ বলা হয়।"
        },
        {
          "label": "খ",
          "question": "মানবজীবনে শরিয়তের গুরুত্ব অপরিসীম কেন? ব্যাখ্যা করো।",
          "explanation": "নিম্নের অনুরুপঃ ইসলামি শরিয়ত দুনিয়া ও আখিরাতে সফলতার চাবিকাঠি হওয়ায় মানবজীবনে এর গুরুত্ব ও প্রয়োজনীয়তা অপরিসীম। শরিয়ত হলো জীবন পরিচালনার দিকনির্দেশনা। এর মাধ্যমে জীবনের নানা ক্ষেত্রে ইসলামি বিধি-বিধান সম্পর্কে জানা ও মানা যায়। শরিয়তে উত্তম চরিত্র ও নৈতিকতার নানা শিক্ষা বিবৃত হয়েছে। এর মাধ্যমে ইবাদতের পদ্ধতি ও নিয়ম-কানুন শেখা যায়। আত্মিক পরিশুদ্ধি অর্জনের উপায়, পারিবারিক ও সামাজিক সম্প্রীতি ইত্যাদিও শরিয়তের আওতাভুক্ত। এছাড়া শরিয়ত অস্বীকার করা আল্লাহ তায়ালা ও তাঁর রাসুল (স)-কে অস্বীকার করার নামান্তর। তাই সুষ্ঠু ও সুন্দরভাবে জীবন পরিচালনা এবং আল্লাহর সন্তুষ্টির জন্য শরিয়ত মেনে চলা গুরুত্বপূর্ণ।"
        },
        {
          "label": "গ",
          "question": "জনাব ফিরোজ সাহেবের কর্মকাণ্ডে কোন হাদিসের শিক্ষা ফুটে উঠেছে? ব্যাখ্যা করো।",
          "explanation": "জনাব ফিরোজ সাহেবের কর্মকাণ্ডে সহিহ বুখারিতে বর্ণিত প্রথম হাদিস তথা নিয়ত সম্পর্কিত হাদিসটির শিক্ষা ফুটে উঠেছে। সহিহ বুখারিতে বর্ণিত প্রথম হাদিসটি হলো, \"প্রকৃতপক্ষে সকল কাজ (এর ফলাফল) নিয়তের ওপর নির্ভরশীল।\" এ হাদিসটির তাৎপর্য অত্যন্ত ব্যাপক। মানুষের সকল কাজই নিয়তের সাথে সংশ্লিষ্ট। নিয়ত বা উদ্দেশ্য ছাড়া মানুষ কোনো কাজই করে না, যা জনাব ফিরোজ সাহেবের কর্মকান্ডেও পরিলক্ষিত হয়। উদ্দীপকের প্রথম অংশে দেখা যায়, জনাব ফিরোজ সাহেব পুণ্য লাভের আশায় নিজ এলাকায় ইক্করা সংগঠন গড়ে তোলেন। তিনি মনে করেন, সৎ উদ্দেশ্যে কাজ করলে মহান আল্লাহ অবশ্যই তার প্রতিদান দেবেন। ফিরোজ সাহেবের এরূপ চিন্তা উপরে আলোচিত হাদিসটির শিক্ষার সাথে সাদৃশ্যপূর্ণ। কাজের উদ্দেশ্যের গুরুত্ব এ হাদিস দ্বারা বুঝতে পারা যায়। সাথে সাথে কোন কাজের উদ্দেশ্য কেমন হওয়া উচিত তাও এ হাদিসের তাৎপর্য বিশ্লেষণে জানা যায়। আল্লাহ তায়ালা পরকালে মানুষের সকল কৃতকর্মের হিসাব নেবেন। সেদিন তিনি মানুষের সকল কাজের নিয়ত বা উদ্দেশ্যের প্রতি দৃষ্টিপাত করবেন। মানুষ যদি সৎ উদ্দেশ্যে কোনো কাজ করে, তবে সে তার পুরস্কার লাভ করবে। নেক নিয়তে কাজ করে ব্যর্থ হলেও সে তার জন্য পুরস্কার পাবে। আর যদি মন্দ উদ্দেশ্যে কোনো কাজ করে, তবে সে শাস্তি ভোগ করবে। এমনকি খারাপ উদ্দেশ্যে ইবাদত করলে কিংবা ভালো কাজ করলেও তাতে কোনো সাওয়াব হয় না। বরং নিয়ত সঠিক না হওয়ায় সে ভালো কাজও মন্দ হিসেবে পরিগণিত হয়। তাই বলা যায়, জনাব ফিরোজ সাহেবের কর্মকাণ্ডে উপরোল্লিখিত হাদিসটির শিক্ষা ফুটে উঠেছে।"
        },
        {
          "label": "ঘ",
          "question": "ইমাম সাহেবের উদ্ধৃত আয়াতটি কোন সূরার অন্তর্ভুক্ত তা উল্লেখপূর্বক এর শিক্ষা বিশ্লেষণ করো।",
          "explanation": "উদ্দীপকে সূরা আত-তীনের চতুর্থ আয়াতের অর্থ বর্ণিত হয়েছে। আর মানুষের জীবনে এ আয়াতটির শিক্ষা ও তাৎপর্য অপরিসীম। সূরা আত্-তীনে মানুষের শ্রেষ্ঠত্ব সম্পর্কে বর্ণনা করা হয়েছে। এ সূরা থেকে আমরা জানতে পারি, মানুষ সৃষ্টিজগতের শ্রেষ্ঠ ও সুন্দরতম সৃষ্টি। মানুষকে পৃথিবীর সকল কিছুর উপরে স্থান দেওয়া হয়েছে। আর এ শ্রেষ্ঠত্ব ধরে রাখতে হলে মানুষকে অবশ্যই সৎকর্মশীল হতে হবে। কেননা মানুষের সম্মান ও মর্যাদা সৎকর্মের ওপর নির্ভরশীল। অসৎকর্ম করলে মানুষ মনুষ্যত্বের স্তর থেকে পশুত্বের স্তরে নেমে যায়, যা ইমাম সাহেবের উদ্ধৃত আয়াতটির সাথে সাদৃশ্যপূর্ণ। উদ্দীপকে দেখা যায়, ইমাম সাহেব মুসল্লিদের জিজ্ঞেস করেছিল সৃষ্টির মধ্যে গঠনের দিক দিয়ে সুন্দরতম কী? পরে মুসল্লিরা দুই রকম উত্তর' দিয়েছিল। তখন ইমাম সাহেব সূরা আত-তীনের আয়াত উদ্ধৃত করে বলেন, 'নিশ্চয়ই আমি মানুষকে অতি উত্তম গঠনে সৃষ্টি করেছি।' মানবজীবনে সূরা আত্- তীনের শিক্ষা অপরিসীম। সূরা আত্-তীনের আলোকে আমরা জানতে পারি, আল্লাহ তায়ালা সর্বশ্রেষ্ঠ বিচারক। তিনি শেষ বিচারের দিন সকল মানুষের কৃতকর্মের হিসাব নেবেন। সৎকর্মশীলগণ পরকালে অশেষ, ও অফুরন্ত পুরস্কার লাভ করবেন। অন্যদিকে যারা অসৎকাজে লিপ্ত হয়, আল্লাহ তায়ালা তাদেরকে দুনিয়া ও আখিরাতে লাঞ্ছিত ও অপমানিত করবেন। এ থেকে বোঝা যায়, সূরা আত-তীনের শিক্ষা ও তাৎপর্য অপরিসীম।"
        }
      ]
    },
    {
      "number": "6",
      "uddipok": "জনাব ফরিদ সাহেব একজন ধার্মিক ব্যক্তি। তিনি সালাত, সাওম পালনে কোনোরূপ অনীহা প্রকাশ করেন না। আবার গত বছর হজও পালন করেছেন। নাফিসাকে তার বাবা কুরআনের জ্ঞান অর্জন করার জন্য হেফজখানায় ভর্তি করেছিলেন। সে এখন একজন কুরআনের হাফেজা। হেফজ করার পাশাপাশি তিনি ফিকাহ ও তাফসির শাস্ত্রের জ্ঞান অর্জন করেছেন।",
      "tag": "CTG.B 23",
      "sub_questions": [
        {
          "label": "ক",
          "question": "সালাত কী?",
          "explanation": "যে ইবাদতের মাধ্যমে বান্দা মহান আল্লাহর কাছে দোয়া, ক্ষমা প্রার্থনা ও রহমত কামনা করে তাই সালাত।"
        },
        {
          "label": "খ",
          "question": "তাকরিরি হাদিস বলতে কী বোঝায়? ব্যাখ্যা করো।",
          "explanation": "রাসুলুল্লাহ (স)-এর অনুমোদনসূচক হাদিসই হলো তাকরিরি হাদিস। তাকরিরি অর্থ মৌন সম্মতিজ্ঞাপক। রাসুলুল্লাহ (স)-এর সামনে সাহাবিগণ কোনো কথা বলেছেন বা কাজ করেছেন কিন্তু রাসুলুল্লাহ (স) তা নিজে করেননি এবং তাতে বাঁধাও দেননি, বরং মৌনতা অবলম্বন করেছেন, এরূপ অবস্থা বা বিষয়ের বর্ণনা যে হাদিসে এসেছে সে হাদিসকে হাদিসে তাকরিরি বলা হয়।"
        },
        {
          "label": "গ",
          "question": "জনাব ফরিদ সাহেবের কার্যক্রমে কোন প্রকারের ইবাদত আদায় হয়েছে? ব্যাখ্যা করো।",
          "explanation": "জনাব ফরিদ সাহেবের কর্মকাণ্ডে হাক্কুল্লাহ। তথা আল্লাহর হক সম্পর্কিত ইবাদত আদায় হয়েছে। আল্লাহর সাথে সম্পৃক্ত অধিকার বা কর্তব্যকে হাক্কুল্লাহ বলে। আমরা আমাদের দৈনন্দিন জীবনে মহান আল্লাহর সন্তুষ্টি অর্জন করার জন্য অনেক ধরনের ইবাদত (কাজ) করি। সেগুলোর মধ্যে কিছু ইবাদত শুধু আল্লাহ তায়ালার জন্য নির্দিষ্ট, এগুলো হলো হাক্কুল্লাহ। যেমন- সালাত (নামায) কায়েম করা, সাওম (রোযা) পালন ও হজ করা ইত্যাদি, যা ফরিদ সাহেবের কর্মকাণ্ডের সাথে সাদৃশ্যপূর্ণ। উদ্দীপকের বর্ণনায় দেখা যায়, জনাব ফরিদ সাহেব একজন ধার্মিক ব্যক্তি। তিনি সালাত, সাওম পালনে কোনোরূপ অনীহা প্রকাশ করেন না। এছাড়া গত বছর তিনি হজও পালন করেছেন। ফরিদ সাহেবের আদায়কৃত ইবাদাতগুলো যথা- সালাত, সাওম ও হজ মূলত হাক্কুল্লাহ এর অন্তর্গত। এসব কাজ করার পূর্বে প্রত্যেক মানুষকে অন্তর থেকে যা বিশ্বাস করতে হবে তা হলো- আল্লাহ আছেন, তিনি এক ও অদ্বিতীয়, তাঁর কোনো শরিক (অংশীদার) নেই, তিনিই সবকিছুর স্রষ্টা। তাঁর আদেশেই পৃথিবীর সবকিছু আবার ধ্বংস হবে। আমাদের জীবন-মৃত্যু সবই তাঁর হাতে। পৃথিবীর সবকিছুই তাঁর জ্ঞানের আওতাভুক্ত। তাঁর হাতেই সকল সৃষ্টির রিজিক। আমরা তাঁরই ইবাদতকারী। তিনি ছাড়া উপাসনার উপযুক্ত আর কেউ নেই। এ সবকিছু মনেপ্রাণে বিশ্বাস করা ও স্বীকার করাই হলো বান্দার ওপর আল্লাহর হক। তাই বলা যায়, ফরিদ সাহেবের কার্যক্রমে ইবাদতের প্রথম প্রকার তথা হাক্কুল্লাহ আদায় হয়েছে।"
        },
        {
          "label": "ঘ",
          "question": "উদ্দীপকে বর্ণিত নাফিসার কর্মে কোন ইলম অর্জিত হয়েছে? তা চিহ্নিতপূর্বক পাঠ্যপুস্তকের আলোকে বিশ্লেষণ করো।",
          "explanation": "উদ্দীপকে বর্ণিত নাফিসার কর্মে দীনি ইলম তথা ধর্মীয় জ্ঞান অর্জিত হয়েছে। ইসলামে ইলম বা জ্ঞান অর্জন করাকে ফরজ বলে ঘোষণা করা হয়েছে। মহানবি (স) বলেছেন, 'প্রত্যেক মুসলমান নারী-পুরুষের ওপর ইলম (জ্ঞান) অর্জন ফরজ।' (ইবনে মাজাহ) ইসলামে এর গুরুত্ব এত বেশি যে মহান আল্লাহ পবিত্র কুরআন নাজিলের সূচনা করেছেন 'পড়ুন' শব্দ দ্বারা। ইলম প্রধানত দুই ভাগে বিভক্ত। যথা- (১) দীনি ইলম (ধর্মীয় জ্ঞান) ও (২) দুনিয়াবি ইলম (পার্থিব জ্ঞান)। এর মধ্যে দীনি ইলম বলতে সাধারণত ইসলাম ধর্ম সম্পর্কিত জ্ঞানকেই বোঝায়। যেমন- কুরআন, হাদিস, ফিকাহ, তাফসির ইত্যাদি বিষয়ের জ্ঞান। উদ্দীপকে বর্ণিত নাফিসার অর্জিত ইলমের সাথে যা সংগতিপূর্ণ। ইসলামের দৃষ্টিতে প্রত্যেক মুসলমানের জন্য ইসলামের প্রাথমিক জ্ঞান থাকা আবশ্যক। তবে প্রত্যেক সম্প্রদায় বা দেশ থেকে একদলকে অবশ্যই ইসলাম ধর্মের জ্ঞানে পণ্ডিত হতে হবে। অন্যথায় সকলেই আল্লাহর নিকট পরকালে কৈফিয়ত দিতে হবে। মহান আল্লাহ বলেন, 'তাদের প্রত্যেক দলের একটি অংশ বের হয় না কেন, যাতে তারা দীন সম্বন্ধে জ্ঞান লাভ করতে পারে এবং তাদের সম্প্রদায়কে সতর্ক করতে পারে, যখন তারা তাদের নিকট ফিরে আসবে।' (সূরা আত-তাওবা, আয়াত ১২২) পরিশেষে বলা যায়, আমাদের প্রত্যেকরেই উচিত দীনের গভীর জ্ঞান অর্জন করতে হবে। কারণ এর মধ্যেই ইহকালীন কল্যাণ ও পরকালীন মুক্তি নিহিত রয়েছে।"
        }
      ]
    },
    {
      "number": "7",
      "uddipok": "জনাব জাকির সাহেব একজন ধনী ব্যবসায়ী। তার সম্পদে যে গরিবের হক আছে তা তিনি ভ্রুক্ষেপ করেন না। এ ব্যাপারে তার বন্ধু শাকিল সাহেব তাকে বললেন, শারীরিক ইবাদতের মতো আর্থিকও একটি ইবাদত রয়েছে। যা তোমার ওপর ফরজ। জনাব মহিদুল নিয়মিত নামায, রোযা করেন। শরিয়তের আহকাম পালন করার চেষ্টা করেন। কিন্তু সমাজের অসহায় মানুষের কাছ থেকে নিজেকে দূরে রাখেন। তাদের কোনো খোঁজ-খবর নেন না। একদিন তার প্রতিবেশী বজলুর রহমান বেহুঁশ হয়ে পড়লে ডাক্তার ডাকার জন্য তার কাছে গেলে তিনি ভ্রুক্ষেপ করলেন না।",
      "tag": "CTG.B 23",
      "sub_questions": [
        {
          "label": "ক",
          "question": "সাওম কাকে বলে?",
          "explanation": "ইসলামি পরিভাষায়, মহান আল্লাহর সন্তষ্টি লাভের আশায় সুবছে সাদিক থেকে সূর্যাস্ত পর্যন্ত নিয়তের সাথে পানাহার ও ইন্দ্রিয় তৃপ্তি থেকে বিরত থাকাকে সাওম বলে।"
        },
        {
          "label": "খ",
          "question": "হজের একটি শিক্ষা ব্যাখ্যা করো।",
          "explanation": "হজের অন্যতম একটি শিক্ষা হলো এটি মানুষকে বিশ্বজনীন ভ্রাতৃত্ববোধের শিক্ষা দেয়। হজের সময় বিশ্বের বিভিন্ন দেশের রাজা-প্রজা, মালিক-ভৃত্য সবাই একই সেলাইবিহীন কাপড় পরিধান করে। একই উদ্দেশ্যে মহান প্রভুর দরবারে সমবেত হয়। এতে মুসলমানদের মধ্যে ভ্রাতৃত্ববোধ, সম্প্রীতি, শৃঙ্খলাবোধ সাম্য ও সহানুভূতি তৈরি হয়। পারস্পরিক ভাব ও মাধ্যমে মানুষের মধ্যে সৌহার্দবোধ জাগ্রত হয়।"
        },
        {
          "label": "গ",
          "question": "উদ্দীপকে জাকির সাহেবের কর্মকাণ্ডে কোন ফরজ ইবাদতটি লঙ্ঘিত হয়েছে? ব্যাখ্যা করো।",
          "explanation": "উদ্দীপকে জাকির সাহেবের কর্মকাণ্ডে ইসলামের অন্যতম ফরয ইবাদত যাকাত লঙ্ঘিত হয়েছে। যাকাত ইসলামের তৃতীয় স্তম্ভ। ধনী ও গরীবের মধ্যে আর্থিক সমন্বয় সাধন করতে মহান আল্লাহ যাকাতের বিধান দিয়েছেন। এটি কোনো ঐচ্ছির ইবাদত নয়, বরং ইসলামের অন্যান্য মৌলিক ইবাদত সালাত, সাওম, হজের মতো যাকাত আদায় করাও ফরজ। এটি গরিবের প্রতি ধনীর দয়া নয়, বরং আল্লাহ তায়ালা প্রদত্ত অধিকার। নিসাব পরিমাণ সম্পদের মালিকের ওপর যাকাত আদায় করা ফরজ। এর মাধ্যমে সম্পদ যেমন পবিত্র হয়, তেমনি আল্লাহ তায়ালা সম্পদে বরকত দান করেন। তবে উদ্দীপকে জাকির সাহেবের মধ্যে যাকাত আদায়ের বিষয়টি দেখা যায় না। উদ্দীপকে বলা হয়েছে, জাকির সাহেব ধনী ব্যবসায়ী হলেও তার সম্পদে গরিবের হকের ব্যাপারে তিনি ভ্রুক্ষেপ করেন না। অর্থাৎ তিনি যাকাতের বিষয়টি গুরুত্ব না দিয়ে যাকাতের বিধান লঙ্ঘন করছেন। যাকাত আদায় না করা বা গুরুত্ব না দেওয়া কুফরির শামিল। পবিত্র কুরআনে বহুবার সালাতের সাথে যাকাত আদায়ের নির্দেশ দেওয়া হয়েছে। মহান আল্লাহ বলেন, 'তোমরা সালাত কায়েম করো এবং যাকাত আদায় করো।' (সূরা আন-নূর, আয়াত ৫৬) কিন্তু জাকির সাহেব যাকাত আদায় না করে এ নির্দেশ লঙ্ঘন করেছেন।"
        },
        {
          "label": "ঘ",
          "question": "জনাব মহিদুল এর শেষোক্ত কর্মকাণ্ডে যে ইবাদত লঙ্গিত হয়েছে ইসলামের আলোকে তার গুরুত্ব বিশ্লেষণ করো।",
          "explanation": "জনাব মহিদুলের শেষোক্ত কর্মকাণ্ডে হাক্কুল ইবাদ লঙ্ঘিত হয়েছে। মানুষের সঙ্গে সম্পর্কিত হক বা অধিকার রক্ষা বা আদায় করাই হাক্কুল ইবাদ। যেমন- অন্যের ক্ষতি না করা, প্রতারণা না করা, অন্যের অর্থ ভোগ না করা, গিবত না করা, অসহায়কে সাহায্য করা ইত্যাদি, যা মহিদুলের শেষোক্ত কর্মকাণ্ডে দেখা যায় না। উদ্দীপকে জনাব মহিদুল নিয়মিত নামায, রোযা করেন। কিন্তু সমাজের অসহায় মানুষদের সাহায্য সহযোগিতা করে না। এরূপ কর্মকাণ্ডে হাক্কুল ইবাদ লঙ্ঘিত হয়। বান্দার হক পালন বা মানবসেবা মানুষের উন্নত চরিত্রের পরিচায়ক। যে ব্যক্তি মানুষের সেবা করেন তিনি মহৎপ্রাণ। মানুষের অধিকার রক্ষা ও দায়িত্ব পালনের মাধ্যমেই বিশ্বে শান্তি-শৃঙ্খলা বজায় রাখা সম্ভব। রাসুল (স) বলেছেন, 'তোমরা পৃথিবীবাসীর প্রতি অনুগ্রহ করো, তাহলে যিনি আসমানে আছেন তিনি তোমাদের প্রতি দয়া করবেন।' (তিরমিযি) অন্য হাদিসে রাসুল (স) বলেন, \"কিয়ামতের দিন আমার উম্মতের মধ্যে সেই সবচেয়ে বেশি অভাবী হবে, যে দুনিয়াতে সালাত, সিয়াম, যাকাত ও আদায় করে আসবে এবং সঙ্গে সেই লোকেরাও আসবে যাদের কাউকে সে গালি দিয়েছে, কারও সাথে অপরাধ করেছে, কারো মাল-সম্পদ মেরেছে। সুতরাং এই হকদারকে তার নেকি দেওয়া হবে। আবার ঐ হকদারকেও (পূর্বোক্ত হকদার যার ওপর জুলুম করেছিল) তার নেকি দেওয়া হবে। এভাবে পরিশোধ করতে গিয়ে যদি তার (প্রথম ব্যক্তির) নেকি শেষ হয়ে যায়, তবে তাদের পরের হকদারের গুনাহসমূহ ঐ ব্যক্তির ওপর চাপিয়ে দেয়া হবে। অতঃপর তাকে জাহান্নামে নিক্ষেপ করা হবে।\" (সহিহ মুসলিম) উপরের আলোচনা থেকে বোঝা যায়, কোনো ব্যক্তি আল্লাহর হক সম্পূর্ণ রূপে আদায় করার পরও শুধু বান্দার হক নষ্ট করার কারণে চিরস্থায়ী শাস্তির মুখোমুখি হতে পারে। এ কারণে হাক্কুল ইবাদ বা বান্দার হক রক্ষার গুরুত্ব অপরিসীম।"
        }
      ]
    },
    {
      "number": "8",
      "uddipok": "দশম শ্রেণির ছাত্র মিশকাত বিদ্যালয়ের আসবাবপত্র, শিক্ষা উপকরণ যথাযথভাবে রক্ষণাবেক্ষণ করে, শিক্ষকদের সম্মান করে ও সুন্দরভাবে পড়াশুনা করে। জনাব আসিফ সাহেব একজন সৎ ব্যবসায়ী। তার সংসারে অভাব-অনটন লেগেই থাকে। তাঁর স্ত্রী মাঝে-মধ্যে বিরক্ত হয়ে অতিরিক্ত মুনাফার জন্য পণ্যে ভেজাল ও ওজনে কম দেওয়ার পরামর্শ দেয়। কিন্তু আসিফ সাহেব এ ব্যাপারে রাজি হন না।",
      "tag": "CTG.B 23",
      "sub_questions": [
        {
          "label": "ক",
          "question": "আখলাকে হামিদাহ কী?",
          "explanation": "মানুষের চরিত্রের উত্তম ও প্রশংসনীয় গুণাবলিই আখলাকে হামিদাহ।"
        },
        {
          "label": "খ",
          "question": "'লজ্জাশীলতা ইমানের একটি শাখা।' বুঝিয়ে লেখো।",
          "explanation": "'লজ্জাশীলতা ইমানের একটি শাখা'- এ হাদিসটি দ্বারা ইসলামে শালীনতার গুরুত্ব বোঝানো হয়েছে। শালীনতার অন্যতম বিষয় হলো লজ্জাশীলতা। এর কারণে মানুষ কথা- বার্তা, আচার-আচরণ ও চলাফেলায় ভদ্র, সভ্য ও মার্জিত হয়। লজ্জাশীলতা মানুষকে সুন্দর, সুষ্ঠু ও সুরুচিপূর্ণ জীবনযাপনে উদ্বুদ্ধ করে। এ কারণে লজ্জাশীলতাকে ইমানের শাখা বলা হয়েছে। লজ্জাশীল ব্যক্তিকে ইহকালীন ও - পরকালীন কল্যাণের সুসংবাদ দেওয়া হয়েছে।"
        },
        {
          "label": "গ",
          "question": "মিশকাতের কাজকর্মে আখলাকে হামিদার কোন দিকটি ফুটে উঠেছে? ব্যাখ্যা করো।",
          "explanation": "নিম্নের অনুরুপঃ জনাব গণির কাজে আখলাকে হামিদার অন্যতম গুণ কর্তব্যপরায়ণতা প্রকাশ পেয়েছে। কর্তব্যপরায়ণতা হলো যথাযথভাবে কর্তব্য আদায় করা, দায়িত্বসমূহ পালন করা ইত্যাদি। মানুষ হিসেবে আমাদের ওপর নানাবিধ দায়িত্ব ও কর্তব্য রয়েছে। এগুলো সম্পর্কে সচেতন থাকা, সুচারুরূপে এগুলো পালন করা এবং এসব কাজে অবহেলা না করাই কর্তব্যপরায়ণতা। জনাব গণির কাজ এ বৈশিষ্ট্যটিকে ধারণ করে। উদ্দীপকের গণি প্রবাসে কর্মরত। প্রতিমাসে তার পরিবার-পরিজন ও পিতামাতার ভরণপোষণের জন্য ছোট ভাই মনিরের কাছে টাকা পাঠান। মনির বড়ভাই গণির সংসারে থেকে পড়াশোনা করে। এটি কর্তব্যপরায়ণতা নির্দেশ করে। কারণ, পরিবারের সদস্য হিসেবে পিতামাতা, ভাই-বোন, আত্মীয়- স্বজনের প্রতি দায়িত্ব পালন করা আমাদের অবশ্য কর্তব্য। এছাড়া সমাজ, রাষ্ট্র ও আন্তর্জাতিক বিভিন্ন ক্ষেত্রে আমাদের ওপর দায়িত্ব অর্পিত হয়। এগুলোর প্রতি সচেতনতা ও সম্পাদনে সচেষ্ট হওয়াকেই কর্তব্যপরায়ণতা বলা হয়। কর্তব্যপরায়ণতা মুমিনের অন্যতম গুণ। আল্লাহ তায়ালা তাঁর একনিষ্ঠ বান্দাদের পরিচয় দিয়ে বলেন, 'তারা কর্তব্য পালন করে এবং সে দিনের ভয় করে যে দিনের অনিষ্ট হবে ব্যাপক।' (সূরা আদ-দাহর, আয়াত ৭) কর্তব্য কাজে অবহেলা করলে পরকালে সেজন্য জবাবদিহি করতে হবে। একটি হাদিসে মহানবি (স) বলেছেন, 'তোমাদের প্রত্যেকেই দায়িত্বশীল। আর তোমাদের প্রত্যেকেই তার দায়িত্ব পালনের ব্যাপারে জিজ্ঞাসিত হবে।' (বুখারি) তাই বলা যায়, জনাব গণির কাজে কর্তব্যপরায়ণতা গুণটি প্রকাশ পেয়েছে।"
        },
        {
          "label": "ঘ",
          "question": "উদ্দীপকে জনাব আসিফ সাহেবের স্ত্রীর পরামর্শে তোমার পাঠ্যবইয়ের যে বিষয়টি ফুটে উঠেছে তা বর্জনের গুরুত্ব মূল্যায়ন করো।",
          "explanation": "নিম্নের অনুরুপঃ হ্যাঁ, উদ্দীপকে প্রতারণা বিষয়টি প্রকাশ পাওয়ায় জসিম সাহেবের মন্তব্যটি আমি যথার্থ বলে মনে করি। প্রতারণা অর্থ ঠকানো, ফাঁকি দেওয়া, ধোঁকা দেওয়া, বিশ্বাস ভঙ্গ করা। এটি মিথ্যাচারের একটি বিশেষ রূপ। প্রতারণা নানাভাবে হতে পারে। সাধারণত আর্থিক লেনদেন ও ব্যবসায়-বাণিজ্যে প্রতারণার দৃষ্টান্ত বেশি পরিলক্ষিত হয়। যেমন- ওজনে কম দেওয়া, জাল মুদ্রা চালিয়ে দেওয়া, পণ্যদ্রব্যের দোষ গোপন করা, ভালো জিনিস দেখিয়ে বিক্রির সময় খারাপ জিনিস দেওয়া, বেশি দামের দ্রব্যের সাথে কম দামের দ্রব্য মিশিয়ে বিক্রি করা, ভেজাল মেশানো, ফলে ও মাছে রাসায়নিক দ্রব্য দেওয়া, পণ্যদ্রব্যের মিথ্যা প্রচারণা চালানো ইত্যাদি, যা উদ্দীপকে জসিম সাহেবের বক্তব্যের সাথে সাদৃশ্যপূর্ণ। উদ্দীপকে নকল ঔষধ সম্পর্কে জনৈক ব্যক্তির সাথে একাত্মতা পোষণ করে জসিম সাহেব বলেন, এরূপ আরও অনেক কাজ আমাদের সমাজে হচ্ছে। যেমন কেউ মুদ্রা জাল করছে। কেউ ওজনে চুরি করছে। আবার কেউ মিথ্যা গুজব ছড়াচ্ছে। এরূপ যারা করে তারা কিন্তু আমাদের নবির উম্মত হিসেবে কখনো গণ্য হবে না। তার বক্তব্যটি প্রতারণাকে নির্দেশ করে। আর এর কুফল সম্পর্কিত তার বক্তব্যটিও সঠিক। কেননা, প্রতারণা অত্যন্ত গর্হিত ও ঘৃণিত কাজ। এটি মিথ্যাচারের শামিল। এমনকি অনেক ক্ষেত্রে প্রতারণা মিথ্যা অপেক্ষাও জঘন্য। কারণ, প্রতারণা করার দ্বারা দুটো পাপ হয়। একটি মিথ্যা বলা ও অপরটি বিশ্বাস ভঙ্গ করা। সুতরাং সর্বাবস্থায় প্রতারণা বর্জন করা আবশ্যক। যে ব্যক্তি প্রতারণা করে সে প্রকৃত মুমিন নয়। কারণ ইমান ও প্রতারণা এক ব্যক্তির মধ্যে একত্রে থাকতে পারে না। প্রকৃত মুমিন কখনোই প্রতারণার আশ্রয় নেন না। নিজ স্বার্থের বিরোধী হলেও মুমিন ব্যক্তি সততা ও সত্যবাদিতার উপর অটল থাকেন। রাসুলুল্লাহ (স) হাদিসে 'স্পষ্ট ভাষায় বলেছেন, 'যে প্রতারণা করে, সে আমাদের দলভুক্ত নয়।' (তিরমিযি) পরিশেষে বলা যায়, প্রতারণা একটি মারাত্মক অপরাধ। আর্থ-সামাজিক ক্ষেত্রে এর কুফল অত্যন্ত ভয়াবহ। তাই প্রতারণা সম্পর্কিত জসিম সাহেবের বক্তব্যটি সঠিক বলে আমি মনে করি।"
        }
      ]
    },
    {
      "number": "9",
      "uddipok": "মাসুদ সাহেব সবার সাথে কথা-বার্তায়, কাজ-কর্ম ও আচার-আচরণে সততার নীতি অবলম্বন করেন। বর্তমানে তিনি মানুষের কাছে বিশ্বস্ত এক ব্যক্তি। মামুন সাহেব কোনো একটি কাজের জন্য অফিসে গেলে অফিসের - কর্মকর্তা তাকে জানান, কেবল অফিস ফি দিয়ে কোনো কাজ হবে না। কাজ সম্পাদন করতে গেলে অতিরিক্ত অর্থ দিতে হবে।",
      "tag": "CTG.B 23",
      "sub_questions": [
        {
          "label": "ক",
          "question": "আখলাকে যামিমাহ' কী?",
          "explanation": "মানব স্বভাবের মন্দ অভ্যাসগুলোকে সামষ্টিকভাবে আখলাকে যামিমাহ বলা হয়।"
        },
        {
          "label": "খ",
          "question": "'ফিতনা হত্যার চেয়েও জঘন্য।'- ব্যাখ্যা করো।",
          "explanation": "নিম্নের অনুরুপঃ সব ধরনের অপরাধ ও পাপকাজ করার সুযোগ সৃষ্টি করে বলে ফিতনা হত্যার চেয়েও জঘন্য। সমাজে ভয়-ভীতি, অত্যাচার-অনাচার, ছিনতাই-রাহাজানি, গুম, খুন, অপহরণ ইত্যাদির মাধ্যমে যে অরাজক পরিস্থিতির সৃষ্টি হয় তাই ফিতনা- ফাসাদ। ফিতনা-ফাসাদ অত্যন্ত মারাত্মক অপরাধ। এর দ্বারা সমাজে সকল অন্যায়-অত্যাচারের দরজা খুলে যায়। অরাজক পরিস্থিতিতে অসৎ মানুষেরা সবধরনের পাপ কাজ করার সুযোগ পায়। এজন্যই আল্লাহ তায়ালা বলেন, 'ফিতনা হত্যার চেয়েও জঘন্য।' (সূরা আল-বাকারা, আয়াত ১৯১)"
        },
        {
          "label": "গ",
          "question": "মাসুদ সাহেবের আচরণে আখলাকের কোন বিষয়টি ফুটে উঠেছে? ব্যাখ্যা করো।",
          "explanation": "মাসুদ সাহেবের আচরণে আখলাকে হামিদাহর সত্যবাদিতা বিষয়টি ফুটে উঠেছে। সত্য কথা বলার অভ্যাসকে সত্যবাদিতা বলা হয়। এটি মানবজীবনের একটি মহৎগুণ। প্রকৃত মুমিনের অন্যতম গুণ হলো সত্যবাদিতা। জনাব মাসুদের মধ্যে মুমিনের এ মহৎ গুণটির প্রতিফলন ঘটেছে। মাসুদ সাহেব একজন সৎলোক। তিনি কথা-বার্তা, কাজ-কর্ম ও আচার- আচরণে সততা অবলম্বন করেন। এ বিষয়টি সত্যবাদিতাকেই প্রকাশ করে। কারণ বাস্তব ও প্রকৃত ঘটনা বা বিষয় প্রকাশ করাকে সত্যবাদিতা বলে। অর্থাৎ কোনো ঘটনা বা বিষয় সম্পর্কে কোনোরূপ পরিবর্তন, পরিবর্ধন বা বিকৃতি ব্যতিরেকে হুবহু বা অবিকল বর্ণনা করাই হলো সিদক বা সত্যবাদিতা। মানুষের কথা-বার্তা, আচার-আচরণ, কাজ-কর্মে সৎ থাকার মাধ্যমে সত্যবাদিতা নামের গুণটি বিকশিত হয়। আল্লাহ বলেন, 'হে মুমিনগণ তোমরা আল্লাহকে ভয় করো ও সঠিক কথা বলো'। (সূরা আল আহযাব, আয়াত ৭০) সুতরাং বলা যায়, মাসুদ সাহেবের চরিত্রে সত্যবাদিতা গুণটির প্রকাশ ঘটেছে।"
        },
        {
          "label": "ঘ",
          "question": "অফিসের কর্মকর্তার বক্তব্য চিহ্নিতপূর্বক এর কুফল ও পরিণতি বর্ণনা করো।",
          "explanation": "নিম্নের অনুরুপঃ জনাব আকিল উদ্দীনের কাজে ঘুষ প্রকাশ পেয়েছে, যা মোটেই ইসলাম সম্মত নয়। ঘুষ অর্থ উৎকোচ। স্বাভাবিক প্রাপ্যের পরও অসদুপায়ে অতিরিক্ত সম্পদ বা সুযোগ-সুবিধা গ্রহণ করাকে ঘুষ বলে। যেমন- কারো কোনো কাজ আটকে রেখে তার বিনিময়ে অর্থ গ্রহণ করলে তা ঘুষের পর্যায়ভুক্ত। জনার আকিল উদ্দীনের কাজেও এটি লক্ষণীয়। উদ্দীপকের জনাব আকিল উদ্দীন পকেটে বাড়তি টাকা না পেলে ফাইলে স্বাক্ষর করেন না। তার এ কাজটি ঘুষের পরিচয় বহন করে। আর ঘুষ ইসলামে মোটেই সমর্থিত নয়। ঘুষের মাধ্যমে উপার্জিত অর্থ-সম্পদ সম্পূর্ণ হারাম। এর মাধ্যমে অন্যের অধিকার হরণ করা হয়। এটি মানব সমাজে অশান্তি ডেকে আনে। ঘুষখোর ব্যক্তি দায়িত্ব-কর্তব্যে অবহেলা করে, আমানতের খিয়ানত করে, যা কোনোভাবে ইসলাম সমর্থন করে না। ঘুষের লেনদেনকারীকে আল্লাহ ও রাসুল (স) পছন্দ করেন না। রাসুল (স) বলেন, 'ঘুষ প্রদানকারী ও ঘুষ গ্রহণকারী উভয়ের উপরেই আল্লাহর অভিসম্পাত।' (বুখারি ও মুসলিম) অনত্র রাসুল (স) বলেন, 'ঘুষদাতা ও ঘুষখোর উভয়ই জাহান্নামি।' (তাবারানি) পরিশেষে বলা যায়, জনাব আকিল উদ্দীনের কাজটি ঘুষের অন্তর্ভুক্ত। আর ঘুষের শেষ পরিণতি হলো জাহান্নামের কঠিন শাস্তি।"
        }
      ]
    },
    {
      "number": "10",
      "uddipok": "'কোভিড-১৯ বাংলাদেশ' শীর্ষক আলোচনায় প্রধান অতিথি চিকিৎসায় মুসলমানদের অবদান প্রসঙ্গে একজন মনীষীর জীবনী তুলে ধরেন, যাকে আধুনিক চিকিৎসা-বিজ্ঞানের দিশারি মনে করা হয়। অপরদিকে মেডিকেল ছাত্র অনিক চিকিৎসাবিজ্ঞানের একটি গ্রন্থে হাম, শিশু চিকিৎসা, নিউরোসাইকিয়াট্রিক ইত্যাদি চিকিৎসা সম্পর্কে গুরুত্বপূর্ণ তথ্য লাভ করেন। যা শুনে সবাই অভিভূত হন।",
      "tag": "CTG.B 23",
      "sub_questions": [
        {
          "label": "ক",
          "question": "'আইয়ামে জাহিলিয়া' কী?",
          "explanation": "মহানবি (স)-এর নবুয়ত লাভের পূর্বের ১০০ বছর সময়পর্বকে 'আইয়ামে জাহিলিয়া' বলা হয়।"
        },
        {
          "label": "খ",
          "question": "আল বিরুনি-কে 'মহামান্য শিক্ষক' বলা হয় কেন?",
          "explanation": "নিজে পাণ্ডিত্য অর্জন ও সর্বত্র জ্ঞান ছড়িয়ে দেওয়ার কারণে আল বিরুনিকে আল উসতাদ বা মহামান্য শিক্ষক বলা হয়। আল বিরুনি ছিলেন মধ্যযুগীয় শ্রেষ্ঠ মুসলিম পণ্ডিত, মহাজ্ঞানী ও নিষ্ঠাবান গবেষক। তিনি অত্যন্ত মৌলিক ও গভীর চিন্তাধারার অধিকারী বড় দার্শনিক ছিলেন। গণিত, জ্যোতিষশাস্ত্রসহ বিভিন্ন বিষয়ে তিনি পারদর্শী ছিলেন। স্বাধীন চিন্তা, মুক্ত বুদ্ধি, সাহসিকতা ও সঠিক মতামত প্রদানে তিনি ছিলেন যুগশ্রেষ্ঠ মনীষী। তার এ গভীর জ্ঞান তিনি সবার মাঝে নির্দ্বিধায় ছড়িয়ে দিয়েছেন। এ কারণে তিনি আল-উসতাদ বা মহামান্য শিক্ষক হিসেবে পরিচিত।"
        },
        {
          "label": "গ",
          "question": "প্রধান অতিথি যে মনীষীর কথা উল্লেখ করেছেন তা চিহ্নিত করে পাঠ্যবইয়ের আলোকে ব্যাখ্যা করো।",
          "explanation": "প্রধান অতিথি মূলত আধুনিক চিকিৎসা শাস্ত্রের জনক ইবনে সিনার কথা উল্লেখ করেছেন। ইবনে সিনার পুরো নাম আবু আলি আল হুসাইন ইবনে আব্দুল্লাহ ইবনে সিনা। তিনি বুখারার নিকটবর্তী আফশানা নামক গ্রামে ৯৮০ খ্রি. জন্মগ্রহণ করেন। দশ বছর বয়সে পবিত্র কুরআন হিফজ করেন। তিনি দার্শনিক, চিকিৎসক, গণিতজ্ঞ, জ্যোতির্বিদ এবং মুসলিম জগতের একজন বিখ্যাত বিজ্ঞানী ও সর্ববিদ্যায় পারদর্শী ছিলেন। চিকিৎসায় তাঁর অসাধারণ অবদানের জন্য তাকে আধুনিক চিকিৎসাশাস্ত্র ও চিকিৎসা প্রণালি এবং শল্যচিকিৎসার দিশারি মনে করা হয়, যা উদ্দীপকের প্রধান অতিথির বক্তব্যের সাথে সাদৃশ্যপূর্ণ। উদ্দীপকে দেখা যায়, 'কোভিড-১৯ বাংলাদেশ' শীর্ষক আলোচনায় প্রধান অতিথি চিকিৎসায় মুসলমানদের অবদান প্রসঙ্গে একজন মনীষীর জীবনী তুলে ধরেন, যাকে আধুনিক চিকিৎসাবিজ্ঞানের দিশারি মনে করা হয়। নিঃসন্দেহে আলোচক এখানে ইবনে সিনার জীবনীই তুলে ধরেছেন। তাঁর রচিত অসংখ্য গ্রন্থ রয়েছে। তবে চিকিৎসাশাস্ত্রে 'আল-কানুন ফিত-তিব্ব' একটি অমর গ্রন্থ। ড. ওসলার এ গ্রন্থটিকে চিকিৎসাশাস্ত্রের বাইবেল বলে উল্লেখ করেন। চিকিৎসাশাস্ত্রে এর সমপর্যায়ের কোনো গ্রন্থ আজও দেখা যায় না। আধুনিক বিশ্বেও তাঁর গ্রন্থটি বিভিন্ন ভাষায় অনুবাদ করে চিকিৎসা বিজ্ঞানে পাঠদান করা হচ্ছে। চিকিৎসা সম্বন্ধীয় যাবতীয় তথ্যের আশ্চর্য রকম সমাবেশ থাকার কারণে গ্রন্থটিকে চিকিৎসাশাস্ত্রে বৃহৎ সংগ্রহ বলা চলে। সুতরাং প্রধান অতিথি ইবনে সিনার কথাই বলেছেন।"
        },
        {
          "label": "ঘ",
          "question": "অনিকের উল্লেখিত গ্রন্থগুলোর লেখক কে? শল্যচিকিৎসায় তার অবদান নিরূপণ করো।",
          "explanation": "নিম্নের অনুরুপঃ আব্দুল আলীম চিকিৎসা বিজ্ঞানী আল-রাযিকে অনুসরণ করে চিকিৎসা বিজ্ঞানী হতে চায়। চিকিৎসাশাস্ত্রে তার অবদান অপরিসীম। চিকিৎসা বিজ্ঞানের উন্নতির মূলে রয়েছে মুসলমানদের অবদান। চিকিৎসা শাস্ত্রকে উন্নতির শিখরে পৌঁছে দিতে যেসব মনীষী অবদান রেখেছেন। তাদের মধ্যে আল-রাযি অন্যতম। তিনি সর্বশ্রেষ্ঠ চিকিৎসাবিজ্ঞানী ও- শল্যচিকিৎসাবিদ ছিলেন। যা আব্দুল আলীমের বক্তব্যে প্রকাশিত। আব্দুল আলীম যার আদর্শ অনুকরণে চিকিৎসাবিদ হতে চায়, তিনি মুসলিম চিকিৎসাবিজ্ঞানীদের মধ্যে সর্বশ্রেষ্ঠ। তিনি শল্যচিকিৎসার দিশারি হিসেবে আজও স্মরণীয় হয়ে আছেন। এ কথাগুলো চিকিৎসাবিজ্ঞানী আল-রাযির ক্ষেত্রেই সঠিক। কারণ তিনি সর্বশ্রেষ্ঠ মুসলিম চিকিৎসাবিদ। শল্যচিকিৎসাবিদ হিসেবেও তার সুখ্যাতি চারদিকে ছড়িয়ে পড়েছিল। শল্যচিকিৎসায় আল রাযি ছিলেন তৎকালের শ্রেষ্ঠ ব্যক্তি। তার অস্ত্রোপচার পদ্ধতি ছিল গ্রীকদের থেকেও উন্নত। তিনি মোট দুই শতাধিক গ্রন্থ রচনা করেন। তন্মধ্যে শতাধিক হলো চিকিৎসা বিষয়ক। তিনি বসন্ত ও হাম রোগের উপর 'আল্ জুদাইরি ওয়াল হাসবাহ' নামক একখানি গ্রন্থ রচনা করেন। এর মৌলিকত্ব দেখে চিকিৎসা বিজ্ঞানের লোকেরা খুব আশ্চর্যান্বিত হয়েছিলেন। তাঁর আরেকটি গ্রন্থের নাম হলো 'আল মানসুরি'। এটি ১০ খণ্ডে রচিত। এ গ্রন্থ দুটি আল রাযিকে চিকিৎসাশাস্ত্রে অমর করে রেখেছে। তিনি হাম, শিশু চিকিৎসা, নিউরোসাইকিয়াট্রিক ইত্যাদি চিকিৎসা সম্পর্কে নতুন মতবাদ প্রবর্তন করেন। 'আল মানসুরি' গ্রন্থে তিনি এনাটমি, ফিজিওলজি, ঔষধ, স্বাস্থ্যরক্ষা বিধি, চর্মরোগ ও প্রসাধন দ্রব্য, শল্যচিকিৎসা, বিষ, জ্বর ইত্যাদি বিষয় উল্লেখ করেন। উপরের আলোচনা থেকে বোঝা যায়, আব্দুল আলীম আল-রাযিকে অনুসরণ করে চিকিৎসাবিজ্ঞানী হতে চেয়েছিল, চিকিৎসাবিজ্ঞানে যার অবদান অতুলনীয়।"
        }
      ]
    },
    {
      "number": "11",
      "uddipok": "প্রেক্ষাপট-১: জনাব কবিরের বাসায় একটি ইয়াতীম মেয়ে কাজ করে। নিজেরা খাওয়ার সময় তাকে ছেলে-মেয়েদের সাথে একসঙ্গে বসে খাওয়ায়। পরিবারের পোশাক ক্রয়ের সময় তার জন্য একই মানের পোশাক ক্রয় করেন । প্রেক্ষাপট-২: জনাব সগির সাহেব নিজ এলাকার চেয়ারম্যান। তাঁর এলাকার লোকজনের সঙ্গে পরামর্শ করে কিছু স্থানীয় আইন প্রণয়ন করেন। যেমন— কেউ চুরি, সন্ত্রাস ও মাদক চোরাচালানী কাজে জড়িত হলে তা ব্যক্তিগত অপরাধ বলে গণ্য হবে। তার অপরাধের জন্য গোটা সম্প্রদায়কে দোষী সাব্যস্ত করা যাবে না। এছাড়াও এলাকায় মাদক, হত্যা ও রক্তপাত ইত্যাদি সম্পূর্ণ নিষিদ্ধ ।",
      "tag": "CTG.B 23",
      "sub_questions": [
        {
          "label": "ক",
          "question": "গিবত কী?",
          "explanation": "কারও অনুপস্থিতিতে অন্যের নিকট এমন কোনো কথা বলা যা শুনলে সে মনে কষ্ট পায় তাকে গিবত বলে ।"
        },
        {
          "label": "খ",
          "question": "হযরত উমর (রা)-কে 'ফারুক' বলা হয় কেন?",
          "explanation": "হযরত উমর (রা) ইসলামের মর্মবাণী অনুধাবন করে ইসলাম গ্রহণ করায় মহানবি (স)-এর কাছ থেকে ‘ফারুক’ (সত্য-মিথ্যার পার্থক্যকারী): উপাধি পেয়েছিলেন । হযরত উমর (রা) প্রথম জীবনে প্রচণ্ড ইসলামবিদ্বেষী ছিলেন। তিনি ৬১৬ খ্রিষ্টাব্দে মহানবি (স)-কে হত্যার জন্য খোলা তরবারি হাতে নিয়ে তাঁর উদ্দেশ্যে রওনা হন। পথিমধ্যে তিনি তাঁর বোন ফাতেমা ও ভগ্নিপতি সাইদের ইসলাম গ্রহণের সংবাদ শুনে তাদেরকে শাস্তি দেওয়ার জন্য যান । তবে বোনের কণ্ঠে সূরা ত্বা-হার তিলাওয়াত শুনে ইসলামের মর্মবাণী বুঝতে পারেন। ইসলাম ও কুফরির (সত্য ও মিথ্যার) মধ্যে কোনটি সঠিক তা অনুধাবন করতে পেরে তিনি ইসলাম গ্রহণ করেন। এরপর তিনি প্রকাশ্যে কাবা ঘরের সামনে সালাত আদায়ের ঘোষণা দেন। এজন্য মহানবি (স) খুশি হয়ে তাঁকে ‘ফারুক' উপাধি প্রদান করেন ।"
        },
        {
          "label": "গ",
          "question": "প্রেক্ষাপট-১ এর সাথে মহানবি (স)-এর জীবনের কোন ঘটনার মিল পাওয়া যায়? ব্যাখ্যা করো।",
          "explanation": "নিম্নের অনুরূপঃ দৃশ্যকল্প-১-এ বর্ণিত জনাব ফারুক সাহেবের কর্মে আমার পাঠ্যবইয়ের বিদায় হজের ভাষণের বাস্তব প্রতিফলন ঘটেছে মহানবি (স) ওফাতের পূর্বে ৬৩২ খ্রিষ্টাব্দে বিদায় হজ পালন করেন। এ সময় তিনি এক যুগান্তকারী ভাষণ দেন। এ ভাষণে বিশ্বমানবতার জন্য গুরুত্বপূর্ণ দিকনির্দেশনা ছিল। উদ্দীপকে বর্ণিত জনার ফারুক সাহেবের মধ্যে এ ভাষণের প্রভাব বিদ্যমান । দৃশ্যকল্প-১-এর জনাব ফারুক একজন সমাজপতি। তিনি তাঁর অধীনস্তদের প্রতি সবসময় সদয় ব্যবহার করেন। নিজে যা খান তাদেরকে তা খাওয়ান । তিনি তাঁর স্ত্রীর সাথে উত্তম ব্যবহার করেন। এখানে তিনি রাসুল (স)-এর বিদায় হজের ভাষণ দ্বারা প্রভাবিত হয়েছেন। কারণ, মহানবি (স)-এর বিদায় হজের ভাষণের ক্ষেত্রে আমরা এ নির্দেশনাগুলো পাই। সে ভাষণে তিনি বলেন, হে বিশ্বাসীগণ! স্ত্রীদের সাথে সদয় ব্যবহার করবে। তাদের ওপর তোমাদের যেমন অধিকার আছে, তেমনই তোমাদের ওপরও তাদের অধিকার রয়েছে। দাস-দাসীদের প্রতি সদ্ব্যবহার করবে। তোমরা যা আহার করবে ও পরিধান করবে তাদেরকেও তা আহার করাবে ও পরিধান করাবে। তারা যদি কোনো অমার্জনীয় অপরাধ করে ফেলে, তবে তাদের মুক্ত করে দেবে, তবুও তাদের সাথে দুর্ব্যবহার করবে না। সবশেষে মহানবি (স) বলেন, তোমরা যারা উপস্থিত আছো তারা অনুপস্থিতদের কাছে আমার বাণী পৌঁছে দেবে। তাই বলা যায়, জনাব ফারুক সাহেবের কর্মে মহানবি (স)-এর বিদায় হজের ভাষণের প্রতিফলন ঘটেছে।"
        },
        {
          "label": "ঘ",
          "question": "প্রেক্ষাপট-২ এ উল্লেখিত ঘটনাটি মহানবি (স)-এর জীবনের কোন বিষয়ের সাথে সংশ্লিষ্ট তা চিহ্নিতপূর্বক বিশ্লেষণ করো।",
          "explanation": "প্রেক্ষাপট-২ এ উল্লেখিত ঘটনাটি মহানবি (স)-এর জীবনের অন্যতম দিক পরিবর্তনকারী ঘটনা মদিনা সনদের সাথে সংশ্লিষ্ট। মদিনায় হিজরতের পর মহানবি (স) সেখানের সকল জাতিকে ঐক্যবদ্ধ করে একটি ইসলামি রাষ্ট্র গঠনের পরিকল্পনা নিলেন। এ কাজ করতে গিয়ে তিনি সকল গোত্রের নেতাদের সাথে বৈঠক করে একটি লিখিত সংবিধান প্রণয়ন করেন যা ‘মদিনা সনদ' নামে পরিচিত। এ সনদেরই কিছু ধারা প্রেক্ষাপট-২ এ বর্ণিত হয়েছে। ,, উদ্দীপকের ঘটনায় বিশেষ কিছু কারণে আইন প্রণয়ন করার কথা বলা হয়েছে। সেখানে বলা হয়েছে, কেউ চুরি, সন্ত্রাসী ইত্যাদি করলে তা ব্যক্তিগত অপরাধ বলে গণ্য হবে এবং মাদক, রক্তপাত, হত্যা ইত্যাদি সম্পূর্ণ নিষিদ্ধ। এই মদিনা সনদে মোট ৪৭টি ধারা ছিল। মদিনা সনদের প্রধান ধারাগুলোর মধ্যে উল্লেখযোগ্য কয়েকটি ধারা হলো— কোনো ব্যক্তি অপরাধ করলে তা ব্যক্তিগত অপরাধ হিসেবে পরিগণিত হবে। তার অপরাধের জন্য গোটা সম্প্রদায়কে দোষী সাব্যস্ত করা যাবে না এবং মদিনাকে পবিত্র নগরী বলে ঘোষণা করা হলো। এখন থেকে এই শহরে রক্তপাত, হত্যা, ব্যভিচার এবং অন্যান্য অপরাধমূলক কর্মকাণ্ড সম্পূর্ণ নিষিদ্ধ করা হলো। এই ধারাগুলোর বেশ কয়েকটি ধারাই প্রেক্ষাপট-২ এর সাথে সামঞ্জস্যপূর্ণ। মদিনা সনদ হলো মানব ইতিহাসের সর্বপ্রথম লিখিত সংবিধান, যার মাধ্যমে ইসলাম ও মহানবি (স)-এর শ্রেষ্ঠত্ব ফুটে উঠেছে । আমাদের উচিত রাষ্ট্রের কল্যাণে ধর্ম, বর্ণ ও গোত্র নির্বিশেষে সাম্প্রদায়িকতা পরিহার করে সুন্দর ও সমৃদ্ধ গণপ্রজাতান্ত্রিক রাষ্ট্র গঠন করা ।"
        }
      ]
    }
  ]
}