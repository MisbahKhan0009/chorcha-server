{
  "title": "চট্টগ্রাম বোর্ড ২০২০",
  "subtitle": "ইসলাম ও নৈতিক শিক্ষা (11)",
  "questions": [
    {
      "number": "1",
      "uddipok": "জনাব লিমন একজন বিত্তশালী ব্যক্তি। তিনি জনাব নোমানের উপর অনেক অত্যাচার করেন। এমনকি তার অত্যাচারের কারণে নোমান নিজ এলাকা ছেড়ে অন্যত্র চলে যান। পরবর্তীতে জনাব নোমান সুযোগ পাওয়ার পরেও তার প্রতিশোধ গ্রহণ করেননি। আর তার ছোট ভাই জনাব মানিক উপজেলা চেয়ারম্যান হিসেবে নির্বাচিত হওয়ার পরেও সাধারণ মানুষের মতো জীবনযাপন করেন। নিজের কাজ নিজ হাতে সম্পাদন করেন।",
      "tag": "CTG.B 20",
      "sub_questions": [
        {
          "label": "ক",
          "question": "'কিতাবুল মানাযির' কী বিষয়ক গ্রন্থ?",
          "explanation": "'কিতাবুল মানাযির' চক্ষুবিজ্ঞান বিষয়ক গ্রন্থ।"
        },
        {
          "label": "খ",
          "question": "জাবির ইবনে হাইয়ানকে রসায়ন শাস্ত্রের জনক বলা হয় কেন?",
          "explanation": "জাবির ইবনে হাইয়ান সর্বপ্রথম রসায়নশাস্ত্রের মৌলিক গবেষণায় অসাধারণ অবদান রেখেছেন বিধায় তাকে এ শাস্ত্রের জনক বলা হয়। জাবির ইবনে হাইয়ান রসায়ন বিজ্ঞানের কিছু গুরুত্বপূর্ণ ক্ষেত্র, যথা- পরিস্রবণ, ভস্মীকরণ, বাষ্পীকরণ, ধাতুর শোধন ও তরলীকরণ, ইস্পাত তৈরির প্রক্রিয়া প্রভৃতি আবিষ্কার করেন। এছাড়া তিনি লোহার মরিচা রোধক বার্নিশ, চুলের কলপ, লেখার কালি, কাঁচ ইত্যাদি দ্রব্য প্রস্তুত প্রণালি উদ্ভাবন করেন। এসব আবিষ্কারের ফলে রসায়নশাস্ত্র বিজ্ঞানের একটি স্বয়ংসম্পূর্ণ স্বতন্ত্র শাখা হিসেবে প্রতিষ্ঠা পায়। এ কারণে তাকে রসায়নশাস্ত্রের জনক বলা হয়।"
        },
        {
          "label": "গ",
          "question": "জনাব নোমানের চরিত্রের সাথে কোন মহামানবের চারিত্রিক মিল খুঁজে পাওয়া যায়? ব্যাখ্যা করো।",
          "explanation": "নিম্নের অনুরুপ : আহমাদ আলীর ক্ষমা করার বিষয়টি মহানবি (স)-এর মক্কা বিজয়ের পর কুরাইশদের ক্ষমা করার ঘটনাটিকে নির্দেশ করে। নবুয়ত লাভের পর মহানবি (স) মক্কাবাসীর কাছে ইসলাম প্রচার শুরু করেন। কিন্তু তারা ইসলামের সুমহান আদর্শ গ্রহণ না করে তাঁকে এ কাজ থেকে বিরত রাখার জন্য তাঁর ওপর অমানবিক নির্যাতন চালায়। একপর্যায়ে তারা মহানবি (স)-কে হত্যার ষড়যন্ত্র করলে তিনি মদিনায় হিজরত করেন। পরবর্তী সময়ে রাসুল (স) প্রতিশোধ গ্রহণের সুযোগ পেয়েও প্রতিশোধ না নিয়ে ক্ষমার আদর্শ প্রতিষ্ঠা করেন। উদ্দীপকের আহমাদ আলীর মধ্যেও এ আদর্শের প্রতিফলন লক্ষণীয়। আহমাদ আলী এলাকার একজন স্বনামধন্য ব্যক্তি। একদা তার এলাকার লোকজন ক্ষুদ্র বিষয়কে কেন্দ্র করে দুই দলে বিভক্ত হয় এবং সংঘর্ষে জড়িয়ে পড়ে। আহমাদ আলী সবাইকে একত্র করে তাদের মাঝে মীমাংসা করে দেন এবং বলেন, আজ তোমাদের প্রতি কোনো অভিযোগ নেই। যাও, তোমরা সবাই এক হয়ে যাও। তার এ কর্মকাণ্ডে ক্ষমা করে দেওয়ার বিষয়টি ফুটে উঠেছে, যা কুরাইশদের প্রতি মহানবি (স)-এর ক্ষমার আদর্শই ধারণ করে। ষষ্ঠ হিজরিতে (৬২৮ খ্রি.) হুদাইবিয়া নামক স্থানে কুরাইশদের সাথে মহানবি (স)-এর দশ বছর ব্যাপী যুদ্ধবিরতি চুক্তি স্বাক্ষরিত হয়। কুরাইশরা এ চুক্তির শর্ত ভঙ্গ করায় রাসুল (স) ৬৩০ খ্রিষ্টাব্দে মক্কায় অভিযান পরিচালনা করেন। কুরাইশরা একসময় তাঁর ওপর অত্যাচার করলেও মক্কা বিজয়ের পর তিনি তাদের প্রতি সাধারণ ক্ষমা ঘোষণা করেন। সুতরাং আহমাদ আলীর আচরণে মহানবি (স)-এর ক্ষমার আদর্শই ফুটে উঠেছে।"
        },
        {
          "label": "ঘ",
          "question": "জনাব মানিকের জীবনযাপন পদ্ধতি খুলাফায়ে রাশেদিনের জীবনাদর্শের আলোকে চিহ্নিত করে বিশ্লেষণ করো।",
          "explanation": "জনাব মানিকের জীবনযাপন পদ্ধতি খুলাফায়ে রাশেদিনের সর্বশেষ খলিফা হযরত আলি (রা)-এর জীবনাদর্শের সাথে সংগতিপূর্ণ। রাসুল (স)-এর ইন্তিকালের পর যে চার খলিফা তাঁর আদর্শ মোতাবেক ইসলামি রাষ্ট্রের শাসনকার্য পরিচালনা করেছেন তাঁরাই খুলাফায়ে রাশেদিন। আর চার জন খলিফার মধ্যে সর্বশেষ ছিলেন হযরত আলি (রা)। যিনি মুসলিম জাহানের খলিফা হয়ে অত্যন্ত সহজ-সরল অনাড়ম্বরপূর্ণ জীবন পরিচালনা করতেন। উদ্দীপকের জনাব মানিকের জীবনেও এর প্রতিফলন লক্ষণীয়। উদ্দীপকের জনাব মানিক উপজেলা চেয়ারম্যান হিসেবে নির্বাচিত হওয়ার পরেও সাধারণ মানুষের মত জীবনযাপন করেন। নিজের কাজ নিজ হাতে সম্পাদন করেন। অনুরূপভাবে হযরত আলি (রা) অনাড়ম্বর ও সহজ- সরল জীবনযাপন করতেন। নিজ হাতে কাজ করে উপার্জন করতেন। কঠোর পরিশ্রম করে জীবিকা নির্বাহ করতেন। কখনো না খেয়ে থাকতেন। তবুও আক্ষেপ করতেন না। বাসায় কোনো কাজের লোক ছিল না। তার স্ত্রী রাসুলুল্লাহ (স)-এর আদরের কন্যা হযরত ফাতিমা (রা) নিজ হাতে জাঁতা পিষে গম গুঁড়ো করতেন ও রুটি তৈরি করতেন। মুসলিম জাহানের খলিফা হওয়ার পরও হযরত আলি (রা) বাসায় কোনো কাজের লোক রাখেননি। উপরের আলোচনা থেকে বলা যায় সহজ-সরল ও অনাড়ম্বর জীবনযাপনের ক্ষেত্রে জনাব মানিক ও হযরত আলি (রা)-এর জীবন পদ্ধতি একই সূত্রে গাঁথা।"
        }
      ]
    },
    {
      "number": "2",
      "uddipok": "জনাব ইমরান একজন সমাজসেবক। ইউপি চেয়ারম্যানের দায়িত্ব পেয়ে তিনি নিজ ইউনিয়নে ন্যায়বিচার প্রতিষ্ঠা করলেন। তার পুত্র একদিন নেশা জাতীয় দ্রব্য সেবন করলে তিনি তাকে জনসম্মুখে বেত্রাঘাত করলেন। তাঁর আদর্শে লালিত তার এক ছোট ভাই জনাব ইশতি একজন ধনী মুসলিম। তিনি জনসাধারণের কষ্ট সহ্য করতে না পেরে এলাকায় ২০টি গভীর নলকূপ তৈরি করে পানির সুব্যবস্থা করে দিলেন। কোন এক সময় এলাকায় দুর্ভিক্ষ দেখা দিলে তিনি ত্রাণসামগ্রী দিয়ে সাহায্য করে থাকেন। জনাব ইশতির কর্মকাণ্ড দেখে প্রবীণ অধিবাসী জনাব জাকারিয়া সাহেব মুসলিম জাহানের খলিফাগণের কথা স্মরণ করে বলেন, এমন নেতার আগমন কিয়ামত পর্যন্ত ঘটতে থাকুক।",
      "tag": "CTG.B 20",
      "sub_questions": [
        {
          "label": "ক",
          "question": "আত্মশুদ্ধি কী?",
          "explanation": "সর্বপ্রকার অনৈসলামিক কথা ও কাজ থেকে নিজ অন্তরকে মুক্ত ও নির্মল রাখাই হলো আত্মশুদ্ধি।"
        },
        {
          "label": "খ",
          "question": "'পবিত্রতা ইমানের অর্ধেক' হাদিসটি ব্যাখ্যা করো।",
          "explanation": "পবিত্রতা ছাড়া ইবাদত কবুল না হওয়ায় রাসুল (স) পবিত্রতাকে ইমানের অর্ধেক বলে ঘোষণা করেছেন। প্রত্যেক মুসলমানের প্রথম ও প্রধান দায়িত্ব হলো আল্লাহর প্রতি ইমান আনা। ইমান আনার পর আল্লাহর ইবাদত করা প্রত্যেকের দায়িত্ব। কিন্তু পবিত্রতা ছাড়া কোনো ইবাদত কবুল হয় না। সালাত আদায়ের জন্য মানুষের শরীর, পোশাক ও সালাতের স্থান পরিষ্কার ও পবিত্র হতে হয়। এগুলো নাপাক থাকলে সালাত কবুল হয় না। তাই পবিত্রতা খুবই গুরুত্বপূর্ণ। এজন্যই রাসুল (স) বলেন \"পবিত্রতা ইমানের অর্ধেক”।"
        },
        {
          "label": "গ",
          "question": "জনাব ইমরানের কর্মকান্ডের সাথে কোন খলিফার আচরণের মিল পাওয়া যায়? ব্যাখ্যা করো।",
          "explanation": "জনাব ইমরান এর কর্মকান্ডের সাথে ইসলামের দ্বিতীয় খলিফা হযরত উমর (রা)-এর আচরণের মিল পাওয়া যায়। খলিফা হযরত উমর (রা) ছিলেন ন্যায় এবং ইনসাফের মূর্ত প্রতীক। ন্যায়বিচার প্রতিষ্ঠায় তিনি আপন-পর কোনো ভেদাভেদ করতেন না। উদ্দীপকের জনাব ইমরানের কর্মকাণ্ডেও অনুরূপ বৈশিষ্ট্য লক্ষণীয়। উদ্দীপকের জনাব ইমরান একজন সমাজসেবক। ইউপি চেয়ারম্যানের দায়িত্ব পেয়ে তিনি নিজ ইউনিয়নে ন্যায়বিচার প্রতিষ্ঠা করেন। তার পুত্র একদিন নেশাজাতীয় দ্রব্য সেবন করলে তিনি তাকে জনসম্মুখে বেত্রাঘাত করেন। অনুরূপভাবে হযরত উমর (রা) একজন প্রজাবৎসল সমাজসেবক ও ন্যায় বিচারক ছিলেন। তিনিও নিজ পুত্র আবু শাহমাকে মদপানের অপরাধে কঠোর শাস্তি দেন। অন্যদিকে একজন প্রজাবৎসল শাসক হিসেবে তিনি গভীর রাতে পাড়া মহল্লায় ঘুরে ঘুরে প্রজাদের সার্বিক অবস্থা স্বচক্ষে অবলোকন করেন। ক্ষুধার্ত শিশুর কান্নার আওয়াজ শুনে নিজ কাঁধে করে আটার বস্তা তাদের ঘরে পৌঁছে দেন। তিনি নিজ স্ত্রীকে নিয়ে যান প্রসব বেদনায় কাতর বেদুইন নারীকে সাহায্য করার জন্য। তাই বলা যায়, জনাব ইমরানের মধ্যে হযরত উমর (রা)-এর আচরণের প্রতিফলন ঘটছে।"
        },
        {
          "label": "ঘ",
          "question": "জনাব ইশতির কার্যাবলি কোন খলিফার চরিত্রের সাথে সাদৃশ্যপূর্ণ তা চিহ্নিত করে জাকারিয়া সাহেবের উক্তিটির যথার্থতা বিশ্লেষণ করো।",
          "explanation": "জনাব ইশতির কার্যাবলি খলিফা হযরত উসমান (রা)-এর চরিত্রের সাথে সাদৃশ্যপূর্ণ। হযরত উসমান (রা) ছিলেন তৎকালীন আরবের শ্রেষ্ঠ ধনী। ব্যবসার মাধ্যমে তিনি প্রচুর অর্থ-সম্পদের মালিক হয়েছিলেন। তাই তাকে গনি (ধনী) বলা হতো। ইসলাম গ্রহণের পর ইসলাম ও মানবতার সেবায় তিনি অকাতরে সম্পদ ব্যয় করতেন। উদ্দীপকের জনাব ইশতির কার্যাবলিতেও হযরত উসমান (রা)-এর এ চারিত্রিক বৈশিষ্ট্যের প্রতিফলন লক্ষণীয়। জনাব ইশতি একজন ধনী মুসলিম। তিনি জনসাধারণের কষ্ট সহ্য করতে না পেরে এলাকায় ২০টি নলকূপ তৈরি করে পানির সুব্যবস্থা করে দেন। এলাকায় দুর্ভিক্ষ দেখা দিলে তিনি ত্রাণ সামগ্রী দিয়ে সাহায্য করেন। হযরত উসমান (রা)-এর ক্ষেত্রেও একই চিত্র পরিলক্ষিত হয়। তিনি মদিনাবাসীর পানির অভাব দূর করার জন্য ১৮০০০ দিনার (স্বর্ণমুদ্রা) ব্যয় করে মদিনার বিখ্যাত 'রুমা' কূপ ক্রয় করে তা ওয়াকু (ধর্মীয় কাজে দান) করে দেন। মদিনায় দুর্ভিক্ষ দেখা দিলে তিনি মদিনাবাসীর মধ্যে ত্রাণ বিতরণ করেন। এ থেকে বোঝা যায়, জনাব ইশতি হযরত উসমান (রা)-এর আদর্শকে ধারণ করেছেন। আর এ সম্পর্কে উদ্দীপকের জনাব জাকারিয়া সাহেব মুসলিম জাহানের খলিফাগণের কথা স্মরণ করে কিয়ামত পর্যন্ত তাদের মতো নেতার আগমনের যে প্রত্যাশা ব্যক্ত করেছেন তা যথার্থ। কেননা বর্তমান বিশ্বে যে অন্যায়-অনাচার ও অবিচারের বিস্তার ঘটেছে, তা দূরীভূত করে খুলাফায়ে রাশেদিনের মতো আদর্শ সমাজ প্রতিষ্ঠা করতে হলে তাদের মতো নেতা বা খলিফার আগমন একান্ত আবশ্যক। উপরের আলোচনা থেকে বলা যায়, জনাব ইশতি এবং খলিফা হযরত উসমান (রা)-এর কার্যাবলি একইসূত্রে গাঁথা। আর জনাব জাকারিয়ার প্রত্যাশা অনুযায়ী খুলাফায়ে রাশেদিনের মতো কোনো নেতার আগমন হলে এ বিশ্বে হয়তো আদর্শ সমাজ প্রতিষ্ঠিত হতো।"
        }
      ]
    },
    {
      "number": "3",
      "uddipok": "মি. কাশেম শুক্রবার সকালে কাওরান বাজারে বাজার করতে যান। তিনি একদল যুবককে জটলা করতে দেখেন। যুবকেরা হঠাৎ হাত বোমা নিক্ষেপ করে বিশৃঙ্খলা সৃষ্টি করে এবং মুহূর্তের মধ্যে তারা দোকানের মালপত্র টাকা-পয়সা নিয়ে পালিয়ে যায়। জনাব কাশেমের স্ত্রী জামিলা একজন ভদ্র মহিলা। তিনি নামায রোযা পালন করেন। কিন্তু তার বাড়িতে থাকা কাজের মেয়ে সালমাকে ঠিকমতো খেতে-দেন না। পাশাপাশি মাসিক বেতনও ঠিকমতো পরিশোধ করেন না। ফলে উভয়ের মধ্যে দূরত্ব তৈরি হয়।",
      "tag": "CTG.B 20,SB 20",
      "sub_questions": [
        {
          "label": "ক",
          "question": "জিহাদ কী?",
          "explanation": "ইসলামি পরিভাষায় আল্লাহর দীনকে বিজয়ী করার লক্ষ্যে সকল প্রতিকূল শক্তির বিরুদ্ধে দৈহিক, মানসিক, আর্থিক ও জ্ঞানবুদ্ধি দিয়ে প্রচেষ্টা চালানোর নামই জিহাদ।"
        },
        {
          "label": "খ",
          "question": "“ইলম (জ্ঞান) অন্বেষণ করা প্রত্যেক মুসলমানের ওপর ফরজ\"- ব্যাখ্যা করো।",
          "explanation": "'ইলম (জ্ঞান) অন্বেষণ করা প্রত্যেক মুসলমানের ওপর ফরজ'- এ হাদিসের মাধ্যমে রাসুল (স) জ্ঞানার্জনের অপরিসীম গুরুত্বের দিকটি প্রকাশ করেছেন। ইসলামে জ্ঞানার্জনের প্রতি অধিক গুরুত্বারোপ করা হয়েছে। আল্লাহ তায়ালা পবিত্র কুরআন নাজিলের সূচনা করেছেন 'পড়ুন' (আরবি) শব্দ দ্বারা। কেননা পড়ার মাধ্যমে জ্ঞানার্জন হয়। আর জ্ঞান মনুষ্যত্বের বিকাশ ঘটায়। মানুষকে পরিপূর্ণ মানুষরূপে গড়ে উঠতে সহায়তা করে। তাই একজন আদর্শ মানুষ গড়তে রাসুল (স) মুসলমানদের জন্য জ্ঞানার্জনকে ফরজ ঘোষণা করেছেন।"
        },
        {
          "label": "গ",
          "question": "বাজারে যুবকদের তাণ্ডবলীলার মাধ্যমে কোন বিষয়টি ফুটে উঠেছে? ব্যাখ্যা করো।",
          "explanation": "বাজারে যুবকদের তাণ্ডবলীলার মাধ্যমে ফিতনা-ফাসাদ ফুটে উঠেছে। ফিতনা অর্থ অরাজকতা, বিশৃঙ্খলা, কলহ প্রভৃতি। সুশৃঙ্খল ও শান্তিপূর্ণ অবস্থার বিপরীতে অরাজক পরিস্থিতিই ফিতনা-ফাসাদ। পার্থিব কোনো স্বার্থ লাভের আশায় বিশৃঙ্খলা ও তান্ডবলীলার মাধ্যমে জনসাধারণের মনে আতঙ্ক সৃষ্টি করা ও তাদের ক্ষতি করাই ফিতনা। উদ্দীপকের যুবকদের কর্মকাণ্ডেও এর প্রকাশ লক্ষণীয়। উদ্দীপকে দেখা যায়, একদল যুবক কাওরান বাজারে হঠাৎ হাত বোমা নিক্ষেপ করে বিশৃঙ্খলা সৃষ্টি করে। তারা মুহূর্তের মধ্যে দোকানের মালপত্র, টাকা-পয়সা নিয়ে পালিয়ে যায়। এভাবে নিজেদের স্বার্থে বিশৃঙ্খলা সৃষ্টি করা কিংবা কাউকে হত্যা করা ফিতনা-ফাসাদের অন্তর্ভুক্ত। আর এ ধরনের কাজ সমাজে অশান্তি ও বিশৃঙ্খলা সৃষ্টি করে বান্দাকে অন্যায়, পাপাচারে প্রলুব্ধ করে। ফিতনা সমাজে বিশৃঙ্খলা সৃষ্টি করে হত্যা, গুমসহ নানা প্রকার অপরাধ কর্মের বিস্তার ঘটায়। সমাজে ভয়-ভীতি ও আতঙ্কের জন্ম দেয়। আইন-শৃঙ্খলা পরিস্থিতি ভেঙে পড়ে। ফলে সমাজে অরাজকতা দেখা দেয়। শান্তি ও উন্নতির পথ রুদ্ধ হয়ে যায়। তাই বলা যায়, বাজারে যুবকদের কর্মকাণ্ড ফিতনা-ফাসাদের দৃষ্টান্ত স্থাপন করেছে।"
        },
        {
          "label": "ঘ",
          "question": "জামিলার আচরণ কীসের পরিপন্থি? বিশ্লেষণ করো।",
          "explanation": "জামিলার আচরণ ইসলামের বিধানমতে, শ্রমিকের অধিকার বা মালিক-শ্রমিক সম্পর্কের পরিপন্থি। সমাজের বিভিন্ন স্তরে এক ব্যক্তির অধীনে এক বা একাধিক ব্যক্তি কাজকর্ম করে। এতে কেউ হয় মালিক আবার কেউ হয় শ্রমিক। তাই মালিক-শ্রমিক সম্পর্ক কীরূপ হবে ইসলাম সে ব্যাপারে যথাযথ নির্দেশনা দিয়েছে। কিন্তু উদ্দীপকের জামিলার আচরণে ইসলামি নির্দেশনার ব্যত্যয় লক্ষ করা যায়। উদ্দীপকের জামিলা তার বাড়িতে থাকা কাজের মেয়ে সালমাকে ঠিকমতো খেতে দেন না। পাশাপাশি মাসিক বেতনও ঠিকমতো পরিশোধ করেন না। জামিলার এরূপ আচরণে ইসলাম যে বিধান দিয়েছে তা পালিত হয়নি। 'কেননা রাসুল (স) শ্রমিকদের অধিকার ও মর্যাদা উল্লেখ করে বলেন, \"তারা (যারা তোমাদের কাজ করে) তোমাদের ভাই, আল্লাহ তাদেরকে তোমাদের অধীনস্থ করে দিয়েছেন। সে (মালিক) যা খায় তার অধীনস্থদেরও যেন তা খাওয়ায়। সে (মালিক) যা পরে তাদেরকে যেন তা পরতে দেয়। আর তাকে এমন কর্মভার দেবে না যা তার ক্ষমতার বাইরে। এমন কাজ (ক্ষমতার বাইরের) হলে তাকে (শ্রমিককে) যেন সাহায্য করে।” (বুখারি ও মুসলিম) অন্য হাদিসে রাসুল (স) খুব দ্রুত শ্রমিকের পারিশ্রমিক আদায়ের ব্যাপারে বলেছেন, \"শ্রমিকের গায়ের ঘাম শুকানোর পূর্বেই তার পারিশ্রমিক দিয়ে দাও।” (ইবনে মাজাহ) উপরের আলোচনা থেকে বলা যায়, ইসলামি বিধান অনুসারে মালিকের। প্রতি শ্রমিকের অধিকার হলো কাজের সময় যথাযথ খাবার পাওয়া এবং কাজ শেষ হলে যথাসময়ে তার পারিশ্রমিক বুঝে পাওয়া। কিন্তু উদ্দীপকে মালিক জামিলা এ ব্যাপাটি একেবারেই অবহেলা করেছেন। তাই তার এরূপ আচরণ ইসলামি বিধান ও শ্রমিক অধিকারের পরিপন্থি।"
        }
      ]
    },
    {
      "number": "4",
      "uddipok": "কারিমা ও ডেইজি দু'বোন। ডেইজির পোশাকের দিকে তাকিয়ে একদল যুবক তাকে উত্ত্যক্ত করে। এমতাবস্থায় তার বোন কারিমা বলে তোমার পোশাক পরিবর্তন করে চলাফেরা করা দরকার। তখন ডেইজি বলে, আমি সেকেলে পোশাক পরতে পছন্দ করি না। তার মা তাদের দু'বোনের এমন পরিস্থিতি দেখে বলল, 'আল্লাহ তায়ালা পর্দার আয়াতের মাধ্যমে নারী-পুরুষের পোশাকের একটি সীমানা নির্ধারণ করে দিয়েছেন। পাশাপাশি অপচয়কারীকে আল্লাহ শয়তানের ভাই বলে আখ্যা দিয়েছেন।",
      "tag": "CTG.B 20",
      "sub_questions": [
        {
          "label": "ক",
          "question": "আসমানি কিতাব কী?",
          "explanation": "মানুষের হেদায়েতের জন্য মহান আল্লাহর পক্ষ থেকে নাজিল করা কিতাবই আসমানি কিতাব।"
        },
        {
          "label": "খ",
          "question": "'তারা (নারীগণ) তোমাদের ভূষণ, আর তোমরা তাদের ভূষণ'- এ আয়াতটি ব্যাখ্যা করো।",
          "explanation": "'তারা (নারীগণ) তোমাদের ভূষণ আর তোমরা তাদের ভূষণ'- স্ত্রী হিসেবে নারীর মর্যাদা প্রতিষ্ঠায় আল্লাহ তায়ালা এ আয়াতটি অবতীর্ণ করেছেন। ইসলামে নারীদের প্রভূত সম্মান দেওয়া হয়েছে। আমাদের প্রিয়নবি (স) এর আবির্ভাবের আগে আরব সমাজ অজ্ঞতা ও বর্বরতার অন্ধকারে নিমজ্জিত ছিল। সে সময় নারীদের কোনো মান-মর্যাদা ছিল না। তাদের কোনোরূপ অধিকার ছিল না। সে সময় নারীদের দ্রব্যসামগ্রী মনে করা হতো। তাদের ক্রীতদাসী হিসেবে বাজারে কেনাবেচা করা হতো। কিন্তু ইসলাম কন্যা, স্ত্রী ও মা হিসেবে নারীদের অপরিসীম মর্যাদা প্রদান করেছে। স্ত্রী হিসেবে নারীর মর্যাদা ও সম্মান স্বামীর অনুরূপ ঘোষণা করে আল্লাহ তায়ালা আলোচ্য আয়াতটি অবতীর্ণ করেছেন।"
        },
        {
          "label": "গ",
          "question": "ডেইজির মধ্যে আখলাকে হামিদার কোন গুণটির অভাব? ব্যাখ্যা করো।",
          "explanation": "ডেইজির মধ্যে আখলাকে হামিদাহর অন্যতম গুণ শালীনতার অভাব রয়েছে। শালীনতা অর্থ মার্জিত, সুন্দর ও শোভন হওয়া। কথা-বার্তা, আচার-আচরণ, পোশাক-পরিচ্ছদ ও চলাফেরায় ভদ্র, সভ্য ও মার্জিত হওয়াকে শালীনতা বলা হয়, যা ডেইজির মধ্যে নেই। উদ্দীপকের ডেইজি তার সেকেলে পোশাক পরিহার করে আধুনিক পোশাক পড়তে শুরু করেছে। আর তার এ পোশাকের দিকে তাকিয়ে একদল যুবক তাকে উত্ত্যক্ত করে। এ থেকে বোঝা যায়, ডেইজির পোশাক শালীন ছিল না। কেননা শালীনতা পরিহার করে অশ্লীলতার দিকে ধাবিত হলে মানুষের মানবিকতা ও নৈতিক মূল্যবোধ নষ্ট হয়ে যায়। মানুষ মনুষ্যত্ব হারিয়ে পশুত্বের অভ্যাস গ্রহণ করে। শালীনতার অভাবে সমাজে যৌন হয়রানি, ব্যভিচার ইত্যাদি বৃদ্ধি পায়। এ কারণে ইসলামে লজ্জাশীল হওয়ার আহ্বান জানানো হয়েছে। লজ্জাশীলতা মানুষকে শালীন হতে সাহায্য করে। আর শালীনতা বজায় রেখে চলা ইসলামি নীতি ও আদর্শের সাথে সংগতিপূর্ণ। তাই বলা যায়, ডেইজির মধ্যে এ শালীনতাবোধের অভাব ফুটে উঠেছে।"
        },
        {
          "label": "ঘ",
          "question": "কারিমার কর্মকাণ্ডের বিষয়ে তার মায়ের বক্তব্যের যথার্থতা মূল্যায়ন করো।",
          "explanation": "কারিমার কর্মকাণ্ডের বিষয়ে তার মায়ের বক্তব্য যথার্থ। ইসলাম সৌন্দর্যের ধর্ম। এটি পবিত্র ও সুন্দর জীবনযাপনে উৎসাহিত করে। এ জন্য শালীনতার গুরুত্ব অপরিসীম। আর শালীনতার শিক্ষা দিতে আল্লাহ তায়ালা পর্দার বিধান দিয়েছেন। একইসাথে আল্লাহ ব্যয়ের ক্ষেত্রে মিতব্যয়ী হওয়ার শিক্ষা প্রদান করেছেন। কারিমার মায়ের বক্তব্যে এ বিষয়টি ফুটে উঠেছে। উদ্দীপকে কারিমার বোন ডেইজিকে তার পোশাকের দিকে তাকিয়ে একদল যুবক উত্ত্যক্ত করে। এমতবস্থায় কারিমা তাকে পর্দা করার পরামর্শ দেয়। কিন্তু ডেইজি তার বোনের পরামর্শ মানতে নারাজ। তার মা তাদের দু'বোনের এমন পরিস্থিতি দেখে বলেন, আল্লাহ তায়ালা পর্দার আয়াতের মাধ্যমে নারী-পুরুষের পোশাকের একটি সীমানা নির্ধারণ করে দিয়েছেন। পাশাপাশি অপচয়কারীকে আল্লাহ শয়তানের ভাই বলে আখ্যা দিয়েছেন। তাদের মায়ের এ' বক্তব্য সম্পূর্ণরূপে সঠিক। কেননা আল্লাহ তায়ালা বিনা প্রয়োজনে অশালীনভাবে নারীদের বাইরে ঘুরে বেড়াতে নিষেধ করেছেন। বরং প্রয়োজনে বাইরে গেলে পর্দা ও শালীনতা অবলম্বন করতে হবে। পুরুষদের বেলায়ও একই কথা প্রযোজ্য। তাদেরকেও অবশ্যই শালীনভাবে সমাজে বিচরণ করতে হবে। পর্দার বিধানের ব্যাপারে আল্লাহ বলেন, 'আর তোমরা (নারীরা) নিজ গৃহে অবস্থান করবে এবং প্রাচীন জাহিলি যুগের মতো নিজেদেরকে প্রদর্শন করে বেড়াবে না।' (সূরা আল আহযাব, আয়াত ৩৩) এছাড়া আল্লাহ তায়ালা অপচয় ও কৃপণতা পরিহার করে মিতব্যয়ী হওয়ার প্রতি গুরুত্বারোপ করেছেন। আল-কুরআনে আল্লাহ তায়ালা তাঁর একনিষ্ঠ বান্দাদের পরিচয় দিয়ে বলেন, 'আর যখন তারা ব্যয় করে তখন তারা অপচয় করে না এবং কার্পণ্যও করে না। বরং তারা এতদুভয়ের মধ্যপন্থা অবলম্বন করে।' (সূরা আল-ফুরকান, আয়াত ৬৭) উপরের আলোচনা থেকে বলা যায়, পর্দা ও মিতব্যয়ী হওয়ার ব্যাপারে কারিমার মা যে বক্তব্য প্রদান করেছেন তা পুরোপুরি সঠিক।"
        }
      ]
    },
    {
      "number": "5",
      "uddipok": "আসিফ দ্রুত বাড়ি ফেরার জন্য দ্বিগুণ ভাড়া দিয়ে রংপুর থেকে সৈয়দপুরগামী বিরতিহীন গাড়িতে ওঠে। কিন্তু গাড়ির চালক রাসেল তার কথা রক্ষা না করে বেশি টাকার আশায় বিভিন্ন স্থানে থেমে যাত্রী তোলেন। ক্ষুদ্ধ হয়ে শাহেদ নামের যাত্রী পথেই নামতে গিয়ে মাথায় আঘাত প্রাপ্ত হয়ে অজ্ঞান হয়ে পড়লে অন্য একজন পথযাত্রী জনাব জাহিদ তাকে দ্রুত হাসপাতালে ভর্তি করে প্রয়োজনীয় চিকিৎসা করে তার বাড়িতে পৌছে দিলেন। তার মা ঘটনাটি শুনে বললেন, মানুষ যতক্ষণ অন্যের সাহায্য করবেন, আল্লাহ ততক্ষণ তার প্রতি রহমত বর্ষণ করতে থাকবেন।",
      "tag": "CTG.B 20,SB 20",
      "sub_questions": [
        {
          "label": "ক",
          "question": "তাকওয়া কী?",
          "explanation": "তাকওয়া হলো আল্লাহ তায়ালার ভয়ে যাবতীয় অন্যায়, অত্যাচার ও পাপ কাজ থেকে বিরত থাকা।"
        },
        {
          "label": "খ",
          "question": "তকদিরে বিশ্বাসের প্রয়োজনীয়তা ব্যাখ্যা করো।",
          "explanation": "তকদিরে বিশ্বাস ইমানের মৌলিক সাতটি বিষয়ের একটি হওয়ায় এতে বিশ্বাস স্থাপন করা জরুরি। একজন মুসলিমকে ইমানের যে সাতটি মৌলিক বিষয়ের প্রতি দৃঢ় বিশ্বাস করতে হয় তকদির সেগুলোর একটি। তকদির শব্দের অর্থ নির্ধারিত পরিমাণ, ভাগ্য বা নিয়তি। মানুষের ভাগ্যের একমাত্র নির্ধারক মহান আল্লাহ। ভালো-মন্দ সবকিছু তাঁর পক্ষ থেকে নির্ধারিত হয়। মানুষ তার কর্মগুণে সাফল্য লাভ করতে পারে। তকদির বা ভাগ্যের ভালো-মন্দের ওপর এরূপ বিশ্বাস মুমিন হওয়ার জন্য অপরিহার্য।"
        },
        {
          "label": "গ",
          "question": "রাসেলের কর্মকাণ্ডে আখলাকে হামিদার কোন গুণটি অনুপস্থিত? ব্যাখ্যা করো।",
          "explanation": "রাসেলের কর্মকাণ্ডে আখলাকে হামিদাহর অন্যতম গুণ ওয়াদা পালনের বিষয়টি অনুপস্থিত। ওয়াদা হলো অঙ্গীকার, প্রতিশ্রুতি, চুক্তি, কাউকে কোনো কথা দেওয়া বা কোনো কাজ করার জন্য প্রতিজ্ঞাবদ্ধ হওয়া। আর কারও সাথে কোনোরূপ প্রতিশ্রুতি দিলে অঙ্গীকার করলে বা কাউকে কোনো কথা দিলে তা যথাযথভাবে রক্ষা করাই হলো ওয়াদা পালন। কিন্তু রাসেলের কর্মকাণ্ডে ওয়াদা পালনের ব্যত্যয় লক্ষ করা যায়। উদ্দীপকে দেখা যায়, আসিফ দ্রুত বাড়ি ফেরার জন্য দ্বিগুণ ভাড়া দিয়ে রংপুর হতে সৈয়দপুরগামী বিরতিহীন গাড়িতে উঠে। কিন্তু গাড়ির চালক রাসেল তার কথা রক্ষা না করে বেশি টাকার আশায় বিভিন্ন স্থানে থেমে যাত্রী তোলেন। এভাবে থেমে থেমে যাত্রী ওঠানোর মাধ্যমে রাসেল ওয়াদা ভঙ্গ করেছে। কেননা সে আসিফের কাছ থেকে দ্বিগুণ টাকা নিয়েছিল রাস্তায় আর যাত্রী না উঠিয়ে তাকে দ্রুত পৌঁছে দেওয়ার ওয়াদা করে; যা সে ভঙ্গ করেছে। কিন্তু মানবজীবনে ওয়াদা পালনের গুরুত্ব অপরিসীম। এটি সমাজে শান্তি ও শৃঙ্খলা প্রতিষ্ঠা করে। যে ব্যক্তি ওয়াদা পালন করে তাকে সবাই ভালোবাসে। তার প্রতি সকলের আস্থা ও বিশ্বাস থাকে। সমাজে সে শ্রদ্ধা ও মর্যাদা লাভ করে। ইসলামি জীবন দর্শনে ওয়াদা পালন করা আবশ্যক। কিন্তু রাসেলের আচরণে ওয়াদা পালনের এ মহৎ গুণটির ব্যত্যয় ঘটেছে।"
        },
        {
          "label": "ঘ",
          "question": "জনাব জাহিদের কর্মকাণ্ড চিহ্নিতপূর্বক তার ফলাফল বিশ্লেষণ করো।",
          "explanation": "নিম্নের অনুরুপ : উদ্দীপকের শিক্ষিকা শাহানার কর্মকাণ্ডে আখলাকে হামিদার অন্যতম মানবসেবা গুণটি ফুটে উঠেছে। আর এ সম্পর্কে বৃদ্ধার মন্তব্যটি যথার্থ। মানবসেবা মানুষের উন্নত চরিত্রের পরিচায়ক। যে ব্যক্তি মানুষের সেবা করেন তিনি মহৎপ্রাণ। সমাজে তিনি বিশেষ মর্যাদার অধিকারী। আল্লাহ তায়ালাও এরূপ ব্যক্তিকে ভালোবাসেন। যিনি মানুষের সেবা, সাহায্য- সহযোগিতা করেন, আল্লাহ তায়ালাও তাকে সাহায্য ও দয়া করেন, যা বৃদ্ধার করা মন্তব্যের সাথে সাদৃশ্যপূর্ণ। উদ্দীপকের শিক্ষিকা শাহানা একদিন এক বৃদ্ধা ও গরিব মহিলার বাস ভাড়া দিয়ে দেন। এরপর তিনি বৃদ্ধাকে একটি নতুন পোশাকও কিনে দেন। এতে বৃদ্ধা খুশি হয়ে বলেন, \"আপনার ভালো কাজের প্রতিদান আল্লাহ আপনাকে অবশ্যই দিবেন।” শাহানার কাজে মানবসেবা প্রকাশ পেয়েছে। আর এটি মানবসেবার একটি উৎকৃষ্ট উদাহরণ। কারণ মানবসেবা বলতে মানুষের সেবা করা, পরিচর্যা করা, যত্ন নেওয়া, সাহায্য- সহযোগিতা করা ইত্যাদি বোঝায়। জাতি-ধর্ম-বর্ণ নির্বিশেষে সকল মানুষের সেবা করা মানবসেবার আওতাভুক্ত। মহান আল্লাহর সকল সৃষ্টির প্রতি সদয় হওয়া, তাদের সাথে যথাযথ সুন্দর ব্যবহার করা, অসহায় মানুষকে সাহায্য-সহযোগিতা করা মানুষের গুরুত্বপূর্ণ দায়িত্ব। এ দায়িত্ব পালন করাই হলো মানবসেবা। আল্লাহ ও রাসুল (স) মানুষকে মানবসেবা করতে নির্দেশ দিয়েছেন। রাসুল (স) বলেন, \"তোমরা পৃথিবীবাসীর প্রতি অনুগ্রহ করো, তাহলে যিনি আসমানে আছেন তিনি তোমাদের প্রতি দয়া করবেন।” (তিরমিযি) পরিশেষে বলা যায়, শিক্ষক শাহানার কাজে মানবসেবা প্রকাশ পাওয়ায় বৃদ্ধার মন্তব্যটি সঠিক। আর আমাদের সর্বাবস্থায় মানুষের সেবা করা অপরিহার্য কর্তব্য।"
        }
      ]
    },
    {
      "number": "6",
      "uddipok": "জনাব 'ক' একটি কোম্পানিতে কম্পিউটার অপারেটরের চাকরি করেন। টাকার বিনিময়ে সে অফিসের প্রয়োজনীয় ডাটা অন্যত্র বিক্রয় করে ফেললেন। এতে কোম্পানিটি অনেক ক্ষতিগ্রস্ত হলো। একদিন ঊর্ধ্বতন কর্মকর্তা জনাব 'ক' এর নিকট প্রয়োজনীয় তথ্য চাইলে সে দিতে পারল না।তখন একই অফিসের করণিক জনাব 'খ' তার কাছে রাখা ফাইল থেকে উর তপোর ফটোকপি বের করে দিলেন। এতে তার প্রতি সন্তুষ্ট হয়ে কর্তৃপক্ষ তার জন্য একটি উৎসাধ ভাতা ঘোষণা করলেন। পাশাপাশি জনাব 'ক'-কে চাকরি থেকে অব্যাহতি দিলেন।",
      "tag": "CTG.B 20,SB 20",
      "sub_questions": [
        {
          "label": "ক",
          "question": "তিলাওয়াত কী?",
          "explanation": "তিলাওয়াত হলো পবিত্র কুরআন পাঠ করা।"
        },
        {
          "label": "খ",
          "question": "সূরা আত-তীনের শানে নুযুল ব্যাখ্যা করো।",
          "explanation": "মানবজাতির জন্য বিশেষ দিক নির্দেশনা প্রদানের উদ্দেশ্যে আল্লাহ তায়ালা সূরা আত-তীন নাজিল করেছেন। বিশেষ কোনো ঘটনা বা অবস্থার পরিপ্রেক্ষিতে সূরা আত-তীন নাজিল করা হয়নি। বরং মানব জাতির জন্য পরিপূর্ণ সফলতা লাভের দিক, নির্দেশনা ও পরকালের জবাবদিহির কথা স্মরণ করিয়ে দেওয়ার জন্য আল্লাহ তায়ালা এ সূরা নাজিল করেন। মানুষের প্রতি আল্লাহ তায়ালার প্রদত্ত কিছু নিয়ামতের কথা স্মরণ করিয়ে দেওয়ার পর মানবজাতির উৎপত্তি ও পরিণতির কথা জানিয়ে দিতে এ সূরা নাজিল করেন।"
        },
        {
          "label": "গ",
          "question": "জনাব 'খ'-এর কর্মকান্ডে আখলাকে হামিদার কোন গুণটি ফুটে উঠেছে? ব্যাখ্যা করো।",
          "explanation": "জনাব 'খ'-এর কর্মকান্ডে আখলাকে হামিদাহর অন্যতম গুণ কর্তব্যপরায়ণতা ফুটে উঠেছে। মানুষ হিসেবে আমাদের ওপর নানাবিধ দায়িত্ব ও কর্তব্য রয়েছে। এসব দায়িত্ব ও কর্তব্য সম্পর্কে সর্তক থাকা, সময়মতো এগুলো সম্পাদন করা এবং এক্ষেত্রে কোনোরূপ অবহেলা প্রদর্শন না করাই হলো কর্তব্যপরায়ণতা। জনাব 'খ'-এর কর্মকান্ডে এ গুণটির বহিঃপ্রকাশ লক্ষণীয়-।' উদ্দীপকে দেখা যায়, একটি কোম্পানিতে জনাব 'ক' ও 'খ' কম্পিউটার অপারেটরের চাকরি করেন। জনাব 'ক' টাকার বিনিময়ে অফিসের প্রয়োজনীয় ডাটা অন্যত্র বিক্রি করে দেন। ফলে কোম্পানিটি ক্ষতিগ্রস্ত হয়। একদিন ঊর্ধ্বতন কর্মকর্তা জনাব 'ক'-এর নিকট প্রয়োজনীয় তথ্য চাইলে তিনি দিতে ব্যর্থ হন। কিন্তু জনাব 'খ' তার কাছে রাখা ফাইল থেকে উক্ত তথ্যের ফটোকপি বের করে দেন। জনাব 'খ'-এর এরূপ কাজ তার কর্তব্যপরায়ণতাকেই প্রকাশ করে। কেননা তিনি তার ওপর অর্পিত দায়িত্ব যথাযথভাবে পালন করেছেন। তার কাছে থাকা নথিপত্র সতর্কতার সাথে সংরক্ষণ করেছেন। এক্ষেত্রে তিনি অবহেলা বা অসতর্কতার পরিচয় দেননি, যা তার কর্তব্যপরায়ণতাকে নির্দেশ করে।"
        },
        {
          "label": "ঘ",
          "question": "জনাব 'ক'-এর আচরণ আখলাকে হামিদার কোন গুণের পরিপন্থি তা চিহ্নিতপূর্ণর তার পরিণতি ব্যাখ্যা করো।",
          "explanation": "নিম্নের অনুরুপ : সাইফুলের আচরণে আমানতের খিয়ানত প্রকাশ পেয়েছে, যা ইমানের পরিপন্থি। কারও কাছে কোনো অর্থ-সম্পদ, কথা গচ্ছিত রাখাকে আমানত বলে। আমানতের বিপরীত হলো খিয়ানত। আমানতের মাল নষ্ট করা বা তার মালিককে যথাযথভাবে ফেরত না দেওয়াকে খিয়ানত বলা হয়। খিয়ানত একটি গর্হিত কাজ, যা জনাব সাইফুলের কাজে প্রকাশ পেয়েছে। উদ্দীপকে জনাব হাবীব তার বন্ধু জনাব সাইফুলের কাছে পঞ্চাশ হাজার টাকা জমা রাখেন। জনাব সাইফুল ঐ টাকা নিজের এক প্রয়োজনে খরচ করে ফেলেন। ফলে জনাব হাবীব যখন টাকা ফেরত চান, তখন জনাব সাইফুল ঐ টাকা ফেরত দিতে ব্যর্থ হন। তার এ কাজে আমানতের খিয়ানত প্রকাশ পেয়েছে। অথচ ইসলামি জীবনদর্শনে আমানত রক্ষা করা অত্যন্ত গুরুত্বপূর্ণ একটি কাজ। আমানত রক্ষা করা মুমিনের জন্য আবশ্যক। প্রকৃত মুমিন ব্যক্তি কোনো অবস্থাতেই আমানতের খিয়ানত করে না। মহানবি (স) বলেছেন, 'যার মধ্যে আমানতদারি নেই, তার ইমান নেই।' (মুসনাদে আহমদ) ইসলামি বিধানে আমানতের খিয়ানত করা সম্পূর্ণরূপে হারাম। তাছাড়া মহানবি (স)-এর হাদিসে এসেছে, খিয়ানত করা মুনাফিকের অন্যতম নিদর্শন। আল্লাহ তায়ালা খিয়ানতকারীর প্রতি অসন্তুষ্ট। তিনি খিয়ানতকারীকে পছন্দ করেন না। পরিশেষে বলা যায়, আমানতের খিয়ানত করে সাইফুল অত্যন্ত গর্হিত ও ঘৃণিত কাজ করেছে, যা ইমানের পরিপন্থি। আর আমাদের সকলের এ ধরনের কাজ থেকে বিরত থাকতে হবে।"
        }
      ]
    },
    {
      "number": "7",
      "uddipok": "সালাম ও কালাম দু'কল্প কক্সবাজারে বেড়াতে যায়। সমুদ্র সৈকতে অবস্থান করার সময় তাদের চোখের সামনে একজন পর্যটক মৃত্যুবরণ করে। এ দৃশ্য দেখে সালাম বলে, যারা দ্রষ্টাসহ কিছু বিষয়ের ওপর আস্থা রেখে মৃত্যুবরণ করে তারা জান্নাতি। একথা শোনার পর কালাম বলে, আমরা যে দীনের বিধি-বিধান পালন করি তা সেকেলে হয়েছে। আমাদের গ্রামের 'ক' নামক পির বাবাই শেষ জামানার দীনের পথপ্রদর্শক। তিনিই সুপারিশ করে আমাদেরকে জান্নাতে নেবেন।",
      "tag": "CTG.B 20,SB 20",
      "sub_questions": [
        {
          "label": "ক",
          "question": "জান্নাত কী?",
          "explanation": "পরকালীন জীবনে পুণ্যবানদের জন্য পুরস্কারস্বরূপ যে আরামদায়ক স্থান তৈরি করে রাখা হয়েছে তাই জান্নাত।"
        },
        {
          "label": "খ",
          "question": "দুনিয়া হলো আখিরাতের শস্যক্ষেত্র'- ব্যাখ্যা করো।",
          "explanation": "নিম্নের অনুরুপঃ 'দুনিয়া হলো আখিরাতের শস্যক্ষেত্র' অর্থাৎ দুনিয়া হলো আমল করার স্থান। আখিরাত হলো ফল ভোগের স্থান। দুনিয়ার কাজকর্মের প্রতিদান আখিরাতে দেওয়া হবে। সেখানে মানুষ কোনো আমল করতে পারবে না। বরং দুনিয়াতে মানুষ যেরূপ আমল করেছে সেরূপ ফল ভোগ করবে। কৃষক শস্যক্ষেত্রে যেরূপ চাষাবাদ করে, সেরূপই ফল লাভ করে। জমিতে ধান লাগালে ফসল হিসেবে ধানই পাওয়া যায়। আর কেউ যদি জমিতে কাঁটাগাছ রোপণ করে তবে সে শুধু কাঁটাই লাভ করে। একইভাবে দুনিয়াতে যে ব্যক্তি ইমান এনেছে ও সৎকর্ম করেছে, সে আখিরাতে সম্মান ও মর্যাদা লাভ করবে। অন্যদিকে যে ব্যক্তি ইমান আনবে না এবং অন্যায় ও খারাপ কাজ করবে, আখিরাতে সে শাস্তি ভোগ করবে।"
        },
        {
          "label": "গ",
          "question": "সালামের কথায় আকাইদের কোন বিষয়টি ফুটে উঠেছে? ব্যাখ্যা করো।",
          "explanation": "সালামের কথায় আকাইদের অন্যতম বিষয় ইমানের দিকটি ফুটে উঠেছে। ইমান অর্থ বিশ্বাস। একজন মুসলিমের ইমানের কতগুলো মৌলিক বিষয়ে দৃঢ়ভাবে বিশ্বাস করতে হয়। এগুলো আল-কুরআন ও হাদিস দ্বারা অকাট্যভাবে প্রমাণিত। এ বিষয়গুলোতে বিশ্বাস ছাড়া কেউ মুমিন বা মুসলিম হতে পারে না। এরূপ বিষয় মোট ৭টি। সালামের বক্তব্যেও ইমানের এ বিষয়গুলোর ইঙ্গিত রয়েছে। সালাম সমুদ্র সৈকতে একজন পর্যটকের মৃত্যুর দৃশ্য অবলোকন করে। এ দৃশ্য দেখে সে বলে, যারা স্রষ্টাসহ কিছু বিষয়ের ওপর আস্থা রেখে মৃত্যুবরণ করে তারা জান্নাতি। এ বক্তব্যের মাধ্যমে সালাম ইমানের মৌলিক সাতটি বিষয়কেই নির্দেশ করেছে। ইমানের সর্বপ্রথম ও সর্বপ্রধান বিষয় হলো আল্লাহ তায়ালার প্রতি বিশ্বাস। আল্লাহ তায়ালা এক ও অদ্বিতীয়। তিনি ছাড়া কোনো ইলাহ বা মাবুদ নেই। তিনি সব কিছুর সৃষ্টিকর্তা, পালনকর্তা ও রক্ষাকর্তা। এছাড়া ফেরেশতাগণ, আসমানি কিতাবসমূহ, নবি-রাসুলগণ, আখিরাত, তাকদির ও মৃত্যুর পর পুনরুত্থানের প্রতি পরিপূর্ণ বিশ্বাস স্থাপন করতে হবে। এর যে কোনো একটির প্রতি অবিশ্বাস পোষণ করা কুফরির শামিল। তাই বলা যায়, সালাম ইমানের এ মৌলিক বিষয়গুলোর কথাই বলেছেন। যেগুলোর প্রতি বিশ্বাস স্থাপন করে মুমিন বা মুসলমান হওয়া যায় এবং আল্লাহর পক্ষ থেকে জান্নাত লাভ করা সম্ভব হয়।"
        },
        {
          "label": "ঘ",
          "question": "কালামের কর্মকান্ডের পরিণতি বিশ্লেষণ করো।",
          "explanation": "নিম্নের অনুরুপঃ রুমীর বক্তব্যে আকাইদের অন্যতম বিষয় খতমে নবুয়তের বিষয়টিকে অস্বীকার করা হয়েছে এবং এ সম্পর্কে সাদীর বাবার বক্তব্য খুবই তাৎপর্যপূর্ণ। হযরত মুহাম্মদ (স) ছিলেন সর্বশেষ নবি। তাঁর মাধ্যমে দীনের পূর্ণতা ঘোষিত এবং নবুয়তের ধারা সমাপ্ত হয়েছে। তিনি নবি-রাসুলগণের আগমনের ক্রমধারায় সর্বশেষ আগমন করেছেন। এ বিষয়ে বিশ্বাস স্থাপন করাই হলো খতমে নবুয়তের প্রতি বিশ্বাস। রুমীর বক্তব্যে এ বিশ্বাস অনুপস্থিত। রুমীর মতে, হযরত মুহাম্মদ (স)-এর পর গোলাম আহম্মদ নামে আরও একজন নবি এসেছিলেন। অথচ কুরআনে আল্লাহ তায়ালা বলেন, \"মুহাম্মদ তোমাদের মধ্যে কোনো পুরুষের পিতা নন; বরং তিনি আল্লাহর রাসুল এবং শেষ নবি।\" (সূরা আল-আহযাব, আয়াত-৪০)। আমাদের প্রিয় নবি (স) হলেন, খাতামুন নাবিয়্যিন। খাতামুন শব্দের অর্থ সিলমোহর। কোনো কিছুতে সিলমোহর তখন অঙ্কন করা হয়, যখন তা পূর্ণ হয়ে যায়। সিলমোহর লাগানোর পরে তাতে আর কোনো কিছু প্রবেশ করানো যায় না। তাই নবি (স)-এর পরে আর কোনো নবি আসবেন না এটা সুস্পষ্ট। মহানবি (স) বলেছেন, \"আমিই শেষ নবি। আমার পরে আর কোনো নবি নেই।\" (সহিহ মুসলিম) প্রকৃত ইমানদার হতে হলে এ বিষয়টিসহ ইসলামের মৌলিক সব বিষয়ের ওপর অবশ্যই ইমান আনতে হবে। কারণ ইসলামের মূল বিষয়গুলোর প্রতি পূর্ণ বিশ্বাসকেই ইমান বলা হয়। তাওহিদ, তকদির, রিসালাত, আখিরাত, পুনরুত্থান এসব কিছুর মধ্যে একটিরও প্রতি যদি অবিশ্বাস থাকে তবে সে কাফির হয়ে যাবে। আর যারা কুফরি করবে এবং আল্লাহর নির্দশন অস্বীকার করবে তারা জাহান্নামের অধিবাসী। সেখানে তাদের চিরকাল থাকতে হবে। উপরের আলোচনা থেকে বোঝা যায়, রুমীর বক্তব্য খতমে নবুয়তের পরিপন্থি। এ বিষয় সংশ্লিষ্ট সাদীর বাবার বক্তব্য খুবই গুরুত্বপূর্ণ।"
        }
      ]
    },
    {
      "number": "8",
      "uddipok": "মি. সালেহীন একজন মৎস্য চাষী। এবারের বন্যায় তার মৎস্য খামার ভেসে যায় এবং সমস্ত মাছ বন্যার পানিতে চলে যায়। ফলে সে নিঃস্ব হয়ে পড়ে। তবুও সে মনোবল হারায়নি। এমতাবস্থায় তার প্রতিবেশী মি. রফিক তাকে পাঁচ লক্ষ টাকা দিয়ে বলে তুমি পুনরায় মাছ চাষ করো। আমার টাকার কোনো লভ্যাংশ দিতে হবে না। মি. সালেহীন পুনরায় মাছ চাষ করে স্বাবলম্বী হয়ে ওঠে।",
      "tag": "CTG.B 20,SB 20",
      "sub_questions": [
        {
          "label": "ক",
          "question": "সিহাহ সিত্তাহ কী?",
          "explanation": "সিহাহ সিত্তাহ হলো হাদিসের বিশুদ্ধতম ছয়টি কিতাব।"
        },
        {
          "label": "খ",
          "question": "'অতএব, হে চক্ষুষ্মানগণ! তোমরা শিক্ষা গ্রহণ করো'- আয়াতাংশের ব্যাখ্যা করো।",
          "explanation": "প্রশ্নোল্লিখিত আয়াতাংশের মাধ্যমে আল্লাহ তায়ালা মুসলমানদের চিন্তা ও গবেষণা করে শিক্ষা গ্রহণ ও সমস্যা সমাধানের নির্দেশনা প্রদান করেছেন।, মানবজীবন ও সমাজ সতত পরিবর্তনশীল। পরিবর্তন ও বিবর্তনের ধারায় নতুন নতুন সমস্যা ও জটিলতার সৃষ্টি হয়। এ সব সমস্যার সমাধান সময়ের চাহিদার আলোকেই করতে হয়। ইসলাম একটি গতিশীল জীবন ব্যবস্থা হিসেবে এ সব নতুন সমস্যা সমাধানে ইজতিহাদ বা কিয়াসের বিধান দিয়েছে। চিন্তা ও গবেষণার মাধ্যমে মুজতাহিদরা সমাধান বের করেন। এ বিধানের নির্দেশনা প্রদান করেই আল্লাহ তায়ালা আলোচ্য আয়াতটি অবতীর্ণ করেছেন।"
        },
        {
          "label": "গ",
          "question": "মি. সালেহীনের কর্মকাণ্ডের মাধ্যমে কোন হাদিসের শিক্ষা ফুটে উঠেছে? ব্যাখ্যা করো।",
          "explanation": "মি. সালেহীনের কর্মকান্ডের মাধ্যমে ধৈর্য ও সহিষ্ণুতা সম্পর্কিত হাদিসের শিক্ষা ফুটে উঠেছে। ধৈর্য ও সহিষ্ণুতা সম্পর্কিত হাদিসে রাসুল (স) বলেছেন, 'মুমিনের সকল কাজ বিস্ময়করো। আর প্রতিটি কাজই তার জন্য কল্যাণ বয়ে আনে। আর এ কল্যাণ মুমিন ছাড়া আর কেউ লাভ করতে পারে না। যদি সে সুখ-শান্তি লাভ করে, তবে সে কৃতজ্ঞতা প্রকাশ করে। এটা তার জন্য কল্যাণকরো। আর যদি সে দুঃখ-কষ্টে নিপতিত হয়, তবে সে ধৈর্যধারণ করে। এটাও তার জন্য কল্যাণকরো।' (মুসলিম) এ হাদিসের শিক্ষাই মি. সালেহীনের কর্মকাণ্ডে প্রতিফলন হয়েছে। মি. সালেহীন একজন মৎস্য চাষী। বন্যায় তার মৎস্য খামার ভেসে যায়। সমস্ত মাছ বন্যার পানিতে চলে যায়। ফলে সে নিঃস্ব হয়ে পড়ে। তবুও সে মনোভাব হারায়নি। বরং ধৈর্য ধারণ করে পুনরায় মাছ চাষ করে স্বাবলম্বী। হয়েছে। এ ঘটনা থেকে বোঝা যায় মি. সালেহীন মহানবির (স) ধৈর্য ও সহিষ্ণুতা সম্পর্কিত হাদিস থেকে শিক্ষা গ্রহণ করেছেন। কারণ হাদিসটি শিক্ষা দেয় সুখ-দুঃখ উভয়ই মুমিনের জন্য কল্যাণকরো। তাই দুঃখ কষ্টের সময় হতাশ হওয়া যাবে না। বরং ধৈর্যসহকারে আল্লাহর আদেশ পালন করতে হবে।"
        },
        {
          "label": "ঘ",
          "question": "মি. রফিকের কর্মকাণ্ডের ফলাফল হাদিসের শিক্ষার আলোকে বিশ্লেষণ করো।",
          "explanation": "মি. রফিকের কর্মকাণ্ডের ফলাফল পরোপকার সম্পর্কিত হাদিসের শিক্ষার আলোকে অত্যন্ত তাৎপর্যপূর্ণ। পরোপকার সম্পর্কিত হাদিসে রাসুল (স) বলেছেন, 'এক মুসলমান অপর মুসলমানের ভাই। সে তার ভাইয়ের উপর অত্যাচার করে না। তাকে শত্রুর হাতে সোপর্দ করে না। যে ব্যক্তি তার মুসলিম ভাইয়ের প্রয়োজন পূরণে সচেষ্ট হয়, আল্লাহ তার প্রয়োজন পূরণ করে দেন।' (বুখারি ও মুসলিম) এ হাদিসের শিক্ষা বিশ্লেষণ করলে বোঝা যায় মুসলমানরা পরস্পর ভাই ভাই। তারা সবাই একই আদর্শে বিশ্বাসী এবং একই জীবনাদর্শের অনুসারী। এতে দেশ, কাল, জাতি, বর্ণ ইত্যাদির কোনো ভেদাভেদ নেই। এজন্য উদারভাবে এক মুসলমান তার অপর মুসলমান ভাইকে সাহায্য করতে হবে। মি. রফিকের মধ্যেও মুসলমান ভাইকে সাহায্যের বিষয়টি লক্ষ করা যায়। মি. রফিক তার প্রতিবেশী মি. সালেহীনকে বিনা লভ্যাংশে পাঁচ লক্ষ টাকা দিয়ে ব্যবসায় সহযোগিতা করে। এতে মি. সালেহীন স্বাবলম্বী হয়ে ওঠে। তার এ কাজটি আমাদেরকে পরোপকার সংক্রান্ত হাদিসের শিক্ষাকেই স্মরণ করিয়ে দেয়। এ হাদিস আমাদের স্মরণ করিয়ে দেয় যে, সবসময় মুসলমান ভাইয়ের বিপদাপদে পাশে থাকতে হবে। তার জান-মাল, সম্মান রক্ষ করতে হবে। সামর্থ্য থাকলে ধন-সম্পদ ব্যয় করে তার সাহায্যে এগিয়ে আসতে হবে। কমপক্ষে 'বুদ্ধি-পরামর্শ ও সৎ উপদেশের মাধ্যমে সাহায্য করতে হবে। এভাবে সাহায্য-সহযোগিতা করলে মুসলমানদের মধ্যে সুসম্পর্ক গড়ে উঠবে। মুসলিম ভ্রাতৃত্ববোধ সুদৃঢ় হবে। এর মাধ্যমে আল্লাহ তায়ালাও সন্তুষ্ট হন। উপরের আলোচনা থেকে বলা যায়, মি. রফিকের তার অপর মুসলমান ভাইকে সহযোগিতার ফলাফল অত্যন্ত সুদূরপ্রসারী। এর মাধ্যমে মুসলমানদের মাঝে সম্পর্ক সুদৃঢ় হবে। একইসাথে তিনি মহান আল্লাহর সাহায্য লাভ করবেন।"
        }
      ]
    },
    {
      "number": "9",
      "uddipok": "জনাব 'ক' একজন ব্যবসায়ী। প্রতি বছরের মতো এবারও রমজান মাসে তিনি এক হাজার পিচ শাড়ি ও এক হাজার পিচ লুঙ্গি ক্রয় করে গরিবদের মধ্যে বিতরণ করে তাঁর আর্থিক ইবাদত পালন করলেন। পাশাপাশি তার ছোট ভাই জনাব 'খ' এর ওপর হজ ফরজ হলে তিনি হজ বাবদ খরচ হিসেব করে গরিব-মিসকিনকে দান করেন। তিনি মনে করেন হজ না করে ঐ অর্থ গরিব-মিসকিনকে দান করলেই হজের সওয়াব পাওয়া যাবে।",
      "tag": "CTG.B 20",
      "sub_questions": [
        {
          "label": "ক",
          "question": "হাদিস কী?",
          "explanation": "মহানবি (স)-এর বাণী, কর্ম ও মৌনসম্মতিই হাদিস।"
        },
        {
          "label": "খ",
          "question": "'আপনি কুরআন আবৃত্তি করুন ধীরে ধীরে ও সুস্পষ্টভাবে।'- আয়াতটি ব্যাখ্যা করো।",
          "explanation": "\"আপনি কুরআন আবৃত্তি করুন ধীরে ধীরে ও সুস্পষ্টভাবে\"।- এ আয়াতটির মাধ্যমে আল্লাহ তায়ালা সহিহ শুদ্ধভাবে কুরআন তিলাওয়াতের ওপর গুরুত্বারোপ করেছেন। আল-কুরআন মহান আল্লাহর পবিত্র বাণী। এটি তিলাওয়াতের মাধ্যমে বান্দা মহান আল্লাহর সন্তুষ্টি ও সান্নিধ্য লাভ করতে পারে। তবে এ কুরআন তিলাওয়াত সহিহ-শুদ্ধ ও সুন্দর হওয়া অত্যাবশ্যক। ভুল ও অসুন্দর সুরে তিলাওয়াত করলে গুনাহ হয়। অশুদ্ধ ও অসুন্দররূপে কুরআন তিলাওয়াত করলে নামাযও শুদ্ধ হয় না। এ কারণে সহিহভাবে কুরআন তিলাওয়াত করা খুবই গুরুত্বপূর্ণ। আর এ নির্দেশ দিয়েই মহান আল্লাহ আলোচ্য আয়াতটি নাজিল করেছেন।"
        },
        {
          "label": "গ",
          "question": "জনাব 'ক' এর ইবাদত পালনটি সঠিক হয়েছে কি? ব্যাখ্যা করো।",
          "explanation": "জনাব 'ক' এর ইবাদত পালনটি ইসলামি শরিয়ত অনুযায়ী সঠিক হয়নি। ইসলাম যে পাঁচটি রুকনের ওপর প্রতিষ্ঠিত তার তৃতীয়টি হলো যাকাত। যাকাত অর্থ পবিত্রতা, পরিশুদ্ধতা, বৃদ্ধি পাওয়া ইত্যাদি। ইসলামি শরিয়তের দৃষ্টিতে কোনো মুসলিম নিসাব পরিমাণ সম্পদের মালিক হলে বছর শেষে তার সম্পদের ২.৫০ হারে নির্দিষ্ট খাতে ব্যয় করাকে যাকাত বলে। কিন্তু জনাব 'ক'-এর মধ্যে সম্পদের হিসাব করে নির্দিষ্ট অংশ প্রদানের বিষয়টি লক্ষ করা যায় না। জনাব 'ক' একজন ব্যবসায়ী। তিনি তার আর্থিক ইবাদত তথা যাকাত আদায়ের উদ্দেশ্যে এক হাজার পিচ শাড়ি ও এক হাজার পিচ লুঙ্গি ক্রয় করে গরিবদের মধ্যে বিতরণ করেন। কিন্তু তিনি তার সম্পদের হিসাব করে ২.৫% হারে' যাকাত আদায় করেননি। এতে তার যাকাত আদায় হয়নি। কারণ যাকাত আদায় হওয়ার জন্য অন্যতম একটি শর্ত হচ্ছে সম্পদের হিসাব করে শতকরা আড়াই ভাগ আদায় করতে হবে। কিন্তু কেউ যদি এরূপ হিসাব না করে তার পুরো সম্পদই নির্দিস্ট খাতে বিতরণ করে দেন তবুও তার যাকাত আদায় হবে না। বরং এটা নফল সদকা হিসেবে গণ্য হবে। তাই জনাব 'ক' এর যাকাত আদায়ের পদ্ধতি বিধানসম্মত নয়। তার যাকাত আদায় হয়নি।"
        },
        {
          "label": "ঘ",
          "question": "জনাব 'খ' এর ইবাদত পালনের পদ্ধতি কি, সঠিক? তোমার মতামতসহ মূল্যায়ন করো।",
          "explanation": "জনাব 'খ' এর ইবাদত পালনের পদ্ধতি সঠিক নয়। হজ ইসলামের পঞ্চম স্তম্ভ। আল্লাহর সন্তুষ্টি লাভের উদ্দেশ্যে যিলহজ মাসের নির্ধারিত দিনসমূহে নির্ধারিত পদ্ধতিতে বাইতুল্লাহ ও অন্যান্য সংশ্লিষ্ট স্থানসমূহ যিয়ারত করাকে হজ বলে। সামর্থ্যবান প্রত্যেক মুসলিম নর-নারীর ওপর জীবনে একবার হজ আদায় করা ফরজ। কিন্তু উদ্দীপকের জনাব 'খ' এর কর্মকাণ্ডে এর ব্যতিক্রমী চিত্র ফুটে উঠেছে। উদ্দীপকের জনাব 'খ' এর ওপর হজ ফরজ হলে তিনি হজ বাবদ খরচ হিসাব করে গরিব-মিসকিনকে দান করেন। তার ধারণা, এর মাধ্যমে তিনি হজের সাওয়াব পাবেন। ইসলামি শরিয়ত মোতাবেক তার এ ধারণা সঠিক নয়। কারণ হজ একটি ফরজ ইবাদত। অর্থাৎ প্রত্যেক সুস্থ, প্রাপ্তবয়স্ক, বুদ্ধিমান ও সামর্থ্যবান মুসলমানের জীবনে একবার হজ পালন করা ফরজ। এ সম্পর্কে আল্লাহ তায়ালা বলেন, \"মানুষের মধ্যে যার এখানে যাওয়ার সামর্থ্য আছে। আল্লাহর উদ্দেশ্যে ঐ গৃহে হজ করা তার অবশ্য কর্তব্য।” (সূরা আল-ইমরান, আয়াত ৯৭) তাই হজ আদায় না করে সম্পদ গরিব ও অসহায়দের মধ্যে বিতরণ করা ইসলামে সমীচীন নয়। কারণ অর্থ- সম্পদ গরিব-অসহায়দের মধ্যে বিতরণ করলে দান-খয়রাতের সাওয়াব অর্জিত হতে পারে। কিন্তু হজের হুকুম পালিত হবে না। উপরের আলোচনা থেকে প্রমাণিত যে, হজ একটি মৌলিক ইবাদত। তাই এটি আদায় করা ফরজ। এক্ষেত্রে হজের বিকল্প হিসেবে অন্য কোনো পন্থা অবলম্বন করলে ইসলামে তা গৃহীত হবে না। সুতরাং জনাব 'খ' এর ইবাদত পালনের পদ্ধতি যথার্থ নয়।"
        }
      ]
    },
    {
      "number": "10",
      "uddipok": "জনাব 'ক' এর বাড়িতে তার মেয়ের শ্বশুর জনাব 'খ' বেড়াতে আসল। যোহরের সালাত দু'জনে জামায়াতের সাথে মসজিদে আদায় করে বের হলে পথে কিছু ভিক্ষুকের সাথে দেখা হলো। তাদের কাছে ভিক্ষা চাইলে জনাব 'খ' ধমক দিয়ে তাড়িয়ে দিল। বাড়িতে ফিরে জনাব 'ক' জানতে পারল রান্না করার মতো লবণ ঘরে নেই। তাই তিনি তার স্ত্রীকে প্রতিবেশী 'গ' এর বাড়ি থেকে কিছু লবণ ধার করে আনতে বলেন। ধার চাইলে জনাব 'গ' এর স্ত্রী তা দিতে অস্বীকার করল। বিষয়টি জনাব 'ক' শুনে 'গ' এর স্ত্রীকে ধিক্কার দিয়ে বললেন, \"তোমার জন্য পরকালে কঠিন শাস্তির ব্যবস্থা রয়েছে।\"",
      "tag": "CTG.B 20",
      "sub_questions": [
        {
          "label": "ক",
          "question": "শরিয়ত কী?",
          "explanation": "ইসলামি পরিভাষায় ইসলামি কার্যনীতি বা জীবন পদ্ধতিই হলো শরিয়ত।"
        },
        {
          "label": "খ",
          "question": "'কোনো কিছুই তাঁর সদৃশ নয়'- এ আয়াতটির মর্মার্থ ব্যাখ্যা করো।",
          "explanation": "কোনো কিছুই তাঁর সদৃশ নয়-এ আয়াতটির মাধ্যমে মহাপরাক্রমশালী আল্লাহ তায়ালা তাঁর শ্রেষ্ঠত্ব এবং একত্ববাদের ঘোষণা দিয়েছেন। আল্লাহ তায়ালা এক ও অদ্বিতীয়। তিনি ছাড়া কোনো ইলাহ বা মাবুদ - নেই। তিনি 'সব ক্ষমতা ও গুণের অধিকারী। তাঁর সত্তা ও গুণাবলী তুলনাহীন। তাঁর সমকক্ষ কেউ হতে পারে না। এ ঘোষণা দিয়েই আল্লাহ তায়ালা আলোচ্য আয়াতটি অবতীর্ণ করেছেন।"
        },
        {
          "label": "গ",
          "question": "জনাব 'খ' এর কাজটি কোন সূরার শিক্ষার পরিপন্থি? ব্যাখ্যা করো।",
          "explanation": "জনাব 'খ'-এর কাজটি সূরা আদ-দুহার শিক্ষার পরিপন্থি। সূরা আদ-দুহার শিক্ষার অন্যতম বিষয় হলো ধনী ও সচ্ছল ব্যক্তিদের উচিত গরিব, দুঃখী, ইয়াতিম ও ভিক্ষুকদের কল্যাণ করা। অভাবী, সাহায্যপ্রার্থী ও ইয়াতিমদের প্রতি কঠোর না হওয়া। তাদের গালমন্দ কিংবা প্রহার করা যাবে না এবং তাদের ধমকও দেওয়া যাবে না। বরং তাদের সাথে সদাচরণ করতে হবে। কিন্তু জনাব 'খ'-এর কাজটি সূরা আদ-দুহার এসব শিক্ষার বিপরীত। জনাব 'খ'-এর নিকট কিছু ভিক্ষুক ভিক্ষা চায়। তিনি তাদেরকে ভিক্ষা। দেননি। বরং তাদেরকে ধমক দিয়ে তাড়িয়ে দিয়েছেন। অথচ আল্লাহ তায়ালা সূরা আদ-দুহার দশম আয়াতে বলেছেন, প্রাথীকে (সাহায্যপ্রার্থী) ধমক দিবেন না। তাই জনাব 'খ'-এর উচিত ছিল সামর্থ্য থাকলে ভিক্ষুককে সাহায্য করা আর সামর্থ্য না থাকলে সুন্দরভাবে তাকে বুঝিয়ে বলা। কিন্তু তিনি তা না করে তাদেরকে ধমক দিয়ে তাড়িয়ে দিয়েছেন। এতে কুরআনের শিক্ষাকে তিনি অবমাননা করেছেন। তাই বলা যায় জনাব 'খ'-এর কাজে সূরা আদ-দুহার শিক্ষার অভাব রয়েছে।"
        },
        {
          "label": "ঘ",
          "question": "সূরা আল মাউনের শিক্ষার আলোকে জনাব 'গ' এর স্ত্রীর পরিণতি বিশ্লেষণ করো।",
          "explanation": "সূরা আল-মাউনের শিক্ষার আলোকে জনাব 'গ'-এর স্ত্রীর পরিণতি অত্যন্ত ভয়াবহ। পবিত্র কুরআনের ১০৭তম সূরা আল-মাউনে মুনাফিকদের কতগুলো বিশেষ বৈশিষ্ট্যের বর্ণনা দেওয়া হয়েছে। যার মধ্যে একটি হলো এরা গৃহস্থালির উপকরণ অন্যদের দিতে চায় না। উদ্দীপকের জনাব 'গ'-এর স্ত্রীর আচরণেও এর বহিঃপ্রকাশ দেখা যায়। জনাব 'ক'-এর স্ত্রী প্রতিবেশী 'গ'-এর বাড়িতে কিছু লবণ ধার আনতে যান। কিন্তু 'গ'-এর স্ত্রী ধার দিতে অস্বীকৃতি জানায়। এ কথা শুনে জনাব 'ক' প্রতিবেশী 'গ'-এর স্ত্রীকে ধিক্কার দিয়ে বলেন, তোমার জন্য পরকালে কঠিন শাস্তির ব্যবস্থা রয়েছে। জনাব 'ক' যথার্থাই বলেছেন। কারণ জনাব 'গ'- এর স্ত্রী সূরা আল-মাউনের নির্দেশনা অমান্য করেছেন। এ সূরার শিক্ষা হলো- গৃহস্থালির সামান্য উপকরণ যেমন-দা, বটি, ছুরি, তেল, নুন প্রভৃতি অন্যদের দিতে কার্পণ্য করা যাবে না। যারা এরূপ করবে তাদের জন্য আল্লাহ দুর্ভোগ ঘোষণা করেছেন। তাদেরকে মুনাফিক হিসেবে সাব্যস্ত করেছেন। আর মুনাফিকরা শুধু দুনিয়াতেই লাঞ্ছিত এবং অপমানিত হয় না, পরকালেও তাদের জন্য রয়েছে কঠিন শাস্তি। এরা জাহান্নামের সর্বনিম্ন স্তরে অবস্থান করবে। উপরের আলোচনা থেকে বলা যায়, 'গ'-এর স্ত্রী প্রতিবেশীকে লবণ ধার না দিয়ে আল্লাহর নির্দেশ অমান্য করেছেন। আর এ জন্য তিনি আল্লাহর পক্ষ - থেকে কঠোর শাস্তির সম্মুখীন হবেন।"
        }
      ]
    },
    {
      "number": "11",
      "uddipok": "জনাব 'ক' একজন উচ্চপদস্থ কর্মকর্তা। তিনি অফিসের কাজকর্ম করতে গিয়ে লোকদের কাছ থেকে অতিরিক্ত টাকা নেন। তার স্ত্রী সাবিহা তাকে এ সমস্ত টাকা নিতে নিষেধ করলে তিনি বলেন, এ টাকা বৈধ। কারণ আমি দ্রুত তাদের কাজ করে দেই। 'সাবিহার কোনো সন্তান না থাকায় সে মিরপুর মাজারে গিয়ে পির বাবার কাছে সন্তান চাইল। তার স্বামী বলল, 'পির বাবার সন্তান দেওয়ার ক্ষমতা নেই। তুমিতো আল্লাহর কাছে দোয়া করতে পারতে। আমাদের সবকিছু তাঁর হাতে।'",
      "tag": "CTG.B 20",
      "sub_questions": [
        {
          "label": "ক",
          "question": "ইসলাম কী?",
          "explanation": "ইসলাম হলো আল্লাহ তায়ালা প্রবর্তিত ধর্ম বা জীবনবিধান।"
        },
        {
          "label": "খ",
          "question": "নবি-রাসুল প্রেরণের কারণ ব্যাখ্যা করো।",
          "explanation": "নবি-রাসুল প্রেরণের কারণ হলো তাঁদের মাধ্যমে_মানুষকে আল্লাহ তায়ালার পরিচয় জানানো এবং মানুষকে আল্লাহর পথে আহ্বান করা। আল্লাহ তায়ালা যুগে যুগে অসংখ্য নবি-রাসুল প্রেরণ করেছেন। তাঁদের মাধ্যমে আল্লাহ তায়ালা তাঁর জাত-সিফাত, ক্ষমতা, নিয়ামত ইত্যাদি বিষয়ের কথা মানুষের কাছে প্রকাশ করেছেন। এছাড়া মানুষকে আল্লাহ তায়ালার ইবাদত ও ধর্মীয় নানা বিধি-বিধান শিক্ষা দেওয়া এবং মানুষকে সত্য, সুন্দর জীবনের দিকে আহ্বান করাও নবি-রাসুল প্রেরণের কারণ ছিল।"
        },
        {
          "label": "গ",
          "question": "জনাব 'ক' এর ধারণাটি কীসের শামিল? ব্যাখ্যা করো।",
          "explanation": "নিম্নের অনুরুপ : 'ক'-এর কাজে কুফরের বৈশিষ্ট্য প্রকাশ পেয়েছে। কুফর শব্দের আভিধানিক অর্থ অস্বীকার করা, অবিশ্বাস করা, ঢেকে রাখা, গোপন করা, অকৃতজ্ঞতা প্রকাশ করা, অবাধ্য হওয়া ইত্যাদি। ইসলামি পরিভাষায় আল্লাহ তায়ালার মনোনীত দীন ইসলামের মৌলিক বিষয়গুলোর কোনো একটিরও প্রতি অবিশ্বাস করাকে কুফর বলে। হারামকে হালাল মনে করাও কুফরির অন্তর্ভুক্ত, যা উদ্দীপকের 'ক'-এর কাজে লক্ষ করা যায়। উদ্দীপকের 'ক' মদ, জুয়া, সুদ, ঘুষ এগুলোকেই মানুষের জীবনের জন্য প্রয়োজনীয় ও বৈধ মনে করে এবং এগুলোর ব্যবসা করে। তার এরূপ কাজ কুফরের অন্তর্ভুক্ত। কারণ সে হারাম জিনিসকে হালাল মনে করেছে। অর্থাৎ সে আল্লাহর বিধানকে লঙ্ঘন করেছে। এ কারণে ইসলামে সে কাফির হিসেবে বিবেচিত হবে। কারণ যে ব্যক্তি কুফরে লিপ্ত হয় তাকে বলা হয় কাফির। ইমানের মৌলিক সাতটি বিষয়ে অবিশ্বাস করার মাধ্যমে কুফরি প্রকাশ পায়। এছাড়া কেউ যদি হালাল খাদ্যকে হারাম মনে করে না খায় তাহলেও কুফরি করা হবে। তাছাড়াও হারামকে হালাল মনে করা যেমন- মদ, জুয়া, সুদ, ঘুষ ইত্যাদিকে হালাল বা জায়েয মনে করলেও সে কাফিরে পরিণত হবে। সুতরাং, উদ্দীপকের 'ক'-এর কাজে কুফর প্রকাশ পেয়েছে।"
        },
        {
          "label": "ঘ",
          "question": "সাবিহার কর্মটি চিহ্নিতপূর্বক তার স্বামীর মন্তব্যটি বিশ্লেষণ করো।",
          "explanation": "নিম্নের অনুরুপ : কারিমার ধারণা শিরকের অন্তর্ভুক্ত। শিরকের কুফল অন্য যেকোনো ধরনের পাপের কুফলের চেয়ে ভয়াবহ। শিরক শব্দের অর্থ অংশীদার সাব্যস্ত করা, একাধিক স্রষ্টা বা উপাস্যে বিশ্বাস করা। শিরক হলো তাওহিদের বিপরীত। পৃথিবীর সকল প্রকার জুলুমের। মধ্যে সবচেয়ে বড় জুলুম হলো শিরক। কারিমার ধারণা এ বিষয়টিকে নির্দেশ করে। কারিমা মনে করে, মানুষের সফলতা আল্লাহর পাশাপাশি পির-মুরুব্বিদের দোয়ার ওপর অনেকটা নির্ভরশীল। তাই সে পরীক্ষার আগে মাজারে গিয়ে তবারক বিতরণ করে। তার এ কাজ দ্বারা শিরক প্রকাশিত হয়েছে। মূলত আল্লাহ তায়ালা হলেন এক ও অদ্বিতীয়। অথচ তাঁর সত্তা ও গুণাবলির সাথে কোনো কিছুকে সমান মনে করা হলো শিরক। যেকোনো কাজে সফলতার জন্য একমাত্র আল্লাহর ওপর নির্ভর করতে হয়। তিনি ছাড়া অন্য কাউকে সাফল্যের কারিগর মনে করা শিরক। শিরক অত্যন্ত জঘন্য অপরাধ। বস্তুত আল্লাহ তায়ালাই আমাদের স্রষ্টা ও প্রতিপালক। তাঁর প্রদত্ত নিয়ামতই আমরা ভোগ করি। এরপরও কেউ যদি আল্লাহ তায়ালার সাথে কাউকে অংশীদার স্থাপন করে তবে তা অপেক্ষা বড় জুলুম আর কী হতে পারে! আল্লাহ তায়ালা মুশরিকদের প্রতি খুবই অসন্তুষ্ট। তিনি অপার ক্ষমাশীল ও অসীম দয়াময় হওয়া সত্ত্বেও শিরকের অপরাধ ক্ষমা করেন না। পরকালে মুশরিকদের জন্য রয়েছে যন্ত্রণাদায়ক শাস্তি। আল-কুরআনে স্পষ্টভাবে বর্ণনা করা হয়েছে- 'যে ব্যক্তি আল্লাহর সাথে শিরক করবে, আল্লাহ তার জন্য অবশ্যই জান্নাত হারাম করে দেবেন। এবং তার আবাস জাহান্নাম।' (সূরা আল-মায়িদা, আয়াত ৭২) উপরের আলোচনা থেকে বোঝা যায়, কারিমা শিরকের গুনাহে লিপ্ত। এ পাপের কারণে মানুষ সবচেয়ে বেশি ক্ষতিগ্রস্ত হয়।"
        }
      ]
    }
  ]
}