{
  "title": "ময়মনসিংহ বোর্ড ২০২০",
  "subtitle": "ইসলাম ও নৈতিক শিক্ষা (11)",
  "questions": [
    {
      "number": "1",
      "uddipok": "জমির উদ্দিনের একমাত্র সন্তান লাবিদ ডেঙ্গু জ্বরে আক্রান্ত হলে তিনি তার পিরের নামে একটি ছাগল জবাই করেন এবং সন্তানের সুস্থতার জন্য ঐ পিরের কাছে প্রার্থনা করেন। অন্যদিকে জমির উদ্দিনের ব্যবসায়ী বস্তু আরিফের কাছ থেকে তার এক প্রতিবেশী সাঈদ পাঁচ হাজার টাকা দুই মাস পর ফেরত দেওয়ার শর্তে ঋণ নেয়। সামর্থ্য থাকা সত্ত্বেও দুই মাস পর ফেরত না দিলে তাদের মধ্যে ঝগড়া হয়। বিষয়টি সমাধান করে ব্যবসায়ী সমিতির সভাপতি বলেন, 'আমাদের সবারই কথা ও কাজে মিল রাখা উচিত।",
      "tag": "MB 20",
      "sub_questions": [
        {
          "label": "ক",
          "question": "তাওহিদ কাকে বলে?",
          "explanation": "আল্লাহ তায়ালাকে এক ও অদ্বিতীয় হিসেবে স্বীকার করে নেওয়াকে তাওহিদ বলে"
        },
        {
          "label": "খ",
          "question": "তকদিরের প্রতি বিশ্বাস রাখা প্রয়োজন কেন?",
          "explanation": "নিম্মের অনুরূপ। ইমানের মৌলিক সাতটি বিষয়ের একটি হওয়ায় তকদিরে বিশ্বাস গুরুত্বপূর্ণ। তকদির শব্দের অর্থ নির্ধারিত পরিমাণ, ভাগ্য বা নিয়তি। মানুষের ভাগ্যের একমাত্র নির্ধারক মহান আল্লাহ। ভালো-মন্দ সবকিছু তাঁর পক্ষ থেকে নির্ধারিত হয়। মানুষ তার কর্মগুণে সাফল্য লাভ করতে পারে। তবে তা মহান আল্লাহর অনুগ্রহ ছাড়া সম্ভব নয়। মানুষের জীবনের সাফল্য, ব্যর্থতা বিপদ-মুসিবত সবকিছুর নিয়ন্ত্রক আল্লাহ তায়ালা। তকদিরে বিশ্বাস ছাড়া মুমিন হওয়া সম্ভব নয়। তাই তকদিরে বিশ্বাস স্থাপন করা অপরিহার্য।"
        },
        {
          "label": "গ",
          "question": "জমির উদ্দিনের কর্মকাণ্ডে কী ফুটে উঠেছে? ব্যাখ্যা করো।",
          "explanation": "নিম্মের অনুরূপ। জনাব সাহেদের কর্মকাণ্ডে শিরক ফুটে উঠেছে। শিরক শব্দের অর্থ হলো অংশীদার সাব্যস্ত করা, একাধিক স্রষ্টা বা উপাস্যে বিশ্বাস করা। মূলত আল্লাহর সাথে কোনো ব্যক্তি বা বস্তুকে শরিক করা কিংবা তাঁর সমতুল্য মনে করাকে শিরক বলা হয়। সাহেদের কর্মকাণ্ডেও অনুরূপ দৃষ্টান্ত দেখা যায়। উদ্দীপকে জনাব সাহেদ সন্তানের সুস্থতার আশায় তার পিরের নামে একটি গরু জবাই করেন। ইসলামের দৃষ্টিতে তার এ কাজটি শিরকের অন্তর্ভুক্ত। কারণ অসুস্থতা থেকে সুস্থতা দানের একমাত্র মালিক মহান আল্লাহ। এ ক্ষেত্রে পিরের সুস্থতা দানের কোনো ক্ষমতা নেই। তাই পিরের কাছে - সুস্থতা প্রার্থনা করার অর্থ হলো তাকে মহান আল্লাহর সমকক্ষ মনে করা, যা সুস্পষ্টভাবে শিরকের পর্যায়ভুক্ত। আল্লাহ তায়ালা নিজেই শিরকের ধারণা খণ্ডন করেছেন। তিনি বলেন, \"বলুন (হে নবি) তিনি আল্লাহ এক ও অদ্বিতীয়।” (সূরা আল-ইখলাস, আয়াত ১) অন্যত্র আল্লাহ তায়ালা বলেন, “কোনো কিছুই তাঁর সদৃশ নয়।\" (সূরা আশ-শুরা, আয়াত ১১), আল্লাহর সাথে কাউকে শরিক করা ইসলামে চরম জুলুম হিসেবে গণ্য। কিন্তু জনাব সাহেদ পিরের নামে গরু জবাই করে সন্তানের সুস্থতা কামনা করে আল্লাহকে একমাত্র সত্তা হিসেবে মেনে নেওয়ার ধারণা থেকে বিচ্যুত হয়েছেন, যা শিরকের সমতুল্য।"
        },
        {
          "label": "ঘ",
          "question": "সাঈদের চরিত্রে যে বিষয় প্রকাশ পেয়েছে তা চিহ্নিতপূর্বক ব্যবসায়ী সমিতির সভাপতির বক্তব্যটি মূল্যায়ন করো।",
          "explanation": "নিম্মের অনুরূপ। কামাল উদ্দিনের চরিত্রে মুনাফিকের বৈশিষ্ট্য প্রকাশ পেয়েছে। এ বিষয়ে ব্যবসায়ী সমিতির সভাপতির বক্তব্যটি যথার্থ। সাধারণভাবে যারা অন্তরে একরকম ভাব রেখে বাইরে তার বিপরীত অবস্থা প্রকাশ করে তাদের মুনাফিক বলা হয়। রাসুল (স) মুনাফিকের তিনটি বৈশিষ্ট্যের কথা উল্লেখ করে বলেন, \"মুনাফিকের চিহ্ন তিনটি। যখন কথা বলে মিথ্যা বলে, যখন ওয়াদা করে তা ভঙ্গ করে, আর যখন কোনো কিছু তার কাছে আমানত রাখা হয় তার খিয়ানত করে\"। (সহিহ বুখারি) আর. সাঈদের চরিত্রে ওয়াদা ভঙ্গের বৈশিষ্ট্য লক্ষণীয়। কামাল উদ্দিন দুই মাস পর ফেরত দেওয়ার ওয়াদা করে সুমনের বন্ধু লোকমানের কাছ থেকে পঁচিশ হাজার টাকা ঋণ নেয়। কিন্তু সামর্থ্য থাকা সত্ত্বেও দুই মাস অতিক্রম হলেও সে টাকা ফেরত দেয়নি। এভাবে কথা দিয়ে কথা না রাখা, ওয়াদা ভঙ্গ করা মুনাফিকের কাজ। এ বিষয়ে ব্যবসায়ী সমিতির সভাপতি বলেন, আমাদের সবারই কথা ও কাজে মিল রাখা উচিত। তার এ বক্তব্য সম্পূর্ণরূপে সঠিক। কারণ মুনাফিকি অত্যন্ত জঘন্য পাপ। এটি মানুষের চরিত্র ও নৈতিকতা ধ্বংস করে দেয়। এর ফলে মানুষ মিথ্যাচারে অভ্যস্ত হয়ে পড়ে। মুনাফিকদের কেউ বিশ্বাস করে না। তাদেরকে সবাই সন্দেহ ও ঘৃণার চোখে দেখে। সমাজের মানুষের কাছে তারা অপমানিত ও লাঞ্ছিত হয়ে জীবন কাটায়। তাদের পরকালীন পরিণতি সম্পর্কে আল্লাহ তায়ালা বলেন, \"নিশ্চয়ই মুনাফিকরা জাহান্নামের সর্বনিম্ন স্তরে থাকবে।\" (সূরা আন-নিসা, আয়াত ১৪৫) উপরের আলোচনায় প্রমাণিত হয় যে, কামাল উদ্দিন ওয়াদা ভঙ্গ করে মুনাফিকের বৈশিষ্ট্যকে ধারণ করেছে, যা দুনিয়া ও আখিরাত উভয় জীবনের জন্য ক্ষতিকর। তাই তার উচিত সর্বদা ওয়াদা রক্ষা করা তথা কথা ও কাজের মধ্যে মিল রাখা।"
        }
      ]
    },
    {
      "number": "2",
      "uddipok": "জনাব ইমরান একজন সরকারি কর্মকর্তা। অফিসে যাওয়ার পথে একজন অসহায় লোক তার কাছে সাহায্য চাইলে তিনি কোনোরূপ বিরক্তি প্রকাশ না করে সাধ্যানুযায়ী তাকে কিছু টাকা দিয়ে সাহায্য করেন। ইমরানের প্রতিবেশী জনাব ইরফান খুবই ধার্মিক লোক। তিনি তার সন্তানদের একদিন বোঝাতে গিয়ে বলেন, আল্লাহ তায়ালা আমাদেরকে কতই না সুন্দর গঠনে সৃষ্টি করেছেন। মনে রেখো, মানুষের সম্মান ও মর্যাদা সৎকর্মের ওপর নির্ভরশীল। অসৎকর্ম করলে মানুষ পশুর থেকেও নিম্ন স্তরে নেমে যায়।",
      "tag": "MB 20",
      "sub_questions": [
        {
          "label": "ক",
          "question": "ইজমা কাকে বলে?",
          "explanation": "ইসলামি পরিভাষায় শরিয়তের কোনো বিষয়ে একই যুগের মুসলিম উম্মতের পূণ্যবান মুজতাহিদগণের (গবেষক) ঐকমত্য পোষণ করাকে ইজমা বলে।"
        },
        {
          "label": "খ",
          "question": "হাদিসকে আল কুরআনের ব্যাখ্যা বলা হয় কেন?",
          "explanation": "নিম্মের অনুরূপ। কুরআনে বর্ণিত বিধানাবলি বিস্তৃতরূপে হাদিসে বর্ণিত হয়েছে বলে একে আল-কুরআনের ব্যাখ্যা বলা হয়। আল্লাহ তায়ালা পবিত্র কুরআনে শরিয়তের যাবতীয় আদেশ-নিষেধ, বিধি- বিধান ও মূলনীতি অত্যন্ত সংক্ষিপ্তভাবে বর্ণনা করেছেন। অতঃপর মহানবি (স) এসব বিধি-বিধান আল্লাহর নির্দেশে স্পষ্টরূপে বর্ণনা করেছেন। অর্থাৎ হাদিসে কুরআনের সুস্পষ্ট ব্যাখ্যা বর্ণনা করা হয়েছে। তাই হাদিস আল- কুরআনের ব্যাখ্যাস্বরূপ।"
        },
        {
          "label": "গ",
          "question": "জনাব ইমরানের কর্মকাণ্ডে পাঠ্যবইয়ের কোন সূরার শিক্ষা প্রতিফলিত হয়েছে? ব্যাখ্যা করো।",
          "explanation": "জনাব ইমরানের কর্মকাণ্ডে পাঠ্যবইয়ের সূরা আদ-দুহার শিক্ষা প্রতিফলিত হয়েছে। আদ-দুহা আল কুরআনের ৯৩তম সূরা। এখানে আল্লাহ তায়ালা তাঁর প্রদত্ত সকল নিয়ামতের কথা স্মরণ করিয়ে দিয়ে রাসুল (স)-কে কৃতজ্ঞতা প্রকাশের নির্দেশ দিয়েছেন। তিনি রাসুল (স)-কে সাহায্যপ্রার্থী বা ভিক্ষুকদের সাথে কঠোর ব্যবহার না করার কথা বলেছেন। জনাব ইমরানের মধ্যেও এ শিক্ষার প্রতিফলন ঘটেছে। অফিসে যাওয়ার পথে জনাব ইমরানের কাছে একজন অসহায় লোক সাহায্য চায়। তিনি কোনোরূপ বিরক্তি প্রকাশ না করে সাধ্যানুযায়ী তাকে কিছু টাকা দিয়ে সাহায্য করেন। জনাব ইমরানের এরূপ আচরণে সূরা আদ-দুহায় বর্ণিত অসহায় ভিক্ষুকদের সাথে সদাচরণের শিক্ষার চিত্র ফুটে উঠেছে। এ সূরার অন্যতম শিক্ষা হলো ধনী ও সচ্ছল ব্যক্তিদের উচিত গরিব-দুঃখী, ইয়াতিম ও ভিক্ষুকদের সাহায্য এবং কল্যাণ করা। অভাবী সাহায্যপ্রার্থী ও ইয়াতিমদের প্রতি কঠোর হওয়া যাবে না। সূরা আদ-দুহার ১০ নম্বর আয়াতে আল্লাহ তায়ালা বলেছেন, 'এবং প্রার্থীকে ধমক দেবেন না।' তাই গরিব-দুঃখী ও ভিক্ষুকদের সাথে সবসময় সদাচার করতে হবে। যা জনাব ইমরানের আচরণে দেখা যায়। তাই বলা যায়, তার কর্মকাণ্ডে পাঠ্যবইয়ের সূরা আদ-দুহার শিক্ষা প্রতিফলিত হয়েছে।"
        },
        {
          "label": "ঘ",
          "question": "জনাব ইরফান যে সূরার আলোকে তার সন্তানদের বোঝালেন তা চিহ্নিতপূর্বক ইরফানের সর্বশেষ বক্তব্যটির তাৎপর্য বিশ্লেষণ করো।",
          "explanation": "জনাব ইরফান সূরা আত-তীনের আলোকে তার সন্তানদের বুঝিয়েছেন। সৎকর্ম ও অসৎকর্মের ফলাফল সম্পর্কে তার সর্বশেষ বক্তব্যটিও তাৎপর্যপূর্ণ। পবিত্র কুরআনের ৯৫তম সূরা আত-তীনে মহান আল্লাহ মানুষকে অত্যন্ত সুন্দর অবয়বে সৃষ্টির করার কথা বলেছেন। সৃষ্টি জগতের মধ্যে মানুষের আকৃতিই সবচেয়ে সুন্দর। তবে মানুষ যদি ভালো কাজ না করে অসৎ কাজে লিপ্ত হয় তবে সে নিকৃষ্ট জীবে পরিণত হতে পারে। জনাব ইরফানের বক্তব্যেও এ বিষয়টি ফুটে উঠেছে। জনাব ইরফান তার সন্তানদের বোঝাতে গিয়ে বলেন, আল্লাহ তায়ালা আমাদেরকে কতই না সুন্দর গঠনে সৃষ্টি করেছেন। মনে রেখ মানুষের সম্মান ও মর্যাদা সৎকর্মের উপর নির্ভরশীল। অসৎকর্ম করলে মানুষ পশুর থেকে নিম্ন স্তরে নেমে যায়। তার এ বক্তব্য অত্যন্ত গুরুত্ববহ। আল্লাহ তায়ালা সূরা আত-তীনে এরূপ ঘোষণাই দিয়েছেন। এ সূরার প্রথম তিনটি আয়াতে বিভিন্ন গুরুত্বপূর্ণ বিষয়ের শপথ করে আল্লাহ তায়ালা মানুষকে অত্যন্ত সুন্দর সৃষ্টি হিসেবে ঘোষণা করেন। সূরা আত-তীনের ৪ নম্বর আয়াতে ঘোষণা করা হয়েছে, 'নিশ্চয়ই আমি মানুষকে সুন্দরতম গঠনে সৃষ্টি করেছি।' সৃষ্টি জগতের মধ্যে মানুষের আকৃতিই সবচেয়ে সুন্দর। কিন্তু মানুষ যদি অসৎ ও অন্যায় কাজে লিপ্ত হয় তাহলে আল্লাহ তায়ালা দুনিয়া ও আখিরাতে তাকে লাঞ্ছিত এবং অপমানিত করবেন। মোটকথা সৎকর্ম ছাড়া মানুষের বাহ্যিক সৌন্দর্য মূল্যহীন হয়ে পড়ে। তাই বলা যায়, জনাব ইরফান সূরা আত-তীনের আলোকে যে বক্তব্য প্রদান করেছেন তা সৎকর্মের উপর নির্ভরশীল আদর্শ জীবন গঠনের ক্ষেত্রে গুরুত্বপূর্ণ নির্দেশনা হিসেবে তাৎপর্যপূর্ণ ভূমিকা রাখতে পারে।"
        }
      ]
    },
    {
      "number": "3",
      "uddipok": "মনির ও নাসির একদিন পড়ন্ত বিকেলে ধানক্ষেতের পাশ দিয়ে হেঁটে যাচ্ছিল। মনির তখন সবুজ ধানক্ষেত আর তার পাশ দিয়ে বয়ে চলা নদী দেখিয়ে নাসিরকে বলে, দেখো প্রকৃতি আমাদের কত কিছু দান করেছে। নাসির তখন বলে, প্রকৃতি বলতে কিছু নেই। জগৎ সংসারের সকল কিছুই মহান এক সত্তার সৃষ্টি। তিনিই সব কিছুর পরিচালক ও একচ্ছত্র মালিক। মনিরের আত্মীয় সাইফুল মনিরকে একদিন বলে, হযরত মুহাম্মদ (স)-এর পর গোলাম আহমদ নামে আরও একজন নবি এসেছিলেন। তার ওপরও বিশ্বাস করা জরুরি। একথা শুনে মনিরের বাবা বলেন, প্রকৃত ইমানদার হতে হলে ইসলামের মৌলিক বিষয়সমূহের ওপর অবশ্যই ইমান রাখতে হবে।",
      "tag": "MB 20",
      "sub_questions": [
        {
          "label": "ক",
          "question": "রিসালাত কাকে বলে?",
          "explanation": "মহান আল্লাহর পবিত্র বাণী মানুষের কাছে পৌছে দেওয়ার দায়িত্বকে রিসালাত বলা হয়।"
        },
        {
          "label": "খ",
          "question": "আখিরাতে বিশ্বাস করা জরুরি কেন?",
          "explanation": "নিম্মের অনুরূপ। ইমানের মৌলিক বিষয় হওয়ায় আখিরাতে বিশ্বাস অপরিহার্য। মানুষের মৃত্যুর পরবর্তী জীবনকে বলা হয় আখিরাত। আখিরাতে মানুষকে তার দুনিয়ার জীবনের প্রতিটি কাজের জন্য জবাবদিহি করতে হবে। তাই আখিরাতে বিশ্বাস মানুষকে পাপকাজ থেকে বিরত রাখে এবং পুণ্যকাজে উৎসাহ যোগায়। এছাড়া আখিরাতে বিশ্বাস ছাড়া কেউ প্রকৃত ইমানদার হতে পারে না। এসব কারণে একজন মুসলিমের জন্য আখিরাতে বিশ্বাস করা অপরিহার্য।"
        },
        {
          "label": "গ",
          "question": "উদ্দীপকে নাসিরের বক্তব্যে ইমানের কোন মৌলিক বিষয়টি প্রকাশ পেয়েছে? ব্যাখ্যা করো।",
          "explanation": "উদ্দীপকে নাসিরের বক্তব্যে ইমানের সর্বপ্রথম বিষয় আল্লাহর ওপর পূর্ণ বিশ্বাস প্রকাশ পেয়েছে। ইমানের সাতটি মৌলিক বিষয়ের মধ্যে সর্বপ্রথম বিষয় হচ্ছে আল্লাহর ওপর গভীর বিশ্বাস ও আস্থা স্থাপন করা। আল্লাহ তায়ালা এক ও অদ্বিতীয়। তিনি আমাদের রব, সৃষ্টিকর্তা, জন্ম ও মৃত্যুর মালিক। তিনি সব গুণের আধার এবং স্বয়ংসম্পূর্ণ সত্তা। এ পৃথিবী এবং পৃথিবীতে বিদ্যমান সবকিছুর সৃষ্টিকর্তা এবং একচ্ছত্র অধিপতি হিসেবে মহান আল্লাহকে মেনে নেওয়াই ইমানের প্রথম কথা, যা নাসিরের বক্তব্যেও প্রতিফলিত হয়েছে। নাসিরের বন্ধু মনির সবুজ ধানক্ষেত আর তার পাশ দিয়ে বয়ে চলা নদী দেখিয়ে প্রকৃতির বিরোধিতা করে তাকে বলে, দেখো প্রকৃতি বলতে কিছু নেই। জগৎ সংসারের সবকিছুই মহান এক সত্তার সৃষ্টি। তিনিই সবকিছুর পরিচালক ও একচ্ছত্র মালিক। প্রকৃতপক্ষে প্রকৃতি আমাদের কিছু দেয়নি। বরং প্রকৃতিকেই মহান আল্লাহ সৃষ্টি করেছেন। তিনি সব কিছুর সৃষ্টিকর্তা পালনকর্তা ও রক্ষাকর্তা। তিনি আসমান-জমিন, নদ-নদী, পাহাড়-পর্বত সৃষ্টি করেছেন। তিনিই মানুষের কল্যাণে সৃষ্টি করেছেন অসংখ্য নিয়ামত। সবুজ ধানক্ষেত ও নদী তার নিয়ামতেরই অংশ। মানুষের কর্তব্য হলো আল্লাহকে যাবতীয় কিছুর সৃষ্টিকর্তা ও রিজিকদাতা হিসেবে মেনে নিয়ে তাঁর প্রতি কৃতজ্ঞতা প্রকাশ করা। আর ইমানের এ মূল বিষয়টিই নাসিরের বক্তব্যে প্রকাশ পেয়েছে।"
        },
        {
          "label": "ঘ",
          "question": "সাইফুলের বক্তব্যে আকাইদের যে বিষয় লঙ্ঘিত হয়েছে তা চিহ্নিতপূর্বক মনিরের বাবার বক্তব্যের তাৎপর্য বিশ্লেষণ করো।",
          "explanation": "নিম্মের অনুরূপ। রুমীর বক্তব্যে আকাইদের অন্যতম বিষয় খতমে নবুয়তের বিষয়টিকে অস্বীকার করা হয়েছে এবং এ সম্পর্কে সাদীর বাবার বক্তব্য খুবই তাৎপর্যপূর্ণ। 1. হযরত মুহাম্মদ (স) ছিলেন সর্বশেষ নবি। তাঁর মাধ্যমে দীনের পূর্ণতা ঘোষিত এবং নবুয়তের ধারা সমাপ্ত হয়েছে। তিনি নবি-রাসুলগণের আগমনের ক্রমধারায় সর্বশেষ আগমন করেছেন। এ বিষয়ে বিশ্বাস স্থাপন করাই হলো খতমে নবুয়তের প্রতি বিশ্বাস। রুমীর বক্তব্যে এ বিশ্বাস অনুপস্থিত। রুমীর মতে, হযরত মুহাম্মদ (স)-এর পর গোলাম আহম্মদ নামে আরও একজন নবি এসেছিলেন। অথচ কুরআনে আল্লাহ তায়ালা বলেন, \"মুহাম্মদ তোমাদের মধ্যে কোনো পুরুষের পিতা নন; বরং তিনি আল্লাহর রাসুল এবং শেষ নবি।” (সূরা আল-আহযাব, আয়াত-৪০)। আমাদের প্রিয় নবি (স) হলেন, খাতামুন নাবিয়্যিন। খাতামুন শব্দের অর্থ সিলমোহর। কোনো কিছুতে সিলমোহর তখন অঙ্কন করা হয়, যখন তা পূর্ণ হয়ে যায়। সিলমোহর লাগানোর পরে তাতে আর কোনো কিছু প্রবেশ করানো যায় না। তাই নবি . (স)-এর পরে আর কোনো নবি আসবেন না এটা সুস্পষ্ট। মহানবি (স) বলেছেন, \"আমিই শেষ নবি। আমার পরে আর কোনো নবি নেই।” (সহিহ মুসলিম) প্রকৃত ইমানদার হতে হলে এ বিষয়টিসহ ইসলামের মৌলিক সব বিষয়ের ওপর অবশ্যই ইমান আনতে হবে। কারণ ইসলামের মূল বিষয়গুলোর প্রতি পূর্ণ বিশ্বাসকেই ইমান বলা হয়। তাওহিদ, তকদির, রিসালাত, আখিরাত, পুনরুত্থান এসব কিছুর মধ্যে একটিরও প্রতি যদি অবিশ্বাস থাকে তবে সে কাফির হয়ে যাবে। আর যারা কুফরি করবে এবং আল্লাহর নির্দশন অস্বীকার করবে তারা জাহান্নামের অধিবাসী। সেখানে তাদের চিরকাল থাকতে হবে। উপরের আলোচনা থেকে বোঝা যায়, রুমীর বক্তব্য খতমে নবুয়তের পরিপন্থি। এ বিষয় সংশ্লিষ্ট সাদীর বাবার বক্তব্য খুবই গুরুত্বপূর্ণ।"
        }
      ]
    },
    {
      "number": "4",
      "uddipok": "শান্তিপুর ইউনিয়ন পরিষদের চেয়ারম্যান জনাব রহিম উদ্দিন। একদিন জুমার নামাজ আদায় করার জন্য প্রথম সারিতে দাঁড়ান। দিনমজুর মফিজ মিয়া তখন নামাজ আদায়ের জন্য চেয়ারম্যান সাহেবের পাশে গিয়ে দাঁড়ালে চেয়ারম্যান সাহেব ধমক দিয়ে মফিজ মিয়াকে বলেন, তুমি পেছনের সারিতে গিয়ে দাঁড়াও। চেয়ারম্যান সাহেবের বড় ভাই ছমির উদ্দিন আরবি বছরের বিশেষ একটি মাসে বেশি বেশি দান-সাদকা করেন এবং সারা মাস ইবাদত পালন করেন। তিনি মনে করেন ঐ মাসের বিশেষ ইবাদত মানুষকে যাবতীয় পাপ কাজ থেকে বিরত রাখতে পারে।",
      "tag": "MB 20",
      "sub_questions": [
        {
          "label": "ক",
          "question": "হাক্কুল্লাহ কী?",
          "explanation": "আল্লাহর সাথে সম্পৃক্ত অধিকার বা কর্তব্যই হাক্কুল্লাহ।"
        },
        {
          "label": "খ",
          "question": "ছাত্র-শিক্ষকের মধ্যে সম্পর্ক কেমন হওয়া উচিত? ব্যাখ্যা করো।",
          "explanation": "নিম্মের অনুরূপ। ছাত্র-শিক্ষক সম্পর্ক হলো আত্মার সম্পর্ক- উক্তিটি যথার্থ। ছাত্র-শিক্ষক সম্পর্ক হলো পিতা-পুত্রের সম্পর্কের মতো। পিতা যেমন সর্বদা পুত্রের কল্যাণ কামনা করেন ও তাকে কল্যাণের পথে চলতে উদ্বুদ্ধ করেন, শিক্ষকও তেমনি ছাত্রের কল্যাণ কামনা করেন ও তাকে সৎপথ দেখান। পুত্র তার পিতা থেকে সম্পদের উত্তরাধিকারী হয়, অন্যদিকে ছাত্রও তার শিক্ষক থেকে জ্ঞানের উত্তরাধিকারী হয়। পুত্র যেমন পিতা থেকে প্রাপ্ত সম্পদের পরিচর্যা করে সম্পদশালী হতে পারে, শিক্ষার্থীও তেমনি শিক্ষক থেকে প্রাপ্ত জ্ঞান সমৃদ্ধ করে জ্ঞানী হতে পারে। তাই বলা যায়, ছাত্র-শিক্ষক সম্পর্ক হলো আত্মার সম্পর্ক।"
        },
        {
          "label": "গ",
          "question": "জনাব রহিম উদ্দিন সাহেবের আচরণে সালাতের কোন শিক্ষাটি উপেক্ষিত হয়েছে? ব্যাখ্যা করো।",
          "explanation": "জনাব রহিম উদ্দিন সাহেবের আচরণে সালাতের সামাজিক শিক্ষা উপেক্ষিত হয়েছে। ইসলাম যে পাঁচটি রুকনের ওপর প্রতিষ্ঠিত তার দ্বিতীয়টি হলো সালাত। সালাতের মাধ্যমে বান্দা প্রভুর কাছে দোয়া করে দয়া ও ক্ষমা প্রার্থনা করে থাকে। এটি সমাজের উচু-নিচু, ধনী-গরিবের ভেদাভেদ ভুলে সাম্য প্রতিষ্ঠার শিক্ষা দেয়। কিন্তু জনাব রহিম উদ্দিনের আচরণে বিপরীত শিক্ষার বহিঃপ্রকাশ ঘটেছে। উদ্দীপকে দেখা যায়, চেয়ারম্যান জনাব রহিম উদ্দিন জুমার সালাত আদায় করার জন্য প্রথম সারিতে দাঁড়ান। দিনমজুর মফিজ মিয়া তার পাশে গিয়ে দাঁড়ালে তিনি তাকে দমক দিয়ে পেছনের সারিতে দাঁড়াতে বলেন। এর মাধ্যমে চেয়ারম্যান সাহেব সালাতের সামাজিক শিক্ষা উপেক্ষা করেছেন। কারণ সালাত আমাদেরকে শিক্ষা দেয় আল্লাহর কাছে ধনী-গরিবের কোনো পার্থক্য নেই। আল্লাহর কাছে প্রার্থনার সময় তাঁর সামনে দাঁড়াতে কোনো ভেদাভেদ থাকে না। ফলে সালাত আদায়কারীদের মধ্যে, সাম্য সৃষ্টি হয়। সালাত আদায়ের মাধ্যমে মানুষ পারস্পরিক মতপার্থক্য ভুলে এক সাথে কাজ করার শিক্ষা পায়। এছাড়া সালাতের কারণে দৈনিক পাঁচবার। মুসলমানগণ একস্থানে মিলিত হওয়ার সুযোগ পায়। একে অপরের খোঁজ- খবর নিতে পারে। সুখে-দুঃখে একে অপরকে সহযোগিতা করতে পারে। এতে তাদের মধ্যে সামাজিক বন্ধন আরও সুদৃঢ় হয়। তাই বলা যায়, জনাব রহিম উদ্দিন সাহেবের আচরণ সালাতের সামাজিক শিক্ষার পরিপন্থি।"
        },
        {
          "label": "ঘ",
          "question": "জনাব ছমির উদ্দিন যে ইবাদত পালন করেন তা চিহ্নিতপূর্বক এর সামাজিক গুরুত্ব বিশ্লেষণ করো।",
          "explanation": "নিম্মের অনুরূপ। 'জনাব রাশেদের পালনকৃত ইবাদত সাওমের সামাজিক গুরুত্ব অপরিসীম'। সাওম শব্দের আভিধানিক অর্থ বিরত থাকা। পরিভাষায় সুবহে সাদিক থেকে সূর্যাস্ত পর্যন্ত আল্লাহর সন্তুষ্টি লাভের আশায় নিয়তের সাথে পানাহার ও ইন্দ্রিয় তৃপ্তি থেকে বিরত থাকা হলো সাওম। এটি ইসলামের একটি মৌলিক ইবাদত। জনাব রাশেদের কাজে এ ইবাদতটিই প্রতিফলিত হয়েছে। উদ্দীপকের জনাব রাশেদ প্রতি বছর এমন একটি ইবাদত পালন করেন যার মাধ্যমে তিনি সমাজের গরিব-দুঃখী মানুষের কষ্ট অনুভব করতে পারেন। এ কাজের মাধ্যমে তিনি সাওম পালন করেছেন। তিনি আল্লাহর সন্তুষ্টি বিধানের জন্য পানাহার থেকে বিরত থেকেছেন। আর মানব সমাজে সাওমের সামাজিক শিক্ষা বিশেষ তাৎপর্যপূর্ণ। সিয়াম সাধনার ফলে সমাজের লোকদের মাঝে পারস্পরিক সহানুভূতি ও সহমর্মিতা সৃষ্টি হয়। সাওম পালন করে ব্যক্তি ক্ষুধার্ত থাকার ফলে, সে অন্য আরেকজন অনাহারীর ক্ষুধার জ্বালা সহজে বুঝতে পারে। ক্ষুধা ও পিপাসার যন্ত্রণা যে কীরূপ পীড়াদায়ক হতে পারে তা সে উপলব্ধি করতে পারে। এতে অসহায় নিরন্ন মানুষের প্রতি সহানভূতি ও সহমর্মিতার ভাব জাগ্রত হয়। রাসুল (স) বলেন, 'এ মাস সহানুভূতির মাস।' (ইবনে খুযায়মা) উপরের আলোচনা থেকে বোঝা যায়, সমাজের অসহায় ও দরিদ্রদের প্রতি সহানুভূতি প্রদর্শন ও সহমর্মিতা সৃষ্টিতে সাওমের গুরুত্ব বিশেষ তাৎপর্যপূর্ণ।"
        }
      ]
    },
    {
      "number": "5",
      "uddipok": "জসিম উদ্দিন একজন প্রবাসী। বন্যায় তার এক প্রতিবেশীর ঘর নষ্ট হলে তিনি নিজ খরচে প্রতিবেশীর ঘর নির্মাণ করে দেন। অন্যদিকে জসিম উদ্দিনের বন্ধু সাদিকুল ইসলাম বছর শেষে তার সম্পদের একটি নির্দিষ্ট অংশ থেকে গরিব জহিরকে অটোরিকশা কিনে দিলে তার প্রতিবেশী সুমন সাদিকুল ইসলামকে বলল, অন্যের জন্য তোমার কষ্টার্জিত টাকা খরচ করা সম্পদশালীদের জন্য এক অনুকরণীয় দৃষ্টান্ত।",
      "tag": "MB 20",
      "sub_questions": [
        {
          "label": "ক",
          "question": "ইবাদত কাকে বলে?",
          "explanation": "ইসলামি পরিভাষায় দৈনন্দিন জীবনের সকল কাজ-কর্মে আল্লাহ তায়ালার বিধি-বিধান মেনে চলাকে ইবাদত বলে।"
        },
        {
          "label": "খ",
          "question": "হজকে বিশ্ব মুসলিমের মহাসম্মেলন বলা হয় কেন?",
          "explanation": "প্রতিবছর হজের সময় বিশ্বের নানা প্রান্ত থেকে লক্ষ লক্ষ মুসলিম একই স্থানে মিলিত হয় বলে হজকে মুসলিমের মহাসম্মেলন বলা হয়। হজ ইসলামের পঞ্চম স্তম্ভ। প্রতিবছর জিলহজ মাসের নির্ধারিত সময়ে পবিত্র মক্কায় পৃথিবীর সকল প্রান্ত থেকে লক্ষ লক্ষ মুসলিম এসে হাজির হন। হজের মাধ্যমে বিশ্বভ্রাতৃত্ব তৈরি হয়। হজে এসে ধন-সম্পদ, বর্ণ-গোত্র, জাতীয়তাসহ সকল পার্থক্য ভুলে গিয়ে সবাই একই রকম পোশাক পরিধান করে আল্লাহর দরবারে নিজেকে সমর্পণ করে। তাদের সবার একটাই উদ্দেশ্য থাকে। আর তা হলো আল্লাহর নৈকট্য লাভ। এভাবেই হজ বিশ্ব মুসলিমের মহাসম্মেলনে পরিণত হয়।"
        },
        {
          "label": "গ",
          "question": "জনাব জসিম উদ্দিনের কর্মকাণ্ডে কোন প্রকারের ইবাদত সম্পাদন হয়েছে? ব্যাখ্যা করো।",
          "explanation": "জনাব জসিম উদ্দিনের কর্মকাণ্ডে হাক্কুল ইবাদ বা বান্দার হক সংক্রান্ত ইবাদত সম্পাদন হয়েছে। ইবাদত অর্থ বিনয় প্রকাশ করা, নমনীয় হওয়া। ইবাদত দুই প্রকার। যথা- ১. হাক্কুলাহ বা আল্লাহর হক ও ২. হাক্কুল ইবাদ বা বান্দার হক। আল্লাহর হক হলো নামায, রোযা, হজ ইত্যাদি। আর বান্দার হক বা অধিকারের মধ্যে রয়েছে আত্মীয়ের অধিকার, প্রতিবেশীর অধিকার, পিতামাতার অধিকার ইত্যাদি। জনাব জসিম উদ্দিনের কাজে বান্দার হক আদায় হয়েছে। জসিম উদ্দিনের প্রতিবেশীর ঘর বন্যায় নষ্ট হয়ে যায়। তিনি তার প্রতিবেশীর ঘর নিজ খরচে নির্মাণ করে দেন। এর মাধ্যমে তিনি হাক্কুল ইবাদ সম্পাদন করেছেন। কারণ ইসলামে মানুষের ওপর মানুষের অধিকারকে আটটি ভাগে ভাগ করা হয়েছে। যথা- ১. নিকটাত্মীয়ের হক, ২. দূরাত্মীয়ের হক, ৩.প্রতিবেশীর হক, ৪. দেশবাসীর হক, ৫. শাসক-শাসিতের হক, ৬. সাধারণ মুসলমানের হক, ৭. অভাবী লোকের হক এবং ৮. অমুসলিমের হক। এর মধ্যে জসিম উদ্দিন প্রতিবেশীর হক আদায় করেছেন। তার এ কাজটি অত্যন্ত প্রশংসনীয়। কেননা প্রতিবেশী মানুষের সবচেয়ে কাছের মানুষ। তারা সুখ-দুঃখ, বিপদ-আপদের প্রথম অংশীদার। তাই এক প্রতিবেশীর ওপর আল্লাহ তায়ালা অপর প্রতিবেশীর অধিকার নির্ধারণ করে দিয়েছেন। এ সম্পর্কে আল্লাহ বলেছেন, \"আর পিতা-মাতার সাথে সদাচরণ করো এবং সদাচরণ করো আত্মীয় প্রতিবেশী, অনাত্মীয় প্রতিবেশী, পার্শ্ব প্রতিবেশীর সাথে।” (সূরা-আন-নিসা, আয়াত ৩৫) তাই বলা যায়, জনাব জসিম উদ্দিন তার কাজের মাধ্যমে আল্লাহ নির্দেশিত প্রতিবেশীর হক আদায় করেছেন।"
        },
        {
          "label": "ঘ",
          "question": "সাদিকুলের কাজটি চিহ্নিতপূর্বক সুমনের বক্তব্যের যৌক্তিকতা বিশ্লেষণ করো।",
          "explanation": "নিম্মের অনুরূপ। মহল্লার ধনী লোকদের পালনকৃত ইবাদতটি হলো যাকাত। আর্থিক দিক দিয়ে এ ইবাদতটি সমাজ ও রাষ্ট্রে অভাবনীয় সুফল বয়ে আনে। সমাজের ধনী ও গরিবের মাঝে আর্থিক সমন্বয় সাধন করার জন্য আল্লাহ যে ইবাদতটি দিয়েছেন সেটি হলো যাকাত। এটি আদায়ের মাধ্যমে সমাজের দূর্বল লোকেরা আর্থিকভাবে সবল হয়ে ওঠে। সামর্থ্যবান প্রত্যেক মুসলমানের ওপর এ ইবাদত পালন করা ফরজ। মহল্লার ধনী লোকেরা এ ফরজ ইবাদতটি পালনের দৃষ্টান্ত দেখিয়েছেন। মহল্লার ধনী লোকেরা তাদের বাৎসরিক বাধ্যতামূলক দানের অর্থ ইমাম সাহেবের কাছে জমা করেন। ইমাম সাহেব এ অর্থ দিয়ে সমাজের মানুষকে স্বাবলম্বী করার জন্য বিভিন্ন ব্যবস্থা গ্রহণ করেন। এ কাজ যাকাত আদায়ের প্রতিই ইঙ্গিত দেয়। কারণ কোনো মুসলিম নিসাব পরিমাণ সম্পদের মালিক হলে বছরান্তে তার সম্পদের শতকরা ২.৫০ হারে নির্দিষ্ট খাতে ব্যয় করাকে যাকাত বলে। যাকাত প্রদান করলে ধনীর সম্পদ পবিত্র, পরিশুদ্ধ ও বৃদ্ধি পায়। ইসলামি অর্থব্যবস্থার উৎসগুলোর মধ্যে যাকাত হলো অন্যতম। এর ওপর ইসলামি রাষ্ট্রের অর্থনৈতিক ভিত্তি ও জনকল্যাণমুখী প্রকল্পসমূহের সাফল্য নির্ভরশীল। এতে সম্পদের প্রবাহ গতিশীল হয়। ধনীর সম্পদ পুঞ্জীভূত না থেকে দরিদ্র লোকদের হাতেও যায়। ফলে রাষ্ট্রের অর্থনীতি সচল হয়। উৎপাদন বৃদ্ধি পায় এবং বেকারত্ব হ্রাস পায়। মাথাপিছু আয় বেড়ে যায়। রাষ্ট্রের অর্থনৈতিক ভিত মজবুত ও শক্তিশালী হয়। আর্থিকভাবে অসচ্ছল লোকগুলো ধীরে ধীরে সচ্ছল হতে থাকে। দিনে দিনে সম্পদশালী।"
        }
      ]
    },
    {
      "number": "6",
      "uddipok": "জনাব মুহাইমিন একজন শিক্ষক। তিনি মহানবি (স)-এর একটি হাদিস থেকে শিক্ষা নিয়ে প্রতি বছর তার গ্রামের রাস্তার পাশে বিভিন্ন ধরনের বৃক্ষ রোপণ করেন। ফলে গ্রামের সাধারণ জনগণ উপকৃত হন। এতে তিনি আনন্দ অনুভব করেন। অন্যদিকে জনাব মুহাইমিনের বস্তু মিনহাজের দোকানে ন্যাস্যমূল্যে পণ্য বিক্রয় করা হয়। তার দোকানে কোনো প্রকার ভেজালের সুযোগ নেই। তাই অনেক মানুষ তার দোকান থেকে প্রয়োজনীয় পণ্য ক্রয় করতে পছন্দ করেন। মিনহাজের স্ত্রী নুজহা বলেন, সৎ ব্যবসায়ীগণ কিয়ামতের দিন শহিদগণের সঙ্গী হবেন।",
      "tag": "MB 20",
      "sub_questions": [
        {
          "label": "ক",
          "question": "'হারাম' কাকে বলে?",
          "explanation": "ইসলামি পরিভাষায় যে সকল কাজ বা বস্তু কুরআন ও সুন্নাহর স্পষ্ট নির্দেশে অবশ্য পরিত্যাজ্য বা বর্জনীয় তাকে হারাম বলে।"
        },
        {
          "label": "খ",
          "question": "কীভাবে ফরজে কিফায়া সামস্টিকভাবে ফরজ কাজ? বুঝিয়ে লেখো।",
          "explanation": "নিম্মের অনুরূপ। ফরজে কিফায়া বলতে সম্মিলিত ফরজকে বোঝায়। যেসব কাজ মুসলমানের ওপর ফরজ, কিন্তু সমাজের কিছু মুসলমান যদি আদায় করে তবে সকলের পক্ষ থেকে তা আদায় হয়ে যায় সেগুলো ফরজে কিফায়া। কিছু লোকের আদায় করার কারণে সমাজের বাকি সবাই সে দায়িত্ব থেকে মুক্তি পায়। তবে কেউই যদি আদায় না করে তবে সকলেই গুনাহগার হবে। যেমন- জানাযার সালাত ইত্যাদি।"
        },
        {
          "label": "গ",
          "question": "জনাব মুহাইমিনের কাজটিকে কী হিসেবে গণ্য করা যায়? ব্যাখ্যা করো।",
          "explanation": "জনাব মুহাইমিনের কাজটি রাসুল (স)-এর হাদিস অনুযায়ী সদকা (দান) হিসেবে গণ্য করা যায়। বৃক্ষের মাধ্যমে মানুষ নানাভাবে উপকৃত হতে পারে। এর মাধ্যমে মানুষ পার্থিব কল্যাণ লাভের পাশাপাশি পরকালীন সাফল্যও লাভ করতে পারে। জনাব মুহাইমিনও তার কাজটির মাধ্যমে অনুরূপ কল্যাণ লাভ করবেন। জনাব মুহাইমিন রাসুল (স)-এর একটি হাদিস থেকে শিক্ষা নিয়ে প্রতিবছর তার গ্রামের রাস্তার পাশে বিভিন্ন ধরনের বৃক্ষরোপণ করেন। ফলে গ্রামের সাধারণ মানুষ উপকৃত হন। ইসলামের দৃষ্টিতে তার এ কাজটিকে সদকা বলা যায়। কারণ, হাদিসে বলা হয়েছে, 'কোনো মুসলমান যদি বৃক্ষরোপণ করে কিংবা কোনো ফসল আবাদ করে এরপর তা থেকে কোনো পাখি, মানুষ বা চতুষ্পদ জন্তু কিছু ভক্ষণ করে তবে তা তার জন্য সদকা হিসেবে গণ্য হবে।' (বুখারি ও মুসলিম) জনাব মুহাইমিনের রোপণকৃত বৃক্ষ থেকে মানুষ ফলমূল, ছায়া ও অক্সিজেন গ্রহণ করে উপকৃত হচ্ছে। এগুলো তার জন্য দান হিসেবে গণ্য হবে। আল্লাহ তায়ালা এর বিনিময়ে তার আমলনামায় সাওয়াব লিখে দেবেন। তাই বলা যায়, জনাব মুহাইমিনের বৃক্ষরোপণের কাজটি সদকার অন্তর্ভুক্ত।"
        },
        {
          "label": "ঘ",
          "question": "মিনহাজ ব্যবসার ক্ষেত্রে যে হাদিসের অনুসরণ করেছেন তা নির্ধারণপূর্বক তার স্ত্রীর উক্তিটির যথার্থতা মূল্যায়ন করো।",
          "explanation": "মিনহাজ ব্যবসার ক্ষেত্রে ব্যবসায়ে সততা সম্পর্কিত হাদিসের অনুসরণ করেছেন। এ সম্পর্কে তার স্ত্রীর উক্তিটি যথার্থ। ব্যবসা-বাণিজ্য একটি পবিত্র পেশা। যারা সততা ও বিশ্বস্ততার সাথে এ কাজটি করবেন, তারা দুনিয়া ও আখিরাতে অত্যন্ত মর্যাদার অধিকারী হবেন। মিনহাজ সাহেব একজন সৎ ব্যবসায়ী। তিনিও এ মর্যাদা লাভ করবেন। মিনহাজ তার দোকানে ন্যায্যমূল্যে পণ্য বিক্রয় করেন। তার দোকানে কোনো প্রকার ভেজালের সুযোগ নেই। এ থেকে বোঝা যায়, তিনি একজন সৎ ব্যবসায়ী। তার স্ত্রী নুজহা বলেন, সৎ ব্যবসায়ীগণ কিয়ামতের দিন শহিদগণের সঙ্গী হবেন। নুজহার এ বক্তব্যটি সম্পূর্ণরূপে সঠিক। কারণ রাসুল (স) বলেছেন, 'কিয়ামতের দিন বিশ্বস্ত ও সত্যবাদী মুসলিম ব্যবসায়ীরা শহিদগণের সাথে অবস্থান করবেন।' (ইবনে মাজাহ) তারা সেদিন আল্লাহর অনুগ্রহ লাভ করে ধন্য হবেন। সৎ ব্যবসায়ীরা শহিদদের মতো-জান্নাতে প্রবেশ করবেন। তবে এ ক্ষেত্রে শর্ত হলো ব্যবসায়ীকে সততা ও সত্যবাদিতার সাথে ব্যবসা করতে হবে এবং বিশ্বস্ত ও আমানতদার হতে হবে। ব্যবসায় প্রতারণার আশ্রয় নিলে বা মিথ্যা বললে এ মহাপুরস্কার থেকে তারা বঞ্চিত হবেন। উপরের আলোচনা থেকে বলা যায়, একজন সৎ ব্যবসায়ী হিসেবে মিনহাজ সাহেব ইহকালীন সাফল্যের পাশাপাশি পরকালীন জীবনে আল্লাহ প্রদত্ত মহাপুরস্কার লাভ করবেন।"
        }
      ]
    },
    {
      "number": "7",
      "uddipok": "সাদমান একটি বেসরকারি প্রতিষ্ঠানের প্রশাসনিক কর্মকর্তা। তিনি যথাসময়ে অফিসে আসা-যাওয়া করেন এবং অধীনস্থদের সঠিকভাবে তদারকি করেন। তার ওপর অর্পিত সকল কাজ সঠিকভাবেই করেন। তার স্ত্রী ইসরাত খুব হিসেব করে চলেন। ছেলেকে স্কুলে পাঠানোর সময় শুধুই ভাড়া দেন এবং টিফিনের খাবার বাসা থেকে তৈরি করে দেন। তিনি সংসারে প্রয়োজন অনুযায়ী খরচ করেন।",
      "tag": "MB 20",
      "sub_questions": [
        {
          "label": "ক",
          "question": "আত্মশুদ্ধি কাকে বলে?",
          "explanation": "সর্বপ্রকার অনৈসলামিক কথা ও কাজ থেকে নিজ অন্তরকে মুক্ত ও নির্মল রাখাকে আত্মশুদ্ধি বলে।"
        },
        {
          "label": "খ",
          "question": "মানবজীবনে পরিষ্কার-পরিচ্ছন্নতার প্রয়োজন কেন? ব্যাখ্যা করো।",
          "explanation": "পরিষ্কার-পরিচ্ছন্নতা ছাড়া ইবাদত কবুল হয় না। তাই এটি মানব- জীবনে বিশেষভাবে প্রয়োজন। প্রত্যেক মুসলমানের সর্বপ্রথম ও প্রধান দায়িত্ব হলো আল্লাহর প্রতি ইমান আনা। আর ইমান আনার পর আল্লাহর ইবাদত করা প্রত্যেকের দায়িত্ব। কিন্তু পবিত্রতা ছাড়া কোনো ইবাদত কবুল হয় না। সালাত আদায়ের জন্য মানুষের শরীর, পোশাক ও সালাতের স্থান পরিষ্কার ও পবিত্র হতে হয়। এগুলো নাপাক থাকলে সালাত কবুল হয় না। তাই পরিষ্কার- পরিচ্ছন্নতা খুবই গুরুত্বপূর্ণ।"
        },
        {
          "label": "গ",
          "question": "সাদমানের কর্মকাণ্ডে কী প্রকাশ পেয়েছে? ব্যাখ্যা করো।",
          "explanation": "নিম্মের অনুরূপ। জনাব গণির কাজে আখলাকে হামিদার অন্যতম গুণ কর্তব্যপরায়ণতা প্রকাশ পেয়েছে। কর্তব্যপরায়ণতা হলো যথাযথভাবে কর্তব্য আদায় করা, দায়িত্বসমূহ পালন করা ইত্যাদি। মানুষ হিসেবে আমাদের ওপর নানাবিধ দায়িত্ব ও কর্তব্য রয়েছে। এগুলো সম্পর্কে সচেতন থাকা, সুচারুরূপে এগুলো পালন করা এবং এসব কাজে অবহেলা না করাই কর্তব্যপরায়ণতা। জনাব গণির কাজ এ বৈশিষ্ট্যটিকে ধারণ করে। উদ্দীপকের গণি প্রবাসে কর্মরত। প্রতিমাসে তার পরিবার-পরিজন ও পিতামাতার ভরণপোষণের জন্য ছোট ভাই মনিরের কাছে টাকা পাঠান। মনির বড়ভাই গণির সংসারে থেকে পড়াশোনা করে। এটি কর্তব্যপরায়ণতা নির্দেশ করে। কারণ, পরিবারের সদস্য হিসেবে পিতামাতা, ভাই-বোন, আত্মীয়- স্বজনের প্রতি দায়িত্ব পালন করা আমাদের অবশ্য কর্তব্য। এছাড়া সমাজ, রাষ্ট্র ও আন্তর্জাতিক বিভিন্ন ক্ষেত্রে আমাদের ওপর দায়িত্ব অর্পিত হয়। এগুলোর প্রতি সচেতনতা ও সম্পাদনে সচেষ্ট হওয়াকেই কর্তব্যপরায়ণতা বলা হয়। কর্তব্যপরায়ণতা মুমিনের অন্যতম গুণ। আল্লাহ তায়ালা তাঁর একনিষ্ঠ বান্দাদের পরিচয় দিয়ে বলেন, 'তারা কর্তব্য পালন করে এবং সে দিনের ভয় করে যে দিনের অনিষ্ট হবে ব্যাপক।' (সূরা আদ-দাহর, আয়াত ৭) কর্তব্য কাজে অবহেলা করলে পরকালে সেজন্য জবাবদিহি করতে হবে। একটি হাদিসে মহানবি (স) বলেছেন, 'তোমাদের প্রত্যেকেই দায়িত্বশীল। আর তোমাদের প্রত্যেকেই তার দায়িত্ব পালনের ব্যাপারে জিজ্ঞাসিত হবে।' (বুখারি) তাই বলা যায়, জনাব গণির কাজে কর্তব্যপরায়ণতা গুণটি প্রকাশ পেয়েছে।"
        },
        {
          "label": "ঘ",
          "question": "ইসরাতের আচরণে যা প্রকাশ পেয়েছে তা নির্ধারণপূর্বক এর গুরুত্ব বিশ্লেষণ করো।",
          "explanation": "নিম্মের অনুরূপ। রাজু সাহেবের কর্মকান্ডে আখলাকে হামিদার অন্যতম দিক মিতব্যয়িতা প্রকাশ পেয়েছে। মিতব্যয়িতা হলো প্রয়োজন অনুসারে ব্যয় করা, পরিমিতিবোধ, কথাবার্তা, কাজ-কর্ম, মাল-সম্পদের সুষ্ঠু ব্যবহার ইত্যাদি। ধন-সম্পদের যথাযথ ও প্রয়োজনমাফিক ব্যবহারই মিতব্যয়িতা। অর্থাৎ যতটুকু প্রয়োজন ততটুকু খরচ করা, কম বা বেশি না করাই মিতব্যয়িতা, যা রাজু সাহেবের কর্মকাণ্ডে দেখা যায়। উদ্দীপকের রাজু সাহেব একজন ক্ষুদ্র ব্যবসায়ী। তিনি প্রয়োজনমতো সংসারে খরচ করেন। অপচয় করাকে তিনি পছন্দ করেন না। আবার কৃপণতা অবলম্বনকে তিনি ঘৃণা করেন। অর্থাৎ তার মাঝে মিতব্যয়িতার বৈশিষ্ট্য দেখা যায়। কারণ মিতব্যয়িতা হলো অতিরিক্ত খরচ না করে যতটুকু প্রয়োজন ততটুকু খরচ করা। এর মাধ্যমে সম্পদের সুষ্ঠু ব্যবহার নিশ্চিত হয়। এক্ষেত্রে অপব্যয়, অপচয় বা কৃপণতা করা যাবে না। বরং যখন যা প্রয়োজন সেরূপ ব্যয় করতে হবে। আল-কুরআনে আল্লাহ তায়ালা বলেন, 'আর যখন তারা ব্যয় করে তখন তারা অপচয় করে না এবং কার্পণ্যও করে না। বরং তারা মধ্যপন্থা অবলম্বন করে।' (সূরা আল-ফুরকান, আয়াত, ৬৭)। মিতব্যয়িতা মানুষকে নানা সৎগুণে ভূষিত করে। এটি আল্লাহর নিকট পছন্দনীয়। উপরের আলোচনা থেকে বোঝা যায়, রাজু সাহেবের কর্মকান্ডে মিতব্যয়িতা প্রকাশ পেয়েছে। তাই আমাদের উচিত অপচয় না করে প্রয়োজনমতো ব্যয় করা।"
        }
      ]
    },
    {
      "number": "8",
      "uddipok": "ফুয়াদ একজন ঔষধ ব্যবসায়ী। তিনি তার ফার্মেসিতে ন্যায্যমূল্যের সাইনবোর্ড লাগিয়ে অতিরিক্ত মূল্য গ্রহণ করেন এবং অনেক সময় মেয়াদোত্তীর্ণ ঔষধও বিক্রি করেন। অন্যদিকে ফুয়াদের এক প্রতিবেশী তামজিদের ব্যবসায় উন্নতি দেখে সুমন, তামজিদের প্রতি বিরূপ মনোভাব পোষণ করে, তার সম্পর্কে নিন্দা করে বেড়ায়। তামজিদের মা সুমনকে উদ্দেশ্য করে বলেন, 'এ ধরনের মনোভাব মারাত্মক সামাজিক অপরাধ'।",
      "tag": "MB 20",
      "sub_questions": [
        {
          "label": "ক",
          "question": "'ঘুষ' কাকে বলে?",
          "explanation": "স্বাভাবিক প্রাপ্যের পরও অসদুপায়ে অতিরিক্ত সম্পদ বা সুযোগ-সুবিধা গ্রহণ করাকে ঘুষ বলে।"
        },
        {
          "label": "খ",
          "question": "ইসলামি শরিয়তে গিবত নিষিদ্ধ কেন?",
          "explanation": "গিবত হারাম বা অবৈধ হওয়ায় এটা অবশ্যই নিষিদ্ধ। গিবত হলো অসাক্ষাতে পরনিন্দা করা বা কারো দোষ বলা। ইসলামি শরিয়তে গিবত সম্পূর্ণ হারাম। কারও গিবত করা যেমন হারাম তেমনি কারো গিবত শোনাও হারাম। গিবতকারীকে আল্লাহ মাফ করেন না, যতক্ষণ না যার গিবত করা হয়েছে সে ব্যক্তি মাফ করে। গিবত আল্লাহর কাছে খুবই অপছন্দীয়। এজন্য গিবত অবশ্যই নিষিদ্ধ।"
        },
        {
          "label": "গ",
          "question": "ফুয়াদের চরিত্রে আখলাকে যামিমার কোন দিক বিদ্যমান? ব্যাখ্যা করো।",
          "explanation": "নিম্মের অনুরূপ। আজহারের মাঝে আখলাকে যামিমার অন্যতম বিষয় প্রতারণার দিকটি লক্ষণীয়। প্রতারণা অর্থ ঠকানো, ফাঁকি দেওয়া, ধোঁকা দেওয়া ইত্যাদি। এটি মিথ্যাচারের একটি বিশেষ রূপ। ইসলামি পরিভাষায়, প্রকৃত অবস্থা গোপন রেখে ফাঁকি বা ধোঁকার ওপর ভিত্তি করে নিজ স্বার্থ হাসিল করাকে প্রতারণা বলা হয়। প্রতারণার মাধ্যমে অন্যকে ধোঁকা দিয়ে ঠকানো হয়, যা উদ্দীপকের আজহারের মধ্যেও লক্ষ করা যায়। উদ্দীপকের আজহার একজন ফলের দোকানদার। সে বেশি দামের খেজুরের প্যাকেটে কম দামের খেজুর রেখে তা উচ্চ মূল্যে বিক্রি করে। যা সরাসরি প্রতারণার শামিল। সাধারণত আর্থিক লেনদেন ও ব্যবসা-বাণিজ্যে প্রতারণার দৃষ্টান্ত বেশি পরিলক্ষিত হয়। যেমন- ওজনে কম দেওয়া, পণ্যদ্রব্যের দোষ গোপন করা, ভালো জিনিস দেখিয়ে বিক্রির সময় খারাপ জিনিস দিয়ে দেওয়া, বেশি দামের দ্রব্যের সাথে কম দামের দ্রব্য মিশিয়ে বিক্রি করা। সুতরাং আজহার যেহেতু মালে ভেজাল দিয়ে বিক্রি করে, তাই তার কার্যক্রম প্রতারণার শামিল এবং সে একজন প্রতারক।"
        },
        {
          "label": "ঘ",
          "question": "সুমনের চরিত্রে যে দিকটি প্রকাশ পেয়েছে তা উল্লেখপূর্বক তামজিদের মায়ের উক্তিটি মূল্যায়ন করো।",
          "explanation": "নিম্মের অনুরূপ। শাহানার কাজটি হলো হিংসা। এটি মানুষের দুনিয়া ও আখিরাতের জীবনে মারাত্মক কুফল বয়ে আনে। হিংসা আখলাকে যামিমাহর অন্যতম দিক। হিংসা-বিদ্বেষ বলতে অন্যের প্রতি বিরূপ মনোভাব পোষণ করা, অন্যের উন্নতি, সুখ সহ্য করতে না পারা। এটি একটি নিন্দনীয় অভ্যাস। এটি মানব চরিত্রকে ধ্বংস করে দেয়। শাহানার কাজে এ জঘন্য আচরণটির প্রকাশ পেয়েছে। ফাতিমা শালীনতা অবলম্বনের মাধ্যমে সবার ভালোবাসা অর্জন করে। তবে এ বিষয়টি শাহানার পছন্দ হয় না। তাই সে ফাতিমা সম্পর্কে বাজে মন্তব্য করে এবং তার নিন্দা করে বেড়ায়। তার এ কাজ হিংসা নামের ঘৃণিত আচরণটিই তুলে ধরে। কারণ অন্যের উন্নতি দেখে তাকে ঘৃণা করা, তার সুখ-সম্পদ। শান্তি-সাফল্যের ধ্বংস কামনা করাই হলো হিংসা। এ জঘন্য আচরণটি মানুষের সৎচরিত্রবান হওয়ার পথে বড় অন্তরায়। সামাজিক শান্তির জন্য প্রয়োজন সাম্য, মৈত্রী, ভালোবাসা, ভ্রাতৃত্ব, পরস্পর সহযোগিতা ও সহমর্মিতা। একটি হাদিসে মহানবি (স) বলেছেন, 'পরস্পর কল্যাণকামিতাই হলো দীন। হিংসা এসব সৎগুণ ধ্বংস করে দেয়। হিংসুক ব্যক্তি নিজেকে বড় মনে করে, নিজের স্বার্থকে সবচেয়ে বড় করে দেখে। সে অন্যকে ঘৃণা করে, অন্যের প্রতি শত্রুতা পোষণ করে, অন্যের অনিষ্ট কামনা করে। এতে মানবসমাজে ঐক্য, সংহতি বিনষ্ট হয়, শান্তি-শৃঙ্খলা ব্যাহত হয়।' হিংসা বিদ্বেষ পরকালীন জীবনেও মানুষের ক্ষতির কারণ। হিংসা মানুষের সকল নেক আমলকে ধ্বংস করে দেয়। উপরের আলোচনা থেকে বোঝা যায়, শাহানার কাজটি হলো হিংসা। এর ফলে মানুষকে দুনিয়া ও আখিরাতে কঠিন শাস্তির সম্মুখীন হতে হবে।"
        }
      ]
    },
    {
      "number": "9",
      "uddipok": "মেহজাবিন আল্লাহ তায়ালার ভয়ে যাবতীয় পাপাচার থেকে নিজেকে রক্ষা করে কুরআন-সুন্নাহ মোতাবেক জীবন পরিচালনা করেন। তিনি বিশ্বাস করেন যে, আল্লাহ সবকিছু দেখেন। মেহজাবিনের ডাই সিয়াম একদিন দেখতে পেল, মানুষের ভিড়ের কারণে একজন বয়স্ক মহিলা বাসে উঠতে পারছেন না। তখন সিয়াম ঐ মহিলাকে সম্মানের সাথে বাসে ওঠার ব্যবস্থা করে দিল। সিয়ামের বাবা খুশি হয়ে বললেন, আমাদের সবারই সিনিয়র নাগরিকদের সম্মান দেওয়া উচিত।",
      "tag": "MB 20",
      "sub_questions": [
        {
          "label": "ক",
          "question": "'সিদক' কাকে বলা হয়?",
          "explanation": "বাস্তব ও প্রকৃত ঘটনা বা বিষয় প্রকাশ করাকে সিদক বলা হয়।"
        },
        {
          "label": "খ",
          "question": "আখলাকে হামিদাহকে শ্রেষ্ঠ সম্পদ বলা হয় কেন?",
          "explanation": "নিম্মের অনুরূপ। আখলাকে হামিদার মাধ্যমে দুনিয়া ও আখিরাতে উত্তম প্রতিদান লাভ করা যায়। এ কারণে এটিকে শ্রেষ্ঠ সম্পদ বলা হয়। আখলাকে হামিদাহ মানবিয় মৌলিক গুণ ও জীবনের শ্রেষ্ঠ সম্পদ। মানুষের ইহ ও পরকালীন সুখ, শান্তি উত্তম আখলাকের ওপরেই নির্ভরশীল। প্রশংসনীয় আচরণ ও স্বভাব কিয়ামতের দিন মুমিনের পাল্লা ভারী করবে। একটি হাদিসে রাসুল (স) বলেন, 'নিশ্চয়ই (কিয়ামতের দিন) মিযানে সুন্দর চরিত্র অপেক্ষা ভারী বস্তু আর কিছুই থাকবে না।' (তিরমিযি) দুনিয়ার জীবনেও সচ্চরিত্র ব্যক্তিকে সমাজের সবাই ভালোবাসে, বিশ্বাস করে। এরূপ গুরুত্বের কথা বিবেচনা করেই আখলাকে হামিদাহকে শ্রেষ্ঠ সম্পদ বলা হয়।"
        },
        {
          "label": "গ",
          "question": "মেহজাবিনের মধ্যে আখলাকে হামিদাহর কোন গুণটি কাজ করেছে? ব্যাখ্যা করো।",
          "explanation": "নিম্মের অনুরূপ। গণি মিয়ার মন্তব্য তাকওয়ার সাথে সম্পর্কিত। তাকওয়া অর্থ ভয় করা, বেঁচে থাকা ইত্যাদি। ইসলামি শরিয়তের পরিভাষায়, আল্লাহ তায়ালার ভয়ে যাবতীয় অন্যায় ও পাপ কাজ থেকে বিরত থাকাকে তাকাওয়া বলে। তাকওয়াবান ব্যক্তি সর্বাবস্থায় আল্লাহর উপস্থিতি অনুভব করে। ফলে অন্যায় ও পাপ কাজ করতে পারে না, যা গণি মিয়ার মধ্যেও লক্ষণীয়। উদ্দীপকের গণি মিয়ার স্ত্রী গরুর দুধে পানি মেশিয়ে সেটি তাকে বিক্রি করতে বলেন। কিন্তু গণি মিয়া বিশ্বাস করেন, আল্লাহ সবকিছু দেখেন ও জানেন। তাই তিনি এ ধরনের কাজ করতে পারবেন না। তার এ আচরণে তাকওয়ার পরিচয় পাওয়া যায়। কেননা তাকওয়াবান ব্যক্তি সর্বদা আল্লাহ তায়ালাকে স্মরণ করেন। আল্লাহ তায়ালা সবকিছু দেখেন ও জানেন এ বিশ্বাস পোষণ করেন। ফলে যে কোনো অন্যায় কাজ, অশালীন কথা ও অশালীন চিন্তা ভাবনা করতে পারে না। তাই তাকাওয়াকে সকল সৎগুণের মূল বলা হয়। আর এ গুণটিই ফুটে উঠেছে গণি মিয়ার মধ্যে।"
        },
        {
          "label": "ঘ",
          "question": "সিয়ামের কর্মকাণ্ডে যে বিষয় ফুটে উঠেছে তা চিহ্নিতপূর্বক তার বাবার উক্তিটি বিশ্লেষণ করো।",
          "explanation": "সিয়ামের কর্মকান্ডে আখলাকে হামিদাহর অন্যতম দিক নারীর প্রতি সম্মানবোধ ফুটে উঠেছে। এ ব্যাপারে তার বাবার উক্তিটি যথার্থ। নারীর প্রতি সম্মানবোধ আখলাকে হামিদাহর অন্যতম দিক। এটি একটি মহৎ গুণ। নারীর প্রতি সম্মানবোধের অর্থ হলো নারী জাতির মর্যাদা ও অধিকার রক্ষা। সিয়ামের কাজে এ গুণটির প্রকাশ ঘটেছে। সিয়াম একদিন দেখতে পেল, মানুষের ভিড়ের কারণে একজন বয়স্ক মহিলা বাসে উঠতে পারছেন না। তখন সিয়াম ঐ মহিলাকে সম্মানের সাথে বাসে ওঠার ব্যবস্থা করে দেয়। তার এ কাজ নারীর প্রতি সম্মানবোধের বহিঃপ্রকাশ। এ ব্যাপারে সিয়ামের বাবা খুশি হয়ে বলেন, আমাদের সবারই সিনিয়র নাগরিকদের সম্মান দেওয়া উচিত। তার এ মন্তব্যটি সম্পূর্ণরূপে সঠিক। কারণ বয়স্কদের সাথে সুন্দর ব্যবহার করা, তাদের প্রতি যথাযথ শ্রদ্ধা-সম্মান ও মায়া-মমতা প্রদর্শন করা আমাদের অবশ্য কর্তব্য। আবার, আল-কুরআন ও হাদিসে নারীদের যথাযথ মর্যাদার ব্যাপারে নির্দেশনা রয়েছে। রাসুল (স) বলেছেন 'তোমরা স্ত্রীলোকদের ব্যাপারে আল্লাহকে অবশ্যই ভয় করে চলবে।' (মুসলিম) অর্থাৎ তাদের হক আদায় করবে। বিদায় হজের ভাষণেও মহানবি (স) নারী জাতির অধিকার ও মর্যাদা রক্ষার জন্য বিশেষভাবে তাগিদ দিয়েছেন। উপরের আলোচনা থেকে বলা যায়, নারীর প্রতি সম্মান প্রদর্শন করা এবং বড়দের শ্রদ্ধা করা আল্লাহ ও রাসুল (স)-এর নির্দেশ, যা সিয়ামের কাজে এবং তার বাবার বক্তব্যে প্রতিফলিত হয়েছে।"
        }
      ]
    },
    {
      "number": "10",
      "uddipok": "দৃশ্যপট-১: 'ক' গ্রামের অধিকাংশ মানুষ নিরক্ষর। কারণে-অকারণে ঝগড়া- বিবাদে লিপ্ত হয়। নারীদেরকে বিভিন্নভাবে নির্যাতন করা হয়। গ্রামবাসী বিনোদনের জন্য রাতের বেলা মদপান ও জুয়ার আসরে মিলিত হয়। দৃশ্যপট-২: মুনাজ একজন দরিদ্র যুবক। তার আচার-আচরণে মুগ্ধ হয়ে তার চাচা নিজের মেয়েকে মুনাজের সাথে বিবাহ দেন। মুনাজ ও তার স্ত্রী মিলে সংসারের সকল কাজ সম্পন্ন করেন। মুনাজ কঠোর পরিশ্রম করে জীবিকা নির্বাহ করেন।",
      "tag": "MB 20",
      "sub_questions": [
        {
          "label": "ক",
          "question": "'তাহারাত' কাকে বলে?",
          "explanation": "শরিয়ত নির্দেশিত পদ্ধতিতে দেহ, মন, পোশাক, খাদ্য, বাসস্থান ও পরিবেশ পরিষ্কার ও পবিত্র রাখাকে তাহারাত বলে।"
        },
        {
          "label": "খ",
          "question": "হযরত উসমান (রা) কে 'জামিউল কুরআন' কেন বলা হয়?",
          "explanation": "আল-কুরআন যথাযথভাবে সংরক্ষণ করায় হযরত উসমান (রা)-কে জামিউল কুরআন বা কুরআন সংকলনকারী বলা হয়। তৎকালীন আরবের বিভিন্ন অঞ্চলে বিভিন্ন উপভাষায় কুরআন তিলাওয়াত করা হতো। পরবর্তীকালে এটি মুসলিম উম্মাহর জন্য জটিল সমস্যা হয়ে দাঁড়ায়। এতে মুসলিম উম্মাহর ঐক্য ও সংহতি বিনষ্ট হওয়ার উপক্রম হয়। হযরত উসমান (রা) এরূপ অবস্থার গুরুত্ব উপলব্ধি করে এ ব্যাপারে ত্বরিত পদক্ষেপ গ্রহণ করেন এবং হাফসা (রা)-এর কাছে রক্ষিত কুরআনের মূল কপি এনে তার অনেকগুলো কপি করে মুসলিম সাম্রাজ্যের বিভিন্ন অঞ্চলে পাঠিয়ে দেন। ফলে একই রীতিতে কুরআন পাঠের রেওয়াজ শুরু হয়। এরূপ কাজের জন্য তাকে 'জামিউল কুরআন' বলা হয়।"
        },
        {
          "label": "গ",
          "question": "দৃশ্যপট-১ এর চিত্রটি কোন সমাজব্যবস্থার সাথে সাদৃশ্যপূর্ণ? ব্যাখ্যা করো।",
          "explanation": "নিম্মের অনুরূপ। জনাব হাফিজের এলাকার মানুষের অবস্থাকে মহানবি (স)-এর সময়কার আইয়ামে জাহিলিয়া বা অজ্ঞতার যুগের সামাজিক অবস্থার সাথে তুলনা করা যায়। মহানবি (স)-এর আবির্ভাবের আগে আরব সমাজের লোকেরা নবি ও রাসুলের শিক্ষা ভুলে অসামাজিক কার্যকলাপে লিপ্ত ছিল। সভ্য সমাজের কোনো বৈশিষ্ট্য তখনকার মানুষের মধ্যে ছিল না। হত্যা, রাহাজানি, থেকে শুরু করে মানুষের জান, মাল, ইজ্জতের কোনো নিরাপত্তা তখন ছিল না। জনাব হাফিজের এলাকার মানুষের অবস্থাও এ রকম। উদ্দীপকে জনাব হাফিজের এলাকার মানুষেরা প্রতিনিয়ত তুচ্ছ বিষয়কে কেন্দ্র করে মারামারি ও ঝগড়া-ঝাটিতে লিপ্ত হয়ে পড়ে। তথায় মানুষের জান-মাল ও ইজ্জতের কোনো মূল্য নেই। আইয়ামে জাহিলিয়ার যুগেও মানুষ মদপান, জুয়া খেলা নিয়ে মত্ত থাকত। কন্যা সন্তানদেরকে জীবন্ত কবর দিতো। তৎকালীন সমাজে নারীর কোনো মর্যাদা ছিল না। তাদেরকে দাসী হিসেবে বিক্রি করা হতো। ভোগবিলাসের বস্তু মনে করা হতো। এক কথায় অপরাধের এমন কোনো দিক ছিল না যা তারা করত না। সুতরাং হাফিজের এলাকায় মহানবি (স)-এর সময়কার আইয়ামে জাহেলিয়ার সামাজিক অবস্থা প্রতিফলিত হয়েছে।"
        },
        {
          "label": "ঘ",
          "question": "দৃশ্যপট-২ এ যে খলিফার চারিত্রিক বৈশিষ্ট্য প্রতিফলিত হয়েছে তা চিহ্নিতপূর্বক মুনাজের কর্মকান্ডটি মূল্যায়ন করো।",
          "explanation": "দৃশ্যপট ২-এ খলিফা হযরত আলি (রা)-এর চারিত্রিক বৈশিষ্ট্য প্রতিফলিত হয়েছে। হযরত আলি (রা) ছিলেন ইসলামের চতুর্থ খলিফা। তিনি মহানবি (স)-এর চাচা আবু তালিবের পুত্র তথা চাচাত ভাই এবং জামাতা ছিলেন। তিনি কষ্ট করে জীবন পরিচালনা করতেন। খলিফা হয়েও তিনি অত্যন্ত সহজ- সরল ও অনাড়ম্বর জীবনযাপন করতেন। দৃশ্যপট ২-এ তার এ দৃষ্টান্তেরই ইঙ্গিত পাওয়া যায়। দৃশ্যপট ২ এ দেখা যায়, মুনাজ একজন দরিদ্র যুবক। তার আচার-ব্যবহারে মুগ্ধ হয়ে তার চাচা নিজের মেয়েকে মুনাজের সাথে বিবাহ দেন। মুনাজ ও তার স্ত্রী মিলে সংসারের সকল কাজ সম্পন্ন করেন। মুনাজ কঠোর পরিশ্রম করে জীবিকা নির্বাহ করেন। অনুরূপভাবে অর্থকড়িহীন হযরত আলি (রা)- এর গুণে মুগ্ধ হয়ে মুহাম্মদ (স) নিজের মেয়ে ফাতিমাকে তার সাথে বিবাহ দেন। জীবিকার তাগিদে হযরত আলি (রা) কঠোর পরিশ্রম করতেন। নিজ হাতে কাজ করে উপার্জন করতেন। কখনো না খেয়ে থাকতেন। তবুও আক্ষেপ করতেন না। তার স্ত্রী রাসুলল্লাহ (স)-এর আদরের কন্যা হযরত ফাতিমা (রা) নিজ হাতে জাঁতা পিষে গম গুঁড়ো করতেন ও রুটি তৈরি করতেন। মুসলিম জাহানের খলিফা হওয়ার পরও তিনি বাসায় কোনো কাজের লোক রাখেননি। উপরের আলোচনা থেকে বলা যায়, দৃশ্যপট ২-এর মুনাজ ও হযরত আলি (রা)-এর চারিত্রিক বৈশিষ্ট্য একই সূত্রেগাঁথা, যা আমাদের জন্য একটি অনুকরণীয় আদর্শ।"
        }
      ]
    },
    {
      "number": "11",
      "uddipok": "জনাব হামিদ সাহেব সমাজের একজন দানশীল ব্যক্তি। তিনি নিজ অর্থ ব্যয়ে গ্রামের লোকদের জন্য একটি বড় পুকুর খনন করে দেন। মুসল্লিদের সুবিধার জন্য গ্রামের মসজিদটি সম্প্রসারণ করে দেন। হামিদ সাহেবের প্রতিবেশী জাফর আহমদ পৌরসভার নির্বাচিত কমিশনার। জনাব জাফরের ছেলে মিজান মাদক সেবন করে এলাকায় বিশৃঙ্খলা সৃষ্টি করে। জাফর সাহেব বিষয়টি জানতে পেরে নিজেই তার ছেলেকে পুলিশের হাতে তুলে দেন। ছেলেকে নিয়ে যাবার সময় পুলিশ অফিসার রোকন উদ্দিন সাহেব বলেন, জাফর সাহেবের মতো সচেতন অভিভাবক তৈরি হলে আমরা সহজেই সমাজকে মাদকমুক্ত করতে পারব।",
      "tag": "MB 20",
      "sub_questions": [
        {
          "label": "ক",
          "question": "আদর্শ জীবন কাকে বলে?",
          "explanation": "যেসব জীবনকর্ম অনুসরণীয়, অনুকরণীয় ও সর্বজন গ্রহণীয় তাকেই আদর্শ জীবন বলে।"
        },
        {
          "label": "খ",
          "question": "ইমাম গাযালি (র)-কে 'হুজ্জাতুল ইসলাম' কেন বলা হয়?",
          "explanation": "ইসলামি দর্শন ও শিক্ষায় অবদানের স্বীকৃতিস্বরূপ ইমাম গাযালি (র)- কে হুজ্জাতুল ইসলাম বা ইসলামের দলিল বলা হয়। ইমাম গাযালি (র) প্রামাণ্য ও যুক্তিপূর্ণ দলিলের মাধ্যমে ইসলামের প্রাধান্য প্রতিষ্ঠা করেন। মানুষের আধ্যাত্মিক ও আত্মিক উন্নতির জন্য নৈতিক শিক্ষার গুরুত্ব তিনি তার লেখনিতে তুলে ধরেন। তিনি ইসলামি দর্শন ও সুফিবাদকে প্রতিষ্ঠিত করেছেন এবং এ বিষয়ে বিভিন্ন গ্রন্থও রচনা করেছেন। তার উল্লেখযোগ্য একটি গ্রন্থ হলো 'ইহইয়াউ উলুমিদ দীন' বা ধর্মীয় বিজ্ঞানের পুনর্জীবন। আর এসব কারণেই ইমাম গাযালি (র)-কে হুজ্জাতুল ইসলাম বা ইসলামের দলিল বলা হয়।"
        },
        {
          "label": "গ",
          "question": "জনাব হামিদের কর্মকান্ডে কোন মহান খলিফার আদর্শ প্রতিফলিত হয়েছে? ব্যাখ্যা করো।",
          "explanation": "জনাব হামিদের কর্মকাণ্ডে মহান খলিফা হযরত উসমান (রা)-এর আদর্শ প্রতিফলিত হয়েছে। হযরত উসমান (রা) ছিলেন আরবের অন্যতম শ্রেষ্ঠ ধনী। ব্যবসা করে তিনি অঢেল ধন-সম্পদ অর্জন করেন। ইসলাম গ্রহণের পর তিনি ইসলাম ও মানবতার সেবায় অকাতরে তার সম্পদ ব্যয় করেন। উদ্দীপকের জনাব হামিদের কার্যক্রমে এরূপ উদারতা ও মানবসেবার দৃষ্টান্তই লক্ষ করা যায়। জনাব হামিদ সাহেব সমাজের একজন দানশীল ব্যক্তি। তিনি নিজ অর্থ ব্যয়ে গ্রামের লোকদের জন্য একটি বড় পুকুর খনন করে দেন। মুসল্লিদের সুবিধার জন্য গ্রামের মসজিদ সম্প্রসারণ করে দেন। অনুবুভাবে হযরত উসমান (রা) দানবীর ছিলেন। ইসলাম গ্রহণের পর নিজের সমস্ত সম্পদ ইসলাম ও মানবতার সেবায় ব্যয় করে দেন। মদিনার অদিবাসীদের পানির অভাব পূরণের জন্য তিনি ১৮০০০ দিনার ব্যয় করে একটি কূপ ক্রয় করে তা ওয়াকফ করে দেন। তাছাড়া মদিনায় দুর্ভিক্ষ দেখা দিলে নিজ অর্থ ব্যয়ে জনগণের মধ্যে ত্রাণ বিতরণ করেন। মসজিদে নববিতে জনসংকুলান না হওয়ায় সম্পূর্ণ ব্যক্তিগত খরচে মসজিদটি সম্প্রসারণ করেন। তাই বলা যায়, জনাব হামিদ হযরত উসমান (রা)-এর দানশীলতার আদর্শকে যথার্থভাবে ধারণ করেছেন।"
        },
        {
          "label": "ঘ",
          "question": "কমিশনার জাফর সাহেবের চরিত্রে যে মহান খলিফার আদর্শ ফুটে উঠেছে তা চিহ্নিতপূর্বক পলিশ অফিসার মহোদয়ের বক্তব্যের তাৎপর্য বিশ্লেষণ করো।",
          "explanation": "কমিশনার জাফর সাহেবের চরিত্রে ইসলামের মহান খলিফা হযরত উমর (রা)-এর আদর্শ ফুটে উঠেছে। এ ব্যাপারে পুলিশ অফিসার মহোদয়ের বক্তব্য তাৎপর্যপূর্ণ। হযরত উমর (রা) ছিলেন ন্যায় ও ইনসাফের মূর্ত প্রতীক। ন্যায় প্রতিষ্ঠা করতে তিনি কোনো ভেদাভেদ করতেন না। তার কাছে সবাই ছিল সমান। অপরাধী নিকটাত্মীয় হলেও তার শাস্তি থেকে রেহাই পেত না। কমিশনার জাফর সাহেবের চরিত্রেও এরূপ বৈশিষ্ট্য লক্ষ করা যায়। কমিশনার জাফর সাহেব মাদকাসক্ত ছেলেকে নিজেই পুলিশের হাতে তুলে দেন। তার এ কাজে হযরত উমর (রা)-এর ন্যায় প্রতিষ্ঠার দিকটি প্রতিফলিত হয়েছে। হযরত উমর (রা) মদপানের অপরাধে নিজের পুত্র আবু শাহমাকে কঠোর শাস্তি দেন। এতে তার মৃত্যু হয়। এছাড়া কমিশনার জাফর সাহেবের কাজের প্রশংসা করে পুলিশ অফিসার বলেন, তার মতো সচেতন অভিভাবক তৈরি হলে আমরা সহজেই সমাজকে মাদকমুক্ত করতে পারব। অফিসার সাহেবের এ মন্তব্যটি যথার্থ। কারণ মাদকাসক্তি বর্তমানে একটি সামাজিক ব্যাধিতে পরিণত হয়েছে। এটি থেকে সমাজকে মুক্ত করতে হলে অভিভাবকদের সচেতনতা অতি প্রয়োজন। কেননা অভিভাবকেরা তাদের মাদকাসক্ত সন্তানদের সচেতনভাবে আইনের হাতে তুলে দিয়ে শাস্তি নিশ্চিত করার সাহস না দেখালে পুলিশের একার পক্ষে সমগ্র সমাজকে মাদকমুক্ত করা সম্ভব নয়। বরং দিন দিন এটি আরও মারাত্মক আকার ধারণ করবে। অভিভাবকদের সচেতনতা ও পুলিশের একনিষ্ঠ কর্মতৎপরতা সমাজকে মাদকাসক্তির কালো ছোবল থেকে মুক্ত করতে কার্যকর ভূমিকা রাখতে পারে। উপরের আলোচনা থেকে বলা যায়, মাদকাসক্ত সন্তানকে পুলিশের হাতে তুলে দিয়ে কমিশনার জাফর সাহেব খলিফা হযরত উমর (রা)-এর ন্যায়পরায়ণতার আদর্শকে ধারণ করেছেন। তার এরূপ কাজ সমাজকে মাদকমুক্ত করার ক্ষেত্রে গুরুত্বপূর্ণ ভূমিকা রাখবে।"
        }
      ]
    }
  ]
}