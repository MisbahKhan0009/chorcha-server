{
  "title": "পুলিশ লাইন্স স্কুল এন্ড কলেজ, রংপুর ২০২৪",
  "subtitle": "ইসলাম ও নৈতিক শিক্ষা (11)",
  "questions": [
    {
      "number": "1",
      "uddipok": "বর্তমান বিশ্বের অরাজক পরিস্থিতির প্রেক্ষিতে বিশিষ্ট গবেষক আতিক সাহেব একটি গোলটেবিল বৈঠকে মন্তব্য করলেন যে, বিশ্ব এখন জাহেলিয়াতের সময় পার করছে। তার কথা শুনে আলোচক শাকুর বললেন, এ নব্য জাহেলিয়াত থেকে উদ্ধার করতে আবার রাসুল আসবেন। তাই আমাদের শুধু অপেক্ষা করতে হবে। তার কথায় আতিক সাহেব বললেন, তার আর কোন সুযোগ নেই। কারণ শেষ নবি এসে গেছেন। এখন তার শিক্ষার আলোকে আমাদের জাহেলিয়াত দূর করতে হবে।",
      "tag": "RPLSC 24",
      "sub_questions": [
        {
          "label": "ক",
          "question": "খতমে নবুয়ত কী?",
          "explanation": "খতমে নবুয়ত হলো নবুয়তের সমাপ্তি ।"
        },
        {
          "label": "খ",
          "question": "আমরা তাকদিরে বিশ্বাস করব কেন ?",
          "explanation": "ইমানের মৌলিক সাতটি বিষয়ের একটি হওয়ায় তকদিরে বিশ্বাস গুরুত্বপূর্ণ। তকদির শব্দের অর্থ নির্ধারিত পরিমাণ, ভাগ্য বা নিয়তি। মানুষের ভাগ্যের একমাত্র নির্ধারক মহান আল্লাহ। ভালো-মন্দ সবকিছু তাঁর পক্ষ থেকে নির্ধারিত হয়। মানুষ তার কর্মগুণে সাফল্য লাভ করতে পারে। তবে তা মহান আল্লাহর অনুগ্রহ ছাড়া সম্ভব নয়। মানুষের জীবনের সাফল্য, ব্যর্থতা বিপদ-মুসিবত সবকিছুর নিয়ন্ত্রক আল্লাহ তায়ালা। তকদিরে বিশ্বাস ছাড়া মুমিন হওয়া সম্ভব নয় । তাই তকদিরে বিশ্বাস স্থাপন করা অপরিহার্য।"
        },
        {
          "label": "গ",
          "question": "উদ্দীপকে শাকুর সাহেবের বক্তব্যে কীসের প্রতি অবিশ্বাস প্ৰকাশ পেয়েছে? ব‍্যাখ্যা করো ।",
          "explanation": "নিম্নের অনুরূপঃ জনাব 'ক' পাঠ্যবইয়ের খতমে নবুয়তের বিষয়টি অস্বীকার করেছেন। খতমে নবুয়তের অর্থ নবুয়তের সমাপ্তি। মানবজাতির হেদায়েতের জন্য আল্লাহ তায়ালা যুগে যুগে বহু নবি-রাসুল প্রেরণ করেছেন। হযরত আদম (আ)-এর মাধ্যমে এ ধারা শুরু হয়েছে এবং হযরত মুহাম্মদ (স)-এর মাধ্যমে পরিসমাপ্তি ঘটেছে। আল্লাহ তায়ালা মুহাম্মদ (স)-এর মাধ্যমে নবুয়তের সিলমোহর টেনে আর কোনো নবি বা রাসুল আসার প্রয়োজন নেই বলে ঘোষণা করেছেন । কিন্তু জনাব ‘ক’-এর বক্তব্য এর বিপরীত । জনাব ‘ক’ বিশ্বাস করেন প্রত্যেক যুগেই নবি-রাসুলদের আগমন প্রয়োজন । তারই ধারাবাহিকতায় বর্তমানে ও ভবিষ্যতে অনেকেই রিসালাতের দায়িত্ব পালন করবেন। তার এরূপ মনোভাব ঠিক নয়। কারণ হযরত মুহাম্মদ (স) হলেন শেষ নবি। তিনি খাতামুন নাবিয়্যিন। তাঁর পর কিয়ামত পর্যন্ত আর কোনো নবি বা রাসুল আসবেন না। রাসুল (স) বলেছেন, “রিসালাত ও নবুয়তের ধারা বন্ধ করে দেওয়া হয়েছে। আমার পর আর কোনো নবি আসবেন না।” (তিরমিযি) সুতরাং জনাব ‘ক’ পাঠ্যবইয়ের খতমে নবুয়তের বিষয়টি অস্বীকার করেছেন ।"
        },
        {
          "label": "ঘ",
          "question": "উদ্দীপকে আতিক সাহেবের শেষোক্ত উক্তিটি কুরআন ও হাদিসের আলোকে বিশ্লেষণ করো ।",
          "explanation": "উদ্দীপকে আতিক সাহেবের খতমে নবুয়ত সম্পর্কিত শেষোক্ত উক্তিটি কুরআন ও হাদিসের আলোকে যথার্থ । 'আল্লাহ তায়ালা যুগে যুগে অসংখ্য নবি-রাসুল প্রেরণ করেছেন। এঁদের মধ্যে সর্বপ্রথম ছিলেন হযরত আদম (আ) এবং সর্বশেষ হযরত মুহাম্মদ (স)। আর হযরত মুহাম্মদ (স)-এর মাধ্যমে নবি-রাসুল আগমনের ধারা শেষ বা বন্ধ হয়ে যায়। সুতরাং তিনিই সর্বশেষ নবি। আল্লাহ তায়ালা বলেন, “মুহাম্মদ তোমাদের মধ্যে কোনো পুরুষের পিতা নন; বরং তিনি আল্লাহর রাসুল এবং শেষ নবি।” (সূরা আল-আহযাব, আয়াত ৪০) এটি আতিক সাহেবের উক্তিতেও প্রতিফলিত হয়েছে। উদ্দীপকের শাকুর সাহেবের বক্তব্যে খতমে নবুয়তের প্রতি অবিশ্বাস প্রকাশ পেলে আতিক সাহেব বলেন, তার আর কোনো সুযোগ নেই। কারণ শেষ নবি এসে গেছেন। এখন তার শিক্ষার আলোকে আমাদের জাহিলিয়াত দূর করতে হবে। খতমে নবুয়ত সম্পর্কে তার উক্তিটি সঠিক। কারণ খাতামুন অর্থ সিলমোহর। আর কোনো কিছুতে সিলমোহর দিলে তাতে কোনো কিছু প্রবেশ করানো যায় না। নবুয়তের সিলমোহর হলো নবুয়তের পরিসমাপ্তির ঘোষণা। ফলে নতুনভাবে কোনো ব্যক্তি নবি হতে পারবে না। রাসুল (স) বলেন, “অচিরেই আমার উম্মতের মধ্যে মিথ্যাবাদীর আবির্ভাব হবে। তারা প্রত্যেকেই নবি হওয়ার দাবি করবে। অথচ আমিই শেষ নবি। আমার পর আর কোনো নবি আসবে না।” (আবু দাউদ) তাই কুরআন ও হাদিসের আলোকে বর্তমানে সৃষ্ট সমস্যার সমাধান করতে হবে । পরিশেষে বলা যায়, খতমে নবুয়ত সম্পর্কিত আতিক সাহেবের বক্তব্যটি যথার্থ । আর আমাদের প্রত্যেকের ইমানি দায়িত্ব হলো এর ওপর বিশ্বাস স্থাপন করা।"
        }
      ]
    },
    {
      "number": "2",
      "uddipok": "ভরসা সাহেব বড় ব্যবসায়ী। তিনি নিয়মিত সালাত আদায় করেন। একদিন তিনি তার প্রতিবেশীকে বললেন, আমার মুরশিদ পির বাবার দয়া ও উছিলায় আমি ব্যবসায় উন্নতি করেছি। আমার পির বাবা রাজি-খুশি থাকলে আর কোনো চিন্তা নেই ।",
      "tag": "RPLSC 24",
      "sub_questions": [
        {
          "label": "ক",
          "question": "নৈতিক মূল্যবোধ কী?",
          "explanation": "নীতি-নৈতিকতার সাথে সম্পর্কিত মূল্যবোধই নৈতিক মূল্যবোধ ।"
        },
        {
          "label": "খ",
          "question": "রিসালাতে বিশ্বাস জরুরি কেন?",
          "explanation": "রিসালাতে বিশ্বাস ইমানের মৌলিক বিষয়গুলোর অন্যতম, তাই। রিসালাতে বিশ্বাস গুরুত্বপূর্ণ । ইমানের মৌলিক সাতটি বিষয়ের মধ্যে রিসালাত অন্যতম। আল্লাহর বাণী মানুষের কাছে পৌঁছে দেওয়ার দায়িত্বকে রিসালাত বলে। আর নবি-রাসুলগণ এ দায়িত্ব পালন করেছেন। একজন মুসলিমকে অবশ্যই এগুলোর প্রতি বিশ্বাস স্থাপন করতে হবে। কেউ যদি এসবে বিশ্বাস স্থাপন না করে তাহলে সে মুমিন হতে পারবে না। আর এ জন্যই রিসালাতের প্রতি বিশ্বাস স্থাপন করা অপরিহার্য।"
        },
        {
          "label": "গ",
          "question": "উদ্দীপকে ভরসা সাহেবের বক্তব্য ও মনোভাবে কী প্রকাশ পেয়েছে? ব্যাখ্যা করো।",
          "explanation": "উদ্দীপকে ভরসা সাহেবের বক্তব্যে ও মনোভাবে শিরক প্রকাশ পেয়েছে। শিরক শব্দের অর্থ অংশীদার সাব্যস্ত করা, একাধিক স্রষ্টা বা উপাস্যে বিশ্বাস করা। ইসলামি পরিভাষায় মহান আল্লাহর সাথে কোনো ব্যক্তি বা বস্তুকে শরিক করা কিংবা তাঁর সমতুল্য মনে করাকে শিরক বলা হয়। ভরসা সাহেবের বক্তব্যে এ বিষয়টি লক্ষণীয়। উদ্দীপকের ব্যবসায়ী ভরসা সাহেব নিয়মিত সালাত আদায় করেন। কিন্তু তিনি তার প্রতিবেশীকে বলেন, আমার মুরশিদ পির বাবার দয়া ও উছিলায় আমি ব্যবসায় উন্নতি করেছি। আমার পির বাবা রাজি খুশি থাকলে আর কোনো চিন্তা নেই। তার এ বক্তব্য শিরকের অন্তর্ভুক্ত। কারণ আল্লাহ তায়ালার গুণাবলির সাথে কাউকে অংশীদার মনে করলে তা শিরক হিসেবে বিবেচিত হয়। যেমন— আল্লাহ্ তায়ালার পাশাপাশি অন্য কাউকে রিজিকদাতা মনে করা। যিনি এরূপ করেন তিনি মুশরিক। আর শিরক অত্যন্ত জঘন্য অপরাধ। পৃথিবীর সকল প্রকার জুলুমের মধ্যে সবচেয়ে বড় হলো শিরক। আল্লাহ তায়ালা বলেন, “নিশ্চয়ই শিরক চরম জুলুম।” (সূরা লুকমান, আয়াত ১৩) সুতরাং বলা যায়, ভরসা সাহেবের মনোভাবে শিরক প্রকাশ পেয়েছে।"
        },
        {
          "label": "ঘ",
          "question": "যে বিশ্বাসের অভাবে ভরসা সাহেবের এমন মনোভাব সৃষ্টি হয়েছে, তার গুরুত্ব ও তাৎপর্য বিশ্লেষণ করো।",
          "explanation": "যে বিশ্বাসের অভাবে ভরসা সাহেবের এমন মনোভাব সৃষ্টি হয়েছে তা হলো তাওহিদে বিশ্বাস, যার গুরুত্ব ও তাৎপর্য অপরিসীম। আল্লাহ তায়ালা এক ও অদ্বিতীয়। তিনি সবকিছুর সৃষ্টিকর্তা, পালনকর্তা ও রক্ষাকর্তা। তিনি সকল গুণের আধার। তাঁর সত্তা ও গুণাবলি তুলনাহীন। সমস্ত প্রশংসা ও ইবাদত একমাত্র তাঁর জন্যই নির্ধারিত। আপদে-বিপদে তিনিই একমাত্র সাহায্যকারী। আল্লাহর প্রতি এরূপ বিশ্বাস স্থাপনই হলো তাওহিদ'। আর এ বিশ্বাস ভরসা সাহেবের মনোভাষে অনুপস্থিত। উদ্দীপকের ভরসা সাহেব মনে করেন, পিরের দয়া ও উছিলায় তিনি ব্যবসায় উন্নতি করতে পারছেন। তাই তিনি পির বাবাকে খুশি রাখতে চান। তার মধ্যে মূলত তাওহিদে বিশ্বাসের অভাব রয়েছে। তাওহিদে বিশ্বাস মানুষকে আল্লাহর একত্ববাদে বিশ্বাসী করে তোলে। ফলে মানুষ আল্লাহ তায়ালাকে একমাত্র সৃষ্টিকর্তা, পালনকর্তা ও রিজিকদাতা হিসেবে মেনে নেয় । ইমানের সর্বপ্রথম ও সর্বপ্রধান বিষয় হলো তাওহিদ। অর্থাৎ মুমিন বা মুসলিম হতে হলে একজন মানুষকে সর্বপ্রথম আল্লাহর একত্ববাদে বিশ্বাস রাখতে হবে। এ বিশ্বাস ব্যতীত কোনো ব্যক্তিই ইমান বা ইসলামে প্রবেশ করতে পারে না। ইসলামের সকল শিক্ষা ও আদর্শই তাওহিদের উপর প্রতিষ্ঠিত। উপরের আলোচনা শেষে বলা যায়, তাওহিদে বিশ্বাসের অভাবে ভরসা সাহেব শিরকের মনোভাব পোষণ করেছেন। তাই আমাদের উচিত সর্বাবস্থায় তাওহিদের ওপর বিশ্বাস স্থাপন করা।"
        }
      ]
    },
    {
      "number": "3",
      "uddipok": "সাজিদ `দশম শ্রেণির ছাত্র। সে নিয়মিত পাঁচ ওয়াক্ত সালাত আদায় করে। কিন্তু কষ্ট হবে ভেবে সাওম পালনে অবহেলা করে। ব্যাপারটি তার বাবা টের পেয়ে ছেলেকে বললেন, 'বাবা, সালাতের মতো সাওম পালন করাও ফরজ। এটি অত্যন্ত ফজিলতপূর্ণ কাজ। হাদিসে কুদসিতে এসেছে, সাওম আমার জন্য, আমিই এর প্রতিদান দিব।'",
      "tag": "RPLSC 24",
      "sub_questions": [
        {
          "label": "ক",
          "question": "জিহাদে আকবর কী?",
          "explanation": "স্বীয় নফসের (প্রবৃত্তির) সাথে জিহাদ করাকে জিহাদে আকবর বলা হয় ।"
        },
        {
          "label": "খ",
          "question": "‘যাকাত ইসলামের সেতুবন্ধ’– ব্যাখ্যা করো ।",
          "explanation": "আর্থিক ভারসাম্য ও সুসম্পর্ক সৃষ্টিতে যাকাত ধনী ও গরিবের মধ্যে সেতুবন্ধন হিসেবে কাজ করে । অর্থনৈতিকভাবে ধনী ও গরিব উভয় শ্রেণির মানুষ সমাজে রয়েছে। ধনী- গরিবের মধ্যে আর্থিক সমন্বয় সাধন করতে মহান আল্লাহ যাকাতের বিধান দিয়েছেন। যাকাত আদায় করলে সমাজের দুর্বল লোকেরাও সবল হয়ে যায়। এতে ধনীদের প্রতি গরিবের শ্রদ্ধাবোধ ও সুধারণা সৃষ্টি হয়। ফলে ধনী-গরিবের মধ্যে এক ধরনের বন্ধন তৈরি হয়।"
        },
        {
          "label": "গ",
          "question": "সাজিদকে সাওম পালনে কীভাবে উদ্বুদ্ধ করা যায়? তোমার পাঠ্যবইয়ের আলোকে ব্যাখ্যা করো ।",
          "explanation": "নিম্নের অনুরূপঃ মিসেস ফারিহা যে ইবাদত পালন করেছেন সেটি হলো যাকাত । যাকাত ইসলামের একটি ফরজ ইবাদত। ধনী ও গরিবের মাঝে আর্থিক সমন্বয় সাধন করতে মহান আল্লাহ যাকাতের বিধান দিয়েছেন। এটি ইসলামের পঞ্চস্তম্ভের একটি। মিসেস ফারিহার কাজে ইসলামের এ গুরুত্বপূর্ণ ইবাদতটি পালনের দৃষ্টান্ত ফুটে উঠেছে । উদ্দীপকের মিসেস ফারিহা বছরান্তে দশ ভরি স্বর্ণের গহনার বাজার মূল্য দশ লক্ষ টাকা থেকে নির্দিষ্ট ইবাদত পালন বাবদ ২.৫০% হারে দুস্থ, বিধবাদের মধ্যে পুনর্বাসনের জন্য বিতরণ করেন। তার পালনকৃত এই ইবাদতটি হলো যাকাত । কারণ, ইসলামি শরিয়তের দৃষ্টিতে কোনো মুসলিম নিসাব পরিমাণ সম্পদের মালিক হলে বছরান্তে তার সম্পদের শতকরা ২.৫০ হারে নির্দিষ্ট খাতে ব্যয় করাকে যাকাত বলে। আর ইসলামে যাকাতের গুরুত্ব অনেক বেশি। আল্লাহ তায়ালা পবিত্র কুরআনের অনেক স্থানে সালাতের সাথে যাকাতের কথাও বলেছেন। রুকনের পর্যায়ক্রমিক ধারায় এটি হলো তৃতীয়। যাকাত সমাজ থেকে অস্থিতিশীলতা ও বিশৃঙ্খলা দূর করে পারস্পরিক সৌহার্দ স্থাপন করে। সামাজিক নিরাপত্তা দানের পাশাপাশি সমাজের মানুষের মধ্যকার সম্পদের বৈষম্য দূর করে। আল্লাহ তায়ালা বলেন, 'আপনি তাদের ধন-সম্পদ থেকে সাদকাহ (যাকাত) গ্রহণ করুন । এর মাধ্যমে আপনি তাদের পবিত্র এবং পরিশোধিত করবেন।' (সূরা আত-তাওবা, আয়াত ১০৩) অর্থাৎ যাকাত আদায়ের মাধ্যমে সম্পদ পবিত্র হয়। যাকাত ব্যবস্থা রাষ্ট্রের অর্থনৈতিক ভিত মজবুত ও শক্তিশালী করে। রাষ্ট্রের অর্থনৈতিক ভারসাম্য প্রতিষ্ঠিত হয়। এছাড়া যাকাত আদায় না করলে পরকালে কঠিন শাস্তি পেতে হবে। সুতরাং বলা যায়, মিসেস ফারিহা যে ইবাদত পালন করেছেন সেটি হলো যাকাত।"
        },
        {
          "label": "ঘ",
          "question": "উদ্দীপকে বর্ণিত সাজিদের বাবার বক্তব্য বিশ্লেষণ করো ।",
          "explanation": "সাজিদের বাবার বক্তব্যে সাওমের ধর্মীয় গুরুত্ব প্রকাশ পাওয়ায় তা যথার্থ । সাওমের মাধ্যমে মানুষের মনে তাকওয়া ও আল্লাহর প্রতি ভালোবাসা সৃষ্টি হয়। ক্ষুধা ও তৃষ্ণায় কাতর হয়েও মানুষ মহান আল্লাহর ভয়ে কিছুই পানাহার করে না, ইন্দ্রিয় তৃপ্তি লাভ করে না। এ কারণে আল্লাহ সাওম পালনকারীদের উত্তম প্রতিদান দেবেন । যা উল্লিখিত উক্তিটির সাথে সাদৃশ্যপূর্ণ । উদ্দীপকে দেখা যায়, সাজিদ সাওম পালনের বিষয়ে উদাসীন হওয়ায় তার বাবা তাকে সাওম পালনের ধর্মীয় গুরুত্ব সম্পর্কে বলেন। তিনি বলেন, হাদিসে কুদসিতে এসেছে, সাওম আমার জন্য আমিই এর প্রতিদান দেব। তার বক্তব্যটি সাওমের ধর্মীয় গুরুত্বকে নির্দেশ করে। বস্তুত সাধারণ সময়ে করা সকল সৎকাজের প্রতিদান আল্লাহ দশগুণ থেকে সাতশত গুণ পর্যন্ত বাড়িয়ে দেবেন। কিন্তু সাওমের প্রতিদানের পরিমাণের কথা আল্লাহ স্পষ্ট করেননি। কারণ মহান আল্লাহ বিশেষভাবে সাওম পালনকারীদের পুরস্কৃত করবেন। যেহেতু সাওয়াবের আশায় আল্লাহর উদ্দেশ্যে সাওম পালন করা হয় । তাই আল্লাহ রোযাদারদের পূর্বের সব গুনাহ ক্ষমা করে দেন । যেমন- মহানরি (স) বলেছেন, “যে ব্যক্তি আল্লাহর প্রতি বিশ্বাস ও সাওয়াবের আশায় রমযান মাসে রোযা রাখেন, আল্লাহ তায়ালা তার পূর্বের সমস্ত পাপ ক্ষমা করে দেন।' (বুখারি) উপরের আলোচনা থেকে বলা যায়, সাওম মহান আল্লাহর কাছে এতটাই গুরুত্বপূর্ণ যে এর জন্য তিনি বিশেষভাবে নিজ হাতে পুরস্কারের ব্যবস্থা রেখেছেন । অর্থাৎ সাওমের ধর্মীয় গুরুত্ব অপরিসীম।"
        }
      ]
    },
    {
      "number": "4",
      "uddipok": "আমিন সাহেব একজন ধনাঢ্য ব্যক্তি। তিনি এলাকার মানুষকে ঋণ দিয়ে মূল পরিমাণের চেয়ে অতিরিক্ত অর্থ আদায় করে থাকেন। কিন্তু তার ভাই লেখাপড়া শেষ করেও কর্মহীন জীবনযাপন করছে। কেউ তাকে কোনো কাজে নিযুক্ত হওয়ার পরামর্শ দিলে সে উত্তরে বলে— কোনো কাজই আমার ভালো লাগে না ।",
      "tag": "RPLSC 24",
      "sub_questions": [
        {
          "label": "ক",
          "question": "ওয়াদা পালন কোন আখলাকের অন্যতম গুণ?",
          "explanation": "ওয়াদা পালন আখলাকে হামিদার অন্যতম গুণ।"
        },
        {
          "label": "খ",
          "question": "ফিতনা-ফাসাদ বলতে কী বোঝায়?",
          "explanation": "ফিতনা-ফাসাদ বলতে বিশৃঙ্খলা বা বিপর্যয় সৃষ্টি করাকে বোঝায়। ফিতনা শব্দের অর্থ— অরাজকতা, বিশৃঙ্খলা, কলহ ইত্যাদি। সুশৃঙ্খল ও শান্তিপূর্ণ অবস্থার বিপরীতে অরাজক পরিস্থিতিই ফিতনা-ফাসাদ। সমাজে ভয়ভীতি, অত্যাচার-অনাচার ইত্যাদির মাধ্যমে নানা বিপর্যয় সৃষ্টি করা হয়। এরূপ অস্থিতিশীল পরিকল্পনাকে ফিতনা-ফাসাদ বলা হয়। সন্ত্রাস, ছিনতাই, রাহাজানি, গুম, খুন, অপহরণ, জঙ্গিবাদ ইত্যাদি ফিতনা-ফাসাদের অন্তর্ভুক্ত ।"
        },
        {
          "label": "গ",
          "question": "আমিন সাহেবের কর্মকাণ্ডের পরিচয় পাঠ্যপুস্তকের আলোকে ব্যাখ্যা করো।",
          "explanation": "আমিন সাহেবের কর্মকাণ্ডকে সুদ বলা হয়। কাউকে প্রদত্ত ঋণের মূল পরিমাণের ওপর অতিরিক্ত আদায় করাকে রিবা বা সুদ বলা হয় । সুদের সংজ্ঞায় রাসুলুল্লাহ (স) বলেন- 'যে ঋণ কোনো লাভ নিয়ে আসে তাই রিবা।' (জামি সগির) অর্থাৎ ঋণদাতা কর্তৃক ঋণগ্রহীতা থেকে মূলধনের অতিরিক্ত কোনো লাভ নেওয়াই সুদ। শুধু - টাকা-পয়সা বা মাল-সম্পদ বিনিময়েই সুদ সীমাবদ্ধ নয়। বরং এই শ্রেণিভুক্ত পণ্যদ্রব্যের লেনদেনে কম-বেশি করা হলেও তা সুদের আওতাভুক্ত। এর ফলে ধনী আরও ধনী হয় আরও গরিব ক্রমান্বয়ে নিঃস্ব হয়ে যায় । এটা শোষণের নামান্তর। উদ্দীপকের আমিন সাহেব একজন ধনাঢ্য ব্যক্তি। তিনি এলাকার মানুষকে ঋণ দিয়ে মূল পরিমাণের চেয়ে অতিরিক্ত অর্থ আদায় করে থাকেন। তার এ অতিরিক্ত অর্থ আদায়কে সুদ হিসেবে আখ্যায়িত করা হয়, যা ইসলামে সম্পূর্ণভাবে নিষিদ্ধ ।"
        },
        {
          "label": "ঘ",
          "question": "উদ্দীপকে আমিন সাহেবের ভাইয়ের কাজের পরিণতি অত্যন্ত ভয়াবহ— মতামত দাও ।",
          "explanation": "নিম্নের অনুরূপঃ মনিরের আচরণে আখলাকে যামিমাহর অন্যতম বিষয় কর্মবিমুখতা প্রকাশ পেয়েছে। এ সম্পর্কে তার মামার বক্তব্যটি যথার্থ । কর্মবিমুখতা বলতে কাজ না করার ইচ্ছাকে বোঝায়। সামর্থ্য থাকা সত্ত্বেও কোনো কাজ না করে অলস বা বেকার বসে থাকাকে কর্মবিমুখতা বলা হয়। তবে কোনো অক্ষম ব্যক্তি যদি কোনো কাজ করতে না পারে তা কর্মবিমুখতা, যা মনিরের আচরণে লক্ষণীয় । উদ্দীপকের মনির উচ্চ শিক্ষাগ্রহণ সম্পন্ন করে বাসাবাড়িতে বসে বন্ধুদের নিয়ে আড্ডা দেয়। কোনো কাজ করতে চায় না। যা কর্মবিমুখতাকে নির্দেশ করে। তার এরূপ অবস্থা দেখে তার মামা বলেন, “তুমি একসময় সমাজের জন্য বোঝা হয়ে যাবে।” এখানে তার মামার মন্তব্যটি সঠিক। কেননা কর্মবিমুখতা মানুষের মধ্যে অলসতা সৃষ্টি করে। এতে মানুষ অকর্মণ্য হয়ে পড়ে। মানুষের কর্মস্পৃহা, কর্মক্ষমতা লোপ পায়। অলস ব্যক্তিরা নানা অসৎ ও অনৈতিক চিন্তা ও কর্মে ব্যাপৃত থাকে। এর ফলে মানুষের মেধা, শক্তি ও সময় অপচয় হয়। কর্মবিমুখ বেকারকে কেউ ভালোবাসে না। কেউ তার সাথে বন্ধুত্ব বা আত্মীয়তার সম্পর্ক করতে চায় না। এর ফলে অন্যের অর্থে জীবনযাপন করার মানসিকতা তৈরি হয়। আর এভাবে একসময় সে পরিবার ও সমাজের বোঝায় পরিণত হয় । পরিশেষে বলা যায়, মনিরের আচরণে কর্মবিমুখতা প্রকাশ পাওয়ায় তার সম্পর্কে তার মামার করা মন্তব্যটি যথার্থ।"
        }
      ]
    },
    {
      "number": "5",
      "uddipok": "থার্টি ফাস্ট নাইট উদযাপন করতে গিয়ে রাজধানীতে যে ন্যাক্কারজনক ঘটনা ঘটে গেল, তা সত্যিই দুঃখজনক ও দুঃচিন্তার। ‘জালাল সাহেবের এমন মন্তব্য শুনে নুর সাহেব বললেন, শুধু কি তাই? আজকাল প্রকাশ্যে মানুষ খুন হচ্ছে। লাঞ্ছিত, অপমানিত হচ্ছে মা-বোনেরা। ডাস্টবিনে পড়ে থাকছে নবজাতক । আমরা যে কবে, কীভাবে এ অবস্থা থেকে মুক্ত হতে পারব? তখন তাদের আরেক বন্ধু বললেন, 'আমরা মহানবি (স)-এর দেখানো পথে চললেই এ বিপদ থেকে মুক্ত হতে পারব। অন্যথায় নয়।'",
      "tag": "RPLSC 24",
      "sub_questions": [
        {
          "label": "ক",
          "question": "আল-মুকাদ্দিমা গ্রন্থটি কার রচনা?",
          "explanation": "‘আল-মুকাদ্দিমা' গ্রন্থটি রচনা করেছেন ইবনে খালদুন ।"
        },
        {
          "label": "খ",
          "question": "‘সকল মানুষ ভাই-ভাই'— ব্যাখ্যা দাও ।",
          "explanation": "ইসলামের দৃষ্টিতে বিশ্বের সকল মানুষ পরস্পর ভাই ভাই'। এতে দেশ, জাতি, ভাষা ও বর্ণের কোনো পার্থক্য নেই। ইসলাম ধর্মে বিশ্বাস করা হয় জাতি-ধর্ম-বর্ণ নির্বিশেষে সকল মানুষ ভ্রাতৃত্ব বন্ধনে আবদ্ধ। কারণ পৃথিবীতে সব মানুষ আদি পিতা হযরত আদম (আ) ও আদি মাতা হযরত হাওয়া (আ)-এর সন্তান। এ হিসেবে সকল মানুষ একই বংশের, একই মর্যাদার এবং পরস্পর ভাই ভাই। কোনো মানুষই এ ভ্রাতৃত্ববোধ লঙ্ঘন করতে পারে না ।"
        },
        {
          "label": "গ",
          "question": "উদ্দীপকে জামাল ও নুর সাহেবের বক্তব্য আমাদেরকে কোন যুগের কথা স্মরণ করিয়ে দেয়? ব্যাখ্যা করো।",
          "explanation": "নিম্নের অনুরূপঃ গণি মিয়ার আচরণ আইয়ামে জাহিলিয়াতের সময়কার সামাজিক অবস্থাকে নির্দেশ করে । আইয়ামে জাহিলিয়া অর্থ অজ্ঞতার যুগ। মহানবি (স)-এর আবির্ভাবের পূর্বে আরব সমাজে প্রচলিত বর্বর এ মানবতাবিরোধী আচার-আচরণকে আইয়ামে জাহিলিয়া বলে। আইয়ামে জাহিলিয়া যুগের সামাজিক অবস্থা ছিল অত্যন্ত শোচনীয় ও অমানবিক। নরহত্যা, ব্যভিচার, কন্যা সন্তানকে জীবন্ত কবর দেওয়া, নারীদের অবমাননা করা ইত্যাদি ঘটনাসমূহ ছিল তৎকালীন সমাজের প্রচলিত ব্যাপার। যা গণি মিয়ার কর্মকাণ্ডেও পরিলক্ষিত হয়েছে। উদ্দীপকে উল্লেখিত জামিলার পরপর দুইবার কন্যা সন্তান হওয়ায় তার স্বামী গণি মিয়া তার সাথে দুর্ব্যবহার করে। তার এ কাজই আইয়ামে জাহিলিয়া যুগের সামাজিক অবস্থাকে ফুটিয়ে তোলে। কেননা আইয়ামে জাহিলিয়া যুগে নারীদের কোনো মর্যাদা ছিল না। তাদেরকে দাসী এবং ভোগবিলাসের বস্তু হিসেবে ব্যবহার করা হতো। এমনকি কন্যা সন্তানদের জীবন্ত কবর দেওয়া হতো। গণি মিয়া কন্যা সন্তানের জনক হওয়ায় সে অসন্তুষ্ট হয় এবং তার স্ত্রীর প্রতি দুর্ব্যবহার করে। তাই তার এ কাজটিকে আইয়ামে জাহিলিয়াতের নিদর্শন বলা হয় ।"
        },
        {
          "label": "ঘ",
          "question": "তাদের বন্ধুর বক্তব্যের যথার্থতা কুরআন ও সুন্নাহর আলোকে বিশ্লেষণ করো।",
          "explanation": "নিম্নের অনুরূপঃ জনগণের উদ্দেশ্যে নওশাদের দেওয়া রাসুল (স)-এর বিদায় হজের ভাষণ সম্পর্কিত পরামর্শটি যথার্থ । মুহাম্মদ (স) পৃথিবী থেকে বিদায় নেওয়ার আগে বিদায় হজ সম্পন্ন করেন। সে সময় তিনি এক যুগান্তকারী ভাষণ দেন যা বিদায় হজের ভাষণ নামে পরিচিত। এ ভাষণে বিশ্বমানবতার জীবন পরিচালনার সার্বিক দিক-নিদের্শনা ছিল । যে বিষয়টি নওশাদের দেওয়া পরামর্শেও লক্ষ করা যায়। উদ্দীপকের নওশাদ চেয়ারম্যান নির্বাচিত হওয়ার পর উদ্বোধনী ভাষণে জনগণকে রাসুল (স)-এর একটি ঐতিহাসিক ভাষণের মর্মবাণী ধারণ করার পরামর্শ দিয়ে বলেন, এ ভাষণে রয়েছে বিশ্বমানবতার সার্বিক দিক নির্দেশনা। যা বিদায় হজ্বের ভাষণকে নির্দেশ করে। কারণ ৬৩২ খ্রিষ্টাব্দের (দশম হিজরি) জিলহজ মাসের ৯ তারিখে আরাফাতের ময়দানে উপস্থিত জনসমুদ্রের উদ্দেশ্যে মহানবি (স) যে যুগান্তকারী ভাষণ দেন তাই বিদায় হজের ভাষণ। সেখানে ছিল বিশ্ব মানবতার সকল দিকনির্দেশনা । এ ভাষণে হযরত মুহাম্মদ (স) সকল মানুষের সাথে বন্ধুত্বপূর্ণ সম্পর্ক গড়ে তোলার নির্দেশ দেন। গোত্রীয় বিভেদ ও বিদ্বেষ ভুলে গিয়ে সবাইকে ভ্রাতৃত্বের বন্ধনে আবদ্ধ হওয়ার নির্দেশ দেন। হযরত মুহাম্মদ (স) এ ভাষণের মাধ্যমে পৃথিবীতে শান্তি প্রতিষ্ঠার পাশাপাশি পরকালীন জীবনের শাস্তি থেকে মানুষের মুক্তির উপায় নির্দেশ করেন। এছাড়াও মহানবি (স) তাঁর ঐ ভাষণে দাস-দাসী, স্ত্রী-পরিজনের সাথে সদয় ব্যবহার, আমানত রক্ষা করা এবং ধর্ম নিয়ে বাড়াবাড়ি না করার উপদেশ দিয়েছেন। যুগে যুগে পথহারা মানুষ মহানবি (স)-এর এ ভাষণ থেকে সঠিক পথের সন্ধান লাভ করেছে। বিদায় হজের ভাষণে তিনি মানুষকে সাম্য, মৈত্রী ও ভ্রাতৃত্বের বন্ধনে আবদ্ধ হয়ে সুশৃঙ্খল ও শান্তিপূর্ণ সমাজ প্রতিষ্ঠার নির্দেশ দেন । পরিশেষে বলা যায়, নওশাদের বিদায় হজের ভাষণ সম্পর্কিত পরামর্শটি সঠিক। আর আমাদের প্রত্যেকের উচিত বিদায় হজের ভাষণে রাসুল (স)-এর দেওয়া সকল বাণী আমাদের জীবনে বাস্তবায়ন করা ।"
        }
      ]
    },
    {
      "number": "6",
      "uddipok": "প্রেক্ষাপট-১: জনাব কবিরের বাসায় একটি ইয়াতীম মেয়ে কাজ করে। নিজেরা খাওয়ার সময় তাকে ছেলে-মেয়েদের সাথে একসঙ্গে বসে খাওয়ায়। পরিবারের পোশাক ক্রয়ের সময় তার জন্য একই মানের পোশাক ক্রয় করেন । প্রেক্ষাপট-২: জনাব সগির সাহেব নিজ এলাকার চেয়ারম্যান। তাঁর এলাকার লোকজনের সঙ্গে পরামর্শ করে কিছু স্থানীয় আইন প্রণয়ন করেন। যেমন— কেউ চুরি, সন্ত্রাস ও মাদক চোরাচালানী কাজে জড়িত হলে তা ব্যক্তিগত অপরাধ বলে গণ্য হবে। তার অপরাধের জন্য গোটা সম্প্রদায়কে দোষী সাব্যস্ত করা যাবে না। এছাড়াও এলাকায় মাদক, হত্যা ও রক্তপাত ইত্যাদি সম্পূর্ণ নিষিদ্ধ ।",
      "tag": "CTG.B 23",
      "sub_questions": [
        {
          "label": "ক",
          "question": "গিবত কী?",
          "explanation": "কারও অনুপস্থিতিতে অন্যের নিকট এমন কোনো কথা বলা যা শুনলে সে মনে কষ্ট পায় তাকে গিবত বলে ।"
        },
        {
          "label": "খ",
          "question": "হযরত উমর (রা)-কে 'ফারুক' বলা হয় কেন?",
          "explanation": "হযরত উমর (রা) ইসলামের মর্মবাণী অনুধাবন করে ইসলাম গ্রহণ করায় মহানবি (স)-এর কাছ থেকে ‘ফারুক’ (সত্য-মিথ্যার পার্থক্যকারী): উপাধি পেয়েছিলেন । হযরত উমর (রা) প্রথম জীবনে প্রচণ্ড ইসলামবিদ্বেষী ছিলেন। তিনি ৬১৬ খ্রিষ্টাব্দে মহানবি (স)-কে হত্যার জন্য খোলা তরবারি হাতে নিয়ে তাঁর উদ্দেশ্যে রওনা হন। পথিমধ্যে তিনি তাঁর বোন ফাতেমা ও ভগ্নিপতি সাইদের ইসলাম গ্রহণের সংবাদ শুনে তাদেরকে শাস্তি দেওয়ার জন্য যান । তবে বোনের কণ্ঠে সূরা ত্বা-হার তিলাওয়াত শুনে ইসলামের মর্মবাণী বুঝতে পারেন। ইসলাম ও কুফরির (সত্য ও মিথ্যার) মধ্যে কোনটি সঠিক তা অনুধাবন করতে পেরে তিনি ইসলাম গ্রহণ করেন। এরপর তিনি প্রকাশ্যে কাবা ঘরের সামনে সালাত আদায়ের ঘোষণা দেন। এজন্য মহানবি (স) খুশি হয়ে তাঁকে ‘ফারুক' উপাধি প্রদান করেন ।"
        },
        {
          "label": "গ",
          "question": "প্রেক্ষাপট-১ এর সাথে মহানবি (স)-এর জীবনের কোন ঘটনার মিল পাওয়া যায়? ব্যাখ্যা করো।",
          "explanation": "নিম্নের অনুরূপঃ দৃশ্যকল্প-১-এ বর্ণিত জনাব ফারুক সাহেবের কর্মে আমার পাঠ্যবইয়ের বিদায় হজের ভাষণের বাস্তব প্রতিফলন ঘটেছে মহানবি (স) ওফাতের পূর্বে ৬৩২ খ্রিষ্টাব্দে বিদায় হজ পালন করেন। এ সময় তিনি এক যুগান্তকারী ভাষণ দেন। এ ভাষণে বিশ্বমানবতার জন্য গুরুত্বপূর্ণ দিকনির্দেশনা ছিল। উদ্দীপকে বর্ণিত জনার ফারুক সাহেবের মধ্যে এ ভাষণের প্রভাব বিদ্যমান । দৃশ্যকল্প-১-এর জনাব ফারুক একজন সমাজপতি। তিনি তাঁর অধীনস্তদের প্রতি সবসময় সদয় ব্যবহার করেন। নিজে যা খান তাদেরকে তা খাওয়ান । তিনি তাঁর স্ত্রীর সাথে উত্তম ব্যবহার করেন। এখানে তিনি রাসুল (স)-এর বিদায় হজের ভাষণ দ্বারা প্রভাবিত হয়েছেন। কারণ, মহানবি (স)-এর বিদায় হজের ভাষণের ক্ষেত্রে আমরা এ নির্দেশনাগুলো পাই। সে ভাষণে তিনি বলেন, হে বিশ্বাসীগণ! স্ত্রীদের সাথে সদয় ব্যবহার করবে। তাদের ওপর তোমাদের যেমন অধিকার আছে, তেমনই তোমাদের ওপরও তাদের অধিকার রয়েছে। দাস-দাসীদের প্রতি সদ্ব্যবহার করবে। তোমরা যা আহার করবে ও পরিধান করবে তাদেরকেও তা আহার করাবে ও পরিধান করাবে। তারা যদি কোনো অমার্জনীয় অপরাধ করে ফেলে, তবে তাদের মুক্ত করে দেবে, তবুও তাদের সাথে দুর্ব্যবহার করবে না। সবশেষে মহানবি (স) বলেন, তোমরা যারা উপস্থিত আছো তারা অনুপস্থিতদের কাছে আমার বাণী পৌঁছে দেবে। তাই বলা যায়, জনাব ফারুক সাহেবের কর্মে মহানবি (স)-এর বিদায় হজের ভাষণের প্রতিফলন ঘটেছে।"
        },
        {
          "label": "ঘ",
          "question": "প্রেক্ষাপট-২ এ উল্লেখিত ঘটনাটি মহানবি (স)-এর জীবনের কোন বিষয়ের সাথে সংশ্লিষ্ট তা চিহ্নিতপূর্বক বিশ্লেষণ করো।",
          "explanation": "প্রেক্ষাপট-২ এ উল্লেখিত ঘটনাটি মহানবি (স)-এর জীবনের অন্যতম দিক পরিবর্তনকারী ঘটনা মদিনা সনদের সাথে সংশ্লিষ্ট। মদিনায় হিজরতের পর মহানবি (স) সেখানের সকল জাতিকে ঐক্যবদ্ধ করে একটি ইসলামি রাষ্ট্র গঠনের পরিকল্পনা নিলেন। এ কাজ করতে গিয়ে তিনি সকল গোত্রের নেতাদের সাথে বৈঠক করে একটি লিখিত সংবিধান প্রণয়ন করেন যা ‘মদিনা সনদ' নামে পরিচিত। এ সনদেরই কিছু ধারা প্রেক্ষাপট-২ এ বর্ণিত হয়েছে। ,, উদ্দীপকের ঘটনায় বিশেষ কিছু কারণে আইন প্রণয়ন করার কথা বলা হয়েছে। সেখানে বলা হয়েছে, কেউ চুরি, সন্ত্রাসী ইত্যাদি করলে তা ব্যক্তিগত অপরাধ বলে গণ্য হবে এবং মাদক, রক্তপাত, হত্যা ইত্যাদি সম্পূর্ণ নিষিদ্ধ। এই মদিনা সনদে মোট ৪৭টি ধারা ছিল। মদিনা সনদের প্রধান ধারাগুলোর মধ্যে উল্লেখযোগ্য কয়েকটি ধারা হলো— কোনো ব্যক্তি অপরাধ করলে তা ব্যক্তিগত অপরাধ হিসেবে পরিগণিত হবে। তার অপরাধের জন্য গোটা সম্প্রদায়কে দোষী সাব্যস্ত করা যাবে না এবং মদিনাকে পবিত্র নগরী বলে ঘোষণা করা হলো। এখন থেকে এই শহরে রক্তপাত, হত্যা, ব্যভিচার এবং অন্যান্য অপরাধমূলক কর্মকাণ্ড সম্পূর্ণ নিষিদ্ধ করা হলো। এই ধারাগুলোর বেশ কয়েকটি ধারাই প্রেক্ষাপট-২ এর সাথে সামঞ্জস্যপূর্ণ। মদিনা সনদ হলো মানব ইতিহাসের সর্বপ্রথম লিখিত সংবিধান, যার মাধ্যমে ইসলাম ও মহানবি (স)-এর শ্রেষ্ঠত্ব ফুটে উঠেছে । আমাদের উচিত রাষ্ট্রের কল্যাণে ধর্ম, বর্ণ ও গোত্র নির্বিশেষে সাম্প্রদায়িকতা পরিহার করে সুন্দর ও সমৃদ্ধ গণপ্রজাতান্ত্রিক রাষ্ট্র গঠন করা ।"
        }
      ]
    },
    {
      "number": "7",
      "uddipok": "তারেক সাহেব সকালবেলা অফিসে যাচ্ছিলেন। এমন সময় দরজায় এক ফকির এসে খাবারের জন্য হাঁক দিল । এতে তারেক সাহেব খুব বিরক্ত হলেন ও তাকে তাড়িয়ে দিলেন। এ ঘটনা দেখে তারেক সাহেবের স্ত্রী- বললেন, 'এটা তোমার উচিত হলো না। সূরা আদ-দুহা থেকে তোমার শিক্ষা নেওয়া উচিত।'",
      "tag": "RPLSC 24",
      "sub_questions": [
        {
          "label": "ক",
          "question": "হজের ফরজ কয়টি?",
          "explanation": "হজের ফরজ তিনটি।"
        },
        {
          "label": "খ",
          "question": "জিহাদ ও সন্ত্রাসবাদের পার্থক্য নিরূপণ করো।",
          "explanation": "জিহাদ এবং সন্ত্রাসবাদ পরস্পরবিরোধী দুটি বিষয় । জিহাদ হলো জানমাল, ইলম, আমল, লেখনী ও বক্তৃতার মাধ্যমে সত্য ও ন্যায় প্রতিষ্ঠায় আল্লাহর দীনকে সমুন্নত করার নাম। জিহাদ বলতে কখনোই রক্তপাত ও হত্যা বোঝায় না। পক্ষান্তর সন্ত্রাসবাদ বলতে পার্থিব কোনো স্বার্থ লাভের আশায় বিশৃঙ্খলা ও তাণ্ডবলীলার মাধ্যমে রক্তপাত ঘটিয়ে জনসাধারণের মনে আতঙ্ক সৃষ্টি করা ও তাদের ক্ষতি করাকে বোঝায়। সুতরাং বলা যায়, জিহাদের সাথে সন্ত্রাসবাদের ন্যূনতম সম্পর্ক নেই।"
        },
        {
          "label": "গ",
          "question": "জনাব তারেক সাহেবের মনোভাব কুরআন ও হাদিসের আলোকে ব্যাখ্যা করো।",
          "explanation": "নিম্নের অনুরূপঃ জনাব ‘খ’-এর কাজটি সূরা আদ-দুহার শিক্ষার পরিপন্থি । সূরা আদ-দুহার শিক্ষার অন্যতম বিষয় হলো ধনী ও সচ্ছল ব্যক্তিদের উচিত গরিব, দুঃখী, ইয়াতিম ও ভিক্ষুকদের কল্যাণ করা। অভাবী, সাহায্যপ্রার্থী ও ইয়াতিমদের প্রতি কঠোর না হওয়া। তাদের গালমন্দ কিংবা প্রহার করা যাবে না এবং তাদের ধমকও দেওয়া যাবে না। বরং তাদের সাথে সদাচরণ করতে হবে । কিন্তু জনাব ‘খ’-এর কাজটি সূরা আদ-দুহার এসব শিক্ষার বিপরীত । জনাব ‘খ’-এর নিকট কিছু ভিক্ষুক ভিক্ষা চায়। তিনি তাদেরকে ভিক্ষা দেননি। বরং তাদেরকে ধমক দিয়ে তাড়িয়ে দিয়েছেন। অথচ আল্লাহ তায়ালা সূরা আদ-দুহার দশম আয়াতে বলেছেন, প্রার্থীকে (সাহায্যপ্রার্থী) ধমক দিবেন না। তাই জনাব ‘খ’-এর উচিত ছিল সামর্থ্য থাকলে ভিক্ষুককে সাহায্য করা আর সামর্থ্য না থাকলে সুন্দরভাবে তাকে বুঝিয়ে বলা। কিন্তু তিনি তা না করে তাদেরকে ধমক দিয়ে তাড়িয়ে দিয়েছেন । এতে কুরআনের শিক্ষাকে তিনি অবমাননা করেছেন। তাই বলা যায় জনাব ‘খ’-এর কাজে সূরা আদ-দুহার শিক্ষার অভাব রয়েছে ।"
        },
        {
          "label": "ঘ",
          "question": "উদ্দীপকের শেষোক্ত তারেক সাহেবের স্ত্রীর উক্তিটির যথার্থতা বিশ্লেষণ করো।",
          "explanation": "উদ্দীপকে তারেক সাহেবের স্ত্রীর সূরা আদ-দুহা সম্পর্কিত উক্তিটি যথার্থ। সূরা আদ-দুহা একটি মক্কি সূরা। একবার রাসুল (স) অসুস্থ হলে আল্লাহর পক্ষ থেকে তাঁর নিকট ওহি আসা বন্ধ হয়। এসময় কাফিররা রাসুল (স)-কে নিয়ে ঠাট্টা-বিদ্রুপ করলে তিনি মর্মাহত হন । তখন রাসুল (স)-কে সান্ত্বনা দেওয়ার জন্য আল্লাহ তায়ালা এ সূরাটি নাজিল করেন। আর এ সূরায় রয়েছে মানবজাতির জন্য গুরুত্বপূর্ণ সব শিক্ষা । যা তারেক সাহেবের স্ত্রীর উক্তিতেও লক্ষ করা যায় । উদ্দীপর্কের তারেক সাহেব এক ফকিরের সাথে খারাপ ব্যবহার করলে তার স্ত্রী তাকে বলেন, সূরা আদ-দুহা থেকে তোমার শিক্ষা নেওয়া উচিত। তার উক্তিটি যথার্থ। এ সূরায় আল্লাহ তায়ালা মানুষদের গরিব, অভাবী, সাহায্যপ্রার্থী, ইয়াতীমদের সাথে খারাপ ব্যবহার না করে সদাচরণ করার শিক্ষা দিয়েছেন। এতে অভাবী, ইয়াতীম ও ভিক্ষুকদের কল্যাণের জন্য ধনী ও সচ্ছল মানুষদের শিক্ষা দেওয়া হয়েছে। পাশাপাশি তাদের গালমন্দ কিংবা মারধর বা ধমক দেওয়াকে নিষিদ্ধ করা হয়েছে। অন্যদিকে নিয়ামতের কৃতজ্ঞতা প্রকাশ করার শিক্ষাও এ সূরায় বিদ্যমান। এছাড়াও আরও অনেক গুরুত্বপূর্ণ শিক্ষা সূরা আদ-দুহায় আল্লাহ তায়ালা দিয়েছেন। উপরের আলোচনা শেষে বলা যায়, সূরা আদ-দুহার শিক্ষা মানবজীবনে অত্যন্ত গুরুত্ববহ। আর এ কারণে তারেক সাহেবের স্ত্রীর উক্তিটি যথার্থ বলে বিবেচিত।"
        }
      ]
    },
    {
      "number": "8",
      "uddipok": "মাওলানা যুবায়ের সাহেব এক দীনি আলোচনায় বলেন, আজকের মুসলমানরা নিজেদেরকে মুমিন দাবি করে। অথচ তারা কাজ-কর্মে মুশরিক। তারা মাজারে টাকা মানত করে, মৃত পিরকে সিজদা করে এবং তাকে কল্যাণ-অকল্যাণের মালিক মনে করে। আবার কিছু নামধারী মুসলিম মদপান, সুদ ও ঘুষ গ্রহণকে হালাল মনে করে ।",
      "tag": "RPLSC 24",
      "sub_questions": [
        {
          "label": "ক",
          "question": "আল্লাহর প্রতি আত্মসমর্পণ করার নাম কী?",
          "explanation": "আল্লাহর প্রতি আত্মসমর্পণ করার নাম ইসলাম।"
        },
        {
          "label": "খ",
          "question": "নবি রাসুলগণ ছিলেন নিষ্পাপ – উক্তিটির ব্যাখ্যা দাও ।",
          "explanation": "নবি-রাসুলগণ ছিলেন নিষ্পাপ – উক্তিটি যথার্থ । নবি-রাসুলগণ ছিলেন আল্লাহ তায়ালার মনোনীত বান্দা। সুতরাং মনোনীত বান্দা হিসেবে তাঁরা বিশেষ বৈশিষ্ট্যের অধিকারী ছিলেন। তারা ছিলেন অত্যন্ত জ্ঞানী, বুদ্ধিমান, সুবিবেচক ও বিচক্ষণ। তাঁরা সবধরনের পাপ- পঙ্কিলতা থেকে পবিত্র ছিলেন। স্বয়ং আল্লাহ তায়ালা তাঁদের সকল প্রকার অন্যায় ও অশ্লীলতা থেকে বাঁচিয়ে রাখতেন। তাঁরা ছিলেন সর্বোত্তম চরিত্রের অধিকারী। সুতরাং বলা যায়, নবি-রাসুলগণ ছিলেন নিষ্পাপ ।"
        },
        {
          "label": "গ",
          "question": "উদ্দীপকের প্রথমাংশে মাওলানা সাহেব কাদেরকে মুশরিক বলে আখ্যা দিয়েছেন? বর্ণনা করো ।",
          "explanation": "উদ্দীপকের প্রথমাংশে মাওলানা সাহেব বর্তমান সময়ে শিরকে ডুবে থাকা কিছু মুসলমানদেরকে মুশরিক বলে আখ্যা দিয়েছেন । শিরক শব্দের অর্থ অংশীদার সাব্যস্ত করা। ইসলামি পরিভাষায়, মহান আল্লাহর সাথে কোনো ব্যক্তি বা বস্তুকে তাঁর সমতুল্য মনে করাকে শিরক বলা হয়। আর যে ব্যক্তি শিরক করে তাকে বলা হয় মুশরিক। মাওলানা সাহেবের বক্তব্যে এরূপ শিরককারীর কথা উঠে এসেছে। উদ্দীপকের মাওলানা সাহেব এক দীনি আলোচনায় বলেন, আজকের মুসলমানরা নিজেদেরকে মুমিন দাবি করে। অন্যদিকে তারা মাজারে টাকা মানত করে, মৃত পিরকে সিজদা করে এবং তাকে কল্যাণ-অকল্যাণের মালিক মনে করে। আর এরূপ কাজকে বলা হয় শিরক। আল্লাহর সাথে শিরক চার ধরনের হতে পারে। যেমন- ১. আল্লাহ তায়ালার সত্তা ও অস্তিত্বে শিরক করা; ২. আল্লাহর গুণাবলিতে শিরক করা; ৩. সৃষ্টি জগতের পরিচালনায় কাউকে আল্লাহর অংশীদার বানানো এবং ৪. ইবাদতের ক্ষেত্রে আল্লাহর সাথে কাউকে শরিক করা। আর যারা শিরক করে তারা হলো মুশরিক। আর এরূপ কাজ বর্তমান সময়ে অধিকাংশ মুসলমানদের কর্মকাণ্ডে বিদ্যমান । তাই বলা যায়, মাওলানা সাহেব এরূপ মুসলমানদের মুশরিক বলে আখ্যা দিয়েছেন।"
        },
        {
          "label": "ঘ",
          "question": "যারা মদপান, সুদ ও ঘুষ গ্রহণকে হালাল মনে করে ইসলামের আলোকে তাদের পরিণতি বিশ্লেষণ করো।",
          "explanation": "নিম্নের অনুরূপঃ ফারহান সাহেবের কর্মে কুফর ফুটে উঠেছে, মানবজীবনে যার কুফল ও পরিণতি অত্যন্ত ভয়াবহ । কুফর শব্দের অর্থ হলো অস্বীকার করা, অবিশ্বাস করা, ঢেকে রাখা, গোপন করা, অকৃতজ্ঞতা প্রকাশ করা, অবাধ্য হওয়া ইত্যাদি। কুফর হলো ইমানের বিপরীত দিক । আর ফারহান সাহেবের মধ্যে এ দিকটি বিদ্যমান। উদ্দীপকের ফারহান সাহেব নাইট ক্লাব চালু করে মদ ও জুয়ার আসর বসিয়ে টাকা উপার্জনকে অবৈধ মনে করে না। তার এ মানসিকতা কুফরের নামান্তর। কারণ আল্লাহ তায়ালার মনোনীত দীন ইসলামের মৌলিক বিষয়গুলোর কোনো একটিরও প্রতি অবিশ্বাস করাকে কুফর বলা হয়। যেমন— হারামকে হালাল মনে করা। আমরা জানি নেশাজাতীয় দ্রব্য গ্রহণ এবং এর ব্যবসা সম্পূর্ণ হারাম। কিন্তু ফারহান সাহেব একে হালাল হিসেবে গ্রহণ করে কুফরি করেছে। এ ধরনের কাজ মানুষের মধ্যে অবাধ্যতা ও অকৃতজ্ঞতার জন্ম দেয়। কাফির ব্যক্তি আল্লাহর নিয়ামত অস্বীকার করার কারণে নির্দ্বিধায় তাঁর বিধি-নিষেধও অমান্য করতে পারে। পরকালে অবিশ্বাস করার কারণে কাফির ব্যক্তি সব ধরনের পাপাচারে লিপ্ত হয়ে পড়ে । ফলে সমাজে পাপকাজ বৃদ্ধি পায়। সমাজ অনৈতিকতায় ভরে যায়। এতে মহান আল্লাহ অসন্তুষ্ট হন। আল্লাহ তায়ালা বলেন, “যারা কুফরি করবে এবং আমার নিদর্শনগুলো অস্বীকার করবে তারাই জাহান্নামের অধিবাসী, সেখানে তারা চিরকাল থাকবে।” (সূরা আল-বাকারা, আয়াত-৩৯) উপরের আলোচনা থেকে বোঝা যায়, ফারহান সাহেবের কাজটি কুফরির পর্যায়ভুক্ত। আর এর পরকালীন শাস্তি চিরস্থায়ী জাহান্নাম। ইহকালীন জীবনেও রয়েছে এর নানা কুপ্রভাব ।"
        }
      ]
    },
    {
      "number": "9",
      "uddipok": "জনাব 'ডি' সাহেব শহরের বিখ্যাত ধনী ব্যক্তি। তিনি ফেসবুকে স্ট্যাটাস দিয়ে জানালেন যে, তিনি হজ পালন করবেন না। হজের জন্য বরাদ্দ সম্পদ তিনি গরিব-অসহায়দের মাঝে বণ্টন করবেন। তার এ বক্তব্যটি একজন আলেমের দৃষ্টিগোচর হলে তিনি জানালেন যে, 'প্রত্যেক সামর্থ্যবান ব্যক্তির ওপর হজ অবশ্যপালনীয় কর্তব্য। আল্লাহর নির্দেশ যথাসময়ে যথাযথভাবে পালন করা জরুরি।'",
      "tag": "RPLSC 24",
      "sub_questions": [
        {
          "label": "ক",
          "question": "ইহরাম শব্দের অর্থ কী?",
          "explanation": "ইহরাম শব্দের অর্থ নিষিদ্ধ।"
        },
        {
          "label": "খ",
          "question": "ইসলামে অশ্লীল কার্যকলাপ নিষিদ্ধ কেন?",
          "explanation": "মানবসমাজে নেতিবাচক প্রভাব ফেলার কারণে ইসলামে অশ্লীল কার্যকলাপ নিষিদ্ধ। অশ্লীল ও অশালীন কাজকর্ম মানুষের মানবিকতা ও নৈতিক মূল্যবোধ বিনষ্ট করে। ফলে সমাজে অনাচার, ব্যভিচার, অশ্লীলতা ছড়িয়ে পড়ে। মানুষের কুপ্রবৃত্তি ও কামনা-বাসনা পারিবারিক ও সামাজিক মূল্যবোধ ভেঙে দেয়। যার কারণে সর্বত্র অরাজকতা ও বিশৃঙ্খলা দেখা দেয়। আর এ সকল কারণেই ইসলামে সব ধরনের অশ্লীল কার্যকলাপ নিষিদ্ধ।"
        },
        {
          "label": "গ",
          "question": "জনাব 'ডি' সাহেবের বক্তব্য কি সঠিক? ইসলামি শরিয়তের আলোকে ব্যাখ্যা করো।",
          "explanation": "জনাব 'ডি' সাহেবের বক্তব্যে হজের বিধান লঙ্ঘিত হওয়ায় তা সঠিক নয়। 'হজ' এর আভিধানিক অর্থ সংকল্প করা, ইচ্ছা করা ইত্যাদি। ইসলামি পরিভাষায় নির্দিষ্ট দিনসমূহে নির্ধারিত পদ্ধতিতে আল্লাহর নৈকট্য ও সন্তুষ্টি লাভের উদ্দেশ্যে পবিত্র কাবাঘর ও সংশ্লিষ্ট স্থানসমূহে বিশেষ কার্যাবলি সম্পাদন করাকে হজ বলে। প্রত্যেক সুস্থ, প্রাপ্তবয়স্ক, বুদ্ধিমান ও সামর্থ্যবান মুসলিম নর-নারীর ওপর জীবনে একবার হজ আদায় করা ফরজ। কিন্তু উদ্দীপকে 'ডি' সাহেবের বক্তব্যে এর বিপরীত চিত্র ফুটে উঠেছে। উদ্দীপকে দেখা যায়, 'ডি' সাহেব একজন ধনী লোক, কিন্তু তিনি ফেসবুকে স্ট্যাটাস দেন যে, তিনি হজ পালন করবেন না। হজের জন্য বরাদ্দ সম্পদ গরিব ও অসহায়দের মধ্যে বিতরণ করবেন। এক্ষেত্রে তার এরূপ বক্তব্য সঠিক নয়। কারণ হত একটি ফরজ ইবাদত। অর্থাৎ প্রত্যেক সুখ, প্রাপ্তবয়স্ক, বুদ্ধিমান ও সামর্থ্যবান মুসলিম নর-নারীর ওপর জীবনে একবার হজ আদায় করা ফরজ। এ সম্পর্কে আল্লাহ তায়ালা বলেন, \"মানুষের মধ্যে যার এখানে যাওয়ার সামর্থ্য আছে, আল্লাহর উদ্দেশ্যে ঐ গৃহে ঐ হজ করা তার অবশ্য কর্তব্য'। (সূরা আলে ইমরান, আয়াত ৯৭) তাই হজ আদায় না করে সম্পদ গরিব ও অসহায়দের মধ্যে বিতরণ করা ইসলামে সমীচীন নয়। কারণ অর্থ-সম্পদ গরিব ও অসহায়দের মধ্যে বিতরণ করার দ্বারা দান-খয়রাতের সাওয়াব অর্জিত হতে পারে। কিন্তু হজের হুকুম পালিত হবে না। বস্তুত হজ একটি মৌলিক ইবাদত হওয়ার কারণে এটি আদায় করা ফরজ। এক্ষেত্রে হজের বিকল্প হিসেবে অন্য কোনো পন্থা অবলম্বন করলে ইসলামে সেটা গৃহীত হবে না। সুতরাং হজ সম্পর্কে বিরূপ ধারণা পোষণ করায় 'ডি' সাহেবের বক্তব্যটি সঠিক নয়।"
        },
        {
          "label": "ঘ",
          "question": "সম্মানিত আলেমের বক্তব্যের যথার্থতা কুরআন ও হাদিসের আলোকে বিশ্লেষণ করো।",
          "explanation": "জনাব আনোয়ারের পালনকৃত ইবাদতটি হলো হজ । হজ ইসলামের পঞ্চম ভিত্তি। হজ শব্দের অর্থ সংকল্প করা, ইচ্ছা করা। আল্লাহর সন্তুষ্টি অর্জনের জন্য জিলহজ মাসের নির্ধারিত দিনসমূহে নির্ধারিত পদ্ধতিতে বাইতুল্লাহ ও সংশ্লিষ্ট স্থানসমূহ যিয়ারত করাকে হজ বলে। আর্থিক ও শারীরিকভাবে সামর্থ্যবান মুসলমানদের ওপর জীবনে একবার হজ পালন করা ফরজ। জনাব আনোয়ার এ ইবাদতটি পালন করেছেন । উদ্দীপকে জনাব আনোয়ার একটি ফরজ ইবাদত পালনের উদ্দেশ্যে সৌদি আরব যান। সেখানে নির্দিষ্ট কতগুলো অনুষ্ঠান পালন শেষে দেশে ফিরে আসেন। যা হজকেই নির্দেশ করে। কেননা আল্লাহর সন্তুষ্টি লাভের উদ্দেশ্যে জিলহজ মাসে মধ্যপ্রাচ্যের সৌদি আরবে অবস্থিত বায়তুল্লাহ (আল্লাহর ঘর) ও সংশ্লিষ্ট স্থানসমূহ যিয়ারত করা হলো হজ। ইসলামে হজের গুরুত্ব অপরিসীম। হজের প্রতি গুরুত্বারোপ করতে আল্লাহ তায়ালা পবিত্র কুরআনের একটি সূরার নামকরণ করেছেন হজ নামে। হজের ধর্মীয় গুরুত্ব কতটুকু তা রাসুল (স)-এর হাদিস থেকে বোঝা যায়। রাসুল (স) বলেন, ‘মাকবুল (কবুলকৃত) হজের বিনিময় জান্নাত ছাড়া আর কিছুই নেই।' (বুখারি ও মুসলিম) রাসুল (স) অন্যত্র বলেছেন, “যে ব্যক্তি হজ করে সে যেন নবজাতক শিশুর মতো নিষ্পাপ হয়ে যায়।' (ইবনে মাজাহ) আল্লাহ তায়ালা বলেন, 'মানুষের মধ্যে যার আল্লাহর ঘর পর্যন্ত পৌঁছার ।সামর্থ্য আছে তার ওপর আল্লাহর উদ্দেশ্যে ঐ ঘরের হজ করা অবশ্য কর্তব্য।' (সূরা আলে ইমরান, আয়াত ৯৭) উপরের আলোচনা থেকে বোঝা যায়, জনাব আনোয়ার এর পালনকৃত ইবাদতটি হজ, যার ফজিলত অসামান্য ।"
        }
      ]
    },
    {
      "number": "10",
      "uddipok": "রাফসান নিয়মিত স্কুলে যায় না। এজন্য শ্রেণিশিক্ষক তাকে জবাবদিহিতা করতে বললে; সে বিষয়টি তার বাবার কাছে নেতিবাচকভাবে উপস্থাপন করে । তখন তার বাবা তাকে ‘শিক্ষার্থীর বৈশিষ্ট্য ও ছাত্র শিক্ষক সম্পর্ক নিয়ে বোঝায় । এতে রাফসানের ভুল ভাঙে ।",
      "tag": "RPLSC 24",
      "sub_questions": [
        {
          "label": "ক",
          "question": "‘ইরহাব’ শব্দের অর্থ কী?",
          "explanation": "ইরহাব' শব্দের অর্থ সন্ত্রাসবাদ।"
        },
        {
          "label": "খ",
          "question": "আমাকে শিক্ষক হিসেবেই প্রেরণ করা হয়েছে'— বুঝিয়ে লেখো।",
          "explanation": "মহানবি হযরত মুহাম্মদ (স) নিজেকে শিক্ষক পরিচয় দিয়ে আলোচ্য উক্তি করেছেন । যিনি আমাদের শিক্ষা দেন তিনি আমাদের শিক্ষক। মহানবি (স) আমাদের জীবনের সবচেয়ে বড় শিক্ষক। তিনিই মানুষকে মহান আল্লাহ তায়ালার জাত-সিফাত, ক্ষমতা, নিয়ামত ইত্যাদি বিষয়ে জানিয়েছেন। সত্য ও সুন্দরের দিকে মানুষকে আহ্বান করেছেন। বাতিলের পথে যেতে নিষেধ করেছেন। তিনি তার সমস্ত জীবনে আল্লাহ তায়ালার বিধান পালন করে আমাদেরকে বাস্তব প্রশিক্ষণ দিয়েছেন। মানুষের ব্যক্তিগত জীবন, সমাজ, রাষ্ট্র, অর্থনীতি কীভাবে পরিচালনা করতে হবে এসব শিক্ষাই আমরা মহানবি (স)-এর কাছে থেকে পেয়েছি। এ কারণেই তিনি নিজেকে শিক্ষক বলেছেন।"
        },
        {
          "label": "গ",
          "question": "আদর্শ শিক্ষার্থী হিসেবে নিজেকে গড়ে তুলতে রাফসান কী কী পদক্ষেপ নিতে পারে বলে তুমি মনে করো? বর্ণনা করো ।",
          "explanation": "আদর্শ শিক্ষার্থী হিসেবে নিজেকে গড়ে তুলতে রাফসান শিক্ষার্থীর বৈশিষ্ট্যসমূহ নিজের জীবনে প্রয়োগ করতে পারে বলে আমি মনে করি । যে নিয়মিত পড়ালেখা করে এবং শেখার প্রতি আগ্রহী ও যত্নশীল থাকে তাকে শিক্ষার্থী বলে । শিক্ষার্থীরা হলো ভবিষ্যতের কর্ণধার। তাই শিক্ষার্থীকে ইসলামি আদর্শ ও নৈতিকতার অনুশীলন করে নিজেকে আদর্শ শিক্ষার্থী হিসেবে প্রকাশ করতে হয়। আর শিক্ষার্থীকে এসব নৈতিকতার অনুশীলন করতে বিভিন্ন ধরনের পদক্ষেপ গ্রহণ করতে হয়, যা রাফসানের ক্ষেত্রেও প্রযোজ্য । উদ্দীপকের রাফসান একজন শিক্ষার্থী। তাই আদর্শ শিক্ষার্থী হিসেবে নিজেকে গড়ে তোলার জন্য তাকে বিভিন্ন পদক্ষেপ গ্রহণ করতে হবে। আদর্শ শিক্ষার্থীর অনেকগুলো বৈশিষ্ট্য বিদ্যমান। একজন আদর্শ শিক্ষার্থী অবশ্যই নিয়মিত শ্রেণিতে উপস্থিত থাকবে, প্রতিদিনের পড়া ভালোভাবে আয়ত্ত করবে। তাছাড়া শিক্ষকদেরকে সম্মান করা এবং তাদের সাথে ভদ্রোচিত আচরণ করাও প্রকৃত শিক্ষার্থীর কর্তব্য। এছাড়া সহপাঠীদের সাথে সদ্ভাব ও সুসম্পর্ক বজায় রাখাও শিক্ষার্থীর বৈশিষ্ট্য। আদর্শ শিক্ষার্থীরা সুশৃঙ্খল জীবনযাপনে অভ্যস্ত হয়। তারা যে কোনো ধরনের বিশৃঙ্খলা থেকে নিজেদের বিরত রাখে। কোনো অবস্থায়ই তারা কোনো অভদ্র আচরণ করে না। তারা শিক্ষকদের সম্মান করে। তাদের কথা মন দিয়ে শোনে এবং তাদের আদর্শ অনুসরণ করে। রাফসান এ সকল বৈশিষ্ট্য নিজের মধ্যে ধারণ করে একজন আদর্শ শিক্ষার্থী হতে পারে।"
        },
        {
          "label": "ঘ",
          "question": "উদ্দীপকে বর্ণিত ছাত্র শিক্ষক সম্পর্ক কেমন হওয়া উচিত? পাঠ্যবইয়ের আলোকে বিশ্লেষণ করো।",
          "explanation": "উদ্দীপকে বর্ণিত 'ছাত্র-শিক্ষক' সম্পর্ক\" হওয়া উচিত পিতা-পুত্রের সম্পর্কের মতো । ছাত্র-শিক্ষক সম্পর্ক হলো পিতা-পুত্রের সম্পর্কের মতো। পিতা যেমন সর্বদা পুত্রের কল্যাণ কামনা করেন ও তাকে কল্যাণের পথে চলতে উদ্বুদ্ধ করেন, শিক্ষকও তেমনি তার ছাত্রের কল্যাণ কামনা করেন ও তাকে সৎ পথ দেখান । পুত্র তার পিতা থেকে সম্পদের উত্তরাধিকারী হয়, অন্যদিকে ছাত্রও তার শিক্ষক থেকে জ্ঞানের উত্তরাধিকারী হয় । সন্তান যেমন পিতা থেকে প্রাপ্ত সম্পদের পরিচর্যা করে বড় সম্পদশালী হতে পারে, শিক্ষার্থীও তেমনি শিক্ষক থেকে প্রাপ্ত জ্ঞান সমৃদ্ধ করে বড় জ্ঞানী হতে পারে। উদ্দীপকে এ সম্পর্কের কথাই বলা হয়েছে। উদ্দীপকে ছাত্র-শিক্ষকের সম্পর্কের ব্যাপারে আলোচনা এসেছে। মূলত ছাত্র-শিক্ষক সম্পর্ক একদিকে যেমন পিতা-পুত্রের ন্যায়, অপরদিকে ভৃত্য- মুনিবের ন্যায়। কারণ শুধু শিক্ষকই ছাত্রদের প্রতি দায়িত্ব পালন করবেন বিষয়টি এমন নয়, বরং ছাত্রদেরকেও শিক্ষকের প্রতি অনেকগুলো দায়িত্ব পালন করতে হয়। ছাত্রদেরকে শিক্ষকের প্রতি শ্রদ্ধাশীল, বিনয়ী ও অনুগত হতে হয় । ইসলামের চতুর্থ খলিফা হযরত আলি (রা) বলেছেন, 'যার কাছে আমি একটি শব্দও শিখেছি আমি তার দাস। তিনি ইচ্ছা করলে আমাকে বিক্রি করতে পারেন কিংবা আযাদ করে দিতে পারেন কিংবা ইচ্ছা করলে দাস বানিয়েও রাখতে পারেন।' পরিশেষে বলা যায়, ইসলামে পিতা-মাতার পরেই শিক্ষকের স্থান । তাই ছাত্র-শিক্ষকের সম্পর্ক হবে সুন্দর, মার্জিত ও রুচিশীল। যেখানে একে- অপরের প্রতি অকৃত্রিম শ্রদ্ধা, স্নেহ ও ভালোবাসা বিরাজ করবে।"
        }
      ]
    },
    {
      "number": "11",
      "uddipok": "ইকবাল সাহেব সমাজসেবক লোক হিসেবে বেশ পরিচিত। তিনি সবার কল্যাণে রাস্তার দুপাশে প্রচুর বৃক্ষরোপণ করেন। তিনি বিশ্বাস করেন, এটি একটি সাওয়াবের কাজ। তার এমন কাজ দেখে জনৈক ব্যক্তি বলল, ইকবাল ভাই, আপনার মাঝে সর্বোত্তম মানুষের গুণ বিদ্যমান।",
      "tag": "RPLSC 24",
      "sub_questions": [
        {
          "label": "ক",
          "question": "আল-বুরহান অর্থ কী?",
          "explanation": "আল-বুরহান অর্থ সুস্পষ্ট প্রমাণ ।"
        },
        {
          "label": "খ",
          "question": "কুরআনে হরকত সংযোজন করা হয়েছে কেন?",
          "explanation": "অনারব মুসলমানদের কুরআন তিলাওয়াতের বাধা বা অসুবিধা দূর করার জন্য কুরআনে হরকত সংযোজন করা হয়। হযরত উসমান (রা)-এর সময়ে তৈরিকৃত কুরআনের পাণ্ডুলিপিতে হরকত বা স্বরচিহ্ন ছিল না। ফলে অনারব মুসলমানগণ কুরআন তিলাওয়াতে বেশ অসুবিধার সম্মুখীন হন। ইরাকের উমাইয়া বংশীয় শাসনকর্তা হাজ্জাজ ইবনে ইউসুফ পবিত্র কুরআনে হরকত সংযোজন করে এ অসুবিধা দূর করেন। বস্তুত এটা কুরআনে কোনো নতুন সংযোজন নয় । বরং আগে হরকতসহ পড়া হলেও তা লিখা হতো না। কেননা আরবগণ এমনিই তা বুঝতে পারতেন। হাজ্জাজ ইবনে ইউসুফ উচ্চারিত এসব হরকতসমূহ পবিত্র কুরআনে উল্লেখ করে দেখিয়ে দেন মাত্র। ফলে অনারবগণের জন্যও কুরআন তিলাওয়াতের বাধা অপসারিত হয়।"
        },
        {
          "label": "গ",
          "question": "ইকবাল সাহেবের কর্মকাণ্ডে কীসের প্রতি উৎসাহ দেওয়া হয়েছে? ব্যাখ্যা করো ।",
          "explanation": "নিম্নের অনুরূপঃ জনাব রাফির কর্মকাণ্ডে বৃক্ষরোপণ সম্পর্কিত হাদিসের বাস্তবায়ন পরিলক্ষিত হয়। বৃক্ষরোপণ একটি পুণ্যের কাজ। এ সম্পর্কে একটি হাদিসে বলা হয়েছে, ‘কোনো মুসলমান যদি বৃক্ষরোপণ করে কিংবা কোনো ফসল আবাদ করে এরপর তা থেকে কোনো পাখি, মানুষ বা চতুষ্পদ জন্তু কিছু ভক্ষণ করে তবে তা তার জন্য সদকা হিসেবে গণ্য হবে।' (বুখারি ও মুসলিম) এ হাদিসটি আমাদের বৃক্ষরোপণে উৎসাহিত করে। বৃক্ষের মাধ্যমে মানুষ নানাভাবে উপকৃত হতে পারে। এর মাধ্যমে মানুষ পার্থিব কল্যাণ লাভের পাশাপাশি পরকালীন সাফল্যও লাভ করতে পারে। এ হাদিসের বাস্তবায়নই জনাব রাফির কর্মকাণ্ডে লক্ষণীয় । উদ্দীপকের জনাব রাফি বাড়ির পাশের সরকারি রাস্তার দু'পাশে বেশকিছু গাছের চারা রোপণ করেন, যাতে গাছের ছায়ায় পথিক বিশ্রাম নিতে পারে, পাখিরা বাসা তৈরি করতে পারে, অন্য প্রাণীরাও ফল খেতে পারে।” তার এমন চিন্তাচেতনা এবং কর্মকাণ্ড বৃক্ষরোপণ সম্পর্কিত হাদিসের শিক্ষার বহিঃপ্রকাশ। আর ইসলামের দৃষ্টিতে তার এ কাজটিকে সদকা বলা যায়। কারণ হাদিসে বলা হয়েছে, ‘কোনো মুসলমান বৃক্ষরোপণ করলে বা ফসল আবাদ করলে তা তার সদকাহ লাভের কারণ হতে পারে। কারণ পশু- পাখি, জীব-জন্তু ও কীট-পতঙ্গ বৃক্ষের ফল, ক্ষেতের ফসল খেয়ে জীবনধারণ করে। এতে বৃক্ষরোপণকারী ও ফসল আবাদকারী সাওয়াব (পুণ্য) লাভ করে। ঐ ফল-ফসল দান করে দিলে যে সাওয়াব হতো, পশুপাখি বা মানুষের খাওয়ার ফলে আল্লাহ তায়ালা তার আমলনামায় সে পরিমাণ সাওয়াব লিখে দেন। তাই বলা যায়, বৃক্ষরোপণ সম্পর্কিত হাদিসের যথার্থ শিক্ষা জনাব রাফির কর্মকাণ্ডে বিদ্যমান ।"
        },
        {
          "label": "ঘ",
          "question": "জনৈক ব্যক্তির মন্তব্য সংশ্লিষ্ট হাদিসের আলোকে বিশ্লেষণ করো।",
          "explanation": "জনৈক ব্যক্তির মন্তব্য সর্বোত্তম মানুষ সম্পর্কিত হাদিসের আলোকে - যথার্থ। সর্বোত্তম মানুষ সম্পর্কিত হাদিসে রাসুল (স) বলেন, “আমি কি তোমাদের ভালো লোকদের সম্পর্কে অবহিত করবো না? তাঁরা (সাহাবিগণ) বললেন, হে আল্লাহর রাসুল! হ্যাঁ, বলে দিন। তিনি বললেন, তোমাদের মধ্যে ভালো লোক তারা, যাদের দেখলে আল্লাহর কথা স্মরণ হয়।” (ইবনে মাজাহ) এ হাদিসের কথার সাথে সাদৃশ্যপূর্ণ মন্তব্যটি করেছেন উদ্দীপকের জনৈক ব্যক্তি। উদ্দীপকের জনৈক ব্যক্তি ইকবাল সাহেবের বৃক্ষরোপণ সম্পর্কে মন্তব্য করতে গিয়ে বলেন, ইকবাল ভাই আপনার মাঝে সর্বোত্তম মানুষের গুণ বিদ্যমান। তার কথাটি যথার্থ। কেননা রাসুল (স) হাদিসে সবচেয়ে উত্তম মানুষের বৈশিষ্ট্য বর্ণনা করেছেন। আর তা হলো যাঁদের দেখলে আল্লাহ তায়ালার কথা স্মরণ হয়। ঐসব ব্যক্তির চাল-চলন, আচার-ব্যবহার, পোশাক-পরিচ্ছদ, কাজ-কর্ম হয় ইসলাম অনুসারে। তাদের কাজ-কর্ম আমাদের ভালো ও সৎকাজ করতে অনুপ্রাণিত করে। যেমনটা ইকবাল সাহেবের কাজ মানুষকে বৃক্ষরোপণের প্রতি উৎসাহ যোগাবে। আর এ ধরনের মানুষদের দেখলে আল্লাহর কথা স্মরণ হয়। কারণ তারা আল্লাহর ভালোবাসা অর্জন করতে সবসময় ভালো ভালো কাজ করে থাকেন । তাই বলা যায়, জনৈক ব্যক্তির মন্তব্যটি সর্বোত্তম মানুষ সম্পর্কিত হাদিসের আলোকে যথার্থ। আর আমাদের উচিত এ ধরনের মানুষদের বন্ধু হিসেবে গ্রহণ করা ।"
        }
      ]
    }
  ]
}