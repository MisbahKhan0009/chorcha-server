{
  "title": "ঢাকা বোর্ড ২০২২",
  "subtitle": "জীববিজ্ঞান (8)",
  "questions": [
    {
      "number": "1",
      "uddipok": "করোনাকালীন সময়ে কৃষি বিশ্ববিদ্যালয়ের ছাত্র ফয়সাল শিক্ষাজীবন শেষে মাশরুম ও স্ট্রবেরীর চাষ শুরু করে। পরবর্তীতে সে তার বাড়ির পাশের পুকুরে রুই মাছের চাষও করতে থাকে। সে এখন সফল উদ্যোক্তা।",
      "tag": "DB 22",
      "sub_questions": [
        {
          "label": "ক",
          "question": "জীবাশ্মবিজ্ঞান কী?",
          "explanation": "প্রাগৈতিহাসিক জীবের বিবরণ এবং জীবাশ্ম সম্পর্কিত বিজ্ঞানই হলো জীবাশ্মবিজ্ঞান।"
        },
        {
          "label": "খ",
          "question": "প্রজাতির টিকে থাকায় বিবর্তন কেন গুরুত্বপূর্ণ?",
          "explanation": "বিবর্তনের মাধ্যমে নতুন প্রজাতির উদ্ভবকালে অনেক প্রজাতি কালের গর্ভে হারিয়ে যায়। যেমনটি ঘটেছে ডাইনোসরের ক্ষেত্রে। যে প্রজাতি সময়ের সাথে ঘটা পরিবেশের পরিবর্তনের সাথে নিজেকে অভিযোজিত বা খাপ খাইয়ে নিতে পারে পরিবেশে তার টিকে থাকার ক্ষমতা তত বেশি। কারণ পরিবর্তিত পরিবেশে জীব তার নিজের যে পরিবর্তন ঘটিয়ে টিকে থাকে তাকেই বিবর্তন বলে। এ কারণেই প্রজাতির টিকে থাকায় বিবর্তন গুরুত্বপূর্ণ।"
        },
        {
          "label": "গ",
          "question": "উদ্দীপকে শেষের জীবটির নামকরণের পদ্ধতি ব্যাখ্যা করো।",
          "explanation": "উদ্দীপকের শেষের জীবটি হলো রুই মাছ। এর বৈজ্ঞানিক নাম- Labeo rohita। এই জীবটির নামকরণে ক্যারোলাস লিনিয়াস প্রদত্ত এবং ICZN কর্তৃক স্বীকৃত দ্বিপদ নামকরণ পদ্ধতি অনুসরণ করা হয়েছে যা নিম্নরূপ- i. নামকরণ অবশ্যই ল্যাটিন ভাষায় কিংবা ল্যাটিন ভাষার মতো করে উপস্থাপন করতে হবে। ii. বৈজ্ঞানিক নামের দুটি অংশ থাকবে, প্রথম Labeo অংশটি গণ- নাম এবং rohita অংশটি প্রজাতি নাম। iii. এটি অনন্য নাম, এ নামে অন্য আর কোনো জীব নেই এবং সার্বজনীন, সকল ভাষায় এটি এভাবে ব্যবহৃত হবে। iv. এই নামের প্রথম অংশের আদ্যক্ষর বড় হরফ অর্থাৎ L এবং বাকি অক্ষরগুলো ছোট হরফের এবং দ্বিতীয় অংশের সবগুলোই ছোট হরফের হবে। v.. মুদ্রণের সময় নামটিকে ইটালিক অক্ষরে লিখতে হয়। যেমন: Labeo rohita. vi. হাতে লেখার সময় এর গণ ও প্রজাতি-পদের নিচে আলাদাভাবে দাগ দিতে হবে। যেমন: Labeo rohita. vii. প্রথমে যে বিজ্ঞানী এর বিজ্ঞানসম্মত নাম দিয়েছেন তার নাম অনুযায়ীই এটি গৃহীত এবং এই নামের শেষে উক্ত বিজ্ঞানীর নাম সংক্ষিপ্ত আকারে সংযোজিত হবে।"
        },
        {
          "label": "ঘ",
          "question": "উদ্দীপকে জীবগুলোর রাজ্যতাত্ত্বিক তুলনা বিশ্লেষণ করো।",
          "explanation": "উদ্দীপকে ফয়সাল ও তার চাষকৃত জীবগুলো হলো মাশরুম, স্ট্রবেরি ও রুই মাছ। মাশরুম ফানজাই রাজ্যের, স্ট্রবেরি প্লানটি রাজ্যের এবং ফয়সাল ও রুই মাছ অ্যানিমেলিয়া রাজ্যের অন্তর্ভুক্ত জীব। নিচে এদের রাজ্যতাত্ত্বিক তুলনা বিশ্লেষণ করা হলো- ফানজাই রাজ্যের অধিকাংশ, জীবই স্থলজ, মৃতজীবী বা পরজীবী। এদের দেহ এককোষী অথবা মাইসেলিয়াম দিয়ে গঠিত। এদের নিউক্লিয়াস সুগঠিত এবং কোষপ্রাচীর কাইটিন নির্মিত। এই রাজ্যের জীবদের ক্লোরোপ্লাস্ট অনুপস্থিত এবং খাদ্যগ্রহণ শোষণ পদ্ধতিতে ঘটে। আবার প্লানটি রাজ্যের জীবেরা প্রকৃত নিউক্লিয়াসযুক্ত সালোকসংশ্লেষণকারী। এদের দেহে উন্নত টিস্যুতন্ত্র বিদ্যমান। এদের ভ্রূণ সৃষ্টি হয় এবং তা থেকে ডিপ্লয়েড পর্যায় শুরু হয়। এরা সপুষ্পক উদ্ভিদ। অপরদিকে, অ্যানিমেলিয়া রাজ্যের জীবগুলো নিউক্লিয়াসবিশিষ্ট ও বহুকোষী জীব। এদের কোষে কোনো জড় কোষপ্রাচীর, প্লাস্টিড ও কোষগহ্বর নেই। প্লাস্টিড না থাকায় এরা হেটারোট্রফিক অর্থাৎ পরভোজী। এরা প্রধানত যৌন জননের মাধ্যমে বংশবৃদ্ধি করে। পরিণত ডিপ্লয়েড পুরুষ এবং স্ত্রী প্রাণীর জননাঙ্গ থেকে হ্যাপ্লয়েড গ্যামেট উৎপন্ন হয়। ভ্রণ বিকাশকালীন সময়ে ভূণীয় স্তর সৃষ্টি হয়।"
        }
      ]
    },
    {
      "number": "2",
      "uddipok": "",
      "tag": "DB 22",
      "sub_questions": [
        {
          "label": "ক",
          "question": "উড ফাইবার কাকে বলে?",
          "explanation": "জাইলেমে অবস্থিত স্ক্লেরেনকাইমা কোষকে উড ফাইবার বলে।"
        },
        {
          "label": "খ",
          "question": "ট্রাকিড, ভেসেল থেকে ভিন্ন কেন? ব্যাখ্যা করো।",
          "explanation": "গঠনগত কারণে ট্রাকিড, ভেসেল থেকে ভিন্ন। কারণ ট্রাকিড কোষ লম্বা, এর প্রান্তদ্বয় সরু ও সুঁচালো। এর প্রাচীরে লিগনিন জমা হয়ে পুরু হয় এবং অভ্যন্তরীণ গহ্বর বদ্ধ হয়ে যায়। অপরদিকে ভেসেল কোষ খাটো চোঙের মতো। কোষগুলো একটির মাথায় আরেকটি সজ্জিত হয় এবং প্রান্তীয় প্রাচীরটি গলে গিয়ে একটি দীর্ঘ নলের মতো অঙ্গের সৃষ্টি করে।"
        },
        {
          "label": "গ",
          "question": "চিত্র 'Y' তে অবস্থিত পেশির গঠন বৈশিষ্ট্য ব্যাখ্যা করো।",
          "explanation": "উদ্দীপকে উল্লিখিত চিত্র-Y তে অবস্থিত পেশিটি হলো ঐচ্ছিক পেশি। নিচে এর গঠন বৈশিষ্ট্য ব্যাখ্যা করা হলো- ঐচ্ছিক পেশিতে মাতৃকা অনুপস্থিত। এর কোষগুলো নলাকার, সরু, লম্বা ও তত্ত্বময়। তন্তুগুলোকে মায়োফাইব্রিল বলে। কোষের সাইটোপ্লাজমে এক বা একাধিক নিউক্লিয়াস থাকে। এ পেশির কোষ সারকোলেমা নামক বিশেষ কোষপর্দা দ্বারা আবৃত। ঐচ্ছিক পেশির টিস্যুর কোষগুলো শাখাবিহীন ও আড়াআড়ি ডোরাযুক্ত হয়। এই ডোরা থাকার কারণে এদের ডোরাকাটা বা কঙ্কাল পেশিও বলা হয়। এছাড়াও এদের অন্যতম বৈশিষ্ট্য হলো এরা প্রাণীর ইচ্ছানুযায়ী সংকুচিত ও প্রসারিত হতে পারে।"
        },
        {
          "label": "ঘ",
          "question": "উদ্দীপকে 'X' ও 'Z' এর মধ্যকার কার্যগত ভিন্নতা বিশ্লেষণ করো।",
          "explanation": "উদ্দীপকের 'X' ও 'Z' চিত্র দুটি যথাক্রমে কলামনার আবরণী টিস্যু ও নিউরন বা স্নায়ু টিস্যু। নিচে এদের মধ্যকার কার্যগত ভিন্নতা বিশ্লেষণ করা হলো- আবরণী টিস্যু অঙ্গকে আবৃত করে রাখে এবং সেটিকে বাইরের আঘাত থেকে রক্ষা করে। এই টিস্যু বিভিন্ন পদার্থ ক্ষরণ বা নিঃসরণ করে এবং শোষণ করে থাকে। আবরণী টিস্যু কোষীয় স্তর পেরিয়ে সুনির্দিষ্ট পদার্থের পরিবহন ঘটায়। অপরদিকে, স্নায়ু টিস্যু পরিবেশ থেকে উদ্দীপনা যেমন- তাপ, স্পর্শ, চাপ ইত্যাদি গ্রহণ করে দেহের ভিতরে মস্তিষ্কে বহন করে এবং মস্তিষ্কের বিশ্লেষণের পর সিদ্ধান্ত অনুযায়ী উপযুক্ত কাজ করে থাকে। স্নায়ু টিস্যুতে অবস্থিত সিন্যাপসের মধ্য দিয়ে একটি স্নায়ু টিস্যু থেকে উদ্দীপনা পরবর্তী স্নায়ু টিস্যুতে পরিবাহিত হয়। স্নায়ু টিস্যুটি উদ্দীপনা গ্রহণ করে মস্তিষ্কে প্রেরণ করে এবং মস্তিষ্ক তাতে সাড়া দেয়। উচ্চতর প্রাণীতে স্নায়ু টিস্যু স্মৃতি সংরক্ষণ করা সহ দেহের বিভিন্ন অঙ্গের কাজ নিয়ন্ত্রণ এবং তাদের মধ্যে সমন্বয় সাধন করে। আবরণী টিস্যু ও স্নায়ু টিস্যুর মধ্যে উপরিউক্ত কার্যগত ভিন্নতাগুলো লক্ষ করা যায়।"
        }
      ]
    },
    {
      "number": "3",
      "uddipok": "",
      "tag": "DB 22",
      "sub_questions": [
        {
          "label": "ক",
          "question": "কিউটিকল কাকে বলে?",
          "explanation": "উদ্ভিদের বহিঃত্বকে বিশেষ করে পাতার উপরে ও নিচে কিউটিনের যে আবরণ থাকে তাকে কিউটিকল বলে।"
        },
        {
          "label": "খ",
          "question": "নিষ্ক্রিয় শোষণ থেকে সক্রিয় শোষণ আলাদা কেন?",
          "explanation": "নিষ্ক্রিয় শোষণ প্রক্রিয়ায় উদ্ভিদের মূলরোম ইমবাইবিশন ও অভিস্রবণ প্রক্রিয়ায় লবণ শোষণ করে। তাছাড়া এই শোষণ প্রক্রিয়ায় বিপাকীয় শক্তির প্রয়োজন হয় না। অপরদিকে সক্রিয় শোষণের ক্ষেত্রে খনিজ লবণ পরিবহনের জন্য কোষে উৎপন্ন বিপাকীয় শক্তির প্রয়োজন হয়। এজন্যই নিষ্ক্রিয় শোষণ থেকে সক্রিয় শোষণ আলাদা।"
        },
        {
          "label": "গ",
          "question": "চিত্র 'F'-এ উৎপন্ন শক্তির প্রবাহ চিত্র লেখো।",
          "explanation": "নিম্মের অনুরূপ। উদ্দীপকে B প্রক্রিয়া দ্বারা সবাত শ্বসন প্রক্রিয়াকে বোঝানো হয়েছে। সবাত শ্বসন প্রক্রিয়ায় শ্বসনিক বস্তু জারিত হয়ে শক্তি (ATP) উৎপন্ন হয়। নিচে শ্বসন প্রক্রিয়ায় 'ATP উৎপন্ন হওয়ার প্রবাহচিত্র অঙ্কন করা হলো-"
        },
        {
          "label": "ঘ",
          "question": "জীবজগতে চিত্র 'E' ও 'F' এর প্রক্রিয়া দুটি একে অপরের পরিপূরক- মূল্যায়ন করো।",
          "explanation": "উদ্দীপকের 'E' এবং 'F' চিত্র দু'টি যথাক্রমে সালোকসংশ্লেষণ এবং শ্বসন। প্রক্রিয়া দুটি একে অপরের পরিপূরক। নিচে তা মূল্যায়ন করা হলো- সালোকসংশ্লেষণ প্রক্রিয়া সবুজ উদ্ভিদে ঘটে থাকে। এ প্রক্রিয়ায় সূর্যালোক, CO 2 , পানি এবং ক্লোরোফিল আবশ্যক। সূর্যালোকের উপস্থিতিতে পানি ও CO₂ এর রাসায়নিক বিক্রিয়ার মাধ্যমে সবুজ উদ্ভিদের পাতায় শর্করা জাতীয় খাদ্য ( C 6 H 12 O 6 ) \\left(\\mathrm{C}_{6} \\mathrm{H}_{12} \\mathrm{O}_{6}\\right) ( C 6 ​ H 12 ​ O 6 ​ ) তৈরি হয়। এ ধরনের খাদ্য তৈরির প্রক্রিয়াই হলো সালোকসংশ্লেষণ। CO₂ এর অনুপস্থিতিতে সবুজ উদ্ভিদ এ শর্করা জাতীয় খাদ্য তৈরি করতে পারে না। সালোকসংশ্লেষণের সময় শর্করা তৈরির পাশাপাশি O₂ উৎপন্ন হয়ে থাকে। সালোকসংশ্লেষণে ব্যবহৃত CO₂ শ্বসনের ফলেই তৈরি হয়ে। থাকে। সকল জীবকোষেই শ্বসন ক্রিয়া দিন-রাত ২৪ ঘণ্টা চলতে থাকে। শ্বসন ক্রিয়ায় শর্করা, তথা গ্লুকোজ অক্সিজেনের মাধ্যমে জারিত হয়ে শক্তি ও CO₂ উৎপন্ন করে। শ্বসনে ব‍্যবহৃত শর্করা (গ্লুকোজ) ও O₂ সালোকসংশ্লেষণেই তৈরি হয়ে থাকে। তাই দেখা যায় যে, সালোকসংশ্লেষণে শর্করা এবং O₂ তৈরি না হলে শ্বসন ক্রিয়া বন্ধ হয়ে যেত। আবার শ্বসন ক্রিয়ার ফলে CO₂ তৈরি না হলে সালোকসংশ্লেষণও ঘটত না। সুতরাং, উদ্দীপকের প্রক্রিয়া দু'টি অর্থাৎ সালোকসংশ্লেষণ ও শ্বসন একে অপরের পরিপূরক।"
        }
      ]
    },
    {
      "number": "4",
      "uddipok": "",
      "tag": "DB 22",
      "sub_questions": [
        {
          "label": "ক",
          "question": "দন্তমজ্জা কাকে বলে?'",
          "explanation": "ডেন্টিনের ভিতরের ফাঁপা নরম অংশকে দন্তমজ্জা বলে।"
        },
        {
          "label": "খ",
          "question": "সমপরিমাণ পায়েসে ভাতের চেয়ে খাদ্যমান বেশি কেন?",
          "explanation": "পায়েস তৈরিতে দুধের সাথে চাল ও চিনি মিশিয়ে একত্রে রান্না করতে হয়। গবেষণায় দেখা গেছে, দুই বা ততোধিক খাদ্য উপাদানকে একত্রে রান্না করলে তার খাদ্যমান বেড়ে যায়। শর্করাজাতীয় খাদ্য চাল ও চিনির সাথে আমিষজাতীয় খাদ্য দুধ মিশিয়ে রান্না করে পায়েস তৈরি হয় বলে সমপরিমাণ পায়েসে ভাতের চেয়ে খাদ্যমান বেশি থাকে।"
        },
        {
          "label": "গ",
          "question": "চিত্র 'X' এর চিহ্নিত চিত্র অঙ্কন করো।",
          "explanation": "উদ্দীপকে চিত্র: X দ্বারা পরিপাকতন্ত্রকে বোঝানো হয়েছে। নিচে পরিপাকতন্ত্রের একটি চিহ্নিত চিত্র অঙ্কন করা হলো-"
        },
        {
          "label": "ঘ",
          "question": "উদ্দীপকের 'S' ও 'T' অংশে খাদ্য পরিপাকে এনজাইমের ভূমিকা মূল্যায়ন করো।",
          "explanation": "উদ্দীপকের 'S' ও 'T' নির্দেশিত অংশ দুটি যথাক্রমে পাকস্থলি ও ক্ষুদ্রান্ত্র। পাকস্থলি ও ক্ষুদ্রান্ত্রের খাদ্য পরিপাকে এনজাইম গুরুত্বপূর্ণ ভূমিকা পালন করে থাকে। পাকস্থলির প্রাচীরে অবস্থিত গ্যাস্ট্রিক গ্রন্থি থেকে ক্ষরিত গ্যাস্ট্রিক রসে প্রোটিন পরিপাককারী এনজাইম পেপসিন নিষ্ক্রিয় থাকে। এই পেপসিন পেপসিনোজেন রূপে নিঃসৃত হয়, যা HCI এসিডের সহায়তায় সক্রিয় পেপসিনে পরিণত হয়। পেপসিন প্রোটিনকে প্রোটিওজ ও পেপটোনে পরিণত করে। পাকস্থলিতে রেনিন নামক এনজাইম দুধের প্রোটিন কেসিনকে ক্যালসিয়ামের উপস্থিতিতে 'প্যারাকেসিনে পরিণত করে। আবার ক্ষুদ্রান্ত্র হতে শর্করা, লিপিড ও প্রোটিন জাতীয় খাদ্যের পরিপাকের এনজাইম ক্ষরিত হয়। শর্করা পরিপাকের প্রধান এনজাইম হলো অ্যামাইলেজ, মল্টেজ ও সুক্রেজ। এগুলো জটিল শর্করাকে সরল শর্করায় পরিণত করে। লিপিড পরিপাকের এনজাইম হলো লাইপেজ, ফসফোলাইপেজ ইত্যাদি। এরা লিপিডকে ভেঙ্গে ফ্যাটি এসিড ও গ্লিসারলে পরিণত করে। প্রোটিন পরিপাকের এনজাইম অ্যামিনোট্রিপসিন, ট্রাইপেপটাইডেজ, ডাইপেপটাইডেজ ইত্যাদি পেপটোনকে ভেঙ্গে অ্যামিনো এসিড মুক্ত করে। এভাবে উদ্দীপকের S ও অর্থাৎ পাকস্থলি ও ক্ষুদ্রান্ত্রের খাদ্য পরিপাকে এনজাইম ভূমিকা পালন করে থাকে।"
        }
      ]
    },
    {
      "number": "5",
      "uddipok": "",
      "tag": "DB 22",
      "sub_questions": [
        {
          "label": "ক",
          "question": "পরিবৃত্তি কাকে বলে?",
          "explanation": "পৃথিবীতে অবস্থিত দুটি জীবের মধ্যে যে পার্থক্য দেখা যায় তাকে পরিবৃত্তি বলে।"
        },
        {
          "label": "খ",
          "question": "মেয়েরা সাধারণত সেক্স-লিংকড রোগে আক্রান্ত হয় না কেন?",
          "explanation": "সেক্স-লিংকড রোগগুলো সাধারণত X ক্রোমোজোমে অবস্থিত জিনের মিউটেশনের কারণে হয়। মেয়েদের যেহেতু দুটি X ক্রোমোজোম থাকে, সেহেতু একটি X ক্রোমোজোমে মিউটেশন থাকলেও আরেকটি X ক্রোমোজোম স্বাভাবিক থাকার কারণে রোগ লক্ষণ প্রকাশ পায় না। দুটি X ক্রোমোজোমে একই সাথে একই রোগের মিউটেশন থাকার সম্ভাবনা খুবই কম বলে মেয়েরা সাধারণত সেক্স-লিংকড রোগে আক্রান্ত হয় না।"
        },
        {
          "label": "গ",
          "question": "চিত্র 'L' দ্বারা সৃষ্ট অঙ্গটির চিহ্নিত চিত্র অঙ্কন করো।",
          "explanation": "নিম্মের অনুরূপ। উদ্দীপকে উল্লিখিত অঙ্গটি হলো হৃৎপিণ্ড। নিচে হৃৎপিণ্ডের লম্বচ্ছেদের চিহ্নিত চিত্র অঙ্কন করা হলো-"
        },
        {
          "label": "ঘ",
          "question": "উদ্দীপকে চিত্র 'M' এর উপর চিত্র 'N' এর প্রভাব বিশ্লেষণ করো।",
          "explanation": "উদ্দীপকের M ও N চিত্রে যথাক্রমে রক্তকণিকা ও কোলেস্টেরলকে দেখানো হয়েছ। কোলেস্টেরল লিপোপ্রোটিন নামক যৌগ সৃষ্টির মাধ্যমে রক্তে প্রবাহিত হয়। রক্তে কোলেস্টেরলের মাত্রা বেশি হলে তা রক্তনালির গাত্রে জমা হয়ে রক্তনালির পথকে সরু করে দেয়। ফলে শরীরে রক্তচাপ বাড়ে এবং রক্ত সরবরাহ কমে যায়। এর ফলে বিভিন্ন হৃদরোগ দেখা দেয়। তিন প্রকার কোলেস্টেরলের মধ্যে LDL কে বলা হয় খারাপ কোলেস্টেরল। এটি হৃদরোগের ঝুঁকি বাড়ায়। HDL নামক কোলেস্টেরল হৃদরোগের ঝুঁকি কমায়। রক্তে উচ্চমাত্রায় কোলেস্টেরল থাকলে তা হৃৎপিণ্ড এবং রক্ত সংবহনের বিশৃঙ্খলার সৃষ্টি করে। আবার ট্রাইগ্লিসারাইড নামক কোলেস্টেরল চর্বি হিসেরে রক্তের প্লাজমায় অবস্থান করে। হৃৎপিণ্ডের করোনারি ধমনিগাত্রে এই চর্বি জমা হলে ধমনিতে স্বাভাবিক রক্তপ্রবাহ না ঘটার পাশাপাশি হৃৎপিণ্ডে পর্যাপ্ত অক্সিজেন এবং খাদ্যসার পায় না ফলে হৃৎপিণ্ড ক্ষতগ্রস্ত হয়।"
        }
      ]
    },
    {
      "number": "6",
      "uddipok": "খাদ্য তৈরি ও সংরক্ষণে ভেজাল মেশানো বাংলাদেশের এক ভয়াবহ সমস্যা। অভিনব কায়দায় অসাধু ব্যক্তিরা খাদ্য তৈরি ও সংরক্ষণে ব্যবহার করছে ফরমালিন, বাণিজ্যিক রং, কীটনাশক ইত্যাদি। এসব ভেজাল খাবার গ্রহণের ফলে প্রতিবছর ডায়াবেটিস ক্যান্সার ও কিডনি রোগীর সংখ্যা দিন দিন বৃদ্ধি পাচ্ছে।",
      "tag": "DB 22",
      "sub_questions": [
        {
          "label": "ক",
          "question": "আল্ট্রাফিলট্রেট কাকে বলে?",
          "explanation": "বৃক্কের নেফ্রনে অবস্থিত গ্লোমেরুলাস, ছাঁকনির মতো কাজ করার মাধ্যমে রক্ত থেকে যে পরিদ্রুত তরল উৎপন্ন করে তাকে আল্ট্রাফিলট্রেট বলে।"
        },
        {
          "label": "খ",
          "question": "হার্ট অ্যাটাক কেন হয়?",
          "explanation": "যখন কারো হৃদযন্ত্রের কোনো অংশ রক্ত জমাট বাঁধার কারণে রক্ত প্রবাহ বন্ধ হয়ে যায় কিংবা বাধাগ্রস্ত হয় তখন হৃৎপিণ্ডের কোষ বা হৃদপেশি ক্ষতিগ্রস্ত হয়। এর ফলেই হার্ট অ্যাটাক ঘটে।"
        },
        {
          "label": "গ",
          "question": "উদ্দীপকে শেষের অঙ্গাণুটির এককের চিহ্নিত চিত্র অঙ্কন করো।",
          "explanation": "নিম্নের অনুরূপঃ উদ্দীপকের অঙ্গটি হলো কিডনি বা বৃক্ক। বৃক্কের কার্যকরী একক হলো নেফ্রন। নিচে নেফ্রনের চিহ্নিত চিত্র অঙ্কন করা হলো—"
        },
        {
          "label": "ঘ",
          "question": "\"খাদ্যে অতিমাত্রায় রাসায়নিক পদার্থ ও রঞ্জকের ব্যবহার মানব স্বাস্থ্যের জন্য ঝুঁকিপূর্ণ\"- মূল্যায়ন করো।",
          "explanation": "উদ্দীপকে উল্লিখিত আলোচিত বিষয়বস্তু হলো- 'খাদ্যে ভেজাল'। বর্তমানে বাজারে অনৈতিকভাবে খাদ্যে বিভিন্ন ধরনের ক্ষতিকর ও অস্বাস্থ্যকর রাসায়নিক পদার্থ ও রঞ্জক পদার্থ অতিমাত্রায় ব্যবহার করে তা বিক্রি করা হচ্ছে। এর ফলে জনস্বাস্থ্য হুমকির সম্মুখীন হচ্ছে। বাণিজ্যিকভাবে কাপড় বা রঙের 'কাজে ব্যবহৃত রং বিভিন্ন প্রকার খাদ্যদ্রব্য যেমন- আইসক্রিম, গোলা আইসক্রিম, লজেন্স, বেগুনি ইত্যাদিতে ব্যবহারের ফলে যকৃতের কার্যকারিতা নষ্ট এবং যকৃতের বিভিন্ন রোগের সৃষ্টি হচ্ছে। ফরমালিন দিয়ে মাছ, ফল, সবজি ইত্যাদি সংরক্ষণ করা হচ্ছে এবং সেগুলো খাওয়ার ফলে এ বিষাক্ত যৌগটি আমাদের দেহে প্রবেশ করছে। যার ফলে আমাদের নানারকম জটিল উপসর্গের কারণসহ ক্যান্সার রোগ সৃষ্টি হচ্ছে। আবার মজুদ খাদ্য ও সবজিতে ব্যবহৃত কীটনাশক খাদ্যের সাথে মানবদেহে প্রবেশ করে মানব স্বাস্থ্যে বিশেষ করে শিশুদের স্বাস্থ্যের অত্যন্ত ক্ষতিসাধন করছে। শিশুদের শরীরের বাড়ন্ত কোষে এগুলোর বিষাক্ততা বিরূপ প্রভাব ফেলছে। এর ফলে শিশুরা নানারকম অসুস্থতায় ভোগে এবং তাদের মনের বিকাশ ব্যাহত হয়। সুতরাং ভেজাল খাদ্যদ্রব্য গ্রহণ করলে বিভিন্ন ধরনের শারীরিক সমস্যা হতে পারে। উপরোক্ত আলোচনা থেকে স্পষ্ট যে, খাদ্যে অতিমাত্রায় রাসায়নিক পদার্থ ও রঞ্জকের ব্যবহার মানব স্বাস্থ্যের জন্য ঝুঁকিপূর্ণ।"
        }
      ]
    },
    {
      "number": "7",
      "uddipok": "",
      "tag": "DB 22",
      "sub_questions": [
        {
          "label": "ক",
          "question": "ক্লিভেজ কী?",
          "explanation": "নিষিক্ত ডিম্বাণু বা জাইগোটের কোষ বিভাজনই ক্লিভেজ।"
        },
        {
          "label": "খ",
          "question": "বহিঃনিষেক থেকে অন্তঃনিষেক পৃথক হয় কেন?",
          "explanation": "বহিঃনিষেক প্রক্রিয়া প্রাণিদেহের বাইরে সংঘটিত হয় এবং এ ধরনের নিষেক সাধারণত পানিতে বাস করে এমন প্রাণীর মধ্যেই সীমাবদ্ধ। অপরদিকে অন্তঃনিষেক স্ত্রী প্রাণীর জননাঙ্গে সংঘটিত হয়। সাধারণত শারীরিক মিলনের মাধ্যমে পুরুষ প্রাণী তার শুক্রাণু স্ত্রী জননাঙ্গে প্রবেশ করিয়ে এ ধরনের নিষেক ঘটায়। তাই বহিঃনিষেক থেকে অন্তঃনিষেক পৃথক হয়।"
        },
        {
          "label": "গ",
          "question": "উদ্দীপকে 'O' চিহ্নিত অংশে গ্যামেট সৃষ্টির প্রক্রিয়াটি ব্যাখ্যা করো।",
          "explanation": "উদ্দীপকের 'O' চিহ্নিত অংশটি হলো গর্ভাশয়। গর্ভাশয়ে গ্যামেট তথা ডিম্বাণু সৃষ্টির প্রক্রিয়া ব্যাখ্যা করা হলো- গর্ভাশয়ের অভ্যন্তরে ডিম্বক থাকে যেখানে স্ত্রীজনন মাতৃকোষ (2n) সৃষ্টি 'হয়। এ কোষটি (2n) মায়োসিস বিভাজন প্রক্রিয়ায় চারটি হ্যাপ্লয়েড কোষ (n) সৃষ্টি করে। সর্বনিম্ন কোষটি ছাড়া বাকি তিনটি কোষ বিনষ্ট হয়ে যায়। জীবিত কোষটির (n) নিউক্লিয়াস মাইটোসিস বিভাজনের মাধ্যমে দু'টি নিউক্লিয়াসে পরিণত এবং ভূণথলির দু'মেরুতে অবস্থান নেয়। এবার এ দু'টি নিউক্লিয়াসের প্রতিটি পরপর দু'বার বিভক্ত হয়ে চারটি করে নিউক্লিয়াসের (n) সৃষ্টি করে। এরপর দুই মেরু হতে একটি করে নিউক্লিয়াস ভ্রূণথলির কেন্দ্রস্থলে এসে মিলিত হয়ে গৌণ কেন্দ্রিকা (2n) সৃষ্টি করে। দুই মেরুর নিউক্লিয়াসগুলো সামান্য সাইটোপ্লাজম সহকারে কোষের সৃষ্টি করে। ডিম্বকরন্দ্রের দিকের কোষ তিনটিকে গর্ভযন্ত্র বলে, যার মাঝের বড় কোষটিই হলো ডিম্বাণু (n) এবং অন্য কোষ দু'টিকে সহকারী কোষ (n) বলে। এভাবেই গর্ভাশয়ে বিদ্যমান ভূণথলির অভ্যন্তরে গ্যামেট বা ডিম্বাণুর সৃষ্টি হয়।"
        },
        {
          "label": "ঘ",
          "question": "উদ্দীপকে 'M' ও 'N' প্রক্রিয়া দুটির ফলাফল তুলনা করো।",
          "explanation": "উদ্দীপকের চিত্রে প্রদর্শিত M ও N প্রক্রিয়া দুটি যথাক্রমে স্ব-পরাগায়ন ও পর-পরাগায়ন। প্রক্রিয়া দুটির ফলাফল নিচে তুলনা করা হলো- স্ব-পরাগায়নের ফলে পরাগরেণুর অপচয় কম হয়, পরাগায়নের জন্য বাহকের উপর নির্ভর করতে হয় না এবং পরাগায়ন নিশ্চিত হয়। এর ফলে নতুন উদ্ভিদ উৎপন্ন হয় তাতে বৈশিষ্ট্যেরও কোনো পরিবর্তন আসে না বলে প্রজাতির গুণাগুণ অক্ষুন্ন থাকে। এভাবেই কোনো একটি প্রজাতির চরিত্রগত বিশুদ্ধতা বজায় থাকে। তবে নতুন প্রজন্মের উদ্ভিদে নতুন গুণের আবির্ভাব ঘটে না। নতুন প্রজন্মের গাছ কম জীবনীশক্তি সম্পন্ন বীজের সৃষ্টি করে। নতুন গাছের অভিযোজন ক্ষমতা কমে যায় এবং অচিরে প্রজাতির বিলুপ্তি ঘটে। অপরদিকে, পর-পরাগায়নের ফলে নতুন চরিত্রের সৃষ্টি হয়, বীজের অঙ্কুরোদগমের হার বৃদ্ধি পায়, বীজ অধিক জীবনীশক্তি সম্পন্ন হয় ও নতুন প্রজাতির সৃষ্টি হয়। দুটি ভিন্ন গুণসম্পন্ন গাছের মধ্যে পরাগায়ন ঘটে, তাই এর ফলে যে বীজ উৎপন্ন হয় তা নতুন গুণসম্পন্ন হয়। এ বীজ থেকে যে গাছ জন্মায় তাও নতুন গুণসম্পন্ন হয়। একারণে এসব গাছের নতুন ভ্যারাইটির সৃষ্টি হয়। তবে এটি বাহক নির্ভর প্রক্রিয়া হওয়ায় পরাগায়নের নিশ্চয়তা থাকে না, এতে প্রচুর পরাগরেণুর অপচয় ঘটে ফলে প্রজাতির বিশুদ্ধতা নষ্ট হওয়ার সম্ভাবনা থাকে।"
        }
      ]
    },
    {
      "number": "8",
      "uddipok": "",
      "tag": "DB 22",
      "sub_questions": [
        {
          "label": "ক",
          "question": "প্রাকৃতিক নির্বাচন কাকে বলে?",
          "explanation": "যে প্রক্রিয়ায় অনুকূল বা অভিযোজনমূলক প্রকরণ সমন্বিত জীবেরা অন্যদের সঙ্গে প্রতিযোগিতায় বেশি সুযোগ-সুবিধা ভোগ করে, সে প্রক্রিয়াকে প্রাকৃতিক নির্বাচন বলে।"
        },
        {
          "label": "খ",
          "question": "থ্যালাসেমিয়া একটি বংশগত রোগ- কেন?",
          "explanation": "থ্যালাসেমিয়া রক্তের লোহিত রক্তকণিকার অস্বাভাবিক অবস্থাজনিত একটি রোগ। এ রোগের ক্ষেত্রে সন্তান তার বাবা ও মা উভয় থেকে অথবা যেকোনো একজনের কাছ থেকে থ্যালাসেমিয়ার জন্য দায়ী জিন পেয়ে থাকে। পিতামাতার কাছ থেকে এভাবে বংশ পরম্পরায় রোগটি সন্তানেরা পেয়ে থাকে বলে এটি একটি বংশগত রোগ।"
        },
        {
          "label": "গ",
          "question": "চিত্র 'P' এর প্রধান উপাদানের রাসায়নিক গঠন ব্যাখ্যা করো।",
          "explanation": "নিম্নের অনুরূপঃ উদ্দীপকের 'M' চিত্রটি হলো ক্রোমোজোম এবং এর প্রধান উপাদান হলো DNA (Deoxyribo Nucleic Acid)। এটি দ্বিসূত্রবিশিষ্ট পলিনিউক্লিওটাইডের সর্পিলাকার গঠন। নিচে এর রাসায়নিক গঠন ব্যাখ্যা করা হলো- পলিনিউক্লিওটাইডের দুটি শিকল সিঁড়ির মতো পেঁচিয়ে DNA অণু একটি বিশেষ গঠন সৃষ্টি করে। প্রতিটি নিউক্লিওটাইড আবার তিন ধরনের অণু' নিয়ে গঠিত। যথা: ডি-অক্সিরাইবোজ শর্করা, একটি ফসফেট গ্রুপ এবং একটি নাইট্রোজেন বেস। নাইট্রোজেন বেস পিউরিন এবং পাইরিমিডিন ধরনের। DNA অণুতে পিউরিন বেস দু'প্রকার। যথা: অ্যাডেনিন (A) এবং গুয়ানিন (G)। পাইরিমিডিন বেসও দু'প্রকার। যথা-থাইমিন (T) এবং সাইটোসিন (C)। এক অণু ডি-অক্সিরাইবোজ শর্করা ও এক অণু নাইট্রোজেন বেস মিলে এক অণু নিউক্লিওসাইড গঠন করে। এর সাথে একটি অজৈব ফসফেট যুক্ত হয়ে একটি নিউক্লিওটাইড গঠিত হয়। এরূপ একাধিক নিউক্লিওটাইড যুক্ত হয়ে পলিনিউক্লিওটাইড সৃষ্টি হয়। এভাবে দুটি পলিনিউক্লিওটাইড সূত্র পাশাপাশি যুক্ত হয়ে গঠিত হয় DNA অণু। এক্ষেত্রে সূত্র দুটির একটি অ্যাডেনিন অন্যটির থাইমিনের সঙ্গে দুটি হাইড্রোজেন বন্ধনীর মাধ্যমে যুক্ত থাকে (A=T)। আবার একটি সূত্রের গুয়ানিন অন্য সূত্রের সাইটোসিনের সঙ্গে তিনটি হাইড্রোজেন বন্ধনী দ্বারা যুক্ত থাকে (G ≡ \\equiv ≡ C)।"
        },
        {
          "label": "ঘ",
          "question": "সন্তানের লিঙ্গ নির্ধারণে চিত্র 'P' ও চিত্র 'Q' এর ভূমিকা বিশ্লেষণ করো।",
          "explanation": "উদ্দীপকের চিত্র: 'P' ও চিত্র: 'Q' হলো সেক্স ক্রোমোজোম। সন্তানের লিঙ্গ নির্ধারণে ২টি সেক্স ক্রোমোজোমের ভূমিকা মুখ্য। স্ত্রীলোকের ডিপ্লয়েড কোষে দুটি সেক্স ক্রোমোজোমই X ক্রোমোজোম অর্থাৎ XX। কিন্তু পুরুষের ক্ষেত্রে দুটির মধ্যে একটি X অপরটি Y ক্রোমোজোম অর্থাৎ XY। স্ত্রীলোকের ডিম্বাণু সৃষ্টির সময় ২২টি অটোসোমের সাথে একটি করে X ক্রোমোজোম থাকে। অপরপক্ষে, পুরুষের শুক্রাণু তৈরির সময় অর্ধেক সংখ্যক শুক্রাণু ২২টি অটোসোম ও একটি X ক্রোমোজোম নিয়ে তৈরি হয়। এবং অবশিষ্ট অর্ধেক শুক্রাণু ২২টি অটোসোম ও একটি Y ক্রোমোজোম নিয়ে তৈরি হয়। ডিম্বাণু পুরুষের X বা Y বহনকারী যেকোনো একটি শুক্রাণু দ্বারা নিষিক্ত হতে পারে। ফলে জাইগোট দুটি X অথবা একটি X ও একটি Y ক্রোমোজোম বিশিষ্ট হতে পারে। XX বিশিষ্ট জাইগোট মেয়ে সন্তানের জন্ম দেয় এবং XY বিশিষ্ট জাইগোট ছেলে সন্তানের জন্ম দেয়। সুতরাং, সন্তানের লিঙ্গ নির্ধারণে চিত্র: 'P' ও চিত্র: 'Q' তথা সেক্স ক্রোমোজোমই ভূমিকা রাখে।"
        }
      ]
    }
  ]
}