{
  "title": "যশোর বোর্ড ২০২১",
  "subtitle": "জীববিজ্ঞান (8)",
  "questions": [
    {
      "number": "1",
      "uddipok": "",
      "tag": "JB 21",
      "sub_questions": [
        {
          "label": "ক",
          "question": "পরাগায়নের মাধ্যম কাকে বলে?",
          "explanation": "পরাগায়নের সময় যে মাধ্যম পরাগ বহন করে গর্ভমুণ্ড পর্যন্ত নিয়ে যায় তাকে পরাগায়নের মাধ্যম বলে।"
        },
        {
          "label": "খ",
          "question": "পুংস্তবক কেন অত্যাবশ্যকীয় স্তবক? ব্যাখ্যা করো।",
          "explanation": "পুংস্তবক ফুলের একটি অত্যাবশ্যকীয় স্তবক। এ স্তবকের পরাগধানীতে পরাগরেণু উৎপন্ন হয়। পরাগরেণু পরবর্তীতে পুং জননকোষ উৎপন্ন করে, যা নিষেকের মাধ্যমে স্ত্রী জননকোষের সাথে মিলিত হয়ে জাইগোট উৎপন্ন করে। উৎপন্ন জাইগোট পরবর্তীতে ভ্রূণ গঠন করে। অর্থাৎ, জনন কাজে সরাসরি অংশগ্রহণ করায় পুংস্তবককে অত্যাবশ্যকীয় স্তবক বলা হয়।"
        },
        {
          "label": "গ",
          "question": "উদ্দীপকে 'X' এর উৎপত্তি কীভাবে সংঘটিত হয়? সচিত্র ব্যাখ্যা করো।",
          "explanation": "উদ্দীপকে 'X' অংশটি দিয়ে ডিম্বাণু (n) চিহ্নিত করা হয়েছে। ফুলের গর্ভাশয়ের অভ্যন্তরে এ ডিম্বাণু সৃষ্টি হয়। নিম্নের অনুরূপ: উদ্দীপকে উল্লিখিত 'B' হলো স্ত্রীজনন কোষ বা ডিম্বাণু। স্ত্রী জনন কোষ অর্থাৎ ডিম্বাণুর উৎপত্তি নিচে চিত্রসহ বর্ণনা করা হলো- ফুলের গর্ভাশয়ের অভ্যন্তরে ডিম্বাণু সৃষ্টি হয়। গর্ভাশয়ের অভ্যন্তরে ডিম্বক থাকে যেখানে স্ত্রীজনন মাতৃকোষ (2n) সৃষ্টি হয়। এ কোষটি (2n) মিয়োসিস বিভাজন প্রক্রিয়ায় চারটি হ্যাপ্লয়েড কোষ (n) সৃষ্টি করে। একটি কোষ ছাড়া বাকি তিনটি কোষ বিনষ্ট হয়ে যায়। জীবিত কোষটির (n) নিউক্লিয়াস মাইটোসিস্ বিভাজনের মাধ্যমে দু'টি নিউক্লিয়াসে পরিণত হয় এবং ভূণথলির দু'মেরুতে অবস্থান নেয়। এবার এ দু'টি নিউক্লিয়াসের প্রতিটি পরপর দু'বার বিভক্ত হয়ে চারটি করে নিউক্লিয়াসের (n) সৃষ্টি করে। এরপর দুই মেরু হতে একটি করে নিউক্লিয়াস ভূণথলির কেন্দ্রস্থলে এসে মিলিত হয়ে গৌণ কেন্দ্রিকা (2n) সৃষ্টি করে। দুই মেরুর নিউক্লিয়াসগুলো সামান্য সাইটোপ্লাজম সহকারে কোষের সৃষ্টি করে। ডিম্বকরন্দ্রের দিকের কোষ তিনটিকে গর্ভযন্ত্র বলে, যার মাঝের বড় কোষটিই হলো ডিম্বাণু (n) এবং অন্য কোষ দু'টিকে সহকারি কোষ (n) বলে। গর্ভযন্ত্রের বিপরীত দিকের কোষ তিনটিকে প্রতিপাদ কোষ বলে। এভাবে ভূণথলির অভ্যন্তরে স্ত্রী জননকোষে তথা ডিম্বাণুর উৎপত্তি ঘটে।"
        },
        {
          "label": "ঘ",
          "question": "চিত্রের 'Y' নিষেক পরবর্তীতে জীবকুল টিকিয়ে রাখতে কীভাবে ভূমিকা রাখে? যুক্তিসহ মতামত দাও।",
          "explanation": "উদ্দীপকের চিত্র- দিয়ে গৌণ নিউক্লিয়াসকে (2n) চিহ্নিত করা হয়েছে। গৌণ নিউক্লিয়াসের নিষেক পরবর্তী পরিবর্তন সস্য গঠনের সূত্রপাত ঘটায় এবং ফল উৎপাদনের মাধ্যমে এটি জীবকুলকে রক্ষা করে। নিচে জীবকুলের রক্ষায় গৌণ নিউক্লিয়াসের ভূমিকা বিশ্লেষণ করা হলো- নিষেকের ফলে গৌণ নিউক্লিয়াস সস্যে পরিণত হয়। পুং জননকোষের (n) সাথে গৌণ নিউক্লিয়াসের (2n) মিলনকে ত্রিমিলন বলে। ত্রিমিলনের, ফলে যে ট্রিপ্লয়েড কোষ (3n) গঠিত হয় তা সস্যের প্রথম কোষ। এই ট্রিপ্লয়েড কোষটি মাইটোসিস প্রক্রিয়ায় ক্রমাগত বৃদ্ধি পেয়ে পরিপূর্ণ সস্য গঠন করে। সস্যল বীজে অঙ্কুরোদগমকালে ভ্রূণ সস্যটিস্যু হতে খাদ্য গ্রহণ করে। আর অসস্যল বীজে সস্য টিস্যু শোষিত হয়ে বীজপত্রে জমা হয় এবং বীজের অঙ্কুরোদগমকালে খরচ হয়। নিষিক্তকরণ প্রক্রিয়া গর্ভাশয়ে যে উদ্দীপনার সৃষ্টি করে, তার কারণে এটি ধীরে ধীরে ফলে পরিণত হয় এবং এর ডিম্বকগুলো বীজে পরিণত হয়। এ বীজ বংশপরম্পরায় নিজেদের প্রজাতিকে টিকিয়ে রাখে। তাই বলা যায় 'Y' অংশটির নিষেক পরবর্তী পরিবর্তন জীবকুলকে রক্ষা করে।"
        }
      ]
    },
    {
      "number": "2",
      "uddipok": "",
      "tag": "JB 21",
      "sub_questions": [
        {
          "label": "ক",
          "question": "ত্বক কাকে বলে?",
          "explanation": "যে আচ্ছাদনকারী আবরণ দেহের বাইরের দিকে থাকে তাকে ত্বক বলে।"
        },
        {
          "label": "খ",
          "question": "রূপান্তরিত প্লাস্টিড কী? ব্যাখ্যা করো।",
          "explanation": "একরূপ থেকে অন্যরূপে পরিবর্তিত প্লাস্টিডই হলো রূপান্তরিত প্লাস্টিড। আলোর উপস্থিতিতেই সাধারণত এরূপ প্লাস্টিড সৃষ্টি হয়ে থাকে। বর্ণহীন লিউকোপ্লাস্ট আলোর সংস্পর্শে এলে ক্রোমোপ্লাস্ট বা ক্লোরোপ্লাস্টে রূপান্তরিত হয়।"
        },
        {
          "label": "গ",
          "question": "'Y' টিস্যুর প্রথম কোষটির বৈশিষ্ট্য লেখো।",
          "explanation": "উদ্দীপকের টিস্যুটি হলো ফ্লোয়েম টিস্যু। ফ্লোয়েম টিস্যুর প্রথম কোষটি হলো সিভকোষ। নিচে এর বৈশিষ্ট্য দেয়া হলো- i. সিভকোষ দীর্ঘ, পাতলা কোষপ্রাচীরযুক্ত ও জীবিত। ii. এ কোষগুলো লম্বালম্বিভাবে একটির পর একটি সজ্জিত হয়ে সিভনল গঠন করে। iii. এ কোষগুলো চালুনির মতো ছিদ্রযুক্ত সিভপ্লেট দ্বারা পরস্পর থেকে আলাদা থাকে। iv. সিভকোষে প্রাচীর লিগনিনযুক্ত। V. পরিণত সিভকোষে কোনো নিউক্লিয়াস থাকে না।"
        },
        {
          "label": "ঘ",
          "question": "উদ্ভিদের টিকে থাকার জন্য 'X' ও 'Y' টিস্যুর ভূমিকা মূল্যায়ন করো।",
          "explanation": "উদ্দীপকে X ও Y দ্বারা যথাক্রমে জাইলেম ও ফ্লোয়েম টিস্যুকে বোঝানো হয়েছে। এরা একত্রে পরিবহন টিস্যুতন্ত্র গঠন করে পরিবহন প্রক্রিয়া সম্পন্ন করে। জাইলেম টিস্যু ট্রাকিড, ভেসেল, জাইলেম প্যারেনকাইমা ও জাইলেম ফাইবারের সমন্বয়ে গঠিত। ফ্লোয়েম টিস্যু সিভনল, সঙ্গীকোষ, ফ্লোয়েম ফাইবার ও ফ্লোয়েম প্যারেনকাইমা নিয়ে গঠিত। জাইলেম টিস্যুর ভেসেল উদ্ভিদের মূল হতে পানি ও পানিতে দ্রবীভূত খনিজ লবণ গাছের পাতা ও অন্যান্য সবুজ অংশে পরিবহন করে এবং সালোকসংশ্লেষণসহ অন্যান্য শারীরবৃত্তীয় কাজে বিশেষ ভূমিকা রাখে। ট্রাকিড কোষরসের পরিবহন ও অঙ্গকে দৃঢ়তা প্রদান করে। তবে কখনও খাদ্য সন্যয়ের কাজও এ টিস্যু করে থাকে। জাইলেম প্যারেনকাইমা খাদ্য সঞ্চয় ও পানি পরিবহন করে। জাইলেম ফাইবার উদ্ভিদে যান্ত্রিক শক্তি যোগায়। জাইলেম টিস্যু যেমন খাদ্যের কাঁচামাল পানি সরবরাহ করে তেমনি ফ্লোয়েম টিস্যু পাতায় প্রস্তুতকৃত খাদ্য উদ্ভিদ দেহের বিভিন্ন স্থানে পরিবহন করে। ফ্লোয়েম টিস্যুর সিভকোষ পাতায় প্রস্তুত খাদ্য উদ্ভিদ দেহের বিভিন্ন অংশে পরিবহন করে। ফ্লোয়েম প্যারেনকাইমা খাদ্য সঞ্চয় ও খাদ্য পরিবহনে সহায়তা করে। ফ্লোয়েম ফাইবার পাতায় উৎপাদিত শর্করা ও মূলে সম্মিত খাদ্য একই সাথে উদ্ভিদদেহের উপরে ও নিচে পরিবহন করে। উদ্ভিদদেহে প্রয়োজনীয় শর্করা, খনিজ লবণ, পানি প্রভৃতি বিদ্যমান থাকলে তা পরোক্ষভাবে প্রাণিকুলের জন্যও গুরুত্বপূর্ণ ভূমিকা রাখে। উপরিউক্ত আলোচনা থেকে বোঝা যায় যে, উদ্ভিদের টিকে থাকার জন্য জাইলেম (X) ও ফ্লোয়েম (Y) টিস্যুর ভূমিকা অপরিসীম।"
        }
      ]
    },
    {
      "number": "3",
      "uddipok": "দৃশ্যকল্প ১ : রাশেদ বাংলাদেশের জাতীয় পতাকা এঁকে রং করতে গিয়ে বিশেষ একটি রোগের কারণে সঠিক রং টি করতে পারল না। দৃশ্যকল্প ২ : অনিক জন্মের এক বছর পর থেকেই রক্তস্বল্পতায় ভুগছে। কিন্তু ডাক্তার তাকে কচুসহ সবুজ শাক-সবজি, মাংস, কলিজা, ডিমের কুসুম দিতে নিষেধ করেছেন।",
      "tag": "JB 21",
      "sub_questions": [
        {
          "label": "ক",
          "question": "লোকাস কাকে বলে?",
          "explanation": "ক্রোমোসোমের যে স্থানে জিন অবস্থান করে তাকে লোকাস বলে।"
        },
        {
          "label": "খ",
          "question": "জীবনের উৎপত্তি যে পানিতে হয়েছিল, এ নিয়ে কোনো দ্বিমত আছে কী? ব্যাখ্যা করো।",
          "explanation": "পৃথিবীতে জীবনের উৎপত্তি কীভাবে হয়েছিল সে সম্পর্কে বিভিন্ন মতবাদ বর্তমানে প্রচলিত আছে। তবে জীবনের উৎপত্তি যে প্রথমে পানিতে হয়েছিল, এ সম্পর্কে কোনো দ্বিমত নেই। এ সম্পর্কে বিজ্ঞানীরা যে যুক্তি রেখেছেন, সেগুলো হলো: প্রথমত, অধিকাংশ জীবকোষ এবং দেহস্থ রক্ত ও অন্যান্য তরলে নানা রকম লবণের উপস্থিতি, যার সঙ্গে সমুদ্রের পানির খনিজ লবণের সাদৃশ্য রয়েছে। দ্বিতীয়, সমুদ্রের পানিতে এখনো অনেক সরল এবং এককোষী জীব বসবাস করে।"
        },
        {
          "label": "গ",
          "question": "দৃশ্যকল্প-১ এ রাশেদের রোগটি চিহ্নিত করে এর কারণ ব্যাখ্যা করো।",
          "explanation": "দৃশ্যকল্প-১ এ রাশেদের রং চিনতে না পারার কারণ হলো বর্ণান্ধতা। নিচে বর্ণান্ধতার কারণ ব্যাখ্যা করা হলো- বর্ণান্ধতা বংশগতির সঙ্গে সম্পর্কযুক্ত। রং চেনার জন্য মানুষের চোখের স্নায়ুকোষে রং শনাক্তকারী পিগমেন্ট থাকে। বর্ণান্ধ ব্যক্তির চোখের স্নায়ুকোষে রং শনাক্তকারী পিগমেন্টের অভাব থাকে। রং শনাক্তকারী পিগমেন্ট দুটি জিন দ্বারা নিয়ন্ত্রিত হয় এবং এই জিন X ক্রোমোসোমে থাকে। যৌন জননের ফলে এই জিন পরবর্তী প্রজন্মে স্থানান্তরিত হয়। লাল ও সবুজ রং শনাক্তকারী পিগমেন্টের জন্য দায়ী জিন পিতা-মাতার ক্রোমোসোমে অনুপস্থিত থাকায় তাদের সন্তানেও লাল-সবুজ বর্ণ শনাক্তকারী জিনের অনুপস্থিতি থেকে যায়। এছাড়াও কিছু ওষুধ যেমন-হাইড্রোক্সি-ক্লোরোকুইনিন সেবনেও পার্শ্ব প্রতিক্রিয়া হিসাবে চোখের রঙিন পিগমেন্ট নষ্ট হয়েও বর্ণান্ধ হতে পারে। তবে তার সম্ভাবনা খুবই নগণ্য। এসব কারণেই রাশেদ বর্ণান্ধ হতে পারে।"
        },
        {
          "label": "ঘ",
          "question": "দৃশ্যকল্প-২ এ অনিকের সমস্যার জন্য বাবা-মা উভয়ের ভূমিকা আছে কী? যুক্তিসহ মতামত দাও।",
          "explanation": "দৃশ্যকল্প-২ এ অনিকের সমস্যাটি হলো থ্যালাসেমিয়া। এটি একটি রক্ত সম্পর্কিত রোগ যা বংশপরম্পরায় বাহিত হয়। অর্থাৎ এ রোগটি মা-বাবা থেকে সন্তানদের মাঝে স্থানান্তরিত হয়। থ্যালাসেমিয়া রস্তের লোহিত রক্তকোষের অস্বাভাবিক অবস্থাজনিত রোগ। লোহিত রক্তকোষ দু'ধরনের প্রোটিন দিয়ে তৈরি, ৫-প্লোবিউলিন এবং ẞ-গ্লোবিউলিন। থ্যালাসেমিয়া হয় লোহিত রক্তকোষে অবস্থিত এ দু'টি প্রোটিনের জিন নষ্টের কারণে। এ জিন দু'টি নষ্টের কারণে ত্রুটিপূর্ণ লোহিত রক্তকোষ উৎপন্ন হয়। যার ফলে রোগী জটিল রক্তশূন্যতায় ভুগে অর্থাৎ থ্যালাসেমিয়াতে আক্রান্ত হয়। জিনের প্রাপ্তির উপর নির্ভর করে থ্যালাসেমিয়াকে দু'ভাবে দেখা হয়। থ্যালাসেমিয়া মেজরের ক্ষেত্রে শিশু তার বাবা ও মা উভয় থেকে থ্যালাসেমিয়া জিন পেয়ে থাকে। আবার, থ্যালাসেমিয়া মাইনরের ক্ষেত্রে শিশু তার বাবা অথবা মায়ের কাছ থেকে থ্যালাসেমিয়া জিন পেয়ে থাকে। এ ধরনের শিশু থ্যালাসেমিয়া জিনের বাহক হিসেবে কাজ করে। সংক্ষিপ্ত এ আলোচনা থেকে দেখা যায় যে, গ্যামেটের মিলনের সময় জিনের মাধ্যমেই মা-বাবা থেকে থ্যালাসেমিয়া সন্তানদের মাঝে ছড়িয়ে পড়ে। সুতরাং, অনিকের এ রোগটি হওয়ার জন্য তার বাবা-মা উভয়ের ভূমিকা রয়েছে।"
        }
      ]
    },
    {
      "number": "4",
      "uddipok": "",
      "tag": "JB 21",
      "sub_questions": [
        {
          "label": "ক",
          "question": "C 3 উদ্ভিদ কাকে বলে?",
          "explanation": "যে সকল উদ্ভিদে শর্করা তৈরিতে C 3 চক্র সংঘটিত হয় এবং প্রথম স্থায়ী পদার্থ ৩-কার্বনবিশিষ্ট ফসফোগ্লিসারিক এসিড সে সকল উদ্ভিদকে C 3 উদ্ভিদ বলে।"
        },
        {
          "label": "খ",
          "question": "তাপমাত্রা সালোকসংশ্লেষণের একটি গুরুত্বপূর্ণ প্রভাবক-ব্যাখ্যা করো।",
          "explanation": "সালোকসংশ্লেষণের বাহ্যিক প্রভাবকের মধ্যে তাপমাত্রা একটি গুরুত্বপূর্ণ প্রভাবক হিসেবে কাজ করে। সাধারণত অতি নিম্ন তাপমাত্রা (০° সেলসিয়াস এর কাছাকাছি) এবং অতি উচ্চ তাপমাত্রায় (45° সেলসিয়াসের উপরে) এ প্রক্রিয়া চলতে পারে না। এমনকি তাপমাত্রা 22° সেলসিয়াসের কম বা 35° সেলসিয়াসের বেশি হলেও সালোকসংশ্লেষণের হার কমে যায়। সালোকসংশ্লেষণ প্রক্রিয়ার জন্য পরিমিত তাপমাত্রা হলো 22°-35°C।"
        },
        {
          "label": "গ",
          "question": "উদ্দীপকে পর্যায় (i) নং এর নাম উল্লেখপূর্বক প্রক্রিয়াটি ব্যাখ্যা করো।",
          "explanation": "উদ্দীপকের চিত্র-A এর (i) নং পর্যায়টি হলো সালোকসংশ্লেষণের আলোকনির্ভর পর্যায়। নিম্নের অনুরূপ: উদ্দীপকে উল্লিখিত S দ্বারা সূর্যকে এবং P দ্বারা সালোকসংশ্লেষণ প্রক্রিয়াকে বোঝানো হয়েছে। নিচে সালোকসংশ্লেষণ প্রক্রিয়ার আলোকনির্ভর পর্যায় বর্ণনা করা হলো- আলোকনির্ভর পর্যায়ের জন্য আলো অপরিহার্য। এ পর্যায়ে সৌরশক্তি রাসায়নিক শক্তিতে রূপান্তরিত হয়। এ প্রক্রিয়ায় ATP এবং NADPH+H + উৎপন্ন হয়। ATP ও NADPH+H + সৃষ্টিতে ক্লোরোফিল গুরুত্বপূর্ণ ভূমিকা পালন করে। ক্লোরোফিল অণু আলোকরশ্মির ফোটন শোষণ করে এবং শোষণকৃত ফোটন থেকে শক্তি সঞ্চয় করে ADP অজৈব ফসফেটের সাথে মিলিত হয়ে ফটোফসফোরাইলেশন প্রক্রিয়ায় ATP তৈরি করে। এ পর্যায়ে সূর্যালোক ও ক্লোরোফিলের সহায়তায় পানি বিয়োজিত হয়ে ফটোলাইসিস প্রক্রিয়ায় অক্সিজেন, হাইড্রোজেন ও ইলেকট্রন উৎপন্ন হয়। ফটোফসফোরাইলেশন প্রক্রিয়ায় ATP উৎপন্ন হয় এবং ইলেকট্রন NADP-কে বিজারিত করে NADPH+H + উৎপন্ন করে। এ পর্যায়ে তৈরি ATP ও NADH + H + কে একত্রে আত্তীকরণ শক্তি বলা হয়।"
        },
        {
          "label": "ঘ",
          "question": "মানব সভ্যতার অগ্রগতিতে চিত্র 'A' প্রক্রিয়ার গুরুত্ব বহুবিদ-যুক্তিসহ মতামত দাও।",
          "explanation": "উদ্দীপকের চিত্র-A হলো সালোকসংশ্লেষণ প্রক্রিয়া। মানব সভ্যতার অগ্রগতি অনেকাংশে সালোকসংশ্লেষণের উপর প্রত্যক্ষ বা পরোক্ষভাবে নির্ভরশীল। উদ্ভিদ সালোকসংশ্লেষণ প্রক্রিয়ায় সৌর শক্তিকে রাসায়নিক শক্তিতে পরিণত করে খাদ্যের মধ্যে আবন্ধ করতে পারে। যা উদ্ভিদ নিজে বেঁচে থাকার জন্য প্রয়োজনীয় বিপাকীয় প্রক্রিয়া সম্পাদন করতে ব্যবহার করে। মানুষ নিজের খাদ্য নিজে তৈরি করতে পারে না। উদ্ভিদ এ খাদ্যের যোগান দিয়ে। মানবজীবনকে টিকিয়ে রেখেছে। অন্ন, বস্ত্র, শিল্প সামগ্রী যেমন- কাগজ, কাঠ, রাবার, নাইলন, রেয়ন, সেলুলোজ, রেসিন ইত্যাদি বহুবিধ জিনিস আমরা উদ্ভিদ থেকে পেয়ে থাকি। বিভিন্ন প্রকার ঔষধ (যেমন- কুইনাইন, মরফিন), জ্বালানি কয়লা, পেট্রল, গ্যাস প্রভৃতি উদ্ভিদ হতে পাওয়া যায়। এছাড়াও দৈনন্দিন ব্যবহার্য আরও নানাবিধ জিনিস আমরা উদ্ভিদ হতে পেয়ে থাকি। সালোকসংশ্লেষণ না ঘটলে উদ্ভিদের সকল জৈবনিক ক্রিয়া বন্ধ হয়ে যেত। ফলে উদ্ভিদকুল টিকে থাকত না যার কারণে মানবসভ্যতাও ধ্বংস হয়ে যেত। তাই বলা যায়, মানব সভ্যতার অগ্রগতিতে সালোকসংশ্লেষণের বহুবিধ গুরুত্ব রয়েছে।"
        }
      ]
    },
    {
      "number": "5",
      "uddipok": "",
      "tag": "JB 21",
      "sub_questions": [
        {
          "label": "ক",
          "question": "নিউক্লিওটাইড কাকে বলে?",
          "explanation": "নিউক্লিক এসিডের গাঠনিক একককে নিউক্লিওটাইড বলে।"
        },
        {
          "label": "খ",
          "question": "DNA পরীক্ষার গুরুত্ব ব্যাখ্যা করো।",
          "explanation": "বিভিন্ন জৈবিক নমুনা থেকে DNA সংগ্রহ করে তা বিশ্লেষণ পূর্বক বিশেষ কোনো কাজে ব্যবহারের বিজ্ঞানভিত্তিক পদ্ধতিকে বলা হয় DNA পরীক্ষা। সঠিকভাবে অপরাধী শনাক্তকরণের জন্য DNA পরীক্ষা করা হয়। এছাড়া বংশগত রোগের চিকিৎসায়, মৃত ব্যক্তি শনাক্তকরণ, অনাকাঙ্ক্ষিত সন্তানের পিতৃত্ব নির্ণয়ের জন্যও DNA পরীক্ষা করা হয়। এসকল ক্ষেত্রে DNA পরীক্ষা সঠিক ফলাফল প্রদান করে থাকে।"
        },
        {
          "label": "গ",
          "question": "'X' এর গঠন ব্যাখ্যা করো।",
          "explanation": "উদ্দীপকের চিত্র-X হলো জীবকোষের নিউক্লিয়াস। এর আকৃতি গোলাকার, ডিম্বাকার বা নলাকার। সুগঠিত নিউক্লিয়াসে নিউক্লিয়ার ঝিল্লি, নিউক্লিওপ্লাজম, নিউক্লিওলাস ও ক্রোমাটিন জালিকা দেখা যায়। নিচে এর গঠন ব্যাখ্যা করা হলো- নিউক্লিয়ার ঝিল্লি: এটি দ্বিস্তর বিশিষ্ট ঝিল্লি যা নিউক্লিয়াসকে ঘিরে রাখে। এ ঝিল্লিটি লিপিড ও প্রোটিন দ্বারা গঠিত। এ ঝিল্লির মাঝে মাঝে নিউক্লিয়ার রন্দ্র থাকে। নিউক্লিওপ্লাজম: নিউক্লিওপ্লাজম হলো নিউক্লিও ঝিল্লির অভ্যন্তরে জেলির ন্যায় বস্তু। এতে নিউক্লিক এসিড, প্রোটিন, উৎসেচক ও কতিপয় খনিজ লবণ থাকে। নিউক্লিওলাস: নিউক্লিওপ্লাজমের মধ্যে ক্রোমোসোমের বিশেষ অংশের সাথে লাগানো গোলাকার বস্তু হলো নিউক্লিওলাস। এরা RNA ও প্রোটিন দ্বারা গঠিত। ক্রোমাটিন জালিকা: বিভাজন চলছে না এমন কোষের নিউক্লিয়াসের মধ্যে সুতার মতো জট পাকানো তত্ত্বগুলোই ক্রোমাটিন জালিকা। কোষ বিভাজনের সময় সেই জট খুলে যায় এবং তখন এরা আলো মোটা ও খাটো হয়। তাই তখন এদের আলাদা ক্রোমোসোম হিসেবে দেখা যায়। ক্রোমোসোমে অবস্থিত জিনগুলো বংশগতির গুণাবলি বহন করে।"
        },
        {
          "label": "ঘ",
          "question": "'Y' এর প্রধান উপাদানটি কী জীবের সকল প্রকার বৈশিষ্ট্য নিয়ন্ত্রণ করে? তোমার উত্তরের পক্ষে যুক্তি দাও।",
          "explanation": "উদ্দীপকের 'Y'-দ্বারা মূলত ক্রোমোসোমকে বোঝানো হয়েছে, যার প্রধান উপাদানটি হলো 'জিন'। এই জিন জীবের সকল প্রকার বৈশিষ্ট্য নিয়ন্ত্রণ করে এবং এর পক্ষে বিজ্ঞান ভিত্তিক যুক্তিও রয়েছে। বিজ্ঞানীরা দেখেছেন জীবের সকল অদৃশ্য ও দৃশ্যমান বৈশিষ্ট্য নিয়ন্ত্রিত হয় একটি বিশেষ একক দ্বারা যাকে বলা হয় জিন। জীবের সকল চারিত্রিক বা গঠনগত বৈশিষ্ট্য জিনের মধ্যে নিহিত থাকে। এই জিনগুলো জীবের চারিত্রিক বৈশিষ্ট্য ও বংশগতির গুণাবলি যেমন: মানুষের চোখের রং, চুলের প্রকৃতি, চুলের রং, চামড়ার গঠন ও রং, নাকের গঠন ও অবস্থিত, মানবীয় গুণাবিল ইত্যাদি নিয়ন্ত্রণ করে। বিজ্ঞানীদের গবেষণায় দেখা গেছে, জীবের কোনো একটি বৈশিষ্ট্যের জন্য একটি জিন কাজ করে। আবার, কোনো কোনো ক্ষেত্রে একাধিক জিন মিলিতভাবে জীবের একটি বৈশিষ্ট্য প্রকাশে ভূমিকা রাখে। জীবের প্রকাশিত বৈশিষ্ট্যের জন্য দায়ী জিনকে বলা হয় প্রকট জিন। অনেক সময় জীবদেহে অপ্রকাশিত বা অদৃশ্য কিছু বৈশিষ্ট্য থাকে যা পরবর্তী বংশধরে প্রকাশ পায়। এ ধরনের অপ্রকাশিত বৈশিষ্ট্যের জন্য দায়ী জিনকে বলা হয় প্রচ্ছন্ন জিন। - সুতরাং, দেখা যায় জীবের সকল প্রকার বৈশিষ্ট্য উদ্দীপকের 'Y'-এর প্রধান উপাদান 'জিন' দ্বারা নিয়ন্ত্রিত হয়।"
        }
      ]
    },
    {
      "number": "6",
      "uddipok": "তথ্য-M : মার্কিন বিজ্ঞানী Watson এর ইংরেজ বিজ্ঞানী Crick ১৯৫৩ সালে একটি অণুর দ্বিসূত্রী কাঠামো বর্ণনা করেন এবং এর জন্য তাঁরা নোবেল পুরষ্কার লাভ করেন। তথ্য-N : ২০২০ খ্রিঃ হতে অদ্যাবধি কোভিড-১৯ ভাইরাসের আক্রমণে লক্ষ লক্ষ মানুষ মৃত্যুবরণ করেছেন। যার দেহে একটি একক সূত্রের বংশগত বস্তু বিদ্যমান।",
      "tag": "JB 21",
      "sub_questions": [
        {
          "label": "ক",
          "question": "গার্ড সেল কী?",
          "explanation": "উদ্ভিদের সবুজ বায়বীয় অংশ বিশেষ করে পাতা, কচি কান্ড, বৃতি ও ফুলের পাপড়িতে বিদ্যমান পত্ররন্দ্রকে আবরণকারী কোষই হলো রক্ষীকোষ বা গার্ড সেল।"
        },
        {
          "label": "খ",
          "question": "মেরুদণ্ডী প্রাণীর ত্বককে ট্রানজিশনাল আবরণী কলা বলা হয় কেন?",
          "explanation": "মেরুদণ্ডী প্রাণীর ত্বক স্ট্যাটিফাইড আবরণী টিস্যু দ্বারা গঠিত। এ টিস্যুর কোষগুলো ভিভি পর্দার উপর একাধিক স্তরে সজ্জিত। আবার এর কোষ স্তরের সংখ্যা মিনিটের মধ্যে পাল্টে যেতে পারে; কখনো দেখা যায় তিন-চারটি স্তর আবার পরক্ষনেই দেখা যায় সাত-আটটি স্তর। এ কারণেই মেরুদণ্ডী প্রাণীর ত্বককে ট্রানজিশনাল আবরণী কলাও বলা হয়।"
        },
        {
          "label": "গ",
          "question": "তথ্য-M এ উল্লিখিত রাসায়নিক উপাদানটির গঠন বর্ণনা করো।",
          "explanation": "উদ্দীপকের তথ্য-M এ উল্লিখিত রাসায়নিক উপাদানটি হলো দ্বিসূত্রক DNA। নিম্নের অনুরূপ: উদ্দীপকের 'M' চিত্রটি হলো ক্রোমোজোম এবং এর প্রধান উপাদান হলো DNA (Deoxyribo Nucleic Acid)। এটি দ্বিসূত্রবিশিষ্ট পলিনিউক্লিওটাইডের সর্পিলাকার গঠন। নিচে এর রাসায়নিক গঠন ব্যাখ্যা করা হলো- পলিনিউক্লিওটাইডের দুটি শিকল সিঁড়ির মতো পেঁচিয়ে DNA অণু একটি বিশেষ গঠন সৃষ্টি করে। প্রতিটি নিউক্লিওটাইড আবার তিন ধরনের অণু নিয়ে গঠিত। যথাঃ ডি-অক্সিরাইবোজ শর্করা, একটি ফসফেট গ্রুপ এবং একটি নাইট্রোজেন বেস। নাইট্রোজেন বেস পিউরিন এবং পাইরিমিডিন ধরনের। DNA অণুতে পিউরিন বেস দু'প্রকার। যথা: অ্যাডেনিন (A) এবং গুয়ানিন (G)। পাইরিমিডিন বেসও দু'প্রকার। যথা-থাইমিন (T) এবং সাইটোসিন (C)। এক অণু ডি-অক্সিরাইবোজ শর্করা ও এক অণু নাইট্রোজেন বেস মিলে এক অণু নিউক্লিওসাইড গঠন করে। এর সাথে একটি অজৈব ফসফেট যুক্ত হয়ে একটি নিউক্লিওটাইড গঠিত হয়। এরূপ একাধিক নিউক্লিওটাইড যুক্ত হয়ে পলিনিউক্লিওটাইড সৃষ্টি হয়। এভাবে দুটি পলিনিউক্লিওটাইড সূত্র পাশাপাশি যুক্ত হয়ে গঠিত হয় DNA অণু। এক্ষেত্রে সূত্র দুটির একটি অ্যাডেনিন অন্যটির থাইমিনের সঙ্গে দুটি হাইড্রোজেন বন্ধনীর মাধ্যমে যুক্ত থাকে (A=T)। আবার একটি সূত্রের গুয়ানিন অন্য সূত্রের সাইটোসিনের সঙ্গে তিনটি হাইড্রোজেন বন্ধনী দ্বারা যুক্ত থাকে (G=C)।"
        },
        {
          "label": "ঘ",
          "question": "তথ্য-M ও তথ্য-N এ উল্লিখিত রাসায়নিক উপাদানদ্বয়ের মধ্যে মিল ও অমিল বিদ্যমান-যুক্তিসহ উপস্থাপন করো।",
          "explanation": "উদ্দীপকের তথ্য-M ও তথ্য-N এ উল্লিখিত রাসায়নিক উপাদানটি দুটি হলো DNA ও RNA। এরা জীবের ক্রোমোসোমে বিদ্যমান নিউক্লিক এসিড যা বংশগতি বস্তু হিসাবে কাজ করে। গাঠনিক দিক হতে এরা পলিনিউক্লিওটাইডের সূত্রবিশিষ্ট। এদের ৫ কার্বনবিশিষ্ট রাইবোজ শর্করা, অজৈব ফসফেট এবং নাইট্রোজেন বেস থাকে। তবে এদের মধ্যে মিল থাকলেও কতিপয় অমিলও রয়েছে। নিচে এদের তুলনামূলক আলোচনা করা হলো- i. DNA হলো ডিঅক্সিরাইবো নিউক্লিক এসিড। অপরদিকে RNA হলো রাইবোনিউক্লিক এসিড। ii. DNA এর কাঠামো দ্বিসূত্রক, ঘুরানো সিঁড়ির ন্যায়। পক্ষান্তরে অধিকাংশ RNA একসূত্রক। iii. DNA এর নাইট্রোজেন বেসগুলো হলো এডিনিন, গুয়ানিন, সাইটোসিন ও থায়ামিন। এতে ইউরাসিল থাকে না। অপরদিকে, RNA-এর নাইট্রোজেন বেস হলো এডিনিন, গুয়ানিন, সাইটোসিন ও ইউরাসিল। এতে থায়ামিন থাকে না। iv. DNA বংশগতির ধারক ও বাহক হিসাবে কাজ করে। অপরদিকে, RNA কতিপয় ভাইরাসের বংশগতিবস্তু হিসাবে কাজ করলেও প্রধানত এটি প্রোটিন সংশ্লেষণ করে। v. DNA অণুর কোনো প্রকারভেদ নেই। অন্যদিকে, RNA চার প্রকার, যথা- tRNA, RNA, mRNA ও RNA."
        }
      ]
    },
    {
      "number": "7",
      "uddipok": "",
      "tag": "JB 21",
      "sub_questions": [
        {
          "label": "ক",
          "question": "লসিকা কোষ কাকে বলে?",
          "explanation": "লসিকাতন্ত্রে অবস্থিত রোগ প্রতিরোধী কোষকে লসিকা কোষ বলে।"
        },
        {
          "label": "খ",
          "question": "অঙ্গ নিয়ে তন্ত্র গঠিত-ব্যাখ্যা করো।",
          "explanation": "এক বা একাধিক টিস্যু দিয়ে তৈরি এবং একটি নির্দিষ্ট কাজ করতে সক্ষম প্রাণিদেহের অংশবিশেষকে অজা বলে। অর্থাৎ কোনো অঙ্গে একই অথবা একাধিক ধরনের টিস্যু থাকে এবং সেই অঙ্গ কোনো না কোনো নির্দিষ্ট কাজ করতে পারে। আবার জীবদেহের কতগুলো অজোর সমন্বয়ে বিভিন্ন তন্ত্র সংগঠিত হয়। অর্থাৎ অঙ্গ নিয়েই তন্ত্র গঠিত।"
        },
        {
          "label": "গ",
          "question": "'A' টিস্যুর বৈশিষ্ট্যগুলো লেখো।",
          "explanation": "উদ্দীপকের 'A' দ্বারা পাতার শিরা ও পত্রবৃন্তে অবস্থিত টিস্যু অর্থাৎ কোলেনকাইমা টিস্যুকে বোঝানো হয়েছে। নিচে এ টিস্যুর বৈশিষ্ট্য দেয়া হলো- এরা বিশেষ ধরনের প্যারেনকাইমা কোষ দ্বারা গঠিত। এদের কোষপ্রাচীরে সেলুলোজ ও পেকটিন জমা হয়ে বেশ পুরু হয়। এ টিস্যুর কোষগুলোর প্রাচীর অসমভাবে পুরু এবং কোণাগুলোকে পার্শ্বের প্রাচীরের তুলনায় অধিক মোটা দেখায়। কোলেনকাইমা টিস্যুর কোষগুলো লম্বাটে ও সজীব। এরা প্রোটোপ্লাজমপূর্ণ কোষ দ্বারা গঠিত। কোষপ্রান্ত চৌকোণাকার, সরু বা তীর্যক। অনেক সময় এ টিস্যুতে আন্তঃকোষীয় ফাঁক থাকে।"
        },
        {
          "label": "ঘ",
          "question": "'A' ও 'B' টিস্যুতে মিল ও অমিল দুটোই বিদ্যমান-মতামত দাও।",
          "explanation": "উদ্দীপকের 'A' হলো কোলেনকাইমা টিস্যু যা পাতার শিরা এবং পত্রবৃন্তে বিদ্যমান এবং 'B' হলো স্ক্লেরেনকাইমা টিস্যু যা ফাইবার ও স্ক্লেরাইড নিয়ে গঠিত। টিস্যু দুটিতে মিল ও অমিল উভয়ই রয়েছে। নিম্নের টিস্যু দুইটির মিল ও অমিলের মতামত দেওয়া হলো-কোলেনকাইমা ও স্ক্লেরেনকাইমা কোষগুলো আকার, আকৃতি ও গঠনের দিক থেকে অভিন্ন হওয়ায় এরা সরল টিস্যুর অন্তর্ভুক্ত। উন্নত শ্রেণির উদ্ভিদে এদের দেখা যায়। কোলেনকাইমা ও স্ক্লেরেনকাইমা উভয়ের কোষগুলোই লম্বাকৃতির হয়। এদের কোষপ্রাচীর পুরু হয়। উভয় টিস্যুই উদ্ভিদদেহের দৃঢ়তা প্রদান করে। তবে গঠন ও কাজের দিক দিয়ে এদের মধ্যে অমিলও রয়েছে। কোলেনকাইমার কোষ প্রাচীর সেলুলোজ ও পেকটিন দ্বারা গঠিত, কিন্তু স্ক্লেরেনকাইমার কোষ প্রাচীর লিগনিনযুক্ত। কোলেনকাইমার কোষ প্রোটোপ্লাজমপূর্ণ কিন্তু স্ক্লেরেনকাইমার কোষগুলো প্রোটোপ্লাজমবিহীন। আবার কোলেনকাইমার কোষপ্রাচীরের কোণগুলো অধিক পুরু হলেও স্ক্লেরেনকাইমার কোষপ্রাচীর সমানভাবে পুরু। কোলেনকাইমার প্রধান কাজ খাদ্য প্রস্তুত করা, অন্যদিকে স্ক্লেরেনকাইমার প্রধান কাজ পানি ও খনিজ লবণ পরিবহন করা।"
        }
      ]
    },
    {
      "number": "8",
      "uddipok": "",
      "tag": "JB 21",
      "sub_questions": [
        {
          "label": "ক",
          "question": "প্লাজমোডেজমাটা কী?",
          "explanation": "পাশাপাশি কোষসমূহের মধ্যে সংযোগ স্থাপনকারী আণুবীক্ষণিক নালিই হলো প্লাজমোডেজমাটা।"
        },
        {
          "label": "খ",
          "question": "নিউরন বিভাজিত হয় না কেন?",
          "explanation": "প্রাণিদেহে এস্টার-রে গঠনের মাধ্যমে সেন্ট্রিওল কোষ বিভাজনে অংশগ্রহণ করে। স্নায়ুকোষ বা নিউরনে অন্যান্য কোষ অঙ্গাণু থাকলেও, -এর সাইটোপ্লাজমে সক্রিয় সেন্ট্রিওল থাকে না বলে নিউরন বিভাজিত হয় না।"
        },
        {
          "label": "গ",
          "question": "'G' এর উৎপত্তি বর্ণনা করো।",
          "explanation": "নিম্নের অনুরূপ: উদ্দীপকের '০' চিহ্নিত অংশটি হলো গর্ভাশয়। গর্ভাশয়ে গ্যামেট তথা ডিম্বাণু সৃষ্টির প্রক্রিয়া ব্যাখ্যা করা হলো- গর্ভাশয়ের অভ্যন্তরে ডিম্বক থাকে যেখানে স্ত্রীজনন মাতৃকোষ (2n) সৃষ্টি হয়। এ কোষটি (2n) মায়োসিস বিভাজন প্রক্রিয়ায় চারটি হ্যাপ্লয়েড কোষ (n) সৃষ্টি করে। সর্বনিম্ন কোষটি ছাড়া বাকি তিনটি কোষ বিনষ্ট হয়ে যায়। জীবিত কোষটির (n) নিউক্লিয়াস মাইটোসিস বিভাজনের মাধ্যমে দু'টি নিউক্লিয়াসে পরিণত এবং ভ্রূণথলির দু'মেরুতে অবস্থান নেয়। এবার এ দু'টি নিউক্লিয়াসের প্রতিটি পরপর দু'বার বিভক্ত হয়ে চারটি করে নিউক্লিয়াসের (n) সৃষ্টি করে। এরপর দুই মেরু হতে একটি করে নিউক্লিয়াস ভূণথলির কেন্দ্রস্থলে এসে মিলিত হয়ে গৌণ কেন্দ্রিকা (2n) সৃষ্টি করে। দুই মেরুর নিউক্লিয়াসগুলো সামান্য সাইটোপ্লাজম সহকারে কোষের সৃষ্টি করে। ডিম্বকরন্দ্রের দিকের কোষ তিনটিকে গর্ভযন্ত্র বলে, যার মাঝের বড় কোষটিই হলো ডিম্বাণু (n) এবং অন্য কোষ দু'টিকে সহকারি কোষ (n) বলে। এভাবেই গর্ভাশয়ে বিদ্যমান ভূণথলির অভ্যন্তরে ডিম্বাণুর সৃষ্টি হয়।"
        },
        {
          "label": "ঘ",
          "question": "নতুন স্পোরোফাইট সৃষ্টিতে 'A' এবং 'G' এর ভূমিকা পর্যালোচনা করো।",
          "explanation": "উদ্দীপকের A ও G হলো যথাক্রমে পুংস্ত স্ত্রীগ্যামেট। যা নিষেকের মাধ্যমে মিলিত হয়ে জাইগোটের সৃষ্টি করে। নিচে নতুন স্পোরোফাইট সৃষ্টিতে এদের ভূমিকা আলোচনা করা হলো- জাইগোট কোষটি স্পোরোফাইটের প্রথম কোষ। নিষেকের ফলে অর্থাৎ হ্যাপ্লয়েড (n) ডিম্বাণুর সাথে হ্যাপ্লয়েড (n) শুক্রাণুর যৌন মিলনের ফলে যে, ডিপ্লয়েড (2n) কোষের সৃষ্টি হয় তাকে জাইগোট বলে। এর প্রথম বিভাজনে দুটি কোষ সৃষ্টি হয়। একই সাথে সস্যের পরিস্ফুটনও ঘটতে শুরু করে। জাইগোটের বিভাজন অনুপ্রস্থে ঘটে। ডিম্বকরন্দ্রের দিকের কোষকে ভিত্তি কোষ এবং ভূণথলির কেন্দ্রের দিকের কোষটিকে এপিক্যাল কোষ বলা হয়। একই সাথে এ কোষ দুটির বিভাজন চলতে থাকে। ধীরে ধীরে এপিক্যাল কোষটি একটি ভূণে পরিণত হয়। একই সাথে ভিত্তি কোষ থেকে ভূণধারক গঠন করে। ক্রমশ বীজপত্র, ভূণমুকুল ও ভ্রূণকাণ্ডের সৃষ্টি হয়। ক্রমান্বয়ে গৌণ নিউক্লিয়াসটি সস্যটিস্যু উৎপন্ন করে। এই সস্য কোষগুলো ট্রিপ্লয়েড অর্থাৎ এর নিউক্লিয়াসে 3n সংখ্যক - ক্রোমোসোম থাকে। পরিণত অবস্থায় ড়িম্বকটি সস্য ও ভূণসহ বীজে পরিণত হয়। এ বীজ অঙ্কুরিত হয়ে একটি পূর্ণাঙ্গ স্পোরোফাইটের সৃষ্টি করে।"
        }
      ]
    }
  ]
}