{
  "title": "যশোর বোর্ড ২০২৩",
  "subtitle": "জীববিজ্ঞান (8)",
  "questions": [
    {
      "number": "1",
      "uddipok": "",
      "tag": "JB 23",
      "sub_questions": [
        {
          "label": "ক",
          "question": "লসিকা কাকে বলে?",
          "explanation": "মানবদেহে বিভিন্ন টিস্যুর মধ্যবর্তী ফাঁকা স্থানে যে জলীয় পদার্থ জমা হয় তাকে লসিকা বলে।"
        },
        {
          "label": "খ",
          "question": "ফ্লোয়েমকে পরিবহন টিস্যু বলা হয় কেন? ব্যাখ্যা করো।",
          "explanation": "উদ্ভিদের বিভিন্ন পরিবহন কাজের সাথে জড়িত টিস্যুসমূহকে পরিবহন টিস্যু বলে। ফ্লোয়েম টিস্যু উদ্ভিদ কান্ডে জাইলেমের সাথে অবস্থান করে। এরা উদ্ভিদের পাতায় প্রস্তুতকৃত খাদ্য উদ্ভিদের দেহের বিভিন্ন স্থানে পরিবহন করে। এ কারণে ফ্লোয়েমকে পরিবহন টিস্যু বলা হয়।"
        },
        {
          "label": "গ",
          "question": "উদ্দীপকে উল্লিখিত চিত্র-'C' এর গঠন বৈশিষ্ট্য ব্যাখ্যা করো।",
          "explanation": "উদ্দীপকে উল্লিখিত চিত্র-C হলো সেন্ট্রোজোম। নিচে এর গঠন বৈশিষ্ট্য ব্যাখ্যা করা হলো- সেন্ট্রোজোম প্রধানত প্রাণিকোষে পাওয়া যায়। প্রাণিকোষের নিউক্লিয়াসের কাছে দুটি ফাঁপা নলাকার বা দণ্ডাকার অঙ্গাণু দেখা যায় যা সেন্ট্রিওল নামে পরিচিত। সেন্ট্রিওলের চারপাশে অবস্থিত গাঢ় তরলকে সেন্ট্রোস্ফিয়ার এবং সেন্ট্রোস্ফিয়ারসহ সেন্ট্রিওলকে সেন্ট্রোজোম বলে। সেন্ট্রোজোমে থাকা সেন্ট্রিওল কোষ বিভাজনের সময় অ্যাস্টার রে তৈরি করে। এছাড়া স্পিন্ডল যন্ত্র সৃষ্টিতেও সেন্ট্রোজোমের অবদান রয়েছে। বিভিন্ন ধরনের ফ্লাজেলা সৃষ্টিতে এরা অংশগ্রহণ করে।"
        },
        {
          "label": "ঘ",
          "question": "চিত্র-'A' এবং চিত্র-'B' এর মধ্যে খাদ্য তৈরিতে কোনটির ভূমিকা রয়েছে? বিশ্লেষণ করো।",
          "explanation": "উদ্দীপকের চিত্র-A এবং চিত্র-B হলো যথাক্রমে মাইটোকন্ড্রিয়া ও ক্লোরোপ্লাস্ট। খাদ্য তৈরিতে উভয় অঙ্গাণুর মধ্যে ক্লোরোপ্লাস্টের ভূমিকা রয়েছে। ক্লোরোপ্লাস্টের উপস্থিতিতে সবুজ উদ্ভিদ সালোকসংশ্লেষণের মাধ্যমে শর্করা জাতীয় খাদ্য তৈরি করে যা উদ্ভিদের খাদ্যের চাহিদা পূরণ করে। মূলত সবুজ রঙের প্লাস্টিডকে ক্লোরোপ্লাস্ট বলে। পাতা, কচি কাণ্ড ও অন্যান্য সবুজ অংশে এদের পাওয়া যায়। প্লাস্টিডের গ্রানা অংশ সূর্যালোককে আবদ্ধ করে রাসায়নিক শক্তিতে রূপান্তরিত করে। এই আবদ্ধ সৌরশক্তি স্ট্রোমাতে অবস্থিত উৎসেচক বায়ু থেকে গৃহীত কার্বন ডাইঅক্সাইড এবং কোষের ভেতরকার পানি ব্যবহার করে সরল শর্করা তৈরি করে। অপরদিকে মাইটোকন্ড্রিয়া কেবল শক্তি উৎপাদনের সাথে জড়িত কিন্তু খাদ্য তৈরির সঙ্গে জড়িত নয়। অতএব উপরের আলোচনা থেকে বোঝা যায়, মাইটোকন্ড্রিয়া ও ক্লোরোপ্লাস্টের মধ্যে ক্লোরোপ্লাস্ট খাদ্য তৈরিতে ভূমিকা রাখে।"
        }
      ]
    },
    {
      "number": "2",
      "uddipok": "রহিমের বয়স ৩৫ বছর, উচ্চতা ১৫০ সে.মি. এবং ওজন ৮০ কেজি। সে ফাস্ট ফুড খেতে পছন্দ করে। কিন্তু সে পরিশ্রম করে না। ফলে প্রায়ই অসুস্থ থাকে। ডাক্তারের নিকট গেলে তিনি তাকে খাদ্যাভাসে পরিবর্তন আনার পরামর্শ দেন।",
      "tag": "JB 23",
      "sub_questions": [
        {
          "label": "ক",
          "question": "খাদ্য আঁশ কাকে বলে?",
          "explanation": "শস্যদানা, ফলমূল এবং সবজির অপাচ্য তন্তুর অংশকে রাফেজ বা খাদ্য আঁশ বলে।"
        },
        {
          "label": "খ",
          "question": "রাতকানা রোগের কারণ ব্যাখ্যা করো।",
          "explanation": "ভিটামিন 'এ'-এর অভাবে চোখ ক্ষতিগ্রস্থ হয়ে জেরোফথ্যালমিয়া নামক রোগ হয়। জেরোফথ্যালমিয়ার সাত থেকে আটটি মাত্রার মধ্যে সর্বনিম্ন মাত্রা হচ্ছে রাতকানা। এ রোগে চোখের সংবেদী 'রড' কোষগুলো ক্ষতিগ্রস্ত হয় বলে স্বল্প আলোতে ভালো দেখা যায় না, চোখে সবকিছু ঝাপসা দেখা যায়। সাধারণত দুই থেকে পাঁচ বছর বয়সের শিশুদের মধ্যে এ রোগ বেশি দেখা যায়।"
        },
        {
          "label": "গ",
          "question": "রহিমের BMR নির্ণয় করো।",
          "explanation": "উদ্দীপকে, রহিমের বয়স = ৩৫ বছর উচ্চতা = ১৫০ সে.মি. ওজন = ৮০ কেজি আমরা জানি, ছেলেদের BMR = ৬৬+ (১৩.৭ × ওজন কেজি) + (৫ × উচ্চতা সে.মি.) – (৬.৮ × বয়স বছর) সুতরাং, রহিমের BMR = ৬৬ + (১৩.৭ × ৮০) + (৫ × ১৫০) – (৬.৮ × ৩৫) = ৬৬ + ১০৯৬ + ৭৫০ - ২৩৮ = ১৯১২ – ২৩৮ = ১৬৭৪ ক্যালরি।"
        },
        {
          "label": "ঘ",
          "question": "ডাক্তার তাকে যে নির্দেশনা দিয়েছেন তার যথার্থতা মূল্যায়ন করো।",
          "explanation": "উদ্দীপকে রহিমের, ওজন = ৮০ কেজি উচ্চতা = ১৫০ সে.মি. = ১৫০ ১০০ =\\frac{১৫০}{১০০} = ১০০ ১৫০ ​ মিটার = ১.৫ মিটার আমরা জানি, BMI = = দৈহিক ওজন  ( কেজি ) দেহের উচ্চতা  ( মিটার ) ২ =\\frac{দৈহিক\\ ওজন\\ (কেজি)}{দেহের\\ উচ্চতা\\ (মিটার)^২} = দেহের   উচ্চতা   ( মিটার ) ২ দৈহিক   ওজন   ( কেজি ) ​ অতএব, রহিমের BMI = = ৮০ ( ১ . ৫ ) ২ =\\frac{৮০}{(১.৫)^২} = ( ১ . ৫ ) ২ ৮০ ​ = ৩৫.৫৬ সুস্থ জীবনযাপনের জন্য মানব শরীরে সঠিক BMI থাকা দরকার। সুস্বাস্থ্যের জন্য BMI এর আদর্শ মান হচ্ছে ১৮.৫ - ২৪.৯। এখানে দেখা যাচ্ছে রহিমের BMI মান ৩৫.৫৬ যা সুস্বাস্থ্যের আদর্শ মান থেকে অনেক উপরে। অর্থাৎ, সে মোটা হওয়ার দ্বিতীয় স্তরে রয়েছে। এ অবস্থায় ডাক্তার রহিমকে খাদ্যাভ্যাস পরিবর্তন করার নির্দেশনা দিয়েছেন। সে ফাস্ট ফুড খেতে পছন্দ করে, যা তাকে মোটা করে তুলেছে। একই সাথে, পরিশ্রম না করার ফলে সে প্রায়ই অসুস্থ থাকে। তাই ডাক্তারের পরামর্শ অনুযায়ী রহিমকে সবসময় পরিমাণমতো এবং স্বাস্থ্যসম্মত খাবার গ্রহণ করতে হবে। ফাস্ট ফুড জাতীয় খাবার পরিহার করে ফলমূল, শাকসবজি, দুধ, ডাল, মাছ এ জাতীয় খাবার বেশি খেতে হবে। পাশাপাশি তাকে নিয়মিত ব্যায়াম করতে হবে। প্রতিদিন অন্তত এক ঘণ্টা মাঝারি মানের ব্যায়াম যেমন- হাঁটা, জগিং, খেলাধুলা, সাইকেল চালানো ইত্যাদি করতে হবে। এই নির্দেশনাগুলো মেনে চললে রহিমের BMI কমে আসবে এবং সে সুস্থ জীবনযাপন করতে পারবে। সুতরাং, রহিমের ক্ষেত্রে ডাক্তারের নির্দেশনা যথার্থ বলে আমি মনে করি।"
        }
      ]
    },
    {
      "number": "3",
      "uddipok": "",
      "tag": "JB 23",
      "sub_questions": [
        {
          "label": "ক",
          "question": "এন্ডোক্রাইনোলজি কাকে বলে?",
          "explanation": "জীবদেহের হরমোনের কার্যকারিতা বিষয়ক জ্ঞানকে এন্ডোক্রাইনোলজি বলে।"
        },
        {
          "label": "খ",
          "question": "ধান গাছের বৈজ্ঞানিক নামকে দ্বিপদ নাম বলা হয় কেন?",
          "explanation": "জীবের বৈজ্ঞানিক নাম দুটি অংশ বা পদ নিয়ে গঠিত হয়। প্রথম অংশ বা পদটি গণ নাম এবং দ্বিতীয় অংশ বা পদটি তার প্রজাতির নাম। এ ধরনের নামকে দ্বিপদ নাম বলে। ধান গাছের বৈজ্ঞানিক নাম হলো Oryza sativa। এখানে Oryza দ্বারা গণ নাম এবং sativa দ্বারা প্রজাতির নাম বোঝায়। দুটি পদ নিয়ে গঠিত বলে ধান গাছের বৈজ্ঞানিক নামকে দ্বিপদ নাম বলা হয়।"
        },
        {
          "label": "গ",
          "question": "চিত্র-'G' এর রাজ্যগত অবস্থান ব্যাখ্যা করো।",
          "explanation": "উদ্দীপকের চিত্র-G এর জীবটি হলো দ্বিবীজপত্রী উদ্ভিদ। মারগুলিসের শ্রেণিবিন্যাসে এরা সুপার কিংডম ২ অর্থাৎ ইউক্যারিওটার রাজ্য ৪: প্লানটি এর অন্তর্গত। নিচে দ্বিবীজপত্রী উদ্ভিদের রাজ্যগত অবস্থান ব্যাখ্যা করা হলো- এরা প্রকৃত নিউক্লিয়াসযুক্ত সালোকসংশ্লেষণকারী উদ্ভিদ। এদের উন্নত টিস্যুতন্ত্র বিদ্যমান। এদের ভূণ সৃষ্টি হয় এবং তা থেকে ডিপ্লয়েড পর্যায় শুরু হয়। এদের যৌন জনন অ্যামাইসোগ্যামাস ধরনের। অর্থাৎ আকার, আকৃতি অথবা শারীরবৃত্তীয় পার্থক্য বিশিষ্ট ভিন্নধর্মী দুটি গ্যামেটের মিলনের মাধ্যমে যৌন জনন সম্পন্ন হয়। এরা আর্কিগোনিয়েট অর্থাৎ এরা আর্কিগোনিয়াম বা স্ত্রীজনন অঙ্গ বিশিষ্ট উদ্ভিদ। এরা সপুষ্পক উদ্ভিদ।"
        },
        {
          "label": "ঘ",
          "question": "চিত্র-E এবং চিত্র-F এর মধ্যে কোন জীবটি উন্নত? কারণসহ বিশ্লেষণ করো।",
          "explanation": "উদ্দীপকের চিত্র-E হলো Nostoc এবং চিত্র-F হলো ডায়াটম। এই দু'টি জীব যথাক্রমে মনেরা এবং প্রোটিস্টা রাজ্যের অন্তর্ভুক্ত। এদের মধ্যে প্রোটিস্টা রাজ্যের জীব ডায়াটম মনেরা রাজ্যের Nostoc এর তুলনায় অধিক উন্নত। নিচে তা কারণসহ বিশ্লেষণ করা হলো- মনেরা রাজ্যের অন্তর্গত Nostoc এককোষী, ফিলামেন্টাস এবং কলোনিয়াল। কোষে ক্রোমাটিন বস্তু 'থাকলেও কোনো নিউক্লিওলাস ও নিউক্লিয়ার পর্দা থাকে না। অর্থাৎ নিউক্লিয়াস সুগঠিত নয়। এছাড়াও এদের কোষে প্লাস্টিড, মাইটোকন্ড্রিয়া, এন্ডোপ্লাজমিক জালিকা অনুপস্থিত এবং দ্বিবিভাজন প্রক্রিয়ায় কোষ বিভাজিত হয়। এরা প্রধানত শোষণ পদ্ধতিতে খাদ্য গ্রহণ করে। অন্যদিকে, প্রোটিস্টা রাজ্যের অন্তর্গত। ডায়াটম এককোষী বা বহুকোষী, একক বা কলোনিয়াল এবং সুগঠিত নিউক্লিয়াসবিশিষ্ট। এদের কোষে ক্রোমাটিন বস্তু নিউক্লিয়ার পর্দা দ্বারা পরিবৃত্ত থাকে। কোষে সকল ধরনের অঙ্গাণু থাকার পাশাপাশি এরা মাইটোসিস কোষ বিভাজনের মাধ্যমে অযৌন এবং কনজুগেশনের মাধ্যমে যৌন প্রজনন ঘটাতে সক্ষম। এছাড়াও প্রোটিস্টা রাজ্যের জীবগুলো ফটোসিনথেটিক বা শোষণ পদ্ধতিতে খাদ্য গ্রহণ করে থাকে। উপরিউক্ত বৈশিষ্ট্যের তুলনামূলক আলোচনায় দেখা যায় যে, ডায়াটমের (চিত্র-F) বৈশিষ্ট্যগুলো Nostoc (চিত্র-E) এর বৈশিষ্ট্য অপেক্ষা অধিক উন্নত। সুতরাং, ডায়াটম এবং Nostoc এর মধ্যে ডায়াটম অধিক উন্নত।"
        }
      ]
    },
    {
      "number": "4",
      "uddipok": "",
      "tag": "JB 23",
      "sub_questions": [
        {
          "label": "ক",
          "question": "অমরা কাকে বলে?",
          "explanation": "যে বিশেষ অঙ্গের মাধ্যমে মাতৃ-জরায়ুতে ক্রমবর্ধমান ভ্রূণ এবং মাতৃ- জরায়ু টিস্যুর মধ্যে সম্পর্ক স্থাপিত হয় তাকে অমরা বলে।"
        },
        {
          "label": "খ",
          "question": "পেঁপেতে কোন ধরনের পরাগায়ন ঘটে? ব্যাখ্যা করো।",
          "explanation": "পেঁপে-তে পর-পরাগায়ন ঘটে। একই প্রজাতির দুটি ভিন্ন উদ্ভিদের ফুলের মধ্যে যখন পরাগ সংযোগ ঘটে, তখন তাকে পর-পরাগায়ন বলে। পেঁপে গাছে দুটি ভিন্ন উদ্ভিদের মধ্যে পর-পরাগায়ন সংঘটিত হয়। এ ধরনের পরাগায়নের ফলে পেঁপে গাছে নতুন চরিত্রের সৃষ্টি, বীজের অঙ্কুরোদগমের হার বৃদ্ধি, বীজ অধিক জীবনীশক্তিসম্পন্ন এবং নতুন প্রজাতির সৃষ্টি হয়।"
        },
        {
          "label": "গ",
          "question": "P, Q, R ও S ব্যবহার করে একটি উদ্ভিদ অংশের চিহ্নিত চিত্র অঙ্কন করো।",
          "explanation": "উদ্দীপকে P, Q, R, S দ্বারা একটি ফুলের বিভিন্ন অংশ যথাক্রমে বৃতি, দলমণ্ডল, পুংস্তবক এবং স্ত্রীস্তবককে দেখানো হয়েছে। এগুলো ব্যবহার করে একটি উদ্ভিদ অংশের তথা ফুলের চিহ্নিত চিত্র নিচে অঙ্কন করা হলো-"
        },
        {
          "label": "ঘ",
          "question": "R ও S দ্বারা সৃষ্ট কোষের মিলনের ফলে উদ্ভিদের বংশবিস্তার সম্ভব- বিশ্লেষণ করো।",
          "explanation": "উদ্দীপকে R ও চিহ্নিত অংশগুলো হলো পুংস্তবক ও স্ত্রীস্তবক। পুংস্তবক ও স্ত্রীস্তবকে সৃষ্ট পুংজননকোষ ও স্ত্রীজননকোষের মিলনের ফলে উদ্ভিদের বংশবিস্তার সম্ভব। নিচে তা বিশ্লেষণ করা হলো- উদ্ভিদের বংশবিস্তারের প্রধান উপাদান হলো বীজ। নিষেকের মাধ্যমে পুংজননকোষ ও স্ত্রীজননকোষের মিলনের ফলে বীজ তৈরি হয়। পুংজননকোষ তৈরি হয় পুংকেশরের মধ্যে, যা ফুলের পুংস্তবকের অংশ। পুংস্তরক এক বা একাধিক পুংকেশর নিয়ে গঠিত। পুংকেশরের পরাগধানীর মধ্যে পরাগরেণু উৎপন্ন হয়, এই পরাগরেণুর নিউক্লিয়াস বিভাজিত হয়ে নালিকা নিউক্লিয়াস ও জনন নিউক্লিয়াস তৈরি করে। জনন নিউক্লিয়াস পরবর্তীতে বিভাজিত হয়ে দুটি পুংজননকোষে পরিণত হয়। অন্যদিকে স্ত্রীস্তবক বা গর্ভপত্র, গর্ভাশয়, গর্ভদণ্ড ও গর্ভমুণ্ড নিয়ে গঠিত। গর্ভাশয়ের ভেতরে এক বা একাধিক ডিম্বক বিশেষ নিয়মে সজ্জিত থাকে। এসব ডিম্বকের মধ্যে স্ত্রীজননকোষ বা ডিম্বাণু সৃষ্টি হয়। পুংস্তবক ও স্ত্রীস্তবকে উৎপন্ন পুংজননকোষ ও স্ত্রীজননকোষ সরাসরি প্রজননে অংশগ্রহণ করে। অর্থাৎ পরাগায়নের পর পুংজননকোষ স্ত্রীজননকোষের সাথে মিলিত হয়ে জাইগোট গঠন করে। জাইগোট বা নিষিক্ত ডিম্বকটি পরবর্তীতে বীজে ও গর্ভাশয়টি ফলে পরিণত হয়। এরপর বীজের অঙ্কুরোদগমে নতুন চারাগাছ সৃষ্টি হয় ও উদ্ভিদের বংশবিস্তার ঘটে। সুতরাং, উপরিউক্ত আলোচনা থেকে বোঝা যায় যে, পুংস্তবক (R) ও স্ত্রীস্তবকে (S) সৃষ্ট কোষের মিলনে উদ্ভিদের বংশবিস্তার ঘটে।"
        }
      ]
    },
    {
      "number": "5",
      "uddipok": "",
      "tag": "JB 23",
      "sub_questions": [
        {
          "label": "ক",
          "question": "অভিস্রবণ কাকে বলে?",
          "explanation": "দুটি ভিন্ন ঘনত্বের দ্রবণ একটি বৈষম্যভেদ্য ঝিল্লি দ্বারা পাশাপাশি পৃথক থাকলে দ্রাবক পদার্থ যে প্রক্রিয়ায় তার নিম্ন ঘনত্বের দ্রবণ থেকে উচ্চ ঘনত্বের দ্রবণের দিকে ব্যাপিত হয় সেই প্রক্রিয়াকে অভিস্রবণ বলে।"
        },
        {
          "label": "খ",
          "question": "শুকনো কাঠ পানিতে ডুবালে সংঘটিত প্রক্রিয়াটি ব্যাখ্যা করো।",
          "explanation": "শুকনো কাঠ পানিতে ডুবালে ইমবাইবিশন প্রক্রিয়ায় পানি শোষণ করে স্ফীত হয়। কলয়েড জাতীয় শুকনা বা আধা শুকনা পদার্থ কর্তৃক তরল পদার্থ শোষণের বিশেষ প্রক্রিয়াকে বলা হয় ইমবাইবিশন। কোষপ্রাচীর ও প্রোটোপ্লাজম কলয়েডধর্মী হওয়ায় ইমবাইবিশন প্রক্রিয়ায় পানি শোষণ করে স্ফীত হয়। এ ছাড়া অঙ্কুরোদগমের পূর্বে শুষ্ক বীজ ইমবাইবিশন প্রক্রিয়ায় পানি শোষন করে স্ফীত হয়। পানি শোষণের এটি একটি অন্যতম প্রক্রিয়া।"
        },
        {
          "label": "গ",
          "question": "চিত্র-'F' এর লম্বচ্ছেদের চিহ্নিত চিত্র অঙ্কন করো।",
          "explanation": "নিম্নের অনুরূপ : উদ্দীপকে উল্লিখিত অঙ্গটি হলো হৃৎপিণ্ড। নিচে হৃৎপিণ্ডের লম্বচ্ছেদের চিহ্নিত চিত্র অঙ্কন করা হলো-"
        },
        {
          "label": "ঘ",
          "question": "চিত্র-'F' অঙ্গটির সংকোচন-প্রসারণের ফলাফল বিশ্লেষণ করো।",
          "explanation": "উদ্দীপকের চিত্র-F হলো হৃৎপিণ্ড। হৃৎপিন্ডের সংকোচন- প্রসারণের কারণে এর মধ্য দিয়ে রক্ত সঞ্চালিত হয়। নিচে তা বিশ্লেষণ করা হলো- হৃৎপিন্ডের ডান বা বাম অলিন্দদ্বয় প্রসারিত হলে দেহের বিভিন্ন অংশ থেকে রক্ত হৃৎপিণ্ডে প্রবেশ করে। যেমন- ঊর্ধ্ব মহাশিরার মাধ্যমে কার্বন ডাইঅক্সাইডযুক্ত রক্ত ডান অলিন্দে প্রবেশ করে। ঠিক একই সময়ে ফুসফুসীয় শিরার মাধ্যমে অক্সিজেনযুক্ত রক্ত বাম অলিন্দে প্রবেশ করে। অলিন্দদ্বয়ের সংকোচনের ফলে ডান অলিন্দের রক্ত ডান অলিন্দ-নিলয় ছিদ্রপথে ডান নিলয়ে প্রবেশ করে। ঠিক একইভাবে বাম অলিন্দ-নিলয় ছিদ্রপথে বাম অলিন্দের রক্ত বাম নিলয়ে প্রবেশ করে। এরপর ছিদ্র দুটি কপাটিকা দ্বারা বন্ধ হয়ে যায়। পরবর্তীতে নিলয়দ্বয় সংকুচিত হলে ডান নিলয় থেকে কার্বন ডাইঅক্সাইডযুক্ত রক্ত ফুসফুসীয় ধমনির মাধ্যমে ফুসফুসে প্রবেশ করে পরিশোধিত হয়। ঠিক একই সময় বাম নিলয় থেকে অক্সিজেনযুক্ত রক্ত মহাধমনির মাধ্যমে সারাদেহে পরিবাহিত হয়। এভাবে হৃৎপিণ্ডের পর্যায়ক্রমিক সংকোচন ও প্রসারণের ফলে রক্ত সঞ্চালন প্রক্রিয়া অব্যাহত থাকে।"
        }
      ]
    },
    {
      "number": "6",
      "uddipok": "'X' সাহেব সকালের নাস্তায় মধু এবং এক গ্লাস ফলের রস খেলেন। এক ধরনের শারীরবৃত্তীয় প্রক্রিয়ার মাধ্যমে এগুলো 'X' সাহেবকে শক্তির যোগান দেয়।",
      "tag": "JB 23",
      "sub_questions": [
        {
          "label": "ক",
          "question": "ফসফোরাইলেশন কাকে বলে?",
          "explanation": "ADP এর সঙ্গে অজৈব ফসফেট (Pi) যুক্ত হয়ে ATP তৈরি করার প্রক্রিয়াকে ফসফোরাইলেশন বলে।"
        },
        {
          "label": "খ",
          "question": "বিকেলে সালোকসংশ্লেষণের হার মন্থর হওয়ার কারণ ব্যাখ্যা করো।",
          "explanation": "সকালবেলা সূর্যালোকের তীব্রতা বাড়ার সাথে সাথে সালোকসংশ্লেষণের হারও বাড়তে থাকে। দুপুরের সূর্যের প্রখর তাপে উদ্ভিদের দেহের আর্দ্রতা কমে যায়। অতিরিক্ত বাষ্পায়ন রোধ করতে পাতার বেশ কিছু পত্ররন্দ্র বন্ধ হয়ে যায়। ফলে গ্যাসীয় আদান-প্রদান (CO₂ গ্রহণ) কমে যায়। যার ফলে বিকালে সালোকসংশ্লেষণের হার তুলনামূলকভাবে মন্থর হয়ে যায়।"
        },
        {
          "label": "গ",
          "question": "'X' সাহেবের গৃহীত খাদ্য উপাদানের ২ অণু থেকে প্রক্রিয়াটির তৃতীয় ধাপে কয়টি ATP উৎপন্ন হবে? তালিকা তৈরি করো।",
          "explanation": "উদ্দীপকের 'X' সাহেবের গৃহীত খাদ্য উপাদান হচ্ছে মধু এবং এক গ্লাস ফলের রস। উভয় খাবারেই গ্লুকোজ বিদ্যমান। গ্লুকোজ মানবদেহে সবাত শ্বসন প্রকিয়ায় জারিত হয়ে CO₂, H₂O ও বিপুল পরিমাণ ATP উৎপন্ন করে। উক্ত শ্বসন প্রক্রিয়াটি ৪টি ধাপে সম্পন্ন হয়ে থাকে। এর তৃতীয় ধাপটি হচ্ছে ক্রেবস চক্র। ২ অণু গ্লুকোজ হতে সবাত শ্বসন প্রক্রিয়ার ক্রেবস চক্রে উৎপন্ন হওয়া ATP-র পরিমাণের তালিকা নিচে দেওয়া হলো- শ্বসনের পর্যায় উৎপাদিত শক্তি ব্যয়িত শক্তি নীট উৎপাদিত শক্তি ক্রেবস চক্র (i) ৬×২=১২ অণু NADH+H⁺ x (i) ৩৬ ATP (ii) ২×২=৮ অণু FADH₂ (ii) ৮ ATP (iii) ২×২=৪ অণু GTP (iii) ৪ ATP মোট: ৪৮-ATP এখানে, ১ অণু NADH + H + ^+ + =৩ অণু AТР ১ অণু FADH 2 _2 2 ​ = ২ অণু ATP ১ অণু GTP = ১ অণু ATP এভাবে ক্রেবস চক্রে ২ অণু গ্লুকোজ হতে মোট ৪৮ অণু ATP উৎপন্ন হয়।"
        },
        {
          "label": "ঘ",
          "question": "উদ্দীপকের প্রক্রিয়াটি জীবজগতের জন্য তাৎপর্যপূর্ণ- ব্যাখ্যা করো।",
          "explanation": "নিম্নের অনুরূপ : উদ্দীপকের প্রক্রিয়াটি হলো শ্বসন প্রক্রিয়া। জীবের অস্তিত্ব রক্ষায় শ্বসন প্রক্রিয়ার বিশেষ গুরুত্ব রয়েছে। নিচে তা বিশ্লেষণ করা হলো- শ্বসন প্রক্রিয়ায় উৎপন্ন শক্তি দিয়ে উদ্ভিদ ও প্রাণীর সব ধরনের ক্রিয়া- বিক্রিয়া ও কাজকর্ম পরিচালিত হয়। উদ্ভিদ ও প্রাণিদেহে ২৪ ঘণ্টাই এ প্রক্রিয়া চলে। শ্বসনে নির্গত CO₂, জীবের প্রধান খাদ্য শর্করা উৎপন্নের জন্য উদ্ভিদের সালোকসংশ্লেষণে ব্যবহৃত হয়। এ প্রক্রিয়া উদ্ভিদে খনিজ লবণ পরিশোষণে সাহায্য করে, যা পরোক্ষভাবে উদ্ভিদের বৃদ্ধি ও অন্যান্য জৈবিক প্রক্রিয়া চালু রাখে। উদ্ভিদ ও প্রাণীর কোষ বিভাজনের প্রয়োজনীয় শক্তি ও কিছু আনুষঙ্গিক পদার্থ শ্বসন প্রক্রিয়া থেকে আসে। তাই এ প্রক্রিয়া জীবের দৈহিক বৃদ্ধিও নিয়ন্ত্রণ করে। এ প্রক্রিয়া বিভিন্ন উপক্ষার ও জৈব এসিড সৃষ্টিতে সহায়তা করার মাধ্যমে জীবনের অন্যান্য জৈবিক কাজেও সহায়তা করে। কিছু ব্যাকটেরিয়া অক্সিজেনের উপস্থিতিতে বাঁচতে পারে না। এদের শক্তি উৎপাদনের একমাত্র উপায় হলো অবাত শ্বসন। তাছাড়া উদ্ভিদের বৃদ্ধি ও বিকাশের জন্য যে শক্তির প্রয়োজন তা শ্বসন প্রক্রিয়া থেকেই আসে। শ্বসন প্রক্রিয়ায় উৎপন্ন CO₂, সালোকসংশ্লেষণে অংশ নিয়ে খাদ্য তৈরির পাশাপাশি O₂ উৎপন্ন করে। এই O₂ প্রাণীদের বেঁচে থাকার জন্য আবশ্যক। এছাড়া পরিবেশের ভারসাম্য রক্ষায়ও প্রক্রিয়াটি পরোক্ষভাবে ভূমিকা রাখে, যা সকল জীবের জন্য গুরুত্বপূর্ণ। সুতরাং উপরের আলোচনা থেকে বোঝা যায় যে, জীবের অস্তিত্ব রক্ষায় শ্বসন প্রক্রিয়াটির বিশেষ গুরুত্ব রয়েছে।"
        }
      ]
    },
    {
      "number": "7",
      "uddipok": "",
      "tag": "JB 23",
      "sub_questions": [
        {
          "label": "ক",
          "question": "পেলভিস কাকে বলে?",
          "explanation": "বৃক্কের হাইলাসে অবস্থিত ফানেল আকৃতির প্রশস্ত অংশকে পেলভিস বলে।"
        },
        {
          "label": "খ",
          "question": "অগ্ন্যাশয়কে মিশ্রগ্রন্থি বলা হয় কেন?",
          "explanation": "অগ্ন্যাশয়কে মিশ্রগ্রন্থি বলা হয়, কারণ এটি একাধারে এনজাইম এবং হরমোন নিঃসরণ করে। অর্থাৎ অগ্ন্যাশয় বহিঃক্ষরা ও অন্তঃক্ষরা গ্রন্থির মতো কাজ করে। বহিঃক্ষরা গ্রন্থি হিসেবে নিঃসৃত এনজাইমগুলোর মধ্যে রয়েছে ট্রিপসিন, লাইপেজ ও অ্যামাইলেজ যা খাদ্য পরিপাকে সহায়তা করে। অন্তঃক্ষরা গ্রন্থি হিসেবে প্রয়োজনীয় কিছু হরমোন গ্লুকাগন ও ইনসুলিন নিঃসরণ করে।"
        },
        {
          "label": "গ",
          "question": "চিত্র-'H' এর কার্যক্রম ব্যাখ্যা করো।",
          "explanation": "উদ্দীপকের চিত্র 'H' হলো বৃক্ক। নিচে বৃক্কের কার্যক্রম ব্যাখ্যা করা হলো- বৃক্কের গাঠনিক একককে বলে নেফ্রন। বিপাক ক্রিয়ায় সৃষ্ট নাইট্রোজেন গঠিত বিষাক্ত বর্জ্য পদার্থ ছাঁকন ক্রিয়ার মাধ্যমে মূত্রের সাথে দেহের বাইরে বের করে দিতে নেফ্রন গুরুত্বপূর্ণ ভূমিকা পালন করে। বিপাক ক্রিয়ায় আমাদের দেহে ইউরিয়া, ইউরিক এসিড, ক্রিয়েটিনিন, সোডিয়াম, পটাশিয়াম, অ্যামাইনো এসিড ইত্যাদি তৈরি হয়, যা আমাদের শরীরের জন্য খুবই ক্ষতিকর। এগুলো রক্তের সাথে মিশে নেফ্রনের গ্লোমেরুলাসে আসে। গ্লোমেরুলাস তখন রক্ত থেকে সক্রিয় ছাঁকন পদ্ধতিতে বর্জ্য ও বিষাক্ত পদার্থগুলোকে ছেঁকে পৃথক করে। ফলে রক্ত পরিশোধিত হয়। ছাঁকনের ফলে সৃষ্ট বর্জ্য ও বিষাক্ত পদার্থগুলো পরবর্তীতে মূত্রের সঙ্গে দেহের বাইরে বের হয়ে আসে। এভাবে বৃক্কের নেফ্রন রক্ত পরিশোধনের মাধ্যমে নাইট্রোজেন ঘটিত বিষাক্ত বর্জ্য পদার্থগুলোকে দেহের বাইরে বের করে দিতে বিশেষভাবে কাজ করে।"
        },
        {
          "label": "ঘ",
          "question": "চিত্র-'H' বিকল হলে স্থায়ী সমাধান হিসেবে কোন চিকিৎসা পদ্ধতিটি অধিক গ্রহণযোগ্য? বিশ্লেষণ করো।",
          "explanation": "উদ্দীপকের চিত্র 'H' হলো মানবদেহের রেচন অঙ্গ বৃক্ক। নেফ্রাইটিস, ডায়াবেটিস, উচ্চ রক্তচাপ, কিডনিতে পাথর ইত্যাদির কারণে বৃক্ক ধীরে ধীরে বিকল হয়ে যায়। বৃক্ক বিকলে দু'ধরনের করণীয় দিক রয়েছে। যথা- ডায়ালাইসিস ও বৃক্ক প্রতিস্থাপন। বৃক্ক সম্পূর্ণ অকেজো বা বিকল হবার পর বৈজ্ঞানিক উপায়ে রক্ত পরিশোধিত করার প্রক্রিয়া হলো ডায়ালাইসিস। ডায়ালাইসিস মেশিনের সাহায্যে রক্ত পরিশোধিত করা হয়। ফলে নাইট্রোজেনঘটিত ক্ষতিকর বর্জ্য পদার্থ দেহের বাইরে নিষ্কাশিত হয়। তবে এটি একটি ব্যয়বহুল ও সময় সাপেক্ষ প্রক্রিয়া। অপরদিকে, বৃক্ক বিকলে কোনো সুস্থ ব্যক্তির বৃক্ক দেহে প্রতিস্থাপনের প্রক্রিয়াকে বৃক্ক প্রতিস্থাপন বলে। এটি দু'ভাবে সম্পন্ন করা যায়- কোনো নিকট আত্মীয়ের বৃক্ক রোগীর দেহে প্রতিস্থাপন করা অথবা কোনো মৃত ব্যক্তির বৃক্ক নিয়ে রোগীর দেহে প্রতিস্থাপন করা। মৃত ব্যক্তি বলতে “ব্রেন ডেড\" বোঝানো হয়েছে। তবে দু'ক্ষেত্রেই দেখতে হবে টিস্যু এবং রক্তের গ্রুপ ম্যাচ করে কী না। এভাবে একটি সুস্থ বৃক্ক প্রতিস্থাপনের মাধ্যমে বৃক্ক বিকল হওয়া রোগীর চিকিৎসা করা একটি টেকসই বা স্থায়ী চিকিৎসা পদ্ধতি। সুতরাং, বৃদ্ধ বিকল হলে স্থায়ী সমাধান হিসেবে বৃক্ক প্রতিস্থাপন পদ্ধতিটি অধিক গ্রহণযোগ্য।"
        }
      ]
    },
    {
      "number": "8",
      "uddipok": "",
      "tag": "JB 23",
      "sub_questions": [
        {
          "label": "ক",
          "question": "লোকাস কাকে বলে?",
          "explanation": "ক্রোমোজোমের যে স্থানে জিন অবস্থান করে তাকে লোকাস বলে।"
        },
        {
          "label": "খ",
          "question": "ক্রোমোজোমকে বংশগতির ভৌতভিত্তি বলা হয় কেন?",
          "explanation": "বংশগতির প্রধান উপাদান হচ্ছে ক্রোমোজোম। ক্রোমোজোমের কাজ হলো মাতা-পিতা হতে জিন সন্তান-সন্তুতিতে বহন করে নিয়ে যাওয়া। মানুষের চোখের রং, চুলের প্রকৃতি, চামড়ার গঠন ইত্যাদি বৈশিষ্ট্য ক্রোমোজোম কর্তৃক বাহিত হয়ে বংশগতির ধারা অক্ষুণ্ণ রাখে। এ কারণে ক্রোমোজোমকে বংশগতির ভৌত ভিত্তি বলা হয়।"
        },
        {
          "label": "গ",
          "question": "পিতামাতা থেকে F₂ বংশধর পর্যন্ত প্রবাহচিত্রের মাধ্যমে দেখাও।",
          "explanation": "উদ্দীপকে একটি সাদা ফুল (RR) ও একটি লাল ফুলের (rr) ক্রস দেখানো হয়েছে। যেখানে সাদা ফুল প্রকট বৈশিষ্ট্য সম্পন্ন এবং লাল ফুল প্রচ্ছন্ন বৈশিষ্ট্য সম্পন্ন। মেন্ডেলের মতে, পিতামাতার বৈশিষ্ট্যগুলো বংশধরের মধ্যে বিরাজ করে এবং প্রকট বৈশিষ্ট্যটি প্রকাশ পায়। কিন্তু প্রচ্ছন্ন বৈশিষ্ট্যটি নষ্ট না হয়ে পরবর্তী বংশধরে প্রকাশিত হয়। নিচে পিতামাতা থেকে F₂ বংশধর পর্যন্ত প্রবাহচিত্রের মাধ্যমে দেখানো হলো- উদ্দীপক অনুযায়ী, সাদা ফুল গাছের অ্যালিল= RR লাল ফুল গাছের অ্যালিল= rr অর্থাৎ ৩টি সাদা ও ১টি লাল ফুল গাছ পাওয়া যায়।"
        },
        {
          "label": "ঘ",
          "question": "উন্নত প্রজাতির ফসল উৎপাদনে উল্লিখিত প্রক্রিয়াটি ব্যবহারের যৌক্তিকতা বিশ্লেষণ করো।",
          "explanation": "উদ্দীপকে সুমন থ্যালসেমিয়া রোগে আক্রান্ত। তার অন্য ভাইবোনদের উক্ত রোগে আক্রান্ত হওয়ায় কোনো আশংকা নেই। নিচে তা বিশ্লেষণ করা হলো- থ্যালাসেমিয়া রোগটি বংশ পরম্পরায় হয়। এটি একটি অটোসোমাল রিসিসিভ ডিজঅর্ডার অর্থাৎ বাবা ও মা উভয়ই এ রোগের বাহক বা রোগী হলে তবেই তা সন্তানে রোগ লক্ষণ হিসেবে প্রকাশ পায়। জিনের প্রাপ্তির উপর নির্ভর করে থ্যালাসেমিয়াকে দু'ভাবে দেখা হয়- থ্যালাসেমিয়া মেজর ও থ্যালাসেমিয়া মাইনর। থ্যালাসেমিয়ার মেজরের বেলায় শিশু তার বাবার মা দু'জনের কাছ থেকেই থ্যালাসেমিয়ার জিন পেয়ে থাকে। এ কারণেই সুমন থ্যালাসেমিয়া মেজরে আক্রান্ত। কারণ তার মাতা ও পিতা উভয়ই বাহক। থ্যালাসেমিয়া রোগের ক্ষেত্রে আক্রান্ত শিশু জন্মের সম্ভাবনা হলো- 25% সুস্থ কিন্তু থ্যালাসেমিয়া বাহক শিশু জন্মের সম্ভাবনা 50% এবং পূর্ণাঙ্গ সুস্থ শিশু জন্মের সম্ভাবনা 25% যা নিচে চিত্রের মাধ্যমে দেখানো হলো থ্যালাসেমিয়া জিন = r এবং সুস্থ জিন = R সুতরাং বলা যায় যে, সুমনের অন্য ভাইবোন থ্যালাসেমিয়া রোগের বাহক হলেও তাদের উক্ত রোগে আক্রান্ত হবার কোনো আশংকা নেই।"
        }
      ]
    }
  ]
}