{
  "title": "চট্টগ্রাম বোর্ড ২০২৩",
  "subtitle": "জীববিজ্ঞান (8)",
  "questions": [
    {
      "number": "1",
      "uddipok": "X- কাইটিন দিয়ে গঠিত কোষপ্রাচীর যুক্ত জীব Y- সপুষ্পক জীব Z- খাদ্য গলাধঃকরণকারী জীব",
      "tag": "CTG.B 23",
      "sub_questions": [
        {
          "label": "ক",
          "question": "হিস্টোলজি কাকে বলে?",
          "explanation": "জীববিজ্ঞানের যে শাখায় জীবদেহের টিস্যুসমূহের গঠন, বিন্যাস ও কার্যাবলি নিয়ে আলোচনা করা হয় সেই শাখাকে হিস্টোলজি বলে।"
        },
        {
          "label": "খ",
          "question": "জীবের শ্রেণিবিন্যাসের কারণ ব্যাখ্যা করো।।",
          "explanation": "শ্রেণিবিন্যাস জীবজগতকে জানার একটি সহজ পদ্ধতি। জীবের জাতিজনির বিভিন্ন তথ্য, জীবকুলের বিবর্তনিক ধারা নির্ণয় ও নতুন প্রজাতি শনাক্তকরণের জন্য শ্রেণিবিন্যাস প্রয়োজন। এছাড়া এই বিশাল জীবজগতকে ভালোভাবে জানা, বোঝা ও শেখার সুবিধার্থে এবং প্রতিটি জীবকে শনাক্ত করে তার নামকরণের ব্যবস্থা করা প্রভৃতি ক্ষেত্রে জীবের শ্রেণিবিন্যাস অতীব গুরুত্বপূর্ণ। তাই জীবের শ্রেণিবিন্যাস করা হয়।"
        },
        {
          "label": "গ",
          "question": "উদ্দীপকের জীবের রাজ্যগত অবস্থান ব্যাখ্যা করো।",
          "explanation": "উদ্দীপকে উল্লিখিত Z জীবের বৈশিষ্ট্যটি অ্যানিমেলিয়া রাজ্যের অন্তর্ভুক্ত। অ্যানিমেলিয়া রাজ্যের প্রাণীরা নিউক্লিয়াসবিশিষ্ট ও বহুকোষী। এদের কোষে কোনো জড় কোষপ্রাচীর, প্লাস্টিড ও কোষগহ্বর থাকে না। প্লাস্টিড না থাকায় এরা পরভোজী। খাদ্য গলাধঃকরণ ও হজম করে। এদের দেহে জটিল টিস্যুতন্ত্র বিদ্যমান। এরা প্রধানত যৌন জননের মাধ্যমে বংশবৃদ্ধি করে। পরিণত ডিপ্লয়েড পুরুষ ও স্ত্রী প্রাণীর জননাঙ্গ থেকে হ্যাপ্লয়েড গ্যামেট উৎপন্ন হয়। ভ্রূণ বিকাশকালীন সময়ে ভ্রূণীয় স্তর সৃষ্টি হয়। অ্যানিমেলিয়া রাজ্যের অন্তর্ভুক্ত প্রাণীদের বৈশিষ্ট্যের সাথে সাদৃশ্যের কারণে উদ্দীপকের Z জীবকে অ্যানিমেলিয়া রাজ্যের অন্তর্ভুক্ত করা হয়েছে।"
        },
        {
          "label": "ঘ",
          "question": "X এবং Y জীবের মধ্যে কোনটি উন্নত? শ্রেণিবিন্যাসের আলোকে বিশ্লেষণ করো।",
          "explanation": "উদ্দীপকের B জীবটি হলো Artocarpus heterophyllus (কাঁঠাল গাছের বৈজ্ঞানিক নাম), যা প্লান্টি রাজ্যের এবং C জীবটি হলো Penicillium notatum নামক ছত্রাক, যা ফানজাই রাজ্যের অন্তর্ভুক্ত জীব। রাজ্য দুটির মধ্যে প্লান্টি রাজ্যটি, ফানজাই রাজ্য থেকে উন্নত। ফানজাই রাজ্যের জীবসমূহ স্থলজ, মৃতজীবী বা পরজীবী। এদের দেহ মাইসেলিয়াম দিয়ে গঠিত। এদের কোষে নিউক্লিয়াস সুগঠিত। কোষপ্রাচীর কাইটিন নির্মিত। এদের দেহে ক্লোরোপ্লাস্ট অনুপস্থিত। এরা শোষণ পদ্ধতিতে খাদ্য গ্রহণ করে এবং হ্যাপ্লয়েড স্পোরের মাধ্যমে এদের বংশবৃদ্ধি ঘটে। অপরদিকে, প্লান্টি রাজ্যের জীবসমূহ প্রকৃত নিউক্লিয়াসযুক্ত। এদের দেহে উন্নত টিস্যুতন্ত্র বিদ্যমান। এরা সপুষ্পক। সালোকসংশ্লেষণের মাধ্যমে খাদ্য প্রস্তুত করে। যৌন জননের মাধ্যমে এদের বংশবিস্তার ঘটে। এদের ভ্রুণ সৃষ্টি হয় এবং তা থেকে ডিপ্লয়েড পর্যায় শুরু হয়। রাজ্যদ্বয়ের বৈশিষ্ট্য পর্যালোচনায় দেখা যায়, প্লান্টি রাজ্যের বৈশিষ্ট্যগুলো ফানজাই রাজ্যের বৈশিষ্ট্য অপেক্ষা উন্নত তাই বলা যায়, B জীবটি অর্থাৎ Artocarpus heterophyllus, C জীব অর্থাৎ, Penicillium notatum থেকে উন্নত।"
        }
      ]
    },
    {
      "number": "2",
      "uddipok": "বিথী অণুবীক্ষণ যন্ত্রে দুইটি কোষ অঙ্গাণু পর্যবেক্ষণ করলো। এর মধ্যে প্রথমটি বংশগতীয় উপাদান বহনকারী গোলাকার অঙ্গাণু এবং দ্বিতীয়টি গ্রানামচক্র বহনকারী অঙ্গাণু।",
      "tag": "CTG.B 23",
      "sub_questions": [
        {
          "label": "ক",
          "question": "প্রকৃত কোষ কাকে বলে?",
          "explanation": "সুগঠিত নিউক্লিয়াসবিশিষ্ট কোষ অর্থাৎ সুকেন্দ্রিক কোষকে প্রকৃত কোষ বলে।"
        },
        {
          "label": "খ",
          "question": "কোন কোষ অঙ্গাণুটি অন্যান্য অঙ্গাণুর জন্য বিপদজনক হয়ে উঠতে পারে? ব্যাখ্যা করো।",
          "explanation": "জীবকোষের অভ্যন্তরে অবস্থিত লাইসোজোম অঙ্গাণুটি 'কোষস্থ অন্যান্য. অঙ্গাণুর জন্য বিপদজনক হয়ে উঠতে পারে। আমরা জানি, লাইসোজোমের ভেতরে উৎসেচক থাকে যা কোষে আগত বাইরের জীবাণুগুলোকে হজম করে ফেলে। এই উৎসেচকগুলো লাইসোজোমের ভেতরে সাধারণত একটি পর্দা দিয়ে আলাদা করা থাকে। তাই অন্যান্য অঙ্গাণু এর সংস্পর্শে এলেও হজম হয় না। দেহে অক্সিজেনের অভাব হলে বা বিভিন্ন কারণে লাইসোজোমের পর্দা ক্ষতিগ্রস্ত হলে এর আশেপাশের অঙ্গাণুগুলো অভ্যন্তরের উৎসেচকের দ্বারা নষ্ট হয়ে যায়। এমনকি এর প্রভাবে কোষের মৃত্যু পর্যন্ত ঘটতে পারে।"
        },
        {
          "label": "গ",
          "question": "উদ্দীপকের প্রথম অঙ্গাণুটির বংশগতীয় উপাদান বহনকারী অংশের গঠন ব্যাখ্যা করো।",
          "explanation": "উদ্দীপকের প্রথম অঙ্গাণুটি হচ্ছে নিউক্লিয়াস। এর মধ্যে বংশগতীয় উপাদান বহনকারী অংশে ক্রোমোজোম বিদ্যামান। নিচে ক্রোমোজোমের গঠন ব্যাখ্যা করা হলো- ক্রোমোজোম নিউক্লিয়াসের নিউক্লিওপ্লাজমে বিস্তৃত এবং সূত্রাকার ক্রোমাটিন দ্বারা গঠিত। মানুষের ক্রোমোজোম ডিপ্লয়েড অর্থাৎ দুই সেট ক্রোমোজোম একত্রে অবস্থান করে। ক্রোমোজোমের দৈর্ঘ্য সাধারণত ৩.৫ থেকে ৩০.০ মাইক্রন এবং প্রস্থ ০.২ থেকে ২.০ মাইক্রন পর্যন্ত হয়। ক্রোমোজোমে একটি বাহু, গৌণকুঞ্চন, সেন্ট্রোমিয়ার, ক্রোমোনেমাটা এবং ধাত্র থাকে। আর ক্রোমোজোমের সাথে নিউক্লিওলাসের যে অংশ লাগানো থাকে তার ঐ অংশটিকে বলা হয় স্যাটেলাইট। এর প্রান্তে টেলোমিয়ার থাকে। ক্রোমোজোমের প্রধান উপাদান হলো DNA I"
        },
        {
          "label": "ঘ",
          "question": "পরিবেশের ভারসাম্য রক্ষায় উদ্দীপকের দ্বিতীয় অঙ্গাণুটির ভূমিকা মূল্যায়ন করো।",
          "explanation": "উদ্দীপকের দ্বিতীয় অঙ্গাণুটি হচ্ছে ক্লোরোপ্লাস্ট। পরিবেশের ভারসাম্য রক্ষায় এ অঙ্গাণুটি গুরুত্বপূর্ণ ভূমিকা পালন করে থাকে। কোষে ক্লোরোপ্লাস্টের উপস্থিতির কারণে সবুজ উদ্ভিদ সালোকসংশ্লেষণ প্রক্রিয়ায় শর্করা জাতীয় খাদ্য তৈরি করে, যা উদ্ভিদের খাদ্যের চাহিদা পূরণ করে থাকে। আবার প্রাণীরা নিজেদের খাদ্য নিজেরা তৈরি করতে পারে না, তাই প্রাণিজগতও তার খাদ্যের জন্য সম্পূর্ণরূপে সবুজ উদ্ভিদের উপর নির্ভরশীল। সুতরাং, দ্বিতীয় অঙ্গাণুটি জীবের তথা উদ্ভিদ ও প্রাণীর খাদ্য সরবরাহে মুখ্য ভূমিকা পালনের মাধ্যমে পরিবেশে তাদের সমতা বজায় রেখে চলেছে। সালোকসংশ্লেষণ প্রক্রিয়ায় ক্লোরোপ্লাস্ট তথা ক্লোরোফিলের উপস্থিতিতে পরিবেশ থেকে CO₂ শোষিত হয় এবং O₂ নির্গত হয়। উদ্ভিদের সবুজ অংশ প্রাণিকুলের জন্য ক্ষতিকারক CO₂ শোষণ করে এবং সকল জীবের শ্বসনের জন্য অত্যাবশ্যকীয় O₂ সরবরাহ করে পরিবেশের ভারসাম্য রক্ষা করে। সুতরাং, উপরিউক্তি আলোচনা থেকে বলা যায়, পরিবেশের ভারসাম্য রক্ষায় উদ্দীপকের দ্বিতীয় অঙ্গাণুটি অর্থাৎ ক্লোরোপ্লাস্ট অত্যন্ত গুরুত্বপূর্ণ ভূমিকা পালন করে।"
        }
      ]
    },
    {
      "number": "3",
      "uddipok": "(i) C 6 H 12 O 6 →  এনজাইম  2 C 2 H 5 O H + 2 C O 2 + \\mathrm{C}_{6} \\mathrm{H}_{12} \\mathrm{O}_{6} \\xrightarrow{\\text { এনজাইম }} 2 \\mathrm{C}_{2} \\mathrm{H}_{5} \\mathrm{OH}+2 \\mathrm{CO}_{2}+ C 6 ​ H 12 ​ O 6 ​   এনজাইম   ​ 2 C 2 ​ H 5 ​ OH + 2 CO 2 ​ + শক্তি (ii) 6 C O 2 + 12 H 2 O →  ক্লোরোফিন  E C 6 H 12 O 6 + 6 H 2 O + 6 O 2 6 \\mathrm{CO}_{2}+12 \\mathrm{H}_{2} \\mathrm{O} \\xrightarrow[\\text { ক্লোরোফিন }]{\\mathrm{E}} \\mathrm{C}_{6} \\mathrm{H}_{12} \\mathrm{O}_{6}+6 \\mathrm{H}_{2} \\mathrm{O}+6 \\mathrm{O}_{2} 6 CO 2 ​ + 12 H 2 ​ O E   ক্লোরোফিন   ​ C 6 ​ H 12 ​ O 6 ​ + 6 H 2 ​ O + 6 O 2 ​",
      "tag": "CTG.B 23",
      "sub_questions": [
        {
          "label": "ক",
          "question": "জটিল টিস্যু কাকে বলে?",
          "explanation": "বিভিন্ন প্রকার কোষের সমন্বয়ে যে স্থায়ী টিস্যু গঠিত হয় তাকে জটিল টিস্যু বলে।"
        },
        {
          "label": "খ",
          "question": "ATP কে রিচার্জেবল ব্যাটারি বলা হয় কেন? ব্যাখ্যা করো।",
          "explanation": "ATP হলো জীবদেহের জৈবমুদ্রা বা শক্তি মুদ্রা। ATP-এর রাসায়নিক বন্ধন ভেঙ্গে যে শক্তি বের হয়, সেই শক্তি দিয়ে জীবদেহের প্রতিটি জৈবনিক কাজ সম্পাদিত হয়। জীবের গ্রহণকৃত খাদ্যের জারণ থেকে নির্গত শক্তি দ্বারা ফসফোরাইলেশনের মাধ্যমে আবার সেই ভাঙা দুই টুকরো জোড়া লেগে ATP তৈরি হয়। শক্তির প্রয়োজন হলে তা আবার ভাঙে। তারপর খাদ্য থেকে শক্তি নিয়ে আবার জোড়া লাগে। তাই ATP কে রিচার্জেবল ব্যাটারি বলা হয়।"
        },
        {
          "label": "গ",
          "question": "উদ্দীপকের (i) নং বিক্রিয়াটি সংঘটিত হওয়ার প্রক্রিয়া ব্যাখ্যা করো।",
          "explanation": "উদ্দীপকের (i) নং বিক্রিয়াটিতে অবাত শ্বসন দেখানো হয়েছে। অক্সিজেনের অনুপস্থিতিতে অবাত শ্বসন ঘটে। অবাত শ্বসন প্রক্রিয়াটি দুইটি ধাপে সম্পন্ন হয়। ধাপ দুটি হলো- ধাপ 1: গ্লুকোজের অসম্পূর্ণ জারণ: এই ধাপে এক অণু গ্লুকোজ থেকে দুই অণু পাইরুভিক এসিড, চার অণু ATP (এর মধ্যে দুই অণু ব্যবহার হয়ে যায়) এবং দুই অণু N A D H + H + \\mathrm{NADH}+\\mathrm{H}^{+} NADH + H + উৎপন্ন হয়। অর্থাৎ আপাতদৃষ্টিতে এ ধাপ পর্যন্ত বিক্রিয়া সবাত শ্বসনের গ্লাইকোলাইসিসের অনুরূপ। তবে উৎপন্ন পাইরুভিক এসিড পরবর্তী ধাপে বিজারিত হয়ে যায় বলে অবাত শ্বসনে গ্লুকোজের অসম্পূর্ণ জারণ ঘটে। ধাপ 2: পাইরুভিক এসিডের বিজারণ: সাইটোপ্লাজমে অবস্থিত এনজাইমের কার্যকারিতায় পাইরুভিক এসিড বিজারিত হয়ে CO₂ এবং ইথাইল অ্যালকোহল অথবা ল্যাকটিক এসিড উৎপন্ন করে। এক্ষেত্রে গ্লাইকোলাইসিসে উৎপন্ন বিজারিত NAD (অর্থাৎ N A D H + H + \\mathrm{NADH}+\\mathrm{H}^{+} NADH + H + ) জারিত হয়ে যে ইলেকট্রন, প্রোটন ও শক্তি নির্গত করে, তা ব্যবহৃত হয় পাইরুভিক এসিড থেকে ল্যাকটিক এসিড বা ক্ষেত্রবিশেষে ইথানল উৎপাদনের জন্য। অন্যদিকে, অক্সিজেনের অভাবে তখন অক্সিডেটিভ ফসফোরাইলেশনও চলে না। তাই অবাত শ্বসনের ক্ষেত্রে এক অণু গ্লুকোজের গ্লাইকোলাইসিসে নিট মাত্র 2 অণু ATP পাওয়া যায়।"
        },
        {
          "label": "ঘ",
          "question": "উদ্দীপকের (ii) নং বিক্রিয়ায় E নিরপেক্ষ পর্যায় ভিন্ন ভিন্ন উদ্ভিদে ভিন্নভাবে সংঘটিত হয়- বিশ্লেষণ করো।",
          "explanation": "উদ্দীপকের (ii) নং বিক্রিয়ার E হলো আলো এবং বিক্রিয়াটি হলো সালোকসংশ্লেষণ প্রক্রিয়া। সালোকসংশ্লেষণের আলোক নিরপেক্ষ বা অন্ধকার পর্যায় বিভিন্ন উদ্ভিদে বিভিন্নভাবে সংঘটিত হয়। নিচে তা বিশ্লেষণ করা হলো- উদ্ভিদে সংঘটিত যে সালোকসংশ্লেষণ প্রক্রিয়ায় আলোর প্রত্যক্ষ প্রয়োজন পড়ে না তাকে আলোক নিরপেক্ষ পর্যায় বলে। মূলত আলোক পর্যায়ে তৈরি ATP, N A D H + H + \\mathrm{NADH}+\\mathrm{H}^{+} NADH + H + এবং H + {H}^{+} H + -এর সাহায্যে আলোক নিরপেক্ষ পর্যায়ে CO₂ বিজারিত হয়ে কার্বোহাইড্রেটে পরিণত হয়। সবুজ উদ্ভিদে CO₂ বিজারণের জন্য ক্যালভিন চক্র, হ্যাচ ও স্ন্যাক চক্র এবং ক্রেসুলেসিয়ান এসিড চক্র নামে তিনটি চক্র আবিষ্কৃত হয়েছে এবং বিভিন্ন উদ্ভিদ এই চক্র তিনটির মধ্যে একটি অনুসরণ করে থাকে। CO₂ আত্তীকরণের ক্যালভিন চক্রটি অধিকাংশ উদ্ভিদে সংঘটিত হয়। এ পদ্ধতিতে প্রথম স্থায়ী পদার্থ হিসেবে ও কার্বনবিশিষ্ট ফসফোগ্লিসারিক এসিড উৎপন্ন হয় বলে এদের C 3 C_3 C 3 ​ উদ্ভিদ বলে। অধিকাংশ আবৃতবীজী উদ্ভিদে, বিশেষ করে দ্বিবীজপত্রী উদ্ভিদে ক্যালভিন চক্রটি সম্পন্ন হয়। CO₂ বিজারণের দ্বিতীয় গতিপথটি হলো হ্যাচ ও স্ন্যাক চক্র যাতে প্রথম স্থায়ী পদার্থ হিসেবে 4 কার্বনবিশিষ্ট অক্সালো এসিটিক এসিড উৎপন্ন হয়। এজন্য এ চক্রকে C 4 C_4 C 4 ​ চক্র বলে। সাধারণত ভুট্টা, আখ, ঘাসজাতীয় উদ্ভিদ, মুথা ঘাস, অ্যামারেনথাস তথা একবীজপত্রী উদ্ভিদে C 4 C_4 C 4 ​ সংঘটিত হয়। এদের C 4 C_4 C 4 ​ উদ্ভিদও বলে। আবার তৃতীয় চক্রটি হলো ক্রেসুলেসিয়ান এসিড চক্র যা শুষ্ক পরিবেশে অভিযোজনের জন্য কিছু কিছু উদ্ভিদ কর্তৃক অনুসৃত হয়। এ চক্রের প্রথম স্থায়ী পদার্থ হলো ম্যালিক এসিড যা 4 কার্বনবিশিষ্ট। পাথরকুচি ও কিছু কন্টকময় উদ্ভিদ যেমন- আনারস, ফণীমনসায় আলোর অনুপস্থিতিতে রাতে পত্ররন্ধ্র খোলে এবং তখন এদের অভ্যন্তরে কার্বন সংবন্ধন হয়। অতএব বলা যায়, সালোকসংশ্লেষণের অন্ধকার পর্যায়টি বিভিন্ন উদ্ভিদে বিভিন্নভাবে সংঘটিত হয়।"
        }
      ]
    },
    {
      "number": "4",
      "uddipok": "",
      "tag": "CTG.B 23",
      "sub_questions": [
        {
          "label": "ক",
          "question": "মৌলবিপাক শক্তি কাকে বলে?",
          "explanation": "বিশ্রামাবস্থায় মানবদেহের বিভিন্ন পেশি সংকোচন-প্রসারণে সার্বিক কাজ সাধিত হওয়ার ফলে যে শক্তি ব্যয় হয় তাকে মৌলবিপাক শক্তি বলে।"
        },
        {
          "label": "খ",
          "question": "অ্যাপেনডিসাইটিস হলে শল্যচিকিৎসার প্রয়োজন হয় কেন?",
          "explanation": "অ্যাপেনডিসাইটিস হলো পেটের ডান দিকে অবস্থিত বৃহদন্ত্রের সিকামের সঙ্গে যুক্ত অ্যাপেনডিক্সের প্রদাহ। এ রোগে প্রথমে নাভির চারদিকে ব্যথা অনুভূত হয় এবং ব্যথা শুরু হওয়ার কয়েক ঘণ্টার মধ্যে তলপেটের ডান দিকে সরে যায়। তাই রোগ হলে ডাক্তারের পরামর্শ মতো শল্যচিকিৎসার মাধ্যমে অ্যাপেনডিক্স অপসারণের ব্যবস্থা করতে হয়। কারণ এ অঙ্গে সংক্রমণ মারাত্মক হলে এটি ফেটে যেতে পারে যা রোগীর জন্য মারাত্মক অবস্থার সৃষ্টি করতে পারে। এমনকি তখন রোগীর মৃত্যু পর্যন্ত হতে পারে।"
        },
        {
          "label": "গ",
          "question": "উদ্দীপকের 'G' অংশে খাদ্য পরিপাক প্রক্রিয়া ব্যাখ্যা করো।",
          "explanation": "চিত্রের 'A' চিহ্নিত অঙ্গটি হলো পাকস্থলি। পরিপাকতন্ত্রের এ অঙ্গটি থেকে নিঃসৃত রস খাদ্য পরিপাকে গুরুত্বপূর্ণ ভূমিকা পালন করে থাকে। নিচে পাকস্থলিতে নিঃসৃত রসের সাহায্যে পরিপাক ক্রিয়া ব্যাখ্যা করা হলো- খাদ্য মুখগহ্বর থেকে অন্ননালির মধ্য দিয়ে পাকস্থলিতে প্রবেশ করে। পাকস্থলিতে খাদ্য আসার পর অন্তঃপ্রাচীরের গ্যাস্ট্রিকগ্রন্থি থেকে গ্যাস্ট্রিক রস ক্ষরিত হয়। এই রস খাদ্য পরিপাকে সাহায্য করে। গ্যাস্ট্রিক রসে প্রধানত হাইড্রোক্লোরিক এসিড ও পেপসিনোজেন নামক এনজাইম থাকে। হাইড্রোক্লোরিক এসিড খাদ্যের ক্ষতিকর অণুজীবকে ধ্বংস করে এবং নিষ্ক্রিয় পেপসিনোজেনকে সক্রিয় পেপসিনে পরিণত করে। এই সক্রিয় পেপসিন আমিষজাতীয় খাবারকে ভেঙ্গে দুই বা ততোধিক অ্যামাইনো এসিড দ্বারা গঠিত যৌগ-পলিপেপটাইডে (প্রোটিওজ ও পেপটোন) রূপান্তরিত করে। পাকস্থলিতে মূলত আমিষজাতীয় খাবারই পরিপাক হয়, কিন্তু শর্করা ও স্নেহজাতীয় খাবার পরিপাক হয় না। কারণ শর্করা ও স্নেহজাতীয় খাবার পরিপাকের জন্য প্রয়োজনীয় এনজাইমগুলো পাকস্থলি থেকে নিঃসৃত রসে অনুপস্থিত। এভাবে পাকস্থলি থেকে নিঃসৃত রস খাদ্যের জীবাণু ধ্বংস, আমিষ পরিপাক এবং সকল খাদ্যকে পাকমণ্ডে পরিণত করে খাদ্য পরিপাকে সুতরাং, পরিবেশের ভারসাম্য রক্ষায় উদ্দীপকের X ও Y প্রক্রিয়া দু'টি অর্থাৎ সালোকসংশ্লেষণ ও শ্বসন একে অন্যের পরিপূরক।"
        },
        {
          "label": "ঘ",
          "question": "উদ্দীপকের 'H' অংশ খাদ্য পরিপাকের সাথে সাথে পরিশোষণেও অংশ নেয়- মতামত দাও।",
          "explanation": "উদ্দীপকের 'H' অংশ হচ্ছে ক্ষুদ্রান্ত্র যা খাদ্য পরিপাকের সাথে সাথে পরিশোষণেও অংশ নেয়। নিচে তা আলোচনা করা হলো- পাকস্থলি থেকে পাকমণ্ড ক্ষুদ্রান্ত্রের ডিওডেনামে প্রবেশ করলে অগ্ন্যাশয় থেকে একটি ক্ষারীয় পাচকরস ডিওডেনামে চলে আসে। এই পাচকরস খাদ্যমন্ডের অম্লভাব প্রশমিত করে এবং এর এনজাইম দ্বারা শর্করা ও আমিষ পরিপাকের কাজ চলতে থাকে এবং স্নেহ পদার্থের পরিপাক শুরু হয়। অগ্ন্যাশয় রসের অ্যামাইলেজ শর্করা খাদ্য পরিপাকে ও গ্লুকোজ তৈরিতে সাহায্য করে। আন্ত্রিক রসে ট্রিপসিনের সাহায্যে আমিষ ভেঙ্গে অ্যামাইনো এসিড ও সরল পেপটাইডে পরিণত হয় এবং লাইপেজ স্নেহকে ভেঙ্গে ফ্যাটি এসিডে পরিণত করে। এভাবে ক্ষুদ্রান্ত্রে পরিপাক ক্রিয়া সম্পন্ন হবার পর খাদ্যগুলো সরল শোষণযোগ্য খাদ্য উপাদানে পরিবর্তিত হয়। ক্ষুদ্রান্ত্রের অন্তঃপ্রাচীরে প্রতিটি ভিলাসের মধ্যস্থলে ল্যাকটিয়াল নামক লসিকা নালি রক্তের কৈশিক নালির জালিকা দ্বারা পরিবেষ্টিত থাকে। এখানে পরিপাককৃত শোষণযোগ্য খাদ্যরস ব্যাপন' প্রক্রিয়ায় ভিলাসের ল্যাকটিয়ালে শোষিত হওয়ার পর লসিকা দ্বারা বাহিত হয়ে রক্ত স্রোতে মিশে। কৈশিক নালির মধ্য দিয়ে রক্ত প্রবাহিত হওয়ার সময় নালির প্রাচীর ভেদ করে জলীয় পদার্থ বের হয়। এই জলীয় পদার্থকে লসিকা বলে। লসিকা খাদ্য উপাদান সরবরাহ করে কোষে পৌঁছে দেয় এবং দূষিত পদার্থ সংগ্রহ করে রক্তস্রোতে ফিরে আসে। এভাবে ক্ষুদ্রান্ত্র খাদ্য পরিপাকের সাথে সাথে পরিশোষণেও অংশ নেয়।"
        }
      ]
    },
    {
      "number": "5",
      "uddipok": "মতিন সাহেব বুকে অসহনীয় ব্যথা নিয়ে ডাক্তারের শরণাপন্ন হলেন। ডাক্তার সাহেব বললেন যে, তার বক্ষগহ্বরের ত্রিকোণাকার ফাঁপা অঙ্গটির রক্ত সঞ্চালনে এর টিস্যু ঠিকমত কাজ করছে না। তিনি আরও বলরেন, \"সঠিক জীবনধারা ও খাদ্য নির্বাচন অনুসরণ করে অঙ্গটিকে সুস্থ রাখা যায়।\"",
      "tag": "CTG.B 23",
      "sub_questions": [
        {
          "label": "ক",
          "question": "কোলেস্টেরল কী?",
          "explanation": "কোলেস্টেরল হলো হাইড্রোকার্বন কোলেস্টেইন থেকে উৎপন্ন একটি যৌগ।"
        },
        {
          "label": "খ",
          "question": "লেন্টিকুলার প্রস্বেদন ব্যাখ্যা করো।",
          "explanation": "উদ্ভিদে গৌণ বৃদ্ধির ফলে কাণ্ডের বাকল ফেটে লেন্টিসেল নামক ছিদ্র তৈরি হয়। লেন্টিসেলের ভেতরের কোষগুলো আলগাভাবে সজ্জিত থাকে এবং এর মাধ্যমে কিছু পানি বাইরে বেরিয়ে যায়। এই প্রক্রিয়াটিই হলো লেন্টিকুলার প্রস্বেদন।"
        },
        {
          "label": "গ",
          "question": "মতিন সাহেবের আক্রান্ত অঙ্গটির টিস্যুর গঠন বর্ণনা করো।",
          "explanation": "মতিন সাহেবের আক্রান্ত অঙ্গটি হলো হৃৎপিণ্ড, যাতে হৃৎপেশি টিস্যু বিদ্যমান। নিচে হৃৎপেশি টিস্যুর গঠন বর্ণনা করা হলো- হৃদপেশি হলো মেরুদণ্ডী প্রাণীদের হৃদপিণ্ডের এক বিশেষ ধরনের অনৈচ্ছিক পেশি। এ টিস্যুর কোষগুলো অনেকটা ঐচ্ছিক পেশির মতো নলাকৃতি ও আড়াআড়ি দাগযুক্ত। এছাড়াও এ টিস্যুর কোষগুলো শাখান্বিত হয়। কোষগুলোর মধ্যে ইন্টারক্যালেটেড ডিস্ক থাকে। হৃদপেশির কোষগুলো শাখার মাধ্যমে পরস্পর যুক্ত থাকে। হৃৎপিণ্ডের সকল হৃদপেশি সমন্বিতভাবে সংকুচিত ও প্রসারিত হয়। মানব ভ্রূণ সৃষ্টির একটি বিশেষ পর্যায় থেকে মৃত্যুর পূর্ব মুহূর্ত পর্যন্ত হৃৎপিণ্ডের হৃদপেশি একটি নির্দিষ্ট গতিতে সংকুচিত ও প্রসারিত হয়ে দেহের মধ্যে রক্ত চলাচল প্রক্রিয়া সচল রাখে।"
        },
        {
          "label": "ঘ",
          "question": "ডাক্তার সাহেবের শেষের উক্তিটি মূল্যায়ন করো।",
          "explanation": "উদ্দীপকে উল্লিখিত অঙ্গটি হলো হৃৎপিণ্ড। হৃৎপিণ্ডকে সুস্থ রাখতে ডাক্তার সাহেবের শেষের উক্তিটি নিচে আলোচনা করা হলো- মানুষ পৃথিবীতে ভূমিষ্ঠ হবার আগে থেকেই তার হৃদযন্ত্র কাজ করা শুরু করে' এবং মৃত্যুর পূর্ব মূহূর্ত পর্যন্ত নির্দিষ্ট গতিতে চলতে থাকে। মানুষের বাঁচা-মরায় হৃদযন্ত্রের ভূমিকা অত্যন্ত গুরুত্বপূর্ণ। হৃদযন্ত্র সুস্থ রাখার জন্য সঠিক জীবনধারা ও খাদ্য নির্বাচনের প্রয়োজন রয়েছে। নানা ধরনের তেল বা চর্বি জাতীয় খাদ্য হৃদযন্ত্রের কার্যক্রমকে ব্যাহত করে। রক্তের কোলেস্টেরল হৃৎপিণ্ডের রক্তনালিতে প্রতিবন্ধকতা সৃষ্টি করে হৃদযন্ত্রের ক্ষতি করে থাকে। মাদক ও নেশা সেবনে হৃদযন্ত্রের ক্রিয়া বা হৃদস্পন্দন সাধারণ মানের থেকে বৃদ্ধি পায়। ফলে মাদকসেবী কিছুটা মানসিক আনন্দ ও প্রশান্তি পেলেও তার হৃদযন্ত্রের প্রভূত ক্ষতি হয়। ধূমপান অথবা জর্দার নিকোটিনের বিষক্রিয়া শরীরের অন্য অংশের মতো হৃদপেশির ক্ষতি করে। সঠিক খাদ্য নির্বাচন ও গ্রহণের মাধ্যমে হৃৎপিণ্ডকে সুস্থ রাখা সম্ভব। মেদ সৃষ্টিকারী খাদ্য যেমন- তেল, চর্বি, অতিরিক্ত শর্করা পরিহার ও সুষম খাদ্য গ্রহণ করে, প্রতিদিন পরিমিত ব্যায়াম এবং হাঁটা-চলার মাধ্যমে হৃৎপিণ্ডকে সুস্থ রাখা যায়।"
        }
      ]
    },
    {
      "number": "6",
      "uddipok": "সেলিমের নাইট্রোজেন ঘটিত ক্ষতিকর বর্জ্য নিষ্কাশনের শিমবীজের মতো দেখতে অঙ্গটি বিকল হয়ে গিয়েছে। ডাক্তার একটি মেশিনের সাহায্যে রক্ত পরিশোধনের ব্যবস্থা অথবা নিকট আত্মীয়ের কাছ থেকে উক্ত অঙ্গ গ্রহণের পরামর্শ দিলেন।",
      "tag": "CTG.B 23",
      "sub_questions": [
        {
          "label": "ক",
          "question": "হাইলাস কাকে বলে?",
          "explanation": "বৃক্কের ভেতরের দিকের অবতল অংশের ভাঁজকে হাইলাস বলে।"
        },
        {
          "label": "খ",
          "question": "কীভাবে মূত্র তৈরি হয়? ব্যাখ্যা করো।",
          "explanation": "মানবদেহে মূত্র তৈরির সঙ্গে সংশ্লিষ্ট অঙ্গটির নাম হলো বৃক্ক। বৃক্কের নেফ্রনে থাকা গ্লোমেরুলাস ছাঁকনির মতো কাজ করে রক্ত থেকে পরিদ্রুত তরল উৎপন্ন করে। এই তরলকে বলে আলট্রাফিলট্রেট। সেই আলট্রাফিট্রেট রেনাল টিউব্যুলের মধ্য দিয়ে প্রবাহিত হওয়ার সময় আরও কয়েক দফা শোষণ এবং নিঃসরণ প্রক্রিয়ার মধ্য দিয়ে যায়। সবশেষে যে তরলটি পাওয়া যায় তাই মূত্র, যা সংগ্রাহী নালিকার মধ্য দিয়ে ইউরেটার হয়ে মূত্রথলিতে জমা হতে থাকে। এভাবেই বৃক্কে মূত্র তৈরি হয়।"
        },
        {
          "label": "গ",
          "question": "সেলিমের বিকল হওয়া অঙ্গটির কার্যকরী এককের চিহ্নিত চিত্র আঁক।",
          "explanation": "উদ্দীপকের অঙ্গটি হলো কিডনি বা বৃক্ক। বৃক্কের কার্যকরী একক হলো নেফ্রন। নিচে নেফ্রনের চিহ্নিত চিত্র অঙ্কন করা হলো-"
        },
        {
          "label": "ঘ",
          "question": "ডাক্তারের উল্লিখিত পদ্ধতিদ্বয়ের মধ্যে সেলিমের জন্য কোনটি টেকসই? মূল্যায়ন করো।",
          "explanation": "উদ্দীপকে সেলিম বৃক্ক বিকলজনিত সমস্যায় আক্রান্ত। ডাক্তার তাকে ডায়ালাইসিস অথবা বৃক্ক প্রতিস্থাপন করার পরামর্শ দেন। ডায়ালাইসিস পদ্ধতিতে ডায়ালাইসিস মেশিনের সাহায্যে রক্ত পরিশোধন করা হয়। এক্ষেত্রে রোগীর এক হাতের ধমনির সাথে ডায়ালাইসিস টিউবের এক প্রান্ত এবং একই হাতের শিরার সাথে ডায়ালাইসিস টিউবের অপর প্রান্ত সংযুক্ত করা হয়। তারপর ধমনি থেকে রক্ত ডায়ালাইসিস টিউবের মধ্য দিয়ে প্রবাহিত করে শিরার মধ্য দিয়ে পুনরায় দেহে প্রবেশ করানো হয়। ধমনি থেকে রক্ত ডায়ালাইসিস টিউবের মধ্য দিয়ে প্রবাহিত হওয়ার সময় এর আংশিক বৈষম্যভেদ্য প্রাচীর কর্তৃক রক্তের ক্ষতিকর ইউরিয়া, ইউরিক এসিড, ক্রিয়েটিনিন ইত্যাদি গৃহীত হয়। এ প্রক্রিয়ার মাধ্যমে রক্ত পরিশোধন ততটা নিখুঁত হয় না। তাছাড়া এটি ব্যয়বহুল ও সময় সাপেক্ষ প্রক্রিয়া। এটি কোনো স্থায়ী চিকিৎসা নয়। অপরদিকে বৃক্ক প্রতিস্থাপন চিকিৎসা পদ্ধতি অনেক ফলপ্রসূ, কারণ দু'টি বৃক্কের পরিবর্তে একটি বৃক্কও যথেষ্ট দক্ষতার সাথে রক্ত পরিশোধনে সক্ষম। বৃক্ক প্রতিস্থাপনের পূর্বে দাতা ও গ্রহীতার টিস্যু ম্যাচ করে কিনা তা দেখে নিতে হয়। বর্তমানে পৃথিবীতে লক্ষ লক্ষ বৃক্ক বিকল রোগীর দেহে বৃদ্ধ সংযোজন বা প্রতিস্থাপন করে তাদের সুস্থ করে তোলা হচ্ছে। সুতরাং, উপরের আলোচনা থেকে বলা যায়, সেলিমের জন্য বৃক্ক প্রতিস্থাপন পদ্ধতিটি অধিক টেকসই।"
        }
      ]
    },
    {
      "number": "7",
      "uddipok": "",
      "tag": "CTG.B 23",
      "sub_questions": [
        {
          "label": "ক",
          "question": "ভিন্নবাসী উদ্ভিদ কাকে বলে?",
          "explanation": "যে সকল উদ্ভিদে কেবলমাত্র পুং ফুল বা স্ত্রী ফুল সৃষ্টি হয়ে থাকে, সে সকল উদ্ভিদকে ভিন্নবাসী উদ্ভিদ বলে।"
        },
        {
          "label": "খ",
          "question": "পেঁপে গাছে নতুন বৈচিত্র্য সৃষ্টি হওয়ার কারণ ব্যাখ্যা করো।",
          "explanation": "পেঁপে গাছে নতুন বৈচিত্র্য সৃষ্টি হওয়ার কারণ হলো পর-পরাগায়ন। একই প্রজাতির দু'টি ভিন্ন উদ্ভিদের ফুলের মধ্যে যখন, পরাগ সংযোগ ঘটে তখন তাকে পর-পরাগায়ন বলে। পেঁপে গাছে পর-পরাগায়ন ঘটে বলে নতুন চরিত্রের সৃষ্টি হয়, বীজের অঙ্কুরোদগমের হার বৃদ্ধি পায়, বীজ অধিক জীবনীশক্তি সম্পন্ন হয় এবং নতুন প্রজাতির সৃষ্টি হয়। মূলত এভাবেই পেঁপে গাছে নতুন বৈচিত্র্য সৃষ্টি হয়।"
        },
        {
          "label": "গ",
          "question": "উদ্দীপকের P সৃষ্টির প্রক্রিয়া ব্যাখ্যা করো।",
          "explanation": "নিম্মের অনুরূপ। উদ্দীপকের চিত্র: L হলো পুংগ্যামেটোফাইট। যেখানে P দ্বারা পুংগ্যামেটকে চিহ্নিত করা হয়েছে। নিচে পুংগ্যামেটের উৎপত্তি ব্যাখ্যা করা হলো- পরাগরেণু পুংগ্যামেট সৃষ্টির প্রথম কোষ। পূর্ণতাপ্রাপ্তির পর পরাগরেণু পরাগথলিতে থাকা অবস্থায়ই অঙ্কুরোদগম শুরু হয়। পরাগরেণুর কেন্দ্রিকাটি মাইটোটিক পদ্ধতিতে বিভাজিত হয়। এ বিভাজনে একটি বড় কোষ ও একটি ক্ষুদ্র কোষ সৃষ্টি হয়। বড় কোষটিকে নালিকোষ এবং ক্ষুদ্র কোষটিকে জেনারেটিভ কোষ বলে। নালিকোষ বৃদ্ধিপ্রাপ্ত হয়ে পরাগনালি এবং জেনারেটিভ কোষটি বিভাজিত হয়ে দুটি পুংগ্যামেট সৃষ্টি করে।"
        },
        {
          "label": "ঘ",
          "question": "P এবং Q এর মিলনের ফলাফল বিশ্লেষণ করো।",
          "explanation": "চিত্রের P ও Q দ্বারা সপুষ্পক উদ্ভিদের পুংগ্যামেট (n) ও স্ত্রীগ্যামেটকে (n) বোঝানো হয়েছে। P ও Q এর মিলন অর্থাৎ পুংগ্যামেট ও ডিম্বাণু, বা স্ত্রীগ্যামেটের মিলনকে নিষেক বলে। নিষেকের ফলাফল নিচে বিশ্লেষণ করা হলো- নিষেকের পরে ফুলের গর্ভাশয় ফলে এবং ডিম্বকগুলো বীজে পরিণত হয়। নিষেকের সময় পুংগ্যামেট ডিম্বাণুর সাথে মিলিত হয়ে জাইগোট (2n) উৎপন্ন করে এবং তা বিভাজিত হতে থাকে। এর প্রথম বিভাজনে দুইটি কোষ সৃষ্টি হয়। একইসাথে সস্যের পরিস্ফুটনও ঘটতে শুরু করে। জাইগোটের বিভাজন অনুপ্রস্থে ঘটে। ডিম্বকরন্দ্রের দিকের কোষকে ভিত্তি কোষ এবং ভূণথলির কেন্দ্রের দিকের কোষটিকে এপিক্যাল কোষ বলা হয়। একইসাথে এ কোষ দুটির বিভাজন চলতে থাকে। ধীরে ধীরে এপিক্যাল কোষটি একটি ভ্রূণে পরিণত হয়। একই সাথে ভিত্তি কোষ থেকে ভূণধারক গঠন করে। ক্রমশ বীজপত্র, ভূণমূল এবং ভূণকাণ্ডের সৃষ্টি হয়। ক্রমান্বয়ে গৌণ নিউক্লিয়াসটি সস্যটিস্যু উৎপন্ন করে। এই সস্য টিস্যুগুলো ট্রিপ্লয়েড অর্থাৎ এর নিউক্লিয়াসে 3n সংখ্যক ক্রোমোজোম থাকে। সস্য একটি গুরুত্বপূর্ণ টিস্যু কারণ এতে বিকাশমান ভ্রূণের জন্য খাদ্য মজুদ থাকে। প্রাথমিক সস্য নিউক্লিয়াস বার বার বিভাজনের মাধ্যমে ভূণথলিতে ভূণ ছাড়া অবশিষ্ট স্থান পূর্ণ করে থাকে। বীজের ভেতরেই এই ভ্রুণ অবস্থান করে। পরিণত অবস্থায় ডিম্বকটি সস্য ও ভূণসহ বীজে পরিণত হয়। এ বীজ উপযুক্ত পরিবেশে অঙ্কুরিত হয়ে একটি পূর্ণাঙ্গ স্পোরোফাইটের সৃষ্টি করে। মূলত নিষেকের পরে অনেকগুলো রূপান্তরের মাধ্যমে ডিম্বকটি বীজে ও গর্ভাশয়টি ফলে পরিণত হয়। উপরের আলোচনা থেকে বলা যায় যে, উদ্দীপকে P বা পুংগ্যামেট এবং Q বা স্ত্রীগ্যামেট এর মিলন অর্থাৎ নিষেকের মাধ্যমেই ফল ও বীজের সৃষ্টি হয়।"
        }
      ]
    },
    {
      "number": "8",
      "uddipok": "সুজনের সাথে সুজানার বিয়ে হলো। তাদের সন্তানের মধ্যে রক্তশূন্যতা দেখা গেল। পরবর্তীতে পরীক্ষা করে দেখা গেল সুজন ও সুজানা উভয়েরই a গ্লোবিউলিন প্রোটিন সৃষ্টিকারী জিন ত্রুটিপূর্ণ।",
      "tag": "CTG.B 23",
      "sub_questions": [
        {
          "label": "ক",
          "question": "সেক্স-লিংকড অসুখ কাকে বলে?",
          "explanation": "যেসব জিনগত রোগে সেক্স ক্রোমোজোমে অবস্থিত জিনগুলোতে মিউটেশন ঘটে, সেসব রোগ বা অসুখকে সেক্স-লিংকড অসুখ বলে।"
        },
        {
          "label": "খ",
          "question": "আন্তঃপ্রজাতিক সংগ্রাম কীভাবে ঘটে? ব্যাখ্যা করো।",
          "explanation": "যখন জৈবিক কারণে বিভিন্ন প্রজাতির মধ্যে খাদ্য-খাদক সম্পর্কের একটি নিষ্ঠুর জীবনসংগ্রাম গড়ে ওঠে তখন তাকে আন্তঃপ্রজাতিক সংগ্রাম বলে। যেমন- ব্যাঙ কীটপতঙ্গকে খায়, অন্যদিকে সাপ ব্যাঙদের খায়। আবার, ময়ূর সাপ ও ব্যাঙ উভয়কেই খায়। এভাবেই বেঁচে থাকার জন্য বিভিন্ন প্রজাতির মাঝে আন্তঃপ্রজাতিক সংগ্রাম ঘটে।"
        },
        {
          "label": "গ",
          "question": "উদ্দীপকে দম্পতির সন্তানদের ক্ষেত্রে রোগটি দ্বারা আক্রান্ত সন্তান জন্মের সম্ভাবনা কতভাগ? ব্যাখ্যা করো।",
          "explanation": "উদ্দীপকের দম্পতি সুজন-সুজানা উভয়ই α \\alpha α থ্যালাসেমিয়ার বাহক। তাই রোগটি দ্বারা আক্রান্ত সন্তান জন্মের সম্ভাবনা 25%। বিষয়টি নিচে ব্যাখ্যা করা হলো- থ্যালাসেমিয়া রক্তের লোহিত কণিকার এক অস্বাভাবিক অবস্থাজনিত রোগের নাম। এ রোগে রোগীর লোহিত রক্তকণিকা নষ্ট হয়ে যায়। ফলে রোগী রক্তশূন্যতায় ভোগে। এই রোগ বংশপরম্পরায় হয়ে থাকে। এটি একটি অটোসোমাল রিসিসিভ ডিসঅর্ডার অর্থাৎ বাবা ও মা উভয়ই এ রোগের বাহক বা রোগী হলে তবেই তা সন্তানে রোগলক্ষণ হিসেবে প্রকাশ পায়। জিনের প্রাপ্তির উপর নির্ভর করে থ্যালাসেমিয়াকে দু'ভাগে ভাগ করা যায়- থ্যালাসেমিয়া মেজর ও থ্যালাসেমিয়া মাইনর। থ্যালাসেমিয়া মেজরের বেলায় শিশু তার বাবা ও মা দু'জনের কাছ থেকেই থ্যালাসেমিয়ার জিন পেয়ে থাকে। তাই উদ্দীপকে উল্লিখিত দম্পতিটির শিশুর থ্যালাসেমিয়া মেজর হবে। কারণ বাহক মাতা ও পিতার থ্যালাসেমিয়া আক্রান্ত সন্তান জন্মের সম্ভাবনা হলো 25%, সুস্থ কিন্তু থ্যালাসেমিয়া বাহক সন্তান জন্মের সম্ভাবনা 50% এবং সুস্থ শিশু জন্মের সম্ভাবনা 25% যা নিচে চিত্রের মাধ্যমে দেখানো হলো- ধরা যাক, থ্যালাসেমিয়ার জিন = r এবং সুস্থ জিন = R তাই বলা যায় যে, সুজন-সুজানা দম্পতির সন্তানদের ক্ষেত্রে রোগটি দ্বারা আক্রান্ত সন্তান জন্মের সম্ভাবনা 25%।"
        },
        {
          "label": "ঘ",
          "question": "কন্যা ও পুত্রসন্তান হওয়ার ক্ষেত্রে সুজন ও সুজানার মধ্যে কার ভূমিকা রয়েছে? বিশ্লেষণ করো।",
          "explanation": "উদ্দীপকের উল্লিখিত চিত্র- দ্বারা ক্রোমোজোমকে বোঝানো হয়েছে। একে বংশগতির ভৌত ভিত্তি হিসেবে অভিহিত করা হয়। মানবদেহে অটোসোম এবং সেক্স ক্রোমোজোম এ দু'ধরনের ক্রোমোজোম থাকে। এদের মধ্যে সেক্স ক্রোমোজোম লিঙ্গ নির্ধারণে মুখ্য ভূমিকা পালন করে। নিচে তা বিশ্লেষণ করা হলো- সেক্স ক্রোমোজোমের সংখ্যা দুটি, যার মধ্যে একটি X এবং অপরটি নামে পরিচিত। স্ত্রীলোকের ডিপ্লয়েড কোষে দুটি সেক্স ক্রোমোজোমই X ক্রোমোজোম, অর্থাৎ XX। কিন্তু পুরুষদের ক্ষেত্রে দুটির মধ্যে একটি X এবং অপরটি Y, অর্থাৎ XY। স্ত্রীলোকের ডিম্বাশয়ে ডিম্বাণু সৃষ্টির সময় যখন মিয়োসিস বিভাজন ঘটে তখন প্রতিটি ডিম্বাণু অন্যান্য ক্রোমোজোমের সাথে একটি করে X ক্রোমোজোম লাভ করে। অপরপক্ষে, পুরুষে শুক্রাণু সৃষ্টির সময় অর্ধেক সংখ্যক শুক্রাণু একটি করে X ক্রোমোজোম এবং অবশিষ্ট অর্ধেক শুক্রাণু একটি করে Y ক্রোমোজোম লাভ করে। ডিম্বাণু পুরুষের X বা Y বহনকারী যেকোনো একটি শুক্রাণু দ্বারা নিষিক্ত হতে পারে। ফলে জাইগোট দুটি X অথবা একটি Y ক্রোমোজোম বিশিষ্ট হতে পারে। দুটি X নিয়ে অর্থাৎ XX নিয়ে যে শিশু জন্মাবে সে হবে মেয়ে আর যে শিশু একটি X এবং একটি Y অর্থাৎ XY ক্রোমোজোম নিয়ে পৃথিবীতে আসবে সে হবে ছেলে। উপরিউক্ত আলোচনার প্রেক্ষিতে বলা যায়, মানব শিশুর লিঙ্গ নির্ধারণে কোমোজোমের ভূমিকা অপরিসীম।"
        }
      ]
    }
  ]
}