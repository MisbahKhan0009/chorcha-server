{
  "title": "চট্টগ্রাম বোর্ড ২০২৪",
  "subtitle": "জীববিজ্ঞান (8)",
  "questions": [
    {
      "number": "1",
      "uddipok": "A - শৈবাল → \\to → ছোট মাছ → \\to → বড় মাছ → \\to → মানুষ B- পোকামাকড় → \\to → পাখি → \\to → শিয়াল → \\to → বাঘ",
      "tag": "CTG.B 24",
      "sub_questions": [
        {
          "label": "ক",
          "question": "জীব বৈচিত্র্য কী?",
          "explanation": "পৃথিবীতে বিরাজমান জীবসমূহের প্রাচুর্য ও ভিন্নতাই হলো জীব বৈচিত্র্য।"
        },
        {
          "label": "খ",
          "question": "হরিণ কে হার্বিবোরাস বলা হলেও বাঘকে কার্নিবোরাস বলা হয় কেন?",
          "explanation": "হরিণকে হার্বিবোরাস বলা হয় কারণ এরা সরাসরি উদ্ভিদ থেকে খাদ্য গ্রহণ করে বেঁচে থাকে। আর যেসব প্রাণী হার্বিবোরাস বা দ্বিতীয় শ্রেণির খাদককে খায় তারা মাংসাশী প্রাণী বা কার্নিবোরাস। বাঘ যেহেতু দ্বিতীয় শ্রেণির খাদকদের খেয়ে জীবনধারণ করে তাই একে হার্বিবোরাস না বলে কার্নিবোরাস বলা হয়।"
        },
        {
          "label": "গ",
          "question": "'A' চিহ্নিত খাদ্যশৃঙ্খলে পুষ্টিদ্রব্যের প্রবাহ ব্যাখ্যা করো।",
          "explanation": "A চিহ্নিত খাদ্যশৃঙ্খলটি একটি শিকারজীবী খাদ্যশৃঙ্খল। এরূপ খাদ্যশৃঙ্খলে প্রথম স্তরের খাদক আকারে সবচেয়ে ছোট থাকে। পর্যায়ক্রমে উপরের খাদকেরা নিচের স্তরের খাদকগুলোকে শিকার করে খেয়ে ফেলে। যেকোনো বাস্তুতন্ত্রে শক্তি তথা পুষ্টির মূল উৎস হলো সূর্য। A চিহ্নিত খাদ্যশৃঙ্খলে, শৈবাল সালোকসংশ্লেষণ প্রক্রিয়ায় শর্করা জাতীয় খাদ্যকে রাসায়নিক শক্তি হিসেবে নিজ দেহে সঞ্চিত রাখে। এ শৃঙ্খলে শৈবালকে খাদ্য হিসেবে গ্রহণ করে ছোট মাছ। ফলে শৈবালের দেহের সঞ্চিত পুষ্টি ছোট মাছে স্থানান্তরিত হয়। ছোট মাছকে আবার খায় বড় মাছ, এবং বড় মাছকে খায় মানুষ। সুতরাং, ছোট মাছের দেহের সঞ্চিত পুষ্টি আসে বড় মাছে এবং অবশেষে বড় মাছের দেহের সঞ্চিত পুষ্টি স্থানান্তরিত হয় মানুষে। এভাবে, A চিহ্নিত খাদ্য শৃঙ্খলের উৎপাদক শৈবাল থেকে সর্বোচ্চ স্তরের খাদক মানুষে পুষ্টি প্রবাহিত হয়।"
        },
        {
          "label": "ঘ",
          "question": "B' চিহ্নিত খাদ্যশৃঙ্খলে কোন জীবের অনুপস্থিতি বাস্তুতন্ত্রের ধারাকে ক্ষতিগ্রস্থ করবে- যুক্তি দেখাও।",
          "explanation": "উদ্দীপকের 'B' চিহ্নিত খাদ্য শৃঙ্খলটি হলো- পোকামাকড়→ পাখি → শিয়াল → বাঘ উল্লিখিত খাদ্য শৃঙ্খলের জীবগুলোর মধ্যে পোকামাকড়ের অনুপস্থিতি বাস্তুতন্ত্রের ধারাকে ক্ষতিগ্রস্ত করে। কারণ পোকামাকড় হলো প্রথম শ্রেণির খাদক। এদেরকে খাদ্য হিসেবে গ্রহণ করে পাখি। তাই পোকামাকড় না থাকলে পাখি খাদ্য পাবে না। অর্থাৎ পাখি প্রজাতি বিলুপ্তির সম্মুখীন হবে। আবার পাখিকে খাদ্য হিসেবে গ্রহণ করে শিয়াল। তাই পাখির বিলুপ্তি ঘটলে শিয়ালের খাদ্যের অভাব দেখা দেবে। আবার শিয়ালকে খাদ্য হিসেবে গ্রহণ করে বাঘ। শিয়ালের সংখ্যা কমে গেলে বাঘ প্রয়োজনীয় খাদ্য পাবে না। অর্থাৎ বাঘের সংখ্যা খাদ্যের অভাবে কমতে থাকবে। এ কারণে বাস্তুতন্ত্রের ভারসাম্য নষ্ট হবে। এভাবেই বাস্তুতন্ত্রের শক্তি প্রবাহ এবং পুষ্টি প্রবাহেও জটিলতা দেখা দিবে, যা বাস্তুতন্ত্রের জন্য হুমকিস্বরূপ।"
        }
      ]
    },
    {
      "number": "2",
      "uddipok": "",
      "tag": "CTG.B 24",
      "sub_questions": [
        {
          "label": "ক",
          "question": "রক্ত কী?",
          "explanation": "রক্ত হলো এক প্রকার অস্বচ্ছ, মৃদু ক্ষারীয় এবং লবণাক্ত তরল যোজক কলা।"
        },
        {
          "label": "খ",
          "question": "মানুষের আবরণী টিস্যুকে ট্রানজিশনাল আবরণী বলা হয় কেন?",
          "explanation": "মানুষের আবরণী টিস্যু হচ্ছে স্ট্যাটিফাইড আবরণী টিস্যু। স্ট্যাটিফাইড আবরণী টিস্যুর কোষগুলো ভিত্তি পর্দার উপর একাধিক স্তরে সজ্জিত। আবার এমন স্ট্যাটিফাইড আবরণী টিস্যুও আছে, যার স্তরের সংখ্যা মিনিটের মধ্যে পাল্টে যেতে পারে, কখনো দেখা যায় তিন-চারটি স্তর আবার পরক্ষণেই দেখা যায় সাত-আটটি স্তর। এ কারণেই স্ট্র্যাটিফাইড বা মানুষের আবরণী টিস্যুকে ট্রানজিশনাল আবরণী টিস্যুও বলা হয়।"
        },
        {
          "label": "গ",
          "question": "চিত্র 'X' এর গঠন ব্যাখ্যা করো।",
          "explanation": "উদ্দীপকের 'X' চিহ্নিত অঙ্গাণুটি হলো মাইটোকন্ড্রিয়া। নিচে এর গঠন ব্যাখ্যা করা হলো- মাইটোকন্ড্রিয়া গোলাকার বা দণ্ডাকৃতির হয়ে থাকে। এটি দুই স্তরবিশিষ্ট আবরণী দিয়ে ঘেরা। আবরণী দুটি যথাক্রমে বহিঃআবরণী এবং অন্তঃআবরণী নামে পরিচিত। বহিঃআবরণী মসৃণ কিন্তু অন্তঃআবরণী নানাভাবে ভিতরের দিকে ভাঁজ হয়ে থাকে। এই ভাঁজগুলোকে বলা হয় ক্রিস্টি। ক্রিস্টির গায়ে বৃন্তযুক্ত গোলাকার বস্তু থাকে, একে অক্সিজোম বলে। অক্সিজোমে বিভিন্ন ধরনের উৎসেচক সাজানো থাকে। মাইটোকন্ড্রিয়ার ভেতরে অর্ধতরল দানাদার পদার্থ থাকে, যাকে ম্যাট্রিক্স বলে। মাইটোকন্ড্রিয়ায় প্রায় ৭৩% প্রোটিন, ২৫% লিপিড এবং ০.৫% RNA থাকে।"
        },
        {
          "label": "ঘ",
          "question": "উদ্ভিদ জীবনে 'Y' এর গুরুত্ব বিশ্লেষণ করো।",
          "explanation": "উদ্দীপকের চিত্র- হলো ক্লোরোপ্লাস্ট, উদ্ভিদের জীবনধারণে এর বিশেষ ভূমিকা রয়েছে। উদ্ভিদ জীবনে ক্লোরোপ্লাস্টের গুরুত্ব নিচে বিশ্লেষণ করা হলো- সবুজ উদ্ভিদে ক্লোরোপ্লাস্ট থাকায় এরা নিজেই নিজের খাদ্য সালোকসংশ্লেষণ প্রক্রিয়ায় প্রস্তুত করে থাকে। উদ্ভিদের প্লাস্টিডের গ্রানা অংশ সূর্যালোককে আবদ্ধ করে রাসায়নিক শক্তিতে রূপান্তরিত করে। এই আবদ্ধ সৌরশক্তি উৎসেচক, CO 2 এবং কোষের ভিতরকার পানি ব্যবহার করে উদ্ভিদ সরল শর্করা তৈরি করে। এ প্রস্তুতকৃত খাদ্য উদ্ভিদের বিভিন্ন জৈবনিক কাজে শক্তি জোগায়। ফলে উদ্ভিদ বৃদ্ধিপ্রাপ্ত হয় এবং পরবর্তীতে ফুল ধারণ করে। পরাগায়ন ও নিষেকের মাধ্যমে ফুল থেকে ফল ও বীজ উৎপন্ন হয়ে প্রজাতির ধারা অব্যাহত থাকে। আবার ক্লোরোপ্লাস্টে সালোকসংশ্লেষণের সময় উদ্ভিদ পরিবেশ থেকে CO₂ গ্রহণ করে এবং O₂ ত্যাগ করে, ফলে পরিবেশে গ্যাসীয় ভারসাম্য রক্ষা পায়। এই ভারসাম্য রক্ষিত না হলে উদ্ভিদের টিকে থাকা সম্ভব হতো না। তাই উপরের আলোচনার প্রেক্ষিতে বলা যায়, উদ্ভিদের জীবনধারণের জন্য ক্লোরোপ্লাস্টের ভূমিকা অপরিসীম।"
        }
      ]
    },
    {
      "number": "3",
      "uddipok": "",
      "tag": "CTG.B 24",
      "sub_questions": [
        {
          "label": "ক",
          "question": "ইন্টারফেজ কী?",
          "explanation": "কোষবিভাজনের শুরুতে বা একটি কোষে পরপর দুবার বিভাজনের মধ্যবর্তী সময়ে নিউক্লিয়াসের প্রস্তুতিমূলক কার্যসম্পন্নকারী দশাটি হলো ইন্টারফেজ।"
        },
        {
          "label": "খ",
          "question": "মানবদেহের টিউমার হওয়ার কারণ কী? ব্যাখ্যা করো।",
          "explanation": "মানবদেহে সৃষ্ট অর্বুদ, আকৃতির মাংস পিণ্ডকে বলা হয় টিউমার। মাইটোসিস কোষ বিভাজন প্রক্রিয়ায় দেহে একটি থেকে দুইটি, দুইটি থেকে চারটি এভাবে কোষের সংখ্যা বাড়তে থাকে। কিন্তু কোষ বিভাজন প্রক্রিয়াটি নিয়ন্ত্রিত থাকে। কোনো কারণে এই নিয়ন্ত্রণ নষ্ট হয়ে গেলে অস্বাভাবিক কোষ বিভাজন চলতে থাকে। ফলে সেখানে দ্রুত কোষের সংখ্যা অস্বাভাবিকভাবে বৃদ্ধি পেয়ে টিউমার সৃষ্টি হয়।"
        },
        {
          "label": "গ",
          "question": "উদ্দীপকের কোষ বিভাজনের 'B' ধাপে কী ঘটে?- ব্যাখ্যা করো।",
          "explanation": "উদ্দীপকের কোষ বিভাজনের B ধাপে মাইটোসিস কোষ বিভাজন সংঘটিত হয়। মাইটোসিস কোষ বিভাজনের B ধাপ হলো মেটাফেজ পর্যায়। নিচে ধাপটি ব্যাখ্যা করা হলো- মেটাফেজ পর্যায়ের শুরুতেই ক্রোমোসোমগুলো স্পিন্ডল যন্ত্রের বিষুবীয় অঞ্চল বরাবর অবস্থান করে। এই অবস্থায় ক্রোমোসোমের সেন্ট্রোমিয়ার বিষুবীয় অঞ্চলে এবং বাহু দুটি মেরুমুখী হয়ে অবস্থান করে। এই পর্যায়ে ক্রোমোসোমগুলো সর্বাধিক মোটা ও খাটো হয়। ক্রোমোসোমের ক্রোমাটিড দুটির আকর্ষণ কমে যায় এবং পরস্পরকে বিকর্ষণ করতে থাকে। এই পর্যায়ের শেষের দিকে সেন্ট্রোমিয়ারের বিভাজন শুরু হয় এবং নিউক্লিয়ার মেমব্রেন ও নিউক্লিওলাসের সম্পূর্ণ বিলুপ্তি ঘটে।"
        },
        {
          "label": "ঘ",
          "question": "ক্রোমোজোমের বিভিন্ন পরিবর্তন ধাপ 'A' থেকে 'C' সৃষ্টিতে বিশেষ ভূমিকা রাখে- বিশ্লেষণ করো।",
          "explanation": "উদ্দীপকের চিত্র- দ্বারা মাইটোসিস কোষ বিভাজনের প্রোফেজ ধাপ এবং চিত্র-C দ্বারা মাইটোসিস কোষ বিভাজনের টেলোফেজ ধাপ চিহ্নিত করা হয়েছে। মাইটোসিস কোষ বিভাজনের প্রোফেজ ধাপ থেকে টেলোফেজ ধাপ পর্যন্ত পৌছাতে তথা কোষ বিভাজন সম্পন্ন করতে ক্রোমোজোমের বিভিন্ন পরিবর্তনের ভূমিকাই মুখ্য। মাইটোসিস কোষ বিভাজনের প্রোফেজ ধাপে ক্রোমোজোম থেকে ক্রমশ পানি হ্রাস পেতে থাকে। ফল ক্রোমোজোমগুলো ক্রমান্বয়ে মোটা ও খাটো হতে শুরু করে। এ পর্যায়ে প্রতিটি ক্রোমোজোম সেন্ট্রোমিয়ার ব্যতীত লম্বালম্বি দুভাগে বিভক্ত হয়ে দুটি ক্রোমাটিড উৎপন্ন, করে। ক্রোমোজোমগুলো কুণ্ডলিত অবস্থায় থাকে। প্রো-মেটাফেজ ধাপে ক্রোমোজোমের সেন্ট্রোমিয়ার কিছু নির্দিষ্ট আকর্ষণ তন্তুর সাথে যুক্ত হয়। এ সময়ে ক্রোমোজোমগুলো বিষুবীয় অঞ্চলে বিন্যস্ত থাকে। মেটাফেজ ধাপে প্রথমেই সব ক্রোমোজোম স্পিন্ডল যন্ত্রের বিষুবীয় অঞ্চলে অবস্থান করে। প্রতিটি ক্রোমোজোমের সেন্ট্রোমিয়ার বিষুবীয় অঞ্চলে এবং বাহু দুটি মেরুমুখী হয়ে অবস্থান করে। এ 'ধাপে ক্রোমোজোমগুলো সর্বাধিক মোটা ও খাটো হয়। এ ধাপের শেষদিকে সেন্ট্রোমিয়ারের বিভাজন শুরু হয়। অ্যানাফেজ ধাপে প্রতিটি ক্রোমোজোমের সেন্ট্রোমিয়ার দুভাগে বিভক্ত হয়, ফলে ক্রোমাটিড দুটি আলাদা হয়ে পড়ে। ক্রোমোজোমগুলোর অর্ধেক এক মেরু ও বাকি অর্ধেক অপর মেরুর দিকে অগ্রসর হতে থাকে। অ্যানাফেজ পর্যায়ের শেষের দিকে অপত্য ক্রোমোজোমগুলো স্পিন্ডল যন্ত্রের মেরুপ্রান্তে অবস্থান নেয় এবং ক্রোমোজোমের দৈর্ঘ্য বৃদ্ধি পেতে থাকে। টেলোফেজ ধাপে ক্রোমোজোমগুলো প্রসারিত হয়ে ক্রমান্বয়ে সরু ও লম্বা হয়। এরা 'জড়াজড়ি করে নিউক্লিয়ার রেটিকুলাম গঠন করে। দুই মেরুতে নিউক্লিয়ার রেটিকুলামের চারিদিকে নিউক্লিয়ার মেমব্রেন তৈরি হয়। নিউক্লিওলাসের পুনরাবির্ভাব ঘটে। বিভাজনের এ ধাপে দু'মেরুতে দুটি অপত্য নিউক্লিয়াস সৃষ্টি হয়। ফলে এ পর্যায়ের শেষেই দুটি অপত্য কোষের সৃষ্টি হয়। তাই বলা যায়, ক্রোমোজোমের বিভিন্ন পরিবর্তন প্রোফেজ ধাপ থেকে টেলোফেজ ধাপে পৌছাতে অত্যন্ত গুরুত্বপূর্ণ ভূমিকা রাখে।"
        }
      ]
    },
    {
      "number": "4",
      "uddipok": "",
      "tag": "CTG.B 24",
      "sub_questions": [
        {
          "label": "ক",
          "question": "জৈব মুদ্রা কী?",
          "explanation": "যে জৈব অণু শক্তি জমা করে রাখে এবং প্রয়োজন অনুসারে অন্য প্রক্রিয়ায় শক্তি সরবরাহ করে তাই জৈব মুদ্রা।"
        },
        {
          "label": "খ",
          "question": "সবাত শ্বসনে O₂ এর প্রয়োজনীয়তা অপরিহার্য কেন?",
          "explanation": "যে শ্বসন প্রক্রিয়ায় অক্সিজেনের প্রয়োজন হয় এবং শ্বসনিক বস্তু (শর্করা, প্রোটিন, লিপিড, বিভিন্ন ধরনের জৈব এসিড) সম্পূর্ণভাবে জারিত হয়ে CO₂, H₂O ও বিপুল পরিমাণ শক্তি উৎপন্ন করে তাকে সবাত শ্বসন বলে। যেহেতু সবাত শ্বসন প্রক্রিয়ায় অক্সিজেনের মাধ্যমে জৈব যৌগের জারণের ফলে শক্তি উৎপন্ন হয়, তাই সবাত শ্বসন প্রক্রিয়ায় অক্সিজেন অপরিহার্য।"
        },
        {
          "label": "গ",
          "question": "উদ্দীপকের 'P' চিত্রে শর্করা তৈরির প্রক্রিয়াটি ব্যাখ্যা করো।",
          "explanation": "উদ্দীপকে চিত্র-P দ্বারা সালোকসংশ্লেষণকে বোঝানো হয়েছে। সালোকসংশ্লেষণের আলোক পর্যায় ও অন্ধকার পর্যায়ে শর্করা তৈরি হয়। শর্করা তৈরির সর্বাধিক গ্রহণযোগ্য গতিপথ হলো ক্যালভিন চক্র। নিচে ক্যালভিন চক্রের মাধ্যমে শর্করা তৈরির প্রক্রিয়াটি বর্ণনা করা হলো- এই গতিপথের প্রথমে কোষে অবস্থিত রাইবুলোজ-১,৫-ডাইফসফেটের সাথে পত্ররন্দ্রের মাধ্যমে কোষে প্রবেশ করা CO₂ মিলিত হয়ে ৬-কার্বন বিশিষ্ট অস্থায়ী কিটো এসিড উৎপন্ন হয়। এটি সাথে সাথে ভেঙ্গে ৩- কার্বন বিশিষ্ট দুই অণু ৩-ফসফোগ্লিসারিক এসিড (3PGA) উৎপন্ন করে। আলোক পর্যায়ে তৈরি ATP ও NADPH₂ ব্যবহার করে 3PGA থেকে ৩-ফসফোগ্লিসারলডিহাইড ও ডাইহাইড্রোক্সি এসিটোন ফসফেট তৈরি করে। ৩-ফসফোগ্লিসারালডিহাইড ও ডাইহাইড্রোক্সি এসিটোন ফসফেট থেকে ক্রমাগত বিভিন্ন বিক্রিয়ার মাধ্যমে একদিকে গ্লুকোজ এবং অপরদিকে রাইবুলোজ-১,৫-ডাইফসফেট তৈরি হতে থাকে।। পুনঃসংশ্লেষিত রাইবুলোজ-১,৫-ডাইফসফেট পুনরায় এক অণু CO₂ গ্রহণ করে ক্যালভিন চক্রে প্রবেশ করে। এভাবে ৬ অণু CO₂ ক্যালভিন চক্রে ৬ বার ঘুরে এক অণু গ্লুকোজ বা শর্করা তৈরি করে।"
        },
        {
          "label": "ঘ",
          "question": "উদ্দীপকের চিত্র 'Q' এর জৈবিক কার্য সম্পাদনে উপাদানগুলোর কার্যকারিতা বিশ্লেষণ করো।",
          "explanation": "উদ্দীপকে চিত্র- দ্বারা প্রস্বেদন প্রক্রিয়াকে নির্দেশ করা হয়েছে। প্রস্বেদন প্রক্রিয়া সম্পাদনের জন্য প্রভাবক হিসেবে তাপমাত্রা, আলো, বায়ুপ্রবাহ ইত্যাদি উপাদানের কার্যকারিতা অনস্বীকার্য। তাপমাত্রার তারতম্যের সঙ্গে প্রস্বেদনের হারও ওঠা-নামা করে। অধিক তাপে পানি সহজেই বাষ্পে পরিণত হতে পারে বলে প্রস্বেদন প্রক্রিয়া ত্বরান্বিত হয়। তাপমাত্রা বৃদ্ধি পেলে বায়ুমণ্ডলের জলীয়বাষ্প ধারণক্ষমতা বৃদ্ধি পায়। ফলে প্রস্বেদনের হারও দ্রুততর হয়। তাপমাত্রা কমে গেলে তাই স্বাভাবিক নিয়মেই প্রস্বেদনের হারও কমে যায়। আলোর উপস্থিতিতে পত্ররন্দ্র খুলে যায়, ফলে প্রস্বেদনের হার বৃদ্ধি পায় কিন্তু অন্ধকারে পত্ররন্দ্র বন্ধ থাকায় এই প্রক্রিয়া বন্ধ হয়ে যায়। আলোর তারতম্যের জন্য পত্ররন্দ্রের আকারেও হ্রাস-বৃদ্ধি ঘটে। ফলে প্রস্বেদনের হারও ওঠা-নামা করে। আলো উদ্ভিদদেহের তাপমাত্রা বৃদ্ধির মাধ্যমেও প্রস্বেদন প্রক্রিয়াকে প্রভাবিত করে। প্রস্বেদনের ফলে উদ্ভিদের চারদিকের বায়ু সিক্ত হয়ে ওঠে, ফলে এই প্রক্রিয়ার হার কমতে থাকে। যখন বায়ুপ্রবাহ সম্পৃক্ত বায়ু দূরে সরিয়ে দেয় তখন এই হার আবার বৃদ্ধি পায়। বায়ুপ্রবাহের ফলে পত্রগুলো আন্দোলিত হয় এবং পত্ররন্দ্রে চাপ পড়ে। ফলে অধিক হারে জলীয়বাষ্প রন্দ্রপথে বের হয়। এসব কারণে বায়ুপ্রবাহের তারতম্যে প্রস্বেদন হারেরও তারতম্য ঘটে। বায়ুচাপ বৃদ্ধিতে বাষ্পীভবন ক্রিয়া হ্রাস পায়, ফলে প্রস্বেদন কমে যায়। আবার বায়ুচাপ কমে গেলে বাষ্পীভবন প্রক্রিয়া বৃদ্ধি পায় এবং প্রস্বেদনের হারও বেড়ে যায়। তাই বলা যায়, প্রস্বেদন প্রক্রিয়ায় তাপমাত্রা, আলো, বায়ুপ্রবাহ ইত্যাদি উপাদানের কার্যকারিতা অপরিসীম।"
        }
      ]
    },
    {
      "number": "5",
      "uddipok": "",
      "tag": "CTG.B 24",
      "sub_questions": [
        {
          "label": "ক",
          "question": "ক্লোরোসিস কাকে বলে?",
          "explanation": "বিভিন্ন পুষ্টি উপাদানের অভাবজনিত কারণে উদ্ভিদের পাতা হলুদ হয়ে যাওয়ার প্রক্রিয়াকে ক্লোরোসিস বলে।"
        },
        {
          "label": "খ",
          "question": "30 বা 40 এর উপরে BMI মান মানবদেহের জন্য ক্ষতিকর কেন?",
          "explanation": "সুস্বাস্থ্যের জন্য BMI এর আদর্শ মান হলো ১৮.৫-২৪.৯। কারও BMI এর মান ৩০ হলে বোঝা যায় যে সে মোটা হওয়ার প্রথম স্তরে রয়েছে। এই স্তরের BMI মান মানবদেহের জন্য সমস্যার কারণ। এতে মানবদেহ সহজেই বিভিন্ন স্থূলতাজনিত রোগ, ডায়াবেটিস, হৃদরোগ ইত্যাদিতে আক্রান্ত হওয়ার ঝুঁকিতে থাকে। আবার BMI এর মান ৪০ হওয়া হচ্ছে অতিরিক্ত মোটাত্বের স্তর। এই স্তর মানবদেহের সুস্বাস্থ্যের জন্য এতটাই ঝুঁকিপূর্ণ যে এতে মৃত্যুঝুঁকিও রয়েছে। তাই ৩০ বা ৪০ এর উপরে BMI মান মানবদেহের জন্য ক্ষতিকর।"
        },
        {
          "label": "গ",
          "question": "'C' চিহ্নিত খাদ্য উপাদান মানবদেহে কীভাবে পরিপাক হয়?- ব্যাখ্যা করো।",
          "explanation": "উদ্দীপকের 'C' চিহ্নিত খাদ্য উপাদান হলো তেল যা স্নেহপদার্থ। এটি মানবদেহে যেভাবে পরিপাক হয় তা নিচে ব্যাখ্যা করা হলো- ক্ষুদ্রান্ত্রে স্নেহপদার্থের পরিপাক ঘটে থাকে। যকৃত থেকে নিঃসৃত পিত্তরসের অন্যতম উপাদান পিত্তলবণ প্রথমে স্নেহ পদার্থের ক্ষুদ্র কণাগুলোকে পানির সাথে মিশতে সাহায্য করে। লাইপেজের কাজ সঠিকভাবে সম্পাদনের জন্য পিত্তলবণের ভূমিকা গুরুত্বপূর্ণ। এ লবণের সংস্পর্শে স্নেহপদার্থ সাবানের ফেনার মতো ক্ষুদ্র ক্ষুদ্র দানায় পরিণত হয়। স্নেহবিশ্লেষক লাইপেজ এনজাইম পরবর্তীতে এই ক্ষুদ্র দানাগুলোকে ভেঙ্গে ফ্যাটি এসিড ও গ্লিসারলে পরিণত করে। এভাবে কয়েকটি ধাপের মাধ্যমে ক্ষুদ্রান্ত্রে স্নেহ পদার্থের পরিপাক সম্পন্ন হয়।"
        },
        {
          "label": "ঘ",
          "question": "'A' ও 'B' চিহ্নিত খাদ্য উপাদানের পরিপাক প্রক্রিয়ার স্থান ভিন্ন- বিশ্লেষণ করো।",
          "explanation": "উদ্দীপকে A ও B হলো আলু ও মাছ যেগুলো যথাক্রমে শর্করা ও আমিষ জাতীয় খাদ্য। শর্করা, ও আমিষের পরিপাক প্রধানত ভিন্ন ভিন্ন স্থানে সম্পন্ন হয়। প্রাথমিকভাবে শর্করার পরিপাক ঘটে মুখগহ্বরে। এখানে লালার অ্যামাইলেজ এনজাইম শ্বেতসার জাতীয় শর্করাকে মল্টোজে পরিণত করে। এরপর পাকস্থলিতে শর্করার কোনো পরিপাক হয় না। ক্ষুদ্রান্ত্রে পাচক রসের এনজাইম দ্বারা শর্করা পরিপাকের কাজ চলতে থাকে। এখানে শ্বেতসার জাতীয় খাবার অ্যামাইলেজ এনজাইমের প্রভাবে গ্লুকোজে পরিণত হয়। শ্বেতসার →  অ্যামাইলেজ  \\xrightarrow{\\text { অ্যামাইলেজ }}   অ্যামাইলেজ   ​ গ্লুকোজ আমিষ জাতীয় খাদ্যের পরিপাক মূলত পাকস্থলীতে হয়। পাকস্থলীতে খাদ্য আসার পর অন্তঃপ্রাচীরের গ্যাস্ট্রিকগ্রন্থি থেকে গ্যাস্ট্রিক রস ক্ষরিত হয়। এই রসের উপাদান হাইড্রোক্লোরিক এসিড খাদ্যের মধ্যে কোনো অনিষ্টকারী ব্যাকটেরিয়া থাকলে তা মেরে ফেলে, নিষ্ক্রিয় পেপসিনোজেনকে সক্রিয় পেপসিনে পরিণত করে এবং পাকস্থলিতে পেপসিনের সুষ্ঠু কাজের জন্য অম্লীয় পরিবেশ সৃষ্টি করে। পেপসিন এনজাইম আমিষকে ভেঙ্গে দুই বা ততোধিক অ্যামাইনো এসিড দ্বারা তৈরি যৌগ গঠন করে যা পলিপেপটাইড নামে পরিচিত। আমিষ →  পেপসিন  \\xrightarrow{\\text { পেপসিন }}   পেপসিন   ​ পলিপেপটাইড ক্ষুদ্রান্ত্রে আবার এই পলিপেপটাইড ট্রিপসিন এনজাইমের প্রভাবে অ্যামাইনো অ্যাসিড ও সরল পেপটাইডে পরিণত হয়। পলিপেপটাইড →  ট্রিপসিন  \\xrightarrow{\\text { ট্রিপসিন }}   ট্রিপসিন   ​ অ্যামাইনো এসিড+ সরল পেপটাইড উপরের আলোচনা থেকে সহজেই অনুধাবন করা যায় যে, শর্করা ও আমিষ জাতীয় পরিপাক প্রক্রিয়ার স্থান ভিন্ন ভিন্ন।"
        }
      ]
    },
    {
      "number": "6",
      "uddipok": "",
      "tag": "CTG.B 24",
      "sub_questions": [
        {
          "label": "ক",
          "question": "মধ্যচ্ছদা কী?",
          "explanation": "মানবদেহের বক্ষগহ্বর ও উদরগহ্বর পৃথককারী পেশিবহুল পর্দাই হলো মধ্যচ্ছদা।"
        },
        {
          "label": "খ",
          "question": "পাতার স্টোমাটা গুরুত্বপূর্ণ কেন?",
          "explanation": "উদ্ভিদের পাতায় পত্ররন্দ্র বা স্টোমাটা থাকে। এটি উদ্ভিদের বায়ু বিনিময়ের প্রধান পথ। এর সাহায্যে উদ্ভিদ প্রস্বেদনের মাধ্যমে অতিরিক্ত জলীয় বাষ্প বের করে দেয় যা উদ্ভিদের তাপমাত্রা নিয়ন্ত্রণে সহায়তা করে। এছাড়াও এর মাধ্যমে আলো, বিভিন্ন খনিজ পুষ্টি পাতার ভেতরে প্রবেশ করে যা উদ্ভিদের বেঁচে থাকার জন্য অপরিহার্য। তাই পাতার স্টোমাটা গুরুত্বপূর্ণ।"
        },
        {
          "label": "গ",
          "question": "শ্বসনে 'F' চিত্রের 'A' অংশটির গঠন ব্যাখ্যা করো।",
          "explanation": "উদ্দীপকে F চিত্রের-A চিহ্নিত অংশটি হলো ফুসফুস। নিচে ফুসফুসের গঠন ব্যাখ্যা করা হলো- বক্ষগহ্বরের ভেতর হৃৎপিণ্ডের দুই পাশে দুইটি ফুসফুস অবস্থিত। এটা স্পঞ্জের মতো নরম ও কোমল, হালকা লালচে রঙের। ডান ফুসফুস তিন খণ্ড এবং বাম ফুসফুস দুই খণ্ডে বিভক্ত। ফুসফুস দুই ভাঁজ বিশিষ্ট প্লুরা নামক পর্দা দ্বারা আবৃত। দুই ভাঁজের মধ্যে এক প্রকার রস নির্গত হয়। এর ফলে শ্বাসক্রিয়া চলার সময় ফুসফুসের সাথে বক্ষগাত্রের কোনো ঘর্ষণ হয় না। ফুসফুসে অসংখ্য বায়ুর থলি বা বায়ু প্রকোষ্ঠ, সূক্ষ্ম শ্বাসনালি ও ধমনি থাকে। সব সময় বাতাসে পূর্ণ থাকা বায়ুথলি বা অ্যালভিওলাসগুলো ক্ষুদ্র ক্ষুদ্র শাখাপ্রান্তে মৌচাকের মতো অবস্থিত। বায়ু নাসাপথ দিয়ে বায়ুথলির শাখা নালি দিয়ে সরাসরি বায়ুথলিতে যাতায়াত করে। বায়ুথলি পাতলা আবরণী দ্বারা আবৃত এবং প্রতিটি বায়ুথলি কৈশিক নালিকা দ্বারা পরিবেষ্টিত। বায়ুথলির গঠন এরূপ যে এতে বায়ু প্রবেশ করলে বেলুনের মতো ফুলে উঠে ও পরে আপনা আপনি সংকুচিত হয়। আবার বায়ুথলি ও কৈশিক নালিকার গাত্র এতই পাতলা যে, এর ভেতর দিয়ে গ্যাসীয় আদান প্রদান ঘটে।"
        },
        {
          "label": "ঘ",
          "question": "চিত্র 'M' 'ও 'N' এর কার্যক্রম সঠিকভাবে না ঘটলে মানবদেহে কী ধরনের সমস্যা হতে পারে?- বিশ্লেষণ করো।",
          "explanation": "উদ্দীপকের চিত্র M ও N হলো মানবদেহের শ্বসনতন্ত্রের শ্বাসগ্রহণ ও শ্বাস ত্যাগ প্রক্রিয়া। এর মাধ্যমে O₂ গ্রহণ ও CO₂ ত্যাগ ঘটে থাকে। এর কার্যক্রম সঠিকভাবে না ঘটলে মানবদেহে নানা ধরনের জটিলতার সৃষ্টি হবে। নিচে তা বিশ্লেষণ করা হলো- শ্বসনতন্ত্রটি পরিবেশের সাথে মানবদেহের সম্পর্ক স্থাপন করে। এ তন্ত্রের মাধ্যমে প্রাণী O₂ গ্রহণ করে এবং CO₂ ত্যাগ করে। CO₂ দেহকোষে উৎপন্ন হয়। এই CO₂ প্রথমে কোষ আবরণ ভেদ করে লসিকাতে প্রবেশ করে। লসিকা থেকে কৈশিক নালির প্রাচীর ভেদ করে CO₂ কৈশিকনালিতে এবং সেখান থেকে ফুসফুসের অ্যালভিওলাসে পৌঁছায়। অ্যালভিওলাস থেকে এই CO₂ শ্বাস ত্যাগের সময় দেহ থেকে বাইরে নির্গত হয়। আবার, শ্বাস গ্রহণের সময় নাসাপথের ভিতর দিয়ে পরিবেশ থেকে O₂ ফুসফুসে প্রবেশ করে এবং ফুসফুসের অ্যালভিওলাস থেকে O₂ রক্তের মাধ্যমে দেহের প্রতিটি কোষে প্রবেশ করে। কোষের ভেতরে গিয়ে O₂ শর্করা জাতীয় খাদ্যের জারণ ঘটায় এবং শক্তি উৎপন্ন করে। এ শক্তি জীবদেহের যাবতীয় কাজে ব্যবহৃত হয়। শ্বসন প্রক্রিয়ায় জীবদেহের প্রয়োজনীয় শক্তি পাওয়া যায়। যদি এই কার্যক্রমগুলো সঠিকভাবে সংঘটিত না হয়, তাহলে মানবদেহে পর্যাপ্ত পরিমাণ শক্তি উৎপন্ন হবে না। ফলে শরীর দুর্বল হয়ে যাবে। শরীর দুর্বল হলে নিঃশ্বাসের মাধ্যমে প্রবেশ করা বিভিন্ন ক্ষতিকর অণুজীবের বিরুদ্ধে প্রতিরোধ গড়তে পারবে না যা বিভিন্ন ধরনের ক্ষতিকর রোগ সৃষ্টি করার সম্ভাবনা তৈরি করবে। তাই দেহের স্বাভাবিক কার্যকলাপ মারাত্মকভাবে ব্যাহত হবে। অতএব বলা যায় যে, চিত্রের কার্যক্রম দুটি সঠিকভাবে না ঘটলে মানবদেহ দুর্বল হওয়ার পাশাপাশি নানা ধরনের রোগের সৃষ্টি হতে পারে।"
        }
      ]
    },
    {
      "number": "7",
      "uddipok": "পঞ্চাশোর্ধ হাফিজ সাহেব অসুস্থ বোধ করার জন্য ডাক্তারের শরণাপন্ন হলেন। ডাক্তার সাহেব উনার পরীক্ষা নিরীক্ষা করলেন। পরীক্ষার রিপোর্ট নিম্নরূপ- BP-160/135 ml HDL → \\to → 1.2 ml LDL → \\to → 3.8 ml",
      "tag": "CTG.B 24",
      "sub_questions": [
        {
          "label": "ক",
          "question": "কোষরস কাকে বলে?",
          "explanation": "কোষস্থ পানি ও পানিতে দ্রবীভূত খনিজ লবণকে একত্রে কোষরস বলে।"
        },
        {
          "label": "খ",
          "question": "পজিটিভ গ্রুপের রক্ত নেগেটিভ গ্রুপের ব্যক্তিকে দেওয়া যাবে না কেন?",
          "explanation": "রক্তগ্রহণ ও প্রদানে Rh ফ্যাক্টর খুবই গুরুত্বপূর্ণ। Rh ব্লাড গ্রুপ বিশিষ্ট কোনো ব্যক্তিকে যদি Rh' রক্ত প্রদান করা হয় তাহলে ঐ ব্যক্তির দেহে RI। অ্যান্টিবডি তৈরি হবে। স্বাভাবিকভাবে কোনো মানুষের দেহে Rh অ্যান্টিবডি থাকবে না। তাই প্রথমবার ভয়ের কোনো কারণ নেই। কিন্তু একই ব্যক্তি যদি পরবর্তীকালে পুনরায় Rh' দাতার রক্ত গ্রহণ করে তার দেহে দাতা থেকে প্রাপ্ত রক্ত কণিকাগুলো জমাট বেঁধে যাবে। কারণ প্রথম রক্ত গ্রহণের ফলে গ্রহীতার দেহে Rh অ্যান্টিবডি উৎপন্ন হয়েছিল ফলে রক্ত গ্রহীতার মৃত্যু ঘটতে পারে। তাই Rh বা নেগেটিভ গ্রুপের ব্যক্তিকে Rh পজিটিভ গ্রুপের রক্ত প্রদান করা উচিত নয়।"
        },
        {
          "label": "গ",
          "question": "উদ্দীপকে BP এর রিপোর্ট হাফিজ সাহেবের যে রোগকে নির্দেশ করছে তার কারণ ও প্রতিকার ব্যাখ্যা করো।",
          "explanation": "উদ্দীপকে হাফিজ সাহেবের রিপোর্টে BP-160/135 ml যা উচ্চ রক্তচাপ রোগকে নির্দেশ করছে। নিচে এ রোগের কারণ ও প্রতিকার ব্যাখ্যা করা হলো- কারণ: বাবা বা মায়ের উচ্চ রক্তচাপ থাকলে তার সন্তানদের উচ্চ রক্তচাপ হওয়ার সম্ভাবনা থাকে। এছাড়াও যারা বেশি স্নায়বিক চাপে ভোগেন ধূমপানের অভ্যাস আছে, তাদের উচ্চ রক্তচাপ হওয়ার আশঙ্কা দেখা দেয়। কোনো ব্যক্তির দেহের ওজন বেশি বেড়ে গেলে কিংবা লবণ এবং চর্বিযুক্ত খাদ্য বেশি খেলে এমনকি পরিবারের সদস্যদের ডায়াবেটিস বা কোলেস্টেরলের পূর্ব ইতিহাস থাকলে উচ্চ রক্তচাপ দেখা দেয়। এছাড়া সন্তান প্রসবের সময় খিচুনি রোগের কারণে মায়ের রক্তচাপ বৃদ্ধি পেতে পারে। প্রতিকার: উচ্চ রক্তচাপের প্রতিকারে টাটকা ফল এবং শাক-সবজি খাওয়ার অভ্যাস করা উচিত। দেহের ওজন নিয়ন্ত্রণে রেখে শারীরিক • পরিশ্রম করা বা ব্যায়াম করা প্রয়োজন। চর্বিজাতীয় খাদ্য গ্রহণ থেকে বিরত থাকতে হবে। খাবারের সময় অতিরিক্ত লবণ (কাঁচা লবণ) খাওয়া উচিত নয়। ধূমপান ত্যাগ করতে হবে। শারীরিক ওজন যাদের বেশি তাদের ওজন কমানো, চর্বিজাতীয় খাদ্য কম খাওয়া, খাবারে কম লবণ দেওয়া ইত্যাদি নিয়ম মেনে চলতে হবে। প্রয়োজনে ডাক্তারের পরামর্শ অনুযায়ী নিয়মিত ঔষধ সেবন করতে হবে।"
        },
        {
          "label": "ঘ",
          "question": "HDL ও LDL এর মান হাফিজ সাহেবের জন্য কতটুকু নিরাপদ? বিশ্লেষণ করো।",
          "explanation": "উদ্দীপকের HDL ও LDL এর রিপোর্ট অনুযায়ী হাফিজ সাহেব হৃদরোগের ঝুঁকিতে আছেন। নিচে তা বিশ্লেষণ করা হলো- মানুষের রক্তে প্রাপ্ত তিন ধরনের কোলেস্টেরলের মধ্যে HDL কে ভালো কোলেস্টেরল এবং LDL কে খারাপ কোলেস্টেরল বলা' হয়। মানুষের রক্তে HDL এর আদর্শ মান হলো > 1.5 ml এবং LDL < 1.8 ml। উদ্দীপকে হাফিজ সাহেবের রক্তে HDL হলো 1.2 ml এবং LDL হলো 3.8 ml। অর্থাৎ তার রক্তে HDL আদর্শ মানের থেকে অনেক কম এবং LDL অনেক বেশি পরিমাণে আছে। এক্ষেত্রে তার হৃৎপিণ্ডের করোনারি ধমনি গাত্রে চর্বি জমা হয়ে ধমনিতে স্বাভাবিক রক্ত প্রবাহে বিঘ্ন ঘটার সম্ভাবনা আছে। এতে তার হৃৎপিণ্ড পর্যাপ্ত O₂ ও খাদ্যসার না পাওয়ায় ক্ষতিগ্রস্ত হওয়ার সাথে সাথে রক্ত চলাচল কমে গিয়ে বুকে ব্যথা অনুভূত হতে পারে। অর্থাৎ তার অ্যানজিনা হওয়ার সম্ভাবনা দেখা দিতে পারে। এছাড়া ধমনির গায়ে বেশি চর্বি জমা হয়ে রক্ত প্রবাহ বাধাগ্রস্ত হয়ে করোনারি হৃদরোগের আশঙ্কা অনেক গুণ বেড়ে যেতে পারে। উপরের বিশ্লেষণে বোঝা যায় যে, হাফিজ সাহেব অ্যানজিনা এবং করোনারি হৃদরোগ হওয়ার ঝুঁকিতে আছেন।"
        }
      ]
    },
    {
      "number": "8",
      "uddipok": "সাদিয়া অনার্স ফাইনাল পরীক্ষার জন্য হাতে লিখে হ্যান্ডনোট তৈরি করছে। তার মা তাকে রান্নার বিষয়ে খেয়াল রাখতে বলেন। সে রান্নাঘরে কোনো কিছুর শব্দ পেয়ে দ্রুত প্রবেশ করে অ্যালুমিনিয়ামের গরম ঢাকনা উঠাতে গিয়ে ছেড়ে দিলেন। এ ঘটনায় মা খুব রাগ করেন।",
      "tag": "CTG.B 24",
      "sub_questions": [
        {
          "label": "ক",
          "question": "হরমোন কাকে বলে?",
          "explanation": "মানবদেহ ও বিভিন্ন প্রাণীর দেহ থেকে নিঃসৃত রস যা দেহের বিভিন্ন শারীরবৃত্তীয় কাজ নিয়ন্ত্রণ করে তাকে হরমোন বলে।"
        },
        {
          "label": "খ",
          "question": "ডায়াটমের চলনকে সামগ্রিক চলন বলা হয় কেন?",
          "explanation": "উদ্ভিদদেহের কোনো অংশ যখন সামগ্রিকভাবে প্রয়োজনের তাগিদে এক স্থান থেকে অন্য স্থানে গমন করে তাকে সামগ্রিক চলন বলে। ডায়াটম নামক এককোষী শৈবালে এরূপ চলন দেখা যায় বলে ডায়াটমের চলনকে সামগ্রিক চলন বলা হয়।"
        },
        {
          "label": "গ",
          "question": "যে বিশেষ প্রক্রিয়ার কারণে সাদিয়ার রান্নাঘরে এমনটি ঘটেছে তার কৌশল ব্যাখ্যা করো।",
          "explanation": "অ্যালুমিনিয়ামের গরম ঢাকনাটি উঠানোর সময় তৎক্ষণাৎ সাদিয়া হাত থেকে তা ছেড়ে দেওয়ার আকস্মিক ঘটনাটি মূলত প্রতিবর্তী ক্রিয়া দ্বারা সম্পন্ন হয়। যেসব উদ্দীপনার প্রতিক্রিয়া মস্তিষ্ক দ্বারা নিয়ন্ত্রিত না হয়ে সুষুম্নাকাণ্ড দ্বারা নিয়ন্ত্রিত হয় তাকে প্রতিবর্তী ক্রিয়া বলে। উদ্দীপকের ঘটনাটি এভাবে ব্যাখ্যা করা যায়- অ্যালুমিনিয়ামের গরম ঢাকনাটি উঠানোয় আঙুলের ত্বকে অবস্থিত সংবেদী নিউরনের ডেনড্রাইটসমূহ ব্যথার উদ্দীপনা গ্রহণ করে। এখানে ত্বক গ্রাহক অঙ্গ হিসেবে কাজ করে। আঙ্গুলের ত্বক থেকে এ উদ্দীপনা সংবেদী নিউরনের অ্যাক্সনের মাধ্যমে স্নায়ুকাণ্ডের ধূসর অংশে পৌঁছায়। স্নায়ুকাণ্ডের ধূসর অংশে অবস্থিত সংবেদী নিউরনের অ্যাক্সন থেকে তড়িৎ রাসায়নিক পদ্ধতিতে উদ্দীপনা মোটর বা আজ্ঞাবাহী স্নায়ুর ডেনড্রাইটে প্রবেশ করে। সংবেদী স্নায়ুর অ্যাক্সন ও আজ্ঞাবাহী স্নায়ুর ডেনড্রাইটের মধ্যবর্তী সিন্যাপসের মধ্য দিয়ে এ উদ্দীপনা পেশিতে প্রবেশ করে। মোটর বা আজ্ঞাবাহী স্নায়ুর নিউরনের ডেনড্রাইট থেকে উদ্দীপনা পেশিতে পৌছালে কেন্দ্রীয় স্নায়ুতন্ত্রের নির্দেশে পেশির সংকোচন ঘটে। ফলে উদ্দীপনাস্থল থেকে হাত দ্রুত আপনা আপনি সরে যায়।"
        },
        {
          "label": "ঘ",
          "question": "সাদিয়ার পরীক্ষার প্রস্তুতি নেওয়ার কার্যক্রমে মানবদেহের একটি অঙ্গ বিশেষ ভূমিকা রাখে- বিশ্লেষণ করো।",
          "explanation": "উদ্দীপকে সাদিয়ার পরীক্ষার প্রস্তুতি নেওয়ার কার্যক্রমে মানবদেহের যে বিশেষ অঙ্গ ভূমিকা রাখে সেটি হচ্ছে মস্তিষ্ক। নিচে তা বিশ্লেষণ করা হলো- মানবদেহের মস্তিষ্ক থেকে ১২ জোড়া এবং মেরুমজ্জা থেকে ৩১ জোড়া স্নায়ু বের হয়ে আসে এবং সূক্ষ্ম থেকে সূক্ষ্মতর শাখায় বিভক্ত হয়ে সারাদেহে ছড়িয়ে পড়ে। এই স্নায়ুগুলোই দেহের বিভিন্ন অংশ থেকে যাবতীয় অনুভূতি মস্তিষ্কে নিয়ে যায়। সাদিয়া যখন তার হ্যান্ডনোট তৈরি করছিল তখন খাতা থেকে আলো তার চোখের রেটিনায় উদ্দীপনা জাগিয়ে স্নায়ু তাড়না সৃষ্টি করে। এই তাড়না চোখের স্নায়ু দিয়ে মস্তিষ্কের দৃষ্টি কেন্দ্রে পৌঁছায়। সেখান থেকে এই তাড়না পর পর চিন্তাকেন্দ্র, স্মৃতিকেন্দ্র প্রভৃতি হয়ে মোটর স্নায়ুযোগে সাদিয়ার হাতের ঐচ্ছিক পেশিতে পৌঁছে। তখন ঐ নির্দেশে সাদিয়া তার হাতের মাধ্যমে লিখতে থাকে। এভাবে উদ্দীপনা সঞ্চালনের মাধ্যমে সাদিয়ার স্নায়ুতাড়না ক্রিয়াটি সংঘটিত হয়। মস্তিষ্ক যদি আলোর ওই উদ্দীপনা গ্রহণ না করতো তাহলে সাদিয়ার হাতের পেশিগুলো তাদের করণীয় কাজের কোনো নির্দেশনা পেত না। ফলে সাদিয়ার পরীক্ষার প্রস্তুতি নেওয়ার কার্যক্রম ব্যাহত হতো। সুতরাং বলা যায় যে, উদ্দীপকের সাদিয়ার পরীক্ষার প্রস্তুতি নেওয়ার কার্যক্রমে হাতের পেশিতে উদ্দীপনা সৃষ্টির মাধ্যমে মানবদেহের মস্তিষ্ক অত্যন্ত গুরুত্বপূর্ণ ভূমিকা পালন করে।"
        }
      ]
    }
  ]
}