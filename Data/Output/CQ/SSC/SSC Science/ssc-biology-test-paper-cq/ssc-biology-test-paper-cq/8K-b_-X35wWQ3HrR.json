{
  "title": "দিনাজপুর বোর্ড ২০২৪",
  "subtitle": "জীববিজ্ঞান (8)",
  "questions": [
    {
      "number": "1",
      "uddipok": "",
      "tag": "DIN.B 24",
      "sub_questions": [
        {
          "label": "ক",
          "question": "উড ফাইবার কী?",
          "explanation": "জাইলেমে অবস্থিত স্ক্লেরেনকাইমা কোষই হলো উড ফাইবার।"
        },
        {
          "label": "খ",
          "question": "অন্তঃক্ষরা গ্রন্থি বলতে কী বোঝায়?",
          "explanation": "নালিবিহীন যেসব গ্রন্থি হতে হরমোন নামক জৈব রাসায়নিক পদার্থ নিঃসৃত হয় তাই অন্তঃক্ষরা গ্রন্থি। যেমন: পিটুইটারি গ্রন্থি। অন্তঃক্ষরা গ্রন্থি থেকে নিঃসৃত রসকে বলা হয় হরমোন। অন্তঃক্ষরা গ্রন্থিতে হরমোন পরিবহনের জন্য কোনো নির্দিষ্ট নালি থাকে না। রক্তের মাধ্যমে এগুলো পরিবাহিত হয়।"
        },
        {
          "label": "গ",
          "question": "উদ্ভিদের খাদ্য সঞ্চয়, বর্ণময় ও আকর্ষণীয়, করতে চিত্র- 'P' এর ভূমিকা ব্যাখ্যা করো।",
          "explanation": "উদ্দীপকের P চিত্রটি হলো প্লাস্টিড। উদ্ভিদের খাদ্য সঞ্চয়, বর্ণময় ও আকর্ষণীয় করতে প্লাস্টিডের ভূমিকা নিম্নে ব্যাখ্যা করা হলো- প্লাস্টিড উদ্ভিদের গুরুত্বপূর্ণ অঙ্গাণু। প্লাস্টিডের প্রধান কাজ খাদ্য প্রস্তুত করা, খাদ্য সঞ্চয় করা ও উদ্ভিদদেহকে বর্ণময় ও আকর্ষণীয় করে পরাগায়নে সাহায্য করা। প্লাস্টিড তিন ধরনের- ক্লোরোপ্লাস্ট, ক্রোমোপ্লাস্ট ও লিউকোপ্লাস্ট। পাতা, কচি কাণ্ড ও অন্যান্য সবুজ অংশে ক্লোরোপ্লাস্ট পাওয়া যায়। ক্লোরোফিলের উপস্থিতির জন্যই এদের সবুজ দেখায়। এছাড়া এতে ক্যারোটিনয়েড নামক রঞ্জকও থাকে। ক্রোমোপ্লাস্টের উপস্থিতির কারণে উদ্ভিদাঙ্গ হলুদ, নীল বা লাল দেখায়। এটি জ্যান্থোফিল, ক্যারোটিন, ফাইকোএরিথ্রিন, ফাইকোসায়ানিন ইত্যাদি বর্ণের কণিকা ধারণ করে। এদের মিশ্রণজনিত কারণে ফুল, পাতা ও উদ্ভিদের অন্যান্য অংশ আকর্ষণীয় হয়ে উঠে। রঙিন ফুল, পাতা ও গাজরের মূলে এদের পাওয়া যায়। ফুলকে আকর্ষণীয় করে পরাগায়নে সাহায্য করা এদের প্রধান কাজ। উদ্ভিদকোষের যেসব কোষে সূর্যালোক পৌঁছায় না সেসব কোষে লিউকোপ্লাস্ট থাকে। এসব কোষ বর্ণহীন। মূল, ভ্রূণ, জননকোষ ইত্যাদিতে লিউকোপ্লাস্ট থাকে। এদের প্রধান কাজ খাদ্য সঞ্চয় করা। আলোর সংস্পর্শে এলে লিউকোপ্লাস্ট ক্লোরোপ্লাস্টে রূপান্তরিত হতে পারে। উপর্যুক্ত আলোচনা থেকে স্পষ্ট যে, উদ্ভিদদেহে খাদ্য সঞ্চয় ও বর্ণবৈচিত্র্যের জন্য প্রধান ভূমিকা পালন করে প্লাস্টিড।"
        },
        {
          "label": "ঘ",
          "question": "উদ্দীপকের 'Q' জীবকোষের ক্রিয়া-বিক্রিয়া নিয়ন্ত্রণকারী অঙ্গাণু- বিশ্লেষণ করো।",
          "explanation": "উদ্দীপকের Q অঙ্গাণুটি হলো নিউক্লিয়াস। নিউক্লিয়াস জীবদেহের সবচেয়ে গুরুত্বপূর্ণ কোষ অঙ্গাণু। জীবকোষের সকল জৈবনিক ক্রিয়া- বিক্রিয়া নিয়ন্ত্রণ করে এ বিশেষ অঙ্গাণুটি। কোষের যাবতীয় কার্যকলাপ সংঘটনের নির্দেশ আসে এ নিউক্লিয়াস থেকেই। এ কারণেই নিউক্লিয়াসকে কোষের সকল কাজের নিয়ন্ত্রক বলা হয়। নিউক্লিয়াসের অভ্যন্তরস্থ নিউক্লিওপ্লাজমে নিউক্লিক এসিড, প্রোটিন, উৎসেচক ও বিভিন্ন ধরনের খনিজ লবণ থাকে যা বিভিন্ন জৈবনিক প্রক্রিয়ার সাথে সংশ্লিষ্ট। এছাড়া নিউক্লিয়াসের নিউক্লিওলাস RNA ও প্রোটিন দ্বারা গঠিত। এরা নিউক্লিক এসিড মজুদ করে ও প্রোটিন সংশ্লেষণ করে। নিউক্লিয়াস কোষে সংঘটিত সকল বিপাকীয় কার্যাবলি পরিচালনায় গুরুত্বপূর্ণ ভূমিকা পালন করে থাকে। নিউক্লিয়াসকে ঘিরে অবস্থিত নিউক্লিয়ার ঝিল্লি সাইটোপ্লাজম থেকে কেন্দ্রিকার অন্যান্য বস্তুকে পৃথক করে এবং বিভিন্ন বস্তুর চলাচল নিয়ন্ত্রণ করে। নিউক্লিয়াসে বংশগতির বৈশিষ্ট্য নিহিত। এতে উপস্থিত ক্রোমোসোম জীবের সকল বৈশিষ্ট্য বংশ পরম্পরায় বহন করে। সুতরাং, এ থেকে বোঝা যায় যে, উদ্দীপকের Q অঙ্গাণুটি অর্থাৎ নিউক্লিয়াস কোষের সব জৈবনিক ক্রিয়া- বিক্রিয়া নিয়ন্ত্রণকারী অঙ্গাণু\"।"
        }
      ]
    },
    {
      "number": "2",
      "uddipok": "C 6 H 12 O 6 + M ⇌  Enzyme  6 C O 2 + 6 H 2 O + \\mathrm{C}_{6} \\mathrm{H}_{12} \\mathrm{O}_{6}+\\mathrm{M} \\stackrel{\\text { Enzyme }}{\\rightleftharpoons} 6 \\mathrm{CO}_{2}+6 \\mathrm{H}_{2} \\mathrm{O}+ C 6 ​ H 12 ​ O 6 ​ + M ⇌  Enzyme  ​ 6 CO 2 ​ + 6 H 2 ​ O + শক্তি",
      "tag": "DIN.B 24",
      "sub_questions": [
        {
          "label": "ক",
          "question": "ফসফোরাইলেশন কী?",
          "explanation": "ADP এর সঙ্গে অজৈব ফসফেট (Pi) যুক্ত হয়ে ATP তৈরি করার প্রক্রিয়াই হলো ফসফোরাইলেশন।"
        },
        {
          "label": "খ",
          "question": "জীবের জিনগত বৈচিত্র্য সৃষ্টিতে মিয়োসিস, গুরুত্বপূর্ণ কেন?",
          "explanation": "যৌন জনন করে এমন সকল জীবে মিয়োসিসের মাধ্যমে জিনের পুনর্বিন্যাস হয়ে জিনগত বৈচিত্র্য সৃষ্টি হয়ে থাকে। মিয়োসিস বিভাজনের সময় নিউক্লিয়াস দু'বার কিন্তু ক্রোমোসোম একবার বিভক্ত হয়।ক্রোমোসোমের এই বিভক্তির সময় বিভিন্ন ক্রোমোসোমের মধ্যে তাদের অংশের বিনিময় ঘটে। ফলে জনন কোষগুলোতে মাতৃকোষের চারিত্রিক বৈশিষ্ট্য মিশ্রিত হয়ে নতুন বৈশিষ্ট্যের আবির্ভাব ঘটে।"
        },
        {
          "label": "গ",
          "question": "উদ্দীপকে 'M' এর অনুপস্থিতিতে প্রক্রিয়াটি কীভাবে সংগঠিত হয়?- ব্যাখ্যা করো।",
          "explanation": "উদ্দীপকের বিক্রিয়াটি দ্বারা শ্বসন প্রক্রিয়াকে বোঝানো হয়েছে, যেখানে M হলো অক্সিজেন। শ্বসন প্রক্রিয়া দু'ধরনের- সবাত শ্বসন ও অবাত শ্বসন। শ্বসন প্রক্রিয়াটি M অর্থাৎ অক্সিজেনের অনুপস্থিতিতে ঘটলে তাকে বলে অবাত শ্বসন। অক্সিজেনের অনুপস্থিতিতে বিক্রিয়াটি সংঘটিত হলে কীরূপ পরিবর্তন হবে, নিচে তা ব্যাখ্যা করা হলো- অবাত শ্বসনে অক্সিজেনের সাহায্য ছাড়াই শ্বসনিক বস্তু কোনো মধ্যস্থ এনজাইম দ্বারা আংশিকরূপে জারিত হয়ে বিভিন্ন প্রকার জৈব যৌগ (ইথাইল অ্যালকোহল, ল্যাকটিক এসিড ইত্যাদি), CO₂ ও সামান্য পরিমাণ শক্তি উৎপন্ন হয়। অবাত শ্বসনের বিক্রিয়াটি নিম্নরূপ: C 6 H 12 O 6  গ্লুকোজ  →  বিভিন্ন এনজাইম  2 C 2 H 5 O H + 2 C O 2  ইথাইল অ্যালকোহন  + \\underset{\\substack{\\text { গ্লুকোজ }}}{\\mathrm{C}_{6} \\mathrm{H}_{12} \\mathrm{O}_{6}} \\xrightarrow{\\text { বিভিন্ন এনজাইম }} \\underset{\\text { ইথাইল অ্যালকোহন }}{2 \\mathrm{C}_{2} \\mathrm{H}_{5} \\mathrm{OH}+2 \\mathrm{CO}_{2}}+   গ্লুকোজ   ​ C 6 ​ H 12 ​ O 6 ​ ​   বিভিন্ন   এনজাইম   ​   ইথাইল   অ্যালকোহন   2 C 2 ​ H 5 ​ OH + 2 CO 2 ​ ​ + শক্তি অবাত শ্বসন প্রক্রিয়াটি দুইটি ধাপে সম্পন্ন হয়। যথা- ধাপ-১: গ্লুকোজের অসম্পূর্ণ জারণ: এই ধাপে এক অণু গ্লুকোজ থেকে দুই অণু পাইরুভিক এসিড, চার অণু ATP, দুই অণু NADH + H + উৎপন্ন হয়। ধাপ-২: পাইরুভিক এসিডের বিজারণ: সাইটোপ্লাজমে অবস্থিত এনজাইমের কার্যকারিতায় পাইরুভিক এসিড বিজারিত হয়ে CO₂ এবং ইথাইল অ্যালকোহল অথবা শুধু ল্যাকটিক এসিড উৎপন্ন করে।"
        },
        {
          "label": "ঘ",
          "question": "উদ্দীপকের প্রক্রিয়াটির গুরুত্ব বিশ্লেষণ করো।",
          "explanation": "উদ্দীপকের প্রক্রিয়াটি হলো শ্বসন প্রক্রিয়া। জীবের অস্তিত্ব রক্ষায় শ্বসন প্রক্রিয়ার বিশেষ গুরুত্ব রয়েছে। নিচে তা বিশ্লেষণ করা হলো- শ্বসন প্রক্রিয়ায় উৎপন্ন শক্তি দিয়ে উদ্ভিদ ও প্রাণীর সব ধরনের ক্রিয়া- বিক্রিয়া ও কাজকর্ম পরিচালিত হয়। উদ্ভিদ ও প্রাণিদেহে ২৪ ঘণ্টাই এ প্রক্রিয়া চলে। শ্বসনে নির্গত CO₂, জীবের প্রধান খাদ্য শর্করা উৎপন্নের জন্য উদ্ভিদের সালোকসংশ্লেষণে ব্যবহৃত হয়। এ প্রক্রিয়া উদ্ভিদে খনিজ লবণ পরিশোষণে সাহায্য করে, যা পরোক্ষভাবে উদ্ভিদের বৃদ্ধি ও অন্যান্য জৈবিক প্রক্রিয়া চালু রাখে। উদ্ভিদ ও প্রাণীর কোষ বিভাজনের প্রয়োজনীয় শক্তি ও কিছু আনুষঙ্গিক পদার্থ শ্বসন প্রক্রিয়া থেকে আসে। তাই এ প্রক্রিয়া জীবের দৈহিক বৃদ্ধিও নিয়ন্ত্রণ করে। এ প্রক্রিয়া বিভিন্ন উপক্ষার ও জৈব এসিড সৃষ্টিতে সহায়তা করার মাধ্যমে জীবনের অন্যান্য জৈবিক কাজেও সহায়তা করে। কিছু ব্যাকটেরিয়া অক্সিজেনের উপস্থিতিতে বাঁচতে পারে না। এদের শক্তি উৎপাদনের একমাত্র উপায় হলো অবাত শ্বসন। তাছাড়া উদ্ভিদের বৃদ্ধি ও বিকাশের জন্য যে শক্তির প্রয়োজন তা শ্বসন প্রক্রিয়া থেকেই আসে। শ্বসন প্রক্রিয়ায় উৎপন্ন CO₂ সালোকসংশ্লেষণে অংশ নিয়ে খাদ্য তৈরির পাশাপাশি O₂ উৎপন্ন করে। এই O₂ প্রাণীদের বেঁচে থাকার জন্য আবশ্যক। এছাড়া পরিবেশের ভারসাম্য রক্ষায়ও প্রক্রিয়াটি পরোক্ষভাবে ভূমিকা রাখে, যা সকল জীবের জন্য গুরুত্বপূর্ণ। সুতরাং উপরের আলোচনা থেকে বোঝা যায় যে, জীবের অস্তিত্ব রক্ষায় শ্বসন প্রক্রিয়াটির বিশেষ গরত্ব রয়েছে।"
        }
      ]
    },
    {
      "number": "3",
      "uddipok": "আমির ও হালিমা ভাই-বোন। আমির নিয়মিত দুধ, পনির, মাংস ও ডিম খেতে পছন্দ করে। কিন্তু হালিমার পছন্দ শাকসবজি ও ফলমূল।",
      "tag": "DIN.B 24",
      "sub_questions": [
        {
          "label": "ক",
          "question": "রাফেজ কী?",
          "explanation": "শস্যদানা, ফলমূল এবং সবজির অপাচ্য তন্তুর অংশই হলো রাফেজ।"
        },
        {
          "label": "খ",
          "question": "যকৃতকে দেহের রাসায়নিক গবেষণাগার বলা হয় কেন?",
          "explanation": "যকৃত মানব দেহের সবচেয়ে বড় গ্রন্থি। যকৃত পিত্তরস তৈরি করে, গ্লাইকোজেন সঞ্চয় করে, অ্যামাইনো এসিডের মাত্রা নির্দিষ্ট রাখে। পিত্তরস চর্বিজাতীয় খাদ্যকণা ভাঙতে সহায়তা করে, খাদ্যের অম্লভাব দূর করে। যকৃতে এইরূপ বিভিন্ন রকম জৈব রাসায়নিক বিক্রিয়া ঘটে বলে একে 'রাসায়নিক গবেষণাগার' বলা হয়।"
        },
        {
          "label": "গ",
          "question": "আমিরের খাবারগুলোর পরিপাক প্রক্রিয়া ব্যাখ্যা করো।",
          "explanation": "উদ্দীপকের আমিরের পছন্দের খাবারগুলো হলো দুধ, পনির, মাংস ও ডিম যেগুলো আমিষজাতীয় খাবার। নিচে আমিষজাতীয় খাবারগুলোর পরিপাক প্রক্রিয়া ব্যাখ্যা করা হলো- লালায় কোনো প্রোটিওলাইটিক এনজাইম না থাকায় মুখে আমিষজাতীয় খাদ্যের কোনো পরিপাক হয় না। পাকস্থলিতে পাচকরসের নিষ্ক্রিয় পেপসিনোজেন HCI-এর উদ্দীপনায় সক্রিয় পেপসিন নামক উৎসেচকে পরিণত হয়। পেপসিন অম্লীয় মাধ্যমে জটিল আমিষকে আর্দ্রবিশ্লেষণ করে প্রোটিওজ ও পেপটোনে পরিণত করে। এ অর্ধপরিপাককৃত খাদ্য এরপর অম্লীয় কাইমে পরিণত হয় এবং ধীরে ধীরে ডিওডেনামে প্রবেশ করে। পাকমণ্ড বা কাইম ডিওডেনামে প্রবেশ করলে অগ্ন্যাশয় থেকে একটি ক্ষারীয় পাচকরস নিঃসৃত হয়। এই পাচকরসে আমিষ পরিপাকের - এনজাইমগুলো থাকে। যকৃত থেকে নিঃসৃত পিত্তরস অম্লীয় অবস্থার খাদ্যকে ক্ষারীয় করে পরিপাকের উপযোগী করে তোলে। অগ্ন্যাশয় রসে বিদ্যমান ট্রিপসিনের সাহায্যে আংশিক পরিপাককৃত আমিষ ভেঙ্গে অ্যামাইনো এসিড এবং সরল পেপটাইডে পরিণত হয়। এরপর পরিপাককৃত আমিষের খাদ্য উপাদান ক্ষুদ্রান্ত্রের ভিলাই দ্বারা শোষিত হয়।"
        },
        {
          "label": "ঘ",
          "question": "রোগ প্রতিরোধে দুইজনের খাবারগুলোর মধ্যে কোনগুলো বেশি কার্যকর এবং কেন?- বিশ্লেষণ করো।",
          "explanation": "উদ্দীপকে উল্লিখিত আমিরের খাবারগুলো আমিষজাতীয় খাদ্য এবং তার বোন হালিমার খাবারগুলো ভিটামিন ও খনিজ সমৃদ্ধ খাদ্য। বিভিন্ন রোগ প্রতিরোধে শাকসবজি ও ফলমূল অর্থাৎ হালিমার পছন্দের খাবারগুলোই বেশি কার্যকরী হবে। নিচে যুক্তিসহ এর কারণ বিশ্লেষণ করা হলো- দুধ, ডিম, পনির ও মাংস হলো প্রাণিজ আমিষ সমৃদ্ধ খাদ্য। এরা মূলত দেহের বৃদ্ধি সাধন ও ক্ষয়পূরণ করে। তবে দেহের রোগ প্রতিরোধ ক্ষমতা বৃদ্ধি করার ক্ষেত্রে এদের বিশেষ কোন ভূমিকা নেই। অপরদিকে ফলমূলে বিভিন্ন পরিমাণে দেহে উপস্থিত থেকে এরা দেহের রোগ প্রতিরোধ ক্ষমতা বৃদ্ধি করে। দেহে ভিটামিনের অভাব দেখা দিলে বিভিন্ন ভিটামিনের অভাবজনিত সমস্যা দেখা দেয়। এতে দেহের মারাত্মক আকারে স্থায়ীভাবে ক্ষতি হতে পারে। এমনকি মৃত্যুও ঘটতে পারে। ভিটামিনের অভাবে রাতকানা, রিকেটস, অস্টিওমেলাশিয়াসহ বিভিন্ন রোগ হয়। এছাড়াও খনিজ পদার্থ দেহকে বিভিন্ন রোগ হতে রক্ষা করে। খনিজের অভাবে গলগণ্ড, রক্তশূন্যতাসহ বিভিন্ন রোগ দেখা যায়। একমাত্র যথাযথ মাত্রায় ফলমূল খেলেই এসব হতে রক্ষা পাওয়া সম্ভব। অর্থাৎ, বিভিন্ন রোগ প্রতিরোধে হালিমার খাবারগুলো আমিরের পছন্দের খাবারগুলোর তুলনায় বেশি কার্যকরী হবে।"
        }
      ]
    },
    {
      "number": "4",
      "uddipok": "",
      "tag": "DIN.B 24",
      "sub_questions": [
        {
          "label": "ক",
          "question": "কোলেস্টেরল কী?",
          "explanation": "কোলেস্টেরল হলো হাইড্রোকার্বন কোলেস্টেইন থেকে উৎপন্ন একটি যৌগ।"
        },
        {
          "label": "খ",
          "question": "আদর্শ রক্তচাপ বলতে কী বোঝায়?",
          "explanation": "চিকিৎসকের মতে, পরিণত বয়সে একজন মানুষের রক্তচাপ যখন। ১২০/৮০ মিলিমিটার মানের কাছাকাছি হয় তখন তাকে আদর্শ রক্তচাপ বলা হয়। আদর্শ রক্তচাপে সিস্টোলিক চাপের মান ১২০ বা এর সামান্য নিচে এবং ডায়াস্টোলিক চাপের মান ৮০ বা এর কিছুটা নিচে হয়ে থাকে। সুস্থ জীবন যাপনের জন্য পরিণত বয়সে একজন মানুষের রক্তচাপ আদর্শ মানের বা এর কাছাকাছি থাকা উচিত।"
        },
        {
          "label": "গ",
          "question": "চিত্রের 'P' অংশে সৃষ্ট রোগের বর্ণনা দাও।",
          "explanation": "উদ্দীপকের চিত্রের 'P' চিহ্নিত অংশটি হলো শ্বাসনালি বা ট্রাকিয়া। এই অংশে সৃষ্ট রোগটি হলো ব্রংকাইটিস। নিচে এই রোগের বর্ণনা দেওয়া হলো- শ্বাসনালির ভিতরে আবৃত ঝিল্লিতে ব্যাকটেরিয়ার সংক্রমণকে ব্রংকাইটিস বলে। অস্বাস্থ্যকর পরিবেশ, স্যাঁতসেঁতে ধূলিকণা মিশ্রিত আবহাওয়া, ঠান্ডা লাগা ও ধূমপানের কারণে ব্রংকাইটিস রোগ হতে পারে। একবার এ রোগ হলে বারবার এ রোগে আক্রান্ত হওয়ার সম্ভাবনা থাকে। সাধারণত শিশু ও বয়স্ক ব্যাক্তিরা এ রোগে বেশি আক্রান্ত হয়। এই রোগে কাশি, বুকে ব্যথা ও শ্বাসকষ্ট হয়। কাশির সময় বুকে প্রচণ্ড ব্যথা ও অনেক সময় কফ বের হয় এবং শক্ত খাবার খেতে সমস্যা সৃষ্টি হয়। এগুলোকে এ রোগের লক্ষণ হিসেবে ধরা হয়ে থাকে। ব্রংকাইটিস রোগের সমস্যা থেকে প্রতিকার পেতে হলে রোগীকে সহনীয় উষ্ণতা ও শুষ্ক পরিবেশে রাখতে হবে। পুষ্টিকর তরল ও গরম খাবার খাওয়াতে হবে, যেমন: গরম দুধ, স্যুপ ইত্যাদি। এছাড়াও ধূমপান, মদ্যপান, তামাক বা সাদাপাতা খাওয়া বন্ধ করতে হবে। রোগীকে ডাক্তারের পরামর্শ অনুযায়ী চিকিৎসা করাতে হবে এবং রোগীকে পূর্ণ বিশ্রাম নিতে হবে। এ রোগ প্রতিরোধ করতে হলে ধুলাবালি ও ধোঁয়াপূর্ণ পরিবেশে কাজ করা থেকে বিরত থাকতে হবে। শিশু ও বয়স্কদের যেন মাথায় ঠান্ডা না লাগে সেদিকে দৃষ্টি রাখতে হবে। ধূমপান ও তামাক সেবন পরিত্যাগ করতে হবে।"
        },
        {
          "label": "ঘ",
          "question": "উদ্দীপকের 'Q' চিহ্নিত অংশের মাধ্যমে গ্যাসীয় বিনিময় প্রক্রিয়া বিশ্লেষণ করো।",
          "explanation": "উদ্দীপকের চিত্রের 'Q' চিহ্নিত অংশটি হলো মানব ফুসফুস। ফুসফুসের মাধ্যমে গ্যাসীয় বিনিময় প্রক্রিয়া সম্পন্ন হয়। নিচে তা বিশ্লেষণ করা হলো- ফুসফুসের মাধ্যমে মানবদেহের শ্বসন প্রক্রিয়া ঘটে থাকে। শ্বসন প্রক্রিয়ায় কোষে গ্যাসীয় বিনিময় অর্থাৎ অক্সিজেন ও কার্বন ডাইঅক্সাইডের বিনিময় ঘটে। ফুসফুসের বায়ুথলি বা অ্যালভিওলি ও রক্তের চাপের পার্থক্যের জন্য অক্সিজেন ব্যাপন প্রক্রিয়ায় রক্তে প্রবেশ করে। ফুসফুস থেকে ধমনির রক্তে অক্সিজেন প্রবেশ করার পর রক্তে অক্সিজেন দু'ভাবে পরিবাহিত হয়। সামান্য পরিমাণ অক্সিজেন রক্তরসে দ্রবীভূত হয়ে পরিবাহিত হয়। বেশির ভাগ অক্সিজেনই হিমোগ্লোবিনের লৌহ অংশের সাথে হালকা বন্ধনীর মাধ্যমে অস্থায়ী যৌগ গঠন করে, যা অক্সিহিমোগ্লোবিন নামে পরিচিত। অক্সিহিমোগ্লোবিন থেকে অক্সিজেন সহজে বিচ্ছিন্ন হতে পারে। রক্ত কৈশিক নালিতে পৌছার পর অক্সিজেন পৃথক হয়ে প্রথমে লোহিত রক্তকণিকার আবরণ, কৈশিক নালির প্রাচীর ভেদ করে লসিকাতে প্রবেশ করে। অবশেষে লসিকা থেকে কোষ আবরণ ভেদ করে কোষে পৌছে। আবার, খাদ্যের জারণ বিক্রিয়ায় কোষে কার্বন ডাইঅক্সাইড তৈরি হয়। এই কার্বন ডাইঅক্সাইড প্রথমে কোষ আবরণ ভেদ করে লসিকাতে প্রবেশ করে এবং লসিকা থেকে কৈশিক নালির প্রাচীর ভেদ করে রক্তরসে প্রবেশ করে। কার্বন ডাইঅক্সাইড প্রধানত বাইকার্বনেটরূপে রক্ত সঞ্চালনের মাধ্যমে পরিবাহিত হয়ে ফুসফুসে আসে, সেখানে কৈশিক নালি ও বায়ুথলি ভেদ করে দেহের বাইরে নির্গত হয়। এভাবে ফুসফুসের মাধ্যমে অক্সিজেন ও কার্বন ডাইঅক্সাইডের বিনিময় ঘটে।"
        }
      ]
    },
    {
      "number": "5",
      "uddipok": "",
      "tag": "DIN.B 24",
      "sub_questions": [
        {
          "label": "ক",
          "question": "পেলভিস কাকে বলে?",
          "explanation": "বৃক্কের হাইলাসে অবস্থিত ফানেল আকৃতির প্রশস্ত অংশকে পেলভিস বলে।"
        },
        {
          "label": "খ",
          "question": "বৃক্কে পাথর হয় কেন?",
          "explanation": "মানব বৃক্কে উদ্ভূত ছোট আকারের পাথর জাতীয় পদার্থের সৃষ্টি হওয়াকে বৃক্কে পাথর হওয়া বলা হয়। অতিরিক্ত শারীরিক ওজন, বৃক্কে সংক্রমণ রোগ, কম পানি পান করা ও অতিরিক্ত প্রাণিজ আমিষ খাওয়ার কারণে বৃক্কে পাথর হয়ে থাকে।"
        },
        {
          "label": "গ",
          "question": "চিত্র-'J' ও 'K' এর মধ্যে পার্থক্য লেখো।",
          "explanation": "চিত্র- 'J' ও চিত্র- 'K' হলো যথাক্রমে ঐচ্ছিক পেশি ও অনৈচ্ছিক পেশি। নিচে ঐচ্ছিক ও অনৈচ্ছিক পেশির মধ্যে পার্থক্য দেওয়া হলো- তুলনীয় বিষয় ঐচ্ছিক পেশি অনৈচ্ছিক পেশি ১. অবস্থান অস্থিসংলগ্ন, চোখ, জিহ্বায়, গলবিলে। পৌষ্টিকনালি, রক্তনালি, রেচননালি, শ্বাসনালি, জনননালি, জরায়ু ইত্যাদির প্রাচীরে। ২. প্রকৃতি ঐচ্ছিক। অনৈচ্ছিক। ৩. পেশিতন্তু নলাকার ও শাখা বিহীন মাকু আকৃতির ও শাখা বিহীন। ৪. নিউক্লিয়াস অসংখ্য, পরিধিতে থাকে। একটি, কেন্দ্রে থাকে। ৫. আড়াআড়ি দাগ বিদ্যমান। অনুপস্থিত ৬. ইন্টারক্যালেটড ডিস্ক অনুপস্থিত। অনুপস্থিত ৭. সংকোচন ক্ষমতা দ্রুত ও শক্তিশালী মন্থর ও দীর্ঘস্থায়ী ৮. কাজ অঙ্গ সঞ্চালন ঘটায়। বিভিন্ন নালিতে বস্তুর চলাচল নিয়ন্ত্রণ করে।"
        },
        {
          "label": "ঘ",
          "question": "চিত্রের 'L' দ্বারা গঠিত অঙ্গের মাধ্যমে রক্ত সঞ্চালন প্রক্রিয়া বিশ্লেষণ করো।",
          "explanation": "চিত্রের 'L' হলো মানবদেহের হৃদপেশি। হৃদপেশি দ্বারা গঠিত অঙ্গ হলো হৃৎপিণ্ড। নিচে হৃৎপিণ্ডের দ্বারা মানবদেহে রক্ত সঞ্চালন প্রক্রিয়া বিশ্লেষণ করা হলো- হৃৎপিণ্ডের ডান বা বাম অলিন্দদ্বয় প্রসারিত হলে দেহের বিভিন্ন অংশ থেকে রক্ত হৃৎপিন্ডে প্রবেশ করে। যেমন- ঊর্ধ্ব মহাশিরার মাধ্যমে কার্বন ডাইঅক্সাইডযুক্ত রক্ত ডান অলিন্দে প্রবেশ করে। ঠিক একই সময়ে ফুসফুসীয় শিরার মাধ্যমে অক্সিজেনযুক্ত রক্ত বাম অলিন্দে প্রবেশ করে। অলিন্দদ্বয়ের সংকোচনের ফলে ডান অলিন্দ-নিলয়ের ছিদ্রপথের ট্রাইকাসপিড ভালভ খুলে যায় এবং ডান অলিন্দের কার্বন ডাইঅক্সাইড যুক্ত রক্ত ডান নিলয়ে প্রবেশ করে। ঠিক একইভাবে যখন বাম অলিন্দ- নিলয়ের ছিদ্রপথের বাইকাসপিড ভালভ খুলে যায় তখন বাম অলিন্দের অক্সিজেন যুক্ত রক্ত বাম নিলয়ে প্রবেশ করে। এরপর ছিদ্র দুটি কপাটিকা দ্বারা বন্ধ হয়ে যায়। পরবর্তীতে নিলয়দ্বয় সংকুচিত হলে ডান নিলয় -থেকে কার্বন ডাইঅক্সাইডযুক্ত রক্ত ফুসফুসীয় ধমনির মাধ্যমে ফুসফুসে প্রবেশ করে পরিশোধিত হয়। ঠিক একই সময় বাম নিলয় থেকে অক্সিজেনযুক্ত রক্ত মহাধমনির মাধ্যমে সারাদেহে পরিবাহিত হয়। এভাবে হৃৎপিন্ডের পর্যায়ক্রমিক সংকোচন ও প্রসারণের ফলে রক্ত সঞ্চালন প্রক্রিয়া ঘটে থাকে।"
        }
      ]
    },
    {
      "number": "6",
      "uddipok": "",
      "tag": "DIN.B 24",
      "sub_questions": [
        {
          "label": "ক",
          "question": "ফিটাস কী?",
          "explanation": "মায়ের জরায়ুতে ভ্রূণ সংস্থাপিত হওয়ার পর থেকে গর্ভকালীন ৮ম সপ্তাহের শিশুকে ভ্রূণ এবং এর পর থেকে ভূমিষ্ঠ হওয়ার পূর্ব পর্যন্ত শিশুকে ফিটাস বলে।"
        },
        {
          "label": "খ",
          "question": "অমরাকে রেচন অঙ্গের সাথে তুলনা করা হয় কেন?",
          "explanation": "বৃক্ক মূত্র সৃষ্টির মাধ্যমে আমাদের দেহ থেকে বর্জ্য পদার্থ অপসারণ করে। অমরা মাতৃ-জরায়ুতে ক্রমবর্ধমান ভ্রূণ এবং মাতৃ-জরায়ু টিস্যুর মধ্যে সম্পর্ক স্থাপন করে। এই অমরার মাধ্যমে বিপাকের ফলে সৃষ্ট বর্জ্য পদার্থ ভূণদেহ থেকে মাতৃদেহে অপসারিত হয়, যা বৃক্কের কাজের অনুরূপ। তাই অমরাকে রেচন অঙ্গ অর্থাৎ বৃক্কের সাথে তুলনা করা হয়।"
        },
        {
          "label": "গ",
          "question": "উদ্দীপকে 'S' এর প্রথম অংশের গঠন ও কাজ ব্যাখ্যা করো।",
          "explanation": "উদ্দীপকের ১ হলো মস্তিষ্ক। মস্তিষ্কের প্রথম অংশ হলো অগ্রমস্তিষ্ক বা সেরিব্রাম। নিচে এর গঠন ও কাজ ব্যাখ্যা করা হলো- অগ্রমস্তিষ্কের গঠন: অগ্রমস্তিষ্কের সবচেয়ে বড় অংশ হলো সেরিব্রাম। সেরিব্রাম মাঝখানে একটি বিভেদক খাঁজ দ্বারা ডান ও বাম দুটি অসম্পূর্ণ অংশে বিভক্ত, যাদেরকে হেমিস্ফিয়ার বলা হয়। সেরিব্রামের উপরের অংশ ঢেউ তোলা থাকে। সেরিব্রাম মেনেনজেস নামক পর্দা দ্বারা আবৃত থাকে। এর বাইরের স্তর হলো কর্টেক্স, আর ভিতরের স্তর হলো মেডুলা। কর্টেক্স অসংখ্য নিউরনের সমন্বয়ে গঠিত এবং ধূসর বর্ণের, আর মেডুলা স্নায়ুতন্তু দ্বারা গঠিত এবং সাদা বর্ণের। এজন্যই কর্টেক্সের অপর নাম গ্রে ম্যাটার বা ধূসর পদার্থ এবং মেডুলার অপর নাম হোয়াইট ম্যাটার বা শ্বেত পদার্থ। অগ্রমস্তিষ্কের কাজ: অগ্রমস্তিষ্ক হলো প্রত্যেক অঙ্গ থেকে স্নায়ুতাড়না গ্রহণের এবং প্রত্যেক অঙ্গে স্নায়ুতাড়না প্রেরণের উচ্চতর কেন্দ্র। দেহ সঞ্চালন, তথা প্রত্যেক কাজ ও অনুভূতির কেন্দ্র হলো সেরিব্রাম। এটি আমাদের চিন্তা, চেতনা, জ্ঞান, স্মৃতি, ইচ্ছা, বাকশক্তি ও ঐচ্ছিক পেশির কার্যকলাপ নিয়ন্ত্রণ করে, কোন উদ্দীপকের প্রতি কী ধরনের সাড়া দিবে,সে সিদ্ধান্ত গ্রহণে সহায়তা করে। সকল প্রাণীর মধ্যে মানুষের অগ্রমস্তিষ্কের বিবর্তন সর্বাধিক অগ্রগামী এবং সবচেয়ে বিকশিত।"
        },
        {
          "label": "ঘ",
          "question": "উদ্দীপকে \"T\" এর কার্যপ্রণালি বিশ্লেষণ করো।",
          "explanation": "উদ্দীপকে উল্লিখিত 'T' দ্বারা সুষুম্নাকাণ্ডকে বোঝানো হয়েছে। প্রতিবর্তী ক্রিয়া সুষুম্নাকাণ্ড দ্বারা নিয়ন্ত্রিত হয়। নিচে সুষুম্নাকাণ্ড দ্বারা পরিচালিত ক্রিয়ার কার্যপ্রণালী ব্যাখ্যা দেয়া হলো- প্রতিবর্তী ক্রিয়া বলতে উদ্দীপনার আকস্মিকতা ও স্বয়ংক্রিয় প্রতিক্রিয়াকে বোঝায়। উদাহরণস্বরূপ বলা যায়, অসতর্কভাবে সেলাই করার সময় আঙ্গুলে সুঁচ ফুটলে তাৎক্ষণিকভাবে হাত অন্যত্র সরে যায়। আঙ্গুলে সুঁচ ফুটার সময় আঙ্গুলের ত্বকে অবস্থিত সংবেদী নিউরনের ডেনড্রাইটসমূহ ব্যথার উদ্দীপনা গ্রহণ করে। আঙুলের ত্বক থেকে এ উদ্দীপনা সংবেদী নিউরনের অ্যাক্সনের মাধ্যমে স্নায়ুকাণ্ডের ধূসর অংশে পৌছায়। স্নায়ুকাণ্ডের ধূসর অংশে অবস্থিত সংবেদী নিউরনের অ্যাক্সন থেকে' তড়িৎ রাসায়নিক পদ্ধতিতে উদ্দীপনা মোটর বা আজ্ঞাবাহী স্নায়ুর ডেনড্রাইটে প্রবেশ করে। সংবেদী স্নায়ুর অ্যাক্সন ও আজ্ঞাবাহী স্নায়ুর ডেনড্রাইটের মধ্যবর্তী সিন্যাপসের মধ্য দিয়ে এ উদ্দীপনা পেশিতে প্রবেশ করে। মোটর বা আজ্ঞাবাহী স্নায়ুর নিউরনের ডেনড্রাইট থেকে উদ্দীপনা পেশিতে পৌঁছালে কেন্দ্রীয় স্নায়ুতন্ত্রের নির্দেশে পেশির সংকোচন ঘটে। ফলে উদ্দীপনাস্থল থেকে হাত দ্রুত আপনাআপনি সরে যায়। এভাবেই প্রতিবর্তী ক্রিয়ার মাধ্যমে দেহে তাৎক্ষণিকভাবে কার্য সম্পাদন হয়ে থাকে।"
        }
      ]
    },
    {
      "number": "7",
      "uddipok": "",
      "tag": "DIN.B 24",
      "sub_questions": [
        {
          "label": "ক",
          "question": "দ্বিনিষেক কী?",
          "explanation": "প্রায় একই সময়ে দু'টি পুংজনন কোষের একটি ডিম্বাণু (n) ও অপরটি গৌণ কেন্দ্রিকার (2n) সাথে মিলিত হওয়ার ঘটনাই হলো দ্বি- নিষেক।"
        },
        {
          "label": "খ",
          "question": "পরপরাগায়নে পরাগরেণুর অপচয় বেশি হয় কেন?",
          "explanation": "পরপরাগায়ন সাধারণত একই প্রজাতির দুটি ভিন্ন উদ্ভিদের ফুলের মধ্যে ঘটে। এ পরাগায়নের জন্য বাহকের প্রয়োজন হয়। বাহকের গায়ে লেগে পরাগরেণু এক উদ্ভিদ থেকে অন্য উদ্ভিদ স্থানান্তরিত হওয়ার সময় পড়ে যায়, অথবা বাহক অন্য প্রজাতির উদ্ভিদে চলে গেলে পরাগরেণ সেই উদ্ভিদে স্থানান্তরিত হয়। ফলে পরাগরেণুর অপচয় বেশি হয়।"
        },
        {
          "label": "গ",
          "question": "'M' চিত্রের প্রধান উপাদানের রাসায়নিক গঠন ব্যাখ্যা করো।",
          "explanation": "উদ্দীপকের 'M' চিত্রটি হলো ক্রোমোজোম এবং এর প্রধান উপাদান হলো DNA (Deoxyribo Nucleic Acid)। এটি দ্বিসূত্রবিশিষ্ট অলিনিউক্লিওটাইডের সর্পিলাকার গঠন। নিচে এর রাসায়নিক গঠন। ব্যাখ্যা করা হলো- পলিনিউক্লিওটাইডের দুটি শিকল সিঁড়ির মতো পেঁচিয়ে DNA অণু একটি বিশেষ গঠন সৃষ্টি করে। প্রতিটি নিউক্লিওটাইড আবার তিন ধরনের অণু নিয়ে গঠিত। যথা: ডি-অক্সিরাইবোজ শর্করা, একটি ফসফেট গ্রুপ এবং একটি নাইট্রোজেন বেস। নাইট্রোজেন বেস পিউরিন এবং পাইরিমিডিন ধরনের। DNA অণুতে পিউরিন বেস দু'প্রকার। যথা: অ্যাডেনিন (A) এবং গুয়ানিন (G)। পাইরিমিডিন বেসও দু'প্রকার। যথা-থাইমিন (T) এবং সাইটোসিন (C)। এক অণু ডি-অক্সিরাইবোজ শর্করা ও এক অণু নাইট্রোজেন বেস মিলে এক অণু নিউক্লিওসাইড গঠন করে। এর সাথে একটি অজৈব ফসফেট যুক্ত হয়ে একটি নিউক্লিওটাইড গঠিত হয়। এরূপ একাধিক নিউক্লিওটাইড যুক্ত হয়ে পলিনিউক্লিওটাইড সৃষ্টি হয়। এভাবে দুটি পলিনিউক্লিওটাইড সূত্র পাশাপাশি যুক্ত হয়ে গঠিত হয় DNA অণু। এক্ষেত্রে সূত্র দুটির একটি অ্যাডেনিন অন্যটির থাইমিনের সঙ্গে দুটি হাইড্রোজেন বন্ধনীর মাধ্যমে যুক্ত থাকে (A=T)। আবার একটি সূত্রের গুয়ানিন অন্য সূত্রের সাইটোসিনের সঙ্গে তিনটি হাইড্রোজেন বন্ধনী দ্বারা যুক্ত থাকে (G=C)।"
        },
        {
          "label": "ঘ",
          "question": "চিত্র 'N' এর আলোকে বিজ্ঞানী গ্রেগর জোহান মেন্ডেল মটর গাছ নিয়ে যে তত্ত্ব প্রণয়ন করেছেন তা বিশ্লেষণ করো।",
          "explanation": "মেন্ডেল একটি লম্বা ও একটি খাটো মটর গাছ নিয়ে কৃত্রিম উপায়ে লম্বা গাছের পরাগরেণু খাটো গাছের গর্ভমুণ্ডে এবং খাটো গাছের পরাগরেণু লম্বা গাছের গর্ভমুণ্ডে স্থানান্তর করে এদের প্রজনন ঘটান মটরশুঁটির উচ্চতা নির্ধারিত জিনের লম্বা সংস্করণটি T এবং খাটো সংস্করণটি t ধরেন । এক্ষেত্রে TT ও Tt একত্রে থাকলে যথাক্রমে বিশুদ্ধ লম্বা ও বিশুদ্ধ খাটো এবং Tt থাকলে সংকর লম্বা হিসেবে ধরে নেন । চিত্র 'N' এর আলোকে বিজ্ঞানী গ্রেগর জোহান মেন্ডেল মটর গাছ নিয়ে যে তত্ত্ব প্রণয়ন করেছেন তা নিচে বিশ্লেষণ করা হলো— অর্থাৎ, F 2 জনু বা বংশধরে ৩টি লম্বা ও ১টি খাটো মটরশুটি গাছ পাওয়া যায়। অর্থাৎ, মেন্ডেলের তত্ত্ব অনুযায়ী লম্বা জিনটি (T) প্রকট হওয়ায় তা পরবর্তী বংশধরে প্রকাশ পাবে এবং খাটো জিনটি (t) প্রচ্ছন্ন হওয়ায় তা শুধুমাত্র হোমোজাইগাস অবস্থায় প্রকাশিত হবে।"
        }
      ]
    },
    {
      "number": "8",
      "uddipok": "",
      "tag": "DIN.B 24",
      "sub_questions": [
        {
          "label": "ক",
          "question": "মিউচুয়ালিজম কী?",
          "explanation": "বিভিন্ন প্রকার উদ্ভিদ ও প্রাণীর মধ্যে বিদ্যমান আন্তঃসম্পর্কের ফলে সহযোগীদের উভয়ই একে অন্যের দ্বারা উপকৃত হওয়ার প্রক্রিয়াটি হলো মিউচুয়ালিজম।"
        },
        {
          "label": "খ",
          "question": "খাদ্যশিকল বড় হলে শক্তির অপচয় বেশি হয় কেন?",
          "explanation": "মাখাদ্যশিকলে শক্তির প্রবাহ সর্বদা একমুখী। এর প্রতিটি ধাপে শতকরা ৮০-৯০ ভাগ শক্তি কমে যায়। ক্রমবর্ধমান এ ক্ষয়ের কারণে খাদ্যশিকল খুব বেশি বড় হলে ট্রফিক লেভেলে শক্তির পরিমাণ কমে যায়। খাদ্যশিকল বড় অর্থাৎ, ৪ বা ৫ ধাপের বেশি হলে ঊর্ধ্বতম ট্রফিক লেভেলে এসে কোনো শক্তিই অবশিষ্ট থাকে না। এজন্যই ছোট খাদ্যশিকলের তুলনায় বড় খাদ্য শিকলে শক্তির অপচয় বেশি হয়।"
        },
        {
          "label": "গ",
          "question": "চিত্র-A এর ধাপসমূহ ব্যাখ্যা করো।",
          "explanation": "উদ্দীপকে উল্লিখিত চিত্র-A এর প্রক্রিয়াটি মূলত রিকম্বিনেন্ট DNA প্রযুক্তি। রিকম্বিনেন্ট DNA প্রযুক্তির মাধ্যমে কাঙ্ক্ষিত বৈশিষ্ট্যসম্পন্ন জীব উদ্ভাবন করা বা পাওয়া সম্ভব। নিচে ধাপসমূহ ব্যাখ্যা করা হলো- i. কাঙ্ক্ষিত বৈশিষ্ট্যের DNA নির্বাচন। ii. একটি বাহক নির্বাচন, যার মাধ্যমে কাঙ্ক্ষিত DNA খণ্ডটি স্থানান্তর করা সম্ভব। iii. কাঙ্ক্ষিত DNA এবং বাহক DNA-এর নির্দিষ্ট অংশ কাটার জন্য প্রয়োজনীয় 'রেস্ট্রিকশন এনজাইম' নির্বাচন। iv. বাহক DNA-এর সঙ্গে কাঙ্ক্ষিত DNA অংশ সংযুক্ত করার জন্য 'লাইগেজ এনজাইম' নির্বাচন। v. কাঙ্ক্ষিত DNA সমন্বয়ে বাহক DNA-ই হলো রিকম্বিনেন্ট DNA I vi. রিকম্বিনেন্ট DNA-কে বাহকের মাধ্যমে কাঙ্ক্ষিত জীব তথা উদ্ভিদ কোষে প্রবেশ করিয়ে 'ট্রান্সজেনিক কোষ' পাওয়া যায়। vii. এই ট্রান্সজেনিক কোষ থেকে গবেষণাগারে টিস্যুকালচারের মাধ্যমে কাঙ্ক্ষিত বৈশিষ্ট্যসম্পন্ন জীব পাওয়া বা তৈরি করা সম্ভব।"
        },
        {
          "label": "ঘ",
          "question": "শস্য উন্নয়নে ও চিকিৎসাক্ষেত্রে চিত্রের প্রযুক্তিটির গুরুত্ব মূল্যায়ন করো।",
          "explanation": "উদ্দীপকের চিত্রে বর্ণিত প্রযুক্তিটি হলো রিকম্বিনেন্ট DNA প্রযুক্তি। শস্য উন্নয়ন ও চিকিৎসাক্ষেত্রে প্রযুক্তির গুরুত্ব মূল্যায়ন করা হলো- বর্তমানে কৃষিতে রিকম্বিনেন্ট DNA প্রযুক্তি গুরুত্বপূর্ণ ভূমিকা রাখছে। এর সাহায্যে ক্ষতিকর পোকামাকড় প্রতিরোধী ফসলের জাত উদ্ভাবন করা হয়েছে। যেমন- বিটি ভুট্টা, বিটি তুলা। এর সাহায্যে ভাইরাস, প্রতিরোধী ফসলের জাত উদ্ভাবন করা হয়েছে। যেমন- ভাইরাল কোট প্রোটিন জিন স্থানান্তরের মাধ্যমে টমেটো মোজাইক ভাইরাস, টোবাকো মোজাইক ভাইরাস প্রতিরোধী ফসলের জাত উদ্ভাবন করা হয়েছে। এছাড়াও জিনগত পরিবর্তনের মাধ্যমে আগাছানাশক প্রতিরোধী ভুট্টা, তুলা ইত্যাদি ফসলের জাত উদ্ভাবন করা হয়েছে। এ প্রযুক্তির মাধ্যমে একই উদ্ভিদে একাধিক বৈশিষ্ট্য অনুপ্রবেশ করিয়ে বাণিজ্যিকভাবে ট্রান্সজেনিক উদ্ভিদ তৈরি করা হয়েছে। জিনগত রূপান্তরের মাধ্যমে উদ্ভিদের পুষ্টিমান উন্নত করা হয়েছে। যেমন- ধানে ভিটামিন-এ তথা বিটা-ক্যারোটিন জিন স্থানান্তর করা হয়েছে। অপরদিকে চিকিৎসা ক্ষেত্রেও এ প্রযুক্তি বৈপ্লবিক পরিবর্তন সাধন করেছে। জিনগত পরিবর্তনের মাধ্যমে ইস্ট হতে হেপাটাইটিস-বি ভাইরাসের টিকা (ইন্টারফেরন) আবিষ্কার হয়েছে। মানবদেহের ইনসুলিন তৈরির জিন ব্যবহার করে কৌলিকগতভাবে পরিবর্তিত E. coli ব্যাকটেরিয়া এবং ইস্ট হতে বাণিজ্যিক ইনসুলিন তৈরি করা হচ্ছে, যা ডায়াবেটিস রোগের চিকিৎসায় বহুলভাবে ব্যবহৃত হচ্ছে। তাছাড়া, এ প্রযুক্তির মাধ্যমে পরিবর্তিত E. coli ব্যাকটেরিয়া এবং ইস্ট হতে মানুষের বৃদ্ধির হরমোন, এমনকি ক্যানসার ও AIDS এর মতো ঘাতক ব্যাধি চিকিৎসার ঔষধও তৈরি করার প্রচেষ্টা অব্যাহত আছে।"
        }
      ]
    }
  ]
}