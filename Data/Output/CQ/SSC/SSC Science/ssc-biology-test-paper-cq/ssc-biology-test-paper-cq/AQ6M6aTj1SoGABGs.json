{
  "title": "সিলেট বোর্ড ২০২৩",
  "subtitle": "জীববিজ্ঞান (8)",
  "questions": [
    {
      "number": "1",
      "uddipok": "",
      "tag": "SB 23",
      "sub_questions": [
        {
          "label": "ক",
          "question": "কনজুগেশন কী?",
          "explanation": "জৈবনিকভাবে ভিন্ন কিন্তু গঠনগতভাবে এক এরূপ দুটি গ্যামেটের মিলনের মাধ্যমে যে যৌন প্রজনন ঘটে তাই কনজুগেশন।"
        },
        {
          "label": "খ",
          "question": "কীটতত্ত্ব-কে ফলিত শাখার অন্তর্ভুক্ত করা হয়েছে কেন?",
          "explanation": "জীববিজ্ঞানের কীটতত্ত্ব শাখায় কীটপতঙ্গের জীবন, উপকারিতা, অপকারিতা, ক্ষয়ক্ষতি, দমন ইত্যাদি সম্পর্কে আলোচনা করা হয়। কীটতত্ত্বে তত্ত্বীয় বিষয় আলোচনা না করে কীটপতঙ্গ সম্পর্কিত প্রায়োগিক বিষয় আলোচনা করা হয়, এই কারণেই কীটতত্ত্বকে জীববিজ্ঞানের ফলিত শাখার অন্তর্ভুক্ত করা হয়েছে।"
        },
        {
          "label": "গ",
          "question": "'P' কে কোন রাজ্যে অন্তর্ভুক্ত করা যায়? ব্যাখ্যা করো।",
          "explanation": "উদ্দীপকের চিত্র 'P' হলো মাশরুম নামক ছত্রাক, যা ব্যাঙের ছাতা নামেও পরিচিত। মাশরুম মূলত স্থলজ, মৃতজীবী বা পরজীবী। এদের দেহ এককোষী বা মাইসেলিয়াম দ্বারা গঠিত এবং নিউক্লিয়াস সুগঠিত। এদের কোষপ্রাচীর কাইটিন জাতীয় পদার্থ দিয়ে গঠিত। এরা শোষণ পদ্ধতিতে খাদ্যগ্রহণ করে। এদের দেহে কোনো ক্লোরোফিল নেই। এরা হ্যাপ্লয়েড স্পোর দিয়ে বংশ বিস্তার করে এবং মিয়োসিসের মাধ্যমে এদের কোষ বিভাজন ঘটে। আলোচিত বৈশিষ্ট্যের ভিত্তিতে 'P' তথা মাশরুমকে মারগুলিসের শ্রেণিবিন্যাস অনুযায়ী ইউক্যারিওটা সুপার কিংডমের ফানজাই রাজ্যের অন্তর্ভুক্ত করা যায়।"
        },
        {
          "label": "ঘ",
          "question": "চিত্র Q এবং R জীবদ্বয়ের মধ্যে কোনটি বেশি উন্নত? বিশ্লেষণ করো।",
          "explanation": "উদ্দীপকের চিত্র-R হলো অ্যামিবা এবং চিত্র-Q হলো বহুকোষী সবুজ উদ্ভিদ। দুটি জীবই ইউক্যারিওটা সুপার কিংডমের অন্তর্গত অর্থাৎ এরা সুগঠিত নিউক্লিয়াসবিশিষ্ট জীব। কিন্তু বৈশিষ্ট্যগত কারণে এদের রাজ্য ভিন্ন। নিচে তা বিশ্লেষণ করা হলো- অ্যামিবা এককোষী প্রাণী এবং এরা ফ্যাগোসাইটোসিস প্রক্রিয়ায় খাদ্য গ্রহণ করে কিন্তু সবুজ উদ্ভিদটি বহুকোষী এবং এরা সালোকসংশ্লেষণ পদ্ধতিতে নিজের খাদ্য নিজে তৈরি করতে পারে। অ্যামিবা খাদ্যের জন্য অন্যের উপর নির্ভরশীল। সবুজ উদ্ভিদে উন্নত টিস্যুতন্ত্র বিদ্যমান কিন্তু অ্যামিবাতে তা নেই। অ্যামিবায় অযৌন জনন ঘটে এবং কনজুগেশনের মাধ্যমে যৌন জনন প্রক্রিয়ায় বংশবৃদ্ধি করে কিন্তু এদের ভ্রূণ তৈরি হয় না। অপরদিকে সবুজ উদ্ভিদে উন্নত যৌন জনন পদ্ধতিতে ভ্রূণ সৃষ্টির মাধ্যমে বংশবিস্তার ঘটে। অ্যামিবার গ্যামেট হলো আইসোগ্যামাস ধরনের অর্থাৎ গ্যামেটগুলো জৈবিকভাবে ভিন্ন কিন্তু গঠনগতভাবে এক। অপরদিকে সবুজ উদ্ভিদের গ্যামেট অ্যানাইসোগ্যামাস ধরনের অর্থাৎ গ্যামেটগুলো গাঠনিক ও জৈবিক উভয়ভাবেই ভিন্ন। সুতরাং বৈশিষ্ট্য বিশ্লেষণ করলে দেখা যায়, সবুজ উদ্ভিদটিতে (Q) উন্নত অনেক বৈশিষ্ট্য বিদ্যমান, যা অ্যামিবাতে অনুপস্থিত। তাই বলা যায়, অ্যামিবার চেয়ে সবুজ উদ্ভিদটি অধিক উন্নত।"
        }
      ]
    },
    {
      "number": "2",
      "uddipok": "A- পেট ফাঁপা, পেটের উপরের দিকে ব্যথা, বুক জ্বালা, বমি বমি ভাব। B– পেটে অস্বস্তিকর অবস্থা, পেট ব্যথা ও নানা রকম আনুষঙ্গিক অসুবিধা।",
      "tag": "SB 23",
      "sub_questions": [
        {
          "label": "ক",
          "question": "খাদ্যআঁশ কী?",
          "explanation": "শস্যদানা, ফলমূল এবং সবজির অপাচ্য তন্তুর অংশই হলো রাফেজ বা খাদ্য আঁশ।"
        },
        {
          "label": "খ",
          "question": "ফরমালিন দেওয়া মাছ খাওয়া উচিত নয় কেন? ব্যাখ্যা করো।",
          "explanation": "মাছ সংরক্ষণে অনেক সময় ফরমালিন অননুমোদিতভাবে ব্যবহার করা হয়। ফরমালিন ব্যবহারে মাছে পচন সৃষ্টিকারী ব্যাকটেরিয়া জন্ম নিতে পারে না। ফলে মাছ টাটকা দেখা যায়। কিন্তু এই ফরমালিন মাছের কোষের সাথে যৌগ তৈরি করে। মাছ ধোয়া হলেও এ যৌগটি মাছের দেহে থেকে যায় এবং রান্নার পর মানবদেহে প্রবেশ, করে। এ ফরমালিন দেয়া মাছ খাদ্য হিসেবে গ্রহণ করলে দেহে বিভিন্ন জটিল রোগের উপসর্গসহ ক্যান্সারজাতীয় রোগের সৃষ্টি হতে পারে। তাই ফরমালিন দেয়া মাছ খাওয়া উচিত নয়।"
        },
        {
          "label": "গ",
          "question": "উদ্দীপকে উল্লিখিত A এর সমস্যাগুলো কীভাবে প্রতিকার করা যায়? ব্যাখ্যা করো।",
          "explanation": "উদ্দীপকে A তে যে সমস্যাগুলো উল্লেখ করা হয়েছে তা হলো পেট ফাঁপা, পেটের উপরের দিকে ব্যথা, বুক জ্বালা, বমি বমি ভাব ইত্যাদি। এগুলো অজীর্ণতার লক্ষণ। অজীর্ণতাকে আমরা বদহজমও বলে থাকি। নানা কারণে বদহজম হয় বা হজমে ব্যাঘাত ঘটে। যেমন: পাকস্থলিতে সংক্রমণ, বিষণ্ণতা, অগ্ন্যাশয় রোগ, থাইরয়েডের সমস্যা ইত্যাদি। অজীর্ণতা প্রতিকার বা নিয়ন্ত্রণ করার জন্য যা করতে হবে তা হলো- অতি ভোজন না করা, খাবার আস্তে আস্তে ভালোভাবে চিবিয়ে খাওয়া, ধূমপান পরিহার করা, নিয়মিত প্রচুর পরিমাণে (অন্তত ২ লিটার) পানি পান করা, খাবারে অতিরিক্ত তেল, মশলার ব্যবহার না করা, অতিরিক্ত মানসিক চাপ এড়িয়ে চলা অতিরিক্ত রাত জেগে থাকার অভ্যাস পরিত্যাগ করা এবং যতটা সম্ভব সঠিক সময়ে খাবার খাওয়া, প্রয়োজনে অজীর্ণতার কারণ বের করে ডাক্তারের পরামর্শ অনুযায়ী ঔষধ খাওয়া।"
        },
        {
          "label": "ঘ",
          "question": "\"বিশেষজ্ঞদের মতে উদ্দীপক B এর সমস্যাগুলো কোনো বিশেষ রোগের কারণ নয়\"-বাক্যটির যথার্থতা মূল্যায়ন করো।",
          "explanation": "উদ্দীপকে B তে যে সমস্যাগুলো উল্লেখ করা হয়েছে তা হলো পেটে অস্বস্তিকর অবস্থা, পেট ব্যথা ও নানা রকম আনুষঙ্গিক অবস্থা। কোষ্ঠকাঠিন্যের ফলে মল ত্যাগ কষ্টদায়ক হয়, ফলে উল্লিখিত সমস্যাগুলো সৃষ্টি হয়। কোষ্ঠকাঠিন্য কোনো রোগ নয়, এটা এক ধরনের উপসর্গ। যখন কারো শক্ত পায়খানা হয় কিংবা দুই বা তারও বেশি দিন পায়খানা হয় না, এ অবস্থাকে বলা হয় কোষ্ঠকাঠিন্য। বিভিন্ন কারণে কোষ্ঠকাঠিন্য হতে পারে, যেমন পায়খানার বেগ চেপে রাখলে, বৃহদন্ত্রে অপাচ্য খাদ্যাংশ থেকে অতিমাত্রায় পানি শোষিত হলে, পৌষ্টিক নালির মধ্য দিয়ে খাদ্যের অপাচ্য অংশ ধীরে ধীরে গমনে মল থেকে বেশি পানি শোষিত হলে। আবার পরিশ্রম না করলে, আন্ত্রিক গোলযোগে, কোলনের মাংসপেশি স্বাভাবিকের তুলনায় ধীরে ধীরে সংকুচিত হলে, রাফেজ বা আঁশযুক্ত খাবার না খেলেও কোষ্ঠকাঠিন্য হওয়ার সম্ভাবনা অনেকাংশে বেড়ে যায়। দীর্ঘমেয়াদি কোষ্ঠকাঠিন্য থেকে হার্নিয়াসহ বিভিন্ন জটিলতার সৃষ্টি হতে পারে। আবার পরিপাক নালির টিউমারসহ বিভিন্ন অসুখের লক্ষণ হিসেবে কোষ্ঠকাঠিন্য হতে পারে। তবে কোষ্ঠকাঠিন্যের ফলে কোনো নির্দিষ্ট রোগের সংক্রমণ ঘটে না। তাই আমরা উপরের আলোচনা থেকে বলতে পারি, 'কোষ্ঠকাঠিন্য কোনো বিশেষ ধরনের রোগের কারণ নয়' বাক্যটি যথার্থ।"
        }
      ]
    },
    {
      "number": "3",
      "uddipok": "বিদ্যালয়ে পিটি চলাকালীন কিছু শিক্ষার্থী ক্লান্ত অনুভব করায় বিজ্ঞান শিক্ষক তাদেরকে এক গ্লাস করে শরবত খেতে দিলেন। ফলে তারা শক্তি ফিরে পেল এবং শিক্ষকের নিকট এই শক্তি ফিরে পাওয়ার কারণ জানতে চাইলে শিক্ষক বলেন- \"এটি একটি জৈব রাসায়নিক প্রক্রিয়া যার মাধ্যমে জটিল খাদ্য জারিত হয়ে শক্তি উৎপাদন করে।\"",
      "tag": "SB 23",
      "sub_questions": [
        {
          "label": "ক",
          "question": "C 4 _4 4 ​ গতিপথ কাকে বলে?",
          "explanation": "সালোকংশ্লেষণের অন্ধকার পর্যায়ে CO₂ বিজারণের যে গতিপথে 4-কার্বন বিশিষ্ট অক্সালো অ্যাসিটিক অ্যাসিড উৎপন্ন হয় তাকে C 4 _4 4 ​ গতিপথ বলে।"
        },
        {
          "label": "খ",
          "question": "পাতায় ক্লোরোফিলের আধিক্য সালোকসংশ্লেষণের হারের কীরূপ পরিবর্তন ঘটায়? ব্যাখ্যা করো।",
          "explanation": "পাতায় বিদ্যমান ক্লোরোপ্লাস্টে থাকে ক্লোরোফিল। ক্লোরোফিলের সাথে সালোকসংশ্লেষণের হারের সরাসরি সম্পর্ক বিদ্যমান। কারণ একমাত্র ক্লোরোপ্লাস্টে অবস্থিত ক্লোরোফিলই আলোকশক্তি গ্রহণ করে সালোকসংশ্লেষণ ঘটায়। পাতায় ক্লোরোফিলের পরিমাণ স্বাভাবিক মাত্রায় থাকলে সালোকসংশ্লেষণের হার বৃদ্ধি পায়। তবে কোষে খুব বেশি পরিমাণ ক্লোরোফিল তথা ক্লোরোপ্লাস্ট থাকলে এনজাইমের অভাব দেখা দেয় এবং সালোকসংশ্লেষণের হার হ্রাস পায়।"
        },
        {
          "label": "গ",
          "question": "উদ্দীপকে উল্লিখিত প্রক্রিয়াটি বাহ্যিকভাবে প্রভাবিত হয় এমন তিনটি প্রভাবকের প্রভাব ব্যাখ্যা করো।",
          "explanation": "উদ্দীপকে উল্লিখিত প্রক্রিয়াটি হলো সবাত শ্বসন। শ্বসন প্রক্রিয়া বাহ্যিকভাবে প্রভাবিত হয় এমন তিনটি প্রভাবক হলো- তাপমাত্রা, অক্সিজেন ও পানি। তা নিচে ব্যাখ্যা করা হলো- তাপমাত্রা: ২০° সে. এর নিচে এবং ৪৫° সে. এর উপরের তাপমাত্রায় শ্বসন হার কমে যায়। শ্বসনের জন্য উত্তম তাপমাত্রা ২০° সে. থেকে ৪৫ সে.। অক্সিজেন: সবাত শ্বসনে পাইরুভিক এসিড জারিত হয়ে CO₂ ও H₂O উৎপন্ন করে। কাজেই অক্সিজেনের অভাবে সবাত শ্বসন কোনোভাবেই চলতে পারে না। পানি: পরিমিত পানি সরবরাহ শ্বসন ক্রিয়াকে স্বাভাবিক রাখে। কিন্তু অত্যন্ত কম কিংবা অতিরিক্ত পানির উপস্থিতিতে শ্বসন প্রক্রিয়া ব্যাহত হয়।"
        },
        {
          "label": "ঘ",
          "question": "ইস্টে কীভাবে উদ্দীপকে উল্লিখিত প্রক্রিয়াটি সংঘটিত হয়? বিশ্লেষণ করো।",
          "explanation": "উদ্দীপকে উল্লিখিত প্রক্রিয়াটি হলো শ্বসন। ইস্টে শ্বসন অক্সিজেনের অনুপস্থিতিতে ঘটে থাকে। এ ধরনের শ্বসনকে অবাত শ্বসন বলে। অবাত শ্বসনের মাধ্যমে শ্বসনিক বস্তু কোনো মধ্যস্থ এনজাইম দ্বারা, আংশিকরূপে জারিত হয়ে বিভিন্ন প্রকার জৈব যৌগ (ইথাইল অ্যালকোহল, ল্যাকটিক এসিড ইত্যাদি), CO₂ ও সামান্য পরিমাণ শক্তি উৎপন্ন হয়। অবাত শ্বসনের বিক্রিয়াটি নিম্নরূপ: অবাত শ্বসন প্রক্রিয়াটি দুইটি ধাপে সম্পন্ন হয়। যথা- ধাপ 1: গ্লুকোজের অসম্পূর্ণ জারণ: এই ধাপে এক অণু গ্লুকোজ থেকে দুই অণু পাইরুভিক এসিড, চার অণু ATP (এর মধ্যে দুই অণু ব্যবহার হয়ে যায়) এবং দুই অণু NADH+H + ^+ + উৎপন্ন হয়। অর্থাৎ আপাতদৃষ্টিতে এ ধাপ পর্যন্ত বিক্রিয়া সবাত শ্বসনের গ্লাইকোলাইসিসের অনুরূপ। তবে উৎপন্ন পাইরুভিক এসিড পরবর্তী ধাপে বিজারিত হয়ে যায় বলে অবাত শ্বসনে গ্লুকোজের অসম্পূর্ণ জারণ ঘটে। ধাপ 2: পাইরুভিক এসিডের বিজারণ: সাইটোপ্লাজমে অবস্থিত এনজাইমের কার্যকারিতায় পাইরুভিক এসিড বিজারিত হয়ে CO₂ এবং, ইথাইল অ্যালকোহল অথবা ল্যাকটিক এসিড উৎপন্ন করে। এক্ষেত্রে গ্লাইকোলাইসিসে উৎপন্ন বিজারিত NAD (অর্থাৎ NADH+H + ^+ + ) জারিত হয়ে যে ইলেকট্রন, প্রোটন ও শক্তি নির্গত করে, তা ব্যবহৃত হয় পাইরুভিক এসিড থেকে ল্যাকটিক এসিড বা ক্ষেত্রবিশেষে ইথানল উৎপাদনের জন্য। অন্যদিকে, অক্সিজেনের অভাবে তখন অক্সিডেটিভ ফসফোরাইলেশনও চলে না। তাই অবাত শ্বসনের ক্ষেত্রে এক অণু গ্লুকোজের গ্লাইকোলাইসিসে নিট মাত্র 2 অণু ATP পাওয়া যায়।"
        }
      ]
    },
    {
      "number": "4",
      "uddipok": "P, Q, R তিন বন্ধু। তারা ঘুরতে বের হলে P ও Q দুর্ঘটনায় আঘাতপ্রাপ্ত হয়। P এর রক্তক্ষরণ দ্রুত থেমে যায় কিন্তু Q এর রক্তের প্রয়োজন হয়। তাদের রক্তের গ্রুপ নিম্নরূপ: নাম রক্তের গ্রুপ P A+ Q B+ R AB-",
      "tag": "SB 23",
      "sub_questions": [
        {
          "label": "ক",
          "question": "Artery কী?",
          "explanation": "যেসব রক্তনালির মাধ্যমে রক্ত হৃৎপিণ্ড থেকে দেহের বিভিন্ন অঞ্চলে প্রবাহিত হয় সেগুলোই হলো Artery।"
        },
        {
          "label": "খ",
          "question": "শ্বেত রক্তকণিকা কীভাবে এলার্জি প্রতিরোধ করে?",
          "explanation": "বিভিন্ন ধরনের শ্বেত রক্তকণিকা বিভিন্ন রাসায়নিক পদার্থ সৃষ্টি ও নিঃসরণের মাধ্যমে দেহকে সুরক্ষা প্রদান করে। ইওসিনোফিল ও বেসোফিল ধরনের শ্বেত রক্তকণিকা হিস্টামিন নামক রাসায়নিক পদার্থ নিঃসৃত করে। এ রাসায়নিক পদার্থ দেহের এলার্জি প্রতিরোধ করে দেহকে সুরক্ষা প্রদান করে।"
        },
        {
          "label": "গ",
          "question": "P-এর রক্তক্ষরণ থেমে যাওয়ার প্রক্রিয়া ব্যাখ্যা করো।",
          "explanation": "দুর্ঘটনায় আঘাতপ্রাপ্ত হলে P এর যে রক্তক্ষরণ হয়েছিলো তা দ্রুত থেমে যায়। আমাদের দেহের রক্তক্ষরণ বন্ধ হওয়ার স্বাভাবিক প্রক্রিয়া হলো রক্ততঞ্চন বা রক্ত জমাট বাঁধার প্রক্রিয়া। দেহের ভেতরে প্রবাহিত রক্ত জমাট না বাঁধলেও কোনো দুর্ঘটনায় কেটে গিয়ে রক্তক্ষরণ ঘটলে রক্ততঞ্চন প্রক্রিয়ায় রক্ত জমাট বাঁধে, ফলে রক্তক্ষরণ বন্ধ হয়ে যায়। নিচে রক্ততঞ্চন বা জমাট বাঁধার প্রক্রিয়া ব্যাখ্যা করা হলো- রক্ত জমাট বাঁধায় প্রধান ভূমিকা পালন করে অণুচক্রিকা। যখন কোনো রক্তবাহিকা বা কোনো টিস্যু আঘাতপ্রাপ্ত হয়ে কেটে যায়, তখন সেখানকার অণুচক্রিকাগুলো সক্রিয় হয়ে উঠে অনিয়মিত আকার ধারণ করে এবং থ্রম্বোপ্পাসটিন নামক পদার্থ তৈরি করে। এ পদার্থগুলো রক্তের প্রোটিন প্রোথ্রম্বিনকে থ্রম্বিনে পরিণত করে। থ্রম্বিন পরবর্তী সময়ে রক্তরসের প্রোটিন-ফাইব্রিনোজেনকে ফাইব্রিন জালকে পরিণত করে রক্তকে জমাট বাধায় কিংবা রক্তের তঞ্চন ঘটায়। ফাইব্রিন এক ধরনের অদ্রবণীয় প্রোটিন, যা দ্রুত সুতার মতো জালিকা প্রস্তুত করে। এটি ক্ষতস্থানে জমাট বাঁধে এবং রক্তক্ষরণ বন্ধ করে।"
        },
        {
          "label": "ঘ",
          "question": "P ও R এর মধ্যে কে কে রক্ত দিতে পারবে? বিশ্লেষণ করো।",
          "explanation": "P, Q ও R-এর রক্তের গ্রুপ যথাক্রমে A+, B+ এবং AB-IP3R এর মধ্যে কে Q কে রক্ত দিতে পারবে তা বুঝতে হলে আমাদের রক্তের গ্রুপ অনুযায়ী অ্যান্টিজেন ও অ্যান্টিবডির উপস্থিতি সম্পর্কে জানতে হবে। গ্রুপ A এর রক্তে A অ্যান্টিজেন ও অ্যান্টি-B অ্যান্টিবডি (সংক্ষেপে ৮ অ্যান্টিবডি) থাকে। গ্রুপ B এর রক্তে B অ্যান্টিজেন ও অ্যান্টি-A অ্যান্টিবডি (সংক্ষেপে a অ্যান্টিবডি) থাকে। গ্রুপ AB এর রক্তে A ও B অ্যান্টিজেন থাকে এবং কোনো অ্যান্টিবডি থাকে না। দাতার লোহিত কণিকা বা কোষের কোষঝিল্লিতে উপস্থিত অ্যান্টিজেন যদি গ্রহীতার রক্তরসে উপস্থিত এমন অ্যান্টিবডির সংস্পর্শে আসে, যা উক্ত অ্যান্টিজেনের সাথে বিক্রিয়া করতে সক্ষম তাহলে, অ্যান্টিজেন- অ্যান্টিবডি বিক্রিয়া হয়ে গ্রহীতা বা রোগীর জীবন বিপন্ন হতে পারে। এজন্য সব গ্রুপের রক্ত সবাইকে দেওয়া যায় না। এখানে P এর রক্তের গ্রুপ A (অর্থাৎ লোহিত কণিকার ঝিল্লিতে A অ্যান্টিজেন আছে) এবং Q এর রক্তের গ্রুপ B (অর্থাৎ রক্তরসে a অ্যান্টিবডি আছে) তাহলে P, Q কে রক্ত দিতে পারবে না। যদি দেয় তাহলে P এর A অ্যান্টিজেন Q এর অ্যান্টিবডির সাথে বিক্রিয়া করে কে মৃত্যুর দিকে ঠেলে দিতে পারে। আবার, R এর রক্তের গ্রুপ AB (অর্থাৎ লোহিত কণিকার ঝিল্লিতে A ও B অ্যান্টিজেন আছে), অর্থাৎ বন্ধু R, Q কে তার রক্ত দিতে পারবে না। যদি দেয় তাহলে R এর B অ্যান্টিজেন কোনো ক্ষতি না করলেও A অ্যান্টিজেন Q এর অ্যান্টিবডির সাথে বিক্রিয়া করে Q কে মৃত্যুর দিকে ঠেলে দিতে পারে।"
        }
      ]
    },
    {
      "number": "5",
      "uddipok": "নবম শ্রেণির শিক্ষার্থী শান্ত শ্রেণিকক্ষে রেচন ক্রিয়া সম্পর্কে জানতে চাইলে উত্তরে শিক্ষক বলেন-উদ্ভিদ যেমন তার দেহের অতিরিক্ত পানি বায়বীয় অঙ্গের মাধ্যমে বাষ্পাকারে বের করে দেয় তেমনি প্রাণীও একটি বিশেষ অঙ্গের মাধ্যমে গৃহীত পানি নিঃসরণ করে যার আকৃতি শিমের বিচির মতো।",
      "tag": "SB 23",
      "sub_questions": [
        {
          "label": "ক",
          "question": "ইউরোক্রোম কী?",
          "explanation": "ইউরোক্রোম হলো এক ধরনের রঞ্জক পদার্থ যার উপস্থিতিতে মূত্র স্বাভাবিক হলুদ বা খড় রং প্রাপ্ত হয়।"
        },
        {
          "label": "খ",
          "question": "\"বৃক্কে পাথর একটি জটিল সমস্যা\"- ব্যাখ্যা করো।",
          "explanation": "বৃক্কে সৃষ্ট ছোট আকারের পাথর জাতীয় পদার্থই বৃক্কে পাথর হিসেবে পরিচিত। বৃক্কে পাথর সৃষ্টির ফলে উপসর্গ হিসেবে কোমরের পিছনে ব্যথা অনুভূত হয়। অনেক সময় প্রস্রাবের সাথে রক্ত বের হয় এবং কাঁপুনি দিয়ে জ্বর আসে। এছাড়াও শরীর ফুলে যাওয়া, প্রস্রাবে অতিরিক্ত প্রোটিন যাওয়া, প্রস্রাবে জ্বালাপোড়া হওয়া, ঘন ঘন প্রস্রাব হওয়া, বা ক্ষেত্রবিশেষে প্রস্রাব বন্ধ হয়ে যাওয়ার মতো সমস্যা দেখা দিতে পারে। তাই বলা যায়, বৃক্কে পাথর একটি জটিল সমস্যা।"
        },
        {
          "label": "গ",
          "question": "প্রাণীর বিশেষ অঙ্গটি কীভাবে কাজ করে? ব্যাখ্যা করো।",
          "explanation": "উদ্দীপকে প্রাণীর বিশেষ অঙ্গটি রেচন অঙ্গ-বৃদ্ধ। প্রাণীর দেহে এই অঙ্গটি অর্থাৎ বৃক্কের ভূমিকা অনেক। নিচে তা ব্যাখ্যা করা হলো- বৃক্ক দেহের নাইট্রোজেনঘটিত বর্জ্য পদার্থগুলো রক্ত থেকে পৃথক করে তা মূত্রের মাধ্যমে মূত্রথলিতে প্রেরণ করে। মূত্রে ইউরিয়া, ইউরিক এসিড, অ্যামোনিয়া, ক্রিয়েটিনিন প্রভৃতি, নাইট্রোজেনঘটিত বর্জ্য পদার্থ থাকে। এগুলো প্রাণিদেহের জন্য অত্যন্ত ক্ষতিকর। এসব অপ্রয়োজনীয় ও ক্ষতিকর বর্জ্য পদার্থ অপসারণে বৃক্ক অত্যন্ত গুরুত্বপূর্ণ ভূমিকা পালন করে। এক্ষেত্রে বৃক্কের রেনাল ক্যাপসুল অতি-পরিস্রাবকরূপে কাজ করে। এখানে রক্তের আল্ট্রাফিলট্রেশন ঘটে এবং রক্ত হতে রেচন বর্জ্য, পানি ও অন্যান্য দ্রব্য পরিসুত হয়ে গ্লোমেরুলার ফিলট্রেট হিসেবে রেনাল ক্যাপসুলে জমা হয়। পরে রেচন বস্তুসমূহ ইউরেটারের মাধ্যমে মূত্রথলিতে জমা হয়ে মূত্রের মাধ্যমে দেহের বাইরে নিষ্ক্রান্ত হয়। এভাবেই বৃক্ক মূত্র সৃষ্টির মাধ্যমে প্রাণীর রক্ত পরিশোধন করে।"
        },
        {
          "label": "ঘ",
          "question": "\"উদ্ভিদ ও প্রাণীর ক্ষেত্রে উপরোক্ত কার্যক্রমে বিশেষ মিল রয়েছে\"- কথাটির যথার্থতা বিশ্লেষণ করো।",
          "explanation": "উদ্দীপকে উদ্ভিদের প্রক্রিয়াটিকে প্রস্বেদন এবং প্রাণীর ক্ষেত্রে রেচন প্রক্রিয়াটিকে বোঝানো হয়েছে রেচন। উদ্দীপকের উভয় প্রক্রিয়ার মধ্যে মিল খুঁজে পাওয়া যায়। নিচে তা বিশ্লেষণ করা হলো- প্রস্বেদন ও রেচন উভয়ই নিষ্কাশন প্রক্রিয়া। প্রস্বেদন প্রক্রিয়া উদ্ভিদে এবং রেচন প্রক্রিয়া প্রাণিদেহে সংঘটিত হয়। উদ্ভিদ যখন মাটি থেকে পানি শোষণ করে তখন প্রয়োজনের তুলনায় বেশি পানি শোষণ করে। এই অতিরিক্ত পানি উদ্ভিদের জন্য ক্ষতিকারক। প্রস্বেদন প্রক্রিয়ায় উদ্ভিদ তার দেহ থেকে এই অতিরিক্ত পানি (৯৯%) বিভিন্ন বায়বীয় অঙ্গের মাধ্যমে বাষ্পাকারে বের করে দেয়। অপরদিকে প্রাণিদেহে বিভিন্ন বিপাক প্রক্রিয়ায় নাইট্রোজেনঘটিত বর্জ্য পদার্থ উৎপন্ন হয়। এসব পদার্থ প্রাণিদেহের জন্য বেশ ক্ষতিকর। বৃক্ক রেচন প্রক্রিয়ায় মূত্র উৎপন্ন করে। সৃষ্ট মূত্রের মাধ্যমে নাইট্রোজেনঘটিত বর্জ্য পদার্থগুলো প্রাণিদেহের বাইরে নিষ্কাশিত হয়। ফলে ক্ষতিকর পদার্থগুলোর বিষাক্ততা হতে প্রাণিদেহ রক্ষা পায়। সুতরাং, দেখা যাচ্ছে যে, উভয় প্রক্রিয়াই স্বীয় জীবের জন্য উপকারী এবং প্রক্রিয়া দুটির মধ্যে মিল রয়েছে।"
        }
      ]
    },
    {
      "number": "6",
      "uddipok": "",
      "tag": "SB 23",
      "sub_questions": [
        {
          "label": "ক",
          "question": "অ্যারেনকাইমা কী?",
          "explanation": "জলজ উদ্ভিদের বড় বড় বায়ুকুঠুরিযুক্ত প্যারেনকাইমা কোষই হলো অ্যারেনকাইমা।"
        },
        {
          "label": "খ",
          "question": "কোন প্রাণীদের ত্বকের টিস্যুকে ট্রানজিশনাল আবরণী বলা হয় এবং কেন?",
          "explanation": "মেরুদণ্ডী প্রাণীদের ত্বকের টিস্যুকে ট্রানজিশনাল আবরণী টিস্যু বলা হয়। কারণ, এ আবরণী টিস্যুর কোষগুলো ভিত্তি পর্দার উপর একাধিক স্তরে সজ্জিত। আবার এ টিস্যুর স্তরের সংখ্যা মিনিটের মধ্যে পাল্টে যেতে পারে, কখনো দেখা যায় তিন-চারটি স্তর আবার পরক্ষণেই দেখা যায় সাত- আটটি স্তর। এ কারণেই এ টিস্যুকে ট্রানজিশনাল আবরণী টিস্যু বলা হয়।"
        },
        {
          "label": "গ",
          "question": "উদ্দীপকে উল্লিখিত X অঙ্গাণুটির গঠন বৈশিষ্ট্য ব্যাখ্যা করো।",
          "explanation": "উদ্দীপকের 'X' অঙ্গাণুটি হলো উদ্ভিদ কোষপ্রাচীর। কোষপ্রাচীর মৃত বা জড়বস্তু দ্বারা গঠিত। এর রাসায়নিক গঠন বেশ জটিল যা - সেলুলোজ, হেমিসেলুলোজ, লিগনিন, গ্লাইকো-প্রোটিন, পেকটিন, সুবেরিন নামক রাসায়নিক পদার্থের সমন্বয়ে গঠিত। তবে ব্যাকটেরিয়ার কোষপ্রাচীর প্রোটিন, লিপিড ও পলিস্যাকারাইড দ্বারা গঠিত। ছত্রাকের কোষপ্রাচীর কাইটিন নির্মিত। একটি বিকশিত কোষপ্রাচীর তিনটি স্তরে বিভক্ত। যথা-i. প্রাথমিক প্রাচীর, ii. গৌণপ্রাচীর এবং iii. মধ্যপর্দা। প্রাথমিক প্রাচীরটি একস্তর বিশিষ্ট। এখানে প্রধানত সেলুলোজ, হেমিসেলুলোজ ও গ্লাইকো-প্রোটিন থাকে। প্রাথমিক ও গৌণপ্রাচীরের মাঝে থাকে মধ্যপর্দা। মধ্যপর্দায় অধিক পরিমাণে পেকটিক এসিড থাকে। মধ্যপর্দার উপর প্রোটোপ্লাজম থেকে নিঃসৃত কয়েক প্রকারের রাসায়নিক দ্রব্য জমা হয়ে ধীরে ধীরে গৌণপ্রাচীর সৃষ্টি হয়। অনেক গৌণপ্রাচীরে লিগনিন জমা হতে দেখা যায়।"
        },
        {
          "label": "ঘ",
          "question": "ঊর্ধ্ব ও নিম্নমুখী পরিবহনে Y ও Z এর ভূমিকা বিশ্লেষণ করো।",
          "explanation": "উদ্দীপকে Y ও Z দ্বারা যথাক্রমে ফ্লোয়েম ও জাইলেম টিস্যুকে বোঝানো হয়েছে। এরা একত্রে পরিবহন টিস্যুতন্ত্র গঠন করে পরিবহন প্রক্রিয়া সম্পন্ন করে। জাইলেম টিস্যু ট্রাকিড, ভেসেল, জাইলেম প্যারেনকাইমা ও জাইলেম ফাইবারের সমন্বয়ে গঠিত। ফ্লোয়েম টিস্যু সিভনল, সঙ্গীকোষ, ফ্লোয়েম ফাইবার ও ফ্লোয়েম প্যারেনকাইমা নিয়ে গঠিত। জাইলেম টিস্যুর ভেসেল উদ্ভিদের মূল হতে পানি ও পানিতে দ্রবীভূত খনিজ লবণ মাটি থেকে উপরের দিকে গাছের পাতা ও অন্যান্য সবুজ অংশে পরিবহন করে এবং সালোকসংশ্লেষণসহ অন্যান্য শারীরবৃত্তীয় কাজে বিশেষ ভূমিকা রাখে। ট্রাকিড কোষরসের পরিবহন ও অঙ্গকে দৃঢ়তা প্রদান করে। জাইলেম প্যারেনকাইমা খাদ্য সঞ্চয় ও পানি পরিবহন করে। জাইলেম টিস্যু যেমন খাদ্যের কাঁচামাল পানি সরবরাহ করে তেমনি ফ্লোয়েম টিস্যু পাতায় প্রস্তুতকৃত খাদ্য উদ্ভিদ দেহের উপরে ও নিচে বিভিন্ন স্থানে পরিবহন করে। ফ্লোয়েম টিস্যুর সিভকোষ পাতায় প্রস্তুত খাদ্য উদ্ভিদ দেহের বিভিন্ন অংশে পরিবহন করে। ফ্লোয়েম প্যারেনকাইমা খাদ্য সঞ্চয় ও খাদ্য পরিবহনে সহায়তা করে। ফ্লোয়েম ফাইবার পাতায় উৎপাদিত শর্করা ও মূলে সঞ্চিত খাদ্য একই সাথে উদ্ভিদদেহের উপরে ও নিচে পরিবহন করে। সুতরাং আলোচনা থেকে বোঝা যায় যে, Y ও Z অর্থাৎ ফ্লোয়েম ও জাইলেম পানি, খনিজ লবণ এবং উৎপাদিত খাদ্য উদ্ভিদদেহের ঊর্ধ্ব ও নিম্নমুখী পরিবহনে বিশেষ ভূমিকা রাখে।"
        }
      ]
    },
    {
      "number": "7",
      "uddipok": "",
      "tag": "SB 23",
      "sub_questions": [
        {
          "label": "ক",
          "question": "অ্যালিল কী?",
          "explanation": "একই জিনের ভিন্ন ভিন্ন রূপই হলো সেই জিনের অ্যালিল।"
        },
        {
          "label": "খ",
          "question": "কাকে বংশগতির বিদ্যার জনক বলা হয় এবং কেন?",
          "explanation": "গ্রেগর জোহান মেন্ডেলকে বংশগতিবিদ্যার জনক বলা হয়। গ্রেগর জোহান মেন্ডেল ১৮৬৬ সালে মটরশুঁটি নিয়ে গবেষণাকালে বংশগতির ধারক ও বাহকরূপে যে ফ্যাক্টরের কথা উল্লেখ করেছিলেন সেটি আজ 'জিন' রূপে পরিচিত হয়েছে। মাতা-পিতার বৈশিষ্ট্য উদ্ভিদের বংশধরদের মধ্যে কীভাবে প্রকাশ পায়, সে সম্বন্ধে তিনি মটর গাছ নিয়ে পরীক্ষার মাধ্যমে মূল্যবান তত্ত্ব আবিষ্কার করেছিলেন। এজন্য মেন্ডেলকে বংশগতির জনক বলা হয়।"
        },
        {
          "label": "গ",
          "question": "চিত্র-A এর গঠন ব্যাখ্যা করো।",
          "explanation": "নিম্নের অনুরূপ : উদ্দীপকের X হলো DNA, যা একটি বংশগতির উপাদান। নিচে DNA-এর গঠন বর্ণনা করা হলো- DNA দ্বিসূত্রক। দু'টি পলিনিউক্লিওটাইড সূত্র পরস্পরের সাথে লোহার সিঁড়ির মতো ডান দিকে প্যাঁচানো থেকে একটি ডাবল হেলিক্স গঠন করে। এ সিঁড়ির হাতল তৈরি হয় পাঁচ কার্বনবিশিষ্ট শর্করা (ডিঅক্সিরাইবোজ), নাইট্রোজেনঘটিত বেস ও অজৈব ফসফেট দ্বারা। DNA-এর নাইট্রোজেন বেসগুলো হলো এডিনিন, গুয়ানিন, থাইমিন ও সাইটোসিন। একটি সূত্রের এডিনিন অন্য সূত্রের থাইমিনের সাথে দু'টি হাইড্রোজেন বন্ড দ্বারা (A=T) যুক্ত থাকে, আর গুয়ানিন অন্য সূত্রের সাইটোসিনের সাথে তিনটি হাইড্রোজেন বন্ড দ্বারা যুক্ত ( G ≡ C ) (\\mathrm{G} \\equiv \\mathrm{C}) ( G ≡ C ) থাকে। হেলিক্সের প্রতিটি পূর্ণ ঘূর্ণন ৩৪Å দৈর্ঘ্য বিশিষ্ট। একটি পূর্ণ ঘূর্ণনের মধ্যে ১০টি নিউক্লিওটাইড থাকে। তাই পার্শ্ববর্তী দু'টি নিউক্লিওটাইডের দূরত্ব ৩.৪Å। DNA ডাবল হেলিক্সের ব্যাস সর্বত্র ২০Å।"
        },
        {
          "label": "ঘ",
          "question": "চিত্র-B এ সুস্থ, অসুস্থ কিংবা বাহক শিশু জন্মগ্রহণের সম্ভাবনা বিশ্লেষণ করো।",
          "explanation": "নিম্নের অনুরূপ : উদ্দীপকের উল্লিখিত চিত্র- দ্বারা ক্রোমোজোমকে বোঝানো হয়েছে। একে বংশগতির ভৌত ভিত্তি হিসেবে অভিহিত করা হয়। মানবদেহে অটোসোম এবং সেক্স ক্রোমোজোম এ দু'ধরনের ক্রোমোজোম থাকে। এদের মধ্যে সেক্স ক্রোমোজোম লিঙ্গ নির্ধারণে মুখ্য ভূমিকা পালন করে। নিচে তা বিশ্লেষণ করা হলো- সেক্স ক্রোমোজোমের সংখ্যা দুটি, যার মধ্যে একটি X এবং অপরটি Y নামে পরিচিত। স্ত্রীলোকের ডিপ্লয়েড কোষে দুটি সেক্স ক্রোমোজোমই X ক্রোমোজোম, অর্থাৎ XX। কিন্তু পুরুষদের ক্ষেত্রে দুটির মধ্যে একটি X এবং অপরটি Y, অর্থাৎ XY। স্ত্রীলোকের ডিম্বাশয়ে ডিম্বাণু সৃষ্টির সময় যখন মিয়োসিস বিভাজন ঘটে তখন প্রতিটি ডিম্বাণু অন্যান্য ক্রোমোজোমের সাথে একটি করে X ক্রোমোজোম লাভ করে। অপরপক্ষে, পুরুষে শুক্রাণু সৃষ্টির সময় অর্ধেক সংখ্যক শুক্রাণু একটি করে X ক্রোমোজোম এবং অবশিষ্ট অর্ধেক শুক্রাণু একটি করে Y ক্রোমোজোম লাভ করে। ডিম্বাণু পুরুষের X বা Y বহনকারী যেকোনো একটি শুক্রাণু দ্বারা নিষিক্ত হতে পারে। ফলে জাইগোট দুটি X অথবা একটি Y ক্রোমোজোম বিশিষ্ট হতে পারে। দুটি X নিয়ে অর্থাৎ XX নিয়ে যে শিশু জন্মাবে সে হবে মেয়ে আর যে শিশু একটি X এবং একটি Y অর্থাৎ XY ক্রোমোজোম নিয়ে পৃথিবীতে আসবে সে হবে ছেলে। উপরিউক্ত আলোচনার প্রেক্ষিতে বলা যায়, মানব শিশুর লিঙ্গ নির্ধারণে ক্রোমোজোমের ভূমিকা অপরিসীম।"
        }
      ]
    },
    {
      "number": "8",
      "uddipok": "",
      "tag": "SB 23",
      "sub_questions": [
        {
          "label": "ক",
          "question": "প্রতিপাদ কোষ কাকে বলে?",
          "explanation": "ভ্রূণথলির গর্ভযন্ত্রের বিপরীত দিকের কোষ তিনটিকে একত্রে প্রতিপাদ কোষ বলে।"
        },
        {
          "label": "খ",
          "question": "কোন পরাগায়নে পরাগরেণুর অপচয় কম হয়? ব্যাখ্যা করো।",
          "explanation": "স্ব-পরাগায়নে পরাগরেণুর অপচয় কম হয়। কারণ এ পরাগায়ন প্রক্রিয়া একই ফুলে বা একই গাছের ভিন্ন দুটি ফুলের মধ্যে ঘটে। এক্ষেত্রে পরাগায়নের জন্য বাহকের উপর নির্ভর করতে হয় না। ফলে পরাগরেণুর অপচয় কম হয়।"
        },
        {
          "label": "গ",
          "question": "চিত্রের B থেকে জননকোষ সৃষ্টির প্রক্রিয়াটি চিত্রসহ ব্যাখ্যা করো।",
          "explanation": "নিম্নের অনুরূপ : উদ্দীপকের চিত্রের 'X' চিহ্নিত অংশ হলো পুংগ্যামেট। নিচে পুংগ্যামেটের উৎপত্তি চিত্রসহ ব্যাখ্যা করা হলো- প্রাথমিক পরাগরেণুর (2n) মিয়োসিস বিভাজনের ফলশ্রুতিতে পরাগরেণু তৈরি হয় যা হ্যাপ্লয়েড (n) নিউক্লিয়াস বহন করে। পরাগায়নের পর পরাগরেণু পরাগথলিতে থাকা অবস্থায় নিউক্লিয়াসটি মাইটোসিস পদ্ধতিতে বিভাজিত হয়। এ বিভাজনে একটি বড় নিউক্লিয়াস ও একটি ক্ষুদ্র নিউক্লিয়াস সৃষ্টি হয়। বড়টি নালিকা নিউক্লিয়াস ও ক্ষুদ্রটি জেনারেটিভ বা জনন নিউক্লিয়াস নামে পরিচিত। নালিকা নিউক্লিয়াসটি বৃদ্ধি প্রাপ্ত হয়ে পরাগনালি এবং জেনারেটিভ নিউক্লিয়াসটি মাইটোসিস প্রক্রিয়ায় বিভাজিত হয়ে দু'টি হ্যাপ্লয়েড (n) পুংজনন কোষ তথা পুংগ্যামেট সৃষ্টি করে।"
        },
        {
          "label": "ঘ",
          "question": "X ও Y উভয় প্রক্রিয়ারই সুবিধা ও অসুবিধা রয়েছে- বিশ্লেষণ করো।",
          "explanation": "উদ্দীপকের চিত্রে প্রদর্শিত X ও Y প্রক্রিয়া দুটি হলো যথাক্রমে স্ব- পরাগায়ন এবং পর-পরাগায়ন। স্ব-পরাগায়ন এবং পর-পরাগায়নের বেশ কিছু সুবিধা ও অসুবিধা রয়েছে। নিচে উভয় প্রক্রিয়ার সুবিধা ও অসুবিধা বিশ্লেষণ করা হলো- সুবিধা: স্ব-পরাগায়নের ফলে পরাগরেণুর অপচয় কম হয়। এ ধরনের পরাগায়নের জন্য বাহকের উপর নির্ভর করতে হয় না এবং পরাগায়ন নিশ্চিত হয়। স্ব-পরাগায়নের ফলে নতুন উদ্ভিদে বৈশিষ্ট্যের পরিবর্তন ঘটে না, ফলে এ পরাগায়নের মাধ্যমে কোনো প্রজাতির চরিত্রগত বিশুদ্ধতা বজায় রাখা সম্ভব। অন্যদিকে পর-পরাগায়নের ফলে নতুন চরিত্রের সৃষ্টি হয়, বীজের অঙ্কুরোদগমের হার বৃদ্ধি পায়, বীজ অধিক জীবনীশক্তি সম্পন্ন হয় এবং নতুন প্রজাতির সৃষ্টি হয়। এই প্রক্রিয়ায় সৃষ্ট নতুন উদ্ভিদের অভিযোজন ক্ষমতা অনেক বেশি হয়। অসুবিধা: স্ব-পরাগায়নের ফলে সৃষ্ট বীজের জীবনীশক্তি কম হয়। এ ধরনের পরাগায়নের ফলে নতুন প্রজন্মের উদ্ভিদে অভিযোজন 'ক্ষমতা কমে যায় এবং দ্রুত কোনো প্রজাতি বিলুপ্ত হতে পারে। অপরদিকে পর- পরাগায়ন বাহক নির্ভর প্রক্রিয়া হওয়ায় পরাগায়নের নিশ্চয়তা থাকে না। এতে প্রচুর পরাগরেণুর অপচয় ঘটে। পর-পরাগায়নে প্রজাতির বিশুদ্ধতা নষ্ট হয়।"
        }
      ]
    }
  ]
}