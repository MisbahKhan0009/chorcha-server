{
  "title": "যশোর বোর্ড ২০২০",
  "subtitle": "জীববিজ্ঞান (8)",
  "questions": [
    {
      "number": "1",
      "uddipok": "",
      "tag": "JB 20",
      "sub_questions": [
        {
          "label": "ক",
          "question": "আদিকোষ কী?",
          "explanation": "যে সকল কোষে নিউক্লিয়াস সুগঠিত নয় সে সকল কোষই হলো আদি কোষ।"
        },
        {
          "label": "খ",
          "question": "অনৈচ্ছিক পেশিকে মসৃণ পেশি বলা হয় কেন?",
          "explanation": "যে সকল পেশি প্রাণীর ইচ্ছানুযায়ী সংকুচিত বা প্রসারিত হয় না তাদের অনৈচ্ছিক পেশি বলা হয়। এ পেশির কোষগুলো মাকু আকৃতির। এদের গায়ে কোনো আড়াআড়ি দাগ থাকে না। এজন্য এ পেশিকে মসৃণ পেশিও বলা হয়। মেরুদণ্ডী প্রাণীদের রক্তনালি, পৌষ্টিকনালি ইত্যাদির প্রাচীরে অনৈচ্ছিক পেশি থাকে। অনৈচ্ছিক পেশি প্রধানত দেহের অভ্যন্তরীণ অঙ্গাদির সঞ্চালনে অংশ নেয়।"
        },
        {
          "label": "গ",
          "question": "চিহ্নিত চিত্রসহ P এর গঠন বৈশিষ্ট্য ব্যাখ্যা করো।",
          "explanation": "উদ্দীপকের P চিহ্নিত অংশটি হলো নিউক্লিয়াস। নিচে এর চিহ্নিত চিত্রসহ গঠন বৈশিষ্ট্য ব্যাখ্যা করা হলো- নিউক্লিয়াসের আকৃতি গোলাকার, ডিম্বাকার বা নলাকার। সুগঠিত নিউক্লিয়াসে নিউক্লিয়ার ঝিল্লি, নিউক্লিওপ্লাজম, নিউক্লিওলাস, ক্রোমাটিন জালিকা ইত্যাদি দেখা যায়। নিউক্লিয়ার ঝিল্লি দ্বিস্তরবিশিষ্ট, যা নিউক্লিয়াসকে ঘিরে রাখে। এ ঝিল্লি লিপিড ও প্রোটিন দ্বারা গঠিত। এ ঝিল্লির মাঝে মাঝে নিউক্লিয়ার রন্দ্র নামক কিছু ছিদ্র থাকে। নিউক্লিওপ্লাজম হলো নিউক্লিয়ার ঝিল্লির অভ্যন্তরে জেলির ন্যায় বস্তু। এতে নিউক্লিক এসিড, প্রোটিন, উৎসেচক ও কতিপয় খনিজ লবণ থাকে। নিউক্লিওপ্লাজমের মধ্যে ক্রোমোসোমের সাথে সংলগ্ন গোলাকার বস্তু হলো নিউক্লিওলাস। এরা RNA ও প্রোটিন দ্বারা গঠিত। আবার কোষের বিশ্রামকালে নিউক্লিয়াসের মধ্যে সুতার মতো জিনিস জট পাকিয়ে থাকতে দেখা যায়। এই সুতাগুলো হলো ক্রোমাটিন। ক্রোমাটিন মূলত DNA এবং প্রোটিনের সমন্বয়ে গঠিত। জট পাকিয়ে থাকা এই ক্রোমাটিন তত্ত্বগুলোকে একত্রে ক্রোমাটিন জালিকা বা নিউক্লিয়ার রেটিকুলাম বলে। কোষ বিভাজনের সময় এরা মোটা ও খাটো হলে এদেরকে আলাদা আলাদা ক্রোমোসোম হিসেবে দেখা যায়। ক্রোমোসোমে বংশধারা বহনকারী জিন অবস্থান করে।"
        },
        {
          "label": "ঘ",
          "question": "পরিবেশের ভারসাম্য রক্ষায় Q এবং R এর মধ্যে কোনটির গুরুত্ব অধিক? বিশ্লেষণ করো।",
          "explanation": "উদ্দীপকের উল্লিখিত Q ও R হলো যথাক্রমে মাইটোকন্ড্রিয়া ও ক্লোরোপ্লাস্ট। এরা উভয়ই গুরুত্বপূর্ণ হলেও পরিবেশের ভারসাম্য রক্ষায় ক্লোরোপ্লাস্টের গুরুত্ব অধিক। নিচে তা বিশ্লেষণ করা হলো- ক্লোরোপ্লাস্টের উপস্থিতিতে সবুজ উদ্ভিদ সালোকসংশ্লেষণের মাধ্যমে শর্করা জাতীয় খাদ্য তৈরি করতে পারে, যা উদ্ভিদের খাদ্যের চাহিদা পূরণ করে থাকে। আবার প্রাণীরা নিজেদের খাদ্য নিজেরা তৈরি করতে নির্ভরশীল। কাজেই এ প্রক্রিয়ার উপর কেবল উদ্ভিদজগৎ নয়, পারে না, তাই প্রাণিজগতও তার খাদ্যের জন্য সম্পূর্ণরূপে সবুজ উদ্ভিদের সমস্ত জীবজগতই নির্ভরশীল। সালোকসংশ্লেষণ প্রক্রিয়ায় ক্লোরোপ্লাস্ট তথা ক্লোরোফিলের উপস্থিতিতে C O 2 \\mathrm{CO}_{2} CO 2 ​ শোষিত হয় এবং O 2 \\mathrm{O}_{2} O 2 ​ উৎপন্ন হয়। এ প্রক্রিয়ায় পরিবেশ থেকে প্রাণিকুলের জন্য ক্ষতিকারক C O 2 \\mathrm{CO}_{2} CO 2 ​ শোষিত হয়। এভাবে ক্লোরোপ্লাস্ট পরিবেশের ভারসাম্য রক্ষায় গুরুত্ব বহন করে । অন্যদিকে, মাইটোকন্ড্রিয়া জীবের যাবতীয় কাজের জন্য শক্তি উৎপাদন ও নিয়ন্ত্রণ করে। শ্বসনের গুরুত্বপূর্ণ দুটি পর্যায় ক্রেবস্ চক্র ও ইলেকট্রন ট্রান্সপোর্ট সিস্টেম মাইটোকন্ড্রিয়ায় সম্পন্ন হয়। এ অঙ্গাণুটির অনুপস্থিতিতে ATP তথা শক্তি উৎপাদন সম্পূর্ণরূপে বন্ধ হয়ে যাবে। ফলে জীবদেহের সকল জৈবিক ক্রিয়া থেমে যাবে। এতে পরিবেশের ভারসাম্য নষ্ট হবে । তাই পরিবেশের ভারসাম্য রক্ষায় এর গুরুত্ব রয়েছে । মাইটোকন্ড্রিয়ার যাবতীয় কার্যক্রম ক্লোরোপ্লাস্টের উপস্থিতিতে উৎপন্ন শর্করার উপর নির্ভর করে। ফলে ক্লোরোপ্লাস্টের কার্যক্রম ব্যাহত হলে মাইটোকন্ড্রিয়ার কাজও ব্যহত হবে । তাই পরিবেশের ভারসাম্য রক্ষায় R অর্থাৎ ক্লোরোপ্লাস্টের গুরুত্ব অধিক ।"
        }
      ]
    },
    {
      "number": "2",
      "uddipok": "",
      "tag": "JB 20",
      "sub_questions": [
        {
          "label": "ক",
          "question": "ইউরোক্রোম কী?",
          "explanation": "ইউরোক্রোম হলো এক ধরনের রঞ্জক পদার্থ যার উপস্থিতিতে মূত্র স্বাভাবিক হলুদ বা খড় রং প্রাপ্ত হয়।"
        },
        {
          "label": "খ",
          "question": "অসমোরেগুলেশন বলতে কী বোঝায়?",
          "explanation": "দেহে পানির সমতা বজায় রাখার প্রক্রিয়াকে অসমোরেগুলেশন বলে। শারীরবৃত্তীয় কাজ সম্পাদনের জন্য দেহে পরিমিত পানি থাকা অপরিহার্য। শরীরে কোনো কারণে পানির পরিমাণ বেড়ে গেলে মূত্রের মাধ্যমে অপসারিত হয়ে যায়। আবার কোনো কারণে পানির পরিমাণ কমে গেলে নেফ্রনের মাধ্যমে পুনঃশোষণ প্রক্রিয়ায় দেহে পানির সমতা বজায় রাখে। এভাবে অসমোরেগুলেশনের মাধ্যমে দেহের পানির সমতা বজায় থাকে।"
        },
        {
          "label": "গ",
          "question": "উদ্দীপকের X অংশটির চিত্রসহ গঠন ব্যাখ্যা করো।",
          "explanation": "উদ্দীপকে উল্লিখিত চিত্র 'X' দ্বারা বৃক্ককে দেখানো হয়েছে। বৃক্কের কার্যকরী একক হলো নেফ্রন। নিচে চিত্রসহ নেফ্রনের বর্ণনা দেওয়া হলো- মানবদেহের প্রতিটি বৃক্কে প্রায় ১০-১২ লক্ষ নেফ্রন থাকে। প্রতিটি নেফ্রনের দুটি অংশ। যথা- রেনাল করপাসল বা মালপিজিয়ান অঙ্গ এবং রেনাল টিউব্যুল। গ্লোমেরুলাস এবং বোম্যান্স ক্যাপসুল নিয়ে প্রতিটি রেনাল করপাসল গঠিত হয়। বোম্যান্স ক্যাপসুল দ্বারা গ্লোমেরুলাস বেষ্টিত থাকে। বোম্যান্স ক্যাপসুল দ্বিস্তর বিশিষ্ট এবং দেখতে পেয়ালার মতো। আবার গ্লোমেরুলাস একগুচ্ছ কৈশিক জালিকা দিয়ে গঠিত। অপরদিকে প্রতিটি রেনাল টিউব্যুল তিনটি অংশ নিয়ে গঠিত হয়, যেমন- নিকটবর্তী প্যাঁচানো নালিকা, হেনলির লুপ এবং প্রান্তীয় প্যাঁচানো নালিকা।"
        },
        {
          "label": "ঘ",
          "question": "উদ্দীপকের চিত্র-Y বিকল হলে কীভাবে দেহ থেকে নাইট্রোজেনঘটিত বর্জ্য পদার্থ নিষ্কাশন করা সম্ভব? যুক্তিসহ তোমার মতামত দাও।",
          "explanation": "উদ্দীপকের উল্লিখিত চিত্র-Y হলো মানবদেহের রেচন অঙ্গ বৃক্ক। নেফ্রাইটিস, ডায়াবেটিস, উচ্চ রক্তচাপ, কিডনিতে পাথর ইত্যাদির কারণে বৃক্ক ধীরে ধীরে বিকল হয়ে যায়। বৃক্ক বিকল হলে দুটি বিকল্প ব্যবস্থার মাধ্যমে নাইট্রোজেনঘটিত বর্জ্য পদার্থ নিষ্কাশন করা সম্ভব। প্রথম ব্যবস্থাটি হলো ডায়ালাইসিস। বৃক্ক সম্পূর্ণ অকেজো বা বিকল হবার পর বৈজ্ঞানিক উপায়ে রক্ত পরিশোধিত করার প্রক্রিয়া হলো ডায়ালাইসিস। ডায়ালাইসিস মেশিনের সাহায্যে রক্ত পরিশোধিত করা হয়। ফলে নাইট্রোজেনঘটিত ক্ষতিকর বর্জ্য পদার্থ দেহের বাইরে নিষ্কাশিত হয়। তবে এটি একটি ব্যয়বহুল ও সময় সাপেক্ষ প্রক্রিয়া। 'দ্বিতীয় ব্যবস্থাটি হলো বৃক্ক প্রতিস্থাপন। কোনো ব্যক্তির বৃক্ক যদি বিকল বা অকোজো হয়ে পড়ে তখন কোনো সুস্থ ব্যক্তির বৃক্ক তার দেহে প্রতিস্থাপনের প্রক্রিয়াকে বৃক্ক প্রতিস্থাপন বলে। এটি দু'ভাবে সম্পন্ন করা যায়- কোনো নিকট আত্মীয়ের বৃক্ক রোগীর দেহে প্রতিস্থাপন করা অথবা কোনো মৃত ব্যক্তির বৃক্ক নিয়ে রোগীর দেহে প্রতিস্থাপন করা। মৃত ব্যক্তি বলতে “ব্রেন ডেড” বোঝানো হয়েছে। তবে দু'ক্ষেত্রেই দেখতে হবে টিস্যু এবং রক্তের গ্রুপ ম্যাচ করে কী না। এভাবে একটি সুস্থ বৃক্ক প্রতিস্থাপনের মাধ্যমে বৃক্ক বিকল হওয়া রোগীর ক্ষেত্রে নাইট্রোজেনঘটিত বর্জ্য নিষ্কাশন করা সম্ভব।"
        }
      ]
    },
    {
      "number": "3",
      "uddipok": "ফাহাদের ইদানিং দুই-তিনদিন পরপর পায়খানা হয়। ফলে পায়খানা শক্ত হয়ে যায়। এ সমস্যা নিয়ে ডাক্তারের কাছে গেলে ডাক্তার তাকে প্রচুর পানি পান করতে এবং আঁশযুক্ত খাবার খেতে বললেন। অপরদিকে তার বড় ভাইয়ের ঘন ঘন প্রস্রাব হচ্ছে এবং কাঁটা স্থান সহজে শুকাচ্ছে না।",
      "tag": "JB 20",
      "sub_questions": [
        {
          "label": "ক",
          "question": "পরিপাক কী?",
          "explanation": "যে জৈব রাসায়নিক প্রক্রিয়ায় পৌষ্টিকনালির ভেতরে জটিল খাদ্য নির্দিষ্ট এনজাইমের ক্রিয়ায় বিশ্লেষিত হয়ে শোষণযোগ্য খাদ্যসারে পরিণত হয় সেই প্রক্রিয়াই হলো পরিপাক।"
        },
        {
          "label": "খ",
          "question": "মানুষের রক্তের গ্রুপ জানা প্রয়োজন কেন?",
          "explanation": "কোনো কারণে অত্যধিক রক্তক্ষরণ হলে আমাদের দেহে রক্তশূন্যতা দেখা দিতে পারে। জরুরি ভিত্তিতে এই রক্তশূন্যতা দূর করার জন্য দেহে অন্য ব্যক্তির রক্ত দিতে হয়। এক্ষেত্রে রোগী এবং দাতার রক্তের গ্রুপ ও প্রকৃতি না জানা থাকলে রক্তকণিকা জমাট বাঁধা, বিশ্লিষ্ট হওয়া, জন্ডিসের প্রাদুর্ভাব ও প্রস্রাবের সাথে হিমোগ্লোবিন নির্গত হওয়া ইত্যাদি নানা জটিলতায় রোগীর জীবন বিপন্ন হতে পারে। তাই মানুষের রক্তের গ্রুপ জানা প্রয়োজন।"
        },
        {
          "label": "গ",
          "question": "ফাহাদের সমস্যার কারণ ও প্রতিকার ব্যাখ্যা করো।",
          "explanation": "ফাহাদের লক্ষণসমূহ হতে বোঝা যায় যে, সে কোষ্ঠকাঠিন্যতায় ভুগছে। নিম্নে এর কারণ ও প্রতিকার ব্যাখ্যা করা হলো- কারণ: বিভিন্ন কারণে কোষ্ঠকাঠিন্য হতে পারে। যেমন: পায়খানার বেগ চেপে রাখলে, বৃহদন্ত্রে অপাচ্য খাদ্যাংশ থেকে অতিমাত্রায় পানি শোষিত হলে, পৌষ্টিকনালির মধ্য দিয়ে খাদ্যের অপাচ্য অংশ ধীরে ধীরে গমনে মল থেকে বেশি পানি শোষিত হলে। এছাড়াও পরিশ্রম না করলে, আন্ত্রিক গোলযোগে, কোলনের মাংসপেশি স্বাভাবিকের তুলনায় ধীরে ধীরে সংকুচিত হলে, রাফেজ বা আঁশযুক্ত খাবার না খেলেও কোষ্ঠকাঠিন্য হতে পারে। প্রতিকার: কোষ্ঠকাঠিন্য রোগের প্রতিকারে আঁশযুক্ত খাবার খেতে হবে, প্রচুর পানি পান করতে হবে, নিয়মিত শাকসবজি, আপেল, নারকেল, আম, পেঁপে, কলা ইত্যাদি খেতে হবে। এছাড়াও নিয়মিত মল ত্যাগের অভ্যাস করতে হবে ও হাঁটাচলার অভ্যাস গড়ে তুলতে হবে।"
        },
        {
          "label": "ঘ",
          "question": "ফাহাদ ও তার ভাইয়ের রোগ দুটির মধ্যে কোনটি অনিরাময়যোগ্য? উত্তরের স্বপক্ষে যুক্তি দাও।",
          "explanation": "উদ্দীপকের ফাহাদ ও তার বড় ভাই যথাক্রমে কোষ্ঠকাঠিন্য ও ডায়াবেটিসে আক্রান্ত। দুটি রোগের মধ্যে ডায়াবেটিস অনিরাময়যোগ্য। কোষ্ঠকাঠিন্য কোনো বিশেষ ধরনের রোগ নয়। যখন কারো শক্ত পায়খানা হয় অথবা দুই বা তার বেশি দিন পায়খানা হয় না, এ অবস্থাকে কোষ্ঠকাঠিন্য বলা হয়। চিকিৎসকের শরণাপন্ন হলে এবং আঁশযুক্ত খাবার, যেমন- শাকসবজি, আপেল, নারকেল, কমলা, পেঁপে, কলা ইত্যাদি খাবার খেলে এ রোগ সহজেই নিরাময় হয়। অন্যদিকে, অগ্ন্যাশয় প্রয়োজনমতো ইনসুলিন তৈরি করতে না পারলে বহুমূত্র বা ডায়াবেটিস হয়। এ রোগে আক্রান্ত রোগীর দেহে একেবারেই ইনসুলিন তৈরি হয় না। তাই নিয়মিতভাবে ইনজেকশনের মাধ্যমে ইনসুলিন নিতে হয়। চিকিৎসা করে ডায়াবেটিস রোগ একেবারে নিরাময় করা যায় না তবে শৃঙ্খলা, খাদ্য নিয়ন্ত্রণ ও ঔষধ সেবনে এ রোগ নিয়ন্ত্রণ করা যায়। উপরিউক্ত আলোচনা হতে বোঝা যায় যে, ফাহাদের কোষ্ঠকাঠিন্য নিরাময়যোগ্য তবে তার ভাইয়ের ডায়াবেটিস নিয়ন্ত্রণে রাখা গেলেও তা অনিরাময়যোগ্য।"
        }
      ]
    },
    {
      "number": "4",
      "uddipok": "",
      "tag": "JB 20",
      "sub_questions": [
        {
          "label": "ক",
          "question": "নিষেক কী?",
          "explanation": "যৌন প্রজননের মাধ্যমে ডিম্বাণু ও শুক্রাণুর মিলনই হলো নিষেক।"
        },
        {
          "label": "খ",
          "question": "অমরাকে ফুসফুসের সাথে তুলনা করা হয় কেন?",
          "explanation": "মাতৃ জরায়ুতে ক্রমবর্ধমান ভ্রূণ এবং মাতৃ জরায়ু টিস্যুর মধ্যে সম্পর্ক যে বিশেষ অঙ্গের মাধ্যমে স্থাপিত হয় তাকে অমরা বলে। ভ্রূণের বৃদ্ধির জন্য অমরা অত্যাবশ্যকীয়। অমরার সাহায্যে ভ্রূণের অক্সিজেন ও কার্বন ডাইঅক্সাইডের বিনিময় ঘটে। যা অনেকটা ফুসফুসের মতো কাজ করে। এ কারণে অমরাকে ফুসফুসের সাথে তুলনা করা হয়।"
        },
        {
          "label": "গ",
          "question": "উদ্দীপকের R অংশে সৃষ্ট গ্যামেটটির বিকাশ বর্ণনা করো।",
          "explanation": "নিম্নের অনুরুপ : উদ্দীপকের চিত্র: L হলো পুংগ্যামেটোফাইট। যেখানে P দ্বারা পুংগ্যামেটকে চিহ্নিত করা হয়েছে। নিচে পুংগ্যামেটের উৎপত্তি ব্যাখ্যা করা হলো- পরাগরেণু পুংগ্যামেট সৃষ্টির প্রথম কোষ। পূর্ণতাপ্রাপ্তির পর পরাগরেণু পরাগথলিতে থাকা অবস্থায়ই অঙ্কুরোদগম শুরু হয়। পরাগরেণুর কেন্দ্রিকাটি মাইটোটিক পদ্ধতিতে বিভাজিত হয়। এ বিভাজনে একটি বড় কোষ ও একটি ক্ষুদ্র কোষ সৃষ্টি হয়। রড় কোষটিকে নালিকোষ এবং ক্ষুদ্র কোষটিকে জেনারেটিভ কোষ বলে। নালিকোষ বৃদ্ধিপ্রাপ্ত হয়ে পরাগনালি এবং জেনারেটিভ কোষটি বিভাজিত হয়ে দুটি পুংগ্যামেট সৃষ্টি করে।"
        },
        {
          "label": "ঘ",
          "question": "Q এবং R এর সমন্বিত কার্যক্রমই উদ্ভিদের অস্তিত্ব টিকিয়ে রাখছে- উক্তিটি যুক্তিসহকারে বিশ্লেষণ করো।",
          "explanation": "নিম্নের অনুরুপ : উদ্দীপকে চিত্রের P ও Q দ্বারা উদ্ভিদের যথাক্রমে পরাগধানী ও ভূণথলিকে বোঝানো হয়েছে। পুংজননকোষ বা পুংগ্যামেট পরাগধানীতে এবং স্ত্রী জননকোষ বা ডিম্বাণু ভ্রূণথলির অভ্যন্তরে সৃষ্টি হয়। পুংগ্যামেট ও ডিম্বাণুর সংযুক্তিই হলো নিষেক। এ নিষেক প্রক্রিয়া প্রকৃতিতে উদ্ভিদের অস্তিত্ব টিকিয়ে রাখছে। নিচে তা বিশ্লেষণ করা হলো- পরাগধানী এবং ভ্রূণথলি অংশ দু'টি সরাসরি জনন কাজে অংশগ্রহণ করে থাকে। এদের অনুপস্থিতিতে উদ্ভিদ প্রজনন সম্পূর্ণরূপে অসম্ভব। প্রজননের প্রথম শর্ত হলো নিষেক। পুংজননকোষ ও স্ত্রী জননকোষের মিলনে নিষেক সম্পন্ন হয়ে থাকে। পুংজননকোষ পরাগধানীতে সৃষ্ট পরাগরেণুর অভ্যন্তরে উৎপন্ন হয়। অন্যদিকে, ডিম্বাণু বা স্ত্রী জননকোষ গর্ভাশয়ের অভ্যন্তরে ভ্রূণথলিতে তৈরি হয়। পরাগায়নের পর পুংজননকোষ ডিম্বাণুর সঙ্গে মিলিত হয়ে নিষেক ঘটায়। নিষিক্তকরণ প্রক্রিয়া গর্ভাশয়ে বিশেষ উদ্দীপনার মাধ্যমে ফল সৃষ্টি করে এবং নিষিক্ত ডিম্বাণুসহ ডিম্বক বীজে পরিণত হয় যা ফলের অভ্যন্তরে অবস্থান করে। পরিপক্ক ফল থেকে সংগৃহীত বীজ নির্দিষ্ট সময় পর বপন করলে তা থেকে নতুন উদ্ভিদের জন্ম হয়। এভাবে উদ্ভিদের প্রজনন সম্পন্ন হয়ে থাকে। সুতরাং দেখা যায় যে, পরাগধানীর অনুপস্থিতিতে পুংজননকোষ তৈরি যেমন সম্ভব নয়, তেমনি গর্ভাশয়ের ভেতর ভূণথলির অনুপস্থিতিতে ডিম্বাণু বা স্ত্রী জননকোষ তৈরিও অসম্ভব। আবার এ দু'ধরনের জননকোষের অনুপস্থিতিতে উদ্ভিদের প্রজনন সম্ভব নয়। আর উদ্ভিদের প্রজনন না ঘটলে উদ্ভিদের বংশবৃদ্ধি ঘটবে না যার ফলশ্রুতিতে উদ্ভিদের অস্তিত্ব হারিয়ে যাবে। তাই স্পষ্টভাবে বলা যায় যে, উদ্দীপকের P ও Q এর সমন্বিত কার্যক্রমই উদ্ভিদের অস্তিত্ব টিকিয়ে রাখছে।"
        }
      ]
    },
    {
      "number": "5",
      "uddipok": "১৫ বছর বয়সী সীমা ৯ম শ্রেণির শিক্ষার্থী। তার উচ্চতা ১.৫৫ মিটার এবং ওজন ৮০ কেজি।",
      "tag": "JB 20",
      "sub_questions": [
        {
          "label": "ক",
          "question": "ক্লোরোসিস কী?",
          "explanation": "বিভিন্ন পুষ্টি উপাদানের অভাবজনিত কারণে উদ্ভিদের পাতা হলুদ হয়ে যাওয়ার প্রক্রিয়াই হলো ক্লোরোসিস।"
        },
        {
          "label": "খ",
          "question": "রাফেজ বলতে কী বোঝায়?",
          "explanation": "রাফেজ হলো ফল, শাক-সবজি, শস্যদানা ইত্যাদিতে উপস্থিত আঁশ বা তন্তুর ন্যায় অপাচ্য অংশ। রাফেজ মূলত সেলুলোজ ও লিগনিন দ্বারা গঠিত জটিল শর্করা যা মানুষ হজম করতে পারে না। কিন্তু রাফেজযুক্ত খাবার স্থূলতা, ক্ষুধা প্রবণতা ও চর্বি জমার প্রবণতা হ্রাস করে। এছাড়া মল নিষ্কাশনে এবং খাদ্যনালি পরিষ্কারে ভূমিকা রাখে।"
        },
        {
          "label": "গ",
          "question": "সীমার BMR নির্ণয় করো।",
          "explanation": "সীমার বয়স ১৫ বছর। তার উচ্চতা ১.৫৫ মিটার অর্থাং ১৫৫ সে. মি. এবং ওজন ৮০ কেজি। আমরা জানি, মেয়েদের BMR = ৬৫৫ + (৯.৬ × ওজন কেজি) + (১.৮ × উচ্চতা সে.মি.) – (৪.৭ × বয়স বছর) ∴ \\therefore ∴ সীমার BMR = ৬৫৫+(৯.৬×৮০)+(১.৮×১৫৫)-(৪.৭ × ১৫) = ৬৫৫ + ৭৬৮ + ২৭৯ – ৭০.৫ = ১৬৩১.৫ কিলোক্যালরি অতএব, সীমার BMR মান ১৬৩১.৫ কিলোক্যালররি।"
        },
        {
          "label": "ঘ",
          "question": "সীমার স্বাভাবিক শারীরিক অবস্থা ফিরিয়ে আনতে কী কী পদক্ষেপ গ্রহণ করতে হবে? তোমার মতামত দাও।",
          "explanation": "সীমার শারীরিক অবস্থা বোঝার জন্য তার BMI-এর মান নির্ণয় করতে হবে।  সীমার BMI  =  দেহের ওজন (কেজি)  {  দেহের উচ্চতা (মিটার)  } 2 =  ৮০  ( ১ . ৫৫ ) 2 =  ৩৩.৩৩  \\begin{aligned} \\text { সীমার BMI } & =\\frac{\\text { দেহের ওজন (কেজি) }}{\\{\\text { দেহের উচ্চতা (মিটার) }\\}^{2}} \\\\ & =\\frac{\\text { ৮০ }}{(১ . ৫ ৫)^{2}} \\\\ & =\\text { ৩৩.৩৩ } \\end{aligned}   সীমার  BMI  ​ = {   দেহের   উচ্চতা  ( মিটার )  } 2   দেহের   ওজন  ( কেজি )  ​ = ( ১ . ৫৫ ) 2   ৮০   ​ =   ৩৩ . ৩৩   ​ সীমার BMI-এর মান, ৩৩.৩৩, অর্থাৎ তার শরীরে উচ্চতার তুলনায় অতিরিক্ত ওজন রয়েছে। BMI-এর আদর্শ মান ১৮.৫-২৪.৯। এই মান ২৪.৯ এর বেশি হলে নানা জটিলতা সৃষ্টি হয়। সীমার ওজন মোটা হওয়ার প্রথম স্তরে পৌঁছেছে। ফলে তার অলসতার অভ্যাস চলতে থাকলে ভবিষ্যতে তা তার শরীরের জন্য খারাপ পরিণতি বয়ে আনতে পারে। তাই সীমাকে শারীরিক পরিশ্রমের মাধ্যমে ওজন নিয়ন্ত্রণ করতে হবে। শারীরিক পরিশ্রম বা ব্যায়ামের মাধ্যমে যত বেশি মাংসপেশি সংকুচিত-প্রসারিত হবে তত শক্তি ব্যয় হবে। ফলে দেহে জমে থাকা অতিরিক্ত চর্বি ব্যায়াম করার শক্তি যোগান দেবে। এছাড়া, তাকে • খাদ্যাভাসে পরিবর্তন আনতে হবে। সীমাকে সুষম খাদ্য নির্বাচন ও সুষম আহার গ্রহণ করতে হবে। তাছাড়া নিয়মিত বিশ্রাম নিতে হবে। এসব নিয়ম মেনে চললে সীমা তার স্বাভাবিক শারীরিক অবস্থা ফিরিয়ে আনতে পারবে।"
        }
      ]
    },
    {
      "number": "6",
      "uddipok": "আয়েশার দেহে বিশেষ ধরনের অনৈচ্ছিক পেশী দ্বারা গঠিত একটি অঙ্গ পাম্প মেশিনের ন্যায় কাজ করে রক্ত চলাচল সচল রাখে। আয়েশার আরো ছোট তিন বোন থাকায় তার বাবা কন্যা সন্তান জন্মদানের জন্য তার মাকে দায়ী করেন।",
      "tag": "JB 20",
      "sub_questions": [
        {
          "label": "ক",
          "question": "বংশগতি কী?",
          "explanation": "পিতামাতার বৈশিষ্ট্যগুলো বংশানুক্রমে সন্তানসন্ততির দেহে সঞ্চারিত হওয়ার প্রক্রিয়াই হলো বংশগতি।"
        },
        {
          "label": "খ",
          "question": "অতিরিক্ত কোলেস্টেরল মানবদেহের জন্য ক্ষতিকর কেন?",
          "explanation": "রক্তে অতিরিক্ত কোলেস্টেরল হৃৎপিণ্ড ও রক্ত সংবহনের বিশৃঙ্খলার সাথে জড়িত যা মানবদেহের জন্য ক্ষতিকর। কোলেস্টেরল পিত্তরসের অন্যতম উপাদান হলেও এটি একটি বর্জ্য পদার্থ এবং যকৃতের মাধ্যমে দেহ থেকে অপসারিত হয়। পিত্তরসে কোলেস্টেরলের মাত্রা বেড়ে গেলে তা তলানির মতো পিত্তথলিতে জমা হয়। কোলেস্টেরলের এ তলানিই শক্ত হয়ে পিত্তথলিতে পাথর সৃষ্টি করে।"
        },
        {
          "label": "গ",
          "question": "আয়েশার অঙ্গটির চিহ্নিত চিত্র এঁকে তীর চিহ্নের মাধ্যমে রক্ত প্রবাহ দেখাও।",
          "explanation": "উদ্দীপকে আয়েশার আলোচিত অঙ্গটি হলো হৃৎপিণ্ড। নিচে হৃৎপিণ্ডের চিহ্নিত চিত্র অঙ্কন করে তীর চিহ্নের মাধ্যমে রক্তের প্রবাহ দেখানো হলো-"
        },
        {
          "label": "ঘ",
          "question": "আয়েশার বাবার দায়ী করা বিষয়টি যুক্তিসঙ্গত কি না? মতামত দাও।",
          "explanation": "নিম্নের অনুরুপ : উদ্দীপকের উল্লিখিত চিত্র- Y দ্বারা ক্রোমোজোমকে বোঝানো হয়েছে। একে বংশগতির ভৌত ভিত্তি হিসেবে অভিহিত করা হয়। মানবদেহে অটোসোম এবং সেক্স ক্রোমোজোম এ দু'ধরনের ক্রোমোজোম থাকে। এদের মধ্যে সেক্স ক্রোমোজোম লিঙ্গ নির্ধারণে মুখ্য ভূমিকা পালন করে। নিচে তা বিশ্লেষণ করা হলো- সেক্স ক্রোমোজোমের সংখ্যা দুটি, যার মধ্যে একটি X এবং অপরটি Y নামে পরিচিত। স্ত্রীলোকের ডিপ্লয়েড কোষে দুটি সেক্স ক্রোমোজোমই X ক্রোমোজোম, অর্থাৎ XX। কিন্তু পুরুষদের ক্ষেত্রে দুটির মধ্যে একটি X এবং অপরটি Y, অর্থাৎ XY। স্ত্রীলোকের ডিম্বাশয়ে ডিম্বাণু সৃষ্টির সময় যখন মিয়োসিস বিভাজন ঘটে তখন প্রতিটি ডিম্বাণু অন্যান্য ক্রোমোজোমের সাথে একটি করে X ক্রোমোজোম লাভ করে। অপরপক্ষে, পুরুষে শুক্রাণু সৃষ্টির সময় অর্ধেক সংখ্যক শুক্রাণু একটি করে X ক্রোমোজোম এবং অবশিষ্ট অর্ধেক শুক্রাণু একটি করে Y ক্রোমোজোম লাভ করে। ডিম্বাণু পুরুষের X বা Y বহনকারী যেকোনো একটি শুক্রাণু দ্বারা নিষিক্ত হতে পারে। ফলে জাইগোট দুটি X অথবা একটি Y ক্রোমোজোম বিশিষ্ট হতে পারে। দুটি X নিয়ে অর্থাৎ XX নিয়ে যে শিশু জন্মাবে সে হবে মেয়ে আর যে শিশু একটি X এবং একটি Y অর্থাৎ XY ক্রোমোজোম নিয়ে পৃথিবীতে আসবে সে হবে ছেলে। উপরিউক্ত আলোচনার প্রেক্ষিতে বলা যায়, মানব শিশুর লিঙ্গ নির্ধারণে ক্রোমোজোমের ভূমিকা অপরিসীম।"
        }
      ]
    },
    {
      "number": "7",
      "uddipok": "",
      "tag": "JB 20",
      "sub_questions": [
        {
          "label": "ক",
          "question": "মধ্যচ্ছদা কী?",
          "explanation": "মানবদেহের বক্ষগহ্বর ও উদরগহ্বর পৃথককারী পেশিবহুল পর্দাই হলো মধ্যচ্ছদা।"
        },
        {
          "label": "খ",
          "question": "রাত্রিবেলা কাঁঠালগাছের নিচে ঘুমানো উচিত নয় কেন?",
          "explanation": "রাত্রিবেলা সালোকসংশ্লেষণ বন্ধ থাকে বলে অক্সিজেন উৎপন্ন হয় না। অন্যদিকে শ্বসন দিবারাত্রি ২৪ ঘণ্টাই চলতে থাকে, যাতে কার্বন ডাইঅক্সাইড নির্গত হয়। কাঁঠাল গাছের পাতা ও লেন্টিসেলের সংখ্যা বেশি থাকে। ফলে শ্বসনে নির্গত কার্বন ডাইঅক্সাইডও বেশি নির্গত হয়, যা শ্বাসরোধের কারণ হতে পারে। এজন্যই রাত্রিবেলা কাঁঠাল গাছের নিচে ঘুমানো উচিত নয়।"
        },
        {
          "label": "গ",
          "question": "উদ্দীপকের A এর ভিতর প্রদাহ হলে যে রোগ সৃষ্টি হয় তার কারণ প্রতিকার ব্যাখ্যা করো।",
          "explanation": "চিত্রের A চিহ্নিত অঙ্গটি হলো শ্বাসনালি বা ট্রাকিয়া। শ্বাসনালির ভিতরে আবৃত ঝিল্লিতে ব্যাকটেরিয়ার প্রদাহকে ব্রংকাইটিস বলে। নিচে ব্রংকাইটিসের কারণ ও প্রতিকার ব্যাখ্যা করা হলো- কারণ: অস্বাস্থ্যকর পরিবেশ, স্যাঁতসেঁতে, ধূলিকণা মিশ্রিত আবহাওয়া, ঠান্ডা লাগা ও ধূমপান থেকে ব্রঙ্কাইটিস রোগ হতে পারে। একবার ব্রঙ্কাইটিস হলে বার বার এ রোগে আক্রান্ত হওয়ায় সম্ভাবনা থাকে। সাধারণত শিশু ও বয়স্ক ব্যক্তিরা এ রোগে বেশি আক্রান্ত হয়। প্রতিকার: ব্রংকাইটিস প্রতিকারে ধূমপান, মদ্যপান, তামাক বা সাদাপাতা খাওয়া বন্ধ করতে হবে। রোগীকে সহনীয় উষ্ণতা ও শুষ্ক পরিবেশে রাখতে হবে। পুষ্টিকর তরল ও গরম খাবার খাওয়াতে হবে। রোগীর পূর্ণ বিশ্রাম নেওয়া উচিত এবং ডাক্তারের পরামর্শ অনুযায়ী রোগীকে চিকিৎসা করাতে হবে।"
        },
        {
          "label": "ঘ",
          "question": "B অংশে কোষ বিভাজন নিয়ন্ত্রণ হারালে মানবদেহে কী ধরনের সমস্যা, হতে পারে? বিশ্লেষণ করো।",
          "explanation": "উদ্দীপকের B চিহ্নিত অংশটি হলো ফুসফুস। ফুসফুসে কোষ বিভাজন নিয়ন্ত্রণ হারালে মানবদেহে সৃষ্ট সমস্যাসমূহ নিচে বিশ্লেষণ করা হলো- মানবদেহে মাইটোসিস কোষ বিভাজনের মাধ্যমে একটি নিয়ন্ত্রিত প্রক্রিয়ায় একটি থেকে দুটি, দুটি থেকে চারটি এভাবে কোষের সংখ্যা বৃদ্ধি পায়। কিন্তু এই নিয়ন্ত্রণ কোনো কারণে নষ্ট হয়ে গেলে অস্বাভাবিক কোষ বিভাজন চলতে থাকে। যার ফলে কোষ বিভাজনের নিয়ন্ত্রণ নষ্ট হয়। সৃষ্টি হয় ক্যান্সার কোষ অথবা ক্যান্সারের। উদ্দীপকের B চিহ্নিত অংশ অর্থাৎ ফুসফুসে কোষ বিভাজন নিয়ন্ত্রণ হারালে ফুসফুসের ক্যান্সার সৃষ্টি হবে। যার ফলে দীর্ঘদিন ধরে খুসখুসে কাশি, বুকে ব্যথা, ভগ্নস্বর, ওজন হ্রাস, হাঁপানি, ঘনঘন জ্বর হওয়া ইত্যাদি নানা রকম সমস্যা হতে পারে। এছাড়াও দেহ বারবার ব্রংকাইটিস বা নিউমোনিয়া দ্বারা সংক্রমিত হতে পারে। সর্বোপরি প্রাথমিক অবস্থায় এসব সমস্যাগুলো নির্ণয় করা সম্ভব না হলে আক্রান্ত ব্যক্তির মৃত্যু ঘটবে।"
        }
      ]
    },
    {
      "number": "8",
      "uddipok": "",
      "tag": "JB 20",
      "sub_questions": [
        {
          "label": "ক",
          "question": "ডোপামিন কী?",
          "explanation": "ডোপামিন হলো স্নায়ুকোষ কর্তৃক তৈরি এক ধরনের রাসায়নিক পদার্থ যা শরীরের পেশির নড়াচড়ায় সাহায্য করে।"
        },
        {
          "label": "খ",
          "question": "ফ্লোরিজেনকে পস্টুলেটেড হরমোন বলা হয় কেন?",
          "explanation": "প্রাকৃতিক প্রধান ফাইটোহরমোন ছাড়াও উদ্ভিদে আরও কিছু হরমোন রয়েছে যাদের আলাদা করা বা শনাক্ত করা যায়নি। এদের পস্টুলেটেড হরমোন বলে। এদের মধ্যে ফ্লোরিজেন অন্যতম। এর কাজ শনাক্ত করা যায়নি। তবে ধারণা করা হয় এরা পাতায় উৎপন্ন হয় এবং পত্রমূলে স্থানান্তরিত হয়ে তা পত্রমুকুলকে পুষ্পমুকুলে রূপান্তরিত করে। এজন্য ফ্লোরিজেনকে পস্টুলেটেড হরমোন বলা হয়।"
        },
        {
          "label": "গ",
          "question": "উদ্দীপকের A অংশের চিহ্নিত চিত্র অঙ্কন করো।",
          "explanation": "উদ্দীপকে উল্লিখিত অংশ হলো মস্তিষ্ক। নিচে মস্তিষ্কের চিহ্নিত চিত্র অঙ্কন করা হলো-"
        },
        {
          "label": "ঘ",
          "question": "তাৎক্ষণিক প্রতিক্রিয়ায় উদ্ভিদের A ও B এর মধ্যে কোনটির ভূমিকা মুখ্য বিশ্লেষণ করো।",
          "explanation": "উদ্দীপকে বর্ণিত A ও B দ্বারা যথাক্রমে মস্তিষ্ক ও সুষুম্নাকাণ্ডকে নির্দেশ করা হয়েছে। প্রতিবর্তী ক্রিয়া তথা তাৎক্ষণিক প্রতিক্রিয়া মূলত সুষুম্নাকাণ্ড দ্বারা নিয়ন্ত্রিত হয়, মস্তিষ্ক দ্বারা নয়। সুতরাং, তাৎক্ষণিক প্রতিক্রিয়ায় সুষুম্নাকাণ্ড মুখ্য ভূমিকা পালন করে। নিচে তা বিশ্লেষণ করা হলো- প্রতিবর্তী ক্রিয়া বলতে উদ্দীপনার আকস্মিকতা ও স্বয়ংক্রিয় প্রতিক্রিয়াকে বোঝায়। আমরা ইচ্ছা করলে প্রতিবর্তী ক্রিয়াকে নিয়ন্ত্রণ করতে পারি না। যেমন- অসতর্কভাবে সেলাই করার সময় আঙ্গুলে সুঁচ ফুটলে তাৎক্ষণিকভাবে হাত অন্যত্র সরে যায়। এটি একটি প্রতিবর্তী ক্রিয়া। কারণ আঙ্গুলে সুঁচ ফুটার সময় আঙ্গুলের ত্বকে অবস্থিত সংবেদী নিউরনের ডেনড্রাইটসমূহ ব্যথার উদ্দীপনা গ্রহণ করে। এখানে ত্বক গ্রাহক অঙ্গ হিসেবে কাজ করে। আঙ্গুলের ত্বক থেকে এ উদ্দীপনা সংবেদী নিউরনের অ্যাক্সনের মাধ্যমে স্নায়ুকাণ্ডের ধূসর অংশে পৌঁছায়। 'স্নায়ুকাণ্ডের ধূসর অংশে অবস্থিত সংবেদী নিউরনের অ্যাক্সন থেকে তড়িৎ রাসায়নিক পদ্ধতিতে উদ্দীপনা মোটর বা আজ্ঞাবাহী স্নায়ুর ডেনড্রাইটে প্রবেশ করে। সংবেদী স্নায়ুর অ্যাক্সন ও আজ্ঞাবাহী স্নায়ুর ডেনড্রাইটের মধ্যবর্তী সিন্যাপসের মধ্য দিয়ে এ উদ্দীপনা পেশিতে প্রবেশ করে। মোটর বা আজ্ঞাবাহী স্নায়ুর নিউরনের ডেনড্রাইট থেকে উদ্দীপনা পেশিতে পৌঁছালে কেন্দ্রীয় স্নায়ুতন্ত্রের নির্দেশে পেশির সংকোচন ঘটে। ফলে উদ্দীপনাস্থল থেকে হাত দ্রুত আপনা আপনি সরে যায়। অর্থাৎ, প্রতিবর্তী ক্রিয়ায় সুষুম্নাকাণ্ড মুখ্য ভূমিকা পালন করে।"
        }
      ]
    }
  ]
}