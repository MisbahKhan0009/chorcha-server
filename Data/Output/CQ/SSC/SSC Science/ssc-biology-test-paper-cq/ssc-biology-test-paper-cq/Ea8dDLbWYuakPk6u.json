{
  "title": "রাজশাহী বোর্ড ২০২৩",
  "subtitle": "জীববিজ্ঞান (8)",
  "questions": [
    {
      "number": "1",
      "uddipok": "",
      "tag": "RB 23",
      "sub_questions": [
        {
          "label": "ক",
          "question": "লসিকা কাকে বলে?",
          "explanation": "মানবদেহে বিভিন্ন টিস্যুর মধ্যবর্তী ফাঁকা স্থানে যে জলীয় পদার্থ জমা হয় তাকে লসিকা বলে।"
        },
        {
          "label": "খ",
          "question": "কোন পেশিকে বিশেষ ধরনের পেশি বলা হয় এবং কেন?",
          "explanation": "মেরুদণ্ডী প্রাণীদের হৃৎপিণ্ডের পেশি অর্থাৎ হৃদপেশিকে বিশেষ, ধরনের পেশি বলা হয়। এ টিস্যুর কোষগুলো নলাকৃতি ও আড়াআড়ি ডোরাযুক্ত যা অনেকটা ঐচ্ছিক পেশির মতো। আবার অনৈচ্ছিক পেশির মতো এ পেশির সংকোচন ও প্রসারণ প্রাণীর ইচ্ছাধীন নয়। অর্থাৎ হৃদপেশির গঠন কিছুটা ঐচ্ছিক পেশির মতো এবং কাজ অনৈচ্ছিক পেশির মতো। এ ভিন্নধর্মী বৈশিষ্ট্যের কারণেই এ পেশিকে বিশেষ ধরনের পেশি বলা হয়।"
        },
        {
          "label": "গ",
          "question": "'B' টিস্যুর গঠনগত বৈশিষ্ট্য চিত্রসহ ব্যাখ্যা করো।",
          "explanation": "উদ্দীপকে উল্লিখিত 'B' হলো কোলেনকাইমা টিস্যু। এ টিস্যুর গঠনগত বৈশিষ্ট্য নিচে চিত্রসহ ব্যাখ্যা করা হলো- কোলেনকাইমা টিস্যু বিশেষ ধরনের প্যারেনকাইমা কোষ দিয়ে তৈরি হয়। কোষপ্রাচীরে সেলুলোজ ও পেকটিন জমা হয়ে পুরু হয়। তবে এদের কোষপ্রাচীর অসমভাবে পুরু এবং কোণাগুলো অধিক পুরু। এ টিস্যুর কোষগুলো লম্বাটে। এরা প্রোটোপ্লাজমপূর্ণ ও সজীব। এতে আন্তঃকোষীয় ফাঁক থাকতে পারে। কোষপ্রান্ত চৌকোণাকার, সরু বা তীর্যক হতে পারে।"
        },
        {
          "label": "ঘ",
          "question": "উদ্ভিদের জীবনে A, B, C টিস্যুর গুরুত্ব বিশ্লেষণ করো।",
          "explanation": "উদ্দীপকে উল্লিখিত A, B ও C হলো যথাক্রমে প্যারেনকাইমা, কোলেনমাইমা ও স্ক্লেরেনকাইমা টিস্যু। উন্নতশ্রেণির উদ্ভিদের ক্ষেত্রে এ টিস্যুগুলোর গুরুত্ব অপরিসীম। প্যারেনকাইমা টিস্যুর প্রধান কাজ দেহ গঠন করা, খাদ্য প্রস্তুত করা, খাদ্য সঞ্চয় করা ও খাদ্যদ্রব্য পরিবহন করা। কোলেনকাইমা টিস্যুর প্রধান কাজ খাদ্য প্রস্তুত ও উদ্ভিদদেহকে দৃঢ়তা প্রদান করা। পাতার শিরা ও পত্রবৃন্তে এদের দেখা যায়। কচি ও নমনীয় কাণ্ড, যেমন- কুমড়া ও দণ্ডকলসের কান্ডে এ টিস্যু দৃঢ়তা প্রদান করে। এ কোষে যখন ক্লোরোপ্লাস্ট থাকে তখন এরা খাদ্য প্রস্তুত করে। স্ক্লেরেনকাইমার প্রধান কাজ উদ্ভিদদেহে দৃঢ়তা প্রদান এবং পানি ও খনিজ লবণ পরিবহন করা। যদি টিস্যুগুলো না থাকত তাহলে উদ্ভিদের দেহ গঠন করা, খাদ্য প্রস্তুত করা, খাদ্য সঞ্চয় করা, খাদ্যদ্রব্য পরিবহন করা, দৃঢ়তা প্রদান করা, পানি ও খনিজ লবণ পরিবহন করা সম্ভব হতো না। অতএব উন্নতশ্রেণির উদ্ভিদের ক্ষেত্রে প্যারেনকাইমা, কোলেনকাইমা ও স্ক্লেরেনকাইমা টিস্যুগুলো গুরুত্বপূর্ণ ভূমিকা পালন করে।"
        }
      ]
    },
    {
      "number": "2",
      "uddipok": "ফারহানের বয়স ১৭ বছর এবং সে খুব পরিশ্রমী। তার উচ্চতা ১৫১ সে.মি. এবং ওজন ৪৮ কেজি। প্রতিদিন সে ৩৮৫ গ্রাম শর্করা, ১২০.৫ গ্রাম আমিষ এবং ১৫ গ্রাম চর্বি গ্রহণ করে।",
      "tag": "RB 23",
      "sub_questions": [
        {
          "label": "ক",
          "question": "আত্তীকরণ কাকে বলে?",
          "explanation": "শোষিত খাদ্যবস্তু প্রোটোপ্লাজমে পরিণত বা রূপান্তরিত করার পদ্ধতিকে আত্তীকরণ বলে।"
        },
        {
          "label": "খ",
          "question": "'মিশ্রগ্রন্থি'- ব্যাখ্যা করো।",
          "explanation": "যে সকল গ্রন্থি একই সাথে অন্তঃক্ষরা ও বহিঃক্ষরা গ্রন্থিরূপে কাজ করে তাকে মিশ্রগ্রন্থি বলে। মানবদেহের একটি গুরুত্বপূর্ণ মিশ্রগ্রন্থি হলো অগ্ন্যাশয়। অগ্ন্যাশয় বহিঃক্ষরা গ্রন্থি হিসেবে বিভিন্ন প্রকার খাদ্য পরিপাককারী এনজাইম যেমন- ট্রিপসিন, লাইপেজ, অ্যামাইলেজ ইত্যাদি নিঃসরণ করে। আবার অন্তঃক্ষরা গ্রন্থি হিসেবে বিভিন্ন ধরনের হরমোন যেমন- ইনসুলিন, গ্লুকাগন ইত্যাদি নিঃসরণ করে।"
        },
        {
          "label": "গ",
          "question": "ফারহানের প্রতিদিনের গ্রহণকৃত খাদ্যশক্তির পরিমাণ নির্ণয় করো।",
          "explanation": "খাদ্য উপাদানের খাদ্য ক্যালরি অনুযায়ী, ১ গ্রাম শর্করা, আমিষ ও চর্বি থেকে যথাক্রমে ৪, ৪ ও ৯ খাদ্য ক্যালরি পাওয়া যায়। উদ্দীপক অনুসারে, ফারহান প্রতিদিন ৩৮৫ গ্রাম শর্করা, ১২০.৫ গ্রাম আমিষ এবং ১৫ গ্রাম চর্বি গ্রহণ করে। ফারহানের প্রতিদিনের গ্রহণকৃত খাদ্যশক্তির পরিমাণ হলো- ৩৮৫ গ্রাম শর্করা থেকে প্রাপ্ত শক্তি, ৩৮৫০৪ = ১৫৪০ কিলোক্যালরি ১২০.৫ গ্রাম আমিষ থেকে প্রাপ্ত শক্তি, ১২০.৫×৪ = ৪৮২ কিলোক্যালরি ১৫ গ্রাম চর্বি থেকে প্রাপ্ত শক্তি, ১৫ × ৯ = ১৩৫ কিলোক্যালরি মোট = (১৫৪০ + ৪৮২ + ১৩৫) = ২১৫৭ খাদ্যক্যালরি বা কিলোক্যালরি সুতরাং, ফারহানের প্রতিদিনের গ্রহণকৃত খাদ্যশক্তির পরিমাণ ২১৫৭ কিলোক্যালরি।"
        },
        {
          "label": "ঘ",
          "question": "ফারহানের গ্রহণকৃত খাদ্য এবং তার প্রয়োজনীয় শক্তির মধ্যে সামঞ্জস্যতা বিশ্লেষণ করো।",
          "explanation": "'গ' হতে প্রাপ্ত, ফারহানের প্রতিদিনের গ্রহণকৃত খাদ্যশক্তির পরিমাণ ২১৫৭ কিলোক্যালরি। উদ্দীপক অনুসারে, ফারহানের বয়স = ১৭ বছর উচ্চতা = ১৫১ সে.মি. এবং ওজন = ৪৮ কেজি আমরা জানি, ছেলেদের বিএমআর = ৬৬+ (১৩.৭× ওজন কেজি) + (৫ × উচ্চতা সে.মি) – (৬.৮০ বয়স বছর) ∴ \\therefore ∴ ফারহানের বিএমআর = ৬৬ + (১৩.৭ × ৪৮) + (৫ × ১৫১) – (৬.৮ × ১৭) ক্যালরি = ১৪৭৮.৬ – ১১৫.৬ ক্যালরি = ১৩৬৩ ক্যালরি যেহেতু ফারহান খুব পরিশ্রমী, সেহেতু ফারহানের প্রয়োজনীয় শক্তির পরিমাণ = (১৩৬৩ × ১.৯) কিলোক্যালরি = ২৫৮৯.৭ কিলোক্যালরি ফারহানের প্রয়োজনীয় শক্তির চাহিদা ২৫৮৯.৭ কিলোক্যালরি অথচ তার প্রতিদিনের গ্রহণকৃত খাদ্যশক্তির পরিমাণ ২১৫৭ কিলোক্যালরি। অর্থাৎ ফারহানকে প্রতিদিন (২৫৮৯.৭ – ২১৫৭) = ৪৩২.৭ কিলোক্যালরি খাবার বেশি গ্রহণ করতে হবে। সুতরাং ফারহানের গ্রহণকৃত খাদ্য এবং তার প্রয়োজনীয় শক্তির মধ্যে সামঞ্জস্য নেই। তাকে আরো ৪৩২.৭ কিলোক্যালরি খাবার বেশি গ্রহণ করতে হবে।"
        }
      ]
    },
    {
      "number": "3",
      "uddipok": "A জীব = Homo sapiens B জীব = Artocarpus heterophyllus C জীব = Penicillium notatum",
      "tag": "RB 23",
      "sub_questions": [
        {
          "label": "ক",
          "question": "বিবর্তনবিদ্যা কাকে বলে?",
          "explanation": "জীববিজ্ঞানের যে শাখায় পৃথিবীতে প্রাণের বিকাশ, জীবের বিবর্তন এবং ক্রমবিকাশের তথ্যসমূহ নিয়ে আলোচনা করা হয় তাকে বিবর্তনবিদ্যা বলে।"
        },
        {
          "label": "খ",
          "question": "বৈজ্ঞানিক নামকরণ কী? ব্যাখ্যা করো।",
          "explanation": "দুটি পদ অর্থাৎ গণ ও প্রজাতি নিয়ে আন্তর্জাতিকভাবে স্বীকৃত দ্বিপদ নামকরণই হলো জীবের বৈজ্ঞানিক নামকরণ। এক্ষেত্রে প্রথম অংশটি জীবের গণ নাম ও দ্বিতীয় অংশটি প্রজাতির নাম হয়। জীবের এ নামকরণের ক্ষেত্রে ICBN ও ICZN এর স্বীকৃত নিয়ম অনুসরণ করা হয় যাতে করে সারা বিশ্বে একই নামে জীবটি পরিচিতি পায়।"
        },
        {
          "label": "গ",
          "question": "A জীবটির বৈজ্ঞানিক শ্রেণিবিন্যাস লেখো।",
          "explanation": "উদ্দীপকে উল্লিখিত A জীবটি হলো Homo sapiens অর্থাৎ মানুষ। মানুষের বৈজ্ঞানিক শ্রেণিবিন্যাস নিচে দেওয়া হলো- রাজ্য: Animalia; কারণ, সুকেন্দ্রিক কোষবিশিষ্ট, বহুকোষী, পরভোজী এবং জটিল টিস্যুতন্ত্র আছে। পর্ব : Chordata; কারণ, সেন্ডশ জীবনের কোনো এক পর্যায়ে নটোকর্ড থাকে। শ্রেণি: Mammalia; কারণ, বাচ্চাকে বুকের দুধ খাওয়ায় এবং লোম/চুল আছে। বর্গ: Primate; কারণ, যাই আঁকড়ে ধরার উপযোগী হাত এবং ঘ্রাণ অপেক্ষা দৃষ্টিশক্তি বেশি উন্নত গোত্র: Hominidae; কারণ, শিম্পাঞ্জি, গরিলা, বানর প্রভৃতির সাথে সাদৃশ্য আছে। গণ: Homo ; কারণ, দেহের অনুপাতে মস্তিষ্ক সবচেয়ে বড় এবং খাড়াভাবে দুই পায়ে হাঁটতে পারে। প্রজাতি: Homo sapiens ; কারণ, চওড়া এবং খাড়া কপাল, খুলির হাড় Homo গণের অন্য প্রজাতির তুলনায় পাতলা এবং বুদ্ধিবৃত্তিকভাবে উন্নত।"
        },
        {
          "label": "ঘ",
          "question": "B ও C জীব দুইটির মধ্যে কোনটি উন্নত? যুক্তিসহকারে মতামত দাও।",
          "explanation": "উদ্দীপকের B জীবটি হলো Artocarpus heterophyllus (কাঁঠাল গাছের বৈজ্ঞানিক নাম), যা প্লান্টি রাজ্যের এবং C জীবটি হলো Penicillium notatum নামক ছত্রাক, যা ফানজাই রাজ্যের অন্তর্ভুক্ত জীব। রাজ্য দুটির মধ্যে প্লান্টি রাজ্যটি, ফানজাই রাজ্য থেকে উন্নত। ফানজাই রাজ্যের জীবসমূহ স্থলজ, মৃতজীবী বা পরজীবী। এদের দেহ মাইসেলিয়াম দিয়ে গঠিত। এদের কোষে নিউক্লিয়াস সুগঠিত। কোষপ্রাচীর কাইটিন নির্মিত। এদের দেহে ক্লোরোপ্লাস্ট অনুপস্থিত। এরা শোষণ পদ্ধতিতে খাদ্য গ্রহণ করে এবং হ্যাপ্লয়েড স্পোরের মাধ্যমে এদের বংশবৃদ্ধি ঘটে। অপরদিকে, প্লান্টি রাজ্যের জীবসমূহ প্রকৃত নিউক্লিয়াসযুক্ত। এদের দেহে উন্নত টিস্যুতন্ত্র বিদ্যমান। এরা সপুষ্পক। সালোকসংশ্লেষণের মাধ্যমে খাদ্য প্রস্তুত করে। যৌন জননের মাধ্যমে এদের বংশবিস্তার ঘটে। এদের ভূণ সৃষ্টি হয় এবং তা থেকে ডিপ্লয়েড পর্যায় শুরু হয়। রাজ্যদ্বয়ের বৈশিষ্ট্য পর্যালোচনায় দেখা যায়, প্লান্টি রাজ্যের বৈশিষ্ট্যগুলো ফানজাই রাজ্যের বৈশিষ্ট্য অপেক্ষা উন্নত তাই বলা যায়, B জীবটি অর্থাৎ Artocarpus heterophyllus , C জীব অর্থাৎ, Penicillium notatum থেকে উন্নত।"
        }
      ]
    },
    {
      "number": "4",
      "uddipok": "সড়ক দুর্ঘটনায় আহত মুরাদের অতিরিক্ত রক্তক্ষরণের ফলে তার দেহের পাম্প যন্ত্রটির কাজে সমস্যা দেখা দেয়। জীবন বাঁচানোর জন্য মুরাদের দুই বন্ধু তুহিন ও শাফিন তাকে রক্ত দিতে চাইলে ডাক্তার মুরাদসহ তিনজনের রক্তের গ্রুপ পরীক্ষা করে দেখলেন, মুরাদের রক্তের গ্রুপ B+, তুহিনের A+ এবং শাফিনের O+।",
      "tag": "RB 23",
      "sub_questions": [
        {
          "label": "ক",
          "question": "আপেক্ষিক আর্দ্রতা কাকে বলে?",
          "explanation": "বায়ুতে জলীয়বাষ্পের পরিমাণ ও বায়ুর জলীয়বাষ্প ধারণক্ষমতার আনুপাতিক হারকে আপেক্ষিক আর্দ্রতা বলে।"
        },
        {
          "label": "খ",
          "question": "কোষপ্রাচীর পানি শুষে স্ফীত হয় কেন? ব্যাখ্যা করো।",
          "explanation": "কলয়েড জাতীয় শুষ্ক বা আংশিক শুষ্ক পদার্থ ইমবাইবিশন প্রক্রিয়ায় তরল পদার্থ শোষণ করে। কোষপ্রাচীর কলয়েডধর্মী হওয়ায় এটি তরল পদার্থের সংস্পর্শে এলে ইমবাইবিশন প্রক্রিয়ায় তা শুষে নিতে শুরু করে। ফলে কোষপ্রাচীর পানির সংস্পর্শে এলে তা শুষে নিয়ে স্ফীত হয়ে ওঠে।"
        },
        {
          "label": "গ",
          "question": "উদ্দীপকে উল্লিখিত অঙ্গটির গঠন বর্ণনা করো।",
          "explanation": "উদ্দীপকে উল্লিখিত পাম্প যন্ত্রটি হলো হৃৎপিণ্ড। নিচে হৃৎপিণ্ডের গঠন বর্ণনা করা হলো- হৃৎপিণ্ড দুই ফুসফুসের মাঝে অবস্থিত একটি ত্রিকোণাকার ফাঁপা অঙ্গ। হৃৎপিণ্ড হৃদপেশি নামক একটি বিশেষ ধরনের অনৈচ্ছিক পেশি দ্বারা গঠিত। এটি পেরিকার্ডিয়াম নামক পাতলা পর্দা দ্বারা আবৃত থাকে। এর প্রাচীরে তিনটি স্তর রয়েছে- বহিঃস্তর বা এপিকার্ডিয়াম, মধ্যস্তর বা মায়োকার্ডিয়াম এবং অন্তঃস্তর বা এন্ডোকার্ডিয়াম। হৃৎপিণ্ডের ভেতরে চারটি প্রকোষ্ঠ রয়েছে দুটি অলিন্দ-ডান ও বাম অলিন্দ এবং দুটি নিলয়- ডান ও বাম নিলয়। এরা পরস্পর যথাক্রমে আন্তঃঅলিন্দ ও আন্তঃনিলয়' পর্দা দ্বারা পৃথক থাকে। ডান অলিন্দ ও নিলয়ের ছিদ্রপথে ট্রাইকাসপিড কপাটিকা এবং রাম অলিন্দ ও নিলয়ের ছিদ্রপথে বাইকাসপিড কপাটিকা থাকে এবং মহাধমনি ও ফুসফুসীয় ধমনির মুখে অর্ধচন্দ্রাকার কপাটিকা থাকে। এরা রক্তের বিপরীতমুখী প্রবাহকে প্রতিরোধ করে।"
        },
        {
          "label": "ঘ",
          "question": "তুহিন ও শাফিন উভয়ের রক্তই কী মুরাদ গ্রহণ করতে পারবে? যুক্তিসহ মতামত বিশ্লেষণ করো।",
          "explanation": "উদ্দীপক অনুযায়ী মুরাদের রক্তের গ্রুপ B + ^+ + , তুহিনের A + ^+ + এবং শাফিনের O + ^+ + । দুর্ঘটনায় অতিরিক্ত রক্তক্ষরণের ফলে মুরাদকে রক্ত দেওয়া জরুরী হয়ে পড়ে। মুরাদকে তুহিন রক্ত দিতে পারবে না। কারণ A গ্রুপের রক্তে A অ্যান্টিজেন এবং ৮ অ্যান্টিবডি থাকে। আবার B গ্রুপের রক্তে B অ্যান্টিজেন এবং a অ্যান্টিবডি থাকে। অ্যান্টিবডি তার সাথে অসামঞ্জস্যপূর্ণ অ্যান্টিজেন যে কোনো গ্রুপের রক্তকে জমিয়ে দেয়। তাই তুহিন যদি মুরাদকে A + ^+ + গ্রুপের রক্ত দেয় তবে মুরাদের B + ^+ + গ্রুপের রক্তের অ্যান্টিবডি ও তুহিনের রক্তের অ্যান্টিজেনের মধ্যে অসামঞ্জস্যতা দেখা দিবে। এতে মুরাদের শরীরে রক্ত জমাট বেঁধে যাবে। তবে শাফিন O + ^+ + গ্রুপের রক্তধারী হওয়ায় শাফিন মুরাদকে রক্ত দিতে পারবে। কারণ O গ্রুপের রক্তে কোনো এন্টিজেন থাকে না, ফলে O + ^+ + গ্রুপের রক্ত অন্য কোনো রক্তকেই জমিয়ে দেয় না। ফলে সকলে তা গ্রহণ করতে পারে। তাই আমরা বলতে পারি, অ্যান্টিজেন ও অ্যান্টিবডির মধ্যে অসামঞ্জস্যতার ফলে যে জটিলতা হয় তার জন্য তুহিনের রক্ত মুরাদ গ্রহণ করতে না পারলেও সে শাফিনের রক্ত গ্রহণ করতে পারবে।"
        }
      ]
    },
    {
      "number": "5",
      "uddipok": "",
      "tag": "RB 23",
      "sub_questions": [
        {
          "label": "ক",
          "question": "নিউক্লিওটাইড কাকে বলে?",
          "explanation": "এক অণু পাঁচ কার্বন বিশিষ্ট শর্করা, এক অণু নাইট্রোজেনঘটিত বেস এবং এক অণু অজৈব ফসফেট যুক্ত হয়ে যে অণু তৈরি হয় তাকে নিউক্লিওটাইড বলে।"
        },
        {
          "label": "খ",
          "question": "কীভাবে ADP সৃষ্টি হয়? ব্যাখ্যা করো।",
          "explanation": "জীবদেহে শক্তির প্রয়োজন হলে ATP (Adenosine triphosphate) এর তৃতীয় ফসফেট বন্ধনী ভেঙ্গে শক্তি নির্গত হয়। ATP থেকে একটি ফসফেট নির্গত হয়ে গেলে দুটি ফসফেট বন্ধনী বাকি থাকায় ADP (Adenosine diphosphate) সৃষ্টি হয়। A T P ⟶ A D P + P i \\mathrm{ATP} \\longrightarrow \\mathrm{ADP}+\\mathrm{Pi} ATP ⟶ ADP + Pi"
        },
        {
          "label": "গ",
          "question": "B প্রক্রিয়ায় ATP উৎপন্ন হওয়ার প্রবাহচিত্র আঁক।",
          "explanation": "উদ্দীপকে B প্রক্রিয়া দ্বারা সবাত শ্বসন প্রক্রিয়াকে বোঝানো হয়েছে। সবাত শ্বসন প্রক্রিয়ায় শ্বসনিক বস্তু জারিত হয়ে শক্তি (ATP) উৎপন্ন হয়। নিচে শ্বসন প্রক্রিয়ায় 'ATP উৎপন্ন হওয়ার প্রবাহচিত্র অঙ্কন করা হলো-"
        },
        {
          "label": "ঘ",
          "question": "জীবজগতে A প্রক্রিয়ার প্রভাব বিশ্লেষণ করো।",
          "explanation": "উদ্দীপকে A প্রক্রিয়া দ্বারা সালোকসংশ্লেষণ প্রক্রিয়াকে বোঝানো হয়েছে। জীবজগতের জন্য সালোকসংশ্লেষণ প্রক্রিয়া অপরিহার্য। নিচে জীবজগতে প্রক্রিয়াটির প্রভাব বিশ্লেষণ করা হলো- প্রকৃতিতে একমাত্র সবুজ উদ্ভিদই সালোকসংশ্লেষণ প্রক্রিয়ায় খাদ্য তৈরি করতে পারে। কোনো প্রাণীই তার নিজের খাদ্য নিজে তৈরি করতে পারে না। তাই খাদ্যের জন্য সমগ্র প্রাণিকুলকে সম্পূর্ণভাবেই সবুজ উদ্ভিদের ওপর নির্ভর করতে হয়। কাজেই বলা যায়, পৃথিবীর সকল উদ্ভিদ ও প্রাণীর খাদ্য তৈরি হয় সালোকসংশ্লেষণের মাধ্যমে। উক্ত প্রক্রিয়াটি না ঘটলে সমস্ত জীবজগতই খাদ্যাভাবে মারা যাবে। আবার, পরিবেশের ভারসাম্য রক্ষায়, বিশেষ করে O₂ ও CO₂ এর সঠিক অনুপাত রক্ষায়ও সালোকসংশ্লেষণ প্রক্রিয়া এক বিশেষ ভূমিকা পালন করে থাকে। সকল জীব শ্বসন প্রক্রিয়ায় O₂ গ্রহণ করে এবং CO₂ ত্যাগ করে। কেবলমাত্র শ্বসন প্রক্রিয়া চলতে থাকলে বায়ুমণ্ডলে O₂ গ্যাসের স্বল্পতা এবং CO₂ গ্যাসের আধিক্য দেখা দিত। কিন্তু, সবুজ উদ্ভিদ সালোকসংশ্লেষণ প্রক্রিয়ায় CO₂ গ্রহণ করে এবং O₂ ত্যাগ করে বলে এখনও বায়ুমণ্ডলে O₂ ও CO₂ গ্যাসের ভারসাম্য বজায় রয়েছে, বেঁচে রয়েছে জীবকুল। পরিবেশের ভারসাম্য নষ্ট হলে তা হবে জীবজগতের জন্য হুমকিস্বরূপ। তাই বলা যায়, সালোকসংশ্লেষণ প্রক্রিয়াটি শুধু উদ্ভিদদেহে সম্পন্ন হলেও সকল জীবের জন্য প্রক্রিয়াটির গুরুত্ব অপরিসীম। এ প্রক্রিয়া সংঘটিত না হলে জীবজগতের উপর বিরূপ প্রভাব পড়বে।"
        }
      ]
    },
    {
      "number": "6",
      "uddipok": "",
      "tag": "RB 23",
      "sub_questions": [
        {
          "label": "ক",
          "question": "রেনাল টিউব্যুল কাকে বলে?",
          "explanation": "বৃক্কের বোম্যান্স ক্যাপসুলের অঙ্কীয়দেশ থেকে সংগ্রাহী নালি পর্যন্ত বিস্তৃত চওড়া নালিকাটিকে রেনাল টিউব্যুল বলে।"
        },
        {
          "label": "খ",
          "question": "যোগ্যতমরা টিকে থাকে কেন? ব্যাখ্যা করো।",
          "explanation": "একটি পরিবেশে একই জীবকে টিকে থাকতে হলে তাকে অবশ্যই সে পরিবেশের সাথে অভিযোজিত হতে হবে। প্রতিকূল পরিবেশ জীবের স্বাভাবিক জীবনযাত্রা ব্যাহত করে। জীবকে তার অস্তিত্ব বজায় রাখার জন্য প্রতিকূল পরিবেশের সাথে সংগ্রাম করতে হয়। যে প্রাণীগুলো এই পরিবেশে টিকে থাকতে পারে, তারা বেঁচে থাকে এবং অন্যরা বিলুপ্ত হয়ে যায়। যেমন: উত্তর এবং মধ্য আমেরিকার কোয়েল পাখি প্রচণ্ড ঠান্ডা ও তুষারপাত পরিবেশে অভিযোজিত হতে না পারায় তারা বিলুপ্ত হয়ে গেছে। আবার মরুজ উদ্ভিদ বেঁচে থাকার তাগিদে পানি সংরক্ষণ কৌশল শিখে নিয়েছে এবং এরাই আগামীতে টিকে থাকবে। কারণ তারা এ পরিবেশের জন্য যোগ্যতা অর্জন করতে পেরেছে।"
        },
        {
          "label": "গ",
          "question": "A এর গঠন বর্ণনা করো।",
          "explanation": "উদ্দীপকে A দ্বারা বৃক্ককে নির্দেশ করা হয়েছে যা দেহের বিশোধন অঙ্গ হিসেবে পরিচিত। নিচে বৃক্কের গঠন বর্ণনা করা হলো- বৃক্কের আকৃতি শিমবিচির মতো এবং রং লালচে হয়। বৃক্কের বাইরের দিক উত্তল ও ভেতরের দিক অবতল। অবতল অংশের ভাজকে হাইলাস বলে। হাইলাসে অবস্থিত গহ্বরকে পেলভিস বলে। পেলভিস থেকে দু'টি ইউরেটার বের হয়ে মূত্রাশয়ে প্রবেশ করে। হাইলাসের ভেতর থেকে ইউরেটার ও রেনাল শিরা বের হয় এবং রেনাল ধমনি বৃক্কে প্রবেশ করে। বৃক্ক ক্যাপসুল নামক এক ধরনের তন্তুময় আবরণ দিয়ে বেষ্টিত থাকে। ক্যাপসুল সংলগ্ন অংশ হলো কর্টেক্স ও ভেতরের অংশ মেডুলা। সাধারণত মেডুলায় ৮-১২টি রেনাল পিরামিড থাকে। এদের অগ্রভাগ প্রসারিত হয়ে রেনাল প্যাপিলা গঠন করে। এসব প্যাপিলা সরাসরি পেলভিসে উন্মুক্ত হয়। প্রতিটি বৃক্কে বিশেষ এক ধরনের নালিকা থাকে যাকে ইউরিনিফেরাস নালিকা বলে। প্রতিটি ইউরিনিফেরাস নালিকা নেফ্রন ও সংগ্রাহী নালিকা এ দু'টি প্রধান অংশে বিভক্ত।"
        },
        {
          "label": "ঘ",
          "question": "নাইট্রোজেন ঘটিত বর্জ্য অপসারণে উদ্দীপকের অঙ্গটির ভূমিকা মূল্যায়ন করো।",
          "explanation": "উদ্দীপকে উল্লিখিত অঙ্গটি হলো মানবদেহের রেচন অঙ্গ বৃক্ক। রেচন মানবদেহের একটি জৈবিক প্রক্রিয়া, যার মাধ্যমে দেহে বিপাক প্রক্রিয়ায় উৎপন্ন নাইট্রোজেন ঘটিত বর্জ্য পদার্থগুলো নিষ্কাশিত হয়। বৃদ্ধ, ইউরেটার, মূত্রথলি এবং মূত্রনালি রেচনতন্ত্র গঠন করে। রেচনতন্ত্র দেহ থেকে অপ্রয়োজনীয় ও ক্ষতিকর নাইট্রোজেনঘটিত বর্জ্য পদার্থ নিষ্কাশন করে। রেচন পদার্থসহ রক্ত রেনাল ধমনির মাধ্যমে সংবহিত হয়ে রেনাল অ্যাফারেন্ট আর্টারিওল দিয়ে গ্লোমেরুলাসে প্রবেশ করে। বিশেষ প্রক্রিয়ায় রক্তের রক্তকণিকা ও প্লাজমা ছাড়া বাকি অংশ পরিস্তুত হয়ে রেনাল ক্যাপসুল গহ্বরে পতিত হয়। সেখান থেকে পতিত তরল নেফ্রনের বিভিন্ন নালিকাতে প্রবাহিত হয়। বৃক্কস্থিত নেফ্রন একটি জটিল প্রক্রিয়ার মাধ্যমে ক্রমাগতভাবে মূত্র উৎপন্ন করে। এ সময় দেহের প্রয়োজনীয় উপাদান ফিলট্রেট থেকে পুনঃশোষিত হয়। উৎপন্ন মূত্র সৎগ্রাহী নালিকার মাধ্যমে বৃক্কের পেলভিসে পৌঁছায়। পেলভিস থেকে মূত্র ইউরেটারের ফানেল আকৃতির প্রশস্ত অংশ বেয়ে ইউরেটারে প্রবেশ করে। ইউরেটার থেকে মূত্র মূত্রথলিতে আসে এবং সাময়িকভাবে জমা থাকে। মূত্রথলি মূত্র দ্বারা পরিপূর্ণ হলে মূত্রত্যাগের ইচ্ছা জাগে এবং মূত্রথলির নিচের দিকে অবস্থিত ছিদ্রপথে দেহের বাইরে বেরিয়ে আসে। এভাবে বৃক্ক মানবদেহ থেকে ক্ষতিকর নাইট্রোজেনঘটিত বর্জ্য পদার্থ অপসারণ করে। উপরিউক্ত বর্ণনা থেকে বলা যায় যে, উদ্দীপকের অঙ্গ বা বৃক্ক মানবদেহ থেকে ক্ষতিকর নাইট্রোজেনঘটিত বর্জ্য পদার্থ অপসারণে গুরুত্বপূর্ণ ভূমিকা পালন করে।"
        }
      ]
    },
    {
      "number": "7",
      "uddipok": "নিষেকের পর ধারাবাহিক পরিবর্তনের মাধ্যমে ভ্রূণ গঠিত হয়। এ সময় একটি অস্থায়ী অঙ্গ ভ্রূণ ও মায়ের মধ্যে সম্পর্ক স্থাপন করে।",
      "tag": "RB 23",
      "sub_questions": [
        {
          "label": "ক",
          "question": "হরমোন কাকে বলে?",
          "explanation": "মানবদেহ ও বিভিন্ন প্রাণীর দেহ থেকে নিঃসৃত রস যা দেহের বিভিন্ন শারীরবৃত্তীয় কাজ নিয়ন্ত্রণ করে তাকে হরমোন বলে।"
        },
        {
          "label": "খ",
          "question": "কোন প্রকারের পরাগায়নে নতুন বৈচিত্র্য সৃষ্টি হয়? ব্যাখ্যা করো।",
          "explanation": "পর-পরাগায়নে একই প্রজাতির দুটি ভিন্ন উদ্ভিদের ফুলের মধ্যে পরাগ সংযোগ ঘটে। এক্ষেত্রে দুটি ভিন্ন গুণসম্পন্ন উদ্ভিদের মধ্যে পরাগায়ন ঘটে বলে যে বীজ উৎপন্ন হয় তা নতুন গুণসম্পন্ন হয়। এ বীজ থেকে সৃষ্ট উদ্ভিদও তাই নতুন গুণসম্পন্ন হয়। এ কারণেই পর- পরাগায়নের ফলে নতুন বৈচিত্র্যের সৃষ্টি হয়।"
        },
        {
          "label": "গ",
          "question": "উদ্দীপকে উল্লিখিত প্রক্রিয়ার ধারাবাহিক পরিবর্তন বর্ণনা করো।",
          "explanation": "নিম্নের অনুরূপ : উদ্দীপকের চিত্র: M তে নিষেক প্রক্রিয়া দেখানো হয়েছে। একটি শুক্রাণু ও একটি ডিম্বাণু মিলিত হয়ে জাইগোটের সৃষ্টি করে, যা পরবর্তীতে পরিবর্তন ও পরিবর্ধনের মাধ্যমে চিত্র: N বা পূর্ণাঙ্গ ফিটাস এ পরিণত হয়। নিচে এর ধাপসমূহ বিশ্লেষণ করা হলো- নিষেকের পর যে ডিপ্লয়েড জাইগোট কোষ সৃষ্টি হয় তা ৩৬ ঘন্টা পর প্রথমে বিভাজিত হয়ে দুই কোষ বিশিষ্ট গঠন সৃষ্টি করে। পরবর্তীতে ৭১ ঘন্টা পর একটি বলের মতো গঠন তৈরি করে একে ব্লাস্টুলা বলে। চার সপ্তাহ পরে এগুলো ভ্রূণে রূপ নেয় এবং প্রায় পাঁচ সপ্তাহ পরে ভূণের বৃদ্ধি চলতে থাকে এবং হাত ও পায়ের গঠন শুরু হয়। প্রায় ৮ সপ্তাহ পরে ভ্রূণের কিছু বিকাশ ঘটে এবং অঙ্গগুলো ছোট আকারে থাকে। ভূণের এ অবস্থাকে ফিটাস বলে। ২৮ সপ্তাহ পরে ফিটাস পূর্ণাঙ্গতা প্রাপ্ত হয়। এরপর ৩৮ সপ্তাহ পরে পূর্ণাঙ্গ ফিটাস ভূমিষ্ট হওয়ার উপযুক্ত হয়।"
        },
        {
          "label": "ঘ",
          "question": "ভূণের বৃদ্ধি ও সুষ্ঠু বিকাশে উল্লিখিত অঙ্গের গুরুত্ব বিশ্লেষণ করো।",
          "explanation": "উদ্দীপকে উল্লিখিত অস্থায়ী অঙ্গটি হলো অমরা, যা গর্ভাবস্থায় ভূণ ও মায়ের মধ্যে সম্পর্ক স্থাপন করে। নিচে ভ্রূণের বৃদ্ধি ও সুষ্ঠু বিকাশে এর গুরুত্ব বিশ্লেষণ করা হলো- ক্রমবর্ধনশীল ভ্রূণের কিছু কোষ এবং মাতৃ জরায়ুর অন্তঃস্তরের কিছু কোষ মিলিত হয়ে ডিম্বাকার ও রক্তনালি সমৃদ্ধ অমরা গঠন করে। অমরার সাহায্যে ভূণ জরায়ুর গাত্রে সংস্থাপিত হয়। এতে ভ্রূণের কোনো ক্ষতি হয় না। ভ্রূণের বৃদ্ধির জন্য প্রয়োজনীয় শর্করা, আমিষ, স্নেহ, পানি ও খনিজ লবণ ইত্যাদি অমরার মাধ্যমে মায়ের রক্ত থেকে ভ্রূণের রক্তে পৌঁছে। অমরা অনেকটা ফুসফুসের মতো কাজ করে। অমরার মাধ্যমে মায়ের রক্ত থেকে অক্সিজেন গ্রহণ এবং ভ্রূণ থেকে কার্বন ডাইঅক্সাইড বিনিময় ঘটে। অমরা বৃক্কের মতো কাজ করে। এটি বিপাকের ফলে ভ্রূণের দেহে সৃষ্ট বর্জ্য অপসারণ করে থাকে। অমরা থেকে উৎপন্ন হরমোনও ভ্রূণের নানাবিধ কাজে লাগে। সর্বোপরি অমরার মাধ্যমে মাতৃদেহ ও ভ্রূণের মধ্যে এমন সম্পর্ক স্থাপিত হয় যে, সকল পদার্থ মাতৃদেহ ও-ভ্রূণে আদান- প্রদান ঘটে। পূর্ণাঙ্গ ভূণের প্রসবের সাথে সাথে অমরাও দেহের বাইরে নিষ্ক্রান্ত হয়। এভাবে, অমরা ভূণের বৃদ্ধি ও বিকাশে ভূমিকা পালন করে।"
        }
      ]
    },
    {
      "number": "8",
      "uddipok": "দৃশ্যকল্প-১: বর্তমানে বাংলাদেশে শকুন একটি বিলুপ্তপ্রায় প্রাণী। প্রজাতির অস্তিত্ব রক্ষায় শকুন প্রতিনিয়ত সংগ্রাম করে যাচ্ছে। দৃশ্যকল্প-২ : ব্যাঙের একটি প্রজাতি Xenopus tropicalis এর সম্পূর্ণ ক্রোমোজোম সেট বিশেষ প্রক্রিয়ায় দ্বিগুণ হয়ে Xenopus laevis নামক নতুন প্রজাতির উৎপত্তি ঘটেছে।",
      "tag": "RB 23",
      "sub_questions": [
        {
          "label": "ক",
          "question": "মিউটেশন কাকে বলে?",
          "explanation": "কালের পরিক্রমায় জীবের জিনগত পরিবর্তন হয়ে নতুন বৈশিষ্ট্যের সৃষ্টি হওয়ার প্রক্রিয়াকে মিউটেশন বলে।"
        },
        {
          "label": "খ",
          "question": "'বংশগতির ভৌতভিত্তি' ব্যাখ্যা করো।",
          "explanation": "ক্রোমোজোমকে বংশগতির ভৌত ভিত্তি বলে। কারণ ক্রোমোজোমের কাজ হলো মাতা-পিতা হতে জিন সন্তান-সন্ততিতে বহন করে নিয়ে যাওয়া। মানুষের চোখের রং, চুলের প্রকৃতি, চামড়ার গঠন ইত্যাদি বৈশিষ্ট্য ক্রোমোজোম কর্তৃক বাহিত হয়ে বংশগতির ধারা অক্ষুণ্ণ রাখে।"
        },
        {
          "label": "গ",
          "question": "দৃশ্যকল্প-১ এর আলোকে সংগ্রামগুলোর বর্ণনা দাও।",
          "explanation": "দৃশ্যকল্প-১ এ বিলুপ্তপ্রায় প্রাণী শকুন সম্পর্কে বলা হয়েছে। বিলুপ্তির হাত থেকে রক্ষার জন্য শকুন প্রতিনিয়ত সংগ্রাম করে যাচ্ছে যা ডারউইনের বিবর্তনবাদ তত্ত্বের 'অস্তিত্বের জন্য সংগ্রাম' কে নির্দেশ করে। জীব জ্যামিতিক ও গাণিতিক হারে সংখ্যাবৃদ্ধি ঘটায় এবং খাদ্য ও বাসস্থান সীমিত থাকায় জীবকে বেঁচে থাকার জন্য কঠিন প্রতিযোগিতার সম্মুখীন হতে হয়। ডারউইন এ ধরনের সংগ্রামকে 'অস্তিত্বের জন্য সংগ্রাম' বলে অভিহিত করেন। ডারউইন লক্ষ করেন যে, জীবনে তিনটি পর্যায়ে এই সংগ্রাম করতে হয়। সেগুলো হচ্ছে- (i) আন্তঃপ্রজাতিক সংগ্রাম: উদাহরণস্বরূপ বলা যায়, ব্যাঙ কীটপতঙ্গ খায়, অন্যদিকে সাপ ব্যাঙদের খায়। আবার, ময়ূর সাপ এবং ব্যাঙ দুটোকেই খায়- এভাবে নিতান্ত জৈবিক কারণেই বিভিন্ন প্রজাতির মধ্যে খাদ্য-খাদক সম্পর্কের একটি নিষ্ঠুর জীবন সংগ্রাম গড়ে ওঠে। (ii) অন্তঃপ্রজাতিক সংগ্রাম: একই প্রজাতির বিভিন্ন সদস্যদের খাদ্য এবং বাসস্থান একই রকমের হওয়ায় এদের সদস্য সংখ্যা বৃদ্ধি পেলে এরা নিজেদের মধ্যেই বেঁচে থাকার প্রতিযোগিতা শুরু করে। উদাহরণ হিসেবে বলা যায় যে, একটি দ্বীপে তৃণভোজী প্রাণীর সংখ্যা বেড়ে গেলে খাদ্য এবং বাসস্থান সীমিত থাকায় তারা নিজেরাই নিজেদের মধ্যে সংগ্রাম শুরু করে। সবল প্রাণীগুলো দুর্বল প্রাণীদের প্রতিহত করে গ্রাসাচ্ছাদন করে। ফলে দুর্বল প্রাণীগুলো কিছুদিনের মধ্যেই অনাহারে মারা পড়ে। (iii) পরিবেশের সঙ্গে সংগ্রাম: বন্যা, খরা, ঝড়-ঝঞ্ঝা, বালিঝড়, ভূমিকম্পন, অগ্ন্যুৎপাত- এ ধরনের প্রতিকূল পরিবেশ জীবের স্বাভাবিক জীবনযাত্রা ব্যাহত করে। সুতরাং জীবকে জীবকে তার অস্তিত্ব বজায় রাখার জন্য প্রতিনিয়ত এসব প্রতিকূল পরিবেশের সঙ্গে সংগ্রাম করতে হয়। যে প্রাণীগুলো এই পরিবেশে টিকে থাকতে পারে তারা বেঁচে থাকে, অন্যরা বিলুপ্ত হয়ে যায়। উদাহরণস্বরূপ বলা যায় যে, উত্তর এবং মধ্য আমেরিকার কোয়েল পাখি প্রচণ্ড ঠান্ডা ও তুষারপাতের ফলে বিলুপ্ত হয়ে গেছে।"
        },
        {
          "label": "ঘ",
          "question": "প্রজাতির উৎপত্তি ও টিকে থাকার ক্ষেত্রে দৃশ্যকল্প-২ এর প্রক্রিয়াটির গুরুত্ব বিশ্লেষণ করো।",
          "explanation": "উদ্দীপকের দৃশ্যকল্প-২ এ ব্যাঙের একটি প্রজাতি Xenopus tropicalis এর সম্পূর্ণ ক্রোমোজোম সেট একটি বিশেষ প্রক্রিয়ায় দ্বিগুণ হয়ে Xenopus laevis নামক একটি নতুন প্রজাতির উৎপত্তি ঘটার কথা উল্লেখ করা হয়েছে। এই প্রক্রিয়াটি এক ধরনের মিউটেশন বা জীনগত বৈচিত্র্যের উদাহরণ, যা বিবর্তনের ধারণার একটি সাধারণ সত্য। বাস্তবে মাঝে মাঝে হঠাৎ করে ক্রোমোজোমের সংখ্যা বেড়ে গিয়ে নতুন প্রজাতির উদ্ভব ঘটতে পারে। যেমন: দৃশ্যকল্প-২ এ ব্যাঙের প্রজাতি Xenopus tropicalis -এর সম্পূর্ণ ক্রোমোজোম সেট দ্বিগুণ হয়ে Xenopus laevis প্রজাতির উৎপত্তি ঘটেছে। পৃথিবীতে যৌন জননকারী সকল জীবের মধ্যেই কিছু না কিছু পার্থক্য থাকে যা জীনগত বৈচিত্র্য নির্দেশ করে। যৌন জনন করে এমন সকল জীবে জিনের পুনর্বিন্যাস হয়ে জিনগত বৈচিত্র্য সৃষ্টি হয়ে থাকে। জীনগত বৈচিত্র্য সৃষ্টি হতে হতে কালের পরিক্রমায় এক সময়ে নতুন প্রজাতির উদ্ভব হতে পারে। এই বৈচিত্র্য যদি পরিবেশের অনুকূলে হয় তাহলে তা অস্তিত্বের জন্য জীবন সংগ্রামে একটি জীবকে সাহায্য করে। কোনো প্রজাতির টিকে থাকা বা না থাকা মূলত নির্ভর করে তার সদস্য জীবদের মধ্যে কতটা বৈচিত্র্য আছে তার উপর। পরিবেশ প্রতিনিয়ত পরিবর্তনশীল। সেইসব প্রজাতি টিকে থাকে, যাদের অন্তত কিছু সদস্যের মধ্যে সেই পরিবর্তিত পরিবেশের সাথে খাপ খাইয়ে নেওয়ার মতো বৈশিষ্ট্য রয়েছে। যদি কোনো প্রজাতির জীবদের মধ্যে বৈচিত্র্য কম থাকে তাহলে নতুন কোনো পরিবেশে খাপ খাওয়ানোর মতো বৈশিষ্ট্য কারোর মধ্যে থাকার সম্ভাবনাও হবে কম। ফলে হয়তো পুরো প্রজাতিটাই বিলুপ্ত হয়ে যাবে। আর যদি কোনো প্রজাতির জীবদের মধ্যে বৈচিত্র্য বেশি থাকে, তাহলে নতুন কোনো পরিবেশে খাপ খাওয়ানের মতো বৈশিষ্ট্য কারো না কারো মধ্যে থাকার সম্ভাবনাও হবে বেশি। তখন যদি বড় কোনো বিপদও আসে, তবু তার অন্তত কিছু সদস্য বেঁচে যাবে। তাই দৃশ্যকল্প-২ এর প্রক্রিয়াটি কোনো জীবের জিনগত বৈচিত্র্য সৃষ্টি করে প্রজাতির উৎপত্তি ঘটাতে পারে এবং প্রজাতির টিকে থাকার সম্ভাবনা বাড়িয়ে দেয়।"
        }
      ]
    }
  ]
}