{
  "title": "আইডিয়াল স্কুল অ্যান্ড কলেজ, মতিঝিল ২০২৪",
  "subtitle": "জীববিজ্ঞান (8)",
  "questions": [
    {
      "number": "1",
      "uddipok": "নিচের উদ্দীপকটি লক্ষ করো: A B গ্রানাম, স্ট্রোমা, থাইলাকয়েড অক্সিজোম, ক্রিস্টি, ম্যাট্রিক্স",
      "tag": "ISCM 24",
      "sub_questions": [
        {
          "label": "ক",
          "question": "'Zygote' কী?",
          "explanation": "নিষেকের পর শুক্রাণু ও ডিম্বাণুর মিলিত রূপই হলো Zygote।"
        },
        {
          "label": "খ",
          "question": "জটিল টিস্যুকে পরিবহন টিস্যু বলে কেন?",
          "explanation": "যে সকল টিস্যু বিভিন্ন প্রকারের কোষের সমন্বয়ে গঠিত হয় তাই জটিল টিস্যু। টিস্যু মূলত জাইলেম ও ফ্লোয়েম টিস্যু নিয়ে গঠিত। জাইলেমে ট্রাকিড, ভেসেল, জাইলেম প্যারেনকাইমা ও জাইলেম ফাইবার কোষ থাকে। আর ফ্লোয়েম গঠিত হয় সিভনল, সঙ্গীকোষ, ফ্লোয়েম প্যারেনকাইমা ও ফ্লোয়েম ফাইবার নিয়ে। জাইলেম ও ফ্লোয়েম উভয়ই পরিবহনের কাজ করে। আর এ কারণেই জটিল টিস্যুকে পরিবহন টিস্যু বলা হয়।"
        },
        {
          "label": "গ",
          "question": "উদ্দীপকের 'B' সংশ্লিষ্ট উপাদানের সমন্বয়ে গঠিত অঙ্গাণুটির গঠন ও কার্যাবলি চিত্রসহ ব্যাখ্যা করো।",
          "explanation": "উদ্দীপকের 'B' সংশ্লিষ্ট উপাদানের সমন্বয়ে গঠিত অঙ্গাণুটি হলো মাইটোকন্ড্রিয়া। নিচে এর গঠন ও কার্যাবলি চিত্রসহ ব্যাখ্যা করা হলো- মাইটোকন্ড্রিয়া সাধারণত বৃত্তাকার বা দন্ডাকার হয়ে থাকে। এটি একটি দ্বিস্তর বিশিষ্ট আবরণী বা ঝিল্লি দ্বারা আবৃত থাকে। ঝিল্লিটি লিপিড ও প্রোটিন সমৃদ্ধ লাইপোপ্রোটিন দিয়ে গঠিত। বহিঃস্তরটি মসৃণ কিন্তু ভেতরের স্তরটি আঙ্গুলের মতো ভাঁজ হয়ে থাকে। এদের ক্রিস্টি বলে। ক্রিস্টির গায়ে সুবিন্যস্তভাবে বৃন্তযুক্ত গোলাকার বস্তু থাকে, একে অক্সিজোম বলে। অক্সিজোমে বিভিন্ন ধরনের উৎসেচকগুলো সাজানো থাকে। মাইটোকন্ড্রিয়ার ভেতর থাকে ম্যাট্রিক্স। মাইটোকন্ড্রিয়া কোষের শ্বসন অঙ্গাণু। এতে ATP Synthases বা অক্সিজোমে শ্বসনের জন্য প্রয়োজনীয় এনজাইম ও কো-এনজাইম থাকে। এ কারণে শ্বসনের ক্রেবস চক্র, অ্যাসিটাইল কো-এ সৃষ্টি ও ইলেকট্রন প্রবাহ-এর মতো গুরুত্বপূর্ণ পর্যায়গুলো এ অঙ্গাণুতে সম্পন্ন হয়। শক্তি উৎপন্নকারী প্রক্রিয়া 'শ্বসন' সম্পন্ন করে বলে একে কোষের শক্তিঘর বলা হয়।"
        },
        {
          "label": "ঘ",
          "question": "উদ্দীপকের 'A' এ উৎপাদিত বস্তু থেকে 'B' এ ATP উৎপন্ন হয়- বিশ্লেষণ করো।",
          "explanation": "উদ্দীপকে A ও B দ্বারা যথাক্রমে ক্লোরোপ্লাস্ট ও মাইটোকন্ড্রিয়াকে নির্দেশ করা হয়েছে। ক্লোরোপ্লাস্টে উৎপাদিত বস্তু গ্লুকোজ থেকে মাইটোকন্ড্রিয়ায় ATP উৎপন্ন হয়। নিচে তা বিশ্লেষণ করা হলো- ক্লোরোপ্লাস্টে ক্লোরোফিলের উপস্থিতিতে সালোকসংশ্লেষণ প্রক্রিয়ায় মুকোজ বা শর্করা উৎপন্ন হয়। মাইটোকন্ড্রিয়ার অভ্যন্তরে শ্বসনের ক্রেবস চক্র ও ইলেকট্রন প্রবাহতন্ত্র ধাপে এই গ্লুকোজ থেকে ATP উৎপন্ন হয়। ক্রেবস চক্রে ২ কার্বন বিশিষ্ট অ্যাসিটাইল কো-এ জারিত হয়ে দুই অণু CO₂ উৎপন্ন হয়। কার্বন ডাইঅক্সাইড ছাড়াও এ চক্রে এক অণু অ্যাসিটাইল কো-এ থেকে তিন অণু NADH + H + ^+ + , এক অণু FADH₂ এবং এক-অণু GTP উৎপন্ন হয়। ক্রেবস চক্রে মোট দুই অণু অ্যাসিটাইল কো-এ থেকে মোট চার অণু CO₂, ৬ অণু NADH + H + ^+ + , দুই অণু FADH₂ এবং দুই অণু GTP উৎপন্ন হয়। আবার ইলেকট্রন প্রবাহতন্ত্র ধাপে পূর্ব ধাপসমূহে উৎপন্ন NADH+H + ^+ + , FADH₂ জারিত হয়ে ATP, পানি, ইলেকট্রন ও প্রোটন উৎপন্ন হয়। উচ্চ শক্তি সম্পন্ন ইলেকট্রন ইলেকট্রন প্রবাহতন্ত্রের মধ্য দিয়ে প্রবাহিত হওয়ার সময় শক্তি নির্গত হয়। সেই শক্তি ATP তৈরিতে ব্যবহৃত হয়।"
        }
      ]
    },
    {
      "number": "2",
      "uddipok": "নিচের চিত্রটি লক্ষ করো:",
      "tag": "ISCM 24",
      "sub_questions": [
        {
          "label": "ক",
          "question": "রক্তশূন্যতা কী?",
          "explanation": "বয়স এবং লিঙ্গভেদে রক্তে হিমোগ্লোবিনের ঘনত্ব স্বাভাবিকের তুলনায় কম হওয়াই রক্তশূন্যতা।"
        },
        {
          "label": "খ",
          "question": "খাদ্য আঁশ বা রাফেজের প্রয়োজনীয়তা ব্যাখ্যা করো।",
          "explanation": "রাফেজ হলো ফল, শাক-সবজি, শস্যদানা ইত্যাদিতে উপস্থিত আঁশ বা তন্তুর ন্যায় অপাচ্য অংশ। এগুলো মূলত কোষপ্রাচীরের সেলুলোজ ও লিগনিন নামক জটিল শর্করা যা মানুষ হজম করতে পারে না। কিন্ত রাফেজযুক্ত খাবার মল নিষ্কাশন, স্থূলতা হ্রাস, ক্ষুধা প্রবণতা ও চর্বি জমার প্রবণতা হ্রাস করে এবং খাদ্যনালিকে পরিষ্কার রাখে। তাই রাফেজ জাতীয় খাদ্য অত্যন্ত গুরুত্বপূর্ণ।"
        },
        {
          "label": "গ",
          "question": "উদ্দীপকের 'P' অংশে খাদ্য পরিপাক প্রক্রিয়া ব্যাখ্যা করো।",
          "explanation": "উদ্দীপকের P হলো পাকস্থলি। নিচে পাকস্থলিতে খাদ্য পরিপাক ক্রিয়া বর্ণনা করা হলো- খাদ্য মুখগহ্বর থেকে অন্ননালির মধ্য দিয়ে পাকস্থলিতে প্রবেশ করে। পাকস্থলিতে খাদ্য আসার পর অন্তঃপ্রাচীরের গ্যাস্ট্রিক গ্রন্থি থেকে গ্যাস্ট্রিক রস ক্ষরিত হয়। এই রস খাদ্য পরিপাকে সাহায্য করে। গ্যাস্ট্রিক রসে প্রধানত হাইড্রোক্লোরিক এসিড ও পেপসিনোজেন নামক এনজাইম থাকে। হাইড্রোক্লোরিক এসিড খাদ্যের ক্ষতিকর অণুজীবকে ধ্বংস করে এবং নিষ্ক্রিয় পেপসিনোজেনকে সক্রিয় পেপসিনে পরিণত করে। এই সক্রিয় পেপসিন আমিষ জাতীয় খাবারকে ভেঙ্গে দুই বা ততোধিক অ্যামাইনো এসিড দ্বারা গঠিত যৌগ পলিপেপটাইডে (প্রোটিওজ ও পেপটোন) রূপান্তরিত করে। পাকস্থলিতে মূলত আমিষ জাতীয় খাবারই পরিপাক হয়, শর্করা ও স্নেহজাতীয় খাবার পরিপাক হয় না। কারণ শর্করা ও স্নেহজাতীয় খাবার পরিপাকের জন্য প্রয়োজনীয় এনজাইমগুলো পাকস্থলিতে অনুপস্থিত। উপরিউক্ত এনজাইমের ক্রিয়া ছাড়াও পাকস্থলির অনবরত সংকোচন ও প্রসারণের কারণে খাদ্য অর্ধতরল মিশ্র মন্ডে পরিণত হয়। এটি পরবর্তীতে একটু একটু করে ডিওডেনামে প্রবেশ করে। এভাবে পাকস্থলিতে খাদ্য পরিপাক প্রক্রিয়া সম্পন্ন হয়।"
        },
        {
          "label": "ঘ",
          "question": "খাদ্য পরিপাকে উদ্দীপকের 'Q' ও 'R' গুরুত্বপূর্ণ ভূমিকা পালন মূল্যায়ন করো।",
          "explanation": "উদ্দীপকের চিত্রে Q ও R অংশ হলো যথাক্রমে যকৃত ও অগ্ন্যাশয়। খাদ্য পরিপাকে এ অঙ্গ দুটি গুরুত্বপূর্ণ ভূমিকা পালন করে থাকে। নিচে তা বিশ্লেষণ করা হলো- যকৃতে খাদ্য পরিপাককারী কোনো এনজাইম থাকে না। এটি খাদ্য পরিপাকে প্রত্যক্ষভাবে ভূমিকা রাখে না, পরোক্ষভাবে ভূমিকা রাখে। যকৃতে পিত্তরস তৈরি হয়। এটি খাদ্যকে ক্ষারীয় করে পরিপাকের উপযোগী করে তোলে। পিত্তরসের পিত্তলবণ স্নেহ পদার্থের ক্ষুদ্র কণাগুলোকে পানির সাথে মিশতে সাহায্য করে এবং লাইপেজের কাজ সঠিকভাবে সম্পাদনে সাহায্য করে। অন্যদিকে অগ্ন্যাশয় থেকে অগ্ন্যাশয় রস নিঃসৃত হয়। অগ্ন্যাশয় রসে লাইপেজ, ট্রিপসিন ও অ্যামাইলেজ নামক এনজাইম থাকে। এসব এনজাইম যথাক্রমে স্নেহ, আমিষ এবং শর্করা পরিপাকে প্রত্যক্ষভাবে ভূমিকা রাখে। এসকল এনজাইমের অনুপস্থিতিতে স্নেহ, আমিষ এমনকি শর্করা পরিপাক সম্পূর্ণরূপে অসম্ভব'। অগ্ন্যাশয় থেকে কিছু হরমোন নিঃসৃত হয়, যেমন- গ্লুকাগন ও ইনসুলিন। এরা দেহে গ্লুকোজ নিয়ন্ত্রণ ও অন্যান্য শারীরবৃত্তীয় কাজে বিশেষ ভূমিকা রাখে। কাজেই বোঝা যায় যে, খাদ্য পরিপাকে Q ও গুরুত্বপূর্ণ ভূমিকা পালন করে।"
        }
      ]
    },
    {
      "number": "3",
      "uddipok": "মানবদেহে দুই ফুসফুসের মাঝখানে একটি ত্রিকোণাকার ফাঁপা অঙ্গ আছে যার মাধ্যমে সারাদেহে এক ধরনের তরল পদার্থ পরিবাহিত হয়।",
      "tag": "ISCM 24",
      "sub_questions": [
        {
          "label": "ক",
          "question": "Plasma কী?",
          "explanation": "রক্তের বর্ণহীন তরল অংশই হলো Plasma।"
        },
        {
          "label": "খ",
          "question": "প্রস্বেদনকে একটি অতি প্রয়োজনীয় অমঙ্গল বলে কেন?",
          "explanation": "প্রস্বেদনের মাধ্যমে উদ্ভিদ তার দেহের অতিরিক্ত পানি বাইরে বের করে দেয়। অতিরিক্ত পানি উদ্ভিদের দেহের নানা ক্ষতি সাধন করতে পারে। অপরদিকে, প্রস্বেদন বেশি হারে হলে উদ্ভিদে পানি ঘাটতিসহ নানা প্রকার জৈবিক কার্যাবলি ব্যাহত হয়। এ বিপরীতমুখী বৈশিষ্ট্যের কারণে প্রস্বেদনকে প্রয়োজনীয় অমঙ্গল বলা হয়।"
        },
        {
          "label": "গ",
          "question": "উদ্দীপকে উল্লিখিত অঙ্গটির লম্বচ্ছেদের চিহ্নিত চিত্র আঁক।",
          "explanation": "উদ্দীপকে উল্লিখিত অঙ্গটি হলো হৃৎপিণ্ড। নিচে হৃৎপিণ্ডের লম্বচ্ছেদের চিহ্নিত চিত্র অঙ্কন করা হলো-"
        },
        {
          "label": "ঘ",
          "question": "উদ্দীপকে উল্লিখিত তরল পদার্থটি মানবদেহে গুরুত্বপূর্ণ ভূমিকা রাখে- বিশ্লেষণ করো।",
          "explanation": "উদ্দীপকে উল্লিখিত তরল পদার্থটি হলো রক্ত। রক্ত মানবদেহে গুরুত্বপূর্ণ ভূমিকা পালন করে থাকে। রক্তের লোহিতকণিকা অক্সিহিমোগ্লোবিনরূপে কোষে O₂ পরিবহন করে। আবার রাসায়নিক বিক্রিয়ায় কোষে যে CO₂ তৈরি হয়, লোহিত রক্তকণিকা তা সোডিয়াম বাই-কার্বনেটরূপে বহন করে নিয়ে আসে এবং নিঃশ্বাসের মাধ্যমে তা বাইরে বের করে দেয়। শ্বেত রক্তকণিকা ফ্যাগোসাইটোসিস প্রক্রিয়ায় রোগজীবাণুকে ধ্বংস করে দেহকে সুস্থ রাখে। এটি এন্টিজেন ও এন্টিবডি তৈরির মাধ্যমে দেহের রোগ প্রতিরোধ ক্ষমতা বৃদ্ধি করে। অন্যদিকে, দেহের কোনো অংশ কেটে গেলে অণুচক্রিকা রক্ত জমাট বাধতে সাহায্য করে এবং দেহের রক্তরক্ষণ বন্ধ করে। এছাড়া রক্ত দেহে তাপের সাম্যতা রক্ষা করে এবং নাইট্রোজেন ঘটিত বর্জ্য পদার্থ বহন করে বিভিন্ন অঙ্গের মাধ্যমে নিষ্কাশনে ভূমিকা রাখে। খাদ্যসার এবং বিভিন্ন ধরনের হরমোন পরিবহনেও রক্ত মানবদেহে বিশেষ ভূমিকা পালন করে থাকে।"
        }
      ]
    },
    {
      "number": "4",
      "uddipok": "নিচের চিত্র দুটি লক্ষ করো:",
      "tag": "ISCM 24",
      "sub_questions": [
        {
          "label": "ক",
          "question": "পানির ফটোলাইসিস কী?",
          "explanation": "সূর্যালোক ও ক্লোরোফিলের 'সহায়তায় পানি 'বিয়োজিত হয়ে অক্সিজেন, হাইড্রোজেন ও ইলেকট্রন উৎপন্ন হওয়ার প্রক্রিয়াই হলো পানির ফটোলাইসিস।"
        },
        {
          "label": "খ",
          "question": "জলজ উদ্ভিদে সালোকসংশ্লেষণের হার স্থলজ উদ্ভিদ থেকে বেশি কেন?",
          "explanation": "সালোকসংশ্লেষণ প্রক্রিয়ায় সবুজ উদ্ভিদ সূর্যালোকের উপস্থিতিতে ক্লোরোফিলের সাহায্যে CO₂ এবং পানি সহযোগে শর্করা জাতীয় খাদ্য প্রস্তুত করে। সালোকসংশ্লেষণের জন্য CO₂ অতীব গুরুত্বপূর্ণ। উদ্ভিদ যত বেশি CO₂ পাবে সালোকসংশ্লেষণের হার তত বেশি হবে। বায়ুমণ্ডলে CO₂ এর হার (০.০৩%), যা পানির তুলনায় কম (০.৩%)। তাই জলজ উদ্ভিদে সালোকসংশ্লেষণ স্থলজ উদ্ভিদের তুলনায় বেশি হারে হয়।"
        },
        {
          "label": "গ",
          "question": "চিত্র-'N' এ সংঘটিত প্রক্রিয়াটি ব্যাখ্যা করো।",
          "explanation": "উদ্দীপকের চিত্র N এ সংঘটিত প্রক্রিয়াটি হলো অবাত শ্বসন দেখানো হয়েছে। অক্সিজেনের অনুপস্থিতিতে অবাত শ্বসন ঘটে। অবাত শ্বসন প্রক্রিয়াটি দুইটি ধাপে সম্পন্ন হয়। ধাপ দুটি হলো- ধাপ 1: গ্লুকোজের অসম্পূর্ণ জারণ: এই ধাপে এক অণু গ্লুকোজ থেকে দুই অণু পাইরুভিক অ্যাসিড, চার অণু ATP (এর মধ্যে দুই অণু ব্যবহার হয়ে যায়) এবং দুই অণু NADH+H + ^+ + উৎপন্ন হয়। অর্থাৎ আপাতদৃষ্টিতে এ পর্যন্ত বিক্রিয়া সবাত শ্বসনের গ্লাইকোলাইসিসের অনুরূপ। তবে উৎপন্ন পাইরুভিক অ্যাসিড পরবর্তী ধাপে বিজারিত হয়ে যায় বলে অবাত শ্বসনে গ্লুকোজের অসম্পূর্ণ জারণ ঘটে। ধাপ 2: পাইরুভিক এসিডের বিজারণ: সাইটোপ্লাজমে অবস্থিত এনজাইমের কার্যকারিতায় পাইরুভিক অ্যাসিড বিজারিত হয়ে CO₂ এবং ইথাইল অ্যালকোহল অথবা ল্যাকটিক অ্যাসিড উৎপন্ন করে। এক্ষেত্রে গ্লাইকোলাইসিসে উৎপন্ন বিজারিত NAD (অর্থাৎ NADH+H + ^+ + ) জারিত হয়ে যে ইলেকট্রন, প্রোটন ও শক্তি নির্গত করে, তা ব্যবহৃত হয় পাইরুভিক অ্যাসিড থেকে ল্যাকটিক অ্যাসিড বা ক্ষেত্রবিশেষে ইথানল উৎপাদনের জন্য। অন্যদিকে, অক্সিজেনের অভাবে তখন অক্সিডেটিভ ফসফোরাইলেশনও চলে না। তাই অবাত শ্বসনের ক্ষেত্রে এক অণু গ্লুকোজের গ্লাইকোলাইসিসে নিট মাত্র 2 অণু ATP পাওয়া যায়।"
        },
        {
          "label": "ঘ",
          "question": "জীবজগতের অস্তিত্ব রক্ষায় 'চিত্র-M' এ সংঘটিত প্রক্রিয়াটির গুরুত্ব অপরিসীম- মূল্যায়ন করো।",
          "explanation": "উদ্দীপকের চিত্র- M হলো সালোকসংশ্লেষণ প্রক্রিয়া। এ প্রক্রিয়াটির উপর জীবজগতের অস্তিত্ব নির্ভরশীল। নিচে তা বিশ্লেষণ করা হলো- সালোকসংশ্লেষণের মাধ্যমে সূর্যালোক ও জীবনের মধ্যে সেতুবন্ধন সৃষ্টি হয়। একমাত্র সবুজ উদ্ভিদই সালোকসংশ্লেষণের মাধ্যমে সৌর শক্তিকে রাসায়নিক শক্তিতে পরিণত করে খাদ্যের মধ্যে আবদ্ধ করতে পারে। কোনো প্রাণীই তার নিজের খাদ্য নিজে প্রস্তুত করতে পারে না। আমরা -খাদ্য' হিসেবে যাই গ্রহণ করি না কেন, তার সবই প্রত্যক্ষ বা পরোক্ষভাবে সবুজ উদ্ভিদ হতে পেয়ে থাকি। কাজেই, খাদ্যের জন্য সমগ্র প্রাণিকুল সবুজ উদ্ভিদের উপর 'সম্পূর্ণভাবে নির্ভরশীল, আর সবুজ উদ্ভিদ এ খাদ্য প্রস্তুত করে সালোকসংশ্লেষণ প্রক্রিয়ায়। পৃথিবীতে উদ্ভিদ ও প্রাণীর স্বাভাবিক বৃদ্ধি ও জীবনযাপনের জন্য বায়ুতে O₂ ও CO₂ এর পরিমাণ স্বাভাবিক পর্যায়ে থাকতে হয়। শ্বসন প্রক্রিয়ায় জীব O₂ গ্রহণ ও CO₂ ত্যাগ করে আবার, সবুজ উদ্ভিদ সালোকসংশ্লেষণ প্রক্রিয়ায় CO₂ গ্রহণ ও ০₂ ত্যাগ করে। ফলে বায়ুমণ্ডলে O₂ ও CO₂ এর সঠিক অনুপাত রক্ষিত হচ্ছে। মানব সভ্যতার অগ্রগতিও অনেকাংশে সালোকসংশ্লেষণের উপর প্রত্যক্ষ বা পরোক্ষভাবে নির্ভরশীল। অন্ন, বস্ত্র, শিল্পসামগ্রী, ঔষধ, জ্বালানি কয়লা, পেট্রোল, গ্যাস প্রভৃতি উদ্ভিদ হতে পাওয়া যায়। তাই সালোকসংশ্লেষণ না ঘটলে ধ্বংস হবে মানব সভ্যতা, বিলুপ্ত হবে জীবজগত। তাই বলা যায়, জীবের অস্তিত্ব রক্ষায় চিত্র- M এ সংঘটিত প্রক্রিয়াটির গুরুত্ব অপরিসীম।"
        }
      ]
    },
    {
      "number": "5",
      "uddipok": "(i) (ii) DNA RNA",
      "tag": "ISCM 24",
      "sub_questions": [
        {
          "label": "ক",
          "question": "Explant কী?",
          "explanation": "টিস্যুকালচারের উদ্দেশ্যে উদ্ভিদের যে অংশ পৃথক করে নিয়ে ব্যবহার করা হয় তাই এক্সপ্লান্ট (Explant)।"
        },
        {
          "label": "খ",
          "question": "টিস্যু কালচার এবং জিন প্রকৌশল প্রযুক্তির মধ্যে পার্থক্য লেখো।",
          "explanation": "টিস্যু কালচার ও জিন প্রকৌশল প্রযুক্তির পার্থক্য নিম্নরূপ- জিন প্রকৌশল জিন প্রকৌশল ১. টিস্যু কালচারে একটি টিস্যুকে জীবাণুমুক্ত পুষ্টিবর্ধক কোনো মিডিয়ামে বর্ধিত করা হয়। ১. জীবের ডিএনএ-তে পরিবর্তন করে নতুন বৈশিষ্ট্য আনা হয়। ২. টিস্যু কালচারে উদ্ভিদের পরাগরেণু, শীর্ষ মুকুল, পর্ব ইত্যাদি অংশ ব্যবহার করা হয়। ২. জিন 'প্রকৌশলে প্রাণীর কাঙ্ক্ষিত ডিএনএ ব্যবহার করা হয়। ৩. টিস্যু কালচারের মাধ্যমে উদ্ভিদাংশ থেকে কম সময়ের মধ্যে একই বৈশিষ্ট্যসম্পন্ন অসংখ্য চারা সৃষ্টি করা যায়।. ৩. জিন প্রকৌশলের মাধ্যমে নতুন ও উন্নত বৈশিষ্ট্যসম্পন্ন জীব সৃষ্টি করা যায়।"
        },
        {
          "label": "গ",
          "question": "উদ্দীপকের (ii) নং উপাদানটির গঠন বৈশিষ্ট্য ব্যাখ্যা করো।",
          "explanation": "উদ্দীপকের চিত্র-Y হলো এক সূত্রক রাইবোনিউক্লিক এসিড (RNA)। নিচে এর গঠন ব্যাখ্যা করা হলো- RNA একটি মাত্র পলিনিউক্লিওটাইড চেইন দ্বারা গঠিত। এতে পাঁচ কার্বনবিশিষ্ট রাইবোজ শর্করা, অজৈব ফসফেট এবং নাইট্রোজেন বেস থাকে। এদের নাইট্রোজেন বেসে এডিনিন (A), গুয়ানিন (G) সাইটোসিন (C) এর সাথে বিশেষ ক্ষারক হিসেবে থাইমিনের (T) পরিবর্তে ইউরাসিল (U) থাকে। RNA ভাইরাসের ক্রোমোজোমে স্থায়ী উপাদান হিসেবে RNA পাওয়া যায়। কিছু সংখ্যক ভাইরাসের ক্ষেত্রে যেমন- TMV, Tobacco Moasic Virus-এ DNA অনুপস্থিত থাকে। অর্থাৎ যে সমস্ত ভাইরাস DNA দ্বারা গঠিত নয় তাদের নিউক্লিক এসিড হিসেবে RNA থাকে। এসব ক্ষেত্রে RNA-ই বংশগতির বস্তু হিসেবে কাজ করে।"
        },
        {
          "label": "ঘ",
          "question": "আধুনিক বিচার ব্যবস্থায় সুবিচার পাওয়ার ক্ষেত্রে উদ্দীপকের (i) নং উপাদানটি গুরুত্বপূর্ণ ভূমিকা রাখতে পারে- মূল্যায়ন করো।",
          "explanation": "উদ্দীপকের ক্ষেত্রে (i) নং উপাদানটি হলো DNA যা ক্রোমোজোমমর একটি প্রদান উপাদান। বর্তমানে সুবিচার পাবার ক্ষেত্রে DNA টেস্ট গুরুত্বপূর্ণ ভূমিকা রাখতে পারে। নিচে তা আলোচনা করা হলো- DNA টেস্ট সুসম্পন্ন করার জন্য প্রথমে প্রয়োজন জৈবিক নমুনা। ব্যক্তির হাড়, দাঁত, চুল, রক্ত, লালা, বীর্য ইত্যাদি বা টিস্যু জৈবিক নমুনা হতে পারে। অপরাধস্থল কিংবা অপরাধের শিকার এমন ব্যক্তির কাছ থেকে প্রাপ্ত জৈবিক নমুনার DNA নকশাকে তুলনা করা হয় সন্দেহভাজনের কাছ থেকে নেয়া রক্ত বা জৈবিক নমুনার DNA নকশার সাথে। এ পদ্ধতিতে প্রথমে নমুনা থেকে রাসায়নিক প্রক্রিয়ায় DNA আলাদা করে নিতে হয়। পরে একাধিক সীমাবদ্ধ এনজাইম দিয়ে কেটে ছোট ছোট টুকরা করা হয়। এক বিশেষ পদ্ধতি ইলেকট্রোফোরেসিস এগারেজ বা পলিএক্রিলামাইড জেল এ DNA টুকরাগুলো তাদের দৈর্ঘ্য অনুসারে বিভিন্ন ব্যান্ড আকারে আলাদা করা হয়। এক ধরনের বিশেষ নাইট্রোসেলুলোজ কাগজে রেডিও অ্যাকটিভ আইসোটোপ DNA প্রোবের সাথে হাইব্রিডাইজ করে এক্স-রে ফিল্মের উপর রেখে অটোরেডিওগ্রাফ পদ্ধতিতে দৃশ্যমান ব্যান্ডের সারিগুলো নির্ণয় করা হয়। অপরাধস্থল থেকে প্রাপ্ত নমুনার সাথে সন্দেহভাজন নমুনার মিল ও অমিল চিহ্নিত করে তুলনা করা হয়। এ পদ্ধতি DNA ফিঙ্গার প্রিন্টিং নামে পরিচিত। বর্তমানে পলিমারেজ চেইন বিক্রিয়া বা PCR পদ্ধতিতে আরও নিপুণভাবে অল্প নমুনা ব্যবহার করে নির্ভুলভাবে শনাক্ত করা সম্ভব হচ্ছে। উপরিউক্ত আলোচনা হতে বলা যায় যে, আধুনিক বিচার ব্যবস্থায় সুবিচার পাওয়ার ক্ষেত্রে উদ্দীপকের (i) নং উপাদানটি গুরুত্বপূর্ণ ভূমিকা পালন করে।"
        }
      ]
    },
    {
      "number": "6",
      "uddipok": "",
      "tag": "ISCM 24",
      "sub_questions": [
        {
          "label": "ক",
          "question": "নেফ্রন কী?",
          "explanation": "বৃক্কের গঠন ও কার্যগত একক হলো নেফ্রন।"
        },
        {
          "label": "খ",
          "question": "রেচন পদার্থ বলতে কী বোঝায়?",
          "explanation": "রেচন পদার্থ বলতে মূলত নাইট্রোজেনঘটিত বর্জ্য পদার্থকে বোঝায়। শরীরের অতিরিক্ত পানি, লবণ, CO₂, নাইট্রোজেনঘটিত বর্জ্য পদার্থ (ইউরিয়া, ইউরিক এসিড, অ্যামোনিয়া, ক্রিয়েটিনিন) প্রভৃতি হলো রেচন পদার্থ। রেচন পদার্থ বিপাক প্রক্রিয়ার ফলে তৈরি হয় এবং রেচন তন্ত্রের মাধ্যমে দেহ থেকে বাইরে নিষ্ক্রান্ত হয়।"
        },
        {
          "label": "গ",
          "question": "উদ্দীপকে 'M' সংশ্লিষ্ট টিস্যুর গঠনগত ও কার্যকরি এককের গঠন বৈশিষ্ট্য চিত্রসহ ব্যাখ্যা করো।",
          "explanation": "উদ্দীপকে 'M' দ্বারা স্নায়ুতন্ত্রকে নির্দেশ করা হয়েছে, স্নায়ুতন্ত্র অসংখ্য স্নায়ুটিস্যুর সমন্বয়ে গঠিত। নিচে স্নায়ুতন্ত্র সংশ্লিষ্ট এই স্নায়ুটিস্যুর গঠন ও কার্যকরি একক নিউরনের গঠন বৈশিষ্ট্য চিত্রসহ ব্যাখ্যা করা হলো- প্রতিটি নিউরন দু'টি প্রধান অংশ নিয়ে গঠিত। যথা- ১. কোষদেহ: প্লাজমামেমব্রেন, সাইটোপ্লাজম ও নিউক্লিয়াস সমন্বয়ে গঠিত নিউরনের গোলাকার, তারকাকার অথবা ডিম্বাকার অংশ কোষদেহ নামে পরিচিত। সাইটোপ্লাজমে মাইটোকন্ড্রিয়ন, গলজি বস্তু, লাইসোজোম, গ্লাইকোজেন, রঞ্জক কণাসহ অসংখ্য নিসল দানা থাকে। ২. প্রলম্বিত অংশ: কোষদেহ থেকে সৃষ্ট শাখা-প্রশাখাকে প্রলম্বিত অংশ বলা হয়। প্রলম্বিত অংশ দু'ধরনের। যথা- i. ডেনড্রাইট: কোষদেহের চারিদিকের শাখাযুক্ত ক্ষুদ্র ক্ষুদ্র প্রলম্বিত অংশই ডেনড্রাইট। ii. অ্যাক্সন: কোষদেহ থেকে উৎপন্ন বেশ লম্বা শাখাহীন তন্তুটি হলো অ্যাক্সন। এর চারিদিকে পাতলা আবরণ থাকে যাকে নিউরিলেমা বলে। এ আবরণটি স্থানে স্থানে বিচ্ছিন্ন থাকে, যাকে বলা হয় র‍্যানভিয়ারের পর্ব।"
        },
        {
          "label": "ঘ",
          "question": "উদ্দীপকের 'N' মানব দেহের সবচেয়ে গুরুত্বপূর্ণ অঙ্গ- বিশ্লেষণ করো।",
          "explanation": "উদ্দীপকের N অংশটি হলো মস্তিষ্ক। এটি মানবদেহের সবচেয়ে গুরুত্বপূর্ণ অঙ্গ। নিচে তা বিশ্লেষণ করা হলো- মস্তিষ্ক স্নায়ুতন্ত্রের পরিচালক। মস্তিষ্কের সেরিব্রাম 'প্রত্যেক অঙ্গ থেকে স্নায়ু তাড়না গ্রহণের এবং প্রত্যেক অঙ্গে স্নায়ু তাড়না প্রেরণের উচ্চতর অঙ্গ। দেহ সঞ্চালন তথা প্রত্যেক কাজের ও অনুভূতির কেন্দ্র হলো সেরিব্রাম। এটি আমাদের চিন্তা, চেতনা, জ্ঞান, স্মৃতি, ইচ্ছা, বাকশক্তি ও ঐচ্ছিক পেশির কার্যকলাপ নিয়ন্ত্রণ করে। কোন উদ্দীপকের প্রতি কী ধরনের সাড়া দিবে সে সিদ্ধান্ত গ্রহণে সহায়তা করে। মধ্যমস্তিষ্ক অগ্র ও পশ্চাৎ মস্তিষ্ককে সংযুক্ত করে। পুনস, সেরিবেলাম ও মেডুলা অবলংগাটার মধ্যে সংযোগ স্থাপন করে। বিভিন্ন পেশির কাজের সমন্বয় সাধন ও ভারসাম্য রক্ষা করে। পশ্চাৎ মস্তিষ্ক সেরিবেলাম, পনস ও মেডুলা অবলংগাটা নিয়ে গঠিত। সেরিবেলাম দেহের পেশির টান নিয়ন্ত্রণ, চলনে সমন্বয় সাধন, দেহের ভারসাম্য রক্ষা, দৌড়ানো ও লাফানোর কাজে জড়িত পেশিগুলোর কার্যাবলি নিয়ন্ত্রণ করে। মেডুলা অবলংগাটা মোট বারো জোড়া করোটিক স্নায়ুর মধ্যে মেডুলা অবলংগাটা থেকে আট জোড়া করোটিক স্নায়ু উৎপন্ন হয়। এসব স্নায়ু খাদ্য গলাধঃকরণ, হৃৎপিণ্ড, ফুসফুস, গলবিল ইত্যাদির কিছু কাজ নিয়ন্ত্রণ করে। তাছাড়া এই স্নায়ুগুলো শ্রবণ ও ভারসাম্যের মতো গুরুত্বপূর্ণ কাজের সাথে জড়িত। উক্ত কার্যাবলি বিবেচনায় বলা যায়, 'N' অর্থাৎ মস্তিষ্ক মানবদেহের সবচেয়ে গুরুত্বপূ অঙ্গ।"
        }
      ]
    },
    {
      "number": "7",
      "uddipok": "নিচের চিত্রটি লক্ষ করো:",
      "tag": "ISCM 24",
      "sub_questions": [
        {
          "label": "ক",
          "question": "মিথস্ক্রিয়া কী?",
          "explanation": "একটি পরিবেশে সহ-অবস্থানকারী জীবগুলোর মধ্যে যে ক্রিয়া- বিক্রিয়া ঘটে তাই মিথস্ক্রিয়া।"
        },
        {
          "label": "খ",
          "question": "শক্তি পিরামিড বলতে কী বোঝায়?",
          "explanation": "খাদ্য শিকলে যুক্ত প্রতিটি পুষ্টিস্তরের শক্তি সঞ্চয় ও স্থানান্তরের বিন্যাস ছককে শক্তির পিরামিড বলে। এ ধরনের বিন্যাসে উৎপাদক স্তরে পরবর্তী ট্রফিক লেভেলগুলোর চেয়ে শক্তির পরিমাণ অনেক বেশি থাকে। এরূপ পিরামিডে উচ্চ ট্রফিক লেভেলের জীব, নিম্ন ট্রফিক লেভেলের জীবদের চেয়ে শ্বসন ও অন্যান্য কাজে ক্রমবর্ধমান হারে অধিক শক্তি তাপ হিসেবে হারায়। শক্তির পিরামিডের ভূমিতে উৎপাদক এবং শীর্ষে সর্বোচ্চ খাদক অবস্থান করে।"
        },
        {
          "label": "গ",
          "question": "উদ্দীপকের 'S' সৃষ্টির প্রক্রিয়াটি চিত্রসহ ব্যাখ্যা করো।",
          "explanation": "উদ্দীপকে 'S' দ্বারা ডিম্বাণুকে নির্দেশ করা হয়েছে। নিচে ডিম্বাণু সৃষ্টির প্রক্রিয়াটি চিত্রসহ ব্যাখ্যা করা হলো- ফুলের গর্ভাশয়ের অভ্যন্তরে যেখানে ডিম্বক থাকে সেখানে, স্ত্রী জনন মাতৃকোষ সৃষ্টি হয়। এ কোষটি মিয়োসিস কোষ বিভাজনের মাধ্যমে চারটি হ্যাপ্লয়েড স্ত্রী রেণুকোষ সৃষ্টি করে যার তিনটি কোষ নষ্ট হয়ে যায়। জীবিত কোষটির নিউক্লিয়াস আট,ধাপে মাইটোসিস বিভাজনের মাধ্যমে আটটি নিউক্লিয়াস বিশিষ্ট একটি ভূণথলি গঠন করে। এর দু'মেরু হতে একটি করে নিউক্লিয়াস থলির মাঝখানে চলে আসে এবং পরস্পর মিলিত হয়ে সেকেন্ডারি নিউক্লিয়াস গঠন করে। ডিম্বকরন্দ্রের দিকে অবস্থিত মেরুর তিনটি নিউক্লিয়াসকে একত্রে ডিম্বাণুযন্ত্র বলে। ডিম্বাণুযন্ত্রের তিনটি নিউক্লিয়াসের মাঝেরটি অপেক্ষাকৃত বড় হয় এবং এটিই হলো ডিম্বাণু বা স্ত্রীগ্যামেট।"
        },
        {
          "label": "ঘ",
          "question": "নিষেক পরবর্তীতে উদ্দীপকের 'R' জীবকুল টিকিয়ে রাখতে কিভাবে ভূমিকা রাখে তা বিশ্লেষণ করো।",
          "explanation": "উদ্দীপকের চিত্রে 'R' দ্বারা গৌণ নিউক্লিয়াসকে (2n) চিহ্নিত করা হয়েছে। গৌণ নিউক্লিয়াসের নিষেক পরবর্তী পরিবর্তন সস্য গঠনের সূত্রপাত ঘটায় এবং ফল উৎপাদনের মাধ্যমে এটি জীবকুলকে রক্ষা করে। নিচে জীবকুলের রক্ষায় গৌণ নিউক্লিয়াসের ভূমিকা বিশ্লেষণ করা হলো- নিষেকের ফলে গৌণ নিউক্লিয়াস সস্যে পরিণত হয়। পুং জননকোষের (n) সাথে গৌণ নিউক্লিয়াসের (2n) মিলনকে ত্রিমিলন বলে। ত্রিমিলনের ফলে যে ট্রিপ্লয়েড কোষ (3n) গঠিত হয় তা সস্যের প্রথম কোষ। এই ট্রিপ্লয়েড কোষটি মাইটোসিস প্রক্রিয়ায় ক্রমাগত বৃদ্ধি পেয়ে পরিপূর্ণ সস্য গঠন করে। সস্যল বীজে অঙ্কুরোদগমকালে ভ্রূণ সস্যটিস্যু হতে খাদ্য গ্রহণ করে। আর অসস্যল বীজে সস্য টিস্যু শোষিত হয়ে বীজপত্রে জমা হয় এবং বীজের অঙ্কুরোদগমকালে খরচ হয়। নিষিক্তকরণ প্রক্রিয়া গর্ভাশয়ে যে উদ্দীপনার সৃষ্টি করে, তার কারণে এটি ধীরে ধীরে ফলে পরিণত হয় এবং এর ডিম্বকগুলো বীজে পরিণত হয়। এ বীজ বংশপরম্পরায় নিজেদের প্রজাতিকে টিকিয়ে রাখে। তাই বলা যায় 'R' অংশটির নিষেক পরবর্তী পরিবর্তন জীবকুলকে রক্ষা করে।"
        }
      ]
    },
    {
      "number": "8",
      "uddipok": "নিচের উদ্দীপকটি লক্ষ করো: রোগের নাম লক্ষণ X অধিক পিপাসা লাগা, ক্ষুধা বেড়ে যাওয়া, ক্ষতস্থান সহজে না শুকানো ইত্যাদি। Y সাধারণত তিন সপ্তাহের বেশি সময় কাশি থাকে, কখনও কখনও কাশির সাথে রক্ত যায়, বুকে পিঠে ব্যথা হয়।",
      "tag": "ISCM 24",
      "sub_questions": [
        {
          "label": "ক",
          "question": "যক্ষ্মা রোগের জীবাণুর নাম কী?",
          "explanation": "যক্ষ্মা রোগের জীবাণুর নাম Mycobacterium tuberculosis।"
        },
        {
          "label": "খ",
          "question": "টেনডন ও লিগামেন্ট এর মধ্যে পার্থক্য লেখো।",
          "explanation": "নিচে টেনডন ও লিগামেন্টের মধ্যে পার্থক্য দেওয়া হলো- টেনডন লিগামেন্ট i. মাংসপেশির প্রান্তভাগ রজ্জুর মতো শক্ত হয়ে অস্থিগাত্রের সাথে সংযুক্ত হয়। এই শক্ত প্রান্তকে টেনডন বলে। i. পাতলা কাপড়ের মত কোমল অথচ দৃঢ়, স্থিতিস্থাপক যে বন্ধনী দ্বারা অস্থিসমূহ পরস্পরের সাথে যুক্ত থাকে তাকে অস্থিবন্ধনী বা লিগামেন্ট বলে। ii. ঘন, শ্বেততন্তুময় যোজক টিস্যু দ্বারা টেনডন গঠিত ii. শ্বেততন্তু ও পীততন্ত্রর সমন্বয়ে লিগামেন্ট গঠিত। iii. এদের স্থিতিস্থাপকতা নেই। iii. এদের স্থিতিস্থাপকতা আছে।"
        },
        {
          "label": "গ",
          "question": "উদ্দীপকের 'X' রোগটির নিয়ন্ত্রণ ব্যবস্থা ব্যাখ্যা করো।",
          "explanation": "উদ্দীপকের লক্ষণ অনুযায়ী 'X' রোগটি হলো ডায়াবেটিস্। নিয়মতান্ত্রিক জীবনযাপনের মাধ্যমে এ রোগ নিয়ন্ত্রণ রাখা যায়। ডাক্তারের মতে, এ রোগ নিয়ন্ত্রণের জন্য তিনটি 'D' মেনে চলা অত্যাবশ্যক। এগুলো হলো: Discipline, Diet ও Dose। Discipline (শৃঙ্খলা): একজন ডায়াবেটিস আক্রান্ত ব্যক্তির জন্য তার সুশৃঙ্খল জীবন ব্যবস্থা মহৌষধস্বরূপ। এছাড়া নিয়মিত ও ডাক্তারের পরামর্শ মতো পরিমিত খাদ্য গ্রহণ করা, নিয়মিত ব্যায়াম করা, নিয়মিত প্রস্রাব পরীক্ষা করা ইত্যাদি মেনে চলতে হবে। Diet (খাদ্য নিয়ন্ত্রণ): ডায়াবেটিস নিয়ন্ত্রণের প্রধান উপায় হলো খাদ্য নিয়ন্ত্রণ করা। মিষ্টি জাতীয় খাবার পরিহার করা ও ডাক্তারের পরামর্শ অনুযায়ী নিয়মিত ও সময়মতো খাদ্য গ্রহণ করা। Dose (ঔষধ সেবন) : ডাক্তার রোগীর শারীরিক অবস্থা বুঝে ঔষধ খাওয়া বা ইনসুলিন নেওয়ার পরামর্শ দেয়। সেই পরামর্শ অনুযায়ী রোগীকে নিয়মিত ঔষধ সেবন করতে হবে।"
        },
        {
          "label": "ঘ",
          "question": "উদ্দীপকের 'Y' রোগটির প্রতিকার ও প্রতিরোধে করণীয় বিষয়ে তোমা মতামত উপস্থাপন করো।",
          "explanation": "উদ্দীপকে 'Y' দ্বারা যক্ষ্মা রোগকে নির্দেশ করা হয়েছে। ফুসফুস Mycobacterium tuberculosis নামক ব্যাকটেরিয়া দ্বারা আক্রান্ত হলে যক্ষ্মা রোগের সৃষ্টি হয়। নিচে এ রোগের প্রতিকার ও প্রতিরোধে করণীয় সম্পর্কে আলোচনা করা হলো- যক্ষ্মা রোগ প্রতিকারের উপায়: - ডাক্তারের পরামর্শ অনুযায়ী চিকিৎসা করা। - এ রোগের চিকিৎসা দীর্ঘমেয়াদী। ডাক্তারের পরামর্শ অনুযায়ী রোগ নিবারণের নিয়মগুলো কঠিনভাবে মেনে চলা। - রোগীকে হাসপাতালে বা স্যানাটোরিয়ামে পাঠানো অধিক নিরাপদ। - রোগীর ব্যবহারের সবকিছু পৃথক রাখা উচিত। রোগীর কফ বা থুথু মাটিতে পুঁতে ফেলতে হয়। - রোগীর জন্য উপযুক্ত চিকিৎসা ও পরিমিত পুষ্টিকর খাদ্যের ব্যবস্থা রাখা। - ডাক্তারের নির্দেশ ব্যতীত কোনো অবস্থায় ঔষধ সেবন বন্ধ করা উচিত নয়। প্রতিরোধ: মারাত্মক এ রোগের আক্রমণ থেকে রেহাই পেতে হলে শিশুদের যক্ষ্মা প্রতিষেধক বিসিজি টিকা দিতে হবে। শিশুর জন্মের পর থেকে এক - বছর বয়সের মধ্যে এ টিকা দেওয়ার ব্যবস্থা করতে হবে। বর্তমানে দেশের বিভিন্ন টিকাদান কেন্দ্রে এ টিকা দেওয়ার ব্যবস্থা রয়েছে। কাজেই বোঝা যায় যে, সময় মতো প্রতিকার ও প্রতিরোধমূলক ব্যবস্থা গ্রহণের মাধ্যমে Y অর্থাৎ যক্ষ্মা রোগ থেকে মুক্তি পাওয়া যায়।"
        }
      ]
    }
  ]
}