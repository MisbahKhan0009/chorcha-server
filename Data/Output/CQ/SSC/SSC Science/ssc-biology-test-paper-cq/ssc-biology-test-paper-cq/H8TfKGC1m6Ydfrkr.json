{
  "title": "ঢাকা বোর্ড ২০২৪",
  "subtitle": "জীববিজ্ঞান (8)",
  "questions": [
    {
      "number": "1",
      "uddipok": "",
      "tag": "DB 24",
      "sub_questions": [
        {
          "label": "ক",
          "question": "হৃদ স্পন্দন কাকে বলে?",
          "explanation": "হৃৎপিণ্ডের একবার সংকোচন-প্রসারণকে একত্রে হৃদস্পন্দন বলে।"
        },
        {
          "label": "খ",
          "question": "সঠিক জীবনধারা হৃদযন্ত্রকে সুস্থ রাখে- ব্যাখ্যা করো।",
          "explanation": "হৃৎপিণ্ড সুস্থ রাখার জন্য প্রয়োজন সঠিক জীবনধারা ও খাদ্য নির্বাচন। এক্ষেত্রে মেদ সৃষ্টিকারী খাদ্য অর্থাৎ তেল, চর্বি, অতিরিক্ত শর্করা পরিহার করা আবশ্যক। সুষম খাদ্য গ্রহণ করে, প্রতিদিন পরিমিত ব্যায়াম এবং হাঁটা-চলার মাধ্যমেও নৃত্যন্ত্রকে সুস্থ রাখা যায়।"
        },
        {
          "label": "গ",
          "question": "উদ্দীপকের 'S' উচ্চ ও নিম্নশ্রেণির সকল জীবে সংঘটিত হয়- ব্যাখ্যা করো।",
          "explanation": "উদ্দীপকের উল্লিখিত চিত্র: S হলো শ্বসনের গ্লাইকোলাইসিস প্রক্রিয়া। শ্বসন প্রক্রিয়াটি সবাত ও অবাত দুই প্রকার। উভয় ক্ষেত্রে গ্লাইকোলাইসিস হলো সাধারণ ধাপ। উচ্চশ্রেণির জীব অর্থাৎ উন্নত উদ্ভিদ ও প্রাণিদের স্বাভাবিক শ্বসন প্রক্রিয়া হলো সবাত শ্বসন। অপরদিকে, নিম্নশ্রেণির কিছু কিছু জীবে (যেমন- কতিপয় ব্যাকটেরিয়া) অবাত শ্বসন সম্পন্ন হয় কারণ এরা অক্সিজেনের উপস্থিতিতে বাঁচতে পারে না। সবাত শ্বসনের চারটি ধাপের মধ্যে প্রথম ধাপটি হলো গ্লাইকোলাইসিস যা সাইটোপ্লাজমে সংঘটিত হয় এবং এর জন্য কোনো অক্সিজেনের প্রয়োজন হয় না। আবার, অবাত শ্বসনের প্রথম ধাপটিও সাইটোপ্লাজমে সংঘটিত গ্লাইকোলাইসিস। অক্সিজেনের অনুপস্থিতিতে সম্পন্ন হতে পারে বলে সবাত ও অবাত উভয় প্রকার শ্বসনেই গ্লাইকোলাইসিস সংঘটিত হয়। অর্থাৎ উপরের আলোচনা থেকে বলা যায় যে, উচ্চ ও নিম্নশ্রেণির সকল জীবে 'S' অর্থাৎ গ্লাইকোলাইসিস সংঘটিত হয়।"
        },
        {
          "label": "ঘ",
          "question": "উল্লিখিত 'P' প্রক্রিয়াটি বাধাগ্রস্ত হলে 'S' এর ক্ষেত্রে জীবজগতে কী কী প্রভাব পড়বে? বিশ্লেষণ করো।",
          "explanation": "উদ্দীপকে উল্লিখিত P প্রক্রিয়াটি হলো সালোকসংশ্লেষণ প্রক্রিয়া। আর চিত্র ৪ দ্বারা শ্বসন প্রক্রিয়ার গ্লাইকোলাইসিস পর্যায়কে নির্দেশ করা হয়েছে। শ্বসন প্রক্রিয়ার জন্য যে শ্বসনিক বস্তু বা গ্লুকোজের প্রয়োজন হয় তা সালোকসংশ্লেষণ প্রক্রিয়ায় উৎপন্ন হয়। তাই সালোকসংশ্লেষণ বাধাগ্রস্ত হলে শ্বসন প্রক্রিয়া বিঘ্নিত হবে যার ফলে জীবজগৎ ধ্বংসের সম্মুখীন হবে। নিচে বিষয়টি বিশ্লেষণ করা হলো- সালোকসংশ্লেষণ প্রক্রিয়ায় CO₂ পানি ও সূর্যালোকের সাহায্যে শর্করা জাতীয় খাদ্য তৈরি হয়। অপরদিকে শ্বসন প্রক্রিয়ায় শর্করা ও O₂ জারিত হয়ে শক্তি বা ATP ও CO₂ উৎপন্ন হয়। এভাবে উৎপন্ন ATP দিয়ে উদ্ভিদ তার সমস্ত কার্যাবলি (দৈহিক বৃদ্ধি, জনন) সম্পন্ন করে। সালোকসংশ্লেষণ প্রক্রিয়ায় শর্করা তৈরি না হলে শ্বসন প্রক্রিয়ায় ATP উৎপন্ন হতো না। ফলে উদ্ভিদের জৈবিক কাজকর্মও সম্পন্ন হতো না। ফলে সালোকসংশ্লেষণ ব্যাহত হতো। আবার, শ্বসন প্রক্রিয়ায় উৎপন্ন শক্তি দিয়ে উদ্ভিদ ও প্রাণীর সব ধরনের ক্রিয়া-বিক্রিয়া ও কাজকর্ম পরিচালিত হয়। উদ্ভিদ ও প্রাণিদেহে ২৪ ঘণ্টাই এ প্রক্রিয়া চলে। শ্বসনে নির্গত CO₂, জীবের প্রধান খাদ্য শর্করা উৎপাদনের জন্য উদ্ভিদের সালোকসংশ্লেষণে ব্যবহৃত হয়। এ প্রক্রিয়া উদ্ভিদে খনিজ লবণ পরিশোষণে সাহায্য করে, যা পরোক্ষভাবে উদ্ভিদের বৃদ্ধি ও অন্যান্য জৈবিক প্রক্রিয়া চালু রাখে। উদ্ভিদ ও প্রাণীর কোষ বিভাজনের প্রয়োজনীয় শক্তি ও কিছু আনুষঙ্গিক পদার্থ শ্বসন প্রক্রিয়া থেকে আসে। তাই এ প্রক্রিয়া জীবের দৈহিক বৃদ্ধিও নিয়ন্ত্রণ করে। এ প্রক্রিয়া বিভিন্ন উপক্ষার ও জৈব এসিড সৃষ্টিতে সহায়তা করার মাধ্যমে জীবনের অন্যান্য জৈবিক কাজেও সহায়তা করে। ব্যাকটেরিয়াসহ নিম্নশ্রেণির কিছু জীবের অবাত শ্বসনকে কাজে লাগিয়ে গড়ে উঠেছে বিভিন্ন শিল্প। এছাড়াও শ্বসন প্রক্রিয়ায় উৎপন্ন CO₂, সালোকসংশ্লেষণে অংশ নিয়ে খাদ্য তৈরির পাশাপাশি O₂ উৎপন্ন করে। এই O₂ প্রাণীদের বেঁচে থাকার জন্য আবশ্যক। এছাড়া পরিবেশের ভারসাম্য রক্ষায়ও প্রক্রিয়াটি পরোক্ষভাবে ভূমিকা রাখে, যা সকল জীবের জন্য গুরুত্বপূর্ণ। কাজেই শ্বসন প্রক্রিয়াটি বাধাগ্রস্ত হলে উপরিউক্ত সকল কার্যক্রম ব্যাহত হবে। জীবকুলে' মারাত্মক বিপর্যয় নেমে আসবে, জীবজগতের অস্তিত্ব বিলীন হয়ে যাবে। অর্থাৎ বলা যায়, সালোকসংশ্লেষণ প্রক্রিয়া বাধাগ্রস্ত হলে শ্বসন ব্যাহত হয়ে জীবকুল শক্তির অভাবে ধ্বংসের সম্মুখীন হবে।"
        }
      ]
    },
    {
      "number": "2",
      "uddipok": "জামাল সাহেব প্রায়ই ক্লান্তি বোধ করেছেন। ইদানীং তাঁর ক্ষুধা ও পিপাসা বেড়ে যাচ্ছে, ক্ষতস্থান সহজে শুকাচ্ছে না। এ অবস্থায় ডাক্তারের পরামর্শে তিনি রক্ত পরীক্ষা করান এবং একটি রোগ শনাক্ত হয়। ডাক্তার সাহেব অভয় দিয়ে বললেন, নিয়মতান্ত্রিক জীবনযাপনে এ রোগ নিয়ন্ত্রণে রাখা যায়।",
      "tag": "DB 24",
      "sub_questions": [
        {
          "label": "ক",
          "question": "যুক্তধানী কাকে বলে?",
          "explanation": "ফুলের পরাগধানীগুলোর একগুচ্ছে অবস্থানকে যুক্তধানী বলা হয়।"
        },
        {
          "label": "খ",
          "question": "অমরা কীভাবে কাজ করে? ব্যাখ্যা করো।",
          "explanation": "অমরার সাহায্যে ভূণ জরায়ু-প্রাচীরে সংস্থাপিত হয় ও সুরক্ষিত থাকে। এটি মায়ের রক্তস্রোত থেকে ভূগের দেহে পুষ্টিদ্রব্য সরবরাহ করে। এটি মাতৃদেহে ও ভূণের মধ্যে গ্যাসীয় বিনিময় ঘটিয়ে শ্বসনে সাহায্য করে। ভ্রূণের বিপাকীয় কাজে উদ্ভূত নাইট্রোজেনজাত বর্জ্য পদার্থ এর মাধ্যমে ব্যাপিত হয়ে মায়ের দেহে প্রবেশ করে। অমরার মাধ্যমে ভূণের দেহে রোগের অনাক্রম্যতা সৃষ্টি করে।"
        },
        {
          "label": "গ",
          "question": "জামাল সাহেবের রোগটি হওয়ার কারণ ব্যাখ্যা করো।",
          "explanation": "উদ্দীপকে বর্ণিত লক্ষণগুলো থেকে বোঝা যাচ্ছে জামাল সাহেবের বহুমত্র বা ডায়াবেটিস রোগ হয়েছে। অগ্ন্যাশয়ে যদি প্রয়োজন মতো ইনসুলিন তৈরি না হয় তবে রক্তে শর্করার পরিমাণ স্থায়ীভাবে বেড়ে যায়, প্রস্রাবের সাথে গ্লুকোজ নির্গত হয়। এ অবস্থাকে বহুমূত্র বা ডায়াবেটিস বলে। জামাল সাহেবের এ রোগটি হওয়ার বিভিন্ন কারণ থাকতে পারে। নিচে তার কারণ দেয়া হলো- — এ রোগটি সাধারণত বংশগত ও পরিবেশের প্রভাবে হয়ে থাকে। — রক্তে ও প্রস্রাবে গ্লুকোজের মাত্রা পরিমাণের চেয়ে বেড়ে গেলে এ রোগটি হয়ে থাকে। — যারা কায়িক পরিশ্রম করেন না, দিনের বেশির ভাগ সময় বসে কাজ করেন, অথবা অলস জীবনযাপন করেন তাদের এ রোগটি হওয়ার সম্ভাবনা বেশি। — স্থূলকায় ব্যক্তিদের এ রোগটি হওয়ার সম্ভাবনা বেশি থাকে।"
        },
        {
          "label": "ঘ",
          "question": "ডাক্তারের শেষোক্ত কথাটির যথার্থতা মূল্যায়ন করো।",
          "explanation": "জামাল সাহেব ডায়াবেটিস রোগে আক্রান্ত। চিকিৎসা দ্বারা এ রোগ সম্পূর্ণ নিরাময় করা যায় না। এ রোগটি সম্পর্কে ডাক্তারের পরামর্শটি হলো- নিয়মতান্ত্রিক জীবনযাপনের মাধ্যমে এ রোগ নিয়ন্ত্রণে থাকবে। এই পরামর্শটি যথার্থ। এ রোগ নিয়ন্ত্রণের জন্য তিনটি 'D' মেনে চলা অত্যাবশ্যক। এগুলো হলো: Discipline, Diet ও Dose । Discipline (শৃঙ্খলা): একজন ডায়াবেটিস আক্রান্ত ব্যক্তির জন্য তার সুশৃঙ্খল জীবন ব্যবস্থা মহৌষধস্বরূপ। এছাড়া, নিয়মিত ও ডাক্তারের পরামর্শ মতো পরিমিত খাদ্য গ্রহণ করা, নিয়মিত ব্যায়াম করা, নিয়মিত প্রস্রাব পরীক্ষা করা ইত্যাদি মেনে চলতে হবে। Diet (খাদ্য নিয়ন্ত্রণ): ডায়াবেটিস নিয়ন্ত্রণের প্রধান উপায় হলো খাদ্য নিয়ন্ত্রণ করা। মিষ্টি জাতীয় খাবার পরিহার করা ও ডাক্তারের পরামর্শ অনুযায়ী নিয়মিত ও সময়মতো খাদ্য গ্রহণ করা। Dose (ঔষধ সেবন): ডাক্তার রোগীর শারীরিক অবস্থা বুঝে ঔষধ খাওয়া বা ইনসুলিন নেওয়ার পরামর্শ দেয়। সেই পরামর্শ অনুযায়ী রোগীকে নিয়মিত ঔষধ সেবন করতে হবে। উপরের আলোচনা থেকে বলা যায়, নিয়মতান্ত্রিক জীবনযাপনের মাধ্যমে ডায়াবেটিস রোগকে নিয়ন্ত্রণে রাখা সম্ভব।"
        }
      ]
    },
    {
      "number": "3",
      "uddipok": "",
      "tag": "DB 24",
      "sub_questions": [
        {
          "label": "ক",
          "question": "ডোপামিন কাকে বলে?",
          "explanation": "স্নায়ুকোষ কর্তৃক তৈরি এক ধরনের রাসায়নিক পদার্থকে ডোপামিন বলে।"
        },
        {
          "label": "খ",
          "question": "প্যারালাইসিস কেন হয়? ব্যাখ্যা করো।",
          "explanation": "শরীরের কোনো অংশের মাংশপেশীর কার্যাবলি নষ্ট হওয়াকে প্যারালাইসিস বলে। সাধারণত মস্তিষ্কের স্ট্রোক হলো প্যারালাইসিসের প্রধান কারণ। মেরদণ্ড বা ঘাড়ের সুষুম্নাদণ্ডে আঘাত বা দুর্ঘটনাজনিত কারণেও প্যারালাইসিস হতে পারে। স্নায়ুরোগ, সুষুম্নাদণ্ডের ক্ষয়রোগও প্যারালাইসিসের কারণ হতে পারে।"
        },
        {
          "label": "গ",
          "question": "উদ্দীপকের 'B' অংশটির সার্বিক বর্ণনা দাও।",
          "explanation": "উদ্দীপকে উল্লিখিত A অঙ্গটি হলো বৃক্ক। প্রতিটি বৃক্কে ইউরিনিফেরাস নালিকা নামে বিশেষ এক ধরনের নালিকা থাকে যা নেফ্রন ও সংগ্রাহী নালিকা এই দুইটি অংশে বিভক্ত। সুতরাং B হলো নেফ্রন যা বৃক্কের কার্যকরী একক। নিচে নেফ্রনের গঠন বর্ণনা করা হলো- প্রতিটি নেফ্রন একটি রেনাল করপাসল বা মালপিজিয়ান অঙ্গ এবং রেনাল টিউবলে নিয়ে গঠিত। প্রতিটি রেনাল করপাসল আবার গ্লোমেরুলাস এবং বোম্যান্স ক্যাপসুল-এ দু'টি অংশে বিভক্ত। বোম্যান্স ক্যাপসুল গ্লোমেরুলাসকে বেষ্টন করে থাকে। বোম্যান্স ক্যাপসুল দ্বিস্তরবিশিষ্ট পেয়ালার মতো প্রসারিত একটি অংশ। গ্লোমেরুলাস একগুচ্ছ কৈশিক জালিকা দিয়ে তৈরি। বোম্যান্স ক্যাপসুলের অঙ্কীয় দেশ থেকে সংগ্রাহী নালি পর্যন্ত বিস্তৃত চওড়া নালিটি হলো রেনাল টিউব্যুল। প্রতিটি রেনাল টিউব্যুল ৩টি অংশে বিভক্ত। যথা- গোড়াদেশীয় প্যাঁচানো নালিকা, হেনলির লুপ এবং প্রান্তীয় প্যাঁচানো নালিকা।"
        },
        {
          "label": "ঘ",
          "question": "উল্লিখিত 'A' ঠিকমত কাজ না করলে সমস্যাটি কীভাবে সমাধান করা যেতে পারে বলে তুমি মনে করো?- যুক্তিসহ বিশ্লেষণ করো।",
          "explanation": "উদ্দীপকের A অঙ্গটি হলো বৃদ্ধ। বৃক্ক বিকল বা অকেজো হলে- দু'ধরনের পদক্ষেপ গ্রহণ করা যেতে পারে। বৃক্ক বিকল হলে যে দুটি পদক্ষেপ গ্রহণ করা যায় তা নিচে বিশ্লেষণ করা হলো- প্রথম পদক্ষেপটি হলো ডায়ালাইসিস। বৃক্ক সম্পূর্ণ অকেজো হওয়ার পর বৈজ্ঞানিক উপায়ে রক্ত পরিশোধিত করার প্রক্রিয়া হলো ডায়ালাইসিস। ডায়ালাইসিস মেশিনের সাহায্যে রক্ত পরিশোধিত করা হয়। ফলে নাইট্রোজেনঘটিত ক্ষতিকর বর্জ্য পদার্থ দেহের বাইরে নিষ্কাশিত হয়। দ্বিতীয় পদক্ষেপটি হলো বৃক্ক প্রতিস্থাপন। কোনো ব্যক্তির বৃক্ক অকেজো হয়ে পড়লে তখন কোনো সুস্থ ব্যক্তির বৃদ্ধ তার দেহে প্রতিস্থাপনের প্রক্রিয়াকে বৃক্ক প্রতিস্থাপন বলে। এটি দুভাবে সম্পন্ন করা যায়। যেমন- কোনো নিকট আত্মীয়ের বৃক্ক রোগীর দেহে প্রতিস্থাপন করা। অন্যটি, মৃত ব্যক্তির বৃক্ক নিয়ে রোগীর দেহে প্রতিস্থাপন করা। মৃত ব্যক্তি বলতে \"ব্রেন ডেড” বোঝানো হয়েছে, তবে দু'ক্ষেত্রেই দেখতে হবে টিস্যু ম্যাচ করে কি না। সুতরাং, বৃক্ক বিকল বা অকেজো হলে উল্লিখিত ডায়ালাইসিস অথবা বৃক্ক প্রতিস্থাপন পদক্ষেপের যেকোনো একটি গ্রহণ করা যায়।"
        }
      ]
    },
    {
      "number": "4",
      "uddipok": "",
      "tag": "DB 24",
      "sub_questions": [
        {
          "label": "ক",
          "question": "অভিস্রবণ কাকে বলে?",
          "explanation": "দুটি ভিন্ন ঘনত্বের দ্রবণ একটি বৈষম্যভেদ্য ঝিল্লি দ্বারা পাশাপাশি পৃথক থাকলে দ্রাবক পদার্থ যে প্রক্রিয়ায় তার নিম্ন ঘনত্বের দ্রবণ থেকে উচ্চ ঘনত্বের দ্রবণের দিকে ব্যাপিত হয় সেই প্রক্রিয়াকে অভিস্রবণ বলে"
        },
        {
          "label": "খ",
          "question": "দেহত্বককে ট্রানজিশনাল আবরণী বলা হয় কেন? ব্যাখ্যা করো।",
          "explanation": "মেরুদণ্ডী প্রাণীর ত্বক স্ট্র্যাটিফাইড আবরণী টিস্যু দ্বারা গঠিত। এ টিস্যুর কোষগুলো ভিত্তি পর্দার উপর একাধিক স্তরে সজ্জিত। এমন স্ট্র্যাটিফাইড আবরণী টিস্যুও আছে যার স্তরের সংখ্যা মিনিটের মধ্যে পাল্টে যেতে পারে। কখনো দেখা যায় ৩-৪টি স্তর আবার পরক্ষণেই দেখা যায় ৭-৮টি স্তর। এ কারণেই দেহত্বককে ট্রানজিশনাল আবরণী বলা হয়।"
        },
        {
          "label": "গ",
          "question": "উদ্দীপকের 'A' চিহ্নিত অংশে বিদ্যমান টিস্যুর সচিত্র বর্ণনা করো।",
          "explanation": "উদ্দীপকের 'A' চিহ্নিত অংশ দ্বারা কোলেনকাইমা টিস্যুকে বোঝানো হয়েছে। নিচে এই টিস্যুর গঠন সচিত্র বর্ণনা করা হলো- কোলেনকাইমা টিস্যুর কোষগুলো বিশেষ ধরনের প্যারেনকাইমা কোষ দিয়ে তৈরি হয়। কোষপ্রাচীরে সেলুলোজ এবং পেকটিন জমা হয়ে পুরু হয়। তবে এদের কোষপ্রাচীর অসমভাবে পুরু এবং কোণাগুলো অধিক পুরু হয়। এ টিস্যুর কোষগুলো লম্বাটে ও সজীব। এরা প্রোটোপ্লাজমপূর্ণ কোষ দিয়ে তৈরি হয়। এতে আন্তঃকোষীয় ফাঁক থাকতে পারে। কোষপ্রান্ত চৌকোণাকার, সরু বা তির্যক হতে পারে। পাতার শিরা এবং পত্রবৃন্তে এদের দেখা যায়। কচি ও নমনীয় কান্ড, যেমন- কুমড়া ও দণ্ডকলসের কান্ডে এ টিস্যু দৃঢ়তা প্রদান করে। কোলেনকাইমা কোষে যখন ক্লোরোপ্লাস্ট থাকে, তখন এরা খাদ্য প্রস্তুত করে।"
        },
        {
          "label": "ঘ",
          "question": "উল্লিখিত 'B' ও 'C' প্রাপ্তির প্রক্রিয়াটির তাৎপর্য যুক্তিসহ মূল্যায়ন করো।",
          "explanation": "উদ্দীপকের চিত্রে B ও C চিহ্নিত অংশ দ্বারা দ্বারা ফল ও বীজকে চিহ্নিত হয়েছে। নিষেকের মাধ্যমে ফুলের গর্ভাশয় ফলে পরিণত হয় এবং ডিম্বক বীজে পরিণত হয়। নিচে নিষেক প্রক্রিয়ার তাৎপর্য যুক্তিসহ মূল্যায়ন করা হলো- নিষেকের সময় ডিম্বাণু ও পুংগ্যামেটের মিলনের মাধ্যমে প্রোটোপ্লাজম ও নিউক্লিয়াসের সংযুক্তি ঘটে যার ফলে প্রজাতিতে জিনের সংমিশ্রণ ঘটে এবং প্রকরণ সৃষ্টি করে। এ প্রকরণ বিবর্তনের কাঁচামাল হিসেবে ব্যবহৃত হয়। প্রকরণ সৃষ্টির ফলে জীবের জীবনীশক্তি বহুগুণ বৃদ্ধি পায় এবং নতুন নতুন পরিবেশে অভিযোজন ক্ষমতাও বাড়ে। নিষেকের পর গর্ভাশয় ফলে এবং গর্ভাশয়ের অভ্যন্তরে ডিম্বক বীজে পরিণত হয়। উদ্ভিদের যৌন জনন বীজ তৈরির মাধ্যমে ঘটে থাকে। এই বীজ থেকে সৃষ্টি হয় নতুন উদ্ভিদ যা তার প্রজাতিকে রক্ষা করে। বীজের সৃষ্টি না হলে অধিকাংশ পুষ্পক উদ্ভিদই বিলুপ্ত হয়ে যেত। আমরা আম, জাম, কাঁঠাল, লিচু, পেঁপে, ধান, গম, বার্লি, ভুট্টা ইত্যাদি যা খেয়ে থাকি তা সবই নিষেক ক্রিয়ার ফলে সৃষ্টি হয়। ফলের পাশাপাশি বীজও প্রাণিকুলের খাদ্য হিসেবে ব্যবহৃত হয়। সুতরাং উদ্ভিদের ফল এবং বীজের উপরই খাদ্যের জন্য প্রাণিকুল, বিশেষ করে মানুষ সম্পূর্ণভাবে নির্ভরশীল। আবার নিষেক প্রক্রিয়া না ঘটলে উদ্ভিদসমূহ হ্যাপ্লয়েড অবস্থা হতে পুনরায় ডিপ্লয়েড অবস্থায় ফিরে আসতে পারে না। কাজেই নিষেক প্রক্রিয়ার তাৎপর্য অপরিসীম।"
        }
      ]
    },
    {
      "number": "5",
      "uddipok": "",
      "tag": "DB 24",
      "sub_questions": [
        {
          "label": "ক",
          "question": "ভার্নালাইজেশন কাকে বলে?",
          "explanation": "শৈত্য প্রদানের মাধ্যমে উদ্ভিদের ফুল ধারণকে ত্বরান্বিত করার প্রক্রিয়াকে ভার্নালাইজেশন বলে।"
        },
        {
          "label": "খ",
          "question": "সুশৃঙ্খল জীবন ব্যবস্থা ডায়াবেটিস রোগীর জন্য মহৌষধস্বরূপ- ব্যাখ্যা করো।",
          "explanation": "একজন ডায়াবেটিস আক্রান্ত ব্যক্তির জন্য তার সুশৃঙ্খল জীবনব্যবস্থা মহৌষধস্বরূপ। নিয়মিত এবং ডাক্তারের পরামর্শ মতো পরিমিত খাদ্য গ্রহণ করা, নিয়মিত ব্যায়াম করা, রোগীর দেহের পরিষ্কার-পরিচ্ছন্নতা ও বিশেষভাবে পায়ের যত্ন নেওয়া, নিয়মিত প্রস্রাব পরীক্ষা করা এবং দৈহিক কোনো জটিলতা দেখা দিলে ডাক্তারের পরামর্শ নিলে ডায়াবেটিস নিয়ন্ত্রণে আসে।"
        },
        {
          "label": "গ",
          "question": "X' এর গঠন চিত্রসহ ব্যাখ্যা করো।",
          "explanation": "উদ্দীপকে উল্লিখিত 'x' তথা স্পঞ্জ সদৃশ অঙ্গটি হলো ফুসফুস। নিচে চিত্রসহ এর গঠন ব্যাখ্যা করা হলো- বক্ষগহ্বরের ভেতর হৃৎপিণ্ডের দুই পাশে' দুইটি ফুসফুস অবস্থিত। এটা স্পঞ্জের মতো নরম ও কোমল, হালকা লালচে রঙের। ডান ফুসফুস তিন খণ্ড এবং বাম ফুসফুস দুই খণ্ডে বিভক্ত। ফুসফুস দুই ভাঁজ বিশিষ্ট প্লুরা নামক পর্দা দ্বারা আবৃত। দুই ভাঁজের মধ্যে এক প্রকার রস নিঃসৃত হয়। ফলে শ্বাস ক্রিয়া চলার সময় ফুসফুসের সাথে বক্ষগাত্রের কোনো ঘর্ষণ হয় না। ফুসফুসে অসংখ্য বায়ুথলি বা বায়ু প্রকোষ্ঠ, সূক্ষ্ম শ্বাসনালি ও ধমনি থাকে। সব সময় বাতাসে পূর্ণ থাকা বায়ুথলি বা অ্যালভিওলাসগুলো ক্ষুদ্র ক্ষুদ্র শাখা প্রান্তে মৌচাকের মতো অবস্থিত। নাসাপথ দিয়ে বায়ুথলির শাখা নালি দিয়ে সরাসরি বায়ুথলিতে যাতায়াত করে। বায়ুথলি পাতলা আবরণী দ্বারা আবৃত এবং প্রতিটি বায়ুথলি কৈশিক নালিকা দ্বারা পরিবেষ্টিত। বায়ুথলির গঠন এরূপ যে এতে বায়ু প্রবেশ করলে এগুলো বেলুনের মতো ফুলে উঠে ও পরে আপনা-আপনি সংকুচিত হয়। আবার বায়ুথলি ও কৈশিক নালিকার গাত্র এতই পাতলা যে, এর ভেতর দিয়ে গ্যাসীয় আদান প্রদান ঘটে।"
        },
        {
          "label": "ঘ",
          "question": "মানবদেহে 'O' ও 'CO₂' এর ভারসাম্য রক্ষায় উল্লিখিত প্রক্রিয়াটি মাধ্যম হিসেবে কাজ করে যুক্তিসহ বিশ্লেষণ করো।",
          "explanation": "মানবদেহে 'O 2 ' ও 'CO₂' এর ভারসাম্য রক্ষায় শ্বসনতন্ত্র এবং রক্তসংবহনতন্ত্র উভয়ই ঘনিষ্টভাবে সম্পর্কিত এবং এরা মাধ্যম হিসেবে কাজ করে। শ্বসনতন্ত্রের প্রধান অঙ্গ ফুসফুস ও রক্ত সংবহনতন্ত্রের প্রধান অঙ্গ হৃৎপিণ্ড এক্ষেত্রে মূল ভূমিকা পালন করে। নিচে তা যুক্তিসহ বিশ্লেষণ করা হলো- শ্বাসগ্রহণের মাধ্যমে বাতাস তথা O₂ ফুসফুসের অ্যালভিওলিতে পৌঁছায়। অ্যালভিওলি থেকে ব্যাপন প্রক্রিয়ায় O₂ ফুসফুসীয় শিরার রক্তে প্রবেশ করে। পরবর্তীতে এই O₂ হিমোগ্লোবিনের লৌহ অংশের সাথে মিলিত হয়ে অক্সিহিমোগ্লোবিনরূপে বাহিত হয় এবং হৃৎপিণ্ডের বাম অলিন্দ ও বাম নিলয়ের মাধ্যমে দেহের বিভিন্ন অঙ্গে পৌঁছায়। এক্ষেত্রে O₂ যুক্ত রক্ত হেপাটিক ধমনির মাধ্যমে যকৃতে, মেসেনটেরিক ধমনির মাধ্যমে পাকস্থলিতে, বৃক্কীয় ধমনির মাধ্যমে বৃক্কে পৌঁছে থাকে। এ সকল অঙ্গে পৌছার পর অক্সিহিমোগ্লোবিন থেকে O₂ মুক্ত হয়ে ব্যাপন প্রক্রিয়ায় দেহের কোষকলায় প্রবেশ করে। পরবর্তীতে এ সকল অঙ্গের কোষকলায় শ্বসন প্রক্রিয়ার ফলে উৎপন্ন CO₂ রক্তের সঙ্গে মিশে বিভিন্ন শিরার মাধ্যমে যেমন- বৃক্কীয় শিরা, হেপাটিক শিরা এবং শেষ পর্যায়ে মহাশিরার মাধ্যমে হৃৎপিন্ডের ডান অলিন্দ ও ডান নিলয়ে প্রবেশ করে। এখান থেকে CO₂ যুক্ত রক্ত ফুসফুসীয় ধমনির মাধ্যমে ফুসফুসে পৌঁছায়, সেখানে রক্ত পরিশোধিত হয়। অতএব, উপরের আলোচনা থেকে বলা যায় যে, মানবদেহে 'O₂' ও 'CO₂' এর ভারসাম্য রক্ষায় উল্লিখিত প্রক্রিয়াটি মাধ্যমে হিসেবে কাজ করে।"
        }
      ]
    },
    {
      "number": "6",
      "uddipok": "শাফিন সপ্তাহে ২-৩ দিন খেলাধুলা করে। সে হালকা পরিশ্রমী। তার উচ্চতা ৫ ফুট ১ ইঞ্চি, ওজন ৮০ কেজি এবং বয়স ১৬ বছর।",
      "tag": "DB 24",
      "sub_questions": [
        {
          "label": "ক",
          "question": "ডাইব্যাক কাকে বলে?",
          "explanation": "সালফারের অভাবজনিত কারণে কচি পাতায় ক্লোরোসিস হয়ে এবং কাণ্ডের শীর্ষ মরে গিয়ে যে রোগের সৃষ্টি হয় তাকে ডাইব্যাক রোগ বলে।"
        },
        {
          "label": "খ",
          "question": "আঁশজাতীয় খাদ্যের ভূমিকা ব্যাখ্যা করো।",
          "explanation": "আঁশজাতীয় খাদ্য বা রাফেজ হলো ফল, শাকসবজি, শস্যদানা ইত্যাদিতে উপস্থিত আঁশ বা তন্তুর ন্যায় অপাচ্য অংশ। এগুলো মূলত কোষপ্রাচীরের সেলুলোজ ও লিগনিন নামক জটিল শর্করা যা মানুষ হজম করতে পারে না। কিন্তু আঁশজাতীয় খাদ্য মল নিষ্কাশন, স্থূলতা হ্রাস, ক্ষুধা প্রবণতা ও চর্বি জমার প্রবণতা হ্রাস করে এবং খাদ্যনালিকে পরিষ্কার রাখে। এভাবে আঁশজাতীয় খাদ্য মানবদেহে গুরুত্বপূর্ণ ভূমিকা পালন করে।"
        },
        {
          "label": "গ",
          "question": "শাফিনের দৈনিক ক্যালরির চাহিদা নির্ণয় করো।",
          "explanation": "কোনো ব্যক্তির দৈনিক ক্যালরি চাহিদা তার বি.এম.আর. মানের সাহায্যে নির্ণয় করা যায়। উদ্দীপকে দেওয়া তথ্য অনুযায়ী, শাফিনের বয়স = ১৬ বছর উচ্চতা = ৫ ফুট ১ ইঞ্চি = ৬১ ইঞ্চি = ১৫৫ সে.মি. (প্রায়) ওজন = ৮০ কেজি আমরা জানি, ছেলেদের বি.এম.আর ৬৬ + (১৩.৭ × ওজন কেজি) + (৫ ×উচ্চতা সে.মি.) - (৬.৮ × বয়স বছর) সুতরাং শাফিনের বি.এম.আর.=৬৬ (১৩.৭ × ৮০) + (৫ ×১৫৫) – (৬.৮ × ১৬) = ৬৬ + ১০৯৬+৭৭৫-১০৮.৮ = ১৯৩৭- ১০৮.৮ = ১৮২৮.২ কিলোক্যালরি। শাফিন যেহেতু হালকা পরিশ্রমী, সপ্তাহে ২-৩ দিন খেলাধুলা করে, তাই শাফিনের ক্যালরি চাহিদা বি.এম.আর. মান × ১.৩৭৫ = ১৮২৮.২ × ১.৩৭৫ কিলোক্যালরি। = ২৫১৩.৭৭৫ কিলোক্যালরি। সুতরাং শাফিনের দৈনিক ক্যালরি চাহিদা ২৫১৩.৭৭৫ কিলোক্যালরি।"
        },
        {
          "label": "ঘ",
          "question": "স্বাস্থ্যরক্ষায় আদর্শ BMI-এর গড় মানের ক্ষেত্রে শাফিনের ওজন কত কমানো উচিত? গাণিতিকভাবে বিশ্লেষণ করো।",
          "explanation": "উদ্দীপক অনুসারে, শাফিনের দৈহিক ওজন = ৮০ কেজি উচ্চতা = ১৫৫ সে.মি. বা =  ১৫৫  ( ১০০ ) \\mathrm{}=\\frac{\\text { ১৫৫ }}{(১০০)^{}} = ( ১০০ )   ১৫৫   ​ মি. বা ১.৫৫ মি আমরা জানি, B M I =  দেহের ওজন (কেজি)  {  দেহের উচ্চতা (মিটার)  } 2 \\mathrm{BMI}=\\frac{\\text { দেহের ওজন (কেজি) }}{\\{\\text { দেহের উচ্চতা (মিটার) }\\}^{2}} BMI = {   দেহের   উচ্চতা  ( মিটার )  } 2   দেহের   ওজন  ( কেজি )  ​ অতএব, শাফিনের =৩৩.২৯ শাফিনের BMI এর মান হলো ৩৩.২৯, যা BMI এর মানদণ্ড অনুযায়ী মোটা হওয়ার প্রথম স্তরকে নির্দেশ করে। সুস্বাস্থ্যের ক্ষেত্রে BMI-এর মান হলো ১৮.৫-২৪.৯। শাফিনের BMI-এর মান সুস্বাস্থ্যের আদর্শ মানের আসতে হলে তাকে ওজন কমাতে হবে। এক্ষেত্রে, যখন BMI এর মান ৩৩.২৯ তখন দৈহিক ওজন ৮০ কেজি যখন BMI-এর আদর্শ মান ২৪.৯, তখন দৈহিক ওজন =  ৮০ × ২৪.৯  ( ৩৩ . ২৯ ) \\mathrm{}\\frac{\\text { ৮০ × ২৪.৯ }}{(৩৩.২৯)^{}} ( ৩৩ . ২৯ )   ৮০  ×  ২৪ . ৯   ​ কেজি= ৫৯.৮৩ বা ৬০ কেজি সুতরাং, শাফিনের ওজন কমাতে হবে (৮০-৬০) কেজি = ২০ কেজি অতএব, শাফিনের সুস্বাস্থ্য রক্ষায় আদর্শ BMI গড় মানের ক্ষেত্রে তার ওজন ২০ কেজি কমানো উচিত"
        }
      ]
    },
    {
      "number": "7",
      "uddipok": "",
      "tag": "DB 24",
      "sub_questions": [
        {
          "label": "ক",
          "question": "লোকাস কাকে বলে?",
          "explanation": "ক্রোমোজোমের যে স্থানে জিন অবস্থান করে তাকে লোকাস বলে।"
        },
        {
          "label": "খ",
          "question": "সাপ ও ব্যাঙের মধ্যে কোন ধরনের সংগ্রাম সংঘটিত হয়? ব্যাখ্যা করো।",
          "explanation": "সাপ ও ব্যাঙের মধ্যে আন্তঃপ্রজাতিক সংগ্রাম বিদ্যমান। এই ধরনের জীবসমূহের মধ্যে খাদ্য-খাদক সম্পর্কের যে সংগ্রাম গড়ে ওঠে তাকে আন্তঃপ্রজাতিক সংগ্রাম বলে। এই সংগ্রামের ফলেই সাপ ব্যাঙদের খায়। এভাবে নিতান্ত জৈবিক কারণেই সাপ ও ব্যাঙের মধ্যে নিষ্ঠুর আন্তঃপ্রজাতিক সংগ্রাম গড়ে ওঠে।"
        },
        {
          "label": "গ",
          "question": "X' এর ধাপসমূহ ব্যাখ্যা করো।",
          "explanation": "উদ্দীপকের উল্লিখিত X প্রযুক্তিটি হলো টিস্যু কালচার। টিস্যু কালচার পদ্ধতিটি কয়েকটি ধারাবাহিক ধাপের মাধ্যমে সম্পন্ন হয় নিচে ধাপগুলো ব্যাখ্যা করা হলো- i. শুরুতে উন্নত গুণসম্পন্ন রোগমুক্ত উদ্ভিদকে এক্সপ্ল্যান্টের জন্য নির্বাচন করা হয়। ii. উদ্ভিদের বৃদ্ধির জন্য অত্যাবশ্যকীয় খনিজ পুষ্টি, ভিটামিন, • ফাইটোহরমোন, সুক্রোজ ও অ্যাগার প্রভৃতি সঠিক মাত্রায় মিশিয়ে আবাদ মাধ্যম তৈরি করা হয়। iii. অটোক্লেভ করে জীবাণুমুক্ত করার পর আবাদ মাধ্যমে এক্সপ্ল্যান্টগুলোকে স্থাপন করা হয়। পরে নিয়ন্ত্রিত পরিবেশে আবাদ মাধ্যমে স্থাপিত টিস্যুর বারবার বিভাজনের মাধ্যমে ক্যালাস বা অণুচারা উৎপন্ন হয়। iv. মূল উৎপাদনের লক্ষ্যে নির্দিষ্ট উচ্চতা লাভের পর বিটপগুলোকে কেটে মূল উৎপাদনকারী আবাদ মাধ্যমে স্থাপন করা হয়। v. সবশেষে মূল তৈরি হওয়ার পর চারাগুলোকে মাটি ভরাপাত্রে স্থানান্তর করা হয়। পরবর্তীতে এগুলোকে ল্যাবরেটরির বাইরের পরিবেশে খাপ খাওয়ানো হয় এবং এক পর্যায়ে প্রাকৃতিক পরিবেশের মাটিতে লাগানো হয়।"
        },
        {
          "label": "ঘ",
          "question": "'X' ও 'Y' এর মধ্যে কোন প্রযুক্তিটি শস্য উন্নয়নে অধিক তাৎপর্যপূর্ণ? বিশ্লেষণ করো।",
          "explanation": "উদ্দীপকে উল্লিখিত চিত্র-'X' হলো টিস্যু কালচার এবং 'Y' হলো রিকম্বিনেন্ট DNA প্রযুক্তি। এই দুটি প্রযুক্তির মধ্যে রিকম্বিনেন্ট DNA প্রযুক্তি শস্য উন্নয়নে অধিক তাৎপর্যপূর্ণ জীবপ্রযুক্তি। নিচে তা বিশ্লেষণ করা হলো- রিকম্বিনেন্ট DNA প্রযুক্তির মাধ্যমে পোকামাকড় প্রতিরোধী ফসলের জাত উদ্ভাবন করা হয়েছে। যেমন- বিটি ভুট্টা, বিটি তুলা। এসব ফসল লেপিডোপটেরা এবং কলিওপটেরা বর্গের অন্তর্ভুক্ত ক্ষতিকর কীটপতঙ্গের বিরুদ্ধে প্রতিরোধক্ষম। আবার, এর সাহায্যে ভাইরাস প্রতিরোধী ফসলের জাত উদ্ভাবন করা হয়েছে। যেমন- ভাইরাল কোট প্রোটিনে জিন স্থানান্তরের মাধ্যমে টমেটো মোজাইক ভাইরাস, টোবাকো মোজাইক ভাইরাস প্রতিরোধী ফসলের জাত উদ্ভাবন করা হয়েছে। এছাড়াও জিনগত পরিবর্তনের মাধ্যমে আগাছানাশক প্রতিরোধী ভুট্টা, তুলা ইত্যাদি ফসলের জাত উদ্ভাবন করা হয়েছে। এ প্রযুক্তির মাধ্যমে একই উদ্ভিদে একাধিক বৈশিষ্ট্যের অনুপ্রবেশ করিয়ে বাণিজ্যিকভাবে ট্রান্সজেনিক উদ্ভিদ তৈরি করা হয়েছে। জিনগত রূপান্তরের মাধ্যমে উদ্ভিদের পুষ্টিমান উন্নত করা হয়েছে। যেমন- ধানে ভিটামিন-এ তথা বিটা-ক্যারোটিন জিন স্থানান্তর করা হয়েছে। এছাড়াও বর্তমানে লেট ব্লাইট ছত্রাক প্রতিরোধী জিন স্থানান্তরের মাধ্যমে লেট ব্লাইট প্রতিরোধী গোল আলুর জাত উদ্ভাবনের লক্ষ্যে গবেষণা চলছে। এভাবে শস্য উন্নয়নে রিকম্বিনেন্ট DNA প্রযুক্তি গুরুত্বপূর্ণ ভূমিকা পালন করে চলেছে।"
        }
      ]
    },
    {
      "number": "8",
      "uddipok": "",
      "tag": "DB 24",
      "sub_questions": [
        {
          "label": "ক",
          "question": "জীববৈচিত্র্য কাকে বলে?",
          "explanation": "পৃথিবীতে বিরাজমান জীবসমূহের প্রাচুর্য ও ভিন্নতাকে জীববৈচিত্র্য বলে।"
        },
        {
          "label": "খ",
          "question": "জীবের বৈশিষ্ট্য নিয়ন্ত্রণকারী এককের ব্যাখ্যা দাও'।",
          "explanation": "জীবনের সব দৃশ্যমান ও অদৃশ্যমান বৈশিষ্ট্য নিয়ন্ত্রণকারী একক হলো জিন, যা জীবের ক্রোমোসোমে অবস্থান করে। জীবের সকল বৈশিষ্ট্য ধারণ করে জিন এবং তা গ্যামেটের মাধ্যমে বংশ পরম্পরায় পৌছে দেয়। জীবের সকল বংশগতীয় বৈশিষ্ট্য ধারণ করে বলেই জিনকে বলা হয় বংশগতির ধারক ও বাহক।"
        },
        {
          "label": "গ",
          "question": "উদ্দীপকের উপাদানসমূহ ব্যবহার করে জলজ বাস্তুতন্ত্রের বর্ণনা দাও।",
          "explanation": "জলজ বাস্তুতন্ত্রের একটি উৎকৃষ্ট উদাহরণ হলো পুকুরের বাস্তুতন্ত্র। উদ্দীপকের উপাদানসমূহ ব্যবহার করে নিচে একটি জলজ বাস্তুতন্ত্রের বর্ণনা করা হলো- বাস্তুতন্ত্রটিতে উৎপাদক হিসেবে রয়েছে স্বভোজী উদ্ভিদ যারা সূর্যালোকের উপস্থিতিতে খাদ্য তৈরি করতে পারে। এদেরকে খাদ্য হিসেবে গ্রহণ করে তৃণভোজী, কার্প মাছ এবং ছোট পাখি, যারা এই জলজ বাস্তুতন্ত্রে প্রথম স্তরের খাদক। বাস্তুতন্ত্রের এই তিনটি উপাদানের মধ্যে তৃণভোজীকে খায় গৌণ খাদক, কার্প মাছকে খায় শোল মাছ এবং ছোট পাখিকে খায় চিল যারা এই বাস্তুতন্ত্রে দ্বিতীয় স্তরের খাদকের ভূমিকা পালন করে। আবার এই গৌণ খাদককে ছোট পাখি এবং চিল উভয়ই খাদ্য হিসেবে গ্রহণ করতে পারে, তখন এই উপাদান দুটি হয়ে যায় তৃতীয় স্তরের খাদক। শুধু গৌণ খাদকই নয়, ছোট পাখিকেও চিল খাদ্য হিসেবে গ্রহণ করতে পারে, তখন চিল হয়ে যায় এই জলজ বাস্তুতন্ত্রের সর্বোচ্চ স্তরের খাদক। এভাবে একে অপরকে খাদ্য হিসেবে গ্রহণ করার মাধ্যমে এই বাস্তুতন্ত্রে ভারসাম্য বজায় থাকে।"
        },
        {
          "label": "ঘ",
          "question": "উদ্দীপকের রেখাচিত্রের শিকলগুলোতে পর্যায়ক্রমে সবচেয়ে বেশি শক্তি ব্যয় হয় তা চিহ্নিত করে কারণ বিশ্লেষণ করো।",
          "explanation": "উদ্দীপকের রেখাচিত্রটি পর্যবেক্ষণ করে দেখা যাচ্ছে এখানে চারটি খাদ্য শিকল বিদ্যমান। এগুলো হলো- i. স্বভোজী → \\to → ছোট পাখি → \\to → চিল ii. স্বভোজী → \\to → কার্প মাছ → \\to → শোল মাছ → \\to → চিল iii. স্বভোজী → \\to → তৃণভোজী → \\to → গৌণ খাদক → \\to → চিল iv. স্বভোজী → \\to → তৃণভোজী → \\to → গৌণ খাদক → \\to → ছোট পাখি → \\to → চিল সব ধরনের খাদ্য শিকলেই প্রতিটি স্তরে কিছু শক্তি ব্যয় হয়। অর্থাৎ খাদ্য শিকলে স্তরের সংখ্যা যত বেশি হবে শক্তি ব্যয়ের পরিমাণ তত বেশি হবে। তাই উদ্দীপকের রেখাচিত্রে বিদ্যমান চারটি খাদ্য শিকলের মধ্যে (iv) নং শিকলটিতে সবচেয়ে বেশ শক্তি ব্যয় হবে। সাধারণত খাদ্য শিকলে এক স্তর থেকে অন্য স্তরে শক্তি প্রবাহকালে শ্বসন, তাপ ইত্যাদির কারণে শক্তি ব্যয় হয়। (iv) নং খাদ্য শিকলে খাদ্য স্তর পাঁচটি। এখানে স্বভোজীকে তৃণভোজী ভক্ষণ করে। এভাবে তৃণভোজীকে গৌণ খাদক, গৌণ খাদককে ছোট পাখি এবং ছোট পাখিকে চিল' খাদ্য হিসেবে গ্রহণ করে। ফলে পাঁচটি খাদ্য স্তরে চারবার শক্তি ব্যয় হয়। অন্যদিকে (ii) এবং (iii) নং খাদ্য শিকলে চারটি করে খাদ্য স্তর বিদ্যমান, অর্থাৎ এই দুইটি শিকলে তিনবার শক্তি ব্যয় হয়। আবার রেখাচিত্রটির প্রথম শিকলে মাত্র তিনটি খাদ্য স্তর রয়েছে যেখানে শক্তি ব্যয় হয় দুইবার। অর্থাৎ (ⅰ) থেকে (iv) নং শিকলগুলোতে পর্যায়ক্রমে শক্তির ব্যয়ের পরিমাণ বেশি হচ্ছে। তাই উপরের আলোচনা থেকে এটা স্পষ্ট যে, উদ্দীপকের রেখাচিত্রে বিদ্যমান শিকলগুলোতে পর্যায়ক্রমে সবচেয়ে বেশি শক্তি ব্যয় হয়।"
        }
      ]
    }
  ]
}