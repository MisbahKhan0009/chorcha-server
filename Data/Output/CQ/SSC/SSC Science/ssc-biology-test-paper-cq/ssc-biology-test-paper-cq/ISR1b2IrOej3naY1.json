{
  "title": "সিলেট বোর্ড ২০২১",
  "subtitle": "জীববিজ্ঞান (8)",
  "questions": [
    {
      "number": "1",
      "uddipok": "",
      "tag": "SB 21",
      "sub_questions": [
        {
          "label": "ক",
          "question": "রাইবোজোম কী?",
          "explanation": "সাইটোপ্লাজমে মুক্ত অবস্থায় বর্তমান এবং আন্তঃপ্লাজমীয় জালিকার গায়ে অবস্থিত যে দানাদার কণায় প্রোটিন সংশ্লেষিত হয় তাই হলো রাইবোজোম।"
        },
        {
          "label": "খ",
          "question": "কোন পেশিকে মসৃণ পেশি বলা হয়? ব্যাখ্যা করো।",
          "explanation": "অনৈচ্ছিক পেশিকে মসৃণ পেশি বলা হয়ে থাকে। এ পেশির সংকোচন ও প্রসারণ প্রাণীর ইচ্ছাধীন নয়। প্লীহার সঞ্চালনে অংশগ্রহণকারী পেশি হলো অনৈচ্ছিক পেশি। এ পেশির কোষগুলো মাকু আকৃতির। এদের গায়ে আড়াআড়ি দাগ থাকে না। এজন্য অনৈচ্ছিক পেশিকে মসৃণ পেশি বলা হয়।"
        },
        {
          "label": "গ",
          "question": "জীব দেহে চিত্র 'Z' এর ভূমিকা ব্যাখ্যা করো।",
          "explanation": "উদ্দীপকে উল্লিখিত চিত্র-Z হলো স্নায়ুতন্ত্রের গঠন ও কার্যকরি একক নিউরন বা স্নায়ুকোষ। জীবদেহের ভারসাম্য রক্ষায় নিউরনের গুরুত্ব অপরিসীম। জীবদেহে নিউরনের ভূমিকা নিম্নে ব্যাখ্যা করা হলো-নিউরন তথা স্নায়ুকোষ পরস্পর একত্রিত হয়ে স্নায়ুতন্ত্র গঠন করে। স্নায়ুতন্ত্র দেহের বিভিন্ন অঙ্গ ও তন্ত্রের মধ্যে সমন্বয় সাধন করে এবং দেহের উদ্দীপনায় সাড়া দিয়ে পরিবেশের সাথে মানবদেহের ভারসাম্য রক্ষা করে। বাহ্যিক বা অভ্যন্তরীণ যেকোনো পরিবেশ থেকে স্নায়ুকোষের মাধ্যমে উদ্দীপনা মস্তিষ্কে পৌছায় এবং মস্তিষ্কের সিদ্ধান্ত পুনরায় স্নায়ুকোষের মাধ্যমে পরিবাহিত হয়ে পেশিকোষে বা পেশিতন্ত্রে সাড়া জাগায়। পরবর্তীতে মস্তিষ্কের সিন্ধান্ত অনুযায়ী পেশিতন্ত্র সংকুচিত বা প্রসারিত হয়, ফলে অঙ্কা সে অনুযায়ী কাজ করে। স্নায়ুকোষের উদ্দীপনা গ্রহণ ও প্রেরণের মাধ্যমে পেশিকোষের ক্রিয়ায় জীবদেহের বিভিন্ন অঙ্গ কর্মক্ষম থাকে। হাঁটা, চলা, খাওয়া, প্রতিকূল পরিবেশ থেকে দ্রুত সরে আসা ইত্যাদি কাজে স্নায়ুটিস্যুর মাধ্যমে মস্তিষ্ক থেকে প্রেরিত উদ্দীপনা অনুযায়ী পেশিটিস্যু কাজ করে। এছাড়া বিভিন্ন বাহ্যিক উদ্দীপনা যেমন- আলো, গন্ধ, স্বাদ, স্পর্শ ইত্যাদি চোখ, কান, নাক ও ত্বকের মাধ্যমে সংগৃহীত হয়ে মস্তিষ্কে পৌঁছায়। স্নায়ুতন্ত্রের মাধ্যমে মস্তিষ্ক তখন এই উদ্দীপনায় সাড়া দেয় এবং মানুষের সমস্ত শারীরবৃত্তীয় কাজ নিয়ন্ত্রিত হয়। এই নিয়ন্ত্রণ ও সঞ্চালনে মূল ভূমিকা পালন করে উদ্দীপকের চিত্র-Z তথা নিউরন।"
        },
        {
          "label": "ঘ",
          "question": "জীব দেহকে সচল রাখতে চিত্র 'X' ও চিত্র 'Y' এর মধ্যে কোনটি অধিক কার্যকর? বিশ্লেষণ করো।",
          "explanation": "উদ্দীপকে উল্লিখিত চিত্র-X ও চিত্র- দ্বারা যথাক্রমে তৃহৃদপেশি ও ঐচ্ছিক পেশিকে চিহ্নিত করা হয়েছে। এদের মধ্যে জীবদেহকে সচল রাখতে কোনটি বেশি কার্যকর নিচে তা বিশ্লেষণ করা হলো-ঐচ্ছিক পেশি প্রাণীর ইচ্ছানুযায়ী সংকুচিত ও প্রসারিত হতে পারে। সাধারণত মানুষের হাত ও পায়ে ঐচ্ছিক পেশি থাকে। ঐচ্ছিক পেশি অস্থিতন্ত্রে সংলগ্ন থাকে। এই পেশি দ্রুত সংকুচিত ও প্রসারিত হতে পারে। জীবের নড়াচড়া, চলাফেরা বা স্থান পরিবর্তনে ঐচ্ছিক পেশি সাহায্য করে। এছাড়াও জীব ইচ্ছানুযায়ী তার দেহকে ঐচ্ছিক পেশির সাহায্যে প্রয়োজন অনুযায়ী নড়াতে পারে। অপরদিকে হৃদপেশি দিয়ে মানুষের হৃৎপিণ্ড গঠিত হয়। এই পেশির গঠন ঐচ্ছিক পেশির মতো হলেও কাজ অনৈচ্ছিক পেশির মতো। মানব ভূণ সৃষ্টির একটি বিশেষ পর্যায় থেকে মৃত্যুর পূর্বমুহূর্ত পর্যন্ত হৃৎপিন্ডের হৃদপেশি নির্দিষ্ট গতিতে চলমান থাকে। হৃৎপিণ্ডের সব হৃদপেশি সমন্বিতভাবে সংকুচিত ও প্রসারিত হয়ে দেহের মধ্যে রক্ত চলাচলের প্রক্রিয়া সচল রাখে। অর্থাৎ, ঐচ্ছিক পেশি জীবদেহকে নড়াচাড়ার মাধ্যমে সচল রাখে এবং হৃদপেশি জীবদেহে রক্ত চলাচলের প্রক্রিয়া সচল রাখে। জীবদেহে রক্তচলাচলের মাধ্যমে প্রতিটি কোষ সজীব ও সক্রিয় থাকে, রক্তচলাচল ব্যতীত জীবদেহ টিকে থাকতে পারে না। অপরদিকে ঐচ্ছিক অঙ্গ সঞ্চালন ছাড়াও জীবদেহ টিকে থাকতে পারবে। তাই জীবদেহকে সচল রাখতে X অর্থাৎ হৃদপেশিই অধিক কার্যকর।"
        }
      ]
    },
    {
      "number": "2",
      "uddipok": "6 C O 2 + 12 H 2 O →  ক্লোরোফিল   আলো  C 6 H 12 O 6 + 6 O 6 + 6 H 2 O 6 \\mathrm{CO}_{2}+12 \\mathrm{H}_{2} \\mathrm{O} \\xrightarrow[\\text { ক্লোরোফিল }]{\\text { আলো }} \\mathrm{C}_{6} \\mathrm{H}_{12} \\mathrm{O}_{6}+6 \\mathrm{O}_{6}+6 \\mathrm{H}_{2} \\mathrm{O} 6 CO 2 ​ + 12 H 2 ​ O   আলো     ক্লোরোফিল   ​ C 6 ​ H 12 ​ O 6 ​ + 6 O 6 ​ + 6 H 2 ​ O",
      "tag": "SB 21",
      "sub_questions": [
        {
          "label": "ক",
          "question": "ডিফসফোরাইলেশন কাকে বলে?",
          "explanation": "যে প্রক্রিয়ায় ফসফেট যুক্ত যৌগ (AMP, ADP, ATP) থেকে ফসফেট মুক্ত হয়, সেই প্রক্রিয়াকে ডিফসফোরাইলেশন বলে।"
        },
        {
          "label": "খ",
          "question": "ATP কে শক্তি মুদ্রা বলা হয় কেন?",
          "explanation": "যে শক্তি জমা করে রাখে এবং প্রয়োজন অনুসারে অন্য প্রক্রিয়ায় শক্তি সরবরাহ করে তাকে বলা হয় শক্তি মুদ্রা। ATP সালোকসংশ্লেষণের সময় উচ্চশক্তি ধারণ করে তা জমা রাখে। ATP-এর জমাকৃত শক্তি প্রয়োজন অনুসারে দেহের অন্যান্য বিক্রিয়ায় সরবরাহ করে। এ জন্যই ATP-কে শক্তি মুদ্রা বলা হয়।"
        },
        {
          "label": "গ",
          "question": "উদ্দীপকে উল্লিখিত প্রক্রিয়াটি ব্যাখ্যা করো।",
          "explanation": "উদ্দীপকের বিক্রিয়াটি দ্বারা সালোকসংশ্লেষণ প্রক্রিয়া নির্দেশ করা হয়েছে। নিম্নের অনুরূপ: উদ্দীপকে উল্লিখিত ১ হলো শর্করা। পাতায় সালোকসংশ্লেষণ প্রক্রিয়ায় আত্তীকরণ শক্তি শর্করা তৈরিতে সাহায্য করে। নিচে প্রক্রিয়াটি বর্ণনা করা হলো- সবুজ উদ্ভিদ সূর্যালোকের উপস্থিতিতে পাতার ক্লোরোফিলে সালোকসংশ্লেষণ প্রক্রিয়ায় শর্করা তৈরি করে। এই প্রক্রিয়ার প্রথম পর্যায় আলোর উপস্থিতিতে ঘটে এবং আত্তীকরণ শক্তি উৎপন্ন হয়। এই শক্তি সালোকসংশ্লেষণের অন্ধকার পর্যায়, যেখানে আলোর প্রয়োজন পড়ে না, সেখানে CO₂ বিজারণের মাধ্যমে শর্করা তৈরি করে। অন্ধকার পর্যায়ে, রাইবুলোজ ১,৫-ডাইফসফেটের সাথে O₂ যুক্ত হয়ে অস্থায়ী কিটো এসিড তৈরি করে। এটি সাথে সাথে ভেঙে ৩-কার্বনবিশিষ্ট দু'অণু ৩-ফসফোগ্লিসারিক এসিড (3PGA) উৎপন্ন করে। আলোক পর্যায়ে তৈরি শক্তি ব্যবহার করে ৩-ফসফোগ্লিসারিক এসিড, ৩-ফসফোগ্লিসারান্ডিহাইড ও ডাইহাইড্রক্সি এসিটোন ফসফেট থেকে ক্রমাগত বিভিন্ন বিক্রিয়ায় একদিকে শর্করা ও অপরদিকে রাইবুলোজ-১,৫-ডাইফসফেট তৈরি হতে থাকে। পুনঃসংশ্লেষিত রাইবুলোজ-১,৫-ডাইফসফেট পুনরায় শর্করা তৈরির জন্য প্রস্তুতি নেয়।"
        },
        {
          "label": "ঘ",
          "question": "পরিবেশের ভারসাম্য রক্ষায় উদ্দীপকের প্রক্রিয়াটির গুরুত্ব বিশ্লেষণ করো।",
          "explanation": "উদ্দীপকের প্রক্রিয়াটি হলো সালোকসংশ্লেষণ পরিবেশের ভারসাম্য রক্ষায় সালোকসংশ্লেষণ বিশেষ গুরুত্বপূর্ণ। নিচে তা বিশ্লেষণ করা হলো- প্রকৃতিতে একমাত্র সবুজ উদ্ভিদই সালোকসংশ্লেষণ প্রক্রিয়ায় খাদ্য তৈরি করতে পারে। কোনো প্রাণীই তার নিজের খাদ্য নিজে তৈরি করতে পারে 'না। খাদ্যের জন্য তাই সমগ্র প্রাণিকুলকে সম্পূর্ণভাবেই সবুজ উদ্ভিদের ওপর নির্ভর করতে হয়। কাজেই বলা যায়, পৃথিবীর সকল উদ্ভিদ ও প্রাণীর খাদ্য তৈরি হয় সালোকসংশ্লেষণের মাধ্যমে। পরিবেশের ভারসাম্য রক্ষায়, বিশেষ করে ০₂ ও CO₂ এর সঠিক অনুপাত রক্ষায় সালোকসংশ্লেষণ প্রক্রিয়া এক বিশেষ ভূমিকা পালন করে থাকে। পরিবেশের ভারসাম্য নষ্ট হলে তা হবে জীবজগতের জন্য হুমকিস্বরূপ। সকল জীব শ্বসন প্রক্রিয়ায় O₂ গ্রহণ করে এবং CO₂ ত্যাগ করে। কেবলমাত্র শ্বসন প্রক্রিয়া চলতে থাকলে বায়ুমণ্ডলে ০, গ্যাসের স্বল্পতা এবং CO₂ গ্যাসের আধিক্য দেখা দিত। কিন্তু, সবুজ উদ্ভিদ সালোকসংশ্লেষণ প্রক্রিয়ায় CO₂ গ্রহণ করে এবং O₂ ত্যাগ করে বলে এখনও বায়ুমণ্ডলে O₂ ও CO₂ গ্যাসের ভারসাম্য বজায় রয়েছে, বেঁচে রয়েছে জীবকুল। তাই বলা যায়, সালোকসংশ্লেষণ প্রক্রিয়াটি শুধু উদ্ভিদদেহে সম্পন্ন হলেও সকল জীবের জন্য তথা পরিবেশের ভারসাম্য রক্ষায় প্রক্রিয়াটির গুরুত্ব অপরিসীম।"
        }
      ]
    },
    {
      "number": "3",
      "uddipok": "",
      "tag": "SB 21",
      "sub_questions": [
        {
          "label": "ক",
          "question": "দ্বিনিষেক কী?",
          "explanation": "প্রায় একই সময়ে দু'টি পুংজনন কোষের একটি ডিম্বাণু (n) ও অপরটি গৌণ কেন্দ্রিকার (2n) সাথে মিলিত হওয়ার ঘটনাই হলো দ্বি-নিষেক।"
        },
        {
          "label": "খ",
          "question": "পর-পরাগায়নে নতুন ভ্যারাইটি সৃষ্টি হওয়ার সম্ভবনা কতটুকু? ব্যাখ্যা করো।",
          "explanation": "পর-পরাগায়নে একই প্রজাতির দুটি ভিন্ন উদ্ভিদের ফুলের মধ্যে পরাগ সংযোগ ঘটে। এক্ষেত্রে দুটি ভিন্ন গুণসম্পন্ন উদ্ভিদের মধ্যে পরাগায়ন ঘটে বলে যে বীজ উৎপন্ন হয় তা' নতুন গুণসম্পন্ন হয়। এ বীজ থেকে সৃষ্ট উদ্ভিদও তাই নতুন গুণসম্পন্ন হয়। এ কারণেই পর-পরাগায়নের ফলে নতুন ভ্যারাইটি সৃষ্টি হওয়ার সম্ভাবনা থাকে।"
        },
        {
          "label": "গ",
          "question": "উদ্ভিদের 'C' অংশের ভূমিকা কী? ব্যাখ্যা করো।",
          "explanation": "উদ্দীপকের চিত্রে C চিহ্নিত অংশটি ফুলের পাপড়ি। নিম্নের অনুরূপ: উদ্দীপকের চিত্রে 'C' চিহ্নিত অংশটি হলো পাপড়ি। দলমণ্ডলের প্রতিটি খণ্ডকে দলাংশ বা পাপড়ি বলে। পাপড়ি সাধারণত রঙিন হয়। এরা ফুলের অত্যাবশ্যকীয় অংশগুলোকে রোদ ও বৃষ্টি থেকে রক্ষা করে। উজ্জ্বল ঝলমলে রঙের দলমণ্ডল পোকামাকড় ও পশুপাখি আকর্ষণ করে এবং পরাগায়নে সহায়তা করে। অনেক সময় কোনো কোনো পোকামাকড় ফুলের পাপড়িতে বসে মধু আহরণ করে। এসব কার্যক্রম চলাকালীন সময়ে ফুলের গর্ভমুণ্ডে পরাগ সংযোগ এর কাজটি ঘটে থাকে। এভাবে 'C' অর্থাৎ পাপড়ি তথা দলমণ্ডল পরাগায়নে সাহায্য করে।"
        },
        {
          "label": "ঘ",
          "question": "উদ্ভিদের বংশ বিস্তারে D ও E এর পারস্পরিক সংশ্লিষ্টতা বিশ্লেষণ করো।",
          "explanation": "উদ্দীপকের D ও E হলো যথাক্রমে পরাগধানী ও গর্ভাশয়। এরা পুং ও স্ত্রীস্তবকের অংশ। পরাগধানীর মধ্যে পুংজননকোষ উৎপন্ন হয় এবং গর্ভাশয়ের মধ্যে স্ত্রীজননকোষ বা ডিম্বাণু সৃষ্টি হয়। নিম্নে উদ্ভিদের বংশবিস্তারে পুং ও স্ত্রীস্তবকের সংশ্লিষ্টতা বিশ্লেষণ করা হলো- পুংজননকোষ ও স্ত্রীজননকোষ সরাসরি প্রজননে অংশগ্রহণ করে। অর্থাৎ পরাগায়নের পর পুংজননকোষ স্ত্রীজননকোষের সাথে মিলিত হয়ে জাইগোট গঠন করে। জাইগোট বা নিষিক্ত ডিম্বকটি পরবর্তীতে বীজ ও গর্ভাশয়টি ফলে পরিণত হয়। এরপর ফলের পরিণতি লাভ ও বীজের বিস্তরণের মাধ্যমে নতুন চারা গাছ হয় এবং উদ্ভিদের বংশবিস্তার ঘটে। কাজেই বলা যায় যে, পরাগধানীর ও গর্ভাশয়ের পারস্পরিক সংশ্লিষ্টতার মাধ্যমে উদ্ভিদের বংশবিস্তারের মূল কাজটি সম্পন্ন হয়।"
        }
      ]
    },
    {
      "number": "4",
      "uddipok": "",
      "tag": "SB 21",
      "sub_questions": [
        {
          "label": "ক",
          "question": "AIDS এর পূর্ণরূপ কী?",
          "explanation": "AIDS এর পূর্ণরূপ হলো Acquired Immune Deficiency Syndrome"
        },
        {
          "label": "খ",
          "question": "ক্রোমোসোমকে বংশগতির ভৌত ভিত্তি বলা হয় কেন? ব্যাখ্যা করো।",
          "explanation": "ক্রোমোসোম মাতা-পিতা হতে জিন সন্তান-সন্ততিতে বহন করে নিয়ে যায়। মানুষের চোখের রং, চুলের প্রকৃতি, চামড়ার গঠন ইত্যাদি বৈশিষ্ট্য ক্রোমোসোম কর্তৃক বাহিত হয়ে বংশগতির ধারা অক্ষুণ্ণ রাখে। এ কারণে ক্রোমোসোমকে বংশগতির ভৌত ভিত্তি বলা হয়।"
        },
        {
          "label": "গ",
          "question": "উদ্দীপকে উল্লিখিত A ও B তে ক্রোমোসোম সংখ্যা এক সেট (n) হয় কেন? ব্যাখ্যা করো।",
          "explanation": "উদ্দীপকে উল্লিখিত A ও B হলো শুক্রাণু ও ডিম্বাণু। মানবদেহের দেহকোষ ডিপ্লয়েড (2n) হলেও শুক্রাণু এবং ডিম্বাণু হ্যাপ্লয়েড (n)। হ্যাপ্লয়েড শুক্রাণু এবং ডিম্বাণু নিষেক প্রক্রিয়ায় মিলিত হয়ে জাইগোট উৎপন্ন করে যা n + n = 2n হয়। জনন মাতৃকোষে মিয়োসিস কোষ বিভাজনের মাধ্যমে একসেট (n) জনন কোষের সৃষ্টি হয়। এ প্রক্রিয়ায় নিউক্লিয়াস দুবার এবং ক্রোমোসোম একবার বিভাজিত হয়। ফলে অপত্য কোষের ক্রোমোসোম সংখ্যা মাতৃকোষের ক্রোমোসোম সংখ্যার অর্ধেক হয়। যদি জনন মাতৃকোষে মিয়োসিস কোষ বিভাজনের মাধ্যমে হ্যাপ্লয়েড শুক্রাণু ও ডিম্বাণু সৃষ্টি না হতো তাহলে জাইগোট হতো টেট্রাপ্লয়েড (4n)। ফলে জীবের ক্রোমোসোম সংখ্যা আর ধ্রুব থাকতো না। এতে করে জীবজগত অস্তিত্ববিহীন হয়ে যেতো। এজন্য ডিম্বাণু ও শুক্রাণুতে ক্রোমোসোম সংখ্যা অর্ধেক তথা একসেট (n) হয়ে জীবের চারিত্রিক ধারণ রক্ষিত হয়।"
        },
        {
          "label": "ঘ",
          "question": "সন্তানের লিঙ্গ নির্ধারণে 'B' এর ভূমিকাই মুখ্য-বিশ্লেষণ করো।",
          "explanation": "নিম্নের অণুরূপ: উদ্দীপকের উল্লিখিত চিত্র- দ্বারা ক্রোমোজোমকে বোঝানো হয়েছে। একে বংশগতির ভৌত ভিত্তি হিসেবে অভিহিত করা হয়। মানবদেহে অটোসোম এবং সেক্স ক্রোমোজোম এ দু'ধরনের ক্রোমোজোম থাকে। এদের মধ্যে সেক্স ক্রোমোজোম লিঙ্গ নির্ধারণে মুখ্য ভূমিকা পালন করে। নিচে তা বিশ্লেষণ করা হলো- সেক্স ক্রোমোজোমের সংখ্যা দুটি, যার মধ্যে একটি X এবং অপরটি Y নামে পরিচিত। স্ত্রীলোকের ডিপ্লয়েড কোষে দুটি সেক্স ক্রোমোজোমই X ক্রোমোজোম, অর্থাৎ XX। কিন্তু পুরুষদের ক্ষেত্রে দুটির মধ্যে একটি X এবং অপরটি Y, অর্থাৎ XY। স্ত্রীলোকের ডিম্বাশয়ে ডিম্বাণু সৃষ্টির সময় যখন মিয়োসিস বিভাজন ঘটে তখন প্রতিটি ডিম্বাণু অন্যান্য ক্রোমোজোমের সাথে একটি করে X ক্রোমোজোম লাভ করে। অপরপক্ষে, পুরুষে শুক্রাণু সৃষ্টির সময় অর্ধেক সংখ্যক শুক্রাণু একটি করে X ক্রোমোজোম এবং অবশিষ্ট অর্ধেক শুক্রাণু একটি করে Y ক্রোমোজোম লাভ করে। ডিম্বাণু পুরুষের X বা Y বহনকারী যেকোনো একটি শুক্রাণু দ্বারা নিষিক্ত হতে পারে। ফলে জাইগোট দুটি X অথবা একটি Y ক্রোমোজোম বিশিষ্ট হতে পারে। দুটি X নিয়ে অর্থাৎ XX নিয়ে যে শিশু জন্মাবে সে হবে মেয়ে আর যে শিশু একটি X এবং একটি Y অর্থাৎ XY ক্রোমোজোম নিয়ে পৃথিবীতে আসবে সে হবে ছেলে। উপরিউক্ত আলোচনার প্রেক্ষিতে বলা যায়, মানব শিশুর লিঙ্গ নির্ধারণে ক্রোমোজোমের ভূমিকা অপরিসীম।"
        }
      ]
    },
    {
      "number": "5",
      "uddipok": "",
      "tag": "SB 21",
      "sub_questions": [
        {
          "label": "ক",
          "question": "লোকাস কী?",
          "explanation": "লোকাস হলো ক্রোমোসোমের একটি নির্দিষ্ট স্থান যেখানে জিন অবস্থান করে।"
        },
        {
          "label": "খ",
          "question": "DNA রেপ্লিকেশনকে অর্ধরক্ষণশীল বলা হয় কেন?",
          "explanation": "যে প্রক্রিয়ায় একটি DNA অণু থেকে অপর একটি নতুন DNA অণু তৈরি হয় তাকে DNA রেপ্লিকেশন বলে। DNA রেপ্লিকেশনের ফলে যে দুটি নতুন DNA অণু তৈরি হয় তার একটি সূত্র সর্বদা মাতৃ DNA অণুর থাকে এবং অন্যটি তার পরিপূরক হিসেবে তৈরি হয়। এ কারণেই DNA রেপ্লিকেশনকে অর্ধ-রক্ষণশীল প্রক্রিয়া বলা হয়।"
        },
        {
          "label": "গ",
          "question": "চিত্র-R এর গঠন ব্যাখ্যা করো।",
          "explanation": "উদ্দীপকের চিত্র-R হলো DNA। নিম্নের অণুরূপ: উদ্দীপকের X হলো DNA, যা একটি বংশগতির উপাদান। নিচে DNA-এর গঠন বর্ণনা করা হলো- DNA দ্বিসূত্রক। দু'টি পলিনিউক্লিওটাইড সূত্র পরস্পরের সাথে লোহার সিঁড়ির মতো ডান দিকে প্যাঁচানো থেকে একটি ডাবল হেলিক্স গঠন করে। এ সিঁড়ির হাতল তৈরি হয় পাঁচ কার্বনবিশিষ্ট শর্করা (ডিঅক্সিরাইবোজ), নাইট্রোজেনঘটিত বেস ও অজৈব ফসফেট দ্বারা। DNA-এর নাইট্রোজেন বেসগুলো হলো এডিনিন, গুয়ানিন, থাইমিন ও সাইটোসিন। একটি সূত্রের এডিনিন অন্য সূত্রের থাইমিনের সাথে দু'টি হাইড্রোজেন বন্ড দ্বারা (A=T) যুক্ত থাকে, আর গুয়ানিন অন্য সূত্রের সাইটোসিনের সাথে তিনটি হাইড্রোজেন বন্ড দ্বারা যুক্ত (G=C) থাকে। হেলিক্সের প্রতিটি পূর্ণ ঘূর্ণন ৩৪ A ˚ \\AA A ˚ দৈর্ঘ্য বিশিষ্ট। একটি পূর্ণ ঘূর্ণনের মধ্যে ১০টি নিউক্লিওটাইড থাকে। তাই পার্শ্ববর্তী দু'টি নিউক্লিওটাইডের দূরত্ব ৩.৪ A ˚ \\AA A ˚ । DNA ডাবল হেলিক্সের ব্যাস সর্বত্র ২০ A ˚ \\AA A ˚ ।"
        },
        {
          "label": "ঘ",
          "question": "চিত্র-Q কিভাবে চিত্র-P দ্বারা নিয়ন্ত্রিত হয়? বিশ্লেষণ করো।",
          "explanation": "উদ্দীপকের চিত্র P ও Q দ্বারা যথাক্রমে ক্রোমোসোম ও বর্ণান্ধতাকে বোঝানো হয়েছে। বর্ণান্ধতা ক্রোমোসোমে অবস্থানকারী জিন দ্বারা নিয়ন্ত্রিত হয়। নিচে তা বিশ্লেষণ করা হলো- বর্ণান্ধতা বংশগতির সঙ্গে সম্পর্কযুক্ত। রং চেনার জন্য মানুষের চোখের স্নায়ুকোষে রং শনাক্তকারী পিগমেন্ট থাকে। বর্ণান্ধ ব্যক্তির চোখের স্নায়ুকোষে রং শনাক্তকারী পিগমেন্টের অভাব থাকে। রং শনাক্তকারী পিগমেন্ট দুটি জিন দ্বারা নিয়ন্ত্রিত হয় এবং এই জিন X-ক্রোমোসোমে থাকে। যৌন জননের ফলে এই জিন পরবর্তী বংশধরে স্থানান্তরিত হয়।. কিন্তু লাল ও সবুজ রং শনাক্তকারী জিন যদি পিতামাতার ক্রোমোসোমে অনুপস্থিত থাকে তবে তাদের সন্তানদের ক্রোমোসোমেও উক্ত বর্ণ শনাক্তকারী জিনের অনুপস্থিতি থেকে যায়। ফলে সন্তান বর্ণান্ধ হয়ে থাকে। সুতরাং, আলোচনা শেষে একথা বলা যায় যে, বর্ণান্ধতা (Q) প্রত্যক্ষভাবে ক্রোমোসোম (P) দ্বারাই নিয়ন্ত্রিত হয়।"
        }
      ]
    },
    {
      "number": "6",
      "uddipok": "",
      "tag": "SB 21",
      "sub_questions": [
        {
          "label": "ক",
          "question": "ফটোলাইসিস কী?",
          "explanation": "সালোকসংশ্লেষণের আলোক পর্যায়ে সূর্যালোক ও ক্লোরোফিলের সহায়তায় পানি বিয়োজিত হয়ে অক্সিজেন, হাইড্রোজেন ও ইলেকট্রন উৎপন্ন হওয়ার প্রক্রিয়াই হলো ফটোলাইসিস।"
        },
        {
          "label": "খ",
          "question": "অ্যামারন্যথাস কে C 4 উদ্ভিদ বলা হয় কেন?",
          "explanation": "যেসব উদ্ভিদে একই সাথে ক্যালভিন চক্র বা C 4 গতিপথ এবং হ্যাচ ও স্ন্যাক চক্র বা C 3 গতিপথ সংঘটিত হয় সেগুলোকে C 4 উদ্ভিদ বলা হয়। অ্যামার‍্যানথাস উদ্ভিদের প্রথম স্থায়ী পদার্থ ৪-কার্বনবিশিষ্ট অক্সালো অ্যাসিটিক এসিড। তাছাড়াও এ উদ্ভিদে একই সাথে C 3 ও C 4 গতিপথ সংঘটিত হয় বলে অ্যামার‍্যানথাসকে C 4 উদ্ভিদ বলা হয়।"
        },
        {
          "label": "গ",
          "question": "চিত্র B এর প্রথম ধাপটি ব্যাখ্যা করো।",
          "explanation": "চিত্র B-এর প্রক্রিয়াটি হচ্ছে সবাত শ্বসন। সবাত শ্বসন প্রক্রিয়া সাধারণত চারটি ধাপে সম্পন্ন হয়, এর ১ম ধাপটি হলো গ্লাইকোলাইসিস।নিম্নের অনুরূপ: উদ্দীপকের (i) নং প্রক্রিয়াটি হলো উদ্ভিদের শ্বসন। শ্বসন প্রক্রিয়ার প্রথম ধাপটি হলো গ্লাইকোলাইসিস। নিচে ধাপটির বর্ণনা দেয়া হলো-গ্লাইকোলাইসিস প্রক্রিয়ায় এক অণু গ্লুকোজ (C 6 H 12 O 6 ) বিভিন্ন রাসায়নিক প্রক্রিয়ায় জারিত হয়ে দুই অণু পাইরুভিক এসিড (C 3 H 4 O 3 ) উৎপন্ন করে। এক্ষেত্রে বিভিন্ন ধাপে ভিন্ন ভিন্ন এনজাইম কাজ করে। গ্লাইকোলাইসিসে চার অণু ATP উৎপন্ন হয় যার মধ্যে দুই অণু ATP খরচ হয়ে যায়। এই প্রক্রিয়ার জন্য কোনো অক্সিজেন প্রয়োজন পড়ে না, তাই গ্লাইকোলাইসিস সবাত ও অবাত শ্বসনের প্রথম পর্যায়।"
        },
        {
          "label": "ঘ",
          "question": "চিত্র A ও B পরস্পরের উপর নির্ভরশীল-বিশ্লেষণ করো।",
          "explanation": "উদ্দীপকের চিত্র A এবং চিত্র B প্রক্রিয়া দু'টি যথাক্রমে সালোকসংশ্লেষণ এবং শ্বসন। সালোকসংশ্লেষণ ও শ্বসন পরস্পরের উপর নির্ভরশীল।নিম্নের অনুরূপ: উদ্দীপকের 'A' এবং 'B' চিত্র দু'টি যথাক্রমে, সালোকসংশ্লেষণ এ শ্বসন। প্রক্রিয়া দুটি একে অপরের পরিপুরক। সালোকসংশ্লেষণ প্রক্রিয়া সবুজ উদ্ভিদে ঘটে থাকে। এ প্রক্রিয়ায় সূর্যালোক, CO₂, পানি এবং ক্লোরোফিল আবশ্যক। সূর্যালোকের উপস্থিতিতে পানি ও CO₂ এর রাসায়নিক বিক্রিয়ার মাধ্যমে সবুজ উদ্ভিদের পাতায় শর্করা জাতীয় খাদ্য (C 6 H 12 O 6 ) তৈরি হয়। এ ধরনের খাদ্য তৈরির প্রক্রিয়াই হলো সালোকসংশ্লেষণ। CO₂ এর অনুপস্থিতিতে সবুজ উদ্ভিদ এ শর্করা জাতীয় খাদ্য তৈরি করতে পারে না। সালোকসংশ্লেষণের সময় শর্করা তৈরির পাশাপাশি O₂ উৎপন্ন হয়ে থাকে। সালোকসংশ্লেষণে ব্যবহৃত CO₂, শ্বসনের ফলেই তৈরি হয়ে থাকে। সকল জীবকোষেই শ্বসন ক্রিয়া দিন-রাত ২৪ ঘণ্টা চলতে থাকে। শ্বসন, ক্রিয়ায় শর্করা, তথা গ্লুকোজ অক্সিজেনের মাধ্যমে জারিত হয়ে শক্তি ও CO₂ উৎপন্ন করে। শ্বসনে ব্যবহৃত শর্করা (গ্লুকোজ) ওO₂ সালোকসংশ্লেষণেই তৈরি হয়ে থাকে। তাই দেখা যায় যে, সালোকসংশ্লেষণে শর্করা এবং O₂ তৈরি না হলে শ্বসন ক্রিয়া বন্ধ হয়ে যেত। আবার শ্বসন ক্রিয়ার ফলে CO₂ তৈরি না হলে সালোকসংশ্লেষণও ঘটত না। সুতরাং, উদ্দীপকের প্রক্রিয়া দু'টি অর্থাৎ সালোকসংশ্লেষণ ও শ্বসন একে অপরের পরিপূরক।"
        }
      ]
    },
    {
      "number": "7",
      "uddipok": "",
      "tag": "SB 21",
      "sub_questions": [
        {
          "label": "ক",
          "question": "স্ক্লেরাইড কী?",
          "explanation": "নগ্নবীজী ও দ্বিবীজপত্রী উদ্ভিদের কর্টেক্স, ফল ও বীজত্বকে অবস্থানকৃত পুরু লিগনিনযুক্ত স্ক্লেরেনকাইমা টিস্যুই হলো ক্লেরাইড।"
        },
        {
          "label": "খ",
          "question": "আদিকোষ ও প্রকৃত কোষের মধ্যে দুটি পার্থক্য লেখো।",
          "explanation": "আদিকোষ ও প্রকৃতকোষের মধ্যে দুটি পার্থক্য নিম্নরূপঃ আদিকোষ প্রকৃতকোষ i. আদিকোষে সুগঠিত নিউক্লিয়াস থাকে না; অর্থাৎ নিউক্লিয়াসে নিউক্লিয়ার মেমব্রেন ও নিউক্লিওলাস অনুপস্থিত। i. প্রকৃতকোষে সুগঠিত নিউক্লিয়াস উপস্থিত। এখানে নিউক্লিয়ার মেমব্রেন ও নিউক্লিওলাস থাকে। ii. আদিকোষে অ্যামাইটোসিস কোষ বিভাজন ঘটে। ii. প্রকৃতকোষে মাইটোসিস কোষ বিভাজন ঘটে।"
        },
        {
          "label": "গ",
          "question": "'B' চিত্রের গঠন, বৈশিষ্ট্য ও কাজ ব্যাখ্যা করো।",
          "explanation": "উদ্দীপকের চিত্র-ও হলো জাইলেমের ট্রাকিড কোষ। নিচে এর গঠন, বৈশিষ্ট্য ও কাজ ব্যাখ্যা করা হলো- গঠন: (i) ট্রাকিড কোষ লম্বা। এর প্রান্তদ্বয় সরু এবং সুচালো। (ii) প্রাচীরে লিগনিন জমা হয় বলে প্রাচীর বেশ পুরু। (iii) প্রাচীরে পুরুত্ব কয়েক ধরনের, যেমন- বলায়াকার, সর্পিলাকার, সোপানাকার, জালিকার কিংবা কৃপাঙ্কিত। বৈশিষ্ট্য: (i) এদের প্রাচীরে লিগনিন জমা হয়ে পুরু হয়, ফলে পানির চলাচল পাশাপাশি জোড়া কূপের মাধ্যমে হয়ে থাকে। (ii) ফার্নবর্গ, নগ্নবীজী ও আবৃতবীজী উদ্ভিদের প্রাথমিক ও গৌণ জাইলেম কলায় ট্রাকিড দেখা যায়। কাজ: (i) কোষরসের পরিবহন এবং অঙ্গকে দৃঢ়তা প্রদান করা এদের প্রধান কাজ। (ii) অনেক সময় খাদ্য সঞ্চয়ের কাজও এই টিস্যু করে থাকে।"
        },
        {
          "label": "ঘ",
          "question": "'A' চিত্রের অঙ্গাণুটি কীভাবে জীব জগৎ টিকিয়ে রাখছে? বিশ্লেষণ করো।",
          "explanation": "উদ্দীপকের 'A' চিত্রের অঙ্গাণুটি হলো ক্লোরোপ্লাস্ট। নিম্নের অনুরূপ: উদ্দীপকের চিত্র- হলো ক্লোরোপ্লাস্ট, উদ্ভিদের জীবনধারণে এর বিশেষ ভূমিকা রয়েছে। উদ্ভিদ জীবনে ক্লোরোপ্লাস্টের গুরুত্ব নিচে বিশ্লেষণ করা হলো- সবুজ উদ্ভিদে ক্লোরোপ্লাস্ট থাকায় এরা নিজেই নিজের খাদ্য সালোকসংশ্লেষণ প্রক্রিয়ায় প্রস্তুত করে থাকে। উদ্ভিদের প্লাস্টিডের গ্রানা অংশ সূর্যালোককে আবদ্ধ করে রাসায়নিক শক্তিতে রূপান্তরিত করে। এই আবদ্ধ সৌরশক্তি উৎসেচক, CO₂ এবং কোষের ভিতরকার পানি ব্যবহার করে উদ্ভিদ সরল শর্করা তৈরি করে। এ প্রস্তুতকৃত খাদ্য উদ্ভিদের বিভিন্ন জৈবনিক কাজে শক্তি জোগায়। ফলে উদ্ভিদ বৃদ্ধিপ্রাপ্ত হয় এবং পরবর্তীতে ফুল ধারণ করে। পরাগায়ন ও নিষেকের মাধ্যমে ফুল থেকে ফল ও বীজ উৎপন্ন হয়ে প্রজাতির ধারা অব্যাহত থাকে। আবার ক্লোরোপ্লাস্টে সালোকসংশ্লেষণের সময় উদ্ভিদ পরিবেশ থেকে CO₂ গ্রহণ করে এবং ০₂ ত্যাগ করে, ফলে পরিবেশে গ্যাসীয় ভারসাম্য রক্ষা পায়। এই ভারসাম্য রক্ষিত না হলে উদ্ভিদের টিকে থাকা সম্ভব হতো না'। তাই উপরের আলোচনার প্রেক্ষিতে বলা যায়, উদ্ভিদের জীবনধারণের জন্য ক্লোরোপ্লাস্টের ভূমিকা অপরিসীম।"
        }
      ]
    },
    {
      "number": "8",
      "uddipok": "নয়ন ও করিম দুই বন্ধু। নয়নের কিছুদিন ধরে শুকনা কাশি, ঘাড় ও বগলে ব্যথা অনুভব করছে। শরীরে একটানা জ্বর থাকে। ডাক্তার তাকে বললেন, তার মারাত্মক ঘাতক রোগ হয়েছে। অন্যদিকে করিম এমন একটি রোগে আক্রান্ত যার কারণে তার লোহিত রক্ত কণিকাগুলো নষ্ট হয়ে যাচ্ছে। ডাক্তার তাকে বললেন, এটি বংশবাহিত রোগ।",
      "tag": "SB 21",
      "sub_questions": [
        {
          "label": "ক",
          "question": "ফিটাস কী?",
          "explanation": "ভূণথলিতে অবস্থিত প্রায় ৮ সপ্তাহ পরের ভূণই হলো ফিটাস।"
        },
        {
          "label": "খ",
          "question": "ভ্রূণের বেড়ে উঠায় অমরা গুরুত্বপূর্ণ কেন?",
          "explanation": "অমরার সাহায্যে ভূণ জরায়ুর গাত্রে সংস্থাপিত হয়। ভ্রূণের বৃদ্ধির জন্য যে খাদ্য প্রয়োজন তা ভূপ অমরার মাধ্যমে মায়ের রক্ত থেকে গ্রহণ করে। তাছাড়া অমরা অনেকটা ফুসফুসের মতো কাজ করে। অমরার সাহায্যে ভ্রূণের অক্সিজেন ও কার্বন ডাইঅক্সাইডের বিনিময় ঘটে। তাই ভূণের বেড়ে ওঠায় অমরা গুরুত্বপূর্ণ।"
        },
        {
          "label": "গ",
          "question": "উদ্দীপকে নয়নের রোগটির কারণগুলো ব্যাখ্যা করো।",
          "explanation": "উদ্দীপকে উল্লিখিত নয়নের মরণব্যাধি এইডস হয়েছে। নিম্নলিখিত কারণে সে এই রোগ দ্বারা আক্রান্ত হতে পারে- i. এইডস আক্রান্ত কোনো ব্যক্তির সাথে অনিরাপদ যৌন মিলনের মাধ্যমে। ii. এইডস রোগীর রক্ত গ্রহণ করার মাধ্যমে। iii. HIV জীবাণুযুক্ত ইনজেকশনের সিরিঞ্জ, সূচ, দন্ত চিকিৎসার যন্ত্রপাতি এবং অপারেশনের যন্ত্রপাতি ব্যবহারের মাধ্যমে। iv. যদি ব্লেড HIV জীবাণুযুক্ত হয়, সেলুনে সেই একই ব্লেড একাধিক জন ব্যবহারের মাধ্যমে। V. এইডস আক্রান্ত কোনো ব্যক্তির অঙ্গ তার দেহে প্রতিস্থাপনের মাধ্যমে। উপরিউক্ত এক বা একাধিক কারণে নয়নের এইডস রোগ হতে পারে।"
        },
        {
          "label": "ঘ",
          "question": "উদ্দীপকের আলোকে করিমের রোগটির পরিণতি ভয়াবহ কেন? বিশ্লেষণ করো।",
          "explanation": "উদ্দীপকে উল্লিখিত করিম থ্যালাসেমিয়া নামক বংশগত রোগে আক্রান্ত। থ্যালাসেমিয়া হলো লোহিত রক্তকোষের অস্বাভাবিক অবস্থাজনিত রোগ।' লোহিত রক্তকোষ ০৫ গ্লোবিউলিন এবং ẞ গ্লোবিউলিন নামক দুটি প্রোটিন দিয়ে গঠিত। প্রোটিন দুটির যে কোনো একটির জিন নষ্ট হলে ত্রুটিপূর্ণ লোহিত রক্তকোষ উৎপাদিত হয়। ফলে রোগী রক্তশূন্যতায় ভোগে। জিন প্রাপ্তির উপর নির্ভর করে থ্যালাসেমিয়াকে। দুভাবে দেখা হয়, থ্যালাসেমিয়া মেজর এবং থ্যালাসেমিয়া মাইনর। থ্যালাসেমিয়া মেজর আক্রান্ত শিশুরা জন্মের পর প্রথম বছরেই জটিল রক্তশূন্যতায় ভোগে। কিন্তু থ্যালাসোমিয়া মাইনর আক্রান্ত শিশুরা কোনো উপসর্গ দেখায় না। অর্থাৎ করিম থ্যালাসেমিয়া মেজর রোগে আক্রান্ত। তার লৌহসমৃদ্ধ ফল বা ওষুধ খাওয়া নিষেধ। কারণ লৌহ শরীরে জমে বিভিন্ন অঙ্গের ক্ষতি সাধন করবে। এছাড়া তার যকৃত নষ্ট হলে জন্ডিস, অগ্ন্যাশয় নষ্ট হলে ডায়াবেটিস ইত্যাদি প্রকার রোগ ও লক্ষণ দেখা দিবে। তাছাড়া থ্যালাসেমিয়া রোগীর ৩০ বছরের বেশি বেঁচে থাকার সম্ভাবনা কম। অতএব উপরের আলোচনার আলোকে বলা যায়, করিমের রোগটির পরিণতি ভয়াবহ, এমনকি সে মৃত্যু ঝুঁকিতেও রয়েছে।"
        }
      ]
    }
  ]
}