{
  "title": "বরিশাল ক্যাডেট কলেজ ২০২৪",
  "subtitle": "জীববিজ্ঞান (8)",
  "questions": [
    {
      "number": "1",
      "uddipok": "উদ্ভিদ কোষের ভেতরে গোলাকার যে অঙ্গাণুটি সবচেয়ে গুরুত্বপূর্ণ সেটিকে কোষের মস্তিষ্ক বলা হয়। এই অঙ্গাণুটি কোষের সব কার্যকলাপ নিয়ন্ত্রণ করে।",
      "tag": "BCC 24",
      "sub_questions": [
        {
          "label": "ক",
          "question": "অটোফ্যাগি কী?",
          "explanation": "কে তীব্র খাদ্যাভাব দেখা দিলে কোষস্থ উপাদান ও অঙ্গাণুর বিগলিত হয়ে ধ্বংস হওয়ার প্রক্রিয়াই অটোফ্যাগি।"
        },
        {
          "label": "খ",
          "question": "উদ্ভিদকোষ এবং প্রাণিকোষের মধ্যে পার্থক্য লেখো।",
          "explanation": "উদ্ভিদকোষ ও প্রাণিকোষের মধ্যে পার্থক্য নিম্নরূপ : প্রাণিকোষ উদ্ভিদকোষ ১. উদ্ভিদকোষে প্লাস্টিড থাকে। ১. প্রাণিকোষে প্লাস্টিড থাকে না। ২. উদ্ভিদকোষে জড় কোষপ্রাচীর বিদ্যমান । ২. প্রাণিকোষে কোনো কোষপ্রাচীর নেই । ৩. উদ্ভিদকোষে সেন্ট্রোসোম নেই । ৩. প্রাণিকোষে সেন্ট্রোসোম আছে ।"
        },
        {
          "label": "গ",
          "question": "উদ্দীপক অনুযায়ী উচ্চ শ্রেণির উদ্ভিদকোষের অঙ্গাণুর চিহ্নিত চিত্র আঁক",
          "explanation": "উদ্দীপকের নির্দেশিত অঙ্গাণুটি হলো নিউক্লিয়াস। নিচে উচ্চশ্রেণির উদ্ভিদ কোষে প্রাপ্ত নিউক্লিয়াসের চিত্র এঁকে চিহ্নিত করা হলো-"
        },
        {
          "label": "ঘ",
          "question": "উদ্দীপকের শেষ লাইনটি বিশ্লেষণ করো।",
          "explanation": "উদ্দীপকের অঙ্গাণুটি হলো নিউক্লিয়াস। নিউক্লিয়াস জীবদেহের সবচেয়ে গুরুত্বপূর্ণ কোষ অঙ্গাণু। জীবকোষের সকল জৈবনিক ক্রিয়া- বিক্রিয়া নিয়ন্ত্রণ করে এ বিশেষ অঙ্গাণুটি। কোষের যাবতীয় কার্যকলাপ সংঘটনের নির্দেশ আসে এ নিউক্লিয়াস থেকেই। এ কারণেই নিউক্লিয়াসকে কোষের সকল কাজের নিয়ন্ত্রক বলা হয়। নিউক্লিয়াসের অভ্যন্তরস্থ নিউক্লিওপ্লাজমে নিউক্লিক এসিড, প্রোটিন, উৎসেচক ও বিভিন্ন ধরণের খনিজ লবণ থাকে যা বিভিন্ন জৈবনিক প্রক্রিয়ার সাথে সংশ্লিষ্ট। এছাড়া নিউক্লিয়াসের নিউক্লিওলাস RNA ও প্রোটিন দ্বারা গঠিত। এরা নিউক্লিক এসিড মজুদ করে ও প্রোটিন, সংশ্লেষণ করে। নিউক্লিয়াস কোষে সংঘটিত সকল বিপাকীয় কার্যাবলি পরিচালনায় গুরুত্বপূর্ণ ভূমিকা পালন করে থাকে। নিউক্লিয়াসকে ঘিরে অবস্থিত নিউক্লিয়ার ঝিল্লি সাইটোপ্লাজম থেকে কেন্দ্রিকার অন্যান্য বস্তুকে পৃথক করে এবং বিভিন্ন বস্তুর চলাচল নিয়ন্ত্রণ করে। নিউক্লিয়াসে বংশগতির বৈশিষ্ট্য নিহিত। এতে উপস্থিত ক্রোমোসোম জীবের সকল বৈশিষ্ট্য বংশ পরম্পরায় বহন করে । সুতরাং, এ থেকে বোঝা যায় যে, উদ্দীপকের অঙ্গাণুটি অর্থাৎ নিউক্লিয়াস কোষের সব কার্যকলাপ নিয়ন্ত্রণ করে।"
        }
      ]
    },
    {
      "number": "2",
      "uddipok": "C O 2 + A →  Chlorophyll   sunlight  B + O 2 + H 2 O \\mathrm{CO}_{2}+\\mathrm{A} \\xrightarrow[\\text { Chlorophyll }]{\\text { sunlight }} \\mathrm{B}+\\mathrm{O}_{2}+\\mathrm{H}_{2} \\mathrm{O} CO 2 ​ + A  sunlight   Chlorophyll  ​ B + O 2 ​ + H 2 ​ O",
      "tag": "BCC 24",
      "sub_questions": [
        {
          "label": "ক",
          "question": "ADP কী? .",
          "explanation": "ADP হলো Adenosine diphosphate এর সংক্ষিপ্ত রূপ ।"
        },
        {
          "label": "খ",
          "question": "সালোকসংশ্লেষণের জন্য ফটোলাইসিস গুরুত্বপূর্ণ কেন?",
          "explanation": "সালোকসংশ্লেষণের আলোক পর্যায়ে সূর্যালোক ও ক্লোরোফিলের সহায়তায় পানি বিয়োজিত হয়ে অক্সিজেন, হাইড্রোজেন ও ইলেকট্রন উৎপন্ন হয়। এ প্রক্রিয়াকেই বলা হয় ফটোলাইসিস বা সালোকবিভাজন। সালোকসংশ্লেষণের অচক্রীয় ফটোফসফোরাইলেশনে ফটোলাইসিস ঘটে। ফটোলাইসিসে তৈরি হওয়া ইলেকট্রন সালোকসংশ্লেষণ প্রক্রিয়ায় বিভিন্ন রাসায়নিক বিক্রিয়ায় অংশ নেয়। তাই সালোকসংশ্লেষণের জন্য ফটোলাইসিস গুরুত্বপূর্ণ।"
        },
        {
          "label": "গ",
          "question": "'A' ছাড়া রাসায়নিক শক্তি উৎপাদন করা সম্ভব নয়- ব্যাখ্যা করো।",
          "explanation": "উদ্দীপকে 'A' দ্বারা পানি (H 2 O) বোঝানো হয়েছে। সালোকসংশ্লেষণে পানি খুবই গুরুত্বপূর্ণ ভূমিকা পালন করে, কারণ এটি রাসায়নিক শক্তি উৎপাদনের প্রাথমিক ধাপগুলোর জন্য প্রয়োজনীয়। সালোকসংশ্লেষণে প্রক্রিয়ায় বিভিন্ন রাসায়নিক বিক্রিয়ায় ইলেকট্রন অংশ নেয়। ইলেকট্রনের ঘাটতি পূরণ করার জন্য পানির উপস্থিতি প্রয়োজন। পানি ভেঙে ইলেকট্রন সরবরাহ করে, যা সালোকসংশ্লেষণ প্রক্রিয়ার ধারাবাহিকতা বজায় রাখে। পানির বিভাজন থেকে প্রাপ্ত প্রোটন বা H+ আয়নগুলো অ্যাডেনোসিন ট্রাইফসফেট (ATP ) উৎপাদনে সহায়ক, যা জীবের জন্য প্রয়োজনীয় রাসায়নিক শক্তি সররাহ করে। এই প্রোটন অ্যাডেনোসিন ডাইফসফেট (ADP) কে ATP তে রূপান্তরিত করে, যা সালোকসংশ্লেষণ প্রক্রিয়ার মূল শক্তির উৎস। সুতরাং, পানি ছাড়া সালোকসংশ্লেষণের জন্য প্রয়োজনীয় ইলেকট্রন এবং প্রোটন পাওয়া সম্ভব হয় না; ইলেকট্রন এবং প্রোটনের অভাবে ATP এবং NADPH তৈরি ব্যাহত হবে। এগুলোই যেহেতু সালোকসংশ্লেষণের রাসায়নিক শক্তি উৎপাদনের জন্য অপরিহার্য, তাই পানি ছাড়া রাসায়নিক শক্তি উৎপাদন সম্ভব নয়।"
        },
        {
          "label": "ঘ",
          "question": "উদ্দীপকে উল্লিখিত জৈব রাসায়নিক প্রক্রিয়াটি জীবজগতের জন্য সবচেয়ে গুরত্বপূর্ণ বিশ্লেষণ করো।",
          "explanation": "উদ্দীপকে জৈব রাসায়নিক প্রক্রিয়া বলতে সালোকসংশ্লেষণ প্রক্রিয়াকে বুঝানো হয়েছে। সালোকসংশ্লেষণ প্রক্রিয়া সমগ্র জীবকুলের জন্য অপরিহার্য। প্রকৃতিতে একমাত্র সবুজ উদ্ভিদই সালোকসংশ্লেষণ প্রক্রিয়ায় খাদ্য তৈরি করতে পারে। কোনো প্রাণীই তার নিজের খাদ্য নিজে তৈরি করতে পারে না। খাদ্যের জন্য তাই সমগ্র প্রাণিকুলকে সম্পূর্ণভাবেই সবুজ উদ্ভিদের ওপর নির্ভর করতে হয়। কাজেই বলা যায়, পৃথিবীর সকল উদ্ভিদ ও প্রাণীর খাদ্য তৈরি হয় সালোকসংশ্লেষণের মাধ্যমে। পরিবেশের ভারসাম্য রক্ষায়, বিশেষ করে O 2 ও CO 2 এর সঠিক অনুপাত রক্ষায় সালোকসংশ্লেষণ প্রক্রিয়া এক বিশেষ ভূমিকা পালন করে থাকে। পরিবেশের ভারসাম্য নষ্ট হলে তা জীবজগতের জন্য হয় হুমকি স্বরূপ। সকল জীব শ্বসন প্রক্রিয়ায় O 2 গ্রহণ করে এবং CO 2 ত্যাগ করে। কেবল শ্বসন প্রক্রিয়া চলতে থাকলে বায়ুমণ্ডলে O 2 গ্যাসের স্বল্পতা এবং CO গ্যাসের আধিক্য দেখা দিত। কিন্তু সবুজ উদ্ভিদ সালোকসংশ্লেষণ প্রক্রিয়ায় CO 2 গ্রহণ করে এবং O 2 ত্যাগ করে বলে এখনও বায়ুমণ্ডলে O 2 ও CO 2 গ্যাসের ভারসাম্য বজায় রয়েছে। বেঁচে রয়েছে জীবকুল। তাই বলা যায় যে, জীবজগতের জন্য সালোকসংশ্লেষণ প্রক্রিয়াটি সবচেয়ে গুরুত্বপূর্ণ।"
        }
      ]
    },
    {
      "number": "3",
      "uddipok": "শিক্ষার্থীরা অণুবীক্ষণ যন্ত্রের মাধ্যমে ক্রোমোজোমগুলোকে স্পিন্ডল যন্ত্রের বিষুবীয় অঞ্চলে অবস্থান করতে দেখল। তারপর তারা কোষ বিভাজন মডেলে দুটি নন-সিস্টার ক্রোমাটিডের মধ্যে 'X' আকৃতির গঠন দেখতে পেল।",
      "tag": "BCC 24",
      "sub_questions": [
        {
          "label": "ক",
          "question": "সাইটোকাইনেসিস কী?",
          "explanation": "কোষ বিভাজনের ক্ষেত্রে সাইটোপ্লাজমের বিভাজনই হলো সাইটোকাইনেসিস ।"
        },
        {
          "label": "খ",
          "question": "মিয়োসিসকে হ্রাসমূলক বিভাজন বলা হয় কেন?",
          "explanation": "মিয়োসিস বিভাজন প্রক্রিয়ায় একটি প্রকৃত কোষ বিভক্ত হয়ে চারটি অপত্য কোষের সৃষ্টি করে। এ বিভাজনে নিউক্লিয়াস দুইবার কিন্তু ক্রোমোসোম একবার বিভাজিত হয়, ফলে অপত্য কোষের ক্রোমোসোম সংখ্যা মাতৃকোষের ক্রোমোসোম সংখ্যার অর্ধেক হয়। ক্রোমোসোম সংখ্যা হ্রাস পায় বলে মিয়োসিস কোষ বিভাজনকে হ্রাসমূলক বিভাজন বলা হয়।"
        },
        {
          "label": "গ",
          "question": "উদ্দীপকে উল্লিখিত অণুবীক্ষণ যন্ত্রে দেখা কোষের দৃশ্যটি চিত্রসহ বর্ণনা করো।",
          "explanation": "উদ্ভিদের বর্ধনশীল অংশে মাইটোসিস কোষ বিভাজন ঘটে। সেই অনুসারে জবা গাছের কচি কাণ্ডে মাইটোসিস কোষ বিভাজন সংঘটিত হয়। মাইটোসিস কোষ বিভাজনের ৩য় পর্যায় হলো মেটাফেজ। চিত্রসহ মেটাফেজ ধাপের ব্যাখ্যা নিম্নরূপ- মেটাফেজ পর্যায়ে ক্রোমোসোমগুলো স্পিন্ডল যন্ত্রের বিষুবীয় অঞ্চলে অবস্থান করে। প্রতিটি ক্রোমোসোমের সেন্ট্রোমিয়ার বিষুবীয় অঞ্চলে এবং বাহু দুটি মেরুমুখী হয়ে অবস্থান করে। এক্ষেত্রে ক্রোমোসোমগুলো সর্বাধিক মোটা ও খাটো হয়। এখানে নিউক্লিয়ার মেমব্রেন এবং নিউক্লিওলাসের সম্পূর্ণ বিলুপ্তি ঘটে। প্রতিটি ক্রোমোসোমের ক্রোমাটিড দুটির আকর্ষণ কমে যায় এবং বিকর্ষণ শুরু হয়। এ পর্যায়ের ক্রোমোসোমের সেন্ট্রোমিয়ারের বিভাজন শুরু হয় ।"
        },
        {
          "label": "ঘ",
          "question": "উদ্দীপকের মডেলটিতে প্রদর্শিত প্রক্রিয়াটি জীবজগতে বৈচিত্র্য সৃষ্টি করে বিশ্লেষণ করো।",
          "explanation": "উদ্দীপকের দ্বিতীয় অংশের বিভাজন অর্থাৎ পরাগধানীর কোষ বিভাজনের প্রক্রিয়াটি হলো মিয়োসিস কোষ বিভাজন । মিয়োসিস কোষ বিভাজন প্রজাতির মধ্যে বৈচিত্র্যতা সৃষ্টি করে। নিচে তা বিশ্লেষণ করা হলো- মিয়োসিস কোষ বিভাজন প্রক্রিয়ায় একটি ডিপ্লয়েড (2n) মাতৃকোষ বিভাজিত হয়ে চারটি হ্যাপ্লয়েড (n) জননকোষের সৃষ্টি করে । এভাবে সৃষ্ট দুটি হ্যাপ্লয়েড পুং জননকোষ ও স্ত্রী জননকোষ মিলিত হয়ে ডিপ্লয়েড (2n) জাইগোট তৈরি করে। ফলে প্রজাতির ধারা অক্ষুণ্ণ থাকে। তবে এর পাশাপাশি আরেকটি ঘটনা ঘটে। মিয়োসিস বিভাজনের সময় নিউক্লিয়াস দু'বার কিন্তু ক্রোমোসোম একবার বিভক্ত হয়। ক্রোমোসোমের এই বিভক্তির সময় বিভিন্ন ক্রোমোসোমের মধ্যে তাদের অংশের বিনিময় ঘটে। ফলে জনন কোষগুলোতে, মাতৃকোষের চারিত্রিক বৈশিষ্ট্য মিশ্রিত হয়ে নতুন বৈশিষ্ট্যের আবির্ভাব ঘটে। এছাড়াও বাবা ও মা থেকে আগত ক্রোমোসোমগুলো বিভিন্ন বৈশিষ্ট্য ধারণ করে। তখন সব কিছু মিলে এক নতুন বৈশিষ্ট্যের সৃষ্টি হয়। ফলে নতুন বংশধরে নতুন নতুন চারিত্রিক বৈশিষ্ট্য দেখা যায়। এতে একই প্রজাতিতে বৈচিত্র্যতা সৃষ্টি হয়।"
        }
      ]
    },
    {
      "number": "4",
      "uddipok": "",
      "tag": "BCC 24",
      "sub_questions": [
        {
          "label": "ক",
          "question": "টিস্যু কালচার কী?",
          "explanation": "একটি টিস্যুকে জীবাণুমুক্ত পুষ্টিবর্ধক কোনো মিডিয়ামে বর্ধিতকরণ প্রক্রিয়াই হলো টিস্যু কালচার ।"
        },
        {
          "label": "খ",
          "question": "রেস্ট্রিকশন এনজাইমকে আণবিক কাঁচি বলা হয় কেন?",
          "explanation": "রিকম্বিনেন্ট DNA প্রযুক্তিতে দাতা জীব থেকে কাঙ্ক্ষিত জিনসহ DNA অণুকে ব্যাকটেরিয়ার প্লাজমিডে প্রবেশ করানো হয়। এজন্য দাতা জীবের DNA এবং ব্যাকটেরিয়ার প্লাজমিডের নির্দিষ্ট অংশ কর্তনের প্রয়োজন হয়। সেক্ষেত্রে প্লাজমিডের কাঁটা অংশের মতো হুবহু দাতা জীবের DNA এর অংশ রেস্ট্রিকশন এনজাইম দ্বারা কাঁটা হয়। এ কারণেই রেস্ট্রিকশন এনজাইমকে আণবিক কাঁচি বলা হয় ।"
        },
        {
          "label": "গ",
          "question": "উদ্দীপকে উল্লিখিত 'P' গঠন তৈরির ধাপগুলো বর্ণনা করো ।",
          "explanation": "উদ্দীপকে উল্লিখিত চিত্র-A এর প্রক্রিয়াটি মূলত রিকম্বিনেন্ট DNA প্রযুক্তি ! রিকম্বিনেন্ট DNA প্রযুক্তির মাধ্যমে কাঙ্ক্ষিত বৈশিষ্ট্যসম্পন্ন জীব উদ্ভাবন করা বা পাওয়া সম্ভব। নিচে ধাপসমূহ ব্যাখ্যা করা হলো— i.কাঙ্ক্ষিত বৈশিষ্ট্যের DNA নির্বাচন। ii. একটি বাহক নির্বাচন, যার মাধ্যমে কাঙ্ক্ষিত DNA খণ্ডটি স্থানান্তর করা সম্ভব। iii. কাঙ্ক্ষিত DNA এবং বাহক DNA-এর নির্দিষ্ট অংশ কাটার জন্য প্রয়োজনীয় ‘রেস্ট্রিকশন এনজাইম' নির্বাচন । iv. বাহক DNA-এর সঙ্গে কাঙ্ক্ষিত DNA অংশ সংযুক্ত করার জন্য 'লাইগেজ এনজাইম' নির্বাচন । v. কাঙ্ক্ষিত DNA সমন্বয়ে বাহক DNA-ই হলো রিকম্বিনেন্ট DNA। vi. রিকম্বিনেন্ট DNA-কে বাহকের মাধ্যমে কাঙ্ক্ষিত জীব তথা উদ্ভিদ কোষে প্রবেশ করিয়ে ‘ট্রান্সজেনিক কোষ' পাওয়া যায় । vii.. এই ট্রান্সজেনিক কোষ থেকে গবেষণাগারে টিস্যুকালচারের মাধ্যমে কাঙ্ক্ষিত বৈশিষ্ট্যসম্পন্ন জীব পাওয়া বা তৈরি করা সম্ভব।"
        },
        {
          "label": "ঘ",
          "question": "উদ্দীপকে উল্লিখিত পদ্ধতিটি প্রয়োজনীয় জৈব পদার্থ তৈরিতে গুরুত্বপূর্ণ ভূমিকা পালন করে— বিশ্লেষণ করো।",
          "explanation": "উদ্দীপকে উল্লিখিত পদ্ধতিটি হলো জেনেটিক ইঞ্জিনিয়ারিং বা জিন প্রকৌশল । নিচে প্রয়োজনীয় জৈব পদার্থ তৈরিতে জেনেটিক ইঞ্জিনিয়ারিং এর ভূমিকা বিশ্লেষণ করা হলো— জেনেটিক ইঞ্জিনিয়ারিং জীববিজ্ঞানের এমন একটি ক্ষেত্র, যা জৈব পদার্থ উৎপাদনসহ বিভিন্ন ক্ষেত্রে বিশাল অবদান রাখছে। প্রয়োজনীয় জৈব পদার্থ, যেমন— ভিটামিন, প্রোটিন, এনজাইম এবং অ্যান্টিয়োটিক তৈরি করার জন্য জেনেটিক ইঞ্জিনিয়ারিং অত্যন্ত কার্যকর পদ্ধতি হিসেবে ব্যবহৃত হচ্ছে। জেনেটিক ইঞ্জিনিয়ারিংয়ের মাধ্যমে জীবের জিনোমে পরিবর্তন এনে নির্দিষ্ট বৈশিষ্ট্যযুক্ত জৈব পদার্থ উৎপাদন করা সম্ভব হচ্ছে। যেমন— ব্যাকটেরিয়া এবং ইস্টের মাধ্যমে মানব ইনসুলিন উৎপাদন। জেনেটিক ইঞ্জিনিয়ারিংয়ের মাধ্যমে বিভিন্ন শিল্পের রেনিন এনজাইম তৈরি করা সম্ভব যা দুধ থেকে পনির তৈরি করতে ব্যবহৃত হয়। অনেক ধরনের অ্যান্টিবায়োটিক, ভ্যাকসিন এবং অন্যান্য ওষুধ তৈরি করতে জেনেটিক ইঞ্জিনিয়ারিংয়ের গুরুত্বপূর্ণ ভূমিকা রয়েছে। জেনেটিক ইঞ্জিনিয়ারিং ব্যবহার করে উদ্ভিদের মধ্যে উচ্চ পুষ্টিমান সম্পন্ন বৈশিষ্ট্য যুক্ত করা যায়। যেমন- গোল্ডেন রাইস তৈরি করা হয়েছে, যাতে বেশি পরিমাণে ভিটামিন এ রয়েছে। এটি খাদ্য অপুষ্টির সমস্যা সমাধানে সাহায্য করে। জেনেটিক ইঞ্জিনিয়ারিং জৈব পদার্থ উৎপাদনে একটি বিপ্লবী পরিবর্তন নিয়ে এসেছে। এটি দ্রুত এবং নির্ভুলভাবে গুরুত্বপূর্ণ জৈব পদার্থ উৎপাদনে সহায়ক, যা চিকিৎসা, কৃষি, খাদ্য এবং শিল্পক্ষেত্রে ব্যাপকভাবে ব্যবহৃত হয় ।"
        }
      ]
    },
    {
      "number": "5",
      "uddipok": "একজন শিক্ষক সাইনোভিয়াল সন্ধির গঠন ও এর অংশগুলো নিয়ে আলোচনা করছিলেন। এছাড়াও তিনি দৃঢ়তা প্রদান ও চলনে কঙ্কালের ভূমিকা সম্পর্কে আলোচনা করছিলেন।",
      "tag": "BCC 24",
      "sub_questions": [
        {
          "label": "ক",
          "question": "অস্টিওপোরোসিস কী?",
          "explanation": "অস্টিওপোরেসিস হলো ক্যালসিয়ামের অভাবজনিত একটি অস্থিরোগ।"
        },
        {
          "label": "খ",
          "question": "টেনডন ও লিগামেন্টের মধ্যে পার্থক্য কী? ব্যাখ্যা করো।",
          "explanation": "নিচে টেনডন ও লিগামেন্টের মধ্যে পার্থক্য দেয়া হলো- টেনডন লিগামেন্ট i.মাংসপেশির প্রান্তভাগ রজ্জুর মতো শক্ত হয়ে অস্থিগাত্রের সাথে সংযুক্ত হয়। এই শক্ত প্রান্তকে টেনডন বলে । i. পাতলা কাপড়ের মত কোমল অথচ দৃঢ়, স্থিতিস্থাপক যে বন্ধনী দ্বারা অস্থিসমূহ পরস্পরের সাথে যুক্ত থাকে তাকে অস্থিবন্ধনী বা লিগামেন্ট বলে । ii. ঘন, শ্বেততন্তুময় যোজক টিস্যু দ্বারা টেনডন গঠিত ii. শ্বেততন্তু ও পীততন্তুর সমন্বয়ে লিগামেন্ট গঠিত। iii. এদের স্থিতিস্থাপকতা নেই। iii. এদের স্থিতিস্থাপকতা আছে।"
        },
        {
          "label": "গ",
          "question": "উদ্দীপকে উল্লিখিত গঠন ও এর অংশ নিয়ে বর্ণনা করো।",
          "explanation": "উদ্দীপকে উল্লিখিত গঠন হলো সাইনোভিয়াল অস্থিসন্ধি। নিম্নে সাইনোভিয়াল অস্থিসন্ধির গঠন ও এর অংশ বর্ণনা করা হলো— যে অস্থিসন্ধি ক্যাপসুল বা অস্থিসন্ধি আবরণী গহ্বর এবং সাইনেভিয়াল রস নামক এক ধরনের তৈলাক্ত পদার্থ নিয়ে গঠিত হয় তাকে সাইনোভিয়াল অস্থিসন্ধি বলে। যখন দুটি মাত্র অস্থির বহির্ভাগ মিলিত হয় তখন তাকে বলা হয় সরল সাইনোভিয়াল অস্থিসন্ধি। আর যখন দুয়ের অধিক অস্থি মিলিত হয় তখন একে জটিল সাইনোভিয়াল অস্থিসন্ধি বলে। এ অস্থিসন্ধির অংশগুলো হলো— তরুণাস্থিতে আবৃত অস্থিপ্রান্ত, সাইনোভিয়াল রস এবং অস্থিসন্ধিকে দৃঢ়ভাবে আটকে রাখার জন্য অস্থিবন্ধনী বা লিগামেন্ট বেষ্টিত একটি মজবুত আবরণী বা ক্যাপসুল। অস্থিবন্ধনীতে সাইনোভিয়াল রস ও তরুণাস্থি থাকতে অস্থিতে অস্থিতে ঘর্ষণ ও তদজ্জনিত ক্ষয় হ্রাস পায় ও অস্থিসন্ধির নড়াচড়া করতে কম শক্তি ব্যয় হয়।"
        },
        {
          "label": "ঘ",
          "question": "উল্লিখিত ভূমিকা সম্পর্কে শিক্ষকের আলোচনা বিশ্লেষণ করো।",
          "explanation": "উদ্দীপকে শিক্ষক দৃঢ়তা প্রদান ও চলনে কঙ্কালের ভূমিকা সম্পর্কে আলোচনা করেন । নিচে তা বিশ্লেষণ করা হলো— মানবদেহের সব অস্থি ও তরুণাস্থি মিলে কঙ্কাল তৈরি হয়। দেহের দৃঢ়তাপ্রদান ও চলনে কঙ্কাল অতীব গুরুত্বপূর্ণ ভূমিকা পালন করে। কঙ্কালতন্ত্র একদিকে যান্ত্রিক এবং অপরদিকে শরীরবৃত্তীয় কাজও করে । এটি যান্ত্রিক কাজের ক্ষেত্রে মানব দেহের কাঠামো গঠন করে এবং দেহকে একটি নির্দিষ্ট আকৃতি প্রদান করার মাধ্যমে দৃঢ়তা প্রদান করে। এটি দেহের নিচের অঙ্গগুলোর সাথে উপরের অঙ্গগুলোর সংযুক্ত সাধন করে। এটি পেশি, লিগামেন্ট, টেনডন প্রভৃতিতে সংযোগ এবং অস্থিসন্ধি গঠনের মাধ্যমে দেহকে নড়াচড়ার মাধ্যমে চলাচল করতে সক্ষম করে । কঙ্কালতন্ত্রের অস্থি খনিজ লবণ সঞ্চয় করে । ফলে অস্থি শক্ত ও মজবুত থাকে এবং দেহের দৃঢ়তা বজায় থাকে । এভাবে কঙ্কাল দেহের দৃঢ়তা প্রদান ও চলনে গুরত্বপূর্ণ ভূমিকা পালন করে ।"
        }
      ]
    },
    {
      "number": "6",
      "uddipok": "",
      "tag": "BCC 24",
      "sub_questions": [
        {
          "label": "ক",
          "question": "ডায়ালাইসিস কী?",
          "explanation": "বৃদ্ধ সম্পূর্ণ বিকল হওয়ার পর বৈজ্ঞানিক উপায়ে রক্ত পরিশোধিত করার নামই হলো ডায়ালাইসিস ।"
        },
        {
          "label": "খ",
          "question": "বৃক্কে পাথর কী? ব্যাখ্যা করো।",
          "explanation": "মানব বৃক্কে উদ্ভূত ছোট আকারের পাথর জাতীয় পদার্থের সৃষ্টি হওয়াকে বৃক্কে পাথর হওয়া বলা হয়। অতিরিক্ত শারীরিক ওজন, বৃক্কে রক্ত সংক্রমণ রোগ, কম পানি পান করা ও অতিরিক্ত প্রাণিজ আমিষ খাওয়ার কারণে বৃক্কে পাথর হয়ে থাকে ।"
        },
        {
          "label": "গ",
          "question": "উপরের অঙ্গের কার্যকরি এককটির চিহ্নিত চিত্রসহ গঠন বর্ণনা করো।",
          "explanation": "উদ্দীপকে উল্লিখিত চিত্র ‘X’ দ্বারা বৃক্ককে দেখানো হয়েছে। বৃক্কের কার্যকরী একক হলো নেফ্রন। নিচে চিত্রসহ নেফ্রনের বর্ণনা দেওয়া হলো- মানবদেহের প্রতিটি বৃক্কে প্রায় ১০-১২ লক্ষ নেফ্রন থাকে। প্রতিটি নেফ্রনের দুটি অংশ। যথা- রেনাল করপাসল বা মালপিজিয়ান অঙ্গ এবং রেনাল টিউব্যুল। গ্লোমেরুলাস এবং বোম্যান্স ক্যাপসুল নিয়ে প্রতিটি রেনাল করপাসল গঠিত হয়। বোম্যান্স ক্যাপসুল দ্বারা গ্লোমেরুলাস বেষ্টিত থাকে। বোম্যান্স ক্যাপসুল দ্বিস্তর বিশিষ্ট এবং দেখতে পেয়ালার মতো। আবার গ্লোমেরুলাস একগুচ্ছ কৈশিক জালিকা দিয়ে গঠিত। অপরদিকে প্রতিটি রেনাল টিউব্যুল তিনটি অংশ নিয়ে গঠিত হয়, যেমন— নিকটবর্তী প্যাঁচানো নালিকা, হেনলির লুপ এবং প্রান্তীয় প্যাঁচানো নালিকা ।"
        },
        {
          "label": "ঘ",
          "question": "উপরের অঙ্গটি ক্ষতিগ্রস্ত বা নিষ্ক্রিয় হলে প্রতিস্থাপন করা যায়-বিশ্লেষণ করো।",
          "explanation": "উদ্দীপকের অঙ্গটি হলো বৃদ্ধ। বৃক্ক ক্ষতিগ্রস্ত বা নিষ্ক্রিয় হলে তা প্রতিস্থাপন করা যায়। নিচে তা বিশ্লেষণ করা হলো- বৃক্ক ক্ষতিগ্রস্ত বা বিকল হলে স্থায়ী চিকিৎসা হিসেবে বৃদ্ধ প্রতিস্থাপন করা হয়। বৃক্ক বিকল বা অকেজো হলে দু'ধরনের পদক্ষেপ গ্রহণ করা যেতে পারে। কোনো ব্যক্তির বৃক্ক অকেজো হয়ে পড়লে তখন কোনো সুস্থ ব্যক্তির বৃক্ক তার দেহে প্রতিস্থাপনের প্রক্রিয়াকে বৃক্ক প্রতিস্থাপন বলে। এটি দু'ভাবে সম্পন্ন করা যায়। যেমন— কোনো নিকট আত্মীয়ের বৃক্ক রোগীর দেহে প্রতিস্থাপন করা। একজন সুস্থ ব্যক্তির একটি কিডনি কর্মক্ষম থাকলে তা দিয়ে জীবনধারণ সম্ভব। এ কারণে একটি সুস্থ কিডনি প্রতিস্থাপন করে চিকিৎসা করা যায়। আইনগত জটিলতা থাকার কারণে রক্তের সম্পর্ক না থাকলে কিডনি দান করা যায় না। কিন্তু রক্তের সম্পর্কে ব্যক্তিদের কিডনি দানে সমস্যা হয় না। অন্যটি হলো মৃত ব্যক্তির বৃদ্ধ নিয়ে রোগীর দেহে প্রতিস্থাপন করা। মৃত ব্যক্তি বলতে “ব্রেন ডেড” বোঝানো হয়েছে। যার আর কখনো জ্ঞান ফিরবে না কিন্তু অঙ্গপ্রত্যঙ্গ কৃত্রিমভাবে জীবিত রাখা হয়েছে। আবার চক্ষুদানের মতো মরণোত্তর বৃক্ক দানের মাধ্যমেও একজন কিডনি বিকল রোগীর জীবন বাঁচানো যায়। কিডনি দাতা ও গ্রহীতার টিস্যু ম্যাচ হওয়া আবশ্যক। পিতামাতা, ভাইবোন এবং নিকট আত্মীয়ের কিডনির টিস্যু ম্যাচ হওয়ার সম্ভাবনা বেশি থাকে।"
        }
      ]
    },
    {
      "number": "7",
      "uddipok": "ফুসফুস থেকে রক্তের মাধ্যমে অক্সিজেনের শোষণ মানব দেহের একটি অনন্য বৈশিষ্ট্য। অন্যদিকে; এই ফুসফুস বিভিন্ন ধরনের রোগে আক্রান্ত হতে পারে, যেমন— ক্যান্সার, নিউমোনিয়া ।",
      "tag": "BCC 24",
      "sub_questions": [
        {
          "label": "ক",
          "question": "ডায়াফ্রাম কী?",
          "explanation": "মানবদেহের বক্ষগহ্বর ও উদরগহ্বর পৃথককারী পেশিবহুল পর্দাই হলো ডায়াফ্রাম ।"
        },
        {
          "label": "খ",
          "question": "শ্বসনতন্ত্রের সাথে সম্পর্কিত অঙ্গগুলো কী কী? ব্যাখ্যা করো।",
          "explanation": "যে অঙ্গগুলোর সাহায্যে শ্বাসকার্য পরিচালিত হয়, সেগুলোকে একত্রে শ্বসনতন্ত্র বলে। শ্বসন অঙ্গগুলোর সাহায্যে মানবদেহে গ্যাসীয় বিনিময় ঘটে থাকে। মানব শ্বসনতন্ত্রের সাথে সম্পর্কিত অঙ্গগুলো হলো- ১. নাসারন্ধ্র ও নাসাপথ; ২. গলনালি বা গলবিল; ৩. স্বরযন্ত্র; ৪. শ্বাসনালি; ৫. বায়ুনালি বা ব্রংকাস; ৬. ফুসফুস ; ৭. মধ্যচ্ছদা ।"
        },
        {
          "label": "গ",
          "question": "উদ্দীপকে উল্লিখিত অনন্য বৈশিষ্ট্যটি বর্ণনা করো।",
          "explanation": "উদ্দীপকের ‘X’ ও ‘Y’ দ্বারা যথাক্রমে অক্সিজেন O 2 \\mathrm{O}_{2} O 2 ​ এবং কার্বন ডাইঅক্সাইডকে ( C O 2 ) \\left(\\mathrm{CO}_{2}\\right) ( CO 2 ​ ) বোঝানো হয়েছে। নিচে রক্তের মাধ্যমে O 2 \\mathrm{O}_{2} O 2 ​ ও ( C O 2 ) \\left(\\mathrm{CO}_{2}\\right) ( CO 2 ​ ) পরিবহন প্রক্রিয়া বিশ্লেষণ করা হলো— শ্বসনের সময় O 2 \\mathrm{O}_{2} O 2 ​ ব্যাপন প্রক্রিয়ায় ফুসফুসের অ্যালভিওলাস থেকে রক্তে প্রবেশ করে। রক্তে প্রবেশ করার পর অক্সিজেন লোহিত রক্তকণিকার হিমোগ্লোবিনের সাথে যুক্ত হয়ে অক্সিহিমোগ্লোবিন নামক অস্থায়ী যৌগ গঠন করে। সামান্য পরিমাণ অক্সিজেন রক্তরসে দ্রবীভূত হয়ে পরিবাহিত হয়। হিমোগ্লোবিন + অক্সিজেন অক্সিহিমোগ্লোবিন (অস্থায়ী যৌগ) অক্সিহিমোগ্লোবিন→ মুক্ত অক্সিজেন + হিমোগ্লোবিন । অপরদিকে, কোষে খাদ্য জারণ বিক্রিয়ায় কার্বন ডাইঅক্সাইড তৈরি হয়। এই ( C O 2 ) \\left(\\mathrm{CO}_{2}\\right) ( CO 2 ​ ) প্রথমে কোষ আবরণ ভেদ করে লসিকাতে প্রবেশ করে এবং লসিকা থেকে কৈশিক নালির প্রাচীর ভেদ করে রক্তরসে প্রবেশ করে । ( C O 2 ) \\left(\\mathrm{CO}_{2}\\right) ( CO 2 ​ ) প্রধানত সোডিয়াম বাইকার্বনেট রূপে ( N a H C O 3 ) \\left(\\mathrm{NaHCO}_{3}\\right) ( NaHCO 3 ​ ) রক্তরসের মাধ্যমে এবং পটাসিয়াম বাইকার্বনেট রূপে ( K H C O 3 ) \\left(\\mathrm{KHCO}_{3}\\right) ( KHCO 3 ​ ) লোহিত রক্তকণিকা দ্বারা পরিবাহিত হয়ে ফুসফুসে আসে ।"
        },
        {
          "label": "ঘ",
          "question": "উদ্দীপকে উল্লিখিত রোগগুলো বিশ্লেষণ করো।",
          "explanation": "উদ্দীপকে উল্লিখিত রোগগুলো হলো ফুসফুসের ক্যান্সার ও নিউমোনিয়া । সব ধরনের ক্যান্সারের মধ্যে ফুসফুস ক্যান্সারের প্রাদুর্ভাব সবচেয়ে বেশি। আমাদের দেশে পুরুষের ক্যান্সারজনিত মৃত্যুর প্রধান কারণ ফুসফুস ক্যান্সার। যক্ষ্মা বা কোনো ধরনের নিউমোনিয়া ফুসফুসে এক ধরনের ক্ষত সৃষ্টি করে যা পরবর্তীতে ক্যান্সারে রূপান্তরিত হয়। ফুসফুস ক্যান্সারের অন্যতম কারণ ধূমপান। বায়ু ও পরিবেশ দূষণ এবং বাসস্থান অথবা কর্মক্ষেত্রে দূষণ ঘটতে পারে এমন সব বস্তুর সংস্পর্শে আসার কারণেও ফুসফুসে ক্যান্সার হয়। ফুসফুসে ক্যান্সারের লক্ষণগুলো হলো— দীর্ঘদিন ধরে খুসখুসে কাশি ও বুকে ব্যথা; ভগ্নস্বর, ওজন হ্রাস এবং ক্ষুধামান্দ্য; হাঁপানি, ঘনঘন জ্বর হওয়া; বারবার ব্রংকাইটিস বা নিউমোনিয়ায় সংক্রমিত হওয়া। এই লক্ষণগুলো দেখা গেলে অনতিবিলম্বে ডাক্তারের পরামর্শ নেওয়া উচিত। রোগ নির্ণয়ের পর ডাক্তারের পরামর্শ অনুযায়ী সুচিকিৎসার ব্যবস্থা করা দরকার। প্রয়োজনে রেডিয়েশন থেরাপি প্রয়োগ করা প্রয়োজন, যেখানে তেজস্ক্রিয় বিকিরণের মাধ্যমে ক্যান্সার কোষ ধ্বংস করা হয়। নিউমোনিয়া একটি ফুসফুসের রোগ। নিউমোকক্কাস নামক ব্যাকটেরিয়ার আক্রমণে এ রোগ হয়। অত্যধিক ঠান্ডা লাগলে এ রোগ হতে পারে । হাম ও ব্রংকাইটিস রোগের পর ঠান্ডা লেগে নিউমোনিয়া হতে পারে। এ রোগের লক্ষণগুলো হলো ফুসফুসে শ্লেষ্মা জাতীয় তরল পদার্থ জমে কফ সৃষ্টি হয়; কাশি ও শ্বাসকষ্ট হয়; দেহের তাপমাত্রা বৃদ্ধি পায় অর্থাৎ বেশি জ্বর হয়; চূড়ান্ত পর্যায়ে বুকের মধ্যে ঘড়ঘড় আওয়াজ হয় এবং মারাত্মক শ্বাসকষ্ট হয়। 'নিউমোনিয়া আক্রান্ত রোগীকে ডাক্তারের পরামর্শ অনুযায়ী সুচিকিৎসার ব্যবস্থা করতে হবে। এছাড়া তরল ও গরম পুষ্টিকর খাবার এবং বেশি করে পানি পান করাতে হবে।"
        }
      ]
    },
    {
      "number": "8",
      "uddipok": "মানবদেহে রক্তের ভূমিকা অপরিহার্য। 'রক্তদান ও সামাজিক দায়বদ্ধতা'- প্রতিটি জাতির সাধারণ স্লোগান।",
      "tag": "BCC 24",
      "sub_questions": [
        {
          "label": "ক",
          "question": "উচ্চ রক্তচাপ কী ?",
          "explanation": "রক্ত চলাচলের সময় রক্তনালি গাত্রে যে চাপ সৃষ্টি হয় তা স্বাভাবিকের চেয়ে বেশি হলে তাকে বলা হয় উচ্চ রক্তচাপ।"
        },
        {
          "label": "খ",
          "question": "অস্থিমজ্জা-লিউকেমিয়া কী? ব্যাখ্যা করো।",
          "explanation": "লিউকোমিয়া হলো রক্তের অস্বাভাবিকতাজনিত একটি রোগ। একে রক্তের ক্যান্সার বলা হয়। এতে প্রধানত যে অঙ্গটি ক্যান্সারে আক্রান্ত হয় তা হলো অস্থিমজ্জা। যদি কোনো কারণে লোহিত অস্থিমজ্জা লোহিত কণিকা উৎপাদনে ব্যর্থ হয় এবং অস্বাভাবিক শ্বেত কণিকার বৃদ্ধি ঘটে তখন লিউকেমিয়া দেখা দেয়। সাধারণত অল্পবয়স্ক ছেলে-মেয়েরা এ রোগে আক্রান্ত হয়।"
        },
        {
          "label": "গ",
          "question": "কেন এটি অপরিহার্য? বর্ণনা করো।",
          "explanation": "উদ্দীপকে মানবদেহে রক্তের ভূমিকা অপরিহার্য তা উল্লেখ করা হয়েছে। নিচে এর কারণ বর্ণনা করা হলো- রক্তের লোহিত কণিকা অক্সিহিমোগ্লোবিনরূপে কোষে O 2 পরিবহন করে। আবার রাসায়নিক বিক্রিয়ায় কোষে যে CO 2 তৈরি হয়, লোহিত রক্তকণিকা তা সোডিয়াম বাই-কার্বনেটরূপে বহন করে নিয়ে আসে এবং 1 নিঃশ্বাসের মাধ্যমে তা বাইরে বের করে দেয়। শ্বেত রক্তকণিকা ফ্যাগোসাইটোসিস প্রক্রিয়ায় রোগজীবাণুকে ধ্বংস করে দেহকে সুস্থ 1 রাখে। এটি অ্যান্টিজেন ও অ্যান্টিবডি তৈরির মাধ্যমে দেহের রোগ 1 প্রতিরোধ ক্ষমতা বৃদ্ধি করে। অন্যদিকে, দেহের কোনো অংশ কেটে গেলে অণুচক্রিকা রক্ত জমাট বাঁধতে সাহায্য করে এবং দেহের রক্তরক্ষণ বন্ধ করে। এছাড়াও রক্ত দেহে তাপের সাম্যতা রক্ষা করে এবং নাইট্রোজেনঘটিত বর্জ্য পদার্থ বহন করে বিভিন্ন অঙ্গের মাধ্যমে নিষ্কাশনে ভূমিকা রাখে। খাদ্যসার এবং বিভিন্ন ধরনের হরমোন পরিবহনেও রক্ত মানবদেহে বিশেষ ভূমিকা পালন করে থাকে।"
        },
        {
          "label": "ঘ",
          "question": "উদ্দীপকের স্লোগানটি বিশ্লেষণ করো।",
          "explanation": "উদ্দীপকে স্লোগানটি হলো রক্তদান ও সামাজিক দায়বদ্ধতা। নিচে তা বিশ্লেষণ করা হলো- রক্তদান একটি মহৎ কাজ। আকস্মিক দুর্ঘটনায় শল্য চিকিৎসা, প্রাকৃতিক দুর্যোগ বা অন্য কোন কারণে অত্যধিক রক্তক্ষরণ হলে দেহে রক্তের পরিমাণ আশঙ্কাজনকভাবে কমে যায়। রক্তশূন্যতা দূর করার জন্য ঐ ব্যক্তির দেহে রক্ত সংযোজন করতে হয়। জরুরি ভিত্তিতে এই রক্তশূন্যতা দূর করার জন্য রোগীর দেহে অন্য মানুষের রক্ত দিতে হয়। তবে কোনো অবস্থাতেই রোগীর রক্তের গ্রুপ ও প্রকৃতি পরীক্ষা না করে রোগীর দেহে অন্য কোনো ব্যক্তির রক্ত প্রবেশ করানো উচিত নয়। ব্যতিক্রম হলে নানা জটিলতা হয়ে রোগী মারা যেতে পারে। এ সকল কারণে জরুরি ও মুমূর্ষু রোগীকে রক্তদান করে তার জীবন বাঁচানো সত্যিই মহৎ কাজ। আমাদের সকলকে মনে রাখতে হবে রক্তদানে রক্ত দাতার কোনো ক্ষতি হয় না। একজন সুস্থ মানুষের দেহে প্রতি সেকেন্ডে ২০ লক্ষ লোহিত রক্তকণিকা তৈরি হয়। এছাড়া দেখা গেছে, একজন সুস্থ ব্যক্তি চার মাস অন্তর রক্তদান করলে দাতার দেহে সামান্যতম কোনো অসুবিধা সৃষ্টি হয় না। রক্তের কোনো বিকল্প নেই এবং জরুরি অবস্থায় অনেক মুমূর্ষু রোগীর প্রচুর রক্তের প্রয়োজন হয়। তাই এমন অবস্থায় রক্তদান করে তাদের জীবন বাঁচানো একটি মহৎ কাজ। এটি আমাদের সকলের জন্য একটি সামাজিক দায়বদ্ধতাও বটে I"
        }
      ]
    }
  ]
}