{
  "title": "বরিশাল বোর্ড ২০২১",
  "subtitle": "জীববিজ্ঞান (8)",
  "questions": [
    {
      "number": "1",
      "uddipok": "",
      "tag": "BB 21",
      "sub_questions": [
        {
          "label": "ক",
          "question": "প্রাককেন্দ্রিক কোষ কী?",
          "explanation": "যে কোষের নিউক্লিয়াস সুগঠিত নয় তাই প্রাককেন্দ্রিক কোষ।"
        },
        {
          "label": "খ",
          "question": "লাইসোজোমকে জীবাণু ভক্ষক বলা হয় কেন? ব্যাখ্যা করো।",
          "explanation": "লাইসোজোম জীব কোষকে জীবাণুর হাত থেকে রক্ষা করে। এর থেকে নির্গত উৎসেচকসমূহ আগত জীবাণুগুলোকে হজম করে ফেলে। এর পরিপাক করার উৎসেচকগুলো একটি পর্দা দ্বারা আবৃত থাকে। দেহে অক্সিজেনের অভাব হলে লাইসোজোমের পর্দা ক্ষতিগ্রস্ত হয় এবং কোষমধ্যস্থ অঙ্গাণুগুলো বিনষ্ট ও হজম হয়ে যায়। এজন্যই লাইজোসোমকে জীবাণু ভক্ষক বলা হয়।"
        },
        {
          "label": "গ",
          "question": "উদ্দীপকে উল্লিখিত চিত্র 'X' এর গঠন ব্যাখ্যা করো।",
          "explanation": "উদ্দীপকের 'X' চিহ্নিত অঙ্গাণুটি হলো মাইটোকন্ড্রিয়া। নিম্নের অনুরূপ: উদ্দীপকের 'X' চিহ্নিত অঙ্গাণুটি হলো মাইটোকন্ড্রিয়া। নিচে এর গঠন ব্যাখ্যা করা হলো- মাইটোকন্ড্রিয়া গোলাকার বা দণ্ডাকৃতির হয়ে থাকে। এটি দুই স্তরবিশিষ্ট আবরণী দিয়ে ঘেরা। আবরণী দুটি যথাক্রমে বহিঃআবরণী এবং অন্তঃআবরণী নামে পরিচিত। বহিঃআবরণী মসৃণ কিন্তু অন্তঃআবরণী নানাভাবে ভিতরের দিকে ভাঁজ হয়ে থাকে। এই ভাঁজগুলোকে বলা হয় ক্রিস্টি। ক্রিস্টির গায়ে বৃত্তযুক্ত গোলাকার বস্তু থাকে, একে অক্সিজোম বলে। অক্সিজোমে বিভিন্ন ধরনের উৎসেচক সাজানো থাকে। মাইটোকন্ড্রিয়ার ভেতরে অর্ধতরল দানাদার পদার্থ থাকে, যাকে ম্যাট্রিক্স বলে। মাইটোকন্ড্রিয়ায় প্রায় ৭৩% প্রোটিন, ২৫% লিপিড এবং ০.৫% RNA থাকে।"
        },
        {
          "label": "ঘ",
          "question": "উদ্ভিদের জীবনধারণে উদ্দীপকে উল্লিখিত চিত্র 'Y' এর ভূমিকা বিশ্লেষণ করো।",
          "explanation": "উদ্দীপকের চিত্র- হলো ক্লোরোপ্লাস্ট, উদ্ভিদের জীবনধারণে এর বিশেষ ভূমিকা রয়েছে। নিম্নের অনুরূপ: উদ্দীপকের চিত্র- হলো ক্লোরোপ্লাস্ট, উদ্ভিদের জীবনধারণে। এর বিশেষ ভূমিকা রয়েছে। উদ্ভিদ জীবনে ক্লোরোপ্লাস্টের গুরুত্ব নিচে বিশ্লেষণ করা হলো- সবুজ উদ্ভিদে ক্লোরোপ্লাস্ট থাকায় এরা নিজেই নিজের খাদ্য সালোকসংশ্লেষণ প্রক্রিয়ায় প্রস্তুত করে থাকে। উদ্ভিদের প্লাস্টিডের গ্রানা অংশ সূর্যালোককে আবদ্ধ করে রাসায়নিক শক্তিতে রূপান্তরিত করে। এই আবদ্ধ সৌরশক্তি উৎসেচক, CO₂ এবং কোষের ভিতরকার পানি ব্যবহার করে উদ্ভিদ সরল শর্করা তৈরি করে। এ প্রস্তুতকৃত খাদ্য উদ্ভিদের বিভিন্ন জৈবনিক কাজে শক্তি জোগায়। ফলে উদ্ভিদ বৃদ্ধিপ্রাপ্ত হয় এবং - পরবর্তীতে ফুল ধারণ করে। পরাগায়ন ও নিষেকের মাধ্যমে ফুল থেকে ফল ও বীজ 'উৎপন্ন হয়ে প্রজাতির ধারা অব্যাহত থাকে। আবার ক্লোরোপ্লাস্টে সালোকসংশ্লেষণের সময় উদ্ভিদ পরিবেশ থেকে CO₂ গ্রহণ করে এবং ০₂ ত্যাগ করে, ফলে পরিবেশে গ্যাসীয় ভারসাম্য রক্ষা পায়। এই ভারসাম্য রক্ষিক্ত না হলে উদ্ভিদের টিকে থাকা সম্ভব হতো না'। তাই উপরের আলোচনার প্রেক্ষিতে বলা যায়, উদ্ভিদের জীবনধারণের জন্য ক্লোরোপ্লাস্টের ভূমিকা অপরিসীম।"
        }
      ]
    },
    {
      "number": "2",
      "uddipok": "",
      "tag": "BB 21",
      "sub_questions": [
        {
          "label": "ক",
          "question": "কোষ কঙ্কাল কী?",
          "explanation": "কোষঝিল্লি অতিক্রম করে কোষের ভেতরে এর চারিদিকে জালের মতো ছড়িয়ে থাকা যে লম্বা, অসংখ্য দড়ির মতো বস্তু বিদ্যমান তাই কোষ কঙ্কাল।"
        },
        {
          "label": "খ",
          "question": "নিউরন বিভাজিত হয় না কেন? ব্যাখ্যা করো।",
          "explanation": "প্রাণিদেহে এস্টার-রে গঠনের মাধ্যমে সেন্ট্রিওল কোষ বিভাজনে। অংশগ্রহণ করে। স্নায়ুকোষ বা নিউরনে অন্যান্য কোষ অঙ্গাণু থাকলেও এর সাইটোপ্লাজমে সক্রিয় সেন্ট্রিওল থাকে না বলে নিউরন বিভাজিত হয় না।"
        },
        {
          "label": "গ",
          "question": "উদ্দীপকে চিত্র 'P' এর X ও Y অংশের গঠন ব্যাখ্যা করো।",
          "explanation": "উদ্দীপকের চিত্রে P-এর X ও Y যথাক্রমে সিভকোষ ও সঙ্গীকোষ। নিচে এদের গঠন ব্যাখ্যা করা হলো- সিভনল বা সিভকোষ: ফ্লোয়েম টিস্যুতে অবস্থিত চালনি সদৃশ প্রস্থপ্রাচীরযুক্ত নলাকার কোষকে সিভনল বা সিভকোষ বলে। এ কোষগুলো লম্বা এবং ভেতরটা ফাঁপা। একটি কোষের মাথায় আর একটি কোষ বসানো, তাই একসারি কোষ মিলিতভাবে একটি লম্বা নলের সৃষ্টি করে থাকে। মাথায় অবস্থিত দুটি কোষের মধ্যপ্রাচীর ক্ষুদ্র ক্ষুদ্র ছিদ্রযুক্ত। ছিদ্রযুক্ত এ প্রস্থপ্রাচীরকে সিভপ্লেট বলে। পাশাপাশি অবস্থিত দুটি সিভকোষের প্রোটোপ্লাজম সিভপ্লেটের ছিদ্র দিয়ে পরস্পর যোগাযোগ রক্ষা করে। সঙ্গীকোষ: সিভকোষের সাথে বিদ্যমান বৃহৎ নিউক্লিয়াস ও ঘন সাইটোপ্লাজমযুক্ত প্যারেনকাইমা কোষকে সঙ্গীকোষ বলে। সঙ্গীকোষ লম্বা, সরু এবং এদের কোষপ্রাচীর পাতলা। সিভপ্লেটের ছিদ্র দিয়ে এরা সিভনলের সাথে সংযোগ স্থাপন করে। এদের সাইটোপ্লাজম খুব ঘন, কোষগহ্বর ক্ষুদ্র এবং নিউক্লিয়াস বড়।"
        },
        {
          "label": "ঘ",
          "question": "প্রাণিদেহে চিত্র 'Q' এর গুরুত্ব মূল্যায়ন করো।",
          "explanation": "উদ্দীপকের চিত্র: Q এর উপাদানগুলো হলো লোহিত রক্তকোষ, শ্বেত রক্তকোষ ও অণুচক্রিকা। রক্তের এ কোষগুলো প্রাণিদেহে গুরুত্বপূর্ণ ভূমিকা রাখে। নিম্নের অণুরূপ: উদ্দীপকের 'C' চিত্রের উপাদানগুলো যথাক্রমে লোহিত রক্তকোষ, শ্বেত রক্তকোষ ও অণুচক্রিকা। রক্তের এ উপাদানগুলো আমাদের দেহে গুরুত্বপূর্ণ ভূমিকা রাখে। এগুলোর কাজ নিচে ব্যাখ্যা করা হলো- লোহিত রক্তকোষ: লোহিত রক্তকোষের হিমোগ্লোবিন ফুসফুস হতে অধিকাংশ অক্সিজেন দেহকোষে এবং সামান্য কার্বন ডাইঅক্সাইড কোষ হতে ফুসফুসে নিয়ে যায়। এছাড়া হিমোগ্লোবিন ও অন্যান্য অন্তঃকোষীয় বস্তু বাফাররূপে রক্তে অম্ল-ক্ষারের সমতা রক্ষা করে। লোহিত রক্তকোষ রক্তের সান্দ্রতা রক্ষা করে এবং এর প্লাজমামেমব্রেনে যেসব অ্যান্টিজেন প্রোটিন সংযুক্ত থাকে তা মানুষের ব্লাডগ্রুপিং-এর জন্য দায়ী। শ্বেত রক্তকোষ: মনোসাইট ও নিউট্রোফিল ধরনের শ্বেত রক্তকোষ ফ্যাগোসাইটোসিস প্রক্রিয়ায় জীবাণু ভক্ষণ করে ধ্বংস করে। লিম্ফোসাইট অ্যান্টিবডি সৃষ্টি করে রোগ প্রতিরোধ করে বলে এদের আণুবীক্ষণিক সৈনিক বলা হয়। বেসোফিল ধরনের শ্বেত রক্তকোষ হেপারিন তৈরি করে যা রক্তনালির ভেতরে রক্ততঞ্চন রোধ করে। এছাড়া দানাদার শ্বেত রক্তকোষগুলো হিস্টামিন সৃষ্টি করে যা দেহের রোগ প্রতিরোধ ক্ষমতা বৃদ্ধি করে। নিউট্রোফিলের দানা বিষাক্ত ও তা জীবাণু ধ্বংস করে। আবার ইওসিনোফিল রক্তে প্রবেশকৃত কৃমির লার্ভা এবং অ্যালার্জিক অ্যান্টিবডি ধ্বংস করে। অণুচক্রিকা: অণুচক্রিকা দেহের কাঁটা স্থানে রক্ত তঞ্চন ঘটায়। এছাড়া অণুচক্রিকা সেরাটোনিন নামক রাসায়নিক পদার্থ উৎপন্ন করে যা রক্তনালির সংকোচন ঘটিয়ে রক্তপাত কমিয়ে দেয়।"
        }
      ]
    },
    {
      "number": "3",
      "uddipok": "",
      "tag": "BB 21",
      "sub_questions": [
        {
          "label": "ক",
          "question": "শ্বসন কী?",
          "explanation": "অক্সিজেন সহযোগে খাদ্যদ্রব্য জারিত হয়ে শক্তি ও CO₂ উৎপন্ন করার প্রক্রিয়াই হলো শ্বসন।"
        },
        {
          "label": "খ",
          "question": "C 4 উদ্ভিদে সালোকসংশ্লেষণের হার বেশি হয় কেন? ব্যাখ্যা করো।",
          "explanation": "C 4 উদ্ভিদে অধিক অক্সিজেনের উপস্থিতি সালোকসংশ্লেষণকে বাধাপ্রাপ্ত করে না। অল্প পরিমাণ কার্বন ডাইঅক্সাইডের উপস্থিতিতে সালোকসংশ্লেষণ সক্ষম এবং এসব উদ্ভিদে ফটোরেসপিরেশন ঘটে না। C 4 উদ্ভিদে একই সাথে ক্যালভিন চক্র ও হ্যাচ স্ন্যাক চক্র পরিচালিত হয়। এছাড়াও উচ্চ তাপমাত্রায় C 4 উদ্ভিদে সালোকসংশ্লেষণ সংঘটিত হয়। এসব কারণে C 4 উদ্ভিদে সালোকসংশ্লেষণের হার বেশি।"
        },
        {
          "label": "গ",
          "question": "উদ্দীপকের বিক্রিয়ার 'L' এর ভূমিকা ব্যাখ্যা করো।",
          "explanation": "উদ্দীপকের সমীকরণটি দ্বারা সালোকসংশ্লেষণ এবং L দ্বারা সূর্যালোক তথা আলোকে বোঝানো হয়েছে। নিম্নের অনুরূপ: উদ্দীপকের (ii) নং বিক্রিয়াটি দ্বারা সালোকসংশ্লেষণ প্রক্রিয়াকে বোঝানো হয়েছে। যেখানে A দ্বারা সূর্যালোককে নির্দেশ করা হয়েছে। সালোকসংশ্লেষণের প্রক্রিয়াটি A অর্থাৎ আলোর উপর নির্ভরশীল। নিচে তা বিশ্লেষণ করা হলো- সালোকসংশ্লেষণ প্রক্রিয়ায় আলোর গুরুত্ব অপরিসীম। পানি ও CO₂ থেকে শর্করা তৈরির জন্য প্রয়োজনীয় শক্তির উৎস আলো। সূর্যালোক ক্লোরোফিল সৃষ্টিতে অংশগ্রহণ করে। সূর্যালোকের প্রভাবেই পত্ররন্দ্র উন্মুক্ত হয়, CO₂ পাতার অভ্যন্তরে প্রবেশ করতে পারে এবং খাদ্য প্রস্তুতকরণে অংশগ্রহণ করে। পাতায় যতটুকু আলো পড়ে তার অতি সামান্য অংশই সালোকসংশ্লেষণ প্রক্রিয়ায় ব্যবহৃত হয়। আবার আলোক বর্ণালির লাল, নীল, কমলা ও বেগুনি অংশটুকুতেই সালোকসংশ্লেষণ ভালো হয়। সবুজ ও হলুদ আলোতে সালোকসংশ্লেষণ ভালো হয় না। একটি নির্দিষ্ট সীমা পর্যন্ত আলোর পরিমাণ বাড়লে সালোকসংশ্লেষণের হারও বেড়ে যায়। কিন্তু আলোর পরিমাণ অত্যধিক বেড়ে গেলে পাতার অভ্যন্তরস্থ এনজাইম নষ্ট হয়ে যায়, ক্লোরোফিল উৎপাদন কম হয়। ফলে সালোকসংশ্লেষণের হারও কমে যায়। সাধারণত ৪০০ nm থেকে ৪৮০ nm এবং ৬৮০ nm তরঙ্গদৈর্ঘ্য বিশিষ্ট আলোতে সালোকসংশ্লেষণ সবচেয়ে ভালো হয়।"
        },
        {
          "label": "ঘ",
          "question": "উদ্দীপকের 'Q' উপাদান ব্যবহার করে শর্করা তৈরির কৌশল বর্ণনা করো।",
          "explanation": "উদ্দীপকের 'Q' উপাদানটি হলো ATP'। সালোকসংশ্লেষণের আলোক পর্যায়ে উৎপাদিত ATP ব্যবহার করে সালোকসংশ্লেষণের আলোক নিরপেক্ষ পর্যায় বা অন্ধকার পর্যায়ে গ্লুকোজ বা শর্করা উৎপন্ন হয়। কার্বন বিজারণের মাধ্যমে গ্লুকোজ তৈরির সর্বাধিক গ্রহণযোগ্য গতিপথ হলো ক্যালভিন চক্র। নিচে ক্যালভিন চক্রের মাধ্যমে শর্করা বা গ্লুকোজ তৈরির কৌশল বর্ণনা হলো- এই গতিপথের প্রথমে কোষে অবস্থিত রাইবুলোজ-১,৫-ডাইফসফেটের সাথে পত্ররন্দ্রের মাধ্যমে কোষে প্রবেশ করা CO₂ মিলিত হয়ে ৬-কার্বন বিশিষ্ট অস্থায়ী কিটো এসিড উৎপন্ন হয়। এটি সাথে সাথে ভেঙ্গে ৩-কার্বন বিশিষ্ট দুই অণু ৩-ফসফোগ্লিসারিক এসিড (3PGA) উৎপন্ন করে। আলোক পর্যায়ে তৈরি ATP ও NADPH₂ ব্যবহার করে 3PGA থেকে ৩-ফসফোগ্লিসারলডিহাইড ও ডাইহাইড্রোক্সি এসিটোন ফসফেট তৈরি করে। ৩-ফসফোগ্লিসারালডিহাইড ও ডাইহাইড্রোক্সি এসিটোন ফসফেট থেকে ক্রমাগত বিভিন্ন বিক্রিয়ার মাধ্যমে একদিকে গ্লুকোজ এবং অপরদিকে রাইবুলোজ-১,৫-ডাইফসফেট তৈরি হতে থাকে। পুনঃসংশ্লেষিত রাইবুলোজ-১,৫-ডাইফসফেট পুনরায় এক অণু CO₂ গ্রহণ করে ক্যালভিন চক্রে প্রবেশ করে। এভাবে ৬ অণু CO₂ ক্যালভিন চক্রে ৬ বার ঘুরে এক অণু গ্লুকোজ বা শর্করা তৈরি করে।"
        }
      ]
    },
    {
      "number": "4",
      "uddipok": "C 6 H 12 O 6 + A →  এনজাইম  C O 2 + H 2 O + \\mathrm{C}_{6} \\mathrm{H}_{12} \\mathrm{O}_{6}+\\mathrm{A} \\xrightarrow{\\text { এনজাইম }} \\mathrm{CO}_{2}+\\mathrm{H}_{2} \\mathrm{O}+ C 6 ​ H 12 ​ O 6 ​ + A   এনজাইম   ​ CO 2 ​ + H 2 ​ O + শক্তি",
      "tag": "BB 21",
      "sub_questions": [
        {
          "label": "ক",
          "question": "প্লাজমালেমা কী?",
          "explanation": "কোষের প্রোটোপ্লাজমের বাইরে দ্বিস্তর বিশিষ্ট যে পাতলা পর্দা থাকে তাই প্লাজমালেমা।"
        },
        {
          "label": "খ",
          "question": "জটিল টিস্যুকে পরিবহন টিস্যু বলা হয় কেন?",
          "explanation": "যে সকল টিস্যু বিভিন্ন প্রকারের কোষের সমন্বয়ে গঠিত হয় তাই জটিল টিস্যু। এ টিস্যু মূলত জাইলেম ও ফ্লোয়েম টিস্যু নিয়ে গঠিত। জাইলেমে ট্রাকিড, ভেসেল, জাইলেম প্যারেনকাইমা ও জাইলেম ফাইবার কোষ থাকে। আর ফ্লোয়েম গঠিত হয় সিভনল, সঙ্গীকোষ, ফ্লোয়েম প্যারেনকাইমা ও ফ্লোয়েম ফাইবার নিয়ে। জাইলেম ও ফ্লোয়েম উভয়েই পরিবহনের কাজ করে বিধায় জটিল টিস্যুকে পরিবহন টিস্যু বলা হয়।"
        },
        {
          "label": "গ",
          "question": "A এর অনুপস্থিতি বিক্রিয়াটিতে কীরূপ পরিবর্তন হবে-ব্যাখ্যা করো।",
          "explanation": "উদ্দীপকে উল্লিখিত প্রক্রিয়াটি হলো শ্বসন, যেখানে A দ্বারা অক্সিজেনকে বোঝানো হয়েছে। অক্সিজেনের অনুপস্থিতিতে শ্বসন ঘটলে তাকে অবাত শ্বসন বলে। নিম্নের অনুরূপ: উদ্দীপকের (i) নং বিক্রিয়াটিতে অবাত শ্বসন দেখানো হয়েছে। অক্সিজেনের অনুপস্থিতিতে অবাত শ্বসন ঘটে। অবাত শ্বসন প্রক্রিয়াটি দুইটি ধাপে সম্পন্ন হয়। ধাপ দুটি হলো- ধাপ 1: গ্লুকোজের অসম্পূর্ণ জারণ: এই ধাপে এক অণু গ্লুকোজ থেকে দুই অণু পাইরুভিক এসিড, চার অণু ATP (এর মধ্যে দুই অণু ব্যবহার হয়ে যায়) এবং দুই অণু NADH+H + ' উৎপন্ন হয়। অর্থাৎ, আপাতদৃষ্টিতে এ ধাপ পর্যন্ত বিক্রিয়া সবাত শ্বসনের গ্লাইকোলাইসিসের অনুরূপ। তবে উৎপন্ন পাইরুভিক এসিড পরবর্তী ধাপে বিজারিত হয়ে যায় বলে অবাত শ্বসনে গ্লুকোজের অসম্পূর্ণ জারণ ঘটে। ধাপ 2: পাইরুভিক এসিডের বিজারণ: সাইটোপ্লাজমে অবস্থিত এনজাইমের কার্যকারিতায় পাইরুভিক এসিড বিজারিত হয়ে CO₂ এবং ইথাইল অ্যালকোহল অথবা ল্যাকটিক এসিড উৎপন্ন করে। এক্ষেত্রে গ্লাইকোলাইসিসে উৎপন্ন বিজারিত NAD (অর্থাৎ NADH+H + ) জারিত হয়ে যে ইলেকট্রন, প্রোটন ও শক্তি নির্গত করে, তা ব্যবহৃত হয় পাইরুভিক এসিড থেকে ল্যাকটিক এসিড বা ক্ষেত্রবিশেষে ইথানল উৎপাদনের জন্য। অন্যদিকে, অক্সিজেনের অভাবে তখন অক্সিডেটিভফসফোরাইলেশনও চলে না। তাই অবাত শ্বসনের ক্ষেত্রে এক অণু গ্লুকোজের গ্লাইকোলাইসিসে নিট মাত্র 2 অণু ATP পাওয়া যায়।"
        },
        {
          "label": "ঘ",
          "question": "উদ্দীপকের বিক্রিয়াটি জীবজগতের জন্য গুরুত্বপূর্ণ-মতামত দাও।",
          "explanation": "উদ্দীপকের বিক্রিয়াটি হলো শ্বসন প্রক্রিয়া। এ প্রক্রিয়া জীবজগতের জন্য খুবই গুরুত্বপূর্ণ। নিম্নের অনুরূপ: উদ্দীপকের প্রক্রিয়াটি হলো শ্বসন প্রক্রিয়া। জীবের অস্তিত্ব রক্ষায় শ্বসন প্রক্রিয়ার বিশেষ গুরুত্ব রয়েছে। নিচে তা বিশ্লেষণ করা হলো- শ্বসন প্রক্রিয়ায় উৎপন্ন শক্তি দিয়ে উদ্ভিদ ও প্রাণীর সব ধরনের ক্রিয়া-বিক্রিয়া ও কাজকর্ম পরিচালিত হয়। উদ্ভিদ ও প্রাণিদেহে ২৪ ঘণ্টাই এ প্রক্রিয়া চলে। শ্বসনে নির্গত CO₂, জীবের প্রধান খাদ্য শর্করা উৎপন্নের জন্য উদ্ভিদের সালোকসংশ্লেষণে ব্যবহৃত হয়। এ প্রক্রিয়া উদ্ভিদে খনিজ লবণ পরিশোষণে সাহায্য করে, যা পরোক্ষভাবে উদ্ভিদের বৃদ্ধি ও অন্যান্য জৈবিক প্রক্রিয়া চালু রাখে। উদ্ভিদ ও প্রাণীর কোষ বিভাজনের প্রয়োজনীয় শক্তি ও কিছু আনুষঙ্গিক পদার্থ শ্বসন প্রক্রিয়া থেকে আসে। তাই এ প্রক্রিয়া জীবের দৈহিক বৃদ্ধিও নিয়ন্ত্রণ করে। এ প্রক্রিয়া বিভিন্ন উপক্ষার ও জৈব এসিড সৃষ্টিতে সহায়তা করার মাধ্যমে জীবনের অন্যান্য জৈবিক কাজেও সহায়তা করে। কিছু ব্যাকটেরিয়া অক্সিজেনের উপস্থিতিতে বাঁচতে পারে না। এদের শক্তি উৎপাদনের একমাত্র, উপায় হলো অবাত শ্বসন। তাছাড়া উদ্ভিদের বৃদ্ধি ও বিকাশের জন্য যে শক্তির প্রয়োজন তা শ্বসন প্রক্রিয়া থেকেই আসে। শ্বসন প্রক্রিয়ায় উৎপন্ন CO₂ সালোকসংশ্লেষণে অংশ নিয়ে খাদ্য তৈরির পাশাপাশি O₂ উৎপন্ন করে। এই ০₂ প্রাণীদের বেঁচে থাকার জন্য আবশ্যক। এছাড়া পরিবেশের ভারসাম্য রক্ষায়ও প্রক্রিয়াটি পরোক্ষভাবে ভূমিকা রাখে, যা সকল জীবের জন্য গুরুত্বপূর্ণ। সুতরাং উপরের আলোচনা থেকে বোঝা যায় যে, জীবের অস্তিত্ব রক্ষায় শ্বসন প্রক্রিয়াটির বিশেষ গুরুত্ব রয়েছে।"
        }
      ]
    },
    {
      "number": "5",
      "uddipok": "",
      "tag": "BB 21",
      "sub_questions": [
        {
          "label": "ক",
          "question": "নিষেক কী?",
          "explanation": "যৌন প্রজননে ডিম্বাণু ও শুক্রাণুর মিলনই হলো নিষেক।"
        },
        {
          "label": "খ",
          "question": "ধান বায়ুপরাগী ফুল কেন? ব্যাখ্যা করো।",
          "explanation": "সহজেই বাতাসে ভেসে যেতে পারে। এদের গর্ভমুণ্ড আঠালো ও শাখান্বিত, কখনো পালকের মতো, ফলে বাতাস থেকে পরাগরেণু সহজেই সংগ্রহ করে নিতে পারে। উল্লিখিত বৈশিষ্ট্যগুলো ধানের মধ্যে বিদ্যমান বলে ধান বায়ুপরাগী ফুল।"
        },
        {
          "label": "গ",
          "question": "চিত্র M এ 'P' এর উৎপত্তি ব্যাখ্যা করো।",
          "explanation": "নিম্নের অনুরূপ: উদ্দীপকের চিত্র: 1. হলো পুংগ্যামেটোফাইট। যেখানে P দ্বারা পুংগ্যামেটকে চিহ্নিত করা হয়েছে। নিচে পুংগ্যামেটের উৎপত্তি ব্যাখ্যা করা হলো- পরাগরেণু পুংগ্যামেট সৃষ্টির প্রথম কোষ। পূর্ণতাপ্রাপ্তির পর পরাগরেণু পরাগথলিতে থাকা অবস্থায়ই অঙ্কুরোদগম শুরু হয়। পরাগরেণুর কেন্দ্রিকাটি মাইটোটিক পদ্ধতিতে বিভাজিত হয়। এ বিভাজনে একটি বড় কোষ ও একটি ক্ষুদ্র কোষ সৃষ্টি হয়। বড় কোষটিকে নালিকোষ এবং ক্ষুদ্র কোষটিকে জেনারেটিভ কোষ বলে। নালিকোষ বৃদ্ধিপ্রাপ্ত হয়ে পরাগনালি এবং জেনারেটিভ কোষটি বিভাজিত হয়ে দুটি পুংগ্যামেট সৃষ্টি করে।"
        },
        {
          "label": "ঘ",
          "question": "চিত্র 'N' নতুন স্পোরোফাইট গঠনে ভূমিকা রাখে-বিশ্লেষণ করো।",
          "explanation": "নিম্নের অনুরূপ: উদ্দীপকের চিত্র-B হলো ভূণথলি। নিচে নতুন স্পোরোফাইট গঠনে ভূণথলির ভূমিকা বিশ্লেষণ করা হলো- পরাগায়নের ফলে পরিণত পরাগরেণু গর্ভমুণ্ডে পতিত হয়। এরপর পরাগনালিকা বৃদ্ধি প্রাপ্ত হয়ে গর্ভদণ্ড ভেদ করে পুংজননকোষ ভূণথলিতে উন্মুক্ত হয়। ভূণথলির অভ্যন্তরে একটি পুংজননকোষ ডিম্বাণুর সাথে মিলিত হয়ে জাইগোট সৃষ্টি করে এবং অপর পুংজননকোষটি গৌণ নিউক্লিয়াস এর সাথে মিলিত হয়ে ট্রিপ্লয়েড সস্য কোষ এর সৃষ্টি করে। জাইগোট হলো স্পোরোফাইটের প্রথম কোষ। এর প্রথম বিভাজনে দুটি কোষ সৃষ্টি করে। পরে এর অনুপ্রস্থ বিভাজন ঘটে। জাইগোটের অনুপ্রস্থ বিভাজনে সৃষ্ট ডিম্বকরন্দ্রের দিকের কোষকে ভিত্তি কোষ এবং ভূণথলির' কেন্দ্রের দিকের কোষটিকে এপিক্যাল কোষ বলা হয়। এ কোষ দুটির একই সাথে বিভাজন চলতে থাকে। ধীরে ধীরে এপিক্যাল কোষটি ভ্রূণে পরিণত হয়। একই সাথে ভিত্তি কোষ থেকে ভূণধারক গঠিত হয়। ক্রমশ বীজপত্র, ভূণমূল ও ভূণকাণ্ডের সৃষ্টি হয়। পরিণত হয়ে ডিম্বকটি বীজে রূপান্তরিত হয়। এ বীজ অঙ্কুরিত হয়ে একটি পূর্ণাঙ্গ স্পোরোফাইটের সৃষ্টি হয়। এভাবেই, উদ্দীপকে চিত্রায়িত ভূণথলি থেকে নতুন স্পোরোফাইট গঠিত হয়।"
        }
      ]
    },
    {
      "number": "6",
      "uddipok": "",
      "tag": "BB 21",
      "sub_questions": [
        {
          "label": "ক",
          "question": "যুক্তধানী কাকে বলে?",
          "explanation": "ফুলের পরাগধানীগুলোর একগুচ্ছে অবস্থানকে যুক্তধানী বলা হয়।"
        },
        {
          "label": "খ",
          "question": "পর-পরাগায়নে নতুন প্রকরণ সৃষ্টির সম্ভাবনা থাকে কেন?",
          "explanation": "পর-পরাগায়নে একই প্রজাতির দুটি ভিন্ন উদ্ভিদের ফুলের মধ্যে পরাগ সংযোগ ঘটে। এক্ষেত্রে দুটি, ভিন্ন গুণসম্পন্ন গাছের মধ্যে পরাগায়ন ঘটে বলে যে বীজ উৎপন্ন হয় তা নতুন গুণসম্পন্ন হয়। এ বীজ থেকে সৃষ্ট গাছও তাই নতুন গুণসম্পন্ন হয়। এ কারণেই পর পরাগায়নের ফলে নতুন প্রকরণ সৃষ্টি হওয়ার সম্ভাবনা থাকে।"
        },
        {
          "label": "গ",
          "question": "চিত্র 'P' এর 'X' ও 'Y' উৎপাদনে হরমোনের ভূমিকা ব্যাখ্যা করো।",
          "explanation": "উদ্দীপকের চিত্র-P তে 'X' ও 'Y' দ্বারা যথাক্রমে শুক্রাণু ও ডিম্বাণুকে নির্দেশ করা হয়েছে। নিচে শুক্রাণু ও ডিম্বাণু উৎপাদনে হরমোনের ভূমিকা ব্যাখ্যা করা হলো- পুং জননাঙ্গের শুক্রাশয়ে শুক্রাণু তৈরি হয়। পুরুষের বয়ঃসন্ধিকালে ফলিকল স্টিমুলেটিং হরমোন (FSH) ও লুটিনাইজিং হরমোন (LH) শুক্রাশয়কে টেস্টোস্টেরন হরমোন ক্ষরণে উদ্বুদ্ধ করে। এই টেস্টোস্টেরন হরমোন জনন মাতৃকোষ থেকে পুংজনন কোষ তথা শুক্রাণু তৈরিতে গুরুত্বপূর্ণ ভূমিকা রাখে। এছাড়া অ্যান্ড্রোজেন নামক হরমোন শরীরের বিভিন্ন জায়গায় লোম গজানোর পাশাপাশি শুক্রাণু তৈরিতেও কিছুটা অবদান রাখে। অন্যদিকে, স্ত্রী জননাঙ্গের ডিম্বাশয়ে ডিম্বাণু তৈরি হয়। স্ত্রীলোকের বয়ঃসন্ধিকালে পিটুইটারি গ্রন্থি নিঃসৃত গোনাডোট্রপিক হরমোনের প্রভাবে ডিম্বাশয় সক্রিয় হয়ে প্রোজেস্টেরন, রিলাক্সিন ও ইস্ট্রোজেন নামক হরমোনের ক্ষরণ বাড়িয়ে দেয়। এ হরমোনগুলো মূলত স্ত্রী জনন মাতৃকোষ থেকে ডিম্বাণু তৈরিতে মুখ্য ভূমিকা পালন করে। এ হরমোনগুলোর অনুপস্থিতিতে ডিম্বাণু উৎপাদন অসম্ভব। সুতরাং উদ্দীপকের 'X' ও 'Y' তথা শুক্রাণু ও ডিম্বাণু উৎপাদনে বিভিন্ন ধরনের হরমোনের ভূমিকা অপরিসীম।"
        },
        {
          "label": "ঘ",
          "question": "চিত্র 'P' থেকে 'Q' সৃষ্টির ধাপসমূহ বিশ্লেষণ করো।",
          "explanation": "উদ্দীপকের চিত্র- P তে নিষেক প্রক্রিয়া দেখানো হয়েছে। একটি শুক্রাণু ও একটি ডিম্বাণু মিলিত হয়ে জাইগোটের সৃষ্টি করে, যা পরবর্তীতে পরিবর্তন ও পরিবর্ধনের মাধ্যমে চিত্র-Q বা পূর্ণাঙ্গ ফিটাস এ পরিণত হয়। নিচে এর ধাপসমূহ বিশ্লেষণ করা হলো- ফিটাস গঠনের ধাপসমূহ নিম্নের অনুরূপ: উদ্দীপকের চিত্র: M তে নিষেক প্রক্রিয়া দেখানো হয়েছে। একটি শুক্রাণু ও একটি ডিম্বাণু মিলিত হয়ে জাইগোটের সৃষ্টি করে, যা পরবর্তীতে পরিবর্তন ও পরিবর্ধনের মাধ্যমে চিত্র: N বা পূর্ণাঙ্গ ফিটাস এ পরিণত হয়। নিচে এর ধাপসমূহ বিশ্লেষণ করা হলো- - নিষেকের পর যে ডিপ্লয়েড জাইগোট কোষ সৃষ্টি হয় তা ৩৬ ঘন্টা পর প্রথমে বিভাজিত হয়ে দুই কোষ বিশিষ্ট গঠন সৃষ্টি করে। -পরবর্তীতে ৭১ ঘন্টা পর একটি বলের মতো গঠন তৈরি করে একে ব্লাস্টুলা বলে। -চার সপ্তাহ পরে এগুলো ভূণে রূপ নেয় এবং প্রায় পাঁচ সপ্তাহ পরে ভূণের বৃদ্ধি চলতে থাকে এবং হাত ও পায়ের গঠন শুরু হয়। -প্রায় ৮ সপ্তাহ পরে ভ্রূণের কিছু বিকাশ ঘটে এবং অঙ্গগুলো ছোট আকারে থাকে। ভ্রূণের এ অবস্থাকে ফিটাস বলে। -২৮ সপ্তাহ পরে ফিটাস পূর্ণাঙ্গতা প্রাপ্ত হয়। এরপর ৩৮ সপ্তাহ পরে পূর্ণাঙ্গ ফিটাস ভূমিষ্ট হওয়ার উপযুক্ত হয়।"
        }
      ]
    },
    {
      "number": "7",
      "uddipok": "",
      "tag": "BB 21",
      "sub_questions": [
        {
          "label": "ক",
          "question": "Heredity কী?",
          "explanation": "পিতামাতার বৈশিষ্ট্যগুলো বংশানুক্রমে সন্তান-সন্ততির দেহে সঞ্চারিত হওয়ার প্রক্রিয়াই বংশগতি বা Heredity।"
        },
        {
          "label": "খ",
          "question": "ক্রোমোসোমকে বংশগতির ভৌত ভিত্তি বলা হয় কেন? ব্যাখ্যা করো।",
          "explanation": "ক্রোমোসোম মাতা-পিতা হতে জিন সন্তান-সন্ততিতে বহন করে নিয়ে যায়। মানুষের চোখের রং, চুলের প্রকৃতি, চামড়ার গঠন ইত্যাদি বৈশিষ্ট্য ক্রোমোসোম কর্তৃক বাহিত হয়ে বংশগতির ধারা অক্ষুণ্ণ রাখে। এ কারণে ক্রোমোসোমকে বংশগতির ভৌত ভিত্তি বলা হয়।"
        },
        {
          "label": "গ",
          "question": "উদ্দীপকের চিত্র 'Y' এর গঠন ব্যাখ্যা করো।",
          "explanation": "নিম্নের অনুরূপ: উদ্দীপকের চিত্র- হলো এক সূত্রক রাইবোনিউক্লিক এসিড (RNA)। নিচে এর গঠন ব্যাখ্যা করা হলো-RNA একটি মাত্র পলিনিউক্লিওটাইড চেইন দ্বারা গঠিত। এতে পাঁচ কার্বনবিশিষ্ট রাইবোজ শর্করা, অজৈব ফসফেট এবং নাইট্রোজেন বেস থাকে। এদের নাইট্রোজেন বেসে এডিনিন (A), গুয়ানিন (G) সাইটোসিন (C) এর সাথে বিশেষ ক্ষারক হিসেবে থাইমিনের (T) পরিবর্তে ইউরাসিল (U) থাকে। RNA ভাইরাসের ক্রোমোজোমে স্থায়ী উপাদান হিসেবে RNA পাওয়া যায়। কিছু সংখ্যক ভাইরাসের ক্ষেত্রে যেমন- TMV, Tobacco Moasic Virus-এ DNA অনুপস্থিত থাকে। অর্থাৎ যে সমস্ত ভাইরাস DNA দ্বারা গঠিত নয় তাদের নিউক্লিক এসিড হিসেবে RNA থাকে। এসব ক্ষেত্রে RNA-ই বংশগতির বস্তু হিসেবে কাজ করে।"
        },
        {
          "label": "ঘ",
          "question": "সুবিচার নিশ্চিত করতে চিত্র 'X' এর ভূমিকা বিশ্লেষণ করো।",
          "explanation": "উদ্দীপকের চিত্র-X হলো DNA। এর বিজ্ঞান ভিত্তিক পরীক্ষা হলো DNA টেস্ট। বর্তমানে সুবিচার পাবার ক্ষেত্রে এ পদ্ধতিটি বিভিন্নভাবে সহায়তা করে। DNA টেস্ট সুসম্পন্ন করার জন্য প্রথমে প্রয়োজন জৈবিক নমুনা। ব্যক্তির হাড়, দাঁত, চুল, রক্ত, লালা, বীর্য ইত্যাদি বা টিস্যু জৈবিক নমুনা হতে পারে। অপরাধস্থল কিংবা অপরাধের শিকার এমন ব্যক্তির কাছ থেকে প্রাপ্ত' জৈবিক নমুনার DNA নকশাকে তুলনা করা হয় সন্দেহভাজনের কাছ থেকে নেয়া রক্ত বা জৈবিক নমুনার DNA নকশার সাথে। এ পদ্ধতিতে প্রথমে নমুনা থেকে রাসায়নিক প্রক্রিয়ায় DNA আলাদা করে নিতে হয়। পরে একাধিক সীমাবদ্ধ এনজাইম দিয়ে কেটে ছোট ছোট টুকরা করা হয়। এক বিশেষ পদ্ধতি ইলেকট্রোফোরেসিস দ্বারা এগারোজ বা পলিএক্রিলামাইড জেল এ DNA টুকরাগুলো তাদের দৈর্ঘ্য অনুসারে বিভিন্ন ব্যান্ড আকারে আলাদা করা হয়। এক ধরনের বিশেষ নাইট্রোসেলুলোজ কাগজে রেডিও অ্যাকটিভ আইসোটোপ DNA প্রোবের সাথে হাইব্রিডাইজ করে এক্স-রে ফিল্মের উপর রেখে অটোরেডিওগ্রাফ পদ্ধতিতে দৃশ্যমান ব্যান্ডের সারিগুলো নির্ণয় করা হয়। অপরাধস্থল থেকে প্রাপ্ত নমুনার সাথে সন্দেহভাজন নমুনার মিল ও অমিল চিহ্নিত করে তুলনা করা হয়। এ পদ্ধতি DNA ফিঙ্গার প্রিন্টিং নামেও পরিচিত। বর্তমানে পলিমারেজ চেইন বিক্রিয়া বা PCR পদ্ধতিতে আরও নিপুণভাবে অল্প নমুনা ব্যবহার করে নির্ভুলভাবে শনাক্ত করা সম্ভব হচ্ছে। উপরিউক্ত আলোচনা হতে বলা যায় যে, সুবিচার নিশ্চিত করতে চিত্র-X অর্থাৎ DNA বিশেষ ভূমিকা পালন করে।"
        }
      ]
    },
    {
      "number": "8",
      "uddipok": "উদ্দীপক-২ : জীবের সহজাত বৈশিষ্ট্য হলো অত্যধিক হারে বংশবৃদ্ধি। ফলে প্রজাতিটি প্রতিকূল পরিবেশে টিকে যায়, তবে খাদ্য ও বাসস্থানের জন্য প্রজাতিকে প্রতিনিয়ত সংগ্রাম করতে হয়।",
      "tag": "BB 21",
      "sub_questions": [
        {
          "label": "ক",
          "question": "সেক্স-লিংকড অসুখ কী?",
          "explanation": "যেসব জিনগত অসুখে সেক্স ক্রোমোসোমে অবস্থিত জিনগুলোতে মিউটেশন ঘটে, সেসব অসুখকে সেক্স-লিংকড অসুখ বলে।"
        },
        {
          "label": "খ",
          "question": "AIDS কে ঘাতক ব্যাধি বলা হয় কেন? ব্যাখ্যা করো।",
          "explanation": "HIV ভাইরাসের আক্রমণে AIDS রোগ হয়ে থাকে। HIV শ্বেত রক্তকোষের ক্ষতি সাধন করে এবং এ কোষের এন্টিবডি তৈরিতে বিঘ্ন ঘটায়। ফলে শ্বেত রক্তকোষের সংখ্যা এবং এন্টিবডির পরিমাণ ক্রমশ কমতে থাকে। এই ভাইরাসের আক্রমণে রোগীর দেহে রোগ প্রতিরোধ ক্ষমতা বিনষ্ট হয়ে যায় ফলে রোগীর মৃত্যু অনিবার্য হয়ে পড়ে। AIDSএর আক্রমণে রোগীর মৃত্যু যেহেতু অনিবার্য এবং এর কোন ঔষধ নেই তাই একে ঘাতক ব্যাধি বলা হয়।"
        },
        {
          "label": "গ",
          "question": "উদ্দীপক-১ এ সংঘটিত প্রক্রিয়ায় F₁ ও F₂ উদ্ভিদে কীরূপ ফলাফল ঘটবে-ব্যাখ্যা করো।",
          "explanation": "উদ্দীপক-১ এ লম্বা ও খাটো বৈশিষ্ট্য সম্পন্ন দুটি গাছের মধ্যে সংকরায়ন দেখানো হয়েছে। নিম্নের অনুরূপঃ মেন্ডেল একটি লম্বা ও একটি খাটো মটর গাছ নিয়ে কৃত্রিম উপায়ে লম্বা গাছের পরাগরেণু খাটো গাছের গর্ভমুণ্ডে এবং খাটো গাছের পরাগরেণু লম্বা গাছের গর্ভমুণ্ডে স্থানান্তর করে এদের প্রজনন ঘটান। মটরশুঁটির উচ্চতা নির্ধারিত জিনের লম্বা সংস্করণটি T এবং খাটো সংস্করণটি। ধরেন। এক্ষেত্রে TT ও tt একত্রে থাকলে যথাক্রমে বিশুদ্ধ লম্বা ও বিশুদ্ধ খাটো এবং Tt থাকলে সংকর লম্বা হিসেবে ধরে নেন। চিত্র 'N' এর আলোকে বিজ্ঞানী গ্রেগর জোহান মেন্ডেল মটর গাছ নিয়ে যে তত্ত্ব প্রণয়ন করেছেন তা নিচে বিশ্লেষণ করা হলো- অর্থাৎ, F₂ জনু বা বংশধরে ৩টি লম্বা ও ১টি খাটো মটরশুটি গাছ পাওয়া যায়। অর্থাৎ, মেন্ডেলের তত্ত্ব অনুযায়ী লম্বা জিনটি (T) প্রকট হওয়ায় তা পরবর্তী বংশধরে প্রকাশ পাবে এবং খাটো জিনটি (t) প্রচ্ছন্ন হওয়ায় তা শুধুমাত্র হোমোজাইগাস অবস্থায় প্রকাশিত হবে।"
        },
        {
          "label": "ঘ",
          "question": "প্রজাতি টিকে থাকতে প্রতিনিয়ত সংগ্রাম করতে হয়-উদ্দীপক-২-এর আলোকে বিশ্লেষণ করো।",
          "explanation": "উদ্দীপক-২ এ অস্তিত্বের জন্য সংগ্রাম ধারণাটি আলোকপাত করা হয়েছে। অত্যধিক হারে বংশবৃদ্ধি করা জীবের সহজাত বৈশিষ্ট্য। তবে পৃথিবীর ভূ-পৃষ্ঠের আয়তন সীমাবদ্ধ এবং জীবের বাসস্থান ও খাদ্য সীমিত। তাই বেঁচে থাকার জন্য প্রাণীদের মধ্যে সংগ্রাম অবধারিত। প্রাণীদের বেঁচে থাকার এ সংগ্রাম তিনটি পর্যায়ে সংঘটিত হয়। যথা: আন্তঃপ্রজাতিক সংগ্রাম অর্থাৎ একটি প্রজাতি অন্য একটি প্রজাতির সাথে সংগ্রামে লিপ্ত হয়; অন্তঃপ্রজাতিক সংগ্রাম যেখানে একই প্রজাতির দুটি সদস্যের মধ্যে প্রতিযোগিতা হয় এবং পরিবেশের সঙ্গে সংগ্রাম। জীবন সংগ্রামে সেই সব প্রাণী সাফল্য লাভ করে যাদের শারীরিক গঠন প্রকৃতিতে বেচে থাকার প্রয়োজনে পরিবর্তন হয়। তারা পরিবর্তনশীলতার দক্ষতার পরিচয় দিয়ে অভিযোজিত গুণগুলো বংশপরম্পরায় সঞ্চারিত করে বেঁচে থাকার প্রতিযোগিতায় জয়ী হয়। অন্যদিকে যারা এ ধরনের পরিবর্তনশীলতায় অংশগ্রহণ করতে পারে না তারা প্রকৃতি কর্তৃক মনোনীত হয় না। ফলে তাদের বিলুপ্তি ঘটে।"
        }
      ]
    }
  ]
}