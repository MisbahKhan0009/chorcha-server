{
  "title": "জয়পুরহাট গার্লস ক্যাডেট কলেজ ২০২৪",
  "subtitle": "জীববিজ্ঞান (8)",
  "questions": [
    {
      "number": "1",
      "uddipok": "",
      "tag": "JGCC 24",
      "sub_questions": [
        {
          "label": "ক",
          "question": "DPD ?",
          "explanation": "একই বায়ু চাপে কোনো একটি দ্রবণ ও দ্রাবকের ব্যাপন চাপের পার্থক্যই হলো DPD (Diffusion Pressure Deficit) |"
        },
        {
          "label": "খ",
          "question": "কালচার মিডিয়াম বলতে কী বোঝ এবং এটি কেন ব্যবহার করা হয়?",
          "explanation": "কালচার মিডিয়াম হলো টিস্যুকালচার প্রযুক্তির একটি অংশ। উদ্ভিদের বৃদ্ধির জন্য অত্যাবশ্যকীয় খনিজ পুষ্টি, ভিটামিন, ফাইটোহরমোন গ্লুকোজ এবং প্রায় কঠিন মাধ্যম তৈরির জন্য জমাট বাধার উপাদান যেমন—অ্যাগার প্রভৃতি সঠিক মাত্রায় মিশিয়ে যে মাধ্যম তৈরি করা হয় তাই হলো আবাদ মাধ্যম। এক্সপ্লান্টের পুষ্টি ও বৃদ্ধির জন্য কালচার মিডিয়াম ব্যবহার করা হয়।"
        },
        {
          "label": "গ",
          "question": "উদ্দীপকে 'A' নির্দেশিত অংশটির চিহ্নিত চিত্র অঙ্কন করো।",
          "explanation": "উদ্দীপকের 'A' চিহ্নিত অংশটি হলো ডিম্বক। নিচে ডিম্বকের চিহ্নিত চিত্র অঙ্কন করা হলো-"
        },
        {
          "label": "ঘ",
          "question": "'A' চিহ্নিত অংশটির অভ্যন্তরে কীভাবে ডিম্বাণু উৎপন্ন হয়? ব্যাখ্যা করো।",
          "explanation": "উদ্দীপকের 'A' চিহ্নিত অংশ হলো ডিম্বক। বিশেষ প্রক্রিয়ার মধ্য দিয়ে ডিম্বকের অভ্যন্তরে ডিম্বাণু তৈরি হয়। নিচে প্রক্রিয়াটি ব্যাখ্যা করা হলো- ফুলের গর্ভাশয়ের অভ্যন্তরে ডিম্বক থাকে, সেখানে স্ত্রী প্রজনন মাতৃকোষ সৃষ্টি হয়। এই কোষটি মিয়োসিস বিভাজনের মাধ্যমে ৪টি হ্যাপ্লয়েড স্ত্রীরেণু কোষ সৃষ্টি করে, যার তিনটি নষ্ট হয়ে যায়। জীবিত কোষটির নিউক্লিয়াস তিনটি ধাপে মাইটোসিস বিভাজনের মাধ্যমে ৮টি নিউক্লিয়াস বিশিষ্ট একটি ভ্রূণথলি গঠন করে। এর দু'মেরু হতে একটি করে নিউক্লিয়াস থলির মাঝখানে চলে আসে এবং পরস্পর মিলিত হয়ে সেকেন্ডারি নিউক্লিয়াস গঠন করে। ডিম্বকরন্ধ্রের দিকে অবস্থিত মেরুর তিনটি নিউক্লিয়াস সামান্য সাইটোপ্লাজম সহকারে কোষ সৃষ্টি করে। এ কোষ তিনটিকে একত্রে ডিম্বাণুযন্ত্র বলে। ডিম্বাণযন্ত্রের তিনটি কোষের মধ্যে মাঝখানেরটি অপেক্ষাকৃত বড় এবং এটিই হলো ডিম্বাণু। এভাবেই ডিম্বকের অভ্যন্তরে ডিম্বাণু তৈরি হয়।"
        }
      ]
    },
    {
      "number": "2",
      "uddipok": "",
      "tag": "JGCC 24",
      "sub_questions": [
        {
          "label": "ক",
          "question": "ফটোট্রপিজম কী?",
          "explanation": "উদ্ভিদের কান্ড, শাখা-প্রশাখা ও মূলের আলোর দিকে বা আলোর বিপরীতে চলনই হলো ফটোট্রপিজম ।"
        },
        {
          "label": "খ",
          "question": "এক্সপ্লান্ট এবং ক্যালাস বলতে কী বোঝ?",
          "explanation": "টিস্যুকালচারের উদ্দেশ্যে উদ্ভিদের যে অংশ পৃথক করে ব্যবহার করা হয় তাকে এক্সপ্ল্যান্ট বলে। উদ্ভিদের পরাগরেণু, শীর্ষ বা পার্শ্বমুকুল, পর্ব, মূলাংশ হচ্ছে এক্সপ্ল্যান্ট। এগুলোকে কোনো নির্দিষ্ট পুষ্টিবর্ধক আবাদ মাধ্যমে জীবাণুমুক্ত অবস্থায় কালচার করা হয়। আবাদ মাধ্যমে স্থাপিত টিস্যু বারবার বিভাজনের মাধ্যমে যে অবয়বহীন টিস্যু মণ্ডে পরিণত হয় তাই হলো ক্যালাস। ক্যালাস থেকে পরবর্তী সময়ে পর্যায়ক্রমে একাধিক অণুচারা উৎপন্ন হয়।"
        },
        {
          "label": "গ",
          "question": "উপরোক্ত প্রক্রিয়াদ্বয়ের মধ্যে কোনটি উত্তম এবং কেন? ব্যাখ্যা করো।",
          "explanation": "উদ্দীপকে A দ্বারা স্ব-পরাগায়ন এবং B দ্বারা পরপরাগায়ন বোঝানো হয়েছে। নিচে স্ব-পরাগায়ন ও পর-পরাগায়নের তুলনামূলক ব্যাখ্যা করা হলো— স্ব-পরাগায়নের ফলে পরাগরেণুর অপচয় কম হয় এবং পরাগায়নের জন্য বাহকের উপর নির্ভর করতে হয় না। অপরদিকে পর-পরাগায়নে পরাগরেণুর অপচয় বেশি হয় এবং পরাগায়নের জন্য বাহকের উপর নির্ভর করতে হয়। স্ব-পরাগায়নে সৃষ্ট প্রজাতির গুণাগুণ অক্ষুণ্ণ থাকে, ফলে কোনো নতুন উপ-প্রজাতি বা প্রকরণ সৃষ্টি হয়' না। অপরপক্ষে, পর- পরাগায়নে সৃষ্ট উদ্ভিদের প্রজাতিক গুণাবলী পরিবর্তনের মাধ্যমে নতুন উপ- প্রজাতি বা প্রকরণ সৃষ্টি হয়। স্ব-পরাগায়নে সৃষ্ট নতুন প্রজন্মের গাছ কম জীবনীশক্তি সম্পন্ন বীজের সৃষ্টি করে, ফলে বীজের অঙ্কুরোদগমের হার কমে যায়। অপরদিকে, পর-পরাগায়নে সৃষ্ট নতুন প্রজন্মের গাছের বীজ অধিক জীবনীশক্তি সম্পন্ন হয়, ফলে বীজের অঙ্কুরোদগমের হার বৃদ্ধি পায়। স্ব-পরাগায়নে সৃষ্ট নতুন গাছের অভিযোজন ক্ষমতা কমে যায় এবং এ প্রজাতির বিলুপ্ত হওয়ার সম্ভাবনা থাকে। পর-পরাগায়নে সৃষ্ট নতুন গাছের অভিযোজন ক্ষমতা বৃদ্ধি পায় এবং প্রজাতির বিলুপ্ত হওয়ার সম্ভাবনা থাকে না। সুতরাং উপরের আলোচনা থেকে বলা যায় যে, স্ব- পরাগায়নের চেয়ে পরপরাগায়ন অধিক উত্তম।"
        },
        {
          "label": "ঘ",
          "question": "উপরের স্থানান্তরিত অংশ থেকে কীভাবে পুং গ্যামেটোফাইট উৎপন্ন হয়? ব্যাখ্যা করো।",
          "explanation": "উদ্দীপকের স্থানান্তরিত অংশটি হচ্ছে পরাগরেণু। নিচে পরাগরেণু থেকে পুংগ্যামেটোফাইটের উৎপত্তি ব্যাখ্যা করা হলো- প্রাথমিক পরাগরেণু মাতৃকোষ (2n) থেকে মিয়োসিস বিভাজনের ফলে পরাগরেণু তৈরি হয় যা হ্যাপ্লয়েড (n) নিউক্লিয়াস বহন করে। পরাগরেণু পরাগথলিতে থাকা অবস্থায় নিউক্লিয়াসটি মাইটোসিস পদ্ধতিতে বিভাজিত হয়। এ বিভাজনে একটি বড় নিউক্লিয়াস (n) ও একটি ক্ষুদ্র নিউক্লিয়াস (n) সৃষ্টি হয় । বড়টি নালিকা নিউক্লিয়াস ও ক্ষুদ্রটি জেনারেটিভ বা জনন নিউক্লিয়াস নামে পরিচিত। নালিকা নিউক্লিয়াসটি বৃদ্ধিপ্রাপ্ত হয়ে পরাগনালি এবং জেনারেটিভ নিউক্লিয়াসটি মাইটোসিস প্রক্রিয়ায় বিভাজিত হয়ে দু'টি হ্যাপ্লয়েড (n) পুংজননকোষ তথা পুংগ্যামেট সৃষ্টি করে।"
        }
      ]
    },
    {
      "number": "3",
      "uddipok": "জিন প্রকৌশল পদ্ধতিতে রিকম্বিনেন্ট ডিএনএ তৈরির মাধ্যমে আমরা ট্রান্সজেনিক জীব তৈরি করতে পারি",
      "tag": "JGCC 24",
      "sub_questions": [
        {
          "label": "ক",
          "question": "ভ্ৰূণথলি কী?",
          "explanation": "নিউসেলাসের মধ্যে অবস্থিত থলির ন্যায় অংশটিই হলো ভ্রূণথলি ।"
        },
        {
          "label": "খ",
          "question": "উদ্ভিদজগতের জন্য পরাগায়ন গুরুত্বপূর্ণ কেন?",
          "explanation": "উদ্ভিদের প্রজননের একটি প্রধান ধাপ হচ্ছে পরাগায়ন। পরাগায়ন ফুল ও বীজ উৎপাদনের পূর্বশর্ত। পরাগায়নের ফলে পরিণত পরাগরেণু গর্ভপত্রের গর্ভমুখে পতিত হয় এবং নিষেক ক্রিয়ার সূচনা করে। নিষেক দ্বারা বীজ উৎপন্ন হয় যা উদ্ভিদের বংশবিস্তার ঘটায় এবং উদ্ভিদজগতকে বিলুপ্তির হাত থেকে রক্ষা করে। অর্থাৎ সামগ্রিকভাবে উদ্ভিদজগতকে টিকিয়ে রাখার পূর্বশর্ত হিসেবে পরাগায়ন অত্যন্ত গুরুত্বপূর্ণ।"
        },
        {
          "label": "গ",
          "question": "উপরোক্ত পদ্ধতিটি প্রথাগত প্রজনন পদ্ধতিগুলোর চাইতে অধিক কার্যকরি কেন?",
          "explanation": "উদ্দীপকে উল্লিখিত পদ্ধতিটি হলো জিন প্রকৌশল। এটি প্রথাগত প্রজনন পদ্ধতিগুলোর চাইতে অধিক কার্যকরি। নিচে তা ব্যাখ্যা করা হলো- প্রকৃতিতে বিভিন্ন জীবের বংশ বিস্তার এবং বিবর্তনে প্রাকৃতিক প্রজনন পদ্ধতি নিরন্তরভাবে কার্যকর রয়েছে। প্রথাগত প্রজনন প্রক্রিয়ার মাধ্যমে নতুন প্রজন্ম কাঙ্ক্ষিত বৈশিষ্ট্য অর্জন বা প্রকাশ করবে কিনা তা সম্ভাব্যতার উপর নির্ভরশীল। গতানুগতিক পদ্ধতিতে একটি ফসল থেকে কোনো চারিত্রিক বৈশিষ্ট্য অন্য একটি ফসলে স্থানান্তর করার সময় শুধু ঐ কাঙ্ক্ষিত বৈশিষ্ট্যই স্থানান্তরিত হয় তা নয়। বরং ঐ বৈশিষ্ট্য বহনকারী ফসলের অর্ধেক জিন পরবর্তী ফসলে (F) Generation) স্থানান্তরিত হয়। এতে করে পরবর্তী প্রজন্মে বাহিত ঐ অনাকাঙ্ক্ষিত বৈশিষ্ট্যসমূহ দূর করার জন্য দীর্ঘ এবং কষ্টসাধ্য ব্যাক ক্রস প্রক্রিয়ায় কাঙ্ক্ষিত বৈশিষ্ট্য সম্পন্ন ফসল (F 2 Generation ) পাওয়া যায়। ব্যাক ক্রস প্রক্রিয়ায় বেশ কয়েকটি প্রজন্ম অতিক্রান্ত হওয়ার পর কাঙ্ক্ষিত বৈশিষ্ট্যটির কখনও বা দেখা মিলে' কখনও মিলে না। তাছাড়া প্রচলিত প্রজনন সাধারণত ধীর এবং কম নির্ভরযোগ্য। অপরদিকে জিন প্রকৌশল পদ্ধতিতে একটি জীবের জিনোমে একটি নির্দিষ্ট জিন পরিবর্তন করা হয়। এটি একটি নতুন বৈশিষ্ট্য তৈরি করতে পারে বা একটি বিদ্যমান বৈশিষ্ট্যের পরিবর্তন করতে পারে। জিন প্রকৌশল 'পদ্ধতিতে নিকটবর্তী অথবা দূরবর্তী যেকোনো প্রজাতির মাঝে এক বা একাধিক জিন সরাসরি স্থানান্তর করা সম্ভব। এছাড়াও জিন প্রকৌশল পদ্ধতি প্রথাগত প্রজনন অপেক্ষা দ্রুত এবং নির্ভরযোগ্য।"
        },
        {
          "label": "ঘ",
          "question": "তুমি কীভাবে উদ্দীপকে উল্লিখিত ডিএনএ তৈরি করতে পারবে ? ব্যাখ্যা করো।",
          "explanation": "উদ্দীপকে উল্লিখিত DNA হলো রিকম্বিনেন্ট DNA I নিন্মলিখিত ধাপসমূহ অনুসরণের মাধ্যমে রিকম্বিনেন্ট DNA তৈরি করা যায়— i. কাঙ্ক্ষিত DNA নির্বাচন। ii. একটি বাহক নির্বাচন, যার মাধ্যমে কাঙ্ক্ষিত DNA খণ্ডটি স্থানান্তর সম্ভব। iii. নির্দিষ্ট স্থানে DNA অণুকে ছেদন করার জন্য প্রয়োজনীয় রেস্ট্রিকশন এনজাইম নির্বাচন। iv. ছেদনকৃত DNA খণ্ডসমূহ সংযুক্ত করার জন্য DNA লাইগেজ এনজাইম নির্বাচন। V.কাঙ্ক্ষিত DNA সহ বাহক DNA-এর অনুলিপনের জন্য একটি পোষক নির্বাচন । vi. কাঙ্ক্ষিত DNA খণ্ড সমন্বয়ে প্রস্তুতকৃত রিকম্বিনেন্ট DNA-এর বহিঃপ্রকাশ মূল্যায়ন।"
        }
      ]
    },
    {
      "number": "4",
      "uddipok": "A - আলো B – ফাইটোহরমোন",
      "tag": "JGCC 24",
      "sub_questions": [
        {
          "label": "ক",
          "question": "দ্বি-নিষেক কী?",
          "explanation": "প্রায় একই সময়ে দু'টি পুংজনন কোষের একটি ডিম্বাণু (n) ও অপরটি গৌণ কেন্দ্রিকার (2n) সাথে মিলিত হওয়ার ঘটনাই হলো দ্বি-নিষেক।"
        },
        {
          "label": "খ",
          "question": "জিএমও এবং ট্রান্সজেনিক জীব এক নয় কেন?",
          "explanation": "জিএমও (GMO) এর পূর্ণরূপ হলো Genetically Modified Organism। জীবপ্রযুক্তির কল্যাণে জেনেটিক মডিফিকেশনের মাধ্যমে নিয়ন্ত্রিতভাবে কম সময়ে যে জীব উৎপন্ন হয় সেটিই হলো জিএমও (GMO) বা Genetgically Modified Organism। অপরদিকে, ট্রান্সজেনিক জীব বলতে সে সকল জীবকে বোঝায়, যাদের জিনোমে এক বা একাধিক জিন প্রবেশ করানো হয়েছে। তাই বলা যায়, জিএমও এবং ট্রান্সজেনিক জীব এক নয় ।"
        },
        {
          "label": "গ",
          "question": "'A' এর প্রয়োজনীয়তার উপর ভিত্তি করে সপুষ্পক উদ্ভিদের শ্রেণিবিন্যাস করো।",
          "explanation": "সে উদ্দীপকের A তথ্য আলোর প্রয়োজনীয়তার উপর ভিত্তি করে সপুষ্পক উদ্ভিদকে তিন ভাগে ভাগ করা হয়। যথা- ছোটদিনের উদ্ভিদ: পুষ্পায়নে দৈনিক গড়ে 8-12 ঘণ্টা আলো প্রয়োজন। যেমন: চন্দ্রমল্লিকা, ডালিয়া। বড়দিনের উদ্ভিদ: পুষ্পায়নে দৈনিক গড়ে 12-16 ঘণ্টা আলো প্রয়োজন । যেমন: লেটুস, ঝিঙা। আলোক নিরপেক্ষ উদ্ভিদ: পুষ্পায়নে দিনের আলো কোনো প্রভাব ফেলে না। যেমন: শসা, সূর্যমুখী।"
        },
        {
          "label": "ঘ",
          "question": "'B' যৌগটি উদ্ভিদের বৃদ্ধি ও বিকাশ ঘটায় উক্তিটি বিশ্লেষণ করো।",
          "explanation": "উদ্দীপকে উল্লিখিত B যৌগটি হলো ফাইটোহরমোন। ফাইটোহরমোন উদ্ভিদের বৃদ্ধি ও বিকাশে গুরুত্বপূর্ণ ভূমিকা পালন করে। নিচে তা বিশ্লেষণ করা হলো- উদ্ভিদের প্রতিটি কোষই হরমোন উৎপাদন করতে সক্ষম। এরা ক্ষুদ্রমাত্রায় উৎপন্ন হয়ে বিভিন্ন জৈবিক কাজ নিয়ন্ত্রণ করে। ফ্লোরিজেন হরমোন উদ্ভিদে ফুল ফোটাতে সাহায্য করে। অক্সিন হরমোনের প্রভাবে শাখা কলমে মূল গজায়, ফল অকালে ঝরে পড়া বন্ধ হয়, অভিস্রবণ ও শ্বসন ক্রিয়ার হার বৃদ্ধি পায়। জিবেরেলিন হরমোনের প্রভাবে উদ্ভিদের পর্বমধ্যগুলোর দৈর্ঘ্য বৃদ্ধি পায় যার কারণে উদ্ভিদ কাণ্ডের অতিবৃদ্ধি ঘটে। খাটো উদ্ভিদে এ হরমোন প্রয়োগ করলে উদ্ভিদটি অন্যান্য সাধারণ উদ্ভিদ থেকেও লম্বা হয়ে যায়। এছাড়া এটি ফুল ফোটাতে, বীজের সুপ্তাবস্থার দৈর্ঘ্য কমাতে এবং অঙ্কুরোদগমে কার্যকর ভূমিকা রাখে। সাইটোকাইনিন হরমোন বিভিন্ন অনুপাতে অক্সিনের সাথে যুক্ত হয়ে কোষ বিভাজনকে উদ্দীপিত করে। এছাড়া কোষ বৃদ্ধি, অঙ্গের বিকাশ সাধন, বীজ ও অঙ্গের সুপ্তাবস্থা ভঙ্গকরণে ও বার্ধক্য বিলম্বিতকরণে এটি - ভূমিকা রাখে। কোষ বিভাজনের সময় সাইটোকাইনিন হরমোনের প্রভাবে কোষের সাইটোকাইনেসিস ঘটে। এভাবেই ফাইটোহরমোন উদ্ভিদের বৃদ্ধি ও বিকাশ ঘটায় ।"
        }
      ]
    },
    {
      "number": "5",
      "uddipok": "",
      "tag": "JGCC 24",
      "sub_questions": [
        {
          "label": "ক",
          "question": "ইকোসিস্টেমের সংজ্ঞা দাও।",
          "explanation": "জীব সম্প্রদায়ের সাথে পরিবেশের জড় উপাদানের আন্তঃসম্পর্ক পারস্পরিক ক্রিয়াকে ইকোসিস্টেম বলে।"
        },
        {
          "label": "খ",
          "question": "বর্ণান্ধ নারী অপেক্ষা বর্ণান্ধ পুরুষের সংখ্যা বেশি হয় কেন ?",
          "explanation": "বর্ণান্ধতা মহিলাদের চেয়ে পুরুষে বেশি দেখা যায়। কারণ বিভিন্ন রঙের আলোকসংবেদীতার জন্য দায়ী জিনগুলো শুধু X ক্রোমোসোমে উপস্থিত থাকে, যা পুরুষদের মাত্র একটি এবং নারীদের দুটি থাকে। নারীদের ক্ষেত্রে যদি তাদের উভয় X ক্রোমোজোমই একই রকম অসুবিধার কারণে ত্রুটিপূর্ণ হয় তবেই বর্ণান্ধতা প্রকাশ পায়। অন্যদিকে পুরুষদের ক্ষেত্রে তাদের একক X ক্রোমোজোমটি ত্রুটিপূর্ণ হলেই বর্ণান্ধতা প্রকাশিত হয়। তাই বর্ণান্ধ নারী অপেক্ষা পুরুষের সংখ্যা বেশি হয়।"
        },
        {
          "label": "গ",
          "question": "'X' এর গঠন বর্ণনা করো।",
          "explanation": "উদ্দীপকে উল্লিখিত চিত্র X হলো দাঁত। নিচে দাঁতের গঠন বর্ণনা করা হলো- প্রতিটি দাঁতের তিনটি অংশ থাকে। যথা: মাড়ির উপরের অংশ মুকুট, মাড়ির ভিতরের অংশ মূল এবং দাঁতের মর্ধবর্তী অংশ গ্রীবা। প্রতিটি দাঁতে ডেন্টিন, এনামেল, দন্তমজ্জা ও সিমেন্ট- এই চারটি অংশ থাকে। দাঁত প্রধানত ডেন্টিন নামক শক্ত উপাদান দ্বারা গঠিত। দাঁতের মুকুট অংশে ডেন্টিনের উপরভিাগে এনামেল নামক কঠিন উপাদান থাকে। এনামেল এবং ডেন্টিন ক্যালসিয়াম ফসফেট, ক্যালসিয়াম কার্বনেট এবং ফ্লোরাইড দিয়ে তৈরি। ডেন্টিনের ভিতরের ফাঁপা নরম অংশ হলো দন্তমজ্জা। এর ভিতরে ধমনি, শিরা, স্নায়ু ও নরম কোষ থাকে। দন্তমজ্জা ডেন্টিন অংশে পুষ্টি ও অক্সিজেন সরবরাহ করে। দাঁতের মূল অংশ ডেন্টিনকে আবৃতকারী পাতলা আবরণ হলো সিমেন্ট। এই সিমেন্টের সাহায্যে দাঁত মাড়ির সাথে আটকে থাকে।"
        },
        {
          "label": "ঘ",
          "question": "'Y' চিত্রের A ও B এর ভূমিকা কী? — ব্যাখ্যা করো।",
          "explanation": "উদ্দীপকের 'Y' চিত্রে A ও B চিহ্নিত অঙ্গদ্বয় হলো যথাক্রমে যকৃত ও অগ্ন্যাশয়। নিচে এদের ভূমিকা ব্যাখ্যা করা হলো- যকৃত যকৃতরস ও পিত্তরস তৈরি করে। এই পিত্তরস পিত্তথলিতে জমা থাকে এবং প্রয়োজনে ডিওডেনামে এসে পরোক্ষভাবে পরিপাকে অংশ নেয়। পিত্তরস খাদ্যের অম্লভাব প্রশমিত করে এবং ক্ষারীয় পরিবেশ সৃষ্টি করে। এই পরিবেশ খাদ্য পরিপাকের অনুকূল। পিত্তরস চর্বিজাতীয় খাদ্যকে ক্ষুদ্র দানায় পরিণত করে যা লাইপেজ সহযোগে পরিপাকে সহায়তা করে। অতিরিক্ত অ্যামাইনো এসিড যকৃতে আসার পর বিভিন্ন রাসায়নিক ক্রিয়ার মাধ্যমে ইউরিয়া, ইউরিক এসিড ও অ্যামোনিয়ারূপে নাইট্রোজেনঘটিত বর্জ্য পদার্থ তৈরি করে এবং স্নেহজাতীয় পদার্থ শোষণে সাহায্য করে। এভাবে, যকৃত খাদ্য পরিপাকে বিশেষ ভূমিকা পালন করে। অগ্ন্যাশয় একই সাথে বহিঃক্ষরা ও অন্তঃক্ষরা গ্রন্থি হিসেবে কাজ করে। বহিঃক্ষরা গ্রন্থি হিসেবে অগ্ন্যাশয় থেকে ট্রিপসিন, লাইপেজ ও অ্যামাইলেজ নামক উৎসেচক নিঃসৃত হয়। এসব এনজাইম শর্করা, আমিষ ও স্নেহজাতীয় খাদ্য পরিপাকে সহায়তা করে। এছাড়া অন্তঃক্ষরা গ্রন্থি হিসেবে অগ্ন্যাশয় থেকে ইনসুলিন ও গ্লুকাগন হরমোন নিঃসৃত হয়। এই দুটি হরমোন রক্তে গ্লুকোজের মাত্রা নিয়ন্ত্রণ করে। এগুলোর পাশাপাশি অগ্ন্যাশয় দেহে অম্ল-ক্ষারের সাম্যতা, পানির সাম্যতা ও দেহতাপ নিয়ন্ত্রণ করে। অর্থাৎ, যকৃত ও অগ্ন্যাশয় মানবদেহে গুরুত্বপূর্ণ ভূমিকা পালন করে ।"
        }
      ]
    },
    {
      "number": "6",
      "uddipok": "",
      "tag": "JGCC 24",
      "sub_questions": [
        {
          "label": "ক",
          "question": "নিষেক কী?",
          "explanation": "যৌন প্রজননে ডিম্বাণু ও শুক্রাণুর মিলনই হলো নিষেক।"
        },
        {
          "label": "খ",
          "question": "কোলেস্টেরলের কাজ লেখো।",
          "explanation": "কোলেস্টেরলের কাজ নিম্নরূপ: i. কোষপ্রাচীর তৈরি ও রক্ষায় কাজ করা। ii. কোষের ভেদ্যতা নির্ণয় করে বিভিন্ন দ্রব্যাদি কোষে প্রবেশ নিয়ন্ত্রণ করা। iii. মানবদেহের জনন হরমোন এনড্রোজেন ও ইস্ট্রোজেন তৈরিতে সাহায্য করা। iv. পিত্ত তৈরি করা।"
        },
        {
          "label": "গ",
          "question": "উদ্দীপকের চিত্রটির চিহ্নিত চিত্র অঙ্কন করো ।",
          "explanation": "উদ্দীপকের চিত্রটি হলো সাইনোভিয়াল অস্থিসন্ধি। নিচে এর চিহ্নিত চিত্র অঙ্কন করা হলো-"
        },
        {
          "label": "ঘ",
          "question": "উদ্দীপকের উল্লিখিত অংশে কী কী সমস্যা হতে পারে ব্যাখ্যা করো এবং এর প্রতিকার আলোচনা করো।",
          "explanation": "যে উদ্দীপকে উল্লিখিত অংশ তথা অস্থিসন্ধিতে আথ্রাইটিস বা গেঁটেবাত হতে পারে। নিচে এ রোগ থেকে উদ্ভূত সমস্যা ও প্রতিকার নিয়ে আলোচনা করা হলো- সমস্যা - অস্থিসন্ধি বা গিঁটে প্রদাহ বা ব্যথা হয়। - অস্থিসন্ধিগুলো শক্ত হয়ে যায়। - অস্থিসন্ধি নাড়াতে কষ্ট হয়। - গিঁট ফুলে যায় । প্রতিকার -অত্যধিক পরিশ্রম আর ভারী কাজ থেকে বিরত থাকা। -যন্ত্রণাদায়ক গিঁটের উপর কুসুম গরম স্যাঁক নেওয়া । -অস্থিসন্ধির নড়াচড়া ঠিক রাখতে হালকা ব্যায়াম করা। -ডাল বা বীজ জাতীয় খাদ্য পরিহার করা। -ডাক্তারের পরামর্শ অনুযায়ী বেদনা উপশমকারী ঔষধ সেবন ও সঠিক চিকিৎসা দ্বারা এ রোগের কষ্ট থেকে আংশিক পরিত্রাণ পাওয়া যায়।"
        }
      ]
    },
    {
      "number": "7",
      "uddipok": "",
      "tag": "JGCC 24",
      "sub_questions": [
        {
          "label": "ক",
          "question": "মরফোলজির সংজ্ঞা দাও ।",
          "explanation": "জীবের সার্বিক অঙ্গসংস্থানিক বা দৈহিক বর্ণনা নিয়ে ভৌত জীববিজ্ঞানের যে শাখায় আলোচনা করা হয় তাকে মরফোলজি বলে ।"
        },
        {
          "label": "খ",
          "question": "ঐচ্ছিক ও অনৈচ্ছিক পেশির পার্থক্য লেখো ।",
          "explanation": "ঐচ্ছিক পেশি এবং অনৈচ্ছিক পেশির মধ্যে পার্থক্য নিচে দেওয়া হলো- ঐচ্ছিক পেশি অনৈচ্ছিক পেশি ১. এ পেশি প্রাণীর ইচ্ছানুযায়ী সংকুচিত বা প্রসারিত হয়। ১. এ পেশির সংকোচন প্রসারণ প্রাণীর ইচ্ছাধীন নয়। ২. এ পেশির কোষগুলো নলাকার, শাখাবিহীন ও আড়াআড়ি ডোরাযুক্ত হয় । ২.এ পেশির কোষগুলো মাকু আকৃতির। এদের গায়ে আড়াআড়ি দাগ থাকে না । ৩. উদাহরণ- মানুষের হাত ও পায়ের পেশি । ৩.উদাহরণ- মেরুদন্ডী প্রাণীদের রক্তনালি, পৌষ্টিকনালি ইত্যাদির প্রাচীরের পেশি ।"
        },
        {
          "label": "গ",
          "question": "উদ্দীপকে উল্লিখিত অঙ্গটির কার্যকরি এককের গঠন বর্ণনা করো।",
          "explanation": "উদ্দীপকে উল্লিখিত A অঙ্গটি হলো বৃক্ক । প্রতিটি বৃক্কে ইউরিনিফেরাস নালিকা নামে বিশেষ এক ধরনের নালিকা থাকে যা নেফ্রন ও সংগ্রাহী নালিকা এই দুইটি অংশে বিভক্ত। সুতরাং B হলো নেফ্রন যা বৃক্কের কার্যকরী একক। নিচে নেফ্রনের গঠন বর্ণনা করা হলো— প্রতিটি নেফ্রন একটি রেনাল করপাসল বা মালপিজিয়ান অঙ্গ এবং রেনাল টিউব্যুল নিয়ে গঠিত। প্রতিটি রেনাল করপাসল আবার গ্লোমেরুলাস এবং বোম্যান্স ক্যাপসুল-এ দু'টি অংশে বিভক্ত। বোম্যান্স ক্যাপসুল গ্লোমেরুলাসকে বেষ্টন করে থাকে। বোম্যান্স ক্যাপসুল দ্বিস্তরবিশিষ্ট পেয়ালার মতো প্রসারিত একটি অংশ। গ্লোমেরুলাস একগুচ্ছ কৈশিক জালিকা দিয়ে তৈরি। বোম্যান্স ক্যাপসুলের অঙ্কীয় দেশ থেকে সংগ্রাহী নালি পর্যন্ত বিস্তৃত চওড়া নালিটি হলো রেনাল টিউব্যুল। প্রতিটি রেনাল টিউব্যুল ৩টি অংশে বিভক্ত। যথা— গোড়াদেশীয় প্যাঁচানো নালিকা, হেনলির লুপ এবং প্রান্তীয় প্যাঁচানো নালিকা।"
        },
        {
          "label": "ঘ",
          "question": "চিত্রের অঙ্গটি বিকল হলে মানুষ কী কী সমস্যার সম্মুখীন হতে পারে? প্রতিকার ও প্রতিরোধসহ আলোচনা করো।",
          "explanation": "উদ্দীপকের A অঙ্গটি হলো বৃদ্ধ। বৃক্ক বিকল বা অকেজো হলে দু'ধরনের পদক্ষেপ গ্রহণ করা যেতে পারে। বৃক্ক বিকল হলে যে দুটি পদক্ষেপ গ্রহণ করা যায় তা নিচে বিশ্লেষণ করা হলো- প্রথম পদক্ষেপটি হলো ডায়ালাইসিস। বৃক্ক সম্পূর্ণ অকেজো হওয়ার পর বৈজ্ঞানিক উপায়ে রক্ত পরিশোধিত করার প্রক্রিয়া হলো ডায়ালাইসিস। ডায়ালাইসিস মেশিনের সাহায্যে রক্ত পরিশোধিত করা হয়। ফলে নাইট্রোজেনঘটিত ক্ষতিকর বর্জ্য পদার্থ দেহের বাইরে নিষ্কাশিত হয়। দ্বিতীয় পদক্ষেপটি হলো বৃক্ক প্রতিস্থাপন। কোনো ব্যক্তির বৃক্ক অকেজো হয়ে পড়লে তখন কোনো সুস্থ ব্যক্তির বৃদ্ধ তার দেহে প্রতিস্থাপনের প্রক্রিয়াকে বৃদ্ধ প্রতিস্থাপন বলে। এটি দুভাবে সম্পন্ন করা যায়। যেমন— কোনো নিকট আত্মীয়ের বৃক্ক রোগীর দেহে প্রতিস্থাপন করা। অন্যটি, মৃত ব্যক্তির বৃদ্ধ নিয়ে রোগীর দেহে প্রতিস্থাপন করা। মৃত ব্যক্তি বলতে “ব্রেন ডেড” বোঝানো হয়েছে, তবে দু'ক্ষেত্রেই দেখতে হবে টিস্যু ম্যাচ করে কি না। সুতরাং, বৃক্ক বিকল বা অকেজো হলে উল্লিখিত ডায়ালাইসিস অথবা বৃক্ক প্রতিস্থাপন পদক্ষেপের যেকোনো একটি গ্রহণ করা যায়।"
        }
      ]
    },
    {
      "number": "8",
      "uddipok": "মানুষের ট্রাকিয়ায় প্রজাপতি সদৃশ একটি গঠন আছে। ট্রাকিয়ার নিচে স্পঞ্জের মতো দেখতে একটি অঙ্গ আছে যা গ্যাসীয় বিনিময়ে সাহায্য করে।",
      "tag": "JGCC 24",
      "sub_questions": [
        {
          "label": "ক",
          "question": "পারকিনসন কী?",
          "explanation": "পারকিনসন রোগ মস্তিষ্কের একটি রোগ যাতে হাতে ও পায়ের কাঁপুনি হয় এবং আক্রান্ত রোগী নড়াচড়া, হাঁটাহাঁটি করতে অপারগ হয়।"
        },
        {
          "label": "খ",
          "question": "স্ট্রোক এবং হার্ট অ্যাটাকের মধ্যে পার্থক্য কী?",
          "explanation": "স্ট্রোক ও হার্ট অ্যাটাক দুটি সম্পূর্ণ ভিন্ন রোগ। হৃদযন্ত্রে রক্ত সরবরাহ বাধাগ্রস্ত হলে বা বন্ধ হয়ে গেলে হৃদযন্ত্রের কিছু অংশ ক্ষতিগ্রস্ত হয় বা এর টিস্যুগুলো মারা যায়। একে হার্ট অ্যাটাক বলে। অন্যদিকে, মস্তিষ্কে রক্ত সরবরাহ বাধাগ্রস্ত হলে বা বন্ধ হয়ে গেলে যে পরিস্থিতির সৃষ্টি হয় তাই স্ট্রোক । উভয়ের ক্ষেত্রেই রক্ত সরবরাহজনিত সংকটই মূল কারণ হলেও হার্ট অ্যাটাক হৃৎপিণ্ডে আর স্ট্রোক মস্তিষ্কে হয়।"
        },
        {
          "label": "গ",
          "question": "উদ্দীপকে উল্লিখিত প্রথম গঠনটি থেকে নিঃসরণ কমে গেলে কী কী সমস্যা দেখা দিতে পারে? ব্যাখ্যা করো।",
          "explanation": "উদ্দীপকে উল্লিখিত প্রজাপতি সদৃশ প্রথম গঠনটি হলো থাইরয়েড গ্রন্থি। থাইরয়েড গ্রন্থি থেকে নিঃসৃত থাইরয়েড হরমোনের প্রভাবে মানবদেহে অস্বাভাবিকতা দেখা দেয়। থাইরয়েড হরমোন মূলত আয়োডিনযুক্ত খাবার থেকে তৈরি হয়। যদি পর্যাপ্ত পরিমাণে আয়োডিনযুক্ত খাবার খাওয়া হয় তাহলে পর্যাপ্ত থাইরয়েড হরমোন উৎপন্ন হয়ে মানুষের মানসিক বিকাশ, বুদ্ধির বিকাশ ঘটায়। কিন্তু যদি আয়োডিন যুক্ত খাবার কম খাওয়া হয় তাহলে থাইরয়েড হরমোনের অভাবে মানুষের গলগণ্ড রোগ হয়। এছাড়া এর অভাবে শিশুদের বুদ্ধির বিকাশ কম হয়, চামড়া খসখসে হয় ও মুখমণ্ডল গোলাকার এবং চেহারায় স্বাভাবিক শিশুদের থেকে বৈসাদৃশ্য দেখা যায়। এছাড়া এর ফলে শিশুদের বৃদ্ধিও ব্যাহত হয়। তাই মানবদেহের সমস্ত শারীরবৃত্তীয় কাজ সঠিকভাবে করার সময় পর্যাপ্ত পরিমাণে হরমোন নিঃসরণ প্রয়োজন।"
        },
        {
          "label": "ঘ",
          "question": "উদ্দীপকে উল্লিখিত দ্বিতীয় ক্ষেত্রে কীভাবে গ্যাসীয় বিনিময় ঘটে? চিত্রসহ বর্ণনা করো।",
          "explanation": "উদ্দীপকে উল্লিখিত দ্বিতীয় অঙ্গটি হলো ফুসফুস। নিচে ফুসফুসের মাধ্যমে গ্যাসীয় বিনিময় প্রক্রিয়া চিত্রসহ বর্ণনা করা হলো- ফুসফুসের মাধ্যমে মানবদেহের শ্বসন প্রক্রিয়া ঘটে থাকে। শ্বসন প্রক্রিয়ায় অক্সিজেন ও কার্বন ডাই-অক্সাইডের বিনিময় ঘটে। ফুসফুসের অ্যালভিওলি ও রক্তের চাপের পার্থক্যের জন্য অক্সিজেন ব্যাপন প্রক্রিয়ায় রক্তে প্রবেশ করে। ফুসফুস থেকে ধমনির রক্তে অক্সিজেন প্রবেশ করার পর রক্তে অক্সিজেন দু'ভাবে পরিবাহিত হয়। সামান্য পরিমাণ অক্সিজেন রক্তরসে দ্রবীভূত হয়ে পরিবাহিত হয়। বেশির ভাগ অক্সিজেনই হিমোগ্লোবিনের লৌহ অংশের সাথে হালকা বন্ধনীর মাধ্যমে অস্থায়ী যৌগ গঠন করে, যা অক্সিহিমোগ্লোবিন নামে পরিচিত। অক্সিহিমোগ্লোবিন থেকে অক্সিজেন সহজে বিচ্ছিন্ন হতে পারে। হিমোগ্লোবিন + অক্সিজেন → অক্সিহিমোগ্লোবিন (অস্থায়ী যৌগ) অক্সিহিমোগ্লোবিন → মুক্ত অক্সিজেন + হিমোগ্লোবিন রক্ত কৈশিক নালিতে পৌঁছার পর অক্সিজেন পৃথক হয়ে প্রথমে লোহিত রক্তকণিকার আবরণ, কৈশিকনালির প্রাচীর ভেদ করে লসিকাতে প্রবেশ করে। অবশেষে লসিকা থেকে কোষ আবরণ ভেদ করে কোষে পৌঁছে। খাদ্যের জারণ বিক্রিয়ায় কোষে কার্বন ডাইঅক্সাইড তৈরি হয়। এই কার্বন ডাইঅক্সাইড প্রথমে কোষ আবরণ ভেদ করে লসিকাতে প্রবেশ করে এবং লসিকা থেকে কৈশিক নালির প্রাচীর ভেদ করে রক্তরসে প্রবেশ করে। কার্বন ডাই-অক্সাইড প্রধানত বাইকার্বনেট রূপে রক্ত সঞ্চালনের মাধ্যমে পরিবাহিত হয়ে ফুসফুসে আসে, সেখানে কৈশিক নালি ও অ্যালভিওলি ভেদ করে দেহের বাইরে নির্গত হয়। এভাবে ফুসফুসের মাধ্যমে অক্সিজেন ও কার্বন ডাই-অক্সাইডের বিনিময় ঘটে।"
        }
      ]
    }
  ]
}