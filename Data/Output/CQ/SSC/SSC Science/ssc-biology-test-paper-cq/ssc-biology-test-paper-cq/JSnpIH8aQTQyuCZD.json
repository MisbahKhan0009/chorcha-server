{
  "title": "ঢাকা বোর্ড ২০২৩",
  "subtitle": "জীববিজ্ঞান (8)",
  "questions": [
    {
      "number": "1",
      "uddipok": "নিচের চিত্রগুলো লক্ষ করো এবং সংশ্লিষ্ট প্রশ্নের উত্তর দাও:",
      "tag": "DB 23",
      "sub_questions": [
        {
          "label": "ক",
          "question": "বিবর্তনবিদ্যা কী?",
          "explanation": "বিবর্তনবিদ্যা হলো ভৌত জীববিজ্ঞানের একটি শাখা যেখানে পৃথিবীতে প্রাণের বিকাশ, জীবের পরিবর্তন এবং ক্রমবিকাশের তথ্যসমূহ নিয়ে আলোচনা করা হয়।"
        },
        {
          "label": "খ",
          "question": "রক্তকে যোজক টিস্যু বলা হয় কেন?",
          "explanation": "রক্ত এক ধরনের তরল যোজক টিস্যু। রক্তকে যোজক টিস্যু বলা হয়, কারণ অন্যান্য সকল যোজক টিস্যুর মতো রক্তেও মাতৃকার পরিমাণ তুলনামূলক বেশি এবং কোষের সংখ্যা কম, অন্যান্য যোজক টিস্যু ও রক্ত ভূণের একই স্তর থেকে উদ্ভূত হয়। এছাড়াও রক্ত দেহের অভ্যন্তরে ধমনি, শিরা ও কৈশিকনালির মাধ্যমে প্রবাহিত হয়ে বিভিন্ন দ্রব্যাদি পরিবহনের মাধ্যমে সারাদেহের মধ্যে যোগাযোগ বজায় রাখে।"
        },
        {
          "label": "গ",
          "question": "উদ্দীপকে উল্লিখিত 'X' এর রাজ্যগত বৈশিষ্ট্য ব্যাখ্যা করো।",
          "explanation": "উদ্দীপকে উল্লিখিত 'X' জীবটি হলো ব্যাকটেরিয়া, যা মনেরা রাজ্যের অন্তর্গত। নিচে এর রাজ্যগত বৈশিষ্ট্য ব্যাখ্যা করা হলো- এরা এককোষী, ফিলামেন্টাস, কলোনিয়াল বা মাইসেলিয়াল। কোষে ক্রোমোটিন বস্তু থাকে কিন্তু নিউক্লিয়াস ও নিউক্লিয়ার পর্দা নেই। এদের কোষে বিভিন্ন কোষীয় অঙ্গাণু তথা মাইটোকন্ড্রিয়া, প্লাস্টিড, এন্ডোপ্লাজমিক জালিকা ইত্যাদি নেই, কিন্তু রাইবোসোম আছে। এরা প্রধানত শোষণ পদ্ধতিতে খাদ্য গ্রহণ করে। তবে কেউ কেউ ফটোসিনথেসিস বা সালোকসংশ্লেষণ প্রক্রিয়ায় খাদ্য প্রস্তুত করে। এদের কোষ বিভাজন দ্বিবিভাজন প্রক্রিয়ায় সম্পন্ন হয়।"
        },
        {
          "label": "ঘ",
          "question": "উদ্দীপকে উল্লিখিত 'X' ও 'Y' এর মধ্যে কোনটি উন্নত? তোমার উত্তরের সপক্ষে যুক্তি দাও।",
          "explanation": "উদ্দীপকে উল্লিখিত চিত্র-X এর জীবটি অর্থাৎ ব্যাকটেরিয়া মনেরা রাজ্যের অন্তর্গত। অন্যদিকে চিত্র- অর্থাৎ অ্যামিবা প্রোটিস্টা রাজ্যের অন্তর্গত। চিত্র-'X' ও 'Y' এর মধ্যে 'Y' জীবটি উন্নত। কারণ যেকোনো শ্রেণিবিন্যাসে সরল জীবসমূহ প্রথমদিকে ও জটিল বা উন্নত জীবসমূহ ক্রমান্বয়ে পরপর অবস্থান করে। তাই স্বাভাবিকভাবেই প্রোটিস্টা রাজ্যের জীবসমূহ মনেরা রাজ্যের জীবসমূহ অপেক্ষা উন্নততর হবে। এক্ষেত্রে মনেরা রাজ্য অপেক্ষা প্রোটিস্টা রাজ্যের জীবেরা নিম্নরূপ উন্নত বৈশিষ্ট্য অর্জন করেছে- i. মনেরা রাজ্যের জীবেরা আদিকোষী অর্থাৎ এদের কোষে ক্রোমাটিন বস্তু থাকে কিন্তু নিউক্লিওলাস ও নিউক্লিয়ার পর্দা নেই। কিন্তু প্রোটিস্টা রাজ্যের জীবেরা প্রকৃতকোষী। এদের কোষে ক্রোমাটিন তত্ত্ব নিউক্লিয়ার পর্দা দ্বারা পরিবৃত্ত থাকে। ii. মনেরা রাজ্যের জীবের কোষে প্লাস্টিড, মাইটোকন্ড্রিয়া, এন্ডোপ্লাজমিক জালিকা ইত্যাদি থাকে না, যদিও রাইবোসোম আছে। কিন্তু প্রোটিস্টা রাজ্যের জীবদের কোষে সকল ধরনের কোষীয় অঙ্গাণু থাকে। iii. মনেরা রাজ্যের জীবদের কোষ বিভাজন সরল প্রকৃতির এবং দ্বিবিভাজন প্রক্রিয়ায় সম্পন্ন হয়। অন্যদিকে প্রোটিস্টা রাজ্যের জীবদের মাইটোসিস কোষ বিভাজন ঘটে। উপরের আলোচনা থেকে বলা যায় যে, মনেরা রাজ্যের জীব, অপেক্ষা প্রোটিস্টা রাজ্যের জীবগুলো উন্নত। অর্থাৎ চিত্র-X অর্থাৎ ব্যাকটেরিয়া এবং চিত্র- অর্থাৎ অ্যামিবার মধ্যে চিত্র- (অ্যামিবা) উন্নত।"
        }
      ]
    },
    {
      "number": "2",
      "uddipok": "প্রাণিদেহে বিশেষ এক ধরনের টিস্যু রয়েছে যা পরিবেশ থেকে উদ্দীপনা গ্রহণ করে এবং তা বিশ্লেষণের মাধ্যমে পেশিগুলোকে কাজের নির্দেশ দেয় এবং স্মৃতি সংরক্ষণ করো।",
      "tag": "DB 23",
      "sub_questions": [
        {
          "label": "ক",
          "question": "লাইসোজোম কী?",
          "explanation": "সাইটোপ্লাজমে অবস্থিত যে অঙ্গাণু হাইড্রোলাইটিক এনজাইমের আধার হিসেবে কাজ করে তাই লাইসোজোম।"
        },
        {
          "label": "খ",
          "question": "পিটুইটারিকে অন্তঃক্ষরা গ্রন্থি বলা হয় কেন?",
          "explanation": "যেসব গ্রন্থি নালিবিহীন, ক্ষরণ সরাসরি রক্ত বা লসিকার মাধ্যমে বাহিত হয়ে দূরবর্তী সুনির্দিষ্ট অঙ্গে ক্রিয়াশীল হয়, সেসব গ্রন্থিকে অন্তঃক্ষরা গ্রন্থি বলে। এ গ্রন্থি নিঃসৃত রসকে হরমোন বা প্রাণরস বলে। মানবদেহে পিটুইটারি গ্রন্থি হলো প্রধান হরমোন উৎপাদনকারী গ্রন্থি। পিটুইটারি গ্রন্থি থেকে নিঃসৃত রস (হরমোন) রক্তের মাধ্যমে প্রবাহিত হয়ে দেহের দূরবর্তী অঙ্গের বিভিন্ন শারীরবৃত্তীয় কাজ নিয়ন্ত্রণ করে। এ কারণেই পিটুইটারি গ্রন্থিকে অন্তঃক্ষরা গ্রন্থি বলা হয়।"
        },
        {
          "label": "গ",
          "question": "উদ্দীপকে উল্লিখিত টিস্যুর গঠন চিত্রসহ ব্যাখ্যা করো।",
          "explanation": "উদ্দীপকে উল্লিখিত টিস্যুটি হলো স্নায়ুটিস্যু। অসংখ্য নিউরন বা স্নায়ুকোষ একত্রিত হয়ে স্নায়ুটিস্যু গঠিত হয়। নিচে স্নায়ুটিস্যুর গঠন চিত্রসহ ব্যাখ্যা করা হলো- স্নায়ুটিস্যু অসংখ্য নিউরন নিয়ে গঠিত। প্রতিটি নিউরন দুটি প্রধান অংশ নিয়ে গঠিত। যথা: কোষদেহ ও প্রলম্বিত অংশ। প্লাজমামেমব্রেন, সাইটোপ্লাজম ও নিউক্লিয়াসের সমন্বয়ে গঠিত নিউরনের গোলাকার, তারকাকার অথবা ডিম্বাকার অংশ কোষদেহ নামে পরিচিত। সাইটোপ্লাজমে মাইটোকন্ড্রিয়া, গলজি বস্তু, লাইসোজোম, চর্বি, গ্লাইকোজেন, রঞ্জক কণা অসংখ্য নিসল দানা থাকে। কোষদেহ থেকে সৃষ্ট শাখা-প্রশাখাকেই প্রলম্বিত অংশ বলে। প্রলম্বিত অংশ দু'ধরনের। কোষদেহের চারদিকে শাখাযুক্ত ক্ষুদ্র ক্ষুদ্র প্রলম্বিত অংশকে ডেনড্রাইট বলে। কোষদেহ থেকে উৎপন্ন বেশ লম্বা শাখাহীন অংশটির নাম অ্যাক্সন। এর চারিদিকে পাতলা আবরণটিকে নিউরিলেমা বলে। নিউরিলেমা ও অ্যাক্সনের মধ্যবর্তী অঞ্চলে স্নেহ পদার্থের একটি স্তর থাকে, যাকে মায়োলিন বলে। বহু সংখ্যক অ্যাক্সন ও ডেনড্রাইট মিলিত হয়ে স্নায়ুকোষ গঠন করে। পরপর দুটি নিউরনের প্রথমটির অ্যাক্সন এবং পরেরটির ড্রেনড্রাইট একটি স্নায়ুসন্ধি গঠন করে। এভাবে অসংখ্য নিউরন বা স্নায়ুকোষের মধ্যে স্নায়ুসন্ধি গঠনের মাধ্যমে স্নায়ুটিস্যু গঠিত হয়।"
        },
        {
          "label": "ঘ",
          "question": "প্রাণিদেহ সচল ও কর্মক্ষম রাখতে উদ্দীপকের টিস্যুর ভূমিকা অপরিহার্য- বিশ্লেষণ করো।",
          "explanation": "উদ্দীপকে উল্লিখিত বিশেষ টিস্যুটি হলো স্নায়ুটিস্যু যা পরিবেশ থেকে উদ্দীপনা গ্রহণ করে মস্তিষ্কে প্রেরণ করে এবং মস্তিষ্ক এতে সাড়া দেয়। প্রাণিদেহ সচল ও কর্মক্ষম রাখতে স্নায়ুটিস্যুর ভূমিকা অপরিহার্য। নিচে তা বিশ্লেষণ করা হলো- নিউরন তথা স্নায়ুকোষ পরস্পর একত্রিত হয়ে স্নায়ুটিস্যু গঠন করে। স্নায়ুটিস্যু দেহের বিভিন্ন অঙ্গ ও তন্ত্রের মধ্যে সমন্বয় সাধনে কাজ করে এবং দেহের উদ্দীপনায় সাড়া দিয়ে পরিবেশের সাথে মানবদেহের ভারসাম্য রক্ষা করে। বাহ্যিক বা অভ্যন্তরীণ যেকোনো পরিবেশ থেকে স্নায়ুকোষের মাধ্যমে উদ্দীপনা মস্তিষ্কে পৌছায় এবং মস্তিষ্কের সিদ্ধান্ত পুনরায় স্নায়ুকোষের মাধ্যমে পরিবাহিত হয়ে পেশিকোষে বা পেশিতন্ত্রে সাড়া জাগায়। পরবর্তীতে মস্তিষ্কের সিদ্ধান্ত অনুযায়ী পেশিতন্ত্র সংকুচিত বা প্রসারিত হয়, ফলে অঙ্গ সে অনুযায়ী কাজ করে। স্নায়ুকোষের উদ্দীপনা গ্রহণ ও প্রেরণের মাধ্যমে পেশিকোষের ক্রিয়ায় জীবদেহের বিভিন্ন অঙ্গ কর্মক্ষম থাকে। হাঁটা, চলা, খাওয়া, প্রতিকূল পরিবেশ থেকে দ্রুত সরে আসা ইত্যাদি কাজে স্নায়ুটিস্যুর মাধ্যমে মস্তিষ্ক থেকে প্রেরিত উদ্দীপনা অনুযায়ী পেশিটিস্যু কাজ করে। এছাড়া বিভিন্ন বাহ্যিক উদ্দীপনা যেমন- আলো, গন্ধ, স্বাদ, স্পর্শ ইত্যাদি চোখ, কান, নাক ও ত্বকের মাধ্যমে সংগৃহীত হয়ে মস্তিষ্কে পৌছায়। স্নায়ুতন্ত্রের মাধ্যমে মস্তিষ্ক তখন এই উদ্দীপনায় সাড়া দেয় এবং মানুষের সমস্ত শারীরবৃত্তীয় কাজ নিয়ন্ত্রিত হয়। এই নিয়ন্ত্রণ ও সঞ্চালনে মূল ভূমিকা পালন করে স্নায়ুটিস্যু। তাই বলা যায়, স্নায়ুটিস্যু প্রাণিদেহ সচল ও কর্মক্ষম রাখতে অত্যন্ত গুরুত্বপূর্ণ ভূমিকা পালন করে।"
        }
      ]
    },
    {
      "number": "3",
      "uddipok": "",
      "tag": "DB 23",
      "sub_questions": [
        {
          "label": "ক",
          "question": "শ্বসনিক বস্তু কী?",
          "explanation": "জীবদেহে যে জটিল যৌগসমৃদ্ধ খাদ্যবস্তু প্রথমে ভেঙ্গে সরল যৌগে পরিণত হয় এবং শ্বসনের মাধ্যমে জারিত হয়ে রাসায়নিক শক্তিতে রূপান্তরিত হয়, সেগুলোই হলো শ্বসনিক বস্তু।"
        },
        {
          "label": "খ",
          "question": "অণুজীবে অবাত শ্বসন ঘটে কেন?",
          "explanation": "যে শ্বসন প্রক্রিয়া অক্সিজেনের অনুপস্থিতিতে ঘটে তাকে বলা হয় অবাত শ্বসন। যে সকল জীব খুবই কম অক্সিজেনযুক্ত বা অক্সিজেনবিহীন পরিবেশে বসবাস করে সে সকল জীবে অবাত শ্বসন ঘটে। বিভিন্ন অণুজীব যেমন- ব্যাকটেরিয়া, ছত্রাক এরা অল্প অক্সিজেনযুক্ত বা অক্সিজেন শূন্য পরিবেশে মৃতজীবীরূপে বাস করে বলে এ সকল অণুজীবে অবাত শ্বসন ঘটে।"
        },
        {
          "label": "গ",
          "question": "উদ্দীপকে 'P' এর অনুপস্থিতিতে 'X' এর উৎপাদন প্রক্রিয়া ব্যাখ্যা করো।",
          "explanation": "উদ্দীপকের সমীকরণটি দ্বারা সালোকসংশ্লেষণ প্রক্রিয়াকে বোঝানো হয়েছে, যেখানে 'P' দ্বারা সূর্যালোক এবং 'X' দ্বারা শর্করাকে (গ্লুকোজ) নির্দেশ করা হয়েছে। নিচে 'P' অর্থাৎ সূর্যালোকের অনুপস্থিতিতে 'X' অর্থাৎ শর্করা উৎপাদন প্রক্রিয়া ব্যাখ্যা করা হলো- সূর্যালোকের অনুপস্থিতিতে সালোকসংশ্লেষণের অন্ধকার পর্যায়ে ক্যালভিন চক্রের মাধ্যমে CO₂ বিজারিত হয়ে শর্করা উৎপন্ন হয়। এক্ষেত্রে পত্ররন্দ্রের মাধ্যমে CO₂ কোষে প্রবেশের পর তা রাইবুলোজ-১,৫-ডাইফসফেটের সাথে মিলিত হয়ে ৬-কার্বন বিশিষ্ট অস্থায়ী কিটো-এসিড তৈরি করে। এরপর এটি সাথে সাথে ভেঙ্গে ৩-কার্বন বিশিষ্ট দুই অণু ৩- ফসফোগ্লিসারিক এসিড (3PGA) উৎপন্ন করে। পরবর্তীতে আলোক পর্যায়ে উৎপন্ন ATP ও NADPH₂ ব্যবহার করে 3PGA থেকে ৩- ফসফোগ্লিসারালডিহাইড ও ডাইহাইড্রোক্সি এসিটোন ফসফেট তৈরি হয়। ৩-ফসফোগ্লিসারালডিহাইড ও ডাইহাইড্রোক্সি এসিটোন ফসফেট থেকে ক্রমাগত বিভিন্ন বিক্রিয়ার মাধ্যমে একদিকে শর্করা (গ্লুকোজ) ও অপরদিকে রাইবুলোজ-১,৫-ডাইফসফেট তৈরি হতে থাকে। এভাবে সূর্যালোকের অনুপস্থিতিতে সালোকসংশ্লেষণ প্রক্রিয়ায় 'X' তথা শর্করা উৎপন্ন হয়।"
        },
        {
          "label": "ঘ",
          "question": "উদ্দীপকের প্রক্রিয়ায় P ও Q উপাদান অপরিহার্য- বিশ্লেষণ করো।",
          "explanation": "উদ্দীপকে উল্লিখিত প্রক্রিয়াটি হলো সালোকসংশ্লেষণ প্রক্রিয়া, যেখানে 'X' হলো শর্করা এবং 'P' ও 'Q' হলো যথাক্রমে আলো ও ক্লোরোফিল। সালোকসংশ্লেষণ প্রক্রিয়ায় শর্করা উৎপাদনে আলো ও ক্লোরোফিল অপরিহার্য উপাদান। নিচে তা বিশ্লেষণ করা হলো- i. সালোকসংশ্লেষণে আলোর ভূমিকা: পানি ও CO₂ থেকে শর্করা তৈরির জন্য প্রয়োজনীয় শক্তির উৎস হলো আলো। সূর্যালোক ক্লোরোফিল সৃষ্টিতে অংশগ্রহণ করে। সূর্যালোকের প্রভাবেই পত্ররন্দ্র উন্মুক্ত হয়, CO₂ পাতার অভ্যন্তরে প্রবেশ করতে পারে এবং খাদ্য প্রস্তুতকরণে অংশগ্রহণ করে। কিন্তু আলোর পরিমাণ অত্যধিক বেড়ে গেলে পাতার অভ্যন্তরস্থ এনজাইম নষ্ট হয়ে যায় এবং ক্লোরোফিল উৎপাদন কম হয়। ফলে সালোকসংশ্লেষণের হারও কমে যায়। ii. সালোকসংশ্লেষণে ক্লোরোফিলের ভূমিকা: একমাত্র ক্লোরোফিলই আলোকশক্তি গ্রহণ করতে সক্ষম। তাই পুরাতন ক্লোরোপ্লাস্ট নষ্ট হয়ে গেলে নতুন ক্লোরোপ্লাস্ট সংশ্লেষিত হয়। নতুন ক্লোরোপ্লাস্ট এবং ক্লোরোপ্লাস্টের উপাদান সৃষ্টির হারের উপর সালোকসংশ্লেষণের হার নির্ভরশীল। সালোকসংশ্লেষণ ক্ষমতা রক্ষা করার জন্য ক্লোরোপ্লাস্টের বিভিন্ন উপাদান দ্রুত পুনর্গঠিত হওয়া প্রয়োজন। উপরিউক্ত আলোচনার প্রেক্ষিতে বলা যায় যে, সালোকসংশ্লেষণ প্রক্রিয়ায় P ও Q উপাদান অর্থাৎ আলো ও ক্লোরোফিল অপিরিহার্য উপাদান।"
        }
      ]
    },
    {
      "number": "4",
      "uddipok": "রুমেলের বয়স ১৭ বছর, তার উচ্চতা ১৩৫ সে.মি. এবং ওজন ৬০ কেজি। সে সকালের নাস্তায় খিচুড়ি খেতে পছন্দ করো।",
      "tag": "DB 23",
      "sub_questions": [
        {
          "label": "ক",
          "question": "রাফেজ কী?",
          "explanation": "শস্যদানা, ফলমূল এবং সবজির অপাচ্য তন্তুর অংশই হলো রাফেজ।"
        },
        {
          "label": "খ",
          "question": "পানিকে ফ্লুইড অফ লাইফ বলা হয় কেন?",
          "explanation": "পানির অপর নাম জীবন। পানি ছাড়া জীব বাঁচতে পারে না। জীবদেহের ভৌত ভিত্তি প্রোটোপ্লাজমের শতকরা ৯০ ভাগই পানি। এ কারণেই পানিকে 'ফ্লুইড অফ লাইফ' বলা হয়।"
        },
        {
          "label": "গ",
          "question": "রুমেলের নাস্তায় পছন্দকৃত খাদ্যটি পুষ্টিকর ও সহজপাচ্য- ব্যাখ্যা করো।",
          "explanation": "রুমেল সকালের নাস্তায় খিচুড়ি খেতে পছন্দ করে অর্থাৎ তার পছন্দকৃত খাবারটি হলো খিচুড়ি। খিচুড়িতে থাকে ভাতের শর্করা, ডালের প্রোটিন আর সবজির ভিটামিন। তাই সুষম পুষ্টিতে অনন্য এ খাবার। খিচুড়িতে প্রোটিন ও শর্করার ভারসাম্য সঠিকভাবে থাকে। তাই খিচুড়িকে পরিপূর্ণ খাবার বলা হয়। খিচুড়ি তৈরি করা হয় ডাল ও চাল দিয়ে। খিচুড়িতে ব্যবহৃত ডাল, যেমন মুগ বা মসুর বা ছোলা রাফেজের ভালো উৎস, কারণ ডালে রয়েছে প্রচুর পরিমাণে খাদ্য আঁশ। খিচুড়ি খেলে শরীরে শর্করা, প্রোটিন, ফাইবার, ভিটামিন সি, ক্যালসিয়াম, ম্যাগনেসিয়াম, ফসফরাস এবং পটাশিয়ামের মতো প্রয়োজনীয় পুষ্টি উপাদান পাওয়া যায়। খিচুড়ি রান্নায় নানা ধরনের সবজি যোগ করলে এর স্বাদ ও পুষ্টি দুটিই বেড়ে যায়। সেই সঙ্গে হজমেও সহায়ক হয়। বয়সের সঙ্গে সঙ্গে শরীরের পরিপাক ক্ষমতা হ্রাস পায়। তাই এ সময় সহজে হজম করা যাবে এমন খাবার খেতে হবে। আবার শিশুদের পরিপাকতন্ত্র দুর্বল থাকে, তাই তারা সব ধরনের খাবার হজম করতে পারে না। খিচুড়ি সহজপাচ্য বলে শিশু ও বৃদ্ধ সবাই খিচুড়ি ভালোভাবে হজম করতে পারে।"
        },
        {
          "label": "ঘ",
          "question": "রুমেলের বয়স ও উচ্চতার সঙ্গে ওজনের সামঞ্জস্য মূল্যায়ন করো।",
          "explanation": "উদ্দীপক অনুসারে, রুমেলের বয়স = ১৭ বছর রুমেলের ওজন = ৬০ কেজি রুমেলের উচ্চতা = ১৩৫ সেমি = ১.৩৫ মিটার ∴  রুমেলের বি.এম.আই.  =  দেহের ওজন (কেজি)  {  দেহের উচ্চতা (মিটার)  } 2 =  ৬০  ( ১ . ৩৫ ) 2 =  ৬০   ১.৮২২৫  =  ৩২.৯২ (প্রায়)  \\begin{aligned} \\therefore \\text { রুমেলের বি.এম.আই. } & =\\frac{\\text { দেহের ওজন (কেজি) }}{\\{\\text { দেহের উচ্চতা (মিটার) }\\}^{2}} \\\\ & =\\frac{\\text { ৬০ }}{(১ . ৩ ৫)^{2}} \\\\ & =\\frac{\\text { ৬০ }}{\\text { ১.৮২২৫ }}=\\text { ৩২.৯২ (প্রায়) }\\end{aligned} ∴   রুমেলের   বি . এম . আই .  ​ = {   দেহের   উচ্চতা  ( মিটার )  } 2   দেহের   ওজন  ( কেজি )  ​ = ( ১ . ৩৫ ) 2   ৬০   ​ =   ১ . ৮২২৫     ৬০   ​ =   ৩২ . ৯২  ( প্রায় )  ​ সুস্থ জীবনযাপনের জন্য মানব শরীরে সঠিক বি.এম.আই. থাকা প্রয়োজন। সুস্বাস্থ্যের জন্য বি.এম.আই.-এর আদর্শ মান হচ্ছে ১৮.৫ - ২৪.৯। অথচ রুমেলের বি.এম.আই. হচ্ছে ৩২.৯২ যা সুস্বাস্থ্যের আদর্শ মান থেকে অনেক উপরে। রুমেলের বি.এম.আই-এর মান থেকে বোঝা যায়, সে স্থূলতার প্রথম স্তরে রয়েছে। তার বয়স ও উচ্চতার তুলনায় ওজন অনেক বেশি। এমন বেশি ওজন বজায় থাকলে তার পরবর্তীতে বিভিন্ন শারীরিক সমস্যার সম্মুখীন হওয়ার সম্ভাবনা থাকবে।"
        }
      ]
    },
    {
      "number": "5",
      "uddipok": "ইদানিং রফিক সাহেবের ভালো ঘুম হয় না এবং অল্প পরিশ্রমেই হাঁপিয়ে ওঠেন, ঘাড়ে ব্যথা হয় ও বুক ধড়ফড় করে। চিকিৎসকের শরণাপন্ন হলে চিকিৎসক তাকে ওজন কমানো, চর্বি জাতীয় খাবার কম খাওয়া এবং নিয়মিত ঔষধ সেবনের পরামর্শ দেন।",
      "tag": "DB 23",
      "sub_questions": [
        {
          "label": "ক",
          "question": "বাতজ্বর কী?",
          "explanation": "স্ট্রেপটোকক্কাস অণুজীবের সংক্রমণে সৃষ্ট শ্বাসনালির প্রদাহই হলো বাতজ্বর।"
        },
        {
          "label": "খ",
          "question": "রক্তের গ্রুপ জানা প্রয়োজন কেন?",
          "explanation": "আঘাত, দুর্ঘটনা, শল্যচিকিৎসা, প্রাকৃতিক দুর্যোগ বা অন্য কোনো কারণে অত্যধিক রক্তক্ষরণ হলে রোগীর দেহে রক্তশূন্যতা দেখা দিতে পারে। জরুরি ভিত্তিতে এই রক্তশূন্যতা দূর করার জন্য রোগীর দেহে অন্য ব্যক্তির রক্ত দিতে হয়। এক্ষেত্রে রোগী এবং দাতার রক্তের গ্রুপ ও প্রকৃতি না জানা থাকলে রক্তকণিকা জমাট বাঁধা, বিশ্লিষ্ট হওয়া, জন্ডিসের প্রাদুর্ভাব ও প্রস্রাবের সাথে হিমোগ্লোবিন নির্গত হওয়া ইত্যাদি নানা জটিলতায় রোগীর জীবন বিপন্ন হতে পারে। তাই রক্তের গ্রুপ জানা প্রয়োজন।"
        },
        {
          "label": "গ",
          "question": "উদ্দীপকে উল্লিখিত খাদ্যের পরিপাক ক্রিয়া ব্যাখ্যা করো।",
          "explanation": "উদ্দীপকে উল্লিখিত খাদ্যটি হলো চর্বিজাতীয় খাদ্য। ক্ষুদ্রান্ত্র চর্বিজাতীয় খাদ্য পরিপাকে মুখ্য ভূমিকা রাখে। নিচে চর্বিজাতীয় খাদ্যের পরিপাক ক্রিয়া ব্যাখ্যা করা হলো- ক্ষুদ্রান্ত্রে পরিপাকের ক্ষেত্রে পাকস্থলি থেকে পাকমন্ড ক্ষুদ্রান্ত্রের ডিওডেনামে প্রবেশ করে। এ সময় অগ্ন্যাশয় থেকে একটি ক্ষারীয় পাচকরস ডিওডেনামে আসে। এই পাচকরসের এনজাইম দ্বারা স্নেহপদার্থের পরিপাক শুরু হয়। এক্ষেত্রে যকৃত থেকে নিঃসৃত পিত্তরস খাদ্যকে ক্ষারীয় করে পরিপাকের উপযোগী করে তোলে। পিত্তলবণ চর্বি বা স্নেহ পদার্থের ক্ষুদ্র কণাগুলোকে পানির সাথে মিশতে সাহায্য করে। এ লবণের সংস্পর্শে চর্বিজাতীয় পদার্থ সাবানের ফেনার মতো ক্ষুদ্র ক্ষুদ্র দানায় পরিণত হয়। চর্বি বিশ্লেষক লাইপেজ এই দানাগুলোকে ভেঙ্গে ফ্যাটি এসিড ও গ্লিসারলে পরিণত করে। এভাবেই চর্বিজাতীয় খাদ্যের পরিপাক ঘটে।"
        },
        {
          "label": "ঘ",
          "question": "উদ্দীপকে রফিক সাহেবের রোগের কারণ ও প্রতিকার বিশ্লেষণ করো।",
          "explanation": "উদ্দীপকে উল্লিখিত 'রফিক সাহেবের' লক্ষণগুলো থেকে স্পষ্টভাবে বোঝা যায় তিনি উচ্চ রক্তচাপে ভুগছেন। রফিক সাহেবের উল্লিখিত সমস্যাগুলোর কারণ অর্থাৎ উচ্চ রক্তচাপের কারণ ও প্রতিকার নিচে বিশ্লেষণ করা হলো- কারণ: i. বাবা বা মায়ের উচ্চ রক্তচাপ থাকলে সন্তানদের উচ্চ রক্তচাপ হওয়ার সম্ভাবনা বেশি থাকে। ii. স্নায়বিক চাপ এবং ধূমপানের অভ্যাস থাকলে উচ্চ রক্তচাপ হওয়ার সম্ভাবনা দেখা দেয়। iii. দেহের ওজন অতিমাত্রায় বেড়ে গেলে কিংবা খাবারে লবণ ও চর্বিযুক্ত খাবার বেশি খেলে উচ্চ রক্তচাপ হতে পারে। iv. পরিবারের সদস্যদের ডায়াবেটিস বা কোলেস্টেরলের পূর্ব ইতিহাস থাকলে উচ্চ রক্তচাপ হতে পারে। প্রতিকার: (i) টাটকা ফল ও শাক-সবজি খাওয়ার অভ্যাস করতে হবে। ii) ধূমপান থেকে বিরত থাকতে হবে। iii) দেহের ওজন কমাতে নিয়মিত ব্যায়াম করতে হবে। (iv) চর্বি জাতীয় খাদ্য গ্রহণ থেকে বিরত থাকবে হবে। (v) খাবারে অতিরিক্ত লবণ এবং কাঁচা লবণ খাওয়া সম্পূর্ণভাবে পরিহার করতে হবে। (vi) রোগাক্রান্ত হলে নিয়মিত উচ্চ রক্তচাপের ওষুধ সেবন করতে হবে।"
        }
      ]
    },
    {
      "number": "6",
      "uddipok": "",
      "tag": "DB 23",
      "sub_questions": [
        {
          "label": "ক",
          "question": "নেফ্রন কী?",
          "explanation": "বৃক্কের গঠন ও কার্যগত এককই হলো নেফ্রন।"
        },
        {
          "label": "খ",
          "question": "গ্লোমেরুলাস কীভাবে কাজ করে? ব্যাখ্যা করো।",
          "explanation": "নেফ্রনের বোম্যান্স ক্যাপসুলের ভেতর একগুচ্ছ কৈশিক জালিকা দিয়ে তৈরি অঙ্গই হলো গ্লোমেরুলাস। গ্লোমেরুলাসের সূক্ষ্ম জালিকা প্রাচীরের ভেতর দিয়ে শুধু অতি ক্ষুদ্র অণু, বর্জ্য পদার্থ ও তরল বের হয়ে বৃক্কীয় নালিকায় যেতে পারে, আর প্রোটিন ও রক্তকণিকাগুলো রক্তের মধ্যেই থেকে যায়। এভাবে গ্লোমেরুলাস ছাঁকনির মতো কাজ করে রক্ত থেকে পরিদ্রুত তরল উৎপাদন করে।"
        },
        {
          "label": "গ",
          "question": "উদ্দীপকের 'A' চিহ্নিত অংশের লম্বচ্ছেদের চিহ্নিত চিত্র আঁক।",
          "explanation": "উদ্দীপকে X অঙ্গটি হলো বৃক্ক। বৃক্কের চিহ্নিত চিত্র নিচে অঙ্কন করা হলো-"
        },
        {
          "label": "ঘ",
          "question": "দেহের ক্ষতিকর বর্জ্য পদার্থ নিঃসরণ ও পানি সাম্য নিয়ন্ত্রণে চিত্র এর ভূমিকা বিশ্লেষণ করো।",
          "explanation": "উদ্দীপকে উল্লিখিত চিত্র 'X' দ্বারা মানব রেচনতন্ত্রকে নির্দেশ করা হয়েছে। রেচনতন্ত্র মানবদেহের ক্ষতিকারক নাইট্রোজেনঘটিত বর্জ্য পদার্থ নিঃসরণ এবং পানি সাম্য নিয়ন্ত্রণে গুরুত্বপূর্ণ ভূমিকা পালন করে। রেচনতন্ত্রের মাধ্যমে রেচন ক্রিয়া সম্পন্ন হয়। রেচন মানবদেহের একটি জৈবিক প্রক্রিয়া যার মাধ্যমে দেহে বিপাক ক্রিয়ায় উৎপন্ন নাইট্রোজেনঘটিত বর্জ্য পদার্থগুলো নিষ্কাশিত হয়। এসকল বর্জ্য পদার্থগুলোর মধ্যে রয়েছে ইউরিয়া, ইউরিক এসিড, ক্রিয়েটিনিন ও বিভিন্ন ধরনের লবণ। এ পদার্থগুলো শরীরের জন্য খুবই ক্ষতিকর এবং বিষাক্ত। কোনো কারণে এ বিষাক্ত পদার্থগুলো শরীরে জমতে থাকলে নানা ধরনের অসুখ দেখা দেয় এবং পরবর্তীতে মৃত্যু পর্যন্ত ঘটতে পারে। কিন্তু বৃক্কস্থিত নেফ্রন একটি জটিল প্রক্রিয়ার মাধ্যমে ক্রমাগতভাবে মূত্র উৎপন্ন করে। মূত্রের সঙ্গে নাইট্রোজেনঘটিত বিষাক্ত বর্জ্য পদার্থগুলো এবং তার সাথে অতিরিক্ত পানি, খনিজ লবণ, ভিটামিন ও গ্লুকোজ সংগ্রাহী নালিকার মাধ্যমে পেলভিসে এবং সেখান থেকে ইউরেটার হয়ে মূত্রথলিতে জমা হয়। মূত্র ত্যাগের ইচ্ছা হলে মূত্রথলির নিচের দিকে অবস্থিত ছিদ্রের মাধ্যমে মূত্র দেহের বাইরে নির্গত হয়। অন্যদিকে দেহাভ্যন্তরে কোষকলায় বিদ্যমান পানি ও বিভিন্ন লবণের ভারসাম্য রক্ষা করার বিশেষ পদ্ধতিকে অসমোরেগুলেশন বা পানি সাম্যতা-নিয়ন্ত্রণ পদ্ধতি বলে। রেচন প্রক্রিয়ায় বৃক্কের মাধ্যমে দেহ থেকে অতিরিক্ত পানি নিষ্কাশিত হয়ে দেহে পানির সমতা রক্ষিত হয়। এভাবে, উদ্দীপকের চিত্র-'X' অর্থাৎ রেচনতন্ত্র মূত্রত্যাগের মাধ্যমে দেহের ক্ষতিকর বর্জ্য পদার্থ নিঃসরণ ও অসমোরেগুলেশন প্রক্রিয়ার মাধ্যমে পানির সাম্যতা নিয়ন্ত্রণ করে।"
        }
      ]
    },
    {
      "number": "7",
      "uddipok": "",
      "tag": "DB 23",
      "sub_questions": [
        {
          "label": "ক",
          "question": "নিষেক কী?",
          "explanation": "যৌন প্রজননে ডিম্বাণু ও শুক্রাণুর মিলনই হলো নিষেক।"
        },
        {
          "label": "খ",
          "question": "জবাকে সহবাসী উদ্ভিদ বলা হয় কেন?",
          "explanation": "যৌন প্রজননে দুটি বিপরীতধর্মী জনন কোষের মিলন ঘটে, এদের একটি পুংজনন কোষ ও অপরটি স্ত্রীজনন কোষ। যেসব উদ্ভিদে এ দুই ধরনের জনন কোষ একই দেহে সৃষ্টি হয় তাদের সহবাসী উদ্ভিদ বলে। জবা ফুলে পুংস্তবক ও স্ত্রীস্তবক দুটোই উপস্থিত এবং এর ফলে জবা উদ্ভিদে পুংজনন ও স্ত্রীজনন এ দুই ধরনের কোষই সৃষ্টি হয়। এজন্য জবাকে সহবাসী উদ্ভিদ বলা হয়।"
        },
        {
          "label": "গ",
          "question": "চিত্র 'P' এ 'X' এর গঠন প্রক্রিয়া ব্যাখ্যা করো।",
          "explanation": "নিম্মের অনুরূপ। উদ্দীপকের চিত্র-X হলো ভ্রূণথলি। নিচে ভ্রূণথলির গঠন প্রক্রিয়া বর্ণনা করা হলো- ফুলের গর্ভাশয়ের অভ্যন্তরে ডিম্বক থাকে, সেখানে স্ত্রী জনন মাতৃকোষ সৃষ্টি হয়। এই কোষটি মিয়োসিস বিভাজনের মাধ্যমে ৪টি হ্যাপ্লয়েড স্ত্রীরেণু কোষ সৃষ্টি করে, যার তিনটি নষ্ট হয়ে যায়। জীবিত কোষটির নিউক্লিয়াস তিনটি ধাপে মাইটোসিস বিভাজনের মাধ্যমে ৮টি নিউক্লিয়াস বিশিষ্ট একটি ভ্রূণথলি গঠন করে। এর দু'মেরু হতে একটি করে নিউক্লিয়াস থলির মাঝখানে চলে আসে এবং পরস্পর মিলিত হয়ে সেকেন্ডারি নিউক্লিয়াস গঠন করে। ডিম্বকরন্দ্রের দিকে অবস্থিত মেরুর তিনটি নিউক্লিয়াসকে একত্রে ডিম্বাণুযন্ত্র বলে। ডিম্বাণুযন্ত্রের তিনটি নিউক্লিয়াসের মাঝখানের নিউক্লিয়ার্সটি অপেক্ষাকৃত বড়। একে ডিম্বাণু ও অন্য দুটি কোষকে সহকারী কোষ বলা হয়। গর্ভযন্ত্রের বিপরীত দিকের কোষ তিনটিকে প্রতিপাদ কোষ বলে। এভাবেই প্রতিপাদ কোষ, গৌণ নিউক্লিয়াস, ডিম্বাণু এবং সহকারী কোষ নিয়ে ভ্রূণথলি সৃষ্টি হয়।"
        },
        {
          "label": "ঘ",
          "question": "জীবজগতের অস্তিত্ব রক্ষায় চিত্র 'P' এর ভূমিকা বিশ্লেষণ করো।",
          "explanation": "উদ্দীপক চিত্র-P হলো ফুলের স্ত্রীস্তবক। স্ত্রীস্তবক জীবজগতের অস্তিত্ব রক্ষায় গুরুত্বপূর্ণ ভূমিকা পালন করে। নিচে তা বিশ্লেষণ করা হলো- অধিকাংশ সপুষ্পক উদ্ভিদ যৌন জননের মাধ্যমে তাদের বংশবৃদ্ধি তথা প্রজাতিকে রক্ষা করে থাকে। উদ্ভিদের যৌন জননের মাধ্যমে বীজ তৈরি হয়ে থাকে। এই বীজ থেকেই সৃষ্টি হয় নতুন উদ্ভিদ যা তার প্রজাতিকে রক্ষা করে। ফুলের স্ত্রীস্তবক এক বা একাধিক গর্ভপত্র নিয়ে গঠিত হতে পারে। একটি গর্ভপত্রের গর্ভাশয়, গর্ভদণ্ড এবং গর্ভমুণ্ড নিয়ে গঠিত। গর্ভাশয়ের অভ্যন্তরে থাকে ডিম্বাশয় এবং ডিম্বাশয়ের ভেতর থাকে ডিম্বাণু (স্ত্রী গ্যামেট)। পরাগায়নের পর পরাগনালিকা গর্ভদণ্ড ভেদ করে গর্ভাশয়ে প্রবেশের পথে পরাগনালিকার অগ্রভাগে ২টি পুংগ্যামেট সৃষ্টি হয়। পরবর্তীতে পরাগনালিকা ডিম্বকরন্দ্রের ভেতর প্রবেশ করে এবং এর অগ্রভাগ ফেটে যায়। এরপর পুংগ্যামেট ২টির ১টি ডিম্বাণুর সঙ্গে মিলিত হয়ে জাইগোট (2n) তৈরি করে। অপরটি গৌণ নিউক্লিয়াসের সঙ্গে মিলিত হয়। নিষিক্ত এই গর্ভাশয় ফলে এবং নিষিক্ত ডিম্বাণু বীজে পরিণত হয়। ফল পরিপক্ষের সাথে সাথে বীজও পরিপুষ্ট হয়। পরিপুষ্ট বীজ অনুকূল পরিবেশে অঙ্কুরিত হয়ে নতুন উদ্ভিদের জন্ম দেয়। এভাবেই ফুলের স্ত্রীস্তবক জীবজগতের অস্তিত্ব রক্ষায় গুরুত্বপূর্ণ ভূমিকা পালন করে।"
        }
      ]
    },
    {
      "number": "8",
      "uddipok": "",
      "tag": "DB 23",
      "sub_questions": [
        {
          "label": "ক",
          "question": "জিন কী?",
          "explanation": "জীবের সকল দৃশ্য ও অদৃশ্যমান লক্ষণ বা বৈশিষ্ট্য নিয়ন্ত্রণকারী এককই হলো জিন।"
        },
        {
          "label": "খ",
          "question": "বিবর্তন বলতে কী বোঝায়?",
          "explanation": "বিবর্তন হলো প্রজন্ম থেকে প্রজন্মে নির্দিষ্ট এলাকায় এক কিংবা কাছাকাছি প্রজাতির অ্যালিল ফ্রিকোয়েন্সির পরিবর্তন। পৃথিবীতে বর্তমানে যত জীব আছে তারা বিভিন্ন সময়ে এই ভূ-মণ্ডলে আবির্ভূত হয়েছে। যাদের কিছু সংখ্যক বিলুপ্ত হয়েছে। আবার কোনো জীব নিজের ধীর পরিবর্তন ঘটিয়ে তথা বিবর্তনের মাধ্যমে এখনও টিকে আছে।"
        },
        {
          "label": "গ",
          "question": "উদ্দীপকের 'Y” এর গঠন ব্যাখ্যা করো।",
          "explanation": "উদ্দীপকের চিত্র-Y হলো এক সূত্রক রাইবোনিউক্লিক এসিড (RNA)। নিচে এর গঠন ব্যাখ্যা করা হলো- RNA একটি মাত্র পলিনিউক্লিওটাইড চেইন দ্বারা গঠিত। এতে পাঁচ কার্বনবিশিষ্ট রাইবোজ শর্করা, অজৈব ফসফেট এবং নাইট্রোজেন বেস থাকে। এদের নাইট্রোজেন বেসে এডিনিন (A), গুয়ানিন (G) সাইটোসিন (C) এর সাথে বিশেষ ক্ষারক হিসেবে থাইমিনের (T) পরিবর্তে ইউরাসিল (U) থাকে। RNA ভাইরাসের ক্রোমোজোমে স্থায়ী উপাদান হিসেবে RNA পাওয়া যায়। কিছু সংখ্যক ভাইরাসের ক্ষেত্রে যেমন- TMV, Tobacco Moasic Virus-এ DNA অনুপস্থিত থাকে। অর্থাৎ যে সমস্ত ভাইরাস DNA দ্বারা গঠিত নয় তাদের নিউক্লিক এসিড হিসেবে RNA থাকে। এসব ক্ষেত্রে RNA-ই বংশগতির বস্তু হিসেবে কাজ করে।"
        },
        {
          "label": "ঘ",
          "question": "মানুষের লিঙ্গ নির্ধারণে 'X' এর ভূমিকাই মুখ্য- বিশ্লেষণ করো।",
          "explanation": "নিম্মের অনুরূপ। উদ্দীপকের উল্লিখিত চিত্র Y- দ্বারা ক্রোমোজোমকে বোঝানো হয়েছে। একে বংশগতির ভৌত ভিত্তি হিসেবে অভিহিত করা হয়। মানবদেহে অটোসোম এবং সেক্স ক্রোমোজোম এ দু'ধরনের ক্রোমোজোম থাকে। এদের মধ্যে সেক্স ক্রোমোজোম লিজা নির্ধারণে মুখ্য ভূমিকা পালন করে। নিচে তা বিশ্লেষণ করা হলো- সেক্স ক্রোমোজোমের সংখ্যা দুটি, যার মধ্যে একটি X এবং অপরটি নামে পরিচিত। স্ত্রীলোকের ডিপ্লয়েড কোষে দুটি সেক্স ক্রোমোজোমই X ক্রোমোজোম, অর্থাৎ XX। কিন্তু পুরুষদের ক্ষেত্রে দুটির মধ্যে একটি x এবং অপরটি Y, অর্থাৎ XY। স্ত্রীলোকের ডিম্বাশয়ে ডিম্বাণু সৃষ্টির সময় যখন মিয়োসিস বিভাজন ঘটে তখন প্রতিটি ডিম্বাণু অন্যান্য ক্রোমোজোমের সাথে একটি করে X ক্রোমোজোম লাভ করে। অপরপক্ষে, পুরুষে শুক্রাণু সৃষ্টির সময় অর্ধেক সংখ্যক শুক্রাণু একটি করে X ক্রোমোজোম এবং অবশিষ্ট অর্ধেক শুক্রাণু একটি করে Y ক্রোমোজোম লাভ করে। ডিম্বাণু পুরুষের X বা Y বহনকারী যেকোনো একটি শুক্রাণু দ্বারা নিষিক্ত হতে পারে। ফলে জাইগোট দুটি X অথবা একটি Y ক্রোমোজোম বিশিষ্ট হতে পারে। দুটি X নিয়ে অর্থাৎ XX নিয়ে যে শিশু জন্মাবে সে হবে মেয়ে আর যে শিশু একটি X এবং একটি Y অর্থাৎ XY ক্রোমোজোম নিয়ে পৃথিবীতে আসবে সে হবে ছেলে। উপরিউক্ত আলোচনার প্রেক্ষিতে বলা যায়, মানব শিশুর লিঙ্গ নির্ধারণে ক্রোমোজোমের ভূমিকা অপরিসীম।"
        }
      ]
    }
  ]
}