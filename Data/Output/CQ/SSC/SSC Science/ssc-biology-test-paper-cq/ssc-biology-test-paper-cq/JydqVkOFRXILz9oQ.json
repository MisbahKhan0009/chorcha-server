{
  "title": "দিনাজপুর বোর্ড ২০২১",
  "subtitle": "জীববিজ্ঞান (8)",
  "questions": [
    {
      "number": "1",
      "uddipok": "মি. আনাস ইলেকট্রন অণুবীক্ষণ যন্ত্রে একটি উদ্ভিদকোষ পর্যবেক্ষণ করছেন। এর কোষ অঙ্গাণুগুলোর মধ্যে দুইটি তার বিশেষ মনোযোগ আকর্ষণ করলো। এর মধ্যে প্রথম কোষ অঙ্গাণুটি ক্রোমোসোম বহনকারী। আর দ্বিতীয় অঙ্গাণুটি সবুজ রঙের।",
      "tag": "DIN.B 21",
      "sub_questions": [
        {
          "label": "ক",
          "question": "আদিকোষ কাকে বলে?",
          "explanation": "যে কোষের নিউক্লিয়াস সুগঠিত নয় তাকে আদিকোষ বলে।"
        },
        {
          "label": "খ",
          "question": "পুং ও স্ত্রী জননকোষ কীভাবে নতুন জীবের দেহ গঠনের সূচনা করে?",
          "explanation": "যৌন জননে পুং ও স্ত্রী জনন কোষ মিলিত হয়ে জীবের দেহ গঠনের সূচনা করে। পুং ও স্ত্রী জনন কোষ মিলিত হয়ে জাইগোট সৃষ্টি হয়। পরবর্তীতে এ জাইগোট ক্রমশ বিভাজিত হয়ে ভ্রূণ সৃষ্টি করে। এই ভ্রূণ ধীরে ধীরে বিকশিত হয়ে দেহের বিভিন্ন অংশের গঠন শুরু করে এবং এক পর্যায়ে নতুন একটি জীবদেহ গঠিত হয়।"
        },
        {
          "label": "গ",
          "question": "উদ্দীপকের প্রথম কোষ অঙ্গাণুটির গঠন ব্যাখ্যা করো।",
          "explanation": "পুং ও স্ত্রী জননকোষ মিলিত হয়ে একটি নতুন জীবের সূচনা করে প্রাথমিকভাবে প্রজনন প্রক্রিয়ার মাধ্যমে। এই প্রক্রিয়ায় পুং জননকোষ বা শুক্রাণু এবং স্ত্রী জননকোষ বা ডিম্বাণু যুক্ত হয়ে একটি জাইগোট গঠন করে। জাইগোট হল নতুন জীবের প্রথম কোষ যা পুং ও স্ত্রী জননকোষ থেকে প্রাপ্ত ক্রোমোসোমের যুগপৎ সংমিশ্রণ। নতুন জীবের সূচনা সংক্ষেপে নিম্নরূপ : নিষেক প্রক্রিয়া: শুক্রাণু এবং ডিম্বাণুর মিলনের মাধ্যমে নিষেক ঘটে যা জাইগোট তৈরি করে। মাইটোসিস বিভাজন: নিষেকের পর জাইগোট দ্রুত বিবর্ধন শুরু করে মাইটোসিস বিভাজনের মাধ্যমে যা কোষ সংখ্যা বৃদ্ধি করে। গঠন ও বিকাশ: ক্রমান্বয়ে এভাবে কোষ বিভাজন চলতে থাকে এবং প্রচুর সংখ্যক কোষ দিয়ে ভ্রূণের বিভিন্ন অঙ্গ ও গঠন বিকশিত হয়, যা পরবর্তীতে পুরো নতুন জীব গঠনের দিকে যায়। এইভাবে পুং ও স্ত্রী জননকোষের মিলন নতুন জীবের বিকাশ সূচনা করে যা প্রাকৃতিক প্রজননের একটি মৌলিক ধাপ।"
        },
        {
          "label": "ঘ",
          "question": "উদ্দীপকের দ্বিতীয় অঙ্গাণুটি পৃথিবীর সমস্ত জীবকে বাঁচিয়ে রাখতে সহায়তা করে-বিশ্লেষণ করো।",
          "explanation": "উদ্দীপকের দ্বিতীয় অঙ্গাণুটি হলো ক্লোরোপ্লাস্ট, যার বর্ণ সবুজ জীবজগতের অস্তিত্ব রক্ষায় ক্লোরোপ্লাস্টের ভূমিকা অপরিসীম। নিচে তা বিশ্লেষণ করো হলো- সবুজ উদ্ভিদে ক্লোরোপ্লাস্ট থাকায় এরা নিজেই নিজের খাদ্য সালোকসংশ্লেষণ প্রক্রিয়ায় প্রস্তুত করে থাকে। প্রাণীরা খাদ্যের জন্য প্রত্যক্ষ ও পরোক্ষভাবে সবুজ উদ্ভিদের ওপর নির্ভরশীল। আমরা খাদ্য হিসেবে যা কিছু খাই না কেন তার সবই প্রত্যক্ষ বা পরোক্ষভাবে সবুজ উদ্ভিদ থেকে আসে। আবার সালোকসংশ্লেষণের ফলে নির্গত 02 প্রাণিজগতের শ্বসনের জন্য অপরিহার্য। সবুজ উদ্ভিদের তৈরি খাদ্য তার নিজের বিভিন্ন জৈবনিক কাজে শক্তি যোগায় ফলে উদ্ভিদ বৃদ্ধিপ্রাপ্ত হয়, এতে ফুল ফোটে। পরাগায়ন ও নিষেকের ফলে ফুল থেকে ফল ও বীজ উৎপন্ন হয়ে প্রজাতির ধারা অব্যাহত থাকে। এসবই সম্ভব হচ্ছে সালোকসংশ্লেষণ প্রক্রিয়ার কারণে, যা উদ্দীপকের অঙ্গাণুটির ভেতরেই সম্পন্ন হয়। ক্লোরোপ্লাস্ট না থাকলে সবুজ উদ্ভিদে খাদ্য তৈরি হতো না, তার জৈবিক প্রক্রিয়া ব্যাহত হতো এবং এক সময় মারা যেত। ফলে সবুজ উদ্ভিদের ওপর নির্ভরশীল প্রাণিজগতও বিলীন হয়ে যেত তাই বলা যায়, উদ্দীপকের দ্বিতীয় অঙ্গাণুটি অর্থাৎ ক্লোরোপ্লাস্ট পৃথিবীর সমস্ত জীবকে বাঁচিয়ে রাখতে সহায়তা করে।"
        }
      ]
    },
    {
      "number": "2",
      "uddipok": "",
      "tag": "DIN.B 21",
      "sub_questions": [
        {
          "label": "ক",
          "question": "অঙ্গ কাকে বলে?",
          "explanation": "এক বা একাধিক টিস্যুর সমন্বয়ে গঠিত এবং নির্দিষ্ট কার্যাবলি সম্পাদনে সক্ষম প্রাণিদেহের অংশ বিশেষকে অঙ্গ বলে।"
        },
        {
          "label": "খ",
          "question": "জীবের বৈশিষ্ট্য কীভাবে বংশপরম্পরায় বাহিত হয়?",
          "explanation": "বংশপরম্পরায় চারিত্রিক বৈশিষ্ট্য বহনকারী উপাদানসমূহকে বলা হয় বংশগতি বস্তু। এগুলো হলো ক্রোমোসোম, জিন, DNA ও RNA। বংশগতির প্রধান উপাদান হচ্ছে ক্রোমোসোম। ক্রোমোসোমে বংশধারা বহনকারী জিন অবস্থান করে। এসব জিন বংশগতির গুণাবলি বহন করে এক প্রজন্ম থেকে অন্য প্রজন্মে অর্থাৎ মাতাপিতা থেকে সন্তানসন্ততিতে নিয়ে যায়। এভাবে ক্রোমোসোম জীবের বিভিন্ন বৈশিষ্ট্য বংশপরম্পরায় বাহিত করে বংশগতির ধারা অক্ষুন্ন রাখে।"
        },
        {
          "label": "গ",
          "question": "(i) নং টিস্যুর প্রকারভেদ ব্যাখ্যা করো।",
          "explanation": "উদ্দীপকের জীবদেহে (i) নং টিস্যুটি হলো পেশি টিস্যু। পেশি টিস্যু তিন প্রকার। যথা- ঐচ্ছিক পেশি, অনৈচ্ছিক পেশি ও হৃদপেশি। নিচে পেশি টিস্যুর প্রকারভেদ ব্যাখ্যা করা হলো- i. ঐচ্ছিক পেশি: ঐচ্ছিক পেশির মাধ্যমে বিভিন্ন অস্থির নড়াচড়া নিয়ন্ত্রণ এবং বিভিন্ন অঙ্গের সঞ্চালন ও চলন নিয়ন্ত্রিত হয়। ii. অনৈচ্ছিক পেশি: এরা প্রধানত দেহের অভ্যন্তরীণ অঙ্গাদির সঞ্চালনে অংশ নেয়। অনৈচ্ছিক পেশির মাধ্যমেই ফুসফুস সারাজীবন আপনা-আপনি সংকুচিত ও প্রসারিত হয়। ফলে মানুষ ঘুমন্ত অবস্থায়ও শ্বাস নিতে পারে। iii. হৃদপেশি: মানব ভ্রূণ সৃষ্টির একটি বিশেষ পর্যায় থেকে মৃত্যুর পূর্বমুহূর্ত পর্যন্ত হৃৎপিণ্ডের হৃদপেশি একটি নির্দিষ্ট গতিতে সংকুচিত ও প্রসারিত হয়ে সমগ্র অঙ্গ-প্রত্যঙ্গে রক্ত সঞ্চালন নিশ্চিত করে।"
        },
        {
          "label": "ঘ",
          "question": "দেহের সক্রিয়তায় (ii) নং টিস্যুর ভূমিকা মূল্যায়ন করো।",
          "explanation": "উদ্দীপকের (ii) নং টিস্যুটি হলো স্নায়ুটিস্যু। দেহের সক্রিয়তায় এ টিস্যুর বিশেষ ভূমিকা রয়েছে। স্নায়ুটিস্যু বহুসংখ্যক স্নায়ুকোষ বা নিউরন নিয়ে গঠিত। স্নায়ুকোষ অনুভূতি গ্রহণ এবং সে অনুযায়ী উদ্দীপনা তৈরি করে তা কার্যকরী অঙ্গে প্রেরণ করে দেহকে সক্রিয় করে। সিন্যাপসের মধ্যে দিয়ে তড়িৎ রাসায়নিক পদ্ধতিতে স্নায়ু তাড়না প্রবাহিত হয়। পরপর দুটি নিউরনের সংযোগস্থলই হলো সিন্যাপস। উদ্দীপনা তৈরির ক্ষেত্রে নিউরন প্রথমে গ্রাহক অঙ্গ থেকে অনুভূতি সিন্যাপসের মাধ্যমে পরবর্তী নিউরনের ডেনড্রাইটে পৌছে দেয়। এভাবে নিউরনের মাধ্যমে ঐ অনুভূতি কেন্দ্রীয় স্নায়ুতন্ত্রে পৌছায়। 'পরবর্তীতে মটর নিউরন ঠিক একইভাবে কেন্দ্রীয় স্নায়ুতন্ত্র থেকে কার্যকরী অঙ্গে উদ্দীপনা প্রেরণ করে। এ উদ্দীপনা মাংসপেশিতে সঞ্চালিত হলে পেশি সংকুচিত হয়ে সাড়া দেয়। ফলে প্রয়োজন অনুসারে দেহের বিভিন্ন অঙ্গ সঞ্চালিত হয়। আবার পরিবেশ থেকে আগত উদ্দীপনা যেমন- তাপ, স্পর্শ, চাপ ইত্যাদির মাধ্যমে অনুভূতিবাহী স্নায়ু উত্তেজিত হলে সেই উত্তেজনা মানবদেহে স্পর্শজ্ঞান, দর্শন, আনন্দ, যন্ত্রনা এ ধরনের অনুভূতির সৃষ্টি করে। এভাবে, মানবদেহে স্নায়ুটিস্যুর সাহায্যে উদ্দীপনা তৈরি হয় এবং দেহ সক্রিয় হয়।"
        }
      ]
    },
    {
      "number": "3",
      "uddipok": "সালোকসংশ্লেষণ প্রক্রিয়াকে দুটি পর্যায়ে ভাগ করা হয়। এর প্রথম পর্যায়ে ATP তৈরি হয় এবং অপর পর্যায়ে CO₂ বিজারিত হয়।",
      "tag": "DIN.B 21",
      "sub_questions": [
        {
          "label": "ক",
          "question": "জটিল টিস্যু কাকে বলে?",
          "explanation": "বিভিন্ন প্রকার কোষের সমন্বয়ে যে স্থায়ী টিস্যু গঠিত হয় তাকে জটিল টিস্যু বলে।"
        },
        {
          "label": "খ",
          "question": "তাপমাত্রা কীভাবে সালোকসংশ্লেষণকে প্রভাবিত করে?",
          "explanation": "তাপমাত্রা সালোকসংশ্লেষণ প্রক্রিয়াকে বিশেষভাবে প্রভাবিত করে থাকে। সাধারণত অতি নিম্ন তাপমাত্রা (0° সেলসিয়াস এর কাছাকাছি এবং অতি উচ্চ তাপমাত্রায় (45° সেলসিয়াসের উপরে) এ প্রক্রিয়া চলতে পারে না। এমনকি তাপমাত্রা 22° সেলসিয়াসের কম বা 35° সেলসিয়াসের বেশি হলেও সালোকসংশ্লেষণের হার কমে যায়। সালোকসংশ্লেষণ প্রক্রিয়ার জন্য পরিমিত তাপমাত্রা হলো 22°-35°C।"
        },
        {
          "label": "গ",
          "question": "উদ্দীপকের প্রথম পর্যায়টি ব্যাখ্যা করো।",
          "explanation": "সালোকসংশ্লেষণের আলোকনির্ভর পর্যায়টি ঘটে ক্লোরোপ্লাস্টের গ্রানাম (thylakoid membrane)-এ। এ পর্যায়ে সূর্যের আলো প্রয়োজন হয়। যখন আলো ক্লোরোফিল দ্বারা শোষিত হয়, তখন তার শক্তিতে পানি (H₂O) ভেঙে অক্সিজেন (O₂), প্রোটন (H⁺) এবং ইলেকট্রন (e⁻) উৎপন্ন হয়। এই ইলেকট্রন চলাচলের ফলে শক্তি উৎপন্ন হয়, যা থেকে তৈরি হয় ATP ও NADPH। এই ATP ও NADPH সালোকসংশ্লেষণের পরবর্তী ধাপ, অর্থাৎ আলোস্বাধীন পর্যায়-এ ব্যবহৃত হয় গ্লুকোজ তৈরির জন্য। আলোকনির্ভর পর্যায়ে সূর্যের আলো ব্যবহার করে পানি ভেঙে শক্তি উৎপন্ন হয়, যার ফলে ATP ও NADPH তৈরি হয় এবং অক্সিজেন নির্গত হয়। এটি সালোকসংশ্লেষণের প্রথম ধাপ।"
        },
        {
          "label": "ঘ",
          "question": "উদ্দীপকের শেষ পর্যায়ের সংশ্লিষ্ট গ্যাস বিজারণের দুইটি গতিপথের তুলনামূলক বিশ্লেষণ করো।",
          "explanation": "উদ্দীপকের শেষ পর্যায়টি হলো সালোকসংশ্লেষণের আলোক নিরপেক্ষ পর্যায়। এ পর্যায়ের গ্যাস বিনিময়ের গতিপথ দুটি হলো C₃ চক্র ও C₄ চক্র। নিচে চক্র দুটির গতিপথের তুলনামূলক বিশ্লেষণ করা হলো- C₃ চক্রে CO₂-এর প্রথম গ্রাহক হলো রাইবুলোজ-১, ৫ বিসফসফেট। অন্যদিকে C₄ চক্রে CO₂-এর প্রথম গ্রাহক ফসফোইনোল পাইরুভিক অ্যাসিড। C₃ চক্রের প্রথম উৎপন্ন স্থায়ী যৌগ ৩-ফসফোগ্লিসারিক অ্যাসিড হলেও C₄ চক্রের প্রথম স্থায়ী যৌগ অক্সালো অ্যাসিটিক অ্যাসিড। C₃ চক্রে CO₂ ফিক্সিং এনজাইম হলো রুবিকো, কিন্তু C₄ চক্রে CO₂ ফিক্সিং এনজাইম হলো কার্বোক্সিলেজ। অধিক আলোর প্রখরতায় C₃ চক্র অচল হলেও C₄ চক্র সচল। C₃ চক্রে সালোকসংশ্লেষণ হার কম হলেও C₄ চক্রে সালোকসংশ্লেষণ হার বেশি। C₃ চক্র সম্পন্ন উদ্ভিদে ফটোরেসপিরেশন ঘটে, কিন্তু C₄ চক্র সম্পন্ন উদ্ভিদে ফটোরেসপিরেশন ঘটে না।"
        }
      ]
    },
    {
      "number": "4",
      "uddipok": "জীবের শক্তি উৎপন্ন হওয়ার প্রক্রিয়াটি কিছু জীবে অক্সিজেনের উপস্থিতিতে এবং কিছু জীবে অক্সিজেনের অনুপস্থিতিতে ঘটে। এর মধ্যে অক্সিজেনের উপস্থিতিতে ঘটা প্রক্রিয়াটি চারটি ধাপে সম্পন্ন হয়।",
      "tag": "DIN.B 21",
      "sub_questions": [
        {
          "label": "ক",
          "question": "লিউকোপ্লাস্ট কাকে বলে?",
          "explanation": "যেসব প্লাস্টিড কোনো রঞ্জক পদার্থ ধারণ করে না তাকে লিউকোপ্লাস্ট বলে।"
        },
        {
          "label": "খ",
          "question": "লোহিত রক্তকণিকা কীভাবে অক্সিজেন পরিবহন করে?",
          "explanation": "রক্তনালির মধ্য দিয়ে লোহিত রক্তকণিকা অক্সিজেন ও কার্বন ডাইঅক্সাইড পরিবহন করে। বেশির ভাগ অক্সিজেনই হিমোগ্লোবিনের লৌহ অংশের সাথে হালকা বন্ধনের মাধ্যমে অক্সিহিমোগ্লোবিন নামে একটি অস্থায়ী যৌগ গঠন করে। রক্ত কৈশিকনালিতে পৌঁছার পর অক্সিজেন পৃথক হয়ে প্রথমে লোহিত রম্ভকণিকার আবরণ ও পরে কৈশিক নালির প্রাচীর ভেদ করে লসিকাতে প্রবেশ করে। পরবর্তীতে লসিকা থেকে অক্সিজেন কোষ আবরণ ভেদ করে কোষে পৌছায়। এভাবে লোহিত রক্তকণিকা অক্সিজেন পরিবহন করে।"
        },
        {
          "label": "গ",
          "question": "উদ্দীপকের চারটি ধাপের শেষ দুইটি ধাপ যে কোষ অঙ্গাণুতে ঘটে তার গঠন ব্যাখ্যা করো।",
          "explanation": "অক্সিজেনের উপস্থিতিতে জীবে সবাত শ্বসন প্রক্রিয়ায় শক্তি উৎপন্ন হয়। সবাত শ্বসনের শেষ দুটি ধাপ মাইটোকন্ড্রিয়ায় সংঘটিত হয়। নিচে মাইটোকন্ড্রিয়ার গঠন ব্যাখ্যা করা হলো- মাইটোকন্ড্রিয়া গোলাকার বা দণ্ডাকৃতির হয়ে থাকে। এটি দুটি আবরণী দিয়ে ঘেরা। আবরণী দুটি যথাক্রমে বহিঃআবরণী এবং অন্তঃআবরণী নামে পরিচিত। বহিঃআবরণী মসৃণ কিন্তু অন্তঃআবরণী নানাভাবে ভিতরের দিকে ভাঁজ হয়ে থাকে। এই ভাঁজগুলোকে বল্য হয় ক্রিস্টি। ক্রিস্টির গায়ে বৃত্তযুক্ত গোলাকার বস্তু থাকে, একে অক্সিসোম বলে। অক্সিসোমে বিভিন্ন ধরনের উৎসেচক সাজানো থাকে। মাইটোকন্ড্রিয়ার ভেতরে অর্ধতরল দানাদার পদার্থ থাকে, যাকে ম্যাট্রিক্স বলে। মাইটোকন্ড্রিয়ায় প্রায় ৭৩% প্রোটিন, ২৫% লিপিড এবং ০.৫% RNA থাকে।"
        },
        {
          "label": "ঘ",
          "question": "জীবের জন্য উদ্দীপকের প্রক্রিয়াটির গুরুত্ব মূল্যায়ন করো।",
          "explanation": "উদ্দীপকে উল্লিখিত প্রক্রিয়াটি হলো শ্বসন প্রক্রিয়া। শ্বসন প্রক্রিয়ার গুরুত্ব (Importance of Respiration): শ্বসন হলো এমন একটি জৈব রাসায়নিক প্রক্রিয়া, যার মাধ্যমে জীব দেহের কোষে জমাকৃত খাদ্য (বিশেষ করে গ্লুকোজ) ভেঙে শক্তি (ATP) উৎপন্ন করে। এই শক্তিই জীবের প্রতিদিনের কাজের প্রধান জ্বালানি। শ্বসনের গুরুত্ব: শক্তি সরবরাহ: শ্বসন জীবের দেহে বিভিন্ন জৈবিক কাজ (চলন, বৃদ্ধি, প্রজনন) চালানোর জন্য প্রয়োজনীয় শক্তি সরবরাহ করে। কোষীয় কাজ সচল রাখা: কোষের কার্যক্রম যেমন প্রোটিন সংশ্লেষণ, পদার্থ পরিবহন ইত্যাদি শ্বসন থেকে পাওয়া শক্তির ওপর নির্ভর করে। দেহের তাপ নিয়ন্ত্রণ: শ্বসনের সময় উৎপন্ন তাপ দেহের উষ্ণতা নিয়ন্ত্রণে সাহায্য করে। জীবনের ধারাবাহিকতা: শক্তি ছাড়া কোনো জীব বেঁচে থাকতে পারে না। শ্বসনের মাধ্যমেই সেই শক্তি পাওয়া যায়। অক্সিজেন ব্যবহার ও কার্বন ডাই-অক্সাইড নির্গমন: শ্বসনের মাধ্যমে অক্সিজেন ব্যবহৃত হয় এবং CO₂ উৎপন্ন হয়, যা উদ্ভিদের জন্য সালোকসংশ্লেষণে প্রয়োজন। শ্বসন জীবের বেঁচে থাকা ও কার্যকর জীবনধারণের জন্য অপরিহার্য একটি প্রক্রিয়া। এটি না হলে জীব দেহে শক্তি উৎপাদন হতো না এবং জীবনের সমস্ত কার্যক্রম থেমে যেত।"
        }
      ]
    },
    {
      "number": "5",
      "uddipok": "",
      "tag": "DIN.B 21",
      "sub_questions": [
        {
          "label": "ক",
          "question": "দ্বি-নিষেক কাকে বলে?",
          "explanation": "প্রায় একই সময়ে দু'টি পুংজননকোষের একটি ডিম্বাণু (n) ও অপরটি গৌণ কেন্দ্রিকার (2n) সাথে মিলিত হওয়ার ঘটনাকেই দ্বি- নিষেক বলে।"
        },
        {
          "label": "খ",
          "question": "পর-পরাগায়নে নতুন বৈচিত্র্যের সৃষ্টি হয় কেন?",
          "explanation": "পর-পরাগায়নে একই প্রজাতির দুটি ভিন্ন উদ্ভিদের ফুলের মধ্যে পরাগ সংযোগ ঘটে। এক্ষেত্রে দুটি ভিন্ন গুণসম্পন্ন উদ্ভিদের মধ্যে পরাগায়ন ঘটে বলে যে বীজ উৎপন্ন হয় তা নতুন গুণসম্পন্ন হয়। এ বীজ থেকে সৃষ্ট উদ্ভিদও তাই নতুন গুণসম্পন্ন হয়। এ কারণেই পরপরাগায়নের ফলে নতুন বৈচিত্র্যেত্রর সৃষ্টি হয়।"
        },
        {
          "label": "গ",
          "question": "চিত্র: ১ এর উপাদানটির উৎপত্তি কীভাবে ঘটে? ব্যাখ্যা করো।",
          "explanation": "পুংগ্যামেট (Pollen grain) হলো উদ্ভিদের পুরুষ জনন কোষ, যা পুরুষ গামেট ধারণ করে এবং পরাগায়নের মাধ্যমে স্ত্রী অঙ্গে পৌঁছে ফুলে নিষেক ঘটায়। পুংগ্যামেটের উৎপত্তি প্রক্রিয়া: পুংকেশরের অর্দ্ধে থাকে পরাগ থলি (Anther), যেটি পরাগরেণু উৎপাদনের স্থান। পরাগ থলির ভিতরে থাকে স্পোরোজেনাস কোষ (sporogenous cells), যা বিভাজনের মাধ্যমে মাইক্রোস্পোরোসাইট তৈরি করে। প্রতিটি মাইক্রোস্পোরোসাইট মিয়োসিস বিভাজনের মাধ্যমে চারটি হ্যাপলয়েড মাইক্রোস্পোর তৈরি করে। প্রতিটি মাইক্রোস্পোর পরিণত হয়ে একটি পূর্ণাঙ্গ পুংগ্যামেটে (pollen grain) পরিণত হয়। পুংগ্যামেটের উৎপত্তি ঘটে পুংকেশরের পরাগ থলির মাইক্রোস্পোরোসাইট থেকে মিয়োসিস বিভাজনের মাধ্যমে। এটি উদ্ভিদের প্রজনন প্রক্রিয়ায় গুরুত্বপূর্ণ ভূমিকা রাখে।"
        },
        {
          "label": "ঘ",
          "question": "M ও N এর মিলন জীবজগতের জন্য গুরুত্বপূর্ণ কেন? মূল্যায়ন করো।",
          "explanation": "উদ্দীপকের চিত্র: ১ ও চিত্র: ২ এর M ও N হলো যথাক্রমে পুংগ্যামেট ও স্ত্রীগ্যামেট। পুংগ্যামেট ও স্ত্রীগ্যামেটের মিলন জীবজগতে টিকিয়ে রাখার জন্য গুরুত্বপূর্ণ।নিম্নে এর গুরুত্ব মূল্যায়ন করা হলো- পুংগ্যামেট ও স্ত্রীগ্যামেট বা ডিম্বাণুর মিলন হলো নিষেক। নিষেক প্রক্রিয়া প্রকৃতিতে জীবজগতের টিকে থাকার নিয়ামক। উদ্ভিদের উপর সমস্ত প্রাণিকুল নির্ভরশীল। কারণ পৃথিবীর সকল প্রাণীই খাদ্যের জন্য উদ্ভিদের উপর নির্ভরশীল। প্রকৃতিতে উদ্ভিদ টিকে না থাকলে প্রাণিকুলের অস্তিত্বও বিলীন হয়ে যাবে। আমরা জানি, উদ্ভিদের বিশেষ করে সপুষ্পক উদ্ভিদের টিকে থাকা নির্ভর করে বীজের উপর। নিষেকের পর নিষিক্ত ডিম্বকই ধীরে ধীরে বীজে পরিণত হয় এবং গর্ভাশয় ফলে পরিণত হয়। ফলে পরিপক্ক বীজ অঙ্কুরিত হয়ে নতুন উদ্ভিদের জন্ম দেয় এবং উদ্ভিদকুলকে রক্ষা করে। এ কারণে পরিবেশে উদ্ভিদকুল টিকে থাকলে প্রাণিকুলও টিকে থাকবে। কারণ প্রাণীরা সকল খাদ্য উদ্ভিদের মাধ্যমেই পেয়ে থাকে। বিভিন্ন ধরনের ফল ও বীজ প্রাণীর খাদ্য হিসেবে ব্যবহারিত হয়। উদ্ভিদ সালোকসংশ্লেষণের মাধ্যমে পরিবেশে CO₂ ও O₂ এর ভারসাম্য রক্ষা করে, যা প্রাণিকুলকে রক্ষা করতে প্রত্যক্ষ ভূমিকা রাখে। সুতরাং উপরের আলোচনা থেকে বোঝা যায় যে, পুংগ্যামেট ও স্ত্রীগ্যামেটের মিলন জীবজগতের জন্য অত্যন্ত গুরুত্বপূর্ণ।"
        }
      ]
    },
    {
      "number": "6",
      "uddipok": "শুক্রাণু ও ডিম্বাণুর নিষিক্তকরণের পরে কয়েকটি ধারাবাহিক পরিবর্তনের মাধ্যমে ফিটাস গঠিত হয়। এক্ষেত্রে একটি বিশেষ অঙ্গ ভ্রূণ ও মাতৃ জরায়ু টিস্যুর মধ্যে সম্পর্ক স্থাপন করে।",
      "tag": "DIN.B 21",
      "sub_questions": [
        {
          "label": "ক",
          "question": "হরমোন কাকে বলে?",
          "explanation": "মানবদেহ ও বিভিন্ন প্রাণীর দেহ থেকে নিঃসৃত রস যা দেহের বিভিন্ন শারীরবৃত্তীয় কাজ নিয়ন্ত্রণ করে তাকে হরমোন বলে।"
        },
        {
          "label": "খ",
          "question": "এইডস আক্রান্ত রোগীর রোগ প্রতিরোধ ক্ষমতা নষ্ট হয়ে যায় কেন?",
          "explanation": "HIV ভাইরাসের আক্রমণে AIDS রোগ হয়ে থাকে। এ ভাইরাস শ্বেত রক্তকণিকার ক্ষতিসাধন করে ও রক্তকণিকার অ্যান্টিবডি তৈরিতে বিঘ্ন ঘটায়। ফলে শ্বেত রক্তকণিকার সংখ্যা ও অ্যান্টিবডির পরিমাণ ক্রমশ কমতে থাকে। এ কারণে রোগীর দেহে রোগ প্রতিরোধ ক্ষমতা নষ্ট হয়ে যায়।"
        },
        {
          "label": "গ",
          "question": "উদ্দীপকে উল্লিখিত ধারাবাহিক পরিবর্তন ব্যাখ্যা করো।",
          "explanation": "উদ্দীপকে ধারাবাহিক পরিবর্তন বলতে ভ্রূণের বৃদ্ধি ও বিকাশকে আলোকপাত করা হয়েছে। ডিম্বাণু ও শুক্রাণুর মিলনের ফলে জাইগোট উৎপন্ন হয়। কিছু পরিবর্তন ও পরিবর্ধনের মাধ্যমে জাইগোট শেষ পর্যায়ে পূর্ণাঙ্গ ফিটাসে পরিণত হয়। নিচে তা ব্যাখ্যা করা হলো- - নিষেকের পর যে ডিপ্লয়েড জাইগোট কোষ সৃষ্টি হয় তা ৩৬ ঘন্টা পর প্রথমে বিভাজিত হয়ে দু'কোষ বিশিষ্ট গঠন সৃষ্টি করে। - পরবর্তীতে ৭১ ঘন্টা পর একটি বলের মতো গঠন তৈরি করে একে ব্লাস্টুলা বলে। - চার সপ্তাহ পরে এগুলো ভূণে রূপ নেয় এবং প্রায়-পাঁচ সপ্তাহ পরে ভূণের বৃদ্ধি চলতে থাকে এবং হাত ও পায়ের গঠন শুরু হয়। - প্রায় ৮ সপ্তাহ পরে ভূণের কিছু বিকাশ ঘটে এবং অঙ্গগুলো ছোট আকারে থাকে। ভ্রূণের এ অবস্থাকে ফিটাস বলে। - ২৮ সপ্তাহ পরে ফিটাস পূর্ণাঙ্গতা প্রাপ্ত হয়। এরপর ৩৮ সপ্তাহ পরে পূর্ণাঙ্গ ফিটাস ভূমিষ্ঠ হওয়ার উপযুক্ত হয়।"
        },
        {
          "label": "ঘ",
          "question": "ভ্রূণের সুষ্ঠু বিকাশে উদ্দীপকে উল্লিখিত, বিশেষ অঙ্গটির ভূমিকা বিশ্লেষণ করো।",
          "explanation": "উদ্দীপকে উল্লিখিত মাতৃ জরায়ু টিস্যু ও ভ্রূণের মধ্যে সংযোগকারী বিশেষ অঙ্গ হলো অমরা। অমরার প্রধান ভূমিকা: পুষ্টি সরবরাহ: মাতৃ রক্ত থেকে গ্লুকোজ, অ্যামিনো অ্যাসিড, ভিটামিন ও খনিজ পদার্থ শোষণ করে ভ্রূণকে সরবরাহ করে। গ্যাস বিনিময়: মাতার রক্ত থেকে অক্সিজেন গ্রহণ করে ভ্রূণকে দেয় এবং ভ্রূণের উৎপন্ন কার্বন ডাই-অক্সাইড মায়ের রক্তে ফিরিয়ে দেয়। বর্জ্য অপসারণ: ভ্রূণের বিপাকজাত বর্জ্য পদার্থ যেমন ইউরিয়া, ক্রিয়াটিনিন ইত্যাদি মায়ের রক্তে পাঠিয়ে দেয় অপসারণের জন্য। হরমোন নিঃসরণ: অমরা থেকে হিউম্যান কোরিওনিক গোনাডোট্রপিন (hCG), প্রোজেস্টেরন ও ইস্ট্রোজেন হরমোন নিঃসৃত হয়, যা গর্ভাবস্থার রক্ষণাবেক্ষণে সহায়ক। প্রতিরক্ষা: কিছু প্রতিরোধী অ্যান্টিবডি মাতৃ রক্ত থেকে ভ্রূণে প্রবেশ করে সংক্রমণ থেকে রক্ষা করে। অমরা মাতৃ ও ভ্রূণের মধ্যে একধরনের জীবনরেখা। এটি ভ্রূণের পুষ্টি, নিঃশ্বাস, বর্জ্য নিষ্কাশন এবং হরমোন নিঃসরণসহ বিভিন্ন গুরুত্বপূর্ণ কাজে জড়িত। তাই ভ্রূণের সুষ্ঠু ও সুস্থ বিকাশে অমরার ভূমিকা অপরিসীম।"
        }
      ]
    },
    {
      "number": "7",
      "uddipok": "",
      "tag": "DIN.B 21",
      "sub_questions": [
        {
          "label": "ক",
          "question": "বংশগতিবিদ্যা কাকে বলে?",
          "explanation": "জীববিজ্ঞানের যে বিশেষ শাখায় জিন ও জীবের বংশগতি ধারা সম্পর্কে আলোচনা করা হয় তাকে বংশগতিবিদ্যা বলে।"
        },
        {
          "label": "খ",
          "question": "ক্রোমোসোমকে বংশগতির ভৌত ভিত্তি বলা হয় কেন?",
          "explanation": "ক্রোমোসোমকে বংশগতির ভৌত ভিত্তি বলে। ক্রোমোসোমের কাজ হলো মাতা-পিতা হতে জিন সন্তান-সন্ততিতে বহন করে নিয়ে যাওয়া। মানুষের চোখের রং, চুলের প্রকৃতি, চামড়ার গঠন ইত্যাদি বৈশিষ্ট্য ক্রোমোসোম কর্তৃক বাহিত হয়ে বংশগতির ধারা অক্ষুণ্ণ রাখে। এ কারণে ক্রোমোসোমকে বংশগতির ভৌত ভিত্তি বলা হয়।"
        },
        {
          "label": "গ",
          "question": "চিত্র: ১ এর উপাদানটির অনুলিপন ব্যাখ্যা করো।",
          "explanation": "DNA-এর অনুলিপন একটি জৈব প্রক্রিয়া, যার মাধ্যমে একটি DNA অণু থেকে একই রকম আরেকটি DNA অণু তৈরি হয়। কোষ বিভাজনের আগে এই প্রক্রিয়াটি ঘটে যাতে নতুন কোষে সঠিক জিনগত তথ্য পৌঁছে যায়। প্রথমে হেলিকেজ এনজাইমের সাহায্যে DNA-এর দুটি সূতা আলাদা হয়। এরপর প্রাইমেজ এনজাইম একটি RNA প্রাইমার যুক্ত করে। তারপর DNA পলিমারেজ পুরনো সুতার বিপরীতে নতুন নিউক্লিওটাইড যুক্ত করে একটি নতুন সূতা তৈরি করে। এইভাবে প্রতিটি পুরনো সুতার বিপরীতে একটি করে নতুন সূতা তৈরি হয়। ল্যাগিং স্ট্র্যান্ডের অংশগুলো DNA লিগেজ এনজাইম জোড়া লাগিয়ে পূর্ণাঙ্গ করে। ফলস্বরূপ দুটি সুনির্দিষ্ট DNA অণু তৈরি হয়, যেগুলোর প্রতিটিতে একটি পুরনো ও একটি নতুন সূতা থাকে। এই প্রক্রিয়াকে বলে সেমি-কনজারভেটিভ রিপ্লিকেশন। DNA অনুলিপনের মাধ্যমে জীব কোষে উত্তরাধিকার সঠিকভাবে সংরক্ষিত থাকে।"
        },
        {
          "label": "ঘ",
          "question": "চিত্র: ১ ও চিত্র: ২ এর উপাদান দুটির ভিন্নতা বিশ্লেষণ করো।",
          "explanation": "উদ্দীপকের চিত্র-১ এর উপাদানটি হলো DNA ও চিত্র-২ এর উপাদানটি হলো RNA। এরা জীবের ক্রোমোসোমে বিদ্যমান নিউক্লিক এসিড যা বংশগতি বস্তু হিসাবে কাজ করে। নিচে এদের মধ্যে ভিন্নতা বিশ্লেষণ করা হলো- i. DNA হলো ডিঅক্সিরাইবো নিউক্লিক এসিড। অপরদিকে RNA হলো রাইবোনিউক্লিক এসিড। ii. DNA এর কাঠামো দ্বিসূত্রক, ঘুরানো সিঁড়ির ন্যায়। পক্ষান্তরে অধিকাংশ RNA একসূত্রক। iii.DNA এর নাইট্রোজেন বেসগুলো হলো এডিনিন, গুয়ানিন, সাইটোসিন ও থায়ামিন। এতে ইউরাসিল থাকে না। অপরদিকে, RNA-এর নাইট্রোজেন বেস হলো এডিনিন, গুয়ানিন, সাইটোসিন ও ইউরাসিল। এতে থায়ামিন থাকে না। iv. DNA বংশগতির ধারক ও বাহক হিসাবে কাজ করে। অপরদিকে, RNA কতিপয় ভাইরাসের বংশগতিবস্তু হিসাবে কাজ করলেও প্রধানত এটি প্রোটিন সংশ্লেষণ করে। v. DNA অণুর কোনো প্রকারভেদ নেই। অন্যদিকে, RNA চার প্রকার, যথা- tRNA, rRNA, mRNA ও gRNA."
        }
      ]
    },
    {
      "number": "8",
      "uddipok": "",
      "tag": "DIN.B 21",
      "sub_questions": [
        {
          "label": "ক",
          "question": "প্রকরণ কাকে বলে?",
          "explanation": "দুটি জীবের মধ্যে বৈশিষ্ট্যগত পরিবর্তনকেই একে অপরের প্রকরণ বলে।"
        },
        {
          "label": "খ",
          "question": "মধ্য আমেরিকায় কোয়েল পাখি বিলুপ্ত হয়ে যাওয়ার কারণ ব্যাখ্যা করো।",
          "explanation": "মধ্য আমেরিকায় প্রচন্ড ঠাণ্ডা ও তুষারপাতের জন্য কোয়েল পাখি বিলুপ্ত হয়ে গেছে। জীবজগতে প্রাণীকুলকে বেঁচে থাকার জন্য অনেক ধরনের প্রতিকূল পরবেশের সাথে সংগ্রাম করতে হয়। যারা লড়াই করে টিকে থাকতে পারে তাদের অস্তিত্বই বজায় তাকে বাকিরা বিলুপ্ত হয়ে যায়। মধ্য আমেরিকায় কোয়েল পাখি প্রচণ্ড ঠাণ্ডা ও তুষারপাতের সাথে লড়াই করতে না পারায় তারা বিলুপ্ত হয়ে গেছে।"
        },
        {
          "label": "গ",
          "question": "চিত্র: ১ এর আলোকে মটরশুঁটি গাছ নিয়ে মেন্ডেলের তত্ত্বটি ব্যাখ্যা করো।",
          "explanation": "নিম্নের অনুরূপঃ মেন্ডেল একটি লম্বা ও একটি খাটো মটর গাছ নিয়ে কৃত্রিম উপায়ে লম্বা গাছের পরাগরেণু খাটো গাছের গর্ভমুণ্ডে এবং খাটো গাছের পরাগরেণু লম্বা গাছের গর্ভমুণ্ডে স্থানান্তর করে এদের প্রজনন ঘটান। মটরশুঁটির উচ্চতা নির্ধারিত জিনের লম্বা সংস্করণটি T এবং খাটো সংস্করণটি। ধরেন। এক্ষেত্রে TT ও tt একত্রে থাকলে যথাক্রমে বিশুদ্ধ লম্বা ও বিশুদ্ধ খাটো এবং Tt থাকলে সংকর লম্বা হিসেবে ধরে নেন। চিত্র 'N' এর আলোকে বিজ্ঞানী গ্রেগর জোহান মেন্ডেল মটর গাছ নিয়ে যে তত্ত্ব প্রণয়ন করেছেন তা নিচে বিশ্লেষণ করা হলো- অর্থাৎ, F₂ জনু বা বংশধরে ৩টি লম্বা ও ১টি খাটো মটরশুটি গাছ পাওয়া যায়। অর্থাৎ, মেন্ডেলের তত্ত্ব অনুযায়ী লম্বা জিনটি (T) প্রকট হওয়ায় তা পরবর্তী বংশধরে প্রকাশ পাবে এবং খাটো জিনটি (t) প্রচ্ছন্ন হওয়ায় তা শুধুমাত্র হোমোজাইগাস অবস্থায় প্রকাশিত হবে।"
        },
        {
          "label": "ঘ",
          "question": "মানুষের লিঙ্গ নির্ধারণে P ও Q এর মধ্যে কোনটি ভূমিকা রাখে? চিত্র: ২ এর আলোকে বিশ্লেষণ করো।",
          "explanation": "উদ্দীপকের চেকারবোর্ডে P হলো পিতা ও Q হলো মাতা। পিতার জিনোটাইপে X ও Y এবং মাতার জিনোটাইপে ২টি X ক্রোমোসোম রয়েছে। মানুষের লিঙ্গ নির্ধারণে পিতার দেহের ক্রোমোসোম মুখ্য ভূমিকা পালন করে। নিচে তা বিশ্লেষণ করা হলো- নিষেকের সময় ডিম্বাণু পুরুষের X বা Y বহনকারী যেকোনো একটি শুক্রাণু দিয়ে নিষিক্ত হতে পারে। গর্ভধারণকালে কোন ধরনের শুক্রাণু মাতার X বহনকারী ডিম্বাণুর সাথে মিলিত হবে তার উপর সন্তানের লিঙ্গা নির্ভর করে। যদি X বহনকারী শুক্রাণু নিষেক ঘটায়, তাহলে জাইগোট হবে XX, অর্থাৎ সন্তান হবে কন্যা। আর যদি Y বহনকারী শুক্রাণু নিষেকে অংশগ্রহণ করে সেক্ষেত্রে জাইগোট হবে XY, অর্থাৎ সন্তান হবে পুত্র। উদ্দীপকে লক্ষ করলে দেখা যায়, মাতার x ক্রোমোজোমের সাথে পিতার X ক্রোমোজোম মিলিত হলে F ১ জনুতে কন্যা সন্তানের জন্ম হচ্ছে, আবার, মাতার X ক্রোমোজোমের সাথে পিতার Y ক্রোমোজোম মিলিত হলে F ১ জনুতে পুত্র সন্তানের জন্ম হচ্ছে। তাই, উপরিউক্ত আলোচনা সাপেক্ষে বলা যায়, মানুষের লিঙ্গ নির্ধারণে P অর্থাৎ পিতার (XY) ভূমিকাই মুখ্য।"
        }
      ]
    }
  ]
}