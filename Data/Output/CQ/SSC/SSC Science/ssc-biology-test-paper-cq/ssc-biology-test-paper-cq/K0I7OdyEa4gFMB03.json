{
  "title": "সিলেট বোর্ড ২০২৪",
  "subtitle": "জীববিজ্ঞান (8)",
  "questions": [
    {
      "number": "1",
      "uddipok": "প্রতিটি জীবের একটি বৈজ্ঞানিক নাম থাকে যা ICBN এবং ICZN কর্তৃক স্বীকৃত। যেমন— Oryza sativa, Nostoe, Amocha .",
      "tag": "SB 24",
      "sub_questions": [
        {
          "label": "ক",
          "question": "বায়ুবিদ্যা কী?",
          "explanation": "ভৌত জীববিজ্ঞানের যে শাখায় প্রাকৃতিক পরিবেশের সাথে জীবের আন্তঃসম্পর্ক নিয়ে আলোচনা করা হয় তাই বাস্তুবিদ্যা ।"
        },
        {
          "label": "খ",
          "question": "মানুষকে হেটারোট্রফিক প্রাণী বলা হয় কেন?",
          "explanation": "উদ্ভিদ ক্লোরোফিলের সাহায্যে সালোকসংশ্লেষণ প্রক্রিয়ায় নিজের খাদ্য নিজে তৈরি করতে পারে। মানুষের দেহে এরকম কোনো অঙ্গাণু না থাকায় নিজেরা খাদ্য তৈরি করতে পারে না। তাই খাদ্যের জন্য অন্য খাদ্য উৎসের উপর নির্ভর করতে হয়। এই কারণে মানুষকে হেটারোট্রফিক জীব বলা হয় ।"
        },
        {
          "label": "গ",
          "question": "উদ্দীপকে উল্লিখিত প্রথম জীবটি কোন রাজ্যের অন্তর্ভুক্ত? ব্যাখ্যা করো।",
          "explanation": "উদ্দীপকে উল্লিখিত প্রথম জীবটি হলো Oryza sativa যার সাধারণ নাম ধান। এটি প্লানটি রাজ্যের সদস্য। কারণ, এ রাজ্যের জীবেরা প্রকৃত নিউক্লিয়াসযুক্ত সালোকসংশ্লেষণকারী উদ্ভিদ। এদের উন্নত টিস্যুতন্ত্র বিদ্যমান। এদের ভ্রূণ সৃষ্টি হয় এবং তা থেকে ডিপ্লয়েড পর্যায় শুরু হয়। প্রধানত স্থলজ, তবে অসংখ্য জলজ প্রজাতি আছে। এদের যৌন প্রজনন অ্যানাইসোগ্যামাস অর্থাৎ আকার, আকৃতি অথবা শারীরবৃত্তীয় পার্থক্য বিশিষ্ট ভিন্নধর্মী, ২টি গ্যামেটের মিলনের মাধ্যমে যৌন জনন সম্পন্ন হয়। এরা আর্কিগোনিয়েট অর্থাৎ আর্কিগোনিয়াম বা স্ত্রীজনন অঙ্গ বিশিষ্ট পুষ্পক উদ্ভিদ। যেহেতু ধানের সাথে প্লানটি রাজ্যের বৈশিষ্ট্যের মিল দেখা যায়, তাই ধান প্লানটি রাজ্যের অন্তর্ভুক্ত।"
        },
        {
          "label": "ঘ",
          "question": "উদ্দীপকে উল্লিখিত দ্বিতীয় এবং তৃতীয় জীব একই রাজ্যের অন্তর্ভুক্ত নয় কেন?- বিশ্লেষণ করো।",
          "explanation": "উদ্দীপকে উল্লিখিত দ্বিতীয় জীবটি হলো Nostoc এবং তৃতীয় জীবটি হলো Amoeba । এরা জীব হলেও একই রাজ্যের অন্তর্ভুক্ত নয়। নিচে এর কারণ বিশ্লেষণ করা হলো- বৈশিষ্ট্যের পারস্পরিক সাদৃশ্য ও বৈসাদৃশ্যের ওপর ভিত্তি করে বিভিন্ন জীবকে শ্রেণিবিন্যাসের ভিন্ন ভিন্ন রাজ্যে স্থান দেওয়া হয়। উদ্দীপকের ২য় জীব অর্থাৎ Nostoc ফিলামেন্টাস। এদের কোষে ক্রোমাটিন বস্তু রয়েছে কিন্তু নিউক্লিওলাস ও নিউক্লিয়ার পর্দা নেই। এদের কোষে মাইটোকন্ড্রিয়া, এন্ডোপ্লাজমিক জালিকা ইত্যাদি নেই, কিন্তু রাইবোসোম রয়েছে। এ বৈশিষ্ট্যগুলো মনেরা রাজ্যের বৈশিষ্ট্যের সাথে সাদৃশ্যপূর্ণ। এ কারণে Nostoc মনেরা রাজ্যের অন্তর্ভুক্ত। অন্যদিকে, উদ্দীপকের তৃতীয় জীব অর্থাৎ Amoeba এককোষী প্রাণী এবং সুগঠিত নিউক্লিয়াস বিশিষ্ট। কোষে ক্রোমাটিন বস্তু নিউক্লিয়ার পর্দা দ্বারা পরিবৃত থাকে। ক্রোমাটিন বস্তুতে DNA, RNA এবং প্রোটিন থাকে। এরা শোষণ বা ফটোসিনথেনটিক পদ্ধতিতে খাদ্য গ্রহণ করে। এদের মাইটোসিস কোষ বিভাজনের মাধ্যমে অযৌন ও কনজুগেশনের মাধ্যমে যৌন প্রজনন সম্পন্ন হয়। এই বৈশিষ্ট্যসমূহের বিচারে অ্যামিবা প্রোটিস্টা রাজ্যের অন্তর্ভুক্ত। উপরের বৈশিষ্ট্যগত বিশ্লেষণে বলা যায় যে, উদ্দীপকের দ্বিতীয় অর্থাৎ Nostoc এবং তৃতীয় জীব অর্থাৎ Amoeba একই রাজ্যের অন্তর্ভুক্ত নয় ।"
        }
      ]
    },
    {
      "number": "2",
      "uddipok": "",
      "tag": "SB 24",
      "sub_questions": [
        {
          "label": "ক",
          "question": "ক্রোমোজোম কী?",
          "explanation": "কোষস্থ নিউক্লিয়াসের মধ্যে অবস্থিত অনুলিপন ক্ষমতাসম্পন্ন যেসব সূত্রাকৃতির বংশগতীয় উপাদান মিউটেশন, প্রকরণ প্রভৃতি কাজে বিশেষ ভূমিকা পালন করে তাই ক্রোমোজোম ।"
        },
        {
          "label": "খ",
          "question": "কোন কোষ বিভাজনকে সমীকরণিক বিভাজন বলা হয়? ব্যাখ্যা করো।",
          "explanation": "মাইটোসিস কোষ বিভাজনকে সমীকরণিক বিভাজন বলা হয়। মাইটোসিস কোষ বিভাজন প্রক্রিয়ায় মাতৃকোষ এবং অপত্য কোষ উভয়ের ক্রোমোসোম সংখ্যা সমান থাকে। মাতৃকোষের ক্রোমোসোমের চারিত্রিক বৈশিষ্ট্য অপরিবর্তিত রূপে অপত্য কোষের ক্রোমোসোমে স্থানান্তরিত হয়। এছাড়া অপত্য কোষের নিউক্লিয়াসের আকার ও প্রকৃতি মাতৃকোষের অনুরূপ হয়ে থাকে। এসব কারণে মাইটোসিস কোষ বিভাজনকে সমীকরণিক বিভাজন বলা হয়।"
        },
        {
          "label": "গ",
          "question": "উদ্দীপকের A অংশের কোষ বিভাজনের যে ধাপে ক্রোমোজোমগুলো সর্বাধিক মোটা ও খাটো হয় সেই ধাপটি ব্যাখ্যা করো।",
          "explanation": "উদ্দীপকের কোষ বিভাজনের B ধাপে মাইটোসিস কোষ বিভাজন সংঘটিত হয়। মাইটোসিস কোষ বিভাজনের B ধাপ হলো মেটাফেজ পর্যায় । নিচে ধাপটি ব্যাখ্যা করা হলো- মেটাফেজ পর্যায়ের শুরুতেই ক্রোমোসোমগুলো স্পিন্ডল যন্ত্রের বিষুবীয় অঞ্চল বরাবর অবস্থান করে। এই অবস্থায় ক্রোমোসোমের সেন্ট্রোমিয়ার বিষুবীয় অঞ্চলে এবং বাহু দুটি মেরুমুখী হয়ে অবস্থান করে। এই পর্যায়ে ক্রোমোসোমগুলো সর্বাধিক মোটা ও খাটো হয়। ক্রোমোসোমের ক্রোমাটিড দুটির আকর্ষণ কমে যায় এবং পরস্পরকে বিকর্ষণ করতে থাকে । এই পর্যায়ের শেষের দিকে সেন্ট্রোমিয়ারের বিভাজন শুরু হয় এবং নিউক্লিয়ার মেমব্রেন ও নিউক্লিওলাসের সম্পূর্ণ বিলুপ্তি ঘটে।"
        },
        {
          "label": "ঘ",
          "question": "ক্রোমোজোমের সমতা রক্ষায় B অংশের ভূমিকাই মুখ্য— বিশ্লেষণ করো।",
          "explanation": "উদ্দীপকে উল্লিখিত B অংশ দ্বারা মিয়োসিস বিভাজনকে দেখানো হয়েছে। ক্রোমোজোমের সমতা রক্ষায় মিয়োসিস বিভাজনের ভূমিকা নিচে বিশ্লেষণ করা হলো- এ বিভাজন প্রক্রিয়ায় একটি প্রকৃত কোষ বিশেষ প্রক্রিয়ার মাধ্যমে বিভক্ত হয়ে চারটি অপত্য কোষে পরিণত হয়। এ প্রক্রিয়ায় নিউক্লিয়াস দুবার এবং ক্রোমোসোম একবার বিভক্ত হয়, ফলে অপত্য কোষে ক্রোমোসোম সংখ্যা মাতৃকোষের ক্রোমোসোমের সংখ্যার অর্ধেক হয়ে যায়। এ কারণে এ বিভাজন প্রক্রিয়াকে হ্রাসমূলক বিভাজনও বলা হয়। মিয়োসিস প্রধানত জীবের জনন কোষ বা গ্যামেট সৃষ্টির সময় জনন মাতৃকোষে ঘটে। সপুষ্পক উদ্ভিদের পরাগধানী ও ডিম্বকের মধ্যে এবং উন্নত প্রাণীদেহে শুক্রাশয়ে ও ডিম্বাশয়ের মধ্যে মিয়োসিস ঘটে। এ বিভাজনের সময় একটি কোষ পরপর দুবার বিভাজিত হয়। প্রথম বিভাজনকে প্রথম মিয়োটিক বিভাজন বা মিয়োসিস-১ বলা হয়। এ বিভাজনে জনন মাতৃকোষ (2n) বিভাজিত হয়ে হ্যাপ্লয়েড ডিম্বাণু (n) ও শুক্রাণু' (n) উৎপন্ন করে। এরপর দ্বিতীয় মিয়োটিক বিভাজন বা মিয়োসিস-২ সম্পন্ন হয় যা মাইটোসিস বিভাজনের অনুরূপ। পরবর্তীতে এ হ্যাপ্লয়েড শুক্রাণু ও ডিম্বাণু নিষিক্ত হয়ে জাইগোটে পরিণত হয়। মিয়োসিস বিভাজন জীবে ক্রোমোসোম সংখ্যার হ্রাস ঘটিয়ে প্রজাতির ক্রোমোসোম সংখ্যা ধ্রুবক রাখে। ফলে বংশানুক্রমে সন্তান সন্ততির দেহকোষে ক্রোমোসোমের নির্দিষ্ট সংখ্যা অপরিবর্তিত থাকে। উপরিউক্ত আলোচনা থেকে বলা যায় যে, ক্রোমোজোমের সমতা রক্ষায়, মিয়োসিস বিভাজনের ভূমিকাই মুখ্য।"
        }
      ]
    },
    {
      "number": "3",
      "uddipok": "(i) C 6 H 12 O 6 + 6 O 2 →  এनজাইম  6 C O 2 + 6 H 2 O + \\mathrm{C}_{6} \\mathrm{H}_{12} \\mathrm{O}_{6}+6 \\mathrm{O}_{2} \\xrightarrow{\\text { এनজাইম }} 6 \\mathrm{CO}_{2}+6 \\mathrm{H}_{2} \\mathrm{O}+ C 6 ​ H 12 ​ O 6 ​ + 6 O 2 ​   এनজাইম   ​ 6 CO 2 ​ + 6 H 2 ​ O + শক্তি (ii) 6 C O 2 + 12 H 2 O + 6 \\mathrm{CO}_{2}+12 \\mathrm{H}_{2} \\mathrm{O}+ 6 CO 2 ​ + 12 H 2 ​ O + শক্তি →  ক্লোরোফিল A C 6 H 12 O 6 + 6 H 2 O + 6 O 2 \\xrightarrow[\\text { ক্লোরোফিল}]{\\mathrm{A}} \\mathrm{C}_{6} \\mathrm{H}_{12} \\mathrm{O}_{6}+6 \\mathrm{H}_{2} \\mathrm{O}+6 \\mathrm{O}_{2} A   ক্লোরোফিল ​ C 6 ​ H 12 ​ O 6 ​ + 6 H 2 ​ O + 6 O 2 ​",
      "tag": "SB 24",
      "sub_questions": [
        {
          "label": "ক",
          "question": "ফটোলাইসিস কী?",
          "explanation": "সূর্যালোক ও ক্লোরোফিলের সহায়তায় পানি বিয়োজিত হয়ে অক্সিজেন, হাইড্রোজেন ও ইলেকট্রন উৎপন্ন হওয়ার প্রক্রিয়াই হলো ফটোলাইসিস ।"
        },
        {
          "label": "খ",
          "question": "নটে গাছকে কেন C 4 উদ্ভিদ বলা হয়?- ব্যাখ্যা করো।",
          "explanation": "যেসকল উদ্ভিদ্ C 4 চক্র বা হ্যাচ ও স্ন্যাক চক্র মেনে চলে তাদেরকে C 4 উদ্ভিদ বলে। এ সকল উদ্ভিদের প্রথম স্থায়ী পদার্থ 4-কার্বনবিশিষ্ট অক্সালো অ্যাসিটিক অ্যাসিড। C 4 উদ্ভিদে একই সাথে হ্যাচ ও স্ন্যাক চক্র এবং ক্যালভিন চক্র চলতে থাকে। নটে গাছে যেহেতু উক্ত বৈশিষ্ট্যগুলো দেখা যায় তাই নটে গাছকে C 4 উদ্ভিদ বলা হয় ।"
        },
        {
          "label": "গ",
          "question": "উদ্দীপকে উল্লিখিত (i) নং প্রক্রিয়ার ১ম ধাপটি ব্যাখ্যা করো",
          "explanation": "উদ্দীপকের (i) নং প্রক্রিয়াটি হলো উদ্ভিদের শ্বসন। শ্বসন প্রক্রিয়ার প্রথম ধাপটি হলো গ্লাইকোলাইসিস। নিচে ধাপটির বর্ণনা দেয়া হলো গ্লাইকোলাইসিস প্রক্রিয়ায় এক অণু গ্লুকোজ (C 6 H 12 O 6 ) বিভিন্ন রাসায়নিক প্রক্রিয়ায় জারিত হয়ে দুই অণু পাইরুভিক এসিড ( C 3 H 4 O 3 C_3H_4O_3 C 3 ​ H 4 ​ O 3 ​ )) উৎপন্ন করে। এক্ষেত্রে বিভিন্ন ধাপে ভিন্ন ভিন্ন এনজাইম কাজ করে গ্লাইকোলাইসিসে চার অণু ATP উৎপন্ন হয় যার মধ্যে দুই অণু ATP খরচ হয়ে যায় । এই প্রক্রিয়ার জন্য কোনো অক্সিজেন প্রয়োজন পড়ে না। তাই গ্লাইকোলাইসিস সবাত ও অবাত শ্বসনের প্রথম পর্যায়।"
        },
        {
          "label": "ঘ",
          "question": "উদ্দীপকে উল্লিখিত (ii) নং প্রক্রিয়াটিতে A এর ভূমিকা বিশ্লেষণ করো।",
          "explanation": "উদ্দীপকের (ii) নং বিক্রিয়াটি দ্বারা সালোকসংশ্লেষণ প্রক্রিয়াতে বোঝানো হয়েছে। যেখানে A দ্বারা সূর্যালোককে নির্দেশ করা হয়েছে সালোকসংশ্লেষণের প্রক্রিয়াটি A অর্থাৎ আলোর উপর নির্ভরশীল। নিচে তা বিশ্লেষণ করা হলো- সালোকসংশ্লেষণ প্রক্রিয়ায় আলোর গুরুত্ব অপরিসীম। পানি ও CO 2 থেকে শর্করা তৈরির জন্য প্রয়োজনীয় শক্তির উৎস আলো। সূর্যালোক ক্লোরোফিল সৃষ্টিতে অংশগ্রহণ করে। সূর্যালোকের প্রভাবেই পত্ররন্দ্র উন্মুক্ত হয়, CO 2 পাতার অভ্যন্তরে প্রবেশ করতে পারে এবং খাদ্য প্রস্তুতকরণে অংশগ্রহণ করে। পাতায় যতটুকু আলো পড়ে তার অতি সামান্য অংশই সালোকসংশ্লেষণ প্রক্রিয়ায় ব্যবহৃত হয়। আবার আলোক বর্ণালির লাল, নীল, কমলা ও বেগুনি অংশটুকুতেই সালোকসংশ্লেষণ ভালো হয়। সবুজ ও হলুদ আলোতে সালোকসংশ্লেষণ ভালো হয় না। একটি নির্দিষ্ট সীমা পর্যন্ত আলোর পরিমাণ বাড়লে সালোকসংশ্লেষণের হারও বেড়ে যায়। কিন্তু আলোর পরিমাণ অত্যধিক বেড়ে গেলে পাতার অভ্যন্তরস্থ এনজাইম নষ্ট হয়ে যায়, ক্লোরোফিল উৎপাদন কম হয়। ফলে সালোকসংশ্লেষণের হারও কমে যায়। সাধারণত ৪০০ nm থেকে ৪৮০ nm এবং ৬৮০ nm তরঙ্গদৈর্ঘ্য বিশিষ্ট আলোতে সালোকসংশ্লেষণ সবচেয়ে ভালো হয় ।"
        }
      ]
    },
    {
      "number": "4",
      "uddipok": "রফিক খুব পরিশ্রমী। সপ্তাহে প্রতিদিন সে প্রচুর খেলাধুলা করে। তার উচ্চতা ১৮৫ সে. মি. ওজন ৭৫ কেজি এবং বয়স ২৭ বছর।",
      "tag": "SB 24",
      "sub_questions": [
        {
          "label": "ক",
          "question": "আদর্শ খাদ্য পিরামিড কী?",
          "explanation": "একটি খাদ্য তালিকায় শর্করার পরিমাণ বেশি রেখে এবং শর্করাকে নিচের স্তরে রেখে পর্যায়ক্রমে পরিমাণগত দিক বিবেচনা করে শাকসবজি, ফলমূল, আমিষ, স্নেহ ও চর্বি জাতীয় খাদ্যকে সাজালে যে কাল্পনিক পিরামিড তৈরি হয় তাই হলো আদর্শ খাদ্য পিরামিড।"
        },
        {
          "label": "খ",
          "question": "শস্য স্যালাইন কীভাবে তৈরি করা হয়?",
          "explanation": "শস্য স্যালাইন হলো সম্প্রতি আবিষ্কৃত বাড়িতে তৈরিযোগ্য খাবার স্যালাইন। এক লিটার পানি, ৫০ গ্রাম চালের গুঁড়া, এক চিমটি লবণ মিশিয়ে এ স্যালাইন তৈরি করা হয়।"
        },
        {
          "label": "গ",
          "question": "রফিকের BMI নির্ণয় করো।",
          "explanation": "উদ্দীপকে অনুসারে, রফিকের ওজন = ৭৫ কেজি এবং উচ্চতা - ১৮৫ সে.মি. বা ১.৮৫ মিটার আমরা জানি, BMI = দেহের ওজন (কেজি)/{দেহের উচ্চতা (মিটার)} ২ অর্থাৎ, রফিকের BMI = ৭৫/(১.৮৫) ২ ৭৫/৩.৪২২৫= ২১.৯১ অতএব, রফিকের BMI হলো ২১.৯১ কেজি / (মিটার) ২"
        },
        {
          "label": "ঘ",
          "question": "রফিকের প্রতিদিনের ক্যালরির চাহিদা বিশ্লেষণ করো।",
          "explanation": "উদ্দীপকে দেওয়া তথ্য অনুযায়ী, রফিকের বয়স = ২৭ বছর উচ্চতা = ১৮৫ সে.মি. ওজন = ৭৫ কেজি কোনো ব্যক্তির দৈনিক ক্যালরি চাহিদা তার বি.এম. আর মানের সাহায্যে নির্ণয় করা যায় । আমরা জানি, ছেলেদের বি.এম.আর.= ৬৬ + (১৩.৭ × ওজন কেজি) + (৫ × উচ্চতা সে.মি.) – (৬.৮ × বয়স বছর) সুতরাং রফিকের বি.এম. আর = ৬৬ + (১৩.৭ × ৭৫) + (৫ × ১৮৫) - (৬.৮ × ২৭ ) = ৬৬ + ১৯২৭.৫ + ৯২৫ - ১৮৩.৬ = ২০১৮.৫ – ১৮৩.৬ = ১৮৩৪.৯ কিলোক্যালরি। রফিক যেহেতু খুব পরিশ্রমী, সপ্তাহে প্রতিদিন প্রচুর খেলাধুলা করে, তাই রফিকের ক্যালরি চাহিদা = বি.এম.আর. মান × ১.৭২৫ = ১৮৩৪.৯ × ১.৭২৫ কিলোক্যালরি। = ৩১৬৫.২০ কিলোক্যালরি সুতরাং রফিকের ক্যালরি চাহিদা ৩১৬৫.২০ কিলোক্যালরি।"
        }
      ]
    },
    {
      "number": "5",
      "uddipok": "মানবদেহের দুই ফুসফুসের মাঝখানে একটি ত্রিকোণাকার ফাঁপা অঙ্গ আছে যার মাধ্যমে সারাদেহে এক ধরনের তরল পদার্থ পরিবাহিত হয়।",
      "tag": "SB 24",
      "sub_questions": [
        {
          "label": "ক",
          "question": "রক্তরস কাকে বলে?",
          "explanation": "রক্তের বর্ণহীন তরল অংশকে রক্তরস বলে।"
        },
        {
          "label": "খ",
          "question": "ধমনি এবং শিরার মধ্যে দুটি পার্থক্য লেখো ।",
          "explanation": "ধমনি ও শিরার মধ্যে দুটি পার্থক্য নিচে দেওয়া হলো- ধমনি শিরা i. হৃৎপিণ্ডে উৎপন্ন হয়ে দেহের কৈশিকনালিতে সমাপ্ত হয়। i. কৈশিক নালি থেকে উৎপন্ন হয়ে হূৎপিণ্ডে সমাপ্ত হয়। ii. হৃৎপিণ্ড থেকে দেহের দিকে রক্ত পরিবহন করে। ii. দেহ থেকে হৃৎপিণ্ডের দিকে রক্ত পরিবহন করে।"
        },
        {
          "label": "গ",
          "question": "উদ্দীপকে উল্লিখিত অঙ্গটির লম্বচ্ছেদের চিহ্নিত চিত্র অঙ্কন করো।",
          "explanation": "উদ্দীপকে উল্লিখিত অঙ্গটি হলো হৃৎপিণ্ড। নিচে হৃৎপিণ্ডের লম্বচ্ছেদের চিহ্নিত চিত্র অঙ্কন করা হলো—"
        },
        {
          "label": "ঘ",
          "question": "উদ্দীপকে উল্লিখিত তরল পদার্থটি মানব দেহে গুরুত্বপূর্ণ ভূমিকা রাখে— বিশ্লেষণ করো ।",
          "explanation": "উদ্দীপকে উল্লিখিত তরল পদার্থটি হলো রক্ত। রক্ত মানবদেহে গুরুত্বপূর্ণ ভূমিকা পালন করে থাকে। রক্তের লোহিত কণিকা অক্সিহিমোগ্লোবিনৰূপে কোষে O 2 পরিবহন করে। আবার রাসায়নিক বিক্রিয়ায় কোষে যে CO 2 তৈরি হয়, লোহিত রক্তকণিকা তা সোডিয়াম বাই কার্বনেটরূপে বহন করে নিয়ে আসে এবং নিঃশ্বাসের মাধ্যমে তা বাইরে বের করে দেয়। শ্বেত রক্তকণিকা ফ্যাগোসাইটোসিস প্রক্রিয়ায় রোগজীবাণুকে ধ্বংস করে দেহকে সুস্থ রাখে। এটি এন্টিজেন ও এন্টিবডি তৈরির মাধ্যমে দেহের রোগ প্রতিরোধ ক্ষমতা বৃদ্ধি করে। অন্যদিকে, দেহের কোনো অংশ কেটে গেলে অণুচক্রিকা রক্ত জমাট বাধতে সাহায্য করে এবং দেহের রক্তরক্ষণ বন্ধ করে। এছাড়া রক্ত দেহে তাপের সমতা রক্ষা করে এবং নাইট্রোজেন ঘটিত বর্জ্য পদার্থ বহন করে বিভিন্ন অঙ্গের মাধ্যমে নিষ্কাশনে ভূমিকা রাখে। খাদ্যসার এবং বিভিন্ন ধরনের হরমোন পরিবহনেও রক্ত মানবদেহে বিশেষ ভূমিকা পালন করে থাকে।"
        }
      ]
    },
    {
      "number": "6",
      "uddipok": "",
      "tag": "SB 24",
      "sub_questions": [
        {
          "label": "ক",
          "question": "মধ্যচ্ছদা কী?",
          "explanation": "মানবদেহের বক্ষগহ্বর ও উদরগহ্বর পৃথককারী পেশিবহুল পর্দাই হলো মধ্যচ্ছদা।"
        },
        {
          "label": "খ",
          "question": "খাদ্য গ্রহণের সময় খাদ্য নাসিকা পথে বাইরে আসতে পারে না কেন? - ব্যাখ্যা করো ।",
          "explanation": "গলবিলের পিছনের অংশের উপরিতলে একটি ছোট জিহ্বার মতো অংশ থাকে যাকে আলাজিহ্বা বলে। খাদ্য এবং পানীয় গলাধঃকরণের সময় আলাজিহ্বা নাসাপথের পশ্চাৎ পথ বন্ধ করে দেয়। ফলে খাদ্য গ্রহণের সময় খাদ্য নাসিকা পথে বাইরে আসতে পারে না । ২(গ)নং সৃজনশীল প্রশ্নোত্তর দ্রষ্টব্য।"
        },
        {
          "label": "গ",
          "question": "চিত্র-B এর লম্বচ্ছেদের চিহ্নিত চিত্র অঙ্কন করো।",
          "explanation": "উদ্দীপকে X অঙ্গটি হলো বৃক্ক। বৃক্কের চিহ্নিত চিত্র নিচে অঙ্কন করা হলো-"
        },
        {
          "label": "ঘ",
          "question": "উদ্দীপকের A ও B এর কাজ মূলত একই ধরনের- বিশ্লেষণ করো।",
          "explanation": "উদ্দীপকে A ও চিত্র - B দ্বারা যথাক্রমে ফুসফুস ও বৃক্ককে নির্দেশ করা হয়েছে। ফুসফুস ও বৃক্ক উভয়ই রক্ত পরিশোধন করে। অর্থাৎ উভয়ের কাজ মূলত একই ধরনের। নিচে তা বিশ্লেষণ করা হলো- ফুসফুসের বায়ুথলি বা অ্যালভিওলাসে রক্ত নালিকা হতে CO 2 আসে এবং এটি ব্যাপন প্রক্রিয়ার মাধ্যমে ঘটে। অন্যদিকে বৃক্কের গঠনের একক নেফ্রন যার রেনাল ক্যাপস্যুলের গ্লোমেরুলাস রক্তের হাইড্রোস্ট্যাটিক চাপে পরিস্রাবণ প্রক্রিয়ায় রক্ত হতে বর্জ্য আলাদা করে । ফুসফুস শ্বসন প্রক্রিয়ার সাথে জড়িত। ফুসফুস CO 2 নিষ্কাশনের সাথে সাথে পরিবেশ হতে অতি প্রয়োজনীয় O 2 দেহে নিয়ে আসে। আর বৃক্ক রেচন প্রক্রিয়ার সাথে জড়িত। বৃক্ক রক্ত হতে নাইট্রোজেনঘটিত বর্জ্য পদার্থ নিষ্কাশন করে। তবে এটি রেনাল টিউব্যুলের মাধ্যমে অতিরিক্ত পানি ও প্রয়োজনীয় উপাদান পুনরায় পুনঃশোষন করে দেহের রক্তে ফিরিয়ে দেয়। কাজেই রক্ত পরিশোধনের ক্ষেত্রে ফুসফুস ও বৃক্ক উভয়েই মূলত একই ধরনের কাজে ভূমিকা রাখে ।"
        }
      ]
    },
    {
      "number": "7",
      "uddipok": "",
      "tag": "SB 24",
      "sub_questions": [
        {
          "label": "ক",
          "question": "লাইকেন কী?",
          "explanation": "শৈবাল ও ছত্রাকের সহাবস্থানই হলো লাইকেন ।"
        },
        {
          "label": "খ",
          "question": "কাককে ধাঙর বলা হয় কেন? — ব্যাখ্যা করো।",
          "explanation": "কাক বাস্তুতন্ত্রে এমন একটি বিশেষ শ্রেণির খাদক যারা জীবন্ত প্রাণীর চেয়ে মৃত প্রাণীর মাংস বা আবর্জনা খেতে বেশি পছন্দ করে। এভাবে কাক মৃতদেহ বা আবর্জনা খেয়ে পরিবেশ পরিষ্কার রাখে। তাই কাককে ধাঙর বলা হয়।"
        },
        {
          "label": "গ",
          "question": "উদ্দীপকের (i) নং শিকলটি একটি অসম্পূর্ণ খাদ্য শিকল- ব্যাখ্যা করো।",
          "explanation": "উদ্দীপকে উল্লিখিত (i) নং শিকলটি একটি অসম্পূর্ণ খাদ্যশিকল। নিচে এর যথাযথ কারণ ব্যাখ্যা করা হলো- উদ্দীপক অনুযায়ী মৃত পাখিকে বিয়োজক (ছত্রাক, ব্যাকটেরিয়া) বিশ্লিষ্ট করে সেখান থেকেই পুষ্টিদ্রব্য গ্রহণ করে। আবার পুকুরের তলদেশের মাটিতে অবস্থিত কেঁচো বিয়োজকসমূহকে খাদ্যরূপে গ্রহণ করে বেঁচে থাকে, যা মৃতজীবী খাদ্যশিকলের সাথে সামঞ্জস্যপূর্ণ। মৃতজীবী খাদ্য শিকল একটি অসম্পূর্ণ খাদ্যশিকল। কেননা এরূপ শিকল বাস্তুতন্ত্রের যাবতীয় মিথস্ক্রিয়া বা আন্তঃসম্পর্কের অংশমাত্র তৈরি করে। মৃতজীবী খাদ্যশিকল সব সময়ই অসম্পূর্ণ থাকে। কারণ এখানে কোন উৎপাদক নেই। উদ্দীপকের (i) নং খাদ্যশিকলে উৎপাদক অনুপস্থিত থাকার কারণেই একে অসম্পূর্ণ খাদ্যশিকল বলে ।"
        },
        {
          "label": "ঘ",
          "question": "",
          "explanation": "উদ্দীপকে উল্লিখিত খাদ্যশিকলে P অর্থাৎ ছোট মাছ এর সংখ্যা কমে গেলে এই শিকল দ্বারা গঠিত বাস্তুতন্ত্রে বিরূপ প্রতিক্রিয়া দেখা দেবে। বাস্তুতন্ত্র তার জীববৈচিত্র্য হারাবে। নিচে তা বিশ্লেষণ করা হলো- পরিবেশের কোনো প্রজাতির সংখ্যা কমে গেলে বাস্তুতন্ত্রের স্থিতিশীলতা নষ্ট হয়। কাজেই উদ্দীপকের খাদ্যশিকলে যদি ১ম স্তরের খাদক তথা ছোট মাছের সংখ্যা কমে যায় তবে ২য় স্তরের খাদক তথা বড় মাছের প্রচুর খাদ্যাভাব দেখা দিবে। কারণ বড় মাছ ছোট মাছ খেয়ে বেঁচে থাকে। খাদ্যাভাবে বড় মাছ কমতে কমতে একসময় বিলুপ্ত হতে থাকবে। আর বড় মাছের সংখ্যা কমে গেলে তৃতীয় স্তর বা সর্বোচ্চ স্তরের খাদক মানুষের ব্যাপক খাদ্যাভাব দেখা দিবে। মানুষ বড় মাছের উপর নির্ভরশীল। সুতরাং, উদ্দীপকের খাদ্যশিকলের ছোট মাছ বিলুপ্ত হলে খাদ্যশিকল দ্বারা গঠিত বাস্তুতন্ত্রের ভারসাম্য নষ্ট হবে।"
        }
      ]
    },
    {
      "number": "8",
      "uddipok": "",
      "tag": "SB 24",
      "sub_questions": [
        {
          "label": "ক",
          "question": "Bt com কী?",
          "explanation": "ব্যাকটেরিয়ার Bt জিন ভুট্টায় স্থানান্তরের মাধ্যমে যে ট্রান্সজেনিক ভুট্টা তৈরি করা হয় সেই ভুট্টাই হলো Bt ভুট্টা বা Bt corn।"
        },
        {
          "label": "খ",
          "question": "জিন প্রকৌশল কী? ব্যাখ্যা করো।",
          "explanation": "একটি জীব থেকে একটি নির্দিষ্ট জিন বহনকারী ডিএনএ খণ্ড পৃথক করে ভিন্ন একটি জীবে স্থানান্তরের কৌশলই হলো জিন প্রকৌশল । এই প্রকৌশলের মাধ্যমে নতুন বৈশিষ্ট্যসম্পন্ন জীব ও উদ্ভিদ তৈরি করা সম্ভব, যা মানব জীবনে বিশেষ ভূমিকা রাখে ।"
        },
        {
          "label": "গ",
          "question": "উদ্দীপকের X পদ্ধতির মাধ্যমে কীভাবে বিলুপ্তপ্রায় উদ্ভিদগুলো সংরক্ষণ করা যায়? ব্যাখ্যা করো ।",
          "explanation": "উদ্দীপকে উল্লিখিত 'X' প্রক্রিয়াটি হলো টিস্যু কালচার । এই পদ্ধতির মাধ্যমে বিলুপ্তপ্রায় উদ্ভিদগুলোকে সংরক্ষণ করা যায়। নিচে তা ব্যাখ্যা করা হলো- টিস্যু কালচার প্রযুক্তির ক্ষেত্রে কাঙ্ক্ষিত বা বিলুপ্তপ্রায় উদ্ভিদের বিভাজনক্ষম টিস্যু, যেমন কাণ্ডের শীর্ষাগ্র, মূলের অগ্রভাগ ইত্যাদি এক্সপ্ল্যান্ট হিসেবে নির্বাচন করা হয়। কাঁচের পাত্রে রাখা আবাদ মাধ্যমকে অটোক্লেভ যন্ত্রে জীবাণুমুক্ত করে এর মধ্যে এক্সপ্ল্যান্টগুলোকে স্থাপন করা হয়। কয়েক সপ্তাহের মধ্যে এ এক্সপ্ল্যান্ট থেকে ক্যালাস বা অগুচারা তৈরি হতে দেখা যায়। পরবর্তীতে অণুচারাগুলো মূল উৎপাদনকারী আবাদ মাধ্যমে স্থানান্তর করা হয়। মূল তৈরি হওয়ার পর চারাগুলো টেস্টটিউব বা কাচের পাত্র থেকে সযত্নে বের করে পানিতে ধুয়ে টবের মাটিতে লাগানো হয়। এভাবে টিস্যু কালচারের দ্বারা উদ্ভিদের যেকোনো বিভাজনক্ষম টিস্যু থেকে মাতৃ উদ্ভিদের অনুরূপ চারা তৈরির মাধ্যমে বিরল ও বিপন্ন প্রজাতির উদ্ভিদ সংরক্ষণ করা যায়।"
        },
        {
          "label": "ঘ",
          "question": "চিকিৎসা ও পরিবেশ সুরক্ষায় চিত্র-Y এর গুরুত্ব বিশ্লেষণ করো।",
          "explanation": "উদ্দীপকের 'Y'-এর প্রযুক্তিটি হলো জেনেটিক ইঞ্জিনিয়ারিং। এ প্রযুক্তির মাধ্যমে নতুন ও উন্নত বৈশিষ্ট্যসম্পন্ন জীব তৈরি করা সম্ভব হয়েছে। চিকিৎসাক্ষেত্রে ও পরিবেশ সুরক্ষায় জেনেটিক ইঞ্জিনিয়ারিং বিভিন্ন ধরনের অবদান রেখেছে। নিচে এর গুরুত্ব বিশ্লেষণ করা হলো- জেনেটিক ইঞ্জিনিয়ারিং এর মাধ্যমে ইস্ট নামক ছত্রাক থেকে হেপাটাইটিস বি-ভাইরাসের টিকা তৈরি করা হচ্ছে। এছাড়া এই প্রযুক্তিতে E. coli ব্যাকটেরিয়া এবং ইস্ট হতে বাণিজ্যিকভাবে ইনসুলিন তৈরি করা হচ্ছে, যা ডায়াবেটিস চিকিৎসায় ব্যবহৃত হয়। পাশাপাশি এই দুটো অণুজীব থেকে মানববৃদ্ধি হরমোন এবং গ্র্যানুলোসাইট ম্যাক্সোফাজ কলোনি উদ্দীপক উপাদান তৈরি করে বামনত্ব, ভাইরাসজনিত রোগ, ক্যান্সার, AIDS ইত্যাদি চিকিৎসায় ব্যবহৃত হচ্ছে। আবার জেনেটিক ইঞ্জিনিয়ারিং এর মাধ্যমে নতুন এক জাতের Pseudomonas ব্যাকটেরিয়া আবিষ্কার করা হয়েছে, যা পরিবেশের তেল ও হাইড্রোকার্বনকে দ্রুত নষ্ট করে পরিবেশকে দূষণমুক্ত করতে সক্ষম। এছাড়া শিল্পক্ষেত্রের বর্জ্যশোধন, পয়ঃনিষ্কাশন, কয়লা খনি এলাকা দূষণমুক্ত করতে এই প্রযুক্তি ব্যবহৃত হয়। সংক্ষিপ্ত আলোচনা থেকে সহজেই বোঝা যায়, উদ্দীপকের চিত্র Y-এ প্রদর্শিত প্রযুক্তিটি চিকিৎসা ও পরিবেশ সুরক্ষায় আশীর্বাদস্বরূপ।"
        }
      ]
    }
  ]
}