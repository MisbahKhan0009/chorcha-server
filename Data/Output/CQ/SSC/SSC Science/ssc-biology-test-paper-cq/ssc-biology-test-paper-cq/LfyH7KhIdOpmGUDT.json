{
  "title": "রাজশাহী বোর্ড ২০২৪",
  "subtitle": "জীববিজ্ঞান (8)",
  "questions": [
    {
      "number": "1",
      "uddipok": "",
      "tag": "RB 24",
      "sub_questions": [
        {
          "label": "ক",
          "question": "",
          "explanation": "ভৌত জীববিজ্ঞানের যে শাখায় জনন কোষের উৎপত্তি, নিষিক্ত জাইগোট থেকে ভ্রূণের সৃষ্টি, গঠন, পরিস্ফুটন, বিকাশ প্রভৃতি নিয়ে আলোচনা করা হয় তাকে ভ্রূণবিদ্যা বলে।"
        },
        {
          "label": "খ",
          "question": "মাশরুমকে মৃতজীবী জীব বলা হয় কেন?",
          "explanation": "মাশরুম ফানজাই রাজ্যের অন্তর্গত জীব। মাশরুমকে মৃতজীবী জীব বলা হয়। কারণ এরা গলিত ও পচা উদ্ভিদ বা প্রাণীর দেহাবশেষ অথবা অন্যান্য জৈব পদার্থ যেমন- গোবর, ভিজে কাঠ ইত্যাদি পচনশীল জৈব পদার্থ থেকে পুষ্টিরস শোষণ করে ।"
        },
        {
          "label": "গ",
          "question": "চিত্রের 'Q' অঙ্গাণুটি কীভাবে শর্করা তৈরি করে?— বর্ণনা করো।",
          "explanation": "উদ্দীপকে চিত্র-Q অঙ্গাণুটি হলো ক্লোরোপ্লাস্ট। ক্লোরোপ্লাস্টে ক্লোরোফিল থাকে যা সালোকসংশ্লেষণ প্রক্রিয়ায় শর্করা তৈরি করে। নিচে প্রক্রিয়াটি বর্ণনা করা হলো- সবুজ উদ্ভিদ সূর্যালোকের উপস্থিতিতে পাতার ক্লোরোফিলে সালোকসংশ্লেষণ প্রক্রিয়ায় শর্করা তৈরি করে। এই প্রক্রিয়ার প্রথম পর্যায় আলোর উপস্থিতিতে ঘটে এবং আত্তীকরণ শক্তি উৎপন্ন হয়। এই শক্তি সালোকসংশ্লেষণের অন্ধকার পর্যায়, যেখানে আলোর প্রয়োজন পড়ে না, সেখানে CO 2 বিজারণের মাধ্যমে শর্করা তৈরি করে। অন্ধকার পর্যায়ে রাইবুলোজ ১,৫-ডাইফসফেটের সাথে O 2 যুক্ত হয়ে অস্থায়ী কিটো এসিড তৈরি করে। এটি সাথে সাথে ভেঙে ৩-কার্বনবিশিষ্ট দু'অণু ৩- ফসফোগ্লিসারিক এসিড (3PGA) উৎপন্ন করে। আলোক পর্যায়ে তৈরি শক্তি ব্যবহার করে ৩-ফসফোগ্লিসারিক এসিড, ৩-ফসফোগ্লিসারাল্ডিহাইড ও ডাইহাইড্রক্সি এসিটোন ফসফেট থেকে ক্রমাগত বিভিন্ন বিক্রিয়ায় একদিকে শর্করা ও অপরদিকে রাইবুলোজ -১,৫-ডাইফসফেট তৈরি হতে থাকে। পুনঃসংশ্লেষিত রাইবুলোজ- ১,৫-ডাইফসফেট পুনরায় শর্করা তৈরির জন্য প্রস্তুতি নেয়।"
        },
        {
          "label": "ঘ",
          "question": "জীবদেহে শক্তি উৎপন্ন হওয়ার সাথে চিত্র P অঙ্গাণুর সম্পর্ক বিশ্লেষণ করো।",
          "explanation": "উদ্দীপকে চিত্র-P এর অঙ্গাণুটি হলো মাইটোকন্ড্রিয়া। জীবদেহে শক্তি উৎপন্ন হওয়ার সাথে মাইটোকন্ড্রিয়া বিশেষভাবে সম্পর্কিত। নিচে তা বিশ্লেষণ করা হলো- মাইটোকন্ড্রিয়া জীবের যাবতীয় কাজের জন্য শক্তি উৎপাদন ও নিয়ন্ত্রণ করে। জীবের প্রতিটি প্রক্রিয়া পরিচালনার জন্য শক্তি প্রয়োজন। আর এ শক্তি আসে শ্বসন প্রক্রিয়ার মাধ্যমে। কাজেই শক্তি উৎপাদনের মাধ্যমে জীবের সকল জৈবিক প্রক্রিয়া সচল রাখার ক্ষেত্রে শ্বসন প্রক্রিয়ার প্রভাব অপরিসীম। আবার জীবের এ শ্বসন প্রক্রিয়া সম্পন্ন হয় মাইটোকন্ড্রিয়াতে। এ কারণে মাইটোকন্ড্রিয়াকে বলা হয় কোষের শক্তিঘর। মাইটোকন্ড্রিয়াতে শ্বসনের জন্য প্রয়োজনীয় এনজাইম, কো-এনজাইম ইত্যাদি থাকে। শ্বসনের বিভিন্ন গুরুত্বপূর্ণ পর্যায় যেমন— ক্রেবস্ চক্র, ইলেক্ট্রন ট্রান্সপোর্ট সিস্টেম ও অক্সিডেটিভ ফসফোরাইলেশন মাইটোকন্ড্রিয়াতে সম্পন্ন হয়। এ কারণে জীবদেহে যদি মাইটোকন্ড্রিয়া না থাকে তবে ATP তথা শক্তি উৎপাদন সম্পূর্ণরূপে বন্ধ হয়ে যাবে। ফলে জীবদেহের সকল জৈবিক ক্রিয়াও ধীরে ধীরে থেমে যাবে। আর এর পরিণতিতে জীব মৃত্যুর দিকে ঢলে পড়বে।"
        }
      ]
    },
    {
      "number": "2",
      "uddipok": "",
      "tag": "RB 24",
      "sub_questions": [
        {
          "label": "ক",
          "question": "এনামেল কী?",
          "explanation": "এনামেল হলো দাঁতের মুকুট অংশে ডেন্টিনের উপরিভাগে থাকা কঠিন উপাদান ।"
        },
        {
          "label": "খ",
          "question": "মাছে ফরমালিন ব্যবহার ক্ষতিকর কেন? - ব্যাখ্যা করো।",
          "explanation": "ফরমালিন একটি বিষাক্ত যৌগ। মাছে ফরমালিন ব্যবহার করা হলে তা মাছের কোষের সাথে যৌগ তৈরি করে ফেলে। মাছ ধোয়া হলেও ঐ যৌগটি মাছের দেহে থেকে যায়। যা পরে রান্না করা মাছের সাথে মানবদেহে প্রবেশ করে। এই বিষাক্ত যৌগ নানা রকম জটিল রোগের উপসর্গের কারণসহ অনেক ক্ষেত্রে ক্যান্সারজাতীয় রোগের সৃষ্টি করে। তাই মাছে ফরমালিন ব্যবহার ক্ষতিকর।"
        },
        {
          "label": "গ",
          "question": "দীর্ঘদিন খাদ্য গ্রহণে অনিয়ম এবং এক ধরনের ব্যাকটেরিয়ার কারণে 'X' .অঙ্গে সৃষ্ট সমস্যা বর্ণনা করো ।",
          "explanation": "উদ্দীপকে চিত্র-X দ্বারা পাকস্থলিকে চিহ্নিত করা হয়েছে। দীর্ঘদিন খাদ্য গ্রহণে অনিয়ম এবং এক ধরনের ব্যাকটেরিয়ার কারণে পাকস্থলীতে সৃষ্ট সমস্যা হলো গ্যাস্ট্রিক আলসার। আলসার বলতে যেকোনো এপিথেলিয়াম বা আবরণী টিস্যুর একধরনের ক্ষত বোঝায়। পেপটিক আলসার বলতে খাদ্যনালির কোনো অংশের আলসার বোঝায়। সেটি যদি পাকস্থলিতে হয় তাহলে তাকে গ্যাস্ট্রিক আলসার, ডিওডেনামে হলে ডিওডেনাল আলসার বলা হয়। দীর্ঘদিন ধরে খাদ্যগ্রহণে অনিয়ম হলে পাকস্থলিতে অম্লের আধিক্য ঘটে এবং অনেক দিন ধরে এ অবস্থা চলতে থাকলে এই অম্ল বা এসিড দিয়ে পাকস্থলীতে ক্ষতের সৃষ্টি হয়ে গ্যাস্ট্রিক আলসার হতে পারে। তবে গবেষণায় জানা গেছে, খাদ্যে অনিয়ম, ভাজাপোড়া খাবার খাওয়া, বিষণ্ণতা বা উৎকণ্ঠা ইত্যাদি পেপটিক আলসারের নিয়ামক হলেও অন্যতম প্রধান কারণ Helicobacter pylori ( সংক্ষেপে H. pylori) নামের একটি ব্যাকটেরিয়া। এই ব্যাকটেরিয়া যে শুধু আলসারের জন্য দায়ী তাই নয়, এ থেকে পাকস্থলীর ক্যান্সারও হতে পারে। পেপটিক আলসার রোগে সাধারণত পেটের ঠিক মাঝ বরাবর, নাভির একটু উপরে একঘেয়ে ব্যথা অনুভূত হয়। খালি পেটে বা অতিরিক্ত তেলজাতীয় খাদ্য খেলে ব্যথা বাড়ে। আলসার মারাত্মক হলে বমি হতে পারে। কখনো কখনো বমি এবং মলের সাথে রক্ত নির্গত হয়। এন্ডোসকপি বা বেরিয়াম এক্স-রের মাধ্যমে এ রোগ নির্ণয় করা যায়।"
        },
        {
          "label": "ঘ",
          "question": "উদ্দীপকের T অংশে 'Y' ও 'Z' এর কার্যকারিতা বিশ্লেষণ করো।",
          "explanation": "উদ্দীপকের চিত্র 'Y' ও 'Z' হলো যথাক্রমে পিত্তথলি ও অগ্ন্যাশয়। পিত্তথলি ও অগ্ন্যাশয় উদ্দীপকের T অংশ অর্থাৎ ক্ষুদ্রান্তে পিত্তনালি ও অগ্ন্যাশয় নালির মাধ্যমে সংযুক্ত হয়ে মানবদেহের বিপাকীয় কাজে গুরুত্বপূর্ণ ভূমিকা রাখে। পিত্তথলিতে পিত্তরস জমা থাকে। পিতরস খাদ্যকে ক্ষারীয় করে পরিপাকের উপযোগী করে তোলে। পিত্তলবণ স্নেহ পদার্থের ক্ষুদ্র কণাগুলোকে পানির সাথে মিশতে সাহায্য করে। পিতলবর্ণ পিত্তরসের অন্যতম উপাদান। লাইপেজের কাজ যথাযথ সম্পাদনের জন্য পিত্তলবণের ভূমিকা গুরুত্বপূর্ণ। এ লবণের সংস্পর্শে স্নেহ পদার্থ সাবানের ফেনার মতো ক্ষুদ্র ক্ষুদ্র দানায় পরিণত হয় । আবার, অগ্ন্যাশয় রসে অ্যামাইলেজ, লাইপেজ ও ট্রিপসিন নামক এনজাইম থাকে । অ্যামাইলেজ শ্বেতসারকে সরল শর্করায় পরিণত করে। ট্রিপসিন পাকস্থলি থেকে আগত আংশিক পরিপাককৃত আমিষকে (প্রোটিওজ ও পেপটোন) ভেঙে পলিপেপটাইড, ডাই-পেপটাইড ও সরল পেপটাইডে (অ্যামাইনো এসিডে) পরিণত করে। অন্যদিকে সাবানের ফেনার মতো ক্ষুদ্র ক্ষুদ্র স্নেহ দানাকে ভেঙে ফ্যাটি এসিড ও গ্লিসারলে পরিণত করতে লাইপেজ বিশেষ ভূমিকা রাখে ৷ এভাবে পিত্তথলি ও অগ্ন্যাশয় ক্ষুদ্রান্ত্রে পরিপাকে কার্যকর ভূমিকা পালন করে।"
        }
      ]
    },
    {
      "number": "3",
      "uddipok": "স্থূলকায় রিয়াদ সাহেব বুকের ব্যথা নিয়ে হাসপাতালে গেলেন। ডাক্তার পরীক্ষা নিরীক্ষা করে বললেন তার দেহের সংকোচন প্রসারণশীল পাম্পের মতো অঙ্গে রক্ত প্রবাহ বাধাগ্রস্ত হচ্ছে। এছাড়া তার রক্তে এমন একটি উপাদান রয়েছে যা হাইড্রোকার্বন কোলেস্টেইন থেকে উৎপন্ন একটি যৌগ।",
      "tag": "RB 24",
      "sub_questions": [
        {
          "label": "ক",
          "question": "ফটোলাইসিস কাকে বলে?",
          "explanation": "সূর্যালোক ও ক্লোরোফিলের সহায়তায় পানি বিয়োজিত হয়ে অক্সিজেন, হাইড্রোজেন ও ইলেকট্রন উৎপন্ন হওয়ার প্রক্রিয়াকে ফটোলাইসিস বলে ।"
        },
        {
          "label": "খ",
          "question": "রাতে গাছের নিচে ঘুমালে শ্বাসকষ্ট হয় কেন? — ব্যাখ্যা করো ।",
          "explanation": "রাত্রিবেলা সালোকসংশ্লেষণ বন্ধ থাকে বলে অক্সিজেন উৎপন্ন হয় না। অন্যদিকে শ্বসন দিবারাত্রি ২৪ ঘণ্টাই চলতে থাকে, যাতে কার্বন ডাইঅক্সাইড নির্গত হয়। বড় গাছের পাতা ও লেন্টিসেলের সংখ্যা বেশি থাকে। ফলে শ্বসনে নির্গত কার্বন ডাইঅক্সাইডও বেশি নির্গত হয়, যা শ্বাসরোধের কারণ হতে পারে। এ জন্যই রাত্রিবেলা বড় গাছের নিচে ঘুমালে শ্বাসকষ্ট দেখা দেয় ।"
        },
        {
          "label": "গ",
          "question": "রিয়াদ সাহেবের রক্তে উৎপন্ন যৌগটির কার্যকারিতা লেখো।",
          "explanation": "রিয়াদ সাহেবের রক্তে উৎপন্ন যৌগ বলতে কোলেস্টেরলকে বোঝানো হয়েছে। কেননা এটি হাইড্রোকার্বন কোলেস্টেইন থেকে উৎপন্ন একটি যৌগ। নিচে কোলেস্টেরল এর কার্যকারিতা আলোচনা করা হলো— কোলেস্টেরল যে লিপোপ্রোটিন যৌগ সৃষ্টির মাধ্যমে রক্তে প্রবাহিত হয় তার একটি হলো HDL। HDL কে উপকারী বা ভালো কোলেস্টেরল বলা হয়। শারীরিক বৃদ্ধিতে HDL ক্ষতিকর LDL এর বিপরীত কাজ করে। আদর্শ HDL এর মান রক্তের প্রবাহ স্বাভাবিক রাখে। এতে হূৎপিণ্ডের কার্যকলাপ স্বাভাবিক থাকে। ধমনিতে স্বাভাবিকভাবে রক্ত চলাচল করতে পারবে। এর ফলে স্নায়বিক কার্যকলাপও স্বাভাবিক থাকবে। ফলে মস্তিষ্কের স্বাভাবিক কাজ ভালভাবে সম্পন্ন হবে। এছাড়া HDL কোষ প্রাচীর তৈরি ও রক্ষা করে। কোষের ভেদ্যতা নির্ণয় করে। মানবদেহের জনন হরমোন এনড্রোজেন ও ইস্ট্রোজেন তৈরিতে সাহায্য করে। দেহের রোগ প্রতিরোধ ব্যবস্থা গড়ে তোলে । আবার, তিন প্রকার লিপোপ্রোটিনের মধ্যে একটিকে LDL বলে যা খারাপ কোলেস্টেরল হিসেবে আখ্যায়িত। রক্তে উচ্চ কোলেস্টেরল বলতে আসলে LDL এর উচ্চ মাত্রা বোঝায়। রক্তে কোলেস্টেরলের মাত্রা বেশি হলে রক্তনালির অন্তঃপ্রাচীরের গাত্রে কোলেস্টেরল ও ক্যালসিয়াম জমা হয়ে রক্তনালি গহ্বর সংকুচিত হয়ে পড়ে। ফলে ধমনির প্রাচীরের স্থিতিস্থাপকতা কমে যায় এবং ধমনির প্রাচীর শক্ত হয়ে যায়। এর ফলে রক্ত প্রবাহ বাধার সম্মুখীন হবে। এ অবস্থায় সংশ্লিষ্ট ব্যক্তি হার্ট অ্যাটাক বা স্ট্রোকের মতো মারাত্মক ঝুঁকির মুখে পড়তে পারেন।"
        },
        {
          "label": "ঘ",
          "question": "উদ্দীপকে উল্লিখিত অঙ্গটির মধ্য দিয়ে দুই ধরনের গ্যাসীয় উপাদান প্রবাহিত হয়—বিশ্লেষণ করো।",
          "explanation": "উদ্দীপকে উল্লিখিত অঙ্গ বলতে হৃৎপিণ্ডকে বোঝানো হয়েছে। হৃৎপিণ্ডের মধ্য দিয়ে দুই ধরনের গ্যাসীয় উপাদান অর্থাৎ অক্সিজেন ও কার্বন ডাইঅক্সাইড প্রবাহিত হয়। রক্তের মাধ্যমে হৃৎপিণ্ড এ গ্যাসীয় উপাদান দুটিকে প্রবাহিত করে। হূৎপিণ্ডের ডান অলিন্দ প্রসারিত হলে CO 2 যুক্ত রক্ত ঊর্ধ্ব মহাশিরার মাধ্যমে ডান অলিন্দে প্রবেশ করে। ডান অলিন্দ সংকুচিত হলে CO 2 যুক্ত রক্ত ডান অলিন্দ-নিলয় ছিদ্র পথে ডান নিলয়ে প্রবেশ করে। এর পর ডান নিলয় সংকুচিত করে CO 2 যুক্ত রক্ত ফুসফুসীয় ধমনির মাধ্যমে ফুসফুসে প্রেরণ করে। ফুসফুসে এ রক্ত পরিশোধিত হয়ে O 2 যুক্ত রক্তে পরিণত হয়। পরবর্তীতে এই O 2 যুক্ত রক্ত ফুসফুসীয় শিরার মাধ্যমে হৃৎপিণ্ডের বাম অলিন্দের প্রসারণের ফলে সেখানে প্রবেশ করে। বাম অলিন্দ সংকুচিত হলে O 2 যুক্ত রক্ত বাম নিলয়ে প্রবেশ করে এবং বাম নিলয় সংকুচিত হলে তা অ্যাওর্টার মাধ্যমে সমস্ত দেহে ছড়িয়ে পড়ে। হৃৎপিণ্ডের বাম ও ডান অলিন্দ-নিলয় প্রাচীরের কারণে O 2 যুক্ত ও CO 2 যুক্ত রক্ত হৃৎপিণ্ডের মধ্যে একত্রে মিশতে পারে না। হৃৎপিণ্ডের পাম্প ক্রিয়ার কারণে CO 2 যুক্ত রক্ত ফুসফুসে পরিশোধিত হয় এবং O 2 যুক্ত রক্ত বাম অলিন্দ-নিলয় হয়ে অ্যাওর্টার মাধ্যমে সারাদেহে ছড়িয়ে পড়ে। এভাবে হৃৎপিণ্ডের মাধ্যমে গ্যাসীয় উপাদান অর্থাৎ অক্সিজেন ও কার্বন ডাইঅক্সাইড প্রবাহিত হয়।"
        }
      ]
    },
    {
      "number": "4",
      "uddipok": "পঞ্চাশোর্ধ ইলোরা খান অলস জীবনযাপন করেন। ইদানিং তার হাঁটাচলায় পায়ে ব্যথা অনুভব হলে ডাক্তারের শরণাপন্ন হলেন। ডাক্তার পরীক্ষা করে জানালেন তার অস্থি ভঙ্গুর হয়ে ঘনত্ব কমে যাচ্ছে।",
      "tag": "RB 24",
      "sub_questions": [
        {
          "label": "ক",
          "question": "আন্ট্রাফিলট্রেট কাকে বলে?",
          "explanation": "বৃক্কের নেফ্রনে অবস্থিত গ্লোমেরুলাস ছাঁকনির মতো কাজ করার মাধ্যমে রক্ত থেকে যে পরিস্রুত তরল উৎপন্ন করে তাকেই আল্ট্রাফিলট্রেট বলে ।"
        },
        {
          "label": "খ",
          "question": "",
          "explanation": "মূত্র সামান্য অম্লীয় প্রকৃতির। মূত্রের pH মান ৫.০–৬.৫। আমিষ জাতীয় খাবার খেলে মূত্রের অম্লত্ব বেড়ে যায়। তাই অতিরিক্ত মাছ, মাংস খেলে আমাদের মূত্রের pH মান কমে যাবে অর্থাৎ তখন মূত্র বেশি অম্লীয় হবে।"
        },
        {
          "label": "গ",
          "question": "উদ্দীপকে উল্লিখিত টিস্যুর গঠন ব্যাখ্যা করো।",
          "explanation": "উদ্দীপকে উল্লিখিত টিস্যু দ্বারা পেশি টিস্যুকে বোঝানো হয়েছে। পেশি টিস্যুর এক ধরনের প্রকারভেদ হলো ঐচ্ছিক পেশি টিস্যু যা ইচ্ছানুযায়ী সংকুচিত বা প্রসারিত করা যায়। নিচে এর গঠন ব্যাখ্যা করা হলো- ঐচ্ছিক পেশিতে মাতৃকা অনুপস্থিত। এর কোষগুলো নলাকার, সরু, লম্বা ও তন্তুময় । তন্তুগুলোকে মায়োফাইব্রিল বলে। কোষের সাইটোপ্লাজমে এক বা একাধিক নিউক্লিয়াস থাকে। এ পেশির কোষ সারকোলেমা নামক বিশেষ কোষপর্দা দ্বারা আবৃত। ঐচ্ছিক পেশির টিস্যুর কোষগুলো শাখাবিহীন ও আড়াআড়ি ডোরাযুক্ত হয়। এই ডোরা থাকার কারণে এদের ডোরাকাটা বা কঙ্কাল পেশিও বলা হয়। এদের অন্যতম বৈশিষ্ট্য হলো এরা প্রাণীর ইচ্ছানুযায়ী সংকুচিত ও প্রসারিত হতে পারে ।"
        },
        {
          "label": "ঘ",
          "question": "ইলোরা খান সঠিক খাদ্যগ্রহণ ও জীবনযাপন প্রণালীর মাধ্যমে রোগটি থেকে মুক্তি পেতে পারেন-বিশ্লেষণ করো।",
          "explanation": "উদ্দীপকের তথ্য অনুসারে ইলোরা খান অস্টিওপোরোসিস রোগে ভুগছেন। অস্টিওপোরোসিস অস্থির ক্ষয়জনিত রোগ। সঠিক খাদ্যগ্রহণ ও জীবনযাপন প্রণালির মাধ্যমে ইলোরা খান এ রোগ থেকে মুক্তি পেতে পারেন। নিচে তা বিশ্লেষণ করা হলো— জীবনযাপনের ক্ষেত্রে নিচের পরামর্শগুলি অনুসরণ করতে হবে— i. যথেষ্ট পরিমাণে সূর্যালোকের সংস্পর্শে আসা । ii. ক্যালসিয়াম ও ভিটামিন 'ডি' সমৃদ্ধ খাদ্য গ্রহণ করতে হবে। iii. নিয়মিত ব্যায়াম করতে হবে। iv. সুষম ও আঁশযুক্ত খাবার গ্রহণ করতে হবে। খাদ্যগ্রহণের ক্ষেত্রে নিচের পরামর্শগুলি মেনে চলতে হবে— i. পঞ্চাশোর্ধ পুরুষ ও মহিলাদের দৈনিক ১২০০ মিলিগ্রাম ক্যালসিয়াম গ্রহণ করতে হবে । ii. ননিতোলা দুধ ও দুগ্ধজাত খাবার খেতে হবে। ii. কমলার রস, সবুজ শাকসবজি, সয়াদ্রব্য ও ক্যালসিয়াম-সমৃদ্ধ খাবার খেতে হবে ।"
        }
      ]
    },
    {
      "number": "5",
      "uddipok": "",
      "tag": "RB 24",
      "sub_questions": [
        {
          "label": "ক",
          "question": "অ্যাস্টার-রে কী?",
          "explanation": "মাইটোসিস কোষ বিভাজনের প্রো-মেটাফেজ ধাপে সেন্ট্রিওল দুটির চারদিক থেকে যে বিশেষ রশ্মির বিচ্ছুরণ হয় তাই অ্যাস্টার-রে।"
        },
        {
          "label": "খ",
          "question": "লাউ এর ফুল কী ধরনের ফুল? ব্যাখ্যা করো।",
          "explanation": "লাউ এর ফুল একলিঙ্গ ফুল বা Unisexual flower। একলিঙ্গ ফুলের পুংস্তবক বা স্ত্রীস্তবকের যেকোনো একটি অনুপস্থিত থাকে। লাউ-এর ফুলেও পুংস্তবক বা স্ত্রীস্তবকের যেকোনো একটি অনুপস্থিত থাকে বলে একে একলিঙ্গ ফুল বলে ।"
        },
        {
          "label": "গ",
          "question": "চিত্রে P থেকে কীভাবে গ্যামেট সৃষ্টি হয়? — বর্ণনা করো ।",
          "explanation": "উদ্দীপকের চিত্র: L হলো পুংগ্যামেটোফাইট। যেখানে P দ্বারা পুংগ্যামেটকে 'চিহ্নিত করা হয়েছে। নিচে পুংগ্যামেটের উৎপত্তি ব্যাখ্যা করা হলো- পরাগরেণু পুংগ্যামেট সৃষ্টির প্রথম কোষ। পূর্ণতাপ্রাপ্তির পর পরাগরেণু পরাগথলিতে থাকা অবস্থায়ই অঙ্কুরোদগম শুরু হয়। পরাগরেণুর কেন্দ্রিকাটি মাইটোটিক পদ্ধতিতে বিভাজিত হয়। এ বিভাজনে একটি বড় কোষ ও একটি ক্ষুদ্র কোষ সৃষ্টি হয়। বড় কোষটিকে নালিকোষ এবং ক্ষুদ্র কোষটিকে জেনারেটিভ কোষ বলে। নালিকোষ বৃদ্ধিপ্রাপ্ত হয়ে পরাগনালি এবং জেনারেটিভ কোষটি বিভাজিত হয়ে দুটি পুংগ্যামেট সৃষ্টি করে।"
        },
        {
          "label": "ঘ",
          "question": "'M' ও 'N' প্রক্রিয়ার মধ্যে একটিতে বৈশিষ্ট্যের পরিবর্তন হলেও, অন্যটিতে পরিবর্তন হয় না- বিশ্লেষণ করো।",
          "explanation": "উদ্দীপকে 'M' ও 'N' প্রক্রিয়া দ্বারা যথাক্রমে স্ব-পরাগায়ন ও পর- পরাগায়নকে বোঝানো হয়েছে। স্ব-পরাগায়ন ও পর-পরাগয়নের মধ্যে পর-পরাগায়নের ফলে বৈশিষ্ট্যের পরিবর্তন হলেও স্ব-পরাগায়নের ফলে বৈশিষ্ট্যের পরিবর্তন হয় না। নিচে তা বিশ্লেষণ করা হলো- স্ব-পরাগায়ন একই ফুলে বা একই গাছের ভিন্ন দুটি ফুলের মধ্যে ঘটে। এই পরাগায়নের ফলে একটি প্রজাতির চরিত্রগত বিশুদ্ধতা বজায় থাকে। যার ফলে জীবে জিনগত বৈচিত্র্য কম হয়। যে বীজ উৎপন্ন হয় তা থেকে সৃষ্ট উদ্ভিদের বৈশিষ্ট্য মাতৃ উদ্ভিদের বৈশিষ্ট্যের মতোই হয়। একই ফুলে বা একই গাছের দুটি ফুলের মধ্যে পরাগায়ন ঘটে বলে এতে বৈশিষ্ট্যের কোনো পরিবর্তন হয় না । অন্যদিকে, পর-পরাগায়ন একই প্রজাতির দুটি ভিন্ন উদ্ভিদের ফুলের মধ্যে ঘটে। ফলে নতুন ও ভিন্ন বৈশিষ্ট্য বা গুণের সংমিশ্রণ ঘটে। এর ফলে যে বীজ উৎপন্ন হয় তা নতুন প্রজাতির সৃষ্টি করে। এই বীজ থেকে সৃষ্ট উদ্ভিদ নতুন ও ভিন্ন বৈশিষ্ট্য সম্পন্ন হয়। পরিশেষে বলা যায়, স্ব-পরাগায়ন (M) ও পর-পরাগায়ন (N) প্রক্রিয়ার মধ্যে পর-পরাগায়নে বৈশিষ্ট্যের পরিবর্তন হলেও স্ব-পরাগায়নে বৈশিষ্ট্যের পরিবর্তন হয় না ।"
        }
      ]
    },
    {
      "number": "6",
      "uddipok": "মিনি লোহিত রক্তকণিকার অস্বাভাবিকতাজনিত, অটোসোমাল রিসিসিভ ডিসঅর্ডার নামে পরিচিত একটি রোগে ভুগছে। বর্তমানে মিনির বাবার রক্তে শর্করার পরিমাণ বেড়ে গেছে; ফলে তাঁর ক্ষতস্থানটি সহজে নিরাময় হচ্ছে না।",
      "tag": "RB 24",
      "sub_questions": [
        {
          "label": "ক",
          "question": "অ্যাক্সন কাকে বলে ?",
          "explanation": "নিউরনের কোষদেহ থেকে উৎপন্ন বেশ লম্বা শাখাহীন তন্তুটিকে অ্যাক্সন বলে ।"
        },
        {
          "label": "খ",
          "question": "পিপীলিকারা এক সারিতে চলাচল করে কেন?",
          "explanation": "পিপীলিকার খাদ্য সংগ্রহে হরমোনের ভূমিকা পরিলক্ষিত হয়। কোনো পিপীলিকা খাদ্যের খোঁজ পেলে খাদ্য উৎস থেকে বাসায় আসার পথে এক ধরনের হরমোন নিঃসৃত করে যা ফেরোমন' নামে পরিচিত 1 এই হরমোনের উপর নির্ভর করে অন্য পিপীলিকাগুলোও খাদ্য উৎসে যায় এবং খাদ্য সংগ্রহ করে বাসায় ফিরে আসে। এই হরমোনের জন্য পিপীলিকারা এক সারিতে চলাচল করে।"
        },
        {
          "label": "গ",
          "question": "মিনির বাবার দেহের রোগটি কীভাবে নিয়ন্ত্রণে রাখা যায়? ব্যাখ্যা করো।",
          "explanation": "উদ্দীপকে বর্ণিত লক্ষণগুলো থেকে বোঝা যায় মিনির বাবা ডায়াবেটিস রোগে ভুগছেন। এ রোগ নিয়ন্ত্রণে রাখার জন্য তিনটি D মেনে চলতে হবে। এগুলো হলো: Discipline, Diet ও Dose। নিচে তা ব্যাখ্যা করা হলো- Discipline (শৃঙ্খলা): একজন ডায়াবেটিস আক্রান্ত ব্যক্তির জন্য তার সুশৃঙ্খল জীবন ব্যবস্থা মহৌষধস্বরূপ। এছাড়া, নিয়মিত ও ডাক্তারের পরামর্শ মতো পরিমিত খাদ্য গ্রহণ করা, নিয়মিত ব্যায়াম করা, নিয়মিত প্রস্রাব পরীক্ষা করা ইত্যাদি মেনে চলতে হবে । Diet (খাদ্য নিয়ন্ত্রণ): ডায়াবেটিস নিয়ন্ত্রণের প্রধান উপায় হলো খাদ্য নিয়ন্ত্রণ করা। মিষ্টি জাতীয় খাবার পরিহার করা ও ডাক্তারের পরামর্শ অনুযায়ী নিয়মিত ও সময় মতো খাদ্য গ্রহণ করা। Dose (ঔষধ সেবন): ডাক্তার রোগীর শারীরিক অবস্থা বুঝে ঔষধ খাওয়া বা ইনসুলিন নেওয়ার পরামর্শ দেয়। সেই পরামর্শ অনুযায়ী রোগীকে নিয়মিত ঔষধ সেবন করতে হবে।"
        },
        {
          "label": "ঘ",
          "question": "মিনির দেহের রোগটি একটি বংশগত রোগ-বিশ্লেষণ করো।",
          "explanation": "উদ্দীপকের মিনির রোগটি হলো থ্যালাসেমিয়া। এটি একটি রক্ত সম্পর্কিত রোগ যা বংশপরম্পরায় বাহিত হয়। অর্থাৎ এ রোগটি বংশগত রোগ। নিচে তা বিশ্লেষণ করা হলো- থ্যালাসেমিয়া রক্তের লোহিত কণিকার অস্বাভাবিক অবস্থাজনিত রোগ। লোহিত রক্তকোষ দু'ধরনের প্রোটিন দিয়ে তৈরি, α \\alpha α -গ্লোবিউলিন এবং β \\beta β - গ্লোবিউলিন। থ্যালাসেমিয়া হয় লোহিত রক্তকোষে অবস্থিত এ দু'টি প্রোটিনের জিন নষ্টের কারণে। এ জিন দু'টি নষ্টের কারণে ত্রুটিপূর্ণ লোহিত কণিকা উৎপন্ন হয়। যার ফলে রোগী জটিল রক্তশূন্যতায় ভোগে অর্থাৎ থ্যালাসেমিয়াতে আক্রান্ত হয়। জিনের প্রাপ্তির উপর নির্ভর করে থ্যালাসেমিয়াকে দু'ভাবে দেখা হয়। থ্যালাসেমিয়া মেজরের ক্ষেত্রে শিশু তার বাবা ও মা উভয় থেকে থ্যালাসেমিয়া জিন পেয়ে থাকে। আবার, থ্যালাসেমিয়া মাইনরের ক্ষেত্রে শিশু তার বাবা অথবা মায়ের কাছ থেকে থ্যালাসেমিয়া, জিন পেয়ে থাকে। এ ধরনের শিশু থ্যালাসেমিয়া জিনের বাহক হিসেবে কাজ করে। সংক্ষিপ্ত এ আলোচনা থেকে দেখা যায় যে, গ্যামেটের মিলনের সময় জিনের মাধ্যমেই মিনির মা-বাবা থেকে থ্যালাসেমিয়ার জিন মিনির দেহে সঞ্চারিত হয়েছে। অর্থাৎ, রোগটি একটি বংশগত রোগ।"
        }
      ]
    },
    {
      "number": "7",
      "uddipok": "দৃশ্যকল্প-১ : শিম জাতীয় উদ্ভিদের মূলে রাইজোবিয়াম অবস্থান করে । দৃশ্যকল্প-২ : (i) শৈবাল → ছোট মাছ → বাজপাখি (ii) ঘাস → পতঙ্গ → ব্যাঙ সাপ → বাজপাখি",
      "tag": "RB 24",
      "sub_questions": [
        {
          "label": "ক",
          "question": "প্রকৃতির ধাঙড় কাকে বলে?",
          "explanation": "যেসব প্রাণী মৃত প্রাণীর মাংস ও আবর্জনা খেয়ে প্রকৃতিকে পরিষ্কার রাখে তাদের প্রকৃতির ধাঙড় বলে ।"
        },
        {
          "label": "খ",
          "question": "সুবিচার পাওয়ার সাথে DNA এর সম্পর্ক ব্যাখ্যা করো।",
          "explanation": "সুবিচার পাওয়ার ক্ষেত্রে DNA বিভিন্নভাবে সহায়তা করে। এর বিজ্ঞানভিত্তিক পদ্ধতিটি হলো DNA টেস্ট। এই পদ্ধতিতে অপরাধস্থল কিংবা অপরাধের শিকার এমন ব্যক্তির কাছ থেকে নেয়া রক্ত বা জৈবিক নমুনার DNA নকশার সাথে সন্দেহভাজনের কাছ থেকে নেয়া জৈবিক নমুনার সাথে তুলনা করা হয়। এভাবে DNA নমুনার মিল ও অমিল চিহ্নিত করে আসল অপরাধীকে শনাক্ত করে সুবিচার পাওয়া সম্ভব। সুতরাং, সুবিচার পাওয়ার সাথে DNA এর সম্পর্ক রয়েছে।"
        },
        {
          "label": "গ",
          "question": "দৃশ্যকল্প-১ এর জীব দুটি কী ধরনের আন্তঃক্রিয়া প্রদর্শন করে?- ব্যাখ্যা করো।",
          "explanation": "উদ্দীপকের দৃশ্যকল্প-১ এ শিম জাতীয় উদ্ভিদ ও রাইজোবিয়াম ব্যাকটেরিয়ার মধ্যে ধনাত্মক আন্তঃক্রিয়া তথা মিউচুয়ালিজম লক্ষ করা যায়। নিচে তা ব্যাখ্যা করো হলো- জীবজগতে সহযোগীদের উভয়ই এক অন্যের দ্বারা উপকৃত হলে এই লাভজনক আন্তঃসম্পর্ককে মিউচুয়ালিজম বলে। যেমন- মৌমাছি, প্রজাপতি, পোকামাকড় প্রভৃতি ফুলের মধু আহরণের জন্য ফুলে ফুলে উড়ে বেড়ায় এবং বিনিময়ে ফুলের পরাগায়ন ঘটে। অনেক পাখি ও বাদুড় ফল খেয়ে বাঁচে এবং মলত্যাগের সাথে বীজ ত্যাগ করে। এভাবে বীজের স্থানান্তর হয় এবং উদ্ভিদের বিস্তার ঘটে। এ বীজ নতুন গাছ সৃষ্টিতে সাহায্য করে। রাইজোবিয়াম ব্যাকটেরিয়া শিমজাতীয় উদ্ভিদের মূলে অবস্থান করে নডিউল তৈরি করে এবং বায়বীয় নাইট্রোজেনকে সেখানে সংবন্ধন করে। ব্যাকটেরিয়া শিম উদ্ভিদকে নাইট্রোজেন সরবরাহ করে এবং বিনিময়ে শিম উদ্ভিদ থেকে শর্করাজাতীয় খাদ্য গ্রহণ করে।"
        },
        {
          "label": "ঘ",
          "question": "দৃশ্যকল্প-২ এ (i) ও (ii) এর মধ্যে কোনটিতে শক্তির অপচয় বেশি হয়?— বিশ্লেষণ করো।",
          "explanation": "খাদ্য শৃঙ্খলের এক স্তর থেকে শক্তি প্রবাহকালে শ্বসন, তাপ উৎপাদন ইত্যাদি কারণে প্রতিটি জীব প্রচুর শক্তি ব্যয় করে। তাই খাদ্য শৃঙ্খলের স্তরের সংখ্যা যত বেশি হবে তত বেশি শক্তির অপচয় হবে। খাদ্য শৃঙ্খল ছোট হলে তাতে শক্তির ব্যয় তুলনামূলকভাবে কম হবে। উদ্দীপকের দৃশ্যকল্প-২ এর (i) নং খাদ্য শৃঙ্খলটি ছোট। অন্যদিকে (ii) নং খাদ্য শৃঙ্খলটি তুলনামূলকভাবে বড়। এতে পাঁচটি খাদ্যস্তর রয়েছে। শৃঙ্খলটিতে চার বার বিভিন্ন খাদ্যস্তরে শক্তির স্থানান্তর ঘটে এবং প্রতিটি স্তরের শ্বসন, তাপশক্তি উৎপাদন ইত্যাদি কারণে শক্তির ব্যয় হয়েছে। এখানে ঘাস যে পরিমাণ সৌরশক্তি খাদ্য উৎপাদনের মাধ্যমে দেহে সংবন্ধন করেছে, প্রতিটি স্তরে শক্তি হারানোর ফলে তার অল্প পরিমাণই বাজপাখি পেয়েছে। অন্যদিকে (i) নং খাদ্য শৃঙ্খলে দুই বার শক্তির স্থানান্তর ঘটায় তুলনামূলক কম শক্তি ব্যয় হয়েছে। ফলে শৈবালে সংবন্ধিত শক্তি বাজপাখিতে বেশি পরিমাণে পৌঁছেছে। তাই বলা যায় যে, দৃশ্যকল্প-২ এ (i) ও (ii) নং খাদ্যশৃঙ্খলের মধ্যে (ii) নং শৃঙ্খলে শক্তির অপচয় বেশি হয় ।"
        }
      ]
    },
    {
      "number": "8",
      "uddipok": "একটি কৃষিমেলায় টিস্যুর সাহায্যে বিশেষ পদ্ধতিতে চাষ করা অর্কিডের প্রদর্শন চলছে। পাশাপাশি তারা জিন পরিবর্তন এর মাধ্যমে ফসলের বিভিন্ন জাত উদ্ভাবন করে তারও একটি প্রদর্শনীর ব্যবস্থা করেছেন।",
      "tag": "RB 24",
      "sub_questions": [
        {
          "label": "ক",
          "question": "GMO কাকে বলে?",
          "explanation": "রিকম্বিনেন্ট DNA প্রযুক্তির মাধ্যমে সৃষ্ট নতুন বৈশিষ্ট্যসম্পন্ন জীবকে GMO বলে ।"
        },
        {
          "label": "খ",
          "question": "বর্জ্য শোধনে জিন প্রকৌশলকে কীভাবে কাজে লাগানো হয়? ব্যাখ্যা করো।",
          "explanation": "শিল্পক্ষেত্রে বর্জ্য শোধন, পরিবেশ ব্যবস্থাপনা সহজ ও দ্রুত করার উদ্দেশ্যে জেনেটিক ইঞ্জিনিয়ারিং ব্যবহার করা হয়। ড.এম.কে চক্রবর্তী যুক্তরাষ্ট্রে জিন প্রকৌশলের ওপর গবেষণা করে নতুন এক জাতের Pseudomonas ব্যাকটেরিয়া তৈরি করেছেন যা বর্জ্য শোধন, পরিবেশের তেল ও হাইড্রোকার্বনকে দ্রুত নষ্ট করে পরিবেশকে দূষণমুক্ত করতে সক্ষম।"
        },
        {
          "label": "গ",
          "question": "উদ্দীপকে উল্লিখিত প্রথম পদ্ধতিটি ব্যাখ্যা করো ।",
          "explanation": "উদ্দীপকের উল্লিখিত X প্রযুক্তিটি হলো টিস্যু কালচার। টিস্যু কালচার পদ্ধতিটি কয়েকটি ধারাবাহিক ধাপের মাধ্যমে সম্পন্ন হয় নিচে ধাপগুলো ব্যাখ্যা করা হলো- i. শুরুতে উন্নত গুণসম্পন্ন রোগমুক্ত উদ্ভিদকে এক্সপ্ল্যান্টের জন্য নির্বাচন করা হয়। ii. উদ্ভিদের বৃদ্ধির জন্য অত্যাবশ্যকীয় খনিজ পুষ্টি, ভিটামিন, ফাইটোহরমোন, সুক্রোজ ও অ্যাগার প্রভৃতি সঠিক মাত্রায় মিশিয়ে আবাদ মাধ্যম তৈরি করা হয়। iii. অটোক্লেভ করে জীবাণুমুক্ত করার পর আবাদ মাধ্যমে এক্সপ্ল্যান্টগুলোকে স্থাপন করা হয়। পরে নিয়ন্ত্রিত পরিবেশে আবাদ মাধ্যমে স্থাপিত টিস্যুর বারবার বিভাজনের মাধ্যমে ক্যালাস বা অনুচারা উৎপন্ন হয় । iv. মূল উৎপাদনের লক্ষ্যে নির্দিষ্ট উচ্চতা লাভের পর বিটপগুলোকে কেটে মূল উৎপাদনকারী আবাদ মাধ্যমে স্থাপন করা হয়। v. সবশেষে মূল তৈরি হওয়ার পর চারাগুলোকে মাটি ভরাপাত্রে স্থানান্তর করা হয়। পরবর্তীতে এগুলোকে ল্যাবরেটরির বাইরের পরিবেশে খাপ খাওয়ানো হয় এবং এক পর্যায়ে প্রাকৃতিক পরিবেশের মাটিতে লাগানো হয় ।"
        },
        {
          "label": "ঘ",
          "question": "প্রচলিত পদ্ধতিতে প্রজননের তুলনায় উদ্দীপকের দ্বিতীয় পদ্ধতিটি অধিক কার্যকর-বিশ্লেষণ করো।",
          "explanation": "উদ্দীপকের কৃষিমেলার প্রদর্শনীতে প্রদর্শিত জিন পরিবর্তনের মাধ্যমে ফসলের বিভিন্ন জাত উদ্ভাবনের প্রক্রিয়াটি হলো জিন প্রকৌশল পদ্ধতি। এই পদ্ধতিটি প্রচলিত প্রজনন পদ্ধতির তুলনায় অধিক কার্যকর। নিচে তা বিশ্লেষণ করা হলো- প্রচলিত প্রজনন প্রক্রিয়ায় জিন স্থানান্তর একই বা খুব নিকটবর্তী প্রজাতির মাঝে সীমাবদ্ধ, জিন প্রকৌশলের মাধ্যমে নিকটবর্তী বা দূরবর্তী যেকোনো প্রজাতির মাঝে এক বা একাধিক জিন সরাসরি স্থানান্তর করা সম্ভব। প্রচলিত প্রজননে কাঙ্ক্ষিত ফলাফল অর্জন করতে দীর্ঘসময় প্রয়োজন। তবে জিন প্রকৌশলের সাহায্যে খুব দ্রুত কাঙ্ক্ষিত বৈশিষ্ট্যসম্পন্ন উদ্ভিদ বা প্রাণী বা অণুজীব পাওয়া সম্ভব। প্রচলিত প্রজননে কাঙ্ক্ষিত জিনের সাথে অনাকাঙ্ক্ষিত জিনের স্থানান্তর হতে পারে এবং কাঙ্ক্ষিত জিনের স্থানান্তরও অনিশ্চিত। জিন প্রকৌশলে অনাকাঙ্ক্ষিত জিন স্থানান্তরের সম্ভাবনা নেই এবং কাঙ্ক্ষিত জিন স্থানান্তর নিশ্চিত। প্রচলিত প্রজনন কোনো রকম জীব নিরাপত্তা নিয়ম পদ্ধতি দ্বারা নিয়ন্ত্রিত নয়। কিন্তু জিন প্রকৌশল আন্তর্জাতিকভাবে স্বীকৃত জীব নিরাপত্তা নিয়ম-নীতি দ্বারা নিয়ন্ত্রিত। প্রচলিত প্রজননে বিষাক্ততা পরীক্ষা করা হয় না, কিন্তু জিন প্রকৌশলে বিষাক্ততা পরীক্ষা করা হয়। উপরিউক্ত আলোচনার প্রেক্ষিতে বলা যায় যে, প্রচলিত পদ্ধতিতে প্রজননের তুলনায় উদ্দীপকে উল্লিখিত জিন প্রকৌশল পদ্ধতি অধিক কার্যকর।"
        }
      ]
    }
  ]
}