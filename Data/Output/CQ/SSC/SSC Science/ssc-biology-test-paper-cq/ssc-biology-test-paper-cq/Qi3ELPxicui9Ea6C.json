{
  "title": "বরিশাল বোর্ড ২০২২",
  "subtitle": "জীববিজ্ঞান (8)",
  "questions": [
    {
      "number": "1",
      "uddipok": "জীববিজ্ঞান ক্লাসে শিক্ষক কোষের দুটি বিশেষ অঙ্গাণুর কথা বললেন। যার প্রথমটি খাদ্য তৈরি করলেও অপর অঙ্গাণুটি শক্তি উৎপাদনে সম্পৃক্ত।",
      "tag": "MB 22,BB 22",
      "sub_questions": [
        {
          "label": "ক",
          "question": "ক্লোরেনকাইমা কী?",
          "explanation": "ক্লোরোপ্লাস্ট বিশিষ্ট প্যারেনকাইমা কোষই হলো ক্লোরেনকাইমা।"
        },
        {
          "label": "খ",
          "question": "ক্রোমাটিন জালিকাকে কখন ক্রোমোজোম হিসেবে দেখা যায়?",
          "explanation": "কোষের বিশ্রামকালে নিউক্লিয়াসে কুণ্ডলী পাকানো সূক্ষ্ম সুতার মতো অংশই ক্রোমাটিন জালিকা। কোষ বিভাজনের সময় এরা মোটা ও খাটো হয়। তাই তখন এদের আলাদা আলাদা ক্রোমোজোম হিসেবে দেখা যায়।"
        },
        {
          "label": "গ",
          "question": "শিক্ষকের বর্ণিত প্রথম অঙ্গাণুটির সচিত্র বর্ণনা করো।",
          "explanation": "উদ্দীপকের প্রথম অঙ্গাণুটি হলো ক্লোরোপ্লাস্ট। এ অঙ্গাণুটি উদ্ভিদে খাদ্য তৈরিতে গুরুত্বপূর্ণ ভূমিকা রাখে। নিচে এর সচিত্র গঠন বর্ণনা করা হলো- ক্লোরোপ্লাস্ট দুটি স্তর নিয়ে গঠিত- একটি বহিঃস্তর ও অপরটি অন্তঃস্তর। ভিতরে অসংখ্য ছোট ছোট গ্রানাম চাকতি থাকে যেখানে সূর্যের আলো আবদ্ধ হয়। একটি গ্রানামের সাথে অন্য গ্রানাম সংযুক্ত থাকে গ্রানাম ল্যামেলামের মাধ্যমে। এছাড়াও ভেতরে তরল ম্যাট্রিক্স থাকে। ম্যাট্রিক্সে স্ট্রোমা ছড়ানো অবস্থায় থাকে। স্ট্রোমা থেকে সালোকসংশ্লেষণের প্রয়োজনীয় উৎসেচক নিঃসৃত হয়।"
        },
        {
          "label": "ঘ",
          "question": "উদ্দীপকের অপর অঙ্গাণুটি জীবের অস্তিত্ব রক্ষায় গুরুত্বপূর্ণ ভূমিকা রাখে- যুক্তিসহ আলোচনা করো।",
          "explanation": "উদ্দীপকের অপর অঙ্গাণুটি হলো মাইটোকন্ড্রিয়া। মাইটোকন্ড্রিয়া জীবের অস্তিত্ব রক্ষায় গুরুত্বপূর্ণ ভূমিকা পালন করে। মাইটোকন্ড্রিয়া জীবের যাবতীয় কাজের জন্য শক্তি উৎপাদন ও নিয়ন্ত্রণ করে। জীবের প্রতিটি প্রক্রিয়া পরিচালনার জন্য শক্তি প্রয়োজন। আর এ শক্তি আসে শ্বসন প্রক্রিয়ার মাধ্যমে। কাজেই শক্তি উৎপাদনের মাধ্যমে জীবের সকল জৈবিক কার্যক্রম সচল রাখার ক্ষেত্রে শ্বসন প্রক্রিয়ার প্রভাব অপরিসীম। আবার জীবের এ শ্বসন প্রক্রিয়া সম্পন্ন হয় মাইটোকন্ড্রিয়াতে। এ কারণে মাইটোকন্ড্রিয়াকে বলা হয় কোষের শক্তিঘর। মাইটোকন্ড্রিয়াতে শ্বসনের জন্য প্রয়োজনীয় এনজাইম, কো-এনজাইম ইত্যাদি থাকে। শ্বসনের বিভিন্ন গুরুত্বপূর্ণ পর্যায় যেমন- ক্রেবস্ চক্র, ইলেক্ট্রন ট্রান্সপোর্ট সিস্টেম ও অক্সিডেটিভ ফসফোরাইলেশন মাইটোকন্ড্রিয়াতে সম্পন্ন হয়। এ কারণে জীবদেহে যদি মাইটোকন্ড্রিয়া না থাকে তবে ATP তথা শক্তি উৎপাদন সম্পূর্ণরূপে বন্ধ হয়ে যাবে। ফলে জীবদেহের সকল জৈবিক ক্রিয়াও ধীরে ধীরে থেমে যাবে। আর এর পরিণতিতে জীবদেহ মৃত্যুর দিকে ঢলে পড়বে। শুধু তাই নয় মাইটোকন্ড্রিয়া জীবের শুক্রাণু ও ডিম্বাণু গঠনেও উল্লেখযোগ্য ভূমিকা পালন করে। সুতরাং, মাইটোকন্ড্রিয়ার অনুপস্থিতিতে জীবদেহে শুক্রাণু ও ডিম্বাণু তৈরি বাধাগ্রস্ত হবে। ফলে জীবের সঠিক বংশবিস্তার ধারা ব্যাহত হয়ে ধীরে ধীরে জীবের অস্তিত্ব বিলীন হয়ে যাবে।"
        }
      ]
    },
    {
      "number": "2",
      "uddipok": "",
      "tag": "BB 22",
      "sub_questions": [
        {
          "label": "ক",
          "question": "জাইগোট কী?",
          "explanation": "নিষেকের পর শুক্রাণু ও ডিম্বাণুর মিলিত রূপই হলো জাইগোট।"
        },
        {
          "label": "খ",
          "question": "পর-পরাগায়ন প্রজাতির বিশুদ্ধতাকে দুর্বল করে কেন?",
          "explanation": "পরপরাগায়ন প্রজাতির বিশুদ্ধতাকে দুর্বল করে দেয়। কারণ এক্ষেত্রে দুটি ভিন্ন গুণসম্পন্ন গাছের মধ্যে পরাগায়ন ঘটে। ফলে যে বীজ উৎপন্ন হয় তা নতুন গুণসম্পন্ন হয় এবং এ বীজ থেকে যে. গাছ জন্মায় তাও নতুন গুণসম্পন্ন হয়। ফলে নতুন সৃষ্টি উদ্ভিদে বৈচিত্র্যতা দেখা যায়। এছাড়াও এটি বাহক নির্ভর প্রক্রিয়া হওয়ায় পরাগায়নের সময় প্রচুর পরাগরেণুর অপচয় ঘটে। ফলে প্রজাতির বিশুদ্ধতা নষ্ট হয়।"
        },
        {
          "label": "গ",
          "question": "উদ্দীপকের 'B' অংশে নিষিক্তকরণ প্রক্রিয়া ব্যাখ্যা করো।",
          "explanation": "উদ্দীপকে 'B' অংশ হলো গর্ভাশয়। দুটি পুংগ্যামেট গর্ভাশয়ে বিদ্যমান সেকেন্ডারি বা গৌণ নিউক্লিয়াস ও ডিম্বাণুকে নিষিক্ত করে যথাক্রমে সস্যকোষ ও জাইগোট তৈরি করে। নিচে গর্ভাশয়ের নিষিক্তকরণ প্রক্রিয়া ব্যাখ্যা করা হলো- পরাগায়নের ফলে পরিণত পরাগরেণু গর্ভপত্রের গর্ভমুণ্ডে পতিত হয়। এরপর পরাগনালিকা বৃদ্ধিপ্রাপ্ত হয়ে গর্ভদণ্ড ভেদ করে এবং কিছু তরল পদার্থ শোষণ করে স্ফীত হয়ে উঠে। একসময় এ স্ফীত অগ্রভাগটি ফেটে পুংজনন কোষ দুটি গর্ভাশয়ের (B) ভূণথলিতে মুক্ত হয়। নিষেকের মাধ্যমে পুংজনন কোষ দুটির একটি ডিম্বাণুর সাথে মিলিত হয়ে ডিপ্লয়েড (2n) জাইগোট গঠন করে। আবার, অপর পুংজনন কোষটি গৌণ নিউক্লিয়াসের সাথে মিলিত হয়ে ট্রিপ্লয়েড (3n) সস্যকোষ গঠন করে।"
        },
        {
          "label": "ঘ",
          "question": "উদ্ভিদে 'A' ও 'B' এর ভূমিকা অপরিহার্য- বিশ্লেষণ করো।",
          "explanation": "উদ্দীপকের চিত্রে A ও B চিহ্নিত অংশগুলো হলো যথাক্রমে পুংস্তবকের পরাগধানী ও স্ত্রীস্তবকের গর্ভাশয়। উদ্ভিদের এ অংশ দুটির ভূমিকা অপরিসীম। নিচে তা বিশ্লেষণ করা হলো- উদ্ভিদের বংশবিস্তারের প্রধান উপাদান হলো বীজ। নিষেকের মাধ্যমে পুংজননকোষ ও স্ত্রীজননকোষের মিলনের ফলে বীজ তৈরি হয়। পুংজননকোষ তৈরি হয় পরাগধানীর মধ্যে, যা ফুলের পুংস্তবকের অংশ। পরাগধানীর মধ্যে পরাগরেণু উৎপন্ন হয়। এই পরাগরেণুর নিউক্লিয়াস বিভাজিত হয়ে নালিকা নিউক্লিয়াস ও জনন নিউক্লিয়াস তৈরি করে। জনন নিউক্লিয়াস পরবর্তীতে বিভাজিত হয়ে দুটি পুংজননকোষে পরিণত হয়। অন্যদিকে স্ত্রীস্তবক বা গর্ভপত্র, গর্ভাশয়, গর্ভদণ্ড ও গর্ভমুণ্ড নিয়ে গঠিত। গর্ভাশয়ের ভেতরে এক বা একাধিক ডিম্বক বিশেষ নিয়মে সজ্জিত থাকে। এসব ডিম্বকের মধ্যে স্ত্রীজননকোষ বা ডিম্বাণু সৃষ্টি হয়। পুংস্তবক ও স্ত্রীস্তবকে উৎপন্ন পুংজননকোষ ও স্ত্রীজননকোষ সরাসরি প্রজননে অংশগ্রহণ করে। অর্থাৎ পরাগায়নের পর পুংজননকোষ স্ত্রীজননকোষের সাথে মিলিত হয়ে জাইগোট গঠন করে। জাইগোট বা নিষিক্ত ডিম্বকটি পরবর্তীতে বীজ ও গর্ভাশয়টি ফলে পরিণত হয়। এরপর বীজের অঙ্কুরোদগমে চারাগাছ তৈরি হয় ও উদ্ভিদের বংশবিস্তার ঘটে। সুতরাং বলা যায়, উদ্ভিদের বংশবৃদ্ধিতে পুংজননকোষ সৃষ্টির মাধ্যমে পরাগধানী ও ডিম্বাণু সৃষ্টির মাধ্যমে গর্ভাশয় অপরিহার্য ভূমিকা পালন করে।"
        }
      ]
    },
    {
      "number": "3",
      "uddipok": "",
      "tag": "MB 22,BB 22",
      "sub_questions": [
        {
          "label": "ক",
          "question": "হিমোগ্লোবিন কী?",
          "explanation": "হিমোগ্লোবিন লোহিত রক্তকণিকায় উপস্থিত একটি প্রোটিন, যা দেহের বিভিন্ন অংশে অক্সিজেন পরিবহন করে এবং টিস্যু থেকে কার্বন ডাই অক্সাইড ফুসফুসে ফিরিয়ে আনে।"
        },
        {
          "label": "খ",
          "question": "অভিস্রবণ এক ধরনের ব্যাপন- ব্যাখ্যা করো।",
          "explanation": "অভিস্রবণ (Osmosis) এক ধরনের ব্যাপন (Diffusion) প্রক্রিয়া, যেখানে দ্রাবক অণুসমূহ (সাধারণত পানি) একটি অর্ধভেদ্য পর্দার (semipermeable membrane) মাধ্যমে কম ঘনত্বের দ্রবণ থেকে বেশি ঘনত্বের দ্রবণের দিকে স্থানান্তরিত হয়, যতক্ষণ না উভয় পাশে দ্রবণের ঘনত্ব সমান হয়।"
        },
        {
          "label": "গ",
          "question": "'B' চিত্রটির গঠন বর্ণনা করো।",
          "explanation": "নিম্মের অনুরূপ। উদ্দীপকে উল্লিখিত পাম্প যন্ত্রটি হলো হৃৎপিণ্ড। নিচে হৃৎপিণ্ডের গঠন বর্ণনা করা হলো- হৃৎপিণ্ড দুই ফুসফুসের মাঝে অবস্থিত একটি ত্রিকোণাকার ফাঁপা অঙ্গ। হৃৎপিণ্ড হৃদপেশি নামক একটি বিশেষ ধরনের অনৈচ্ছিক পেশি দ্বারা গঠিত। এটি পেরিকার্ডিয়াম নামক পাতলা পর্দা দ্বারা আবৃত থাকে। এর প্রাচীরে তিনটি স্তর রয়েছে- বহিঃস্তর বা এপিকার্ডিয়াম, মধ্যস্তর বা মায়োকার্ডিয়াম এবং অন্তঃস্তর বা এন্ডোকার্ডিয়াম। হৃৎপিণ্ডের ভেতরে চারটি প্রকোষ্ঠ রয়েছে দুটি অলিন্দ-ডান ও বাম অলিন্দ এবং দুটি নিলয়- ডান ও বাম নিলয়। এরা পরস্পর যথাক্রমে আন্তঃঅলিন্দ ও আন্তঃনিলয় পর্দা দ্বারা পৃথক থাকে। ডান অলিন্দ ও নিলয়ের ছিদ্রপথে ট্রাইকাসপিড কপাটিকা এবং রাম অলিন্দ ও নিলয়ের ছিদ্রপথে বাইকাসপিড কপাটিকা থাকে এবং মহাধমনি ও ফুসফুসীয় ধমনির মুখে অর্ধচন্দ্রাকার কপাটিকা থাকে। এরা রক্তের বিপরীতমুখী প্রবাহকে প্রতিরোধ করে।"
        },
        {
          "label": "ঘ",
          "question": "চিত্রে 'C' মানবদেহে কী ধরনের ভূমিকা পালন করে? বিশ্লেষণ করো।",
          "explanation": "নিম্মের অনুরূপ। উদ্দীপকের 'C' চিত্রের উপাদানগুলো যথাক্রমে লোহিত রক্তকণিকা, শ্বেত রক্তকণিকা ও অণুচক্রিকা। রক্তের এ উপাদানগুলো আমাদের দেহে গুরুত্বপূর্ণ ভূমিকা রাখে। এগুলোর কাজ নিচে ব্যাখ্যা করা হলো- লোহিত রক্তকণিকা: লোহিত রক্তকণিকার হিমোগ্লোবিন ফুসফুস হতে অধিকাংশ অক্সিজেন দেহকোষে এবং সামান্য কার্বন ডাইঅক্সাইড কোষ হতে ফুসফুসে নিয়ে যায়। এছাড়া হিমোগ্লোবিন ও অন্যান্য অন্তঃকোষীয় বস্তু বাফাররূপে রক্তে অম্ল-ক্ষারের সমতা রক্ষা করে। লোহিত কণিকা রক্তের সান্দ্রতা রক্ষা করে এবং এর প্লাজমামেমব্রেনে যেসব অ্যান্টিজেন প্রোটিন সংযুক্ত থাকে তা মানুষের ব্লাডগ্রুপিং-এর জন্য দায়ী। শ্বেত রক্তকণিকা: মনোসাইট ও নিউট্রোফিল ধরনের শ্বেত রক্তকণিকা ফ্যাগোসাইটোসিস প্রক্রিয়ায় জীবাণু ভক্ষণ করে ধ্বংস করে। লিম্ফোসাইট অ্যান্টিবডি সৃষ্টি করে রোগ প্রতিরোধ করে বলে এদের আণুবীক্ষণিক সৈনিক বলা হয়। বেসোফিল ধরনের শ্বেত কণিকা হেপারিন তৈরি করে যা রক্তনালির ভেতরে রক্ত তঞ্চন রোধ করে। এছাড়া দানাদার শ্বেত কণিকাগুলো হিস্টামিন সৃষ্টি করে যা দেহের রোগ প্রতিরোধ ক্ষমতা বৃদ্ধি করে। নিউট্রোফিলের দানা বিষাক্ত ও তা জীবাণু ধ্বংস করে। আবার ইওসিনোফিল রক্তে প্রবেশকৃত কৃমির লার্ভা এবং অ্যালার্জিক অ্যান্টিবডি ধ্বংস করে। অণুচক্রিকা: অণুচক্রিকা দেহের কাঁটা স্থানে রক্ত তঞ্চন ঘটায়। এছাড়া অণুচক্রিকা সেরাটোনিন নামক রাসায়নিক পদার্থ উৎপন্ন করে যা রক্তনালির সংকোচন ঘটিয়ে রক্তপাত কমিয়ে দেয়।"
        }
      ]
    },
    {
      "number": "4",
      "uddipok": "",
      "tag": "BB 22",
      "sub_questions": [
        {
          "label": "ক",
          "question": "পেরিস্টালসিস কী?",
          "explanation": "পেরিস্টালসিস হলো এক প্রকার শারীরবৃত্তীয় প্রক্রিয়া যাতে পৌষ্টিকনালি গাত্রের পেশির পর্যায়ক্রমিক সংকোচন ও প্রসারণের ফলে খাদ্যদ্রব্য পৌষ্টিকনালির ভিতরে ও সামনের দিকে অগ্রসর হয়।"
        },
        {
          "label": "খ",
          "question": "অগ্ন্যাশয়কে মিশ্রগ্রন্থি বলা হয় কেন? ব্যাখ্যা করো।",
          "explanation": "অগ্ন্যাশয় একই সাথে বহিঃক্ষরা এবং অন্তঃক্ষরা গ্রন্থি হিসেবে কাজ করে। বহিঃক্ষরা হিসেবে পরিপাকের সময় এনজাইম নিঃসৃত করে। আবার অন্তঃক্ষরা হিসেবে বিভিন্ন হরমোন নিঃসৃত করে। এ কারণেই অগ্ন্যাশয়কে মিশ্র গ্রন্থি বলা হয়।"
        },
        {
          "label": "গ",
          "question": "চিত্রের 'B' অংশে খাদ্য পরিপাক প্রক্রিয়াটি বর্ণনা করো।",
          "explanation": "নিম্মের অনুরূপ। উদ্দীপকের চিত্র-T এর 'R' চিহ্নিত অংশটি হলো ক্ষুদ্রান্ত্র। নিচে ক্ষুদ্রান্ত্রে খাদ্য পরিপাক বর্ণনা করা হলো- পাকস্থলি থেকে পাকমন্ড ক্ষুদ্রান্ত্রের ডিওডেনামে প্রবেশ করে। এ সময় অগ্ন্যাশয় থেকে একটি ক্ষারীয় পাচকরস ডিওডেনামে আসে। এই পাচকরস খাদ্যমন্ডের অম্লভাব প্রশমিত করে। পাচকরসের এনজাইম দ্বারা শর্করা ও আমিষ পরিপাকের কাজ চলতে থাকে এবং স্নেহপদার্থের পরিপাক শুরু হয়। যকৃত থেকে পিত্তরস নিঃসৃত হয়। এটি অম্লীয় অবস্থায় খাদ্যকে ক্ষারীয় করে পরিপাকের উপযোগী করে তোলে। পিত্তলবণ স্নেহপদার্থের ক্ষুদ্র কণাগুলোকে পানির সাথে মিশতে সাহায্য করে। পিত্তলবণ পিত্তরসের অন্যতম উপাদান। লাইপেজ নামক এনজাইমের কাজ যথাযথ সম্পাদনের জন্য পিত্তলবণের ভূমিকা গুরুত্বপূর্ণ। এ লবণের সংস্পর্শে স্নেহ পদার্থ সাবানের ফেনার মতো ক্ষুদ্র ক্ষুদ্র দানায় পরিণত হয়। স্নেহবিশ্লেষক লাইপেজ এই দানাগুলোকে ভেঙে ফ্যাটি এসিড ও গ্লিসারলে পরিণত করে।"
        },
        {
          "label": "ঘ",
          "question": "মানবদেহে 'A' চিহ্নিত অংশটির গুরুত্ব বিশ্লেষণ করো।",
          "explanation": "উদ্দীপকের A চিহ্নিত অংশটি হলো যকৃত। এটি মানবদেহে বিভিন্ন ধরনের কাজে ভূমিকা রাখে। মানবদেহে যকৃতের গুরুত্ব নিচে বিশ্লেষণ করা হলো- যকৃত পিত্তরস তৈরি করে, যা পিত্তথলিতে জমা থাকে। পিত্তরস খাদ্যের অম্লভাব প্রশমিত করে এবং ক্ষারীয় পরিবেশ সৃষ্টি করে। এই পরিবেশ খাদ্য পরিপাকের অনুকূল। পিত্তরস চর্বিজাতীয় খাদ্যকে ক্ষুদ্র দানায় পরিণত করে, যা লাইপেজ সহযোগে পরিপাকে সহায়তা করে। অতিরিক্ত অ্যামাইনো এসিড যকৃতে আসার পর বিভিন্ন রাসায়নিক ক্রিয়ার মাধ্যমে ইউরিয়া, ইউরিক এসিড ও অ্যামোনিয়ারূপে নাইট্রোজেনঘটিত বর্জ্য পদার্থ তৈরি করে এবং স্নেহজাতীয় পদার্থ শোষণে সাহায্য করে। রক্তে কখনও গ্লুকোজের মাত্রা কমে গেলে যকৃতে সঞ্চিত গ্লাইকোজেনের কিছু অংশ গ্লুকোজে পরিণত হয় ও রক্তস্রোতে মিশে যায়। এভাবে রক্তে গ্লুকোজের মাত্রা নিয়ন্ত্রণেও যকৃত ভূমিকা রাখে। স্ন্রেহপদার্থ →  লাইপেজ  \\xrightarrow{\\text { লাইপেজ }}   লাইপেজ   ​ ফ্যাঢি এসিড + গ্লিসারল অগ্ন্যাশয় রসে অ্যামাইলেজ, লাইপেজ ও ট্রিপসিন নামক এনজাইম থাকে। আন্ত্রিক রসে আন্ত্রিক অ্যামাইলেজ, লাইপেজ, মলটেজ, ল্যাকটেজ ও সুক্রেজ ইত্যাদি এনজাইম থাকে। আংশিক পরিপাককৃত আমিষ ক্ষুদ্রান্ত্রে ট্রিপসিনের সাহায্যে ভেঙ্গে অ্যামাইনো এসিড ও সরল পেপটাইডে পরিণত হয়। পলিপেপপটাইড →  ট্রিপসিন  \\xrightarrow{\\text { ট্রিপসিন }}   ট্রিপসিন   ​ অ্যামাইনো এসিড + সরল পেপটাইড অ্যামাইলেজ শ্বেতসারকে সরল শর্করায় পরিণত করে। শ্বেতসার →  অ্যামাইলেজ  \\xrightarrow{\\text { অ্যামাইলেজ }}   অ্যামাইলেজ   ​ প্রুকোজ"
        }
      ]
    },
    {
      "number": "5",
      "uddipok": "তাসমিয়া কিছুদিন যাবত মূত্রের পরিমাণ কম হওয়াসহ কোমরের পিছনে ব্যথা অনুভব করছে। যার কারণে সে ডাক্তারের শরণাপন্ন হলে ডাক্তার কিছু পরীক্ষা-নিরীক্ষা করে বলেন, তার প্রধান রেচন অঙ্গটি বিকল হয়ে গেছে।",
      "tag": "BB 22",
      "sub_questions": [
        {
          "label": "ক",
          "question": "রেনাল ক্যাপসুল কী?",
          "explanation": "বৃক্ক সম্পূর্ণরূপে যে তত্ত্বময় আবরণ দিয়ে বেষ্টিত থাকে তাই হলো রেনাল ক্যাপসুল"
        },
        {
          "label": "খ",
          "question": "শ্বেত রক্তকণিকাকে দেহের প্রহরী কোষ বলা হয় কেন?",
          "explanation": "রক্তের শ্বেত রক্তকণিকা প্রহরীর মতো দেহকে বিভিন্ন রোগজীবাণুর হাত থেকে রক্ষা করে। ক্ষণপদ সৃষ্টির মাধ্যমে শ্বেতকণিকা রোগজীবাণুকে ভক্ষণ করে এবং রোগের হাত থেকে দেহকে রক্ষা করে। শুধু তাই নয় অ্যান্টিবডি তৈরির মাধ্যমেও শ্বেতকণিকা দেহকে বিভিন্ন ধরনের রোগের হাত থেকে রক্ষা করে থাকে। এ কারণেই শ্বেত রক্তকণিকাকে দেহের প্রহরী কোষ বলা হয়।"
        },
        {
          "label": "গ",
          "question": "তাসমিয়ার দেহে বিকল হওয়া অঙ্গটির কার্যিক এককের গঠন বর্ণনা করো।",
          "explanation": "নিম্মের অনুরূপ। উদ্দীপকে উল্লিখিত এ অঙ্গটি হলো বৃক্ক। প্রতিটি বৃক্কে ইউরিনিফেরাস নালিকা নামে বিশেষ এক ধরনের নালিকা থাকে যা নেফ্রন ও সংগ্রাহী নালিকা এই দুইটি অংশে বিভক্ত। সুতরাং B হলো নেফ্রন যা বৃক্কের কার্যকরী একক। নিচে নেফ্রনের গঠন বর্ণনা করা হলো- প্রতিটি নেফ্রন একটি রেনাল করপাসল বা মালপিজিয়ান অঙ্গ এবং রেনাল টিউবুলে নিয়ে গঠিত। প্রতিটি রেনাল করপাসল আবার গ্লোমেরুলাস এবং বোম্যান্স ক্যাপসুল-এ দু'টি অংশে বিভক্ত। বোম্যান্স ক্যাপসুল গ্লোমেরুলাসকে বেষ্টন করে থাকে। বোম্যান্স ক্যাপসুল দ্বিস্তরবিশিষ্ট পেয়ালার মতো প্রসারিত একটি অংশ। গ্লোমেরুলাস একগুচ্ছ কৈশিক জালিকা দিয়ে তৈরি। বোম্যান্স ক্যাপসুলের অঙ্কীয় দেশ থেকে সংগ্রাহী নালি পর্যন্ত বিস্তৃত চওড়া নালিটি হলো রেনাল টিউব্যুল। প্রতিটি রেনাল টিউব্যুল ৩টি অংশে বিভক্ত। যথা- গোড়াদেশীয় প্যাঁচানো নালিকা, হেনলির লুপ' এবং প্রান্তীয় প্যাঁচানো নালিকা।"
        },
        {
          "label": "ঘ",
          "question": "তাসমিয়াকে সুস্থ রাখতে রক্ত পরিশোধন মেশিনের ভূমিকা বিশ্লেষণ করো।",
          "explanation": "উদ্দীপকে তাসমিয়ার বৃক্ক বিকল হওয়ায় তাকে সুস্থ রাখতে ডায়ালাইসিস মেশিনের সাহায্যে রক্ত পরিশোধন করতে হবে। রক্ত পরিশোধনে ডায়ালাইসিস মেশিনের ভূমিকা নিচে বিশ্লেষণ করা হলো- বৃক্ক সম্পূর্ণ অকেজো বা বিকল হওয়ার পর বৈজ্ঞানিক উপায়ে রক্ত পরিশোধন করার নাম ডায়ালাইসিস। এ পদ্ধতিতে মেশিনটির ডায়ালাইসিস টিউবের একপ্রান্তে রোগীর হাতের কব্জির ধমনির সাথে ও অন্যপ্রান্তে ঐ হাতের কব্জির শিরার সাথে সংযোজন করা হয়। ধমনি থেকে টিউবের মধ্য দিয়ে রক্ত ডায়ালাইসিস টিউবের মধ্য দিয়ে প্রবাহিত করানো হয়। এর প্রাচীর আংশিক বৈষম্যভেদ্য হওয়ায় ইউরিয়া, ইউরিক এসিড ও অন্যান্য ক্ষতিকর পদার্থ বাইরে বেরিয়ে আসে। পরিশোধিত রক্ত রোগীর দেহের শিরার মধ্য দিয়ে দেহের ভিতর পুনরায় প্রবেশ করে। এখানে উল্লেখ্য যে, ডায়ালাইসিস টিউবটি এমন একটি তরলের মধ্যে ডুবানো থাকে যার গঠন রক্তের প্লাজমার অনুরূপ হয়। এভাবেই ডায়ালাইসিস মেশিন তাসমিয়াকে সুস্থ রাখতে কৃত্রিমভাবে রক্ত পরিশোধনে গুরুত্বপূর্ণ ভূমিকা পালন করে।"
        }
      ]
    },
    {
      "number": "6",
      "uddipok": "",
      "tag": "MB 22,BB 22",
      "sub_questions": [
        {
          "label": "ক",
          "question": "বংশগতি কী?",
          "explanation": "পিতা-মাতার বৈশিষ্ট্যগুলো বংশানুক্রমে সন্তান-সন্ততির দেহে সঞ্চারিত হওয়ার প্রক্রিয়াই হলো বংশগতি।"
        },
        {
          "label": "খ",
          "question": "বিবর্তন তত্ত্বের ভিত্তিতে কীভাবে নতুন প্রজাতির সৃষ্টি হতে পারে?",
          "explanation": "বিবর্তন তত্ত্ব অনুযায়ী, তিনটি ভিন্ন উপায়ে নতুন প্রজাতির সৃষ্টি হতে পারে। এগুলো হলো- মূল প্রজাতির থেকে পৃথক হয়ে যাওয়ার ফলে, সংকরায়নের ফলে এবং সংকরায়ন প্রজাতিতে কোষ বিভাজনের সময় ঘটনাক্রমে কোষে ক্রোমোজোম সংখ্যা বৃদ্ধির ফলে। এর ফলে নতুন জীবটির অভিযোজন ঘটবে এবং প্রাকৃতিক নির্বাচনের দ্বারা একটি নতুন প্রজাতির সৃষ্টি হবে।"
        },
        {
          "label": "গ",
          "question": "উদ্দীপকের 'A' চিহ্নিত অঙ্গাণুটির গঠন ব্যাখ্যা করো।",
          "explanation": "উদ্দীপকের এ চিহ্নিত অঙ্গাণুটি হলো সেস্ট্রোজোম। নিচে সেট্রোজোমের গঠন ব্যাখ্যা করা হলো- প্রতিটি সেন্ট্রোজোম সেন্ট্রোস্ফিয়ার ও সেন্ট্রিওল নামক দু'টি অংশ নিয়ে গঠিত। সেন্ট্রোজোমের গাঢ় তরল মাতৃকাকে বলা হয় সেন্ট্রোস্ফিয়ার। সেন্ট্রোস্ফিয়ারের মাঝে দু'টি ফাঁপা নলাকার যে অঙ্গাণু দেখা যায়, তাদের সেন্ট্রিওল বলে। সেন্ট্রিওল সাধারণত একটি স্বচ্ছ দানাবিহীন সাইটোপ্লাজম দ্বারা আবৃত থাকে। একটি পরিণত সেন্ট্রিওলের আকার ০.২৫ µm × ৩.৭ µm। সেন্ট্রিওলগুলো দু'মুখ খোলা লম্বা পিপার মতো। প্রত্যেক সেন্ট্রিওল প্রধানত ৩টি অংশ দ্বারা গঠিত। যেমন- প্রাচীর, অণুনালিকা এবং লিংকার। এদের প্রাচীর ৯টি ত্রয়ী অণুনালিকা দ্বারা গঠিত। আবার প্রতিটি অণুনালিকা সমদূরত্বে অবস্থিত ৩টি উপনালিকা এবং তার সাথে লিংকার নামক ঘন তন্তুর সাহায্যে যুক্ত। সেন্ট্রিওল প্রধানত প্রোটিন, লিপিড ও ATP নিয়ে গঠিত।"
        },
        {
          "label": "ঘ",
          "question": "উদ্দীপকের 'B' চিহ্নিত অংশটি লিঙ্গ নির্ধারণে গুরুত্বপূর্ণ ভূমিকা রাখে- বিশ্লেষণ করো।",
          "explanation": "নিম্মের অনুরূপ। উদ্দীপকের উল্লিখিত চিত্র-Y দ্বারা ক্রোমোজোমকে বোঝানো হয়েছে। একে বংশগতির ভৌত ভিত্তি হিসেবে অভিহিত করা হয়। মানবদেহে অটোসোম এবং সেক্স ক্রোমোজোম এ দু'ধরনের ক্রোমোজোম থাকে। এদের মধ্যে সেক্স ক্রোমোজোম লিঙ্গ নির্ধারণে মুখ্য ভূমিকা পালন করে। নিচে তা বিশ্লেষণ করা হলো- সেক্স ক্রোমোজোমের সংখ্যা দুটি, যার মধ্যে একটি X এবং অপরটি নামে পরিচিত। স্ত্রীলোকের ডিপ্লয়েড কোষে দুটি সেক্স ক্রোমোজোমই X ক্রোমোজোম, অর্থাৎ XX। কিন্তু পুরুষদের ক্ষেত্রে দুটির মধ্যে একটি X এবং অপরটি Y, অর্থাৎ XY। স্ত্রীলোকের ডিম্বাশয়ে ডিম্বাণু সৃষ্টির সময় যখন মিয়োসিস বিভাজন ঘটে তখন প্রতিটি ডিম্বাণু অন্যান্য ক্রোমোজোমের সাথে একটি করে X ক্রোমোজোম লাভ করে। অপরপক্ষে, পুরুষে শুক্রাণু সৃষ্টির সময় অর্ধেক সংখ্যক শুক্রাণু একটি করে X ক্রোমোজোম এবং অবশিষ্ট অর্ধেক শুক্রাণু একটি করে Y ক্রোমোজোম লাভ করে। ডিম্বাণু পুরুষের X বা Y বহনকারী যেকোনো একটি শুক্রাণু দ্বারা নিষিক্ত হতে পারে। ফলে জাইগোট দুটি X অথবা একটি Y ক্রোমোজোম বিশিষ্ট হতে পারে। দুটি X নিয়ে অর্থাৎ XX নিয়ে যে শিশু জন্মাবে সে হবে মেয়ে আর যে শিশু একটি X এবং একটি Y অর্থাৎ XY ক্রোমোজোম নিয়ে পৃথিবীতে আসবে সে হবে ছেলে। উপরিউক্ত আলোচনার প্রেক্ষিতে বলা যায়, মানব শিশুর লিঙ্গ নির্ধারণে ক্রোমোজোমের ভূমিকা অপরিসীম।"
        }
      ]
    },
    {
      "number": "7",
      "uddipok": "C 6 H 12 O 6 + O 2 →  এনজাইম  H 2 O + C O 2 + B \\mathrm{C}_{6} \\mathrm{H}_{12} \\mathrm{O}_{6}+\\mathrm{O}_{2} \\xrightarrow{\\text { এনজাইম }} \\mathrm{H}_{2} \\mathrm{O}+\\mathrm{CO}_{2}+\\mathrm{B} C 6 ​ H 12 ​ O 6 ​ + O 2 ​   এনজাইম   ​ H 2 ​ O + CO 2 ​ + B",
      "tag": "BB 22",
      "sub_questions": [
        {
          "label": "ক",
          "question": "পানির ফটোলাইসিস কী?",
          "explanation": "সূর্যালোক ও ক্লোরোফিলের সহায়তায় পানি বিয়োজিত হয়ে অক্সিজেন, হাইড্রোজেন ও ইলেকট্রন উৎপন্ন হওয়ার প্রক্রিয়াই হলো পানির ফটোলাইসিস।"
        },
        {
          "label": "খ",
          "question": "জীবকোষে শক্তি সঞ্চয় ও শক্তি নির্গমন চক্রাকারে চলে- ব্যাখ্যা করো।",
          "explanation": "জীব প্রতিনিয়ত পরিবেশ থেকে শক্তি সংগ্রহ ও সঞ্চয় করে। সংগৃহীত শক্তিকে একরূপ থেকে অন্যরূপে পরিবর্তীত করে এবং শেষে সেই শক্তি আবার পরিবেশে ফিরিয়ে দেয়। সবুজ উদ্ভিদ সালোকসংশ্লেষণ প্রক্রিয়ায় খাদ্য উৎপাদন করে। প্রাণীরা সেই খাদ্য গ্রহণ করে শ্বসন প্রক্রিয়ায় শক্তি উৎপাদন করে এবং পরিবেশে ফিরিয়ে দেয়। এভাবে শক্তি সঞ্চয় ও শক্তি নির্গমন চক্রাকারে চলে।"
        },
        {
          "label": "গ",
          "question": "উদ্দীপকে বিক্রিয়াটির ২ অণু গ্লুকোজ থেকে কত অণু 'B' উৎপন্ন হয়? নির্ণয় করো।",
          "explanation": "উদ্দীপকে উল্লিখিত প্রক্রিয়াটি হলো শ্বসন। এ প্রক্রিয়ায় শ্বসনিক বস্তু জারিত হয়ে C O 2 CO_2 C O 2 ​ , H₂O ও বিপুল পরিমাণ শক্তি (B) উৎপন্ন হয়। উক্ত বিক্রিয়ায় গ্লুকোজ বা শর্করার ১ অণুর দহনে পাওয়া যায়- শ্বসনের পর্যায় উৎপাদিত শক্তি ব্যয়িত শক্তি নীট উৎপাদিত শক্তি গ্লাইকোলাইসিস ২ অণু NADH+H + ৪ অণু ATP ২ অণু ATP ৬ ATP ২ ATP অ্যাসিটাইল কো- এ ২ অণু NADH+H + ৬ ATP ক্রেবস চক্র ৬ অণু NADH+H + ২ অণু FADH 2 ২ অণু GTP ১৮ ATP ৪ ATP ২ ATP ৩৮ ATP (নীট মোট ATP) এখানে, ১ অণু NADH+H + =৩ অণু ATP ১ অণু FADH 2 = ২ অণু ATP ১ অণু GTP = ১ অণু ATP এভাবে তিনটি ধাপে ১ অণু গ্লুকোজ থেকে মোট ৩৮ অণু ATP উৎপন্ন হয়। সুতরাং, ২ অণু গ্লুকোজ থেকে মোট ৩৮ × ২ = ৭৬ অণু ATP উৎপন্ন হয়।"
        },
        {
          "label": "ঘ",
          "question": "উদ্দীপকের প্রক্রিয়াটি জীবের অস্তিত্ব রক্ষায় গুরুত্বপূর্ণ ভূমিকা রাখে- যুক্তিসহ বিশ্লেষণ করো।",
          "explanation": "নিম্মের অনুরূপ। উদ্দীপকের প্রক্রিয়াটি হলো শ্বসন প্রক্রিয়া। জীবের অস্তিত্ব রক্ষায় শ্বসন প্রক্রিয়ার বিশেষ গুরুত্ব রয়েছে। নিচে তা বিশ্লেষণ করা হলো- শ্বসন প্রক্রিয়ায় উৎপন্ন শক্তি দিয়ে উদ্ভিদ ও প্রাণীর সব ধরনের ক্রিয়া- বিক্রিয়া ও কাজকর্ম পরিচালিত হয়। উদ্ভিদ ও প্রাণিদেহে ২৪ ঘণ্টাই এ প্রক্রিয়া চলে। শ্বসনে নির্গত CO₂, জীবের প্রধান খাদ্য শর্করা উৎপন্নের জন্য উদ্ভিদের সালোকসংশ্লেষণে ব্যবহৃত হয়। এ প্রক্রিয়া উদ্ভিদে খনিজ লবণ পরিশোষণে সাহায্য করে, যা পরোক্ষভাবে উদ্ভিদের বৃদ্ধি ও অন্যান্য জৈবিক প্রক্রিয়া চালু রাখে। উদ্ভিদ ও প্রাণীর কোষ বিভাজনের প্রয়োজনীয় শক্তি ও কিছু আনুষঙ্গিক পদার্থ শ্বসন প্রক্রিয়া থেকে আসে। তাই এ প্রক্রিয়া জীবের দৈহিক বৃদ্ধিও নিয়ন্ত্রণ করে। এ প্রক্রিয়া বিভিন্ন উপক্ষার ও জৈব এসিড সৃষ্টিতে সহায়তা করার মাধ্যমে জীবনের অন্যান্য জৈবিক কাজেও সহায়তা করে। কিছু ব্যাকটেরিয়া অক্সিজেনের উপস্থিতিতে বাঁচতে পারে না। এদের শক্তি উৎপাদনের একমাত্র উপায় হলো অবাত শ্বসন। তাছাড়া উদ্ভিদের বৃদ্ধি ও বিকাশের জন্য যে শক্তির প্রয়োজন তা শ্বসন প্রক্রিয়া থেকেই আসে। শ্বসন প্রক্রিয়ায় উৎপন্ন CO₂, সালোকসংশ্লেষণে অংশ নিয়ে খাদ্য তৈরির পাশাপাশি O₂ উৎপন্ন করে। এই O₂ প্রাণীদের বেঁচে থাকার জন্য আবশ্যক। এছাড়া পরিবেশের ভারসাম্য রক্ষায়ও প্রক্রিয়াটি পরোক্ষভাবে ভমিকা রাখে, যা সকল জীবের -জন্য গুরুত্বপূর্ণ। সুতরাং উপরের আলোচনা থেকে বোঝা যায় যে, জীবের অস্তিত্ব রক্ষায় শ্বসন প্রক্রিয়াটির বিশেষ গুরুত্ব রয়েছে।"
        }
      ]
    },
    {
      "number": "8",
      "uddipok": "X ভ্রূণ ও মাতৃ জরায়ু টিস্যুর মধ্যে সম্পর্ক স্থাপনকারী অঙ্গ Y নালিহীন গ্রন্থি থেকে নিঃসৃত রাসায়নিক পদার্থ",
      "tag": "BB 22",
      "sub_questions": [
        {
          "label": "ক",
          "question": "ভিন্নবাসী উদ্ভিদ কী?",
          "explanation": "যে সকল উদ্ভিদে কেবলমাত্র পুং ফুল বা স্ত্রী ফুল সৃষ্টি হয়ে থাকে, সে সকল উদ্ভিদই হলো ভিন্নবাসী উদ্ভিদ।"
        },
        {
          "label": "খ",
          "question": "এইডস আক্রান্তে মৃত্যু অনিবার্য- ব্যাখ্যা করো।",
          "explanation": "HIV ভাইরাস এর আক্রমণে AIDS হয়। এ ভাইরাস শ্বেত রক্তকণিকার ক্ষতিসাধন করে এবং এ কণিকায় অ্যান্টিবডি তৈরিতে বিঘ্ন ঘটায়। ফলে শ্বেত রক্তকণিকার সংখ্যা ও অ্যান্টিবডির পরিমাণ ধীরে ধীরে কমতে থাকে। এ ভাইরাসের আক্রমণে রোগীর দেহে রোগ প্রতিরোধ ক্ষমতা বিনষ্ট হয়ে যায়। ফলে রোগীর মৃত্যু অনিবার্য হয়ে পড়ে।"
        },
        {
          "label": "গ",
          "question": "উদ্দীপকের 'X' ভূণের গঠনে ওতপ্রোতভাবে জড়িত- ব্যাখ্যা করো।",
          "explanation": "উদ্দীপকের 'X' দ্বারা অমরাকে নির্দেশ করা হয়েছে। ভ্রূণের গঠনে অমরা ওতপ্রোতভাবে জড়িত। নিচে তা ব্যাখ্যা করা হলো- ক্রমবর্ধনশীল ভ্রূণের কিছু কোষ এবং মাতৃ জরায়ুর অন্তঃস্তরের কিছু কোষ মিলিত হয়ে ডিম্বাকার ও রক্তনালি সমৃদ্ধ অমরা গঠন করে। অমরার সাহায্যে ভ্রূণ জরায়ুর গাত্রে সংস্থাপিত হয়। এতে ভ্রূণের কোনো ক্ষতি হয় না। ভূণের বৃদ্ধির জন্য প্রয়োজনীয় শর্করা, আমিষ, স্নেহ, পানি ও খনিজ লবণ ইত্যাদি অমরার মাধ্যমে মায়ের রক্ত থেকে ভূণের রক্তে পৌঁছে। অমরা অনেকটা ফুসফুসের মতো কাজ করে। অমরার মাধ্যমে মায়ের রক্ত থেকে অক্সিজেন গ্রহণ এবং ভূণ থেকে কার্বন ডাইঅক্সাইড বিনিময় ঘটে। আবার অমরা বৃক্কের মতোও কাজ করে। এটি বিপাকের ফলে ভূণের দেহে সৃষ্ট বর্জ্য অপসারণ করে থাকে। অমরা থেকে উৎপন্ন হরমোনও ভূণের নানাবিধ কাজে লাগে। সর্বোপরি অমরার মাধ্যমে মাতৃদেহ ও ভূণের মধ্যে এমন সম্পর্ক স্থাপিত হয় যে, সকল পদার্থ মাতৃদেহ ও ভ্রূণে আদান-প্রদান ঘটে। পূর্ণাঙ্গ ভ্রূণের প্রসবের সাথে সাথে অমরাও দেহের বাইরে নিষ্ক্রান্ত হয়। এভাবে, অমরা ভূণের গঠন ও বিকাশে ওতপ্রোতভাবে জড়িত।"
        },
        {
          "label": "ঘ",
          "question": "মানব প্রজননে 'Y' এর ভূমিকা বিশ্লেষণ করো।",
          "explanation": "নিম্মের অনুরূপ। উদ্দীপকে নিষেক তথা মানব প্রজনন প্রক্রিয়া দেখানো হয়েছে। মানব প্রজননে হরমোন গুরুত্বপূর্ণ ভূমিকা পালন করে। কতগুলো গ্রন্থি প্রজনন সংক্রান্ত হরমোন নিঃসরণ করে। যেমন- - পিটুইটারি গ্রন্থি থেকে নিঃসৃত উদ্দীপক হরমোন ও উৎপাদক হরমোন জনন গ্রন্থির বৃদ্ধি, ক্ষরণ ও কাজ নিয়ন্ত্রণ, মাতৃদেহে স্তনগ্রন্থির বৃদ্ধি ও দুগ্ধ ক্ষরণ নিয়ন্ত্রণ করে। তাছাড়া এগুলো জরায়ুর সংকোচনও নিয়ন্ত্রণ করে। - থাইরয়েড গ্রন্থি থেকে নিঃসৃত থাইরক্সিন হরমোন দৈহিক বৃদ্ধি, মানসিক বৃদ্ধি ও যৌন লক্ষণ প্রকাশে সহায়তা করে। - অ্যাড্রেনাল গ্রন্থি থেকে নিঃসৃত হরমোন যৌনাঙ্গ বৃদ্ধি ও যৌন লক্ষণ প্রকাশে সহায়তা করে। - শুক্রাশয় থেকে নিঃসৃত টেস্টোস্টেরন ও অ্যান্ড্রোজেন শুক্রাণু উৎপাদন ও যৌন লক্ষণ প্রকাশে সহায়তা করে। - ডিম্বাশয় থেকে নিঃসৃত ইস্ট্রোজেন, প্রোজেস্টেরন ও রিলাক্সিন হরমোন মেয়েদের নারী সুলভ লক্ষণগুলো সৃষ্টি, ঋতুচক্র নিয়ন্ত্রণ, গর্ভাবস্থায় জরায়ু, ভ্রূণ, অমরা ইত্যাদির বৃদ্ধি নিয়ন্ত্রণ করে। তাছাড়া ডিম্বাণু উৎপাদনে বিশেষ ভূমিকা পালন করে।"
        }
      ]
    }
  ]
}