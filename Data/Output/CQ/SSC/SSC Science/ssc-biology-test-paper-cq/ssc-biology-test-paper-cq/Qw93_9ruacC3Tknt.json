{
  "title": "বাংলাদেশ নৌবাহিনী কলেজ, ঢাকা ২০২৪",
  "subtitle": "জীববিজ্ঞান (8)",
  "questions": [
    {
      "number": "1",
      "uddipok": "বিল্লাল বেশ কিছুদিন যাবৎ শক্ত খাবার খেতে পারছে না। সেই সাথে জ্বর ও কাশিতে ভুগছে। কাশির সাথে অনেক সময় কফ বের হয় এবং প্রচণ্ড বুকে ব্যথা অনুভব করে।",
      "tag": "BNSCC 24",
      "sub_questions": [
        {
          "label": "ক",
          "question": "দ্বি-নিষেক কী?",
          "explanation": "প্রায় একই সময়ে দু'টি পুংজনন কোষের একটি ডিম্বাণু (n) ও অপরটি গৌণ কেন্দ্রিকার (2n) সাথে মিলিত হওয়ার ঘটনাই হলো দ্বি- নিষেক।"
        },
        {
          "label": "খ",
          "question": "বায়ুপরাগী ফুল বলতে কী বোঝায়?",
          "explanation": "যেসব ফুলের পরাগায়ন বায়ুর মাধ্যমে হয় তাদেরকে বায়ুপরাগী ফুল বলে। এসব ফুল হালকা, মধুগ্রন্থিহীন ও সুগন্ধহীন। এরা সহজেই বাতাসে ভাসতে পারে। সাধারণত একবীজপত্রী উদ্ভিদে এ ধরনের ফুল পাওয়া যায়। যেমন- ধান।"
        },
        {
          "label": "গ",
          "question": "বিল্লালের রোগাক্রান্ত হওয়ার কারণ-ব্যাখ্যা করো।",
          "explanation": "উদ্দীপকের বিল্লাল ব্রংকাইটিস রোগে আক্রান্ত হয়েছে। এটি একটি ব্যাকটেরিয়াজনিত রোগ। নিচে এ রোগের কারণ ব্যাখ্যা করা হলো- অস্বাস্থ্যকর পরিবেশ, স্যাঁতসেঁতে ধূলিকণা মিশ্রিত আবহাওয়া, ঠান্ডা লাগা ও ধূমপান থেকে এ রোগ হতে পারে। একবার ব্রংকাইটিস হলে বার বার এ রোগে আক্রান্ত হওয়ার সম্ভাবনা থাকে। সাধারণত শিশু ও বয়স্ক ব্যক্তিরা এ রোগে বেশি আক্রান্ত হয়। ধূমপান, অস্বাস্থ্যকর পরিবেশ ও দূষণ এ রোগের কারণ হিসেবে গণ্য করা হয়। যেমন- কলকারখানার ধূলাবালি ও ধোঁয়াময় পরিবেশ।"
        },
        {
          "label": "ঘ",
          "question": "ডাক্তারের পরামর্শ অনুযায়ী বিল্লালের করণীয় দিকগুলো-বিশ্লেষণ করো।",
          "explanation": "বিল্লাল ব্রংকাইটিসে আক্রান্ত। এ রোগ থেকে পরিত্রাণ পেতে হলে ডাক্তারের পরামর্শ অনুযায়ী বিল্লালকে নিম্নলিখিত করণীয় দিকগুলো অনুসরণ করতে হবে। - ধূমপান, মদ্যপান, তামাক বা সাদাপাতা খাওয়ার অভ্যাস থাকলে তা ত্যাগ করতে হবে। - সহনীয় উষ্ণতা ও শুষ্ক পরিবেশে নিজেকে রাখার চেষ্টা করতে হবে। – পুষ্টিকর তরল ও গরম খাবার যেমন- গরম দুধ, স্যুপ ইত্যাদি গ্রহণ করতে হবে। – পূর্ণ বিশ্রামরত অবস্থায় থাকতে হবে। - ডাক্তারের পরামর্শ মেনে চিকিৎসা নিতে হবে। উপরের ব্যবস্থাগুলো গ্রহণ করার মাধ্যমে বিল্লাল তার রোগের জটিলতা থেকে রক্ষা পাবেন।"
        }
      ]
    },
    {
      "number": "2",
      "uddipok": "আমাদের দেহকোষের প্রাণকেন্দ্রে এমন একটি অঙ্গাণু আছে যেটি প্রজন্ম থেকে প্রজন্মে বৈশিষ্ট্য স্থানান্তরিত করে।",
      "tag": "BNSCC 24",
      "sub_questions": [
        {
          "label": "ক",
          "question": "মাইক্রোভিয়ি কাকে বলে?",
          "explanation": "কোষঝিল্লি বা প্লাজমালেমার ভাঁজই হলো মাইক্রোভিল্লি।"
        },
        {
          "label": "খ",
          "question": "একই উদ্ভিদে পাতা সবুজ হলেও ফুল রঙিন হয় কেন?",
          "explanation": "উদ্ভিদের দুই ধরনের প্লাস্টিডে রঞ্জক পদার্থ থাকে বলে এরা রঙিন হয়। ক্লোরোপ্লাস্টে সবুজ বর্ণের রঞ্জক পদার্থ ক্লোরোফিল থাকায় ক্লোরোফিল সবুজ হয়। আর পাতায় ক্লোরোফিল থাকে বলে পাতাও সবুজ হয়। এজন্যই গাছের পাতা সবুজ। আবার ক্রোমোপ্লাস্টে বিভিন্ন রঙের রঞ্জক পদার্থ থাকতে পারে বলে ক্রোমোপ্লাস্ট বিভিন্ন বর্ণের হয়ে থাকে। গাছের রঙিন অংশ, যেমন ফুলে ক্রোমোপ্লাস্ট থাকে বলে সেগুলো রঙিন হয়। তাই একই উদ্ভিদে পাতা সবুজ হলেও ফুল রঙিন হয়।"
        },
        {
          "label": "গ",
          "question": "উদ্দীপকের আলোচিত অঙ্গাণুটির ভৌত ও রাসায়নিক গঠন আলোচনা করো।",
          "explanation": "নিম্মের অনুরূপ। উদ্দীপকে উল্লিখিত নমুনা হলো DNA, যা একটি বংশগতির উপাদান। নিচে DNA-এ ভৌত ও রাসায়নিক গঠন বিশ্লেষণ করা হলো- DNA দ্বিসূত্রক। দু'টি পলিনিউক্লিওটাইড সূত্র পরস্পরের সাথে লোহার সিঁড়ির মতো ডান দিকে প্যাঁচানো থেকে একটি ডাবল হেলিক্স গঠন করে। এ সিঁড়ির হাতল তৈরি হয় পাঁচ কার্বনবিশিষ্ট শর্করা (ডিঅক্সিরাইবোজ), নাইট্রোজেনঘটিত বেস ও অজৈব ফসফেট দ্বারা। DNA-এর নাইট্রোজেন বেসগুলো হলো এডিনিন, গুয়ানিন, থাইমিন ও সাইটোসিন। একটি সূত্রের এডিনিন অন্য সূত্রের থাইমিনের সাথে দু'টি হাইড্রোজেন বন্ড দ্বারা (A=T) যুক্ত থাকে, আর গুয়ানিন অন্য সূত্রের সাইটোসিনের সাথে তিনটি হাইড্রোজেন বন্ড দ্বারা যুক্ত (G ≡ \\equiv ≡ C) থাকে। হেলিক্সের প্রতিটি পূর্ণ ঘূর্ণন ৩৪ A ˚ ৩ ৪ \\AA ৩৪ A ˚ দৈর্ঘ্য বিশিষ্ট। একটি পূর্ণ ঘূর্ণনের মধ্যে ১০টি নিউক্লিওটাইড থাকে। তাই পার্শ্ববর্তী দু'টি নিউক্লিওটাইডের দূরত্ব ৩৪ A ˚ ৩ ৪ \\AA ৩৪ A ˚ । DNA ডাবল হেলিক্সের ব্যাস সর্বত্র ২০ A ˚ ২০\\AA ২০ A ˚ ।"
        },
        {
          "label": "ঘ",
          "question": "উদ্দীপকের অঙ্গাণুটি অপরাধী শনাক্তকরণে গুরুত্বপূর্ণ ভূমিকা রাখে- বিশ্লেষণ করো।",
          "explanation": "নিম্মের অনুরূপ। উদ্দীপকের দ্বিসূত্রীয় অণুটি হলো DNA। এই DNA-এর বিজ্ঞানভিত্তিক পরীক্ষা হলো DNA টেস্ট। এর মাধ্যমে অপরাধীকে নির্ভুলভাবে শনাক্ত করা সম্ভব। নিচে এর তাৎপর্য বর্ণনা করা হলো- অপরাধী শনাক্তকরণে DNA টেস্ট সুসম্পন্ন করার জন্য প্রথমে প্রয়োজন জৈবিক নমুনা। ব্যক্তির হাড়, দাঁত, চুল, রক্ত, লালা, বীর্য ইত্যাদি জৈবিক নমুনা হতে পারে। অপরাধস্থল কিংবা অপরাধের শিকার এমন ব্যক্তির কাছ থেকে প্রাপ্ত জৈবিক নমুনার DNA নকশার সাথে সন্দেহভাজনের DNA নকশার তুলনা করা হয়। অপরাধস্থলে প্রাপ্ত নমুনার সাথে সন্দেহভাজনের নমুনার নকশা মিলে গেলে ঐ ব্যক্তি অপরাধী প্রমাণিত হয়, অন্যথায় সে নির্দোষ প্রমাণিত হয়। এভাবে DNA টেস্ট তথা DNA অপরাধী শনাক্তকরণে গুরুত্বপূর্ণ ভূমিকা রাখে।"
        }
      ]
    },
    {
      "number": "3",
      "uddipok": "বাস্তুতন্ত্রে খাদ্যশিকল ও খাদ্যজাল বিদ্যমান, যাদের মাধ্যমে বাস্তুতন্ত্রে পুষ্টি ও শক্তি প্রবাহিত হয়।",
      "tag": "BNSCC 24",
      "sub_questions": [
        {
          "label": "ক",
          "question": "প্রজাতি কী?",
          "explanation": "প্রজাতি শ্রেণিবিন্যাসের একটি মৌলিক এবং সর্বনিম্ন একক, যা দ্বিপদ নামকরণের মাধ্যমে প্রকাশ করা হয়।"
        },
        {
          "label": "খ",
          "question": "অগ্ন্যাশয়কে মিশ্রগ্রন্থি বলা হয় কেন?",
          "explanation": "অগ্ন্যাশয় একই সাথে বহিঃক্ষরা এবং অন্তঃক্ষরা গ্রন্থি হিসেবে কাজ করে। বহিঃক্ষরা হিসেবে পরিপাকের সময় এনজাইম নিঃসৃত করে। আবার অন্তঃক্ষরা হিসেবে বিভিন্ন হরমোন নিঃসৃত করে। এ কারণেই অগ্ন্যাশয়কে মিশ্র গ্রন্থি বলা হয়।"
        },
        {
          "label": "গ",
          "question": "উদ্দীপকে উল্লিখিত শিকলটির প্রকারভেদগুলো আলোচনা করো।",
          "explanation": "উদ্দীপকে উল্লিখিত শিকলটি হলো বাস্তুতন্ত্রের খাদ্যশিকল। বিভিন্ন ধরনের বাস্তুতন্ত্রে খাদ্যশিকল বিভিন্ন ধরনের হতে পারে। যেমন- শিকারজীবী খাদ্যশিকল, পরজীবী খাদ্যশিকল এবং মৃতজীবী খাদ্যশিকল। শিকারজীবী খাদ্যশিকল: যে খাদ্যশিকলে প্রথম স্তরের খাদক আকারে সবচেয়ে ছোট থাকে এবং পর্যায়ক্রমে উপরের খাদকেরা নিচের স্তরের খাদকগুলো শিকার করে খায়, সেরূপ শিকলকে বলা হয় শিকারজীবী খাদ্যশিকল। যেমন: ঘাস → \\to → ঘাসফড়িং → \\to → ব্যাঙ → \\to → সাপ পরজীবী খাদ্যশিকল: এ খাদ্য শিকলে পরজীবী উদ্ভিদ ও প্রাণী অধিকাংশ ক্ষেত্রে নিজেদের চেয়ে বড় আকারের পোষকদেহ থেকে খাদ্য গ্রহণ করে। কোনো কোনো ক্ষেত্রে একটি পরজীবীর উপর আরেক ধরনের ক্ষুদ্রতর পরজীবী তার খাদ্যের জন্য নির্ভরশীল হয়। এক্ষেত্রে খাদ্যশিকলের প্রথম ধাপে সবসময় সবুজ উদ্ভিদ না-ও থাকতে পারে। সেক্ষেত্রে শিকলটি অসম্পূর্ণ থাকে, যেমন: মানুষ → \\to → মশা → \\to → ডেঙ্গু ভাইরাস। মৃতজীবী খাদ্যশিকল: জীবের মৃতদেহ থেকে শুরু হয়ে যদি কোনো খাদ্যশিকল একাধিক খাদ্যস্তরে বিন্যস্ত হয়, তবে সেরূপ শিকলকে বলা হয় মৃতজীবী খাদ্যশিকল। মৃতদেহ → \\to → ছত্রাক → \\to → কেঁচো।"
        },
        {
          "label": "ঘ",
          "question": "উদ্দীপকের উল্লিখিত তন্ত্রের পুষ্টি ও শক্তিপ্রবাহ বিশ্লেষণ করো।",
          "explanation": "উদ্দীপকে বাস্তুতন্ত্রের কথা উল্লেখ করা হয়েছে। বাস্তুতন্ত্রে অবস্থিত উদ্ভিদ যে খাদ্য তৈরি করে, তার কিছু অংশ নিজ প্রয়োজনে ব্যবহার করে, অবশিষ্টাংশ উদ্ভিদদেহেই জমা থাকে। তৃণভোজী প্রাণী এসব উদ্ভিদ খায় এবং পর্যায়ক্রমে মাংসাশী প্রাণী এসব তৃণভোজীদের খায়। এসব উদ্ভিদ এবং প্রাণীদের মৃত্যুর পর বিয়োজকগুলো এদের খাদ্য হিসেবে ব্যবহার করে অজৈব বস্তুতে রূপান্তরিত করে পরিবেশে ফিরিয়ে - দেয়। সবুজ উদ্ভিদ এসব অজৈব বস্তু গ্রহণ করে এবং পুনরায় খাদ্য প্রস্তুতে ব্যবহার করে থাকে। পুষ্টিদ্রব্যের এরূপ চক্রাকারে প্রবাহিত হওয়ার প্রক্রিয়াটিকে পুষ্টিপ্রবাহ বলে। আবার, সবুজ উদ্ভিদে উৎপাদিত রাসায়নিক শক্তি প্রথমে তৃণভোজী প্রাণীতে পৌঁছায়। মাংসাশী প্রাণী যারা প্রথম স্তরের খাদকদের খেয়ে বাঁচে, প্রথম স্তরের খাদক থেকে রাসায়নিক শক্তি এই দ্বিতীয় স্তরের খাদকের দেহে স্থানান্তরিত হয়। একইভাবে দ্বিতীয় স্তরের খাদক থেকে রাসায়নিক শক্তি খাদ্য আকারে তৃতীয় স্তরের খাদকে পৌঁছায়। যদি তৃতীয় স্তরের খাদককে আরও উচ্চতর কোনো খাদক খাদ্য হিসেবে গ্রহণ করে, তবে একই প্রক্রিয়ায় শক্তি সর্বোচ্চ স্তরের খাদকে পৌঁছায়। মৃত্যুর পর সব জীবের শক্তি গ্রহণ প্রক্রিয়া থেমে যায়। তখন ঐ মৃতদেহে সঞ্চিত রাসায়নিক শক্তি বিয়োজকের কাজের ফলে ভেঙ্গে জড় পদার্থ বা শক্তি আকারে আবার পরিবেশে ফিরে আসে। পরিবেশের বিভিন্ন জড় বস্তুর মধ্যে জমা হওয়া এই শক্তি তখন আবার উদ্ভিদের গ্রহণ উপযোগী হয়। আর এভাবে খাদ্যচক্রের মাধ্যমে বাস্তুতন্ত্রে প্রাকৃতিক শক্তির প্রবাহ চলতে থাকে। সব ধরনের খাদ্যশিকলেই প্রতিটি স্তরে কিছু অপচয় হয়। উৎপাদক থেকে তৃণভোজী প্রাণী যতটা শক্তি গ্রহণ করে তার শরীরে ততটা শক্তি জমা হয় না। এভাবে এক জীব থেকে আরেক জীবে খাদ্যশক্তি স্থানান্তরের সময় বেশ কিছু শক্তির অপচয় হয়।"
        }
      ]
    },
    {
      "number": "4",
      "uddipok": "",
      "tag": "BNSCC 24",
      "sub_questions": [
        {
          "label": "ক",
          "question": "সবাত শ্বসন কাকে বলে?",
          "explanation": "যে শ্বসন প্রক্রিয়া অক্সিজেনের উপস্থিতিতে হয় তাকে সবাত শ্বসন বলে।"
        },
        {
          "label": "খ",
          "question": "দেহের জন্য ক্যালসিয়ামের প্রয়োজনীয়তা ব্যাখ্যা করো।",
          "explanation": "দেহের মোট ওজনের শতকরা দুই ভাগ হলো ক্যালসিয়াম। খনিজ পদার্থের মধ্যে দেহে ক্যালসিয়ামের পরিমাণ সবচেয়ে বেশি। হাড়, দাঁতের গঠন ঠিক রাখা, রক্ত সঞ্চালন, স্নায়ু ও পেশির সঞ্চালনে ক্যালসিয়াম ভূমিকা রাখে। আবার, উদ্ভিদে ক্যালসিয়ামের অভাব হলে বর্ধনশীল শীর্ষ অঞ্চল মরে যায়, পাতা কুঁকড়ে যায় ও উদ্ভিদ নেতিয়ে পড়ে। তাই উদ্ভিদ ও প্রাণিদেহের জন্য ক্যালসিয়াম অপরিহার্য।"
        },
        {
          "label": "গ",
          "question": "খাদ্য পরিপাকে চিত্র M, N ও P কী ভূমিকা পালন করে-আলোচনা করো।",
          "explanation": "চিত্রের M, N ও P চিহ্নিত অংশগুলো যথাক্রমে যকৃত, পাকস্থলি ও অগ্ন্যাশয়। যকৃত পিত্তরস তৈরি করে। পিত্তরস খাদ্যের অম্লভাব প্রশমিত করে এবং ক্ষারীয় পরিবেশ সৃষ্টি করে। এই পরিবেশ খাদ্য পরিপাকের অনুকূল। পিত্তরস চর্বিজাতীয় খাদ্যকে ক্ষুদ্র দানায় পরিণত করে, যা লাইপেজ সহযোগে, পরিপাকে সহায়তা করে। অগ্ন্যাশয় থেকে অগ্ন্যাশয় রস নিঃসৃত হয়। অগ্ন্যাশয় রসে ট্রিপসিন, লাইপেজ ও অ্যামাইলেজ নামক এনজাইম থাকে। এসব এনজাইম শর্করা, আমিষ ও স্নেহজাতীয় খাদ্যের পরিপাকে সহায়তা করে। পাকস্থলিতে খাদ্যদ্রব্য পৌঁছানো মাত্র উপরোক্ত রসগুলো নিঃসৃত হয়। পাকস্থলির অনবরত সংকোচন ও প্রসারণ এবং এনজাইমের ক্রিয়ার ফলে খাদ্য মিশ্র মন্ডে পরিণত হয়। একে পাকমণ্ড বা কাইম (chyme) বলে। পাকস্থলির অন্তঃপ্রাচীরের গ্যাস্ট্রিক গ্রন্থি থেকে গ্যাস্ট্রিক রস ক্ষরিত হয়। এই রসে থাকা হাইড্রোক্লোরিক এসিড খাদ্যের মধ্যে কোনো অনিষ্টকারী ব্যাকটেরিয়া থাকলে তা মেরে ফেলে, নিষ্ক্রিয় পেপসিনোজেনকে সক্রিয় পেপসিনে পরিণত করে এবং পাকস্থলিতে পেপসিনের সুষ্ঠু কাজের জন্য অম্লীয় পরিবেশ সৃষ্টি করে। পেপসিন আমিষকে ভেঙে দুই বা ততোধিক অ্যামাইনো এসিড দিয়ে তৈরি যৌগ গঠন করে, যা পলিপেপটাইড নামে পরিচিত।"
        },
        {
          "label": "ঘ",
          "question": "চিত্রে চিহ্নিত অংশগুলো থেকে নিঃসৃত প্রাণরসের অভাবে মানবদেহে কী ধরনের জটিলতা দেখা দিতে পারে? বিশ্লেষণ করো।",
          "explanation": "চিত্রে চিহ্নিত অংশগুলোর মধ্যে P চিহ্নিত অংশ অর্থাৎ অগ্ন্যাশয় থেকে প্রাণরস বা হরমোন নিঃসৃত হয়। অগ্ন্যাশয়ের আইলেটস অফ ল্যাংগারহ্যানসের নালিহীন কোষগুলো ইনসুলিন ও গ্লুকাগন নিঃসরণ করে যা রক্তে গ্লুকোজের মাত্রা নিয়ন্ত্রণ করে। অগ্ন্যাশয়ে যদি প্রয়োজনমতো ইনসুলিন তৈরি না হয় তবে রক্তে শর্করার পরিমাণ স্থায়ীভাবে বেড়ে যায়। ফলে প্রস্রাবের সাথে গ্লুকোজ নির্গত হয়। এ অবস্থাকে বহুমূত্র বা ডায়াবেটিস মেলিটাস (ডায়াবেটিস) বলে। ডায়াবেটিস প্রধানত দুই ধরনের, টাইপ-1 এবং টাইপ-2। টাইপ-1 এ আক্রান্ত রোগীর দেহে একেবারেই ইনসুলিন তৈরি হয় না। তাই নিয়মিত ইনজেকশনের মাধ্যমে ইনসুলিন নিতে হয়। টাইপ-2 রোগীর দেহে আংশিকভাবে ইনসুলিন তৈরি হয়। রক্ত ও প্রস্রাবে গ্লুকোজের মাত্রা পরিমাণের চেয়ে বেড়ে গেলে এই রোগের লক্ষণ প্রকাশ পায়। লক্ষণগুলো হলো ঘন ঘন প্রস্রাব হওয়া, অধিক পিপাসা লাগা, ক্ষুধা বেড়ে যাওয়া, পর্যাপ্ত খাবার খাওয়া সত্ত্বেও দেহের ওজন কমতে থাকা, দুর্বল বোধ করা, চোখে কম দেখা, চামড়া খসখসে ও রুক্ষ হয়ে যাওয়া, ক্ষতস্থান সহজে না শুকানো ইত্যাদি।"
        }
      ]
    },
    {
      "number": "5",
      "uddipok": "দিপক এ বছর চীনে বিশেষ প্রযুক্তিতে উদ্ভাবিত বিটি ধান চাষ করেছেন, যে ধানে কোনো প্রকার কীটপতঙ্গ বা অণুজীব দ্বারা ক্ষতি হয়নি। এ ধান চাষ করে তিনি এ বছর বেশ লাভবান হয়েছেন।",
      "tag": "BNSCC 24",
      "sub_questions": [
        {
          "label": "ক",
          "question": "উপজিহ্বা কী?",
          "explanation": "মানবদেহে স্বরযন্ত্রের উপরে জিহ্বা আকৃতির যে ঢাকনা থাকে, তাই হলো উপজিহ্বা।"
        },
        {
          "label": "খ",
          "question": "কঙ্কালকে নিরাপদ ঘর বলা হয় কেন?",
          "explanation": "ঘর তৈরির ক্ষেত্রে যেমন কাঠামোর প্রয়োজন হয় তেমনি আমাদের দেহের কাঠামো হলো কঙ্কাল। দেহে অবস্থিত হৃৎপিণ্ড, ফুসফুস, পাকস্থলি, অন্ত্র, মস্তিষ্ক এরকম কোমল অংশগুলো অস্থি দিয়ে তৈরি কঙ্কাল সুরক্ষিত রাখে। তাই কঙ্কালকে নিরাপদ ঘর বলা হয়।"
        },
        {
          "label": "গ",
          "question": "দিপকের ব্যবহৃত প্রযুক্তিটির ধাপসমূহ-ব্যাখ্যা করো।",
          "explanation": "নিম্মের অনুরূপ। উদ্দীপকে উল্লিখিত চিত্র-A এর প্রক্রিয়াটি মূলত রিকম্বিনেন্ট DNA প্রযুক্তি! রিকম্বিনেন্ট DNA প্রযুক্তির মাধ্যমে কাঙ্ক্ষিত বৈশিষ্ট্যসম্পন্ন জীব উদ্ভাবন করা বা পাওয়া সম্ভব। নিচে ধাপসমূহ ব্যাখ্যা করা হলো- i. কাঙ্ক্ষিত বৈশিষ্ট্যের DNA নির্বাচন। ii. একটি বাহক নির্বাচন, যার মাধ্যমে কাঙ্ক্ষিত DNA খণ্ডটি স্থানান্তর করা সম্ভব। iii. কাঙ্ক্ষিত DNA এবং বাহক DNA-এর নির্দিষ্ট অংশ কাটার জন্য প্রয়োজনীয় 'রেস্ট্রিকশন এনজাইম' নির্বাচন। iv. বাহক DNA-এর সঙ্গে কাঙ্ক্ষিত DNA অংশ সংযুক্ত করার জন্য 'লাইগেজ এনজাইম' নির্বাচন। v. কাঙ্ক্ষিত DNA সমন্বয়ে বাহক DNA-ই হলো রিকম্বিনেন্ট DNA। vi. রিকম্বিনেন্ট DNA-কে বাহকের মাধ্যমে কাঙ্ক্ষিত জীব তথা উদ্ভিদ কোষে প্রবেশ করিয়ে 'ট্রান্সজেনিক কোষ' পাওয়া যায়। vii. এই ট্রান্সজেনিক কোষ থেকে গবেষণাগারে টিস্যুকালচারের মাধ্যমে কাঙ্ক্ষিত বৈশিষ্ট্যসম্পন্ন জীব পাওয়া বা তৈরি করা সম্ভব।"
        },
        {
          "label": "ঘ",
          "question": "উত্ত প্রযুক্তি শস্য উৎপাদন ও চিকিৎসা ক্ষেত্রে নতুন দিগন্ত উন্মোচন করেছে-এর যথার্থতা বিশ্লেষণ করো।",
          "explanation": "নিম্মের অনুরূপ। উদ্দীপকের চিত্রে বর্ণিত প্রযুক্তিটি হলো রিকম্বিনেন্ট DNA প্রযুক্তি। শস্য উন্নয়ন ও চিকিৎসাক্ষেত্রে প্রযুক্তির গুরুত্ব মূল্যায়ন করা হলো- বর্তমানে কৃষিতে রিকম্বিনেন্ট DNA প্রযুক্তি গুরুত্বপূর্ণ ভূমিকা রাখছে। এর সাহায্যে ক্ষতিকর পোকামাকড় প্রতিরোধী ফসলের জাত উদ্ভাবন করা হয়েছে। যেমন- বিটি ভুট্টা, বিটি তুলা। এর সাহায্যে ভাইরাস, প্রতিরোধী ফসলের জাত উদ্ভাবন করা হয়েছে। যেমন- ভাইরাল কোট প্রোটিন জিন স্থানান্তরের মাধ্যমে টমেটো মোজাইক ভাইরাস, টোবাকো মোজাইক ভাইরাস প্রতিরোধী ফসলের জাত উদ্ভাবন করা হয়েছে। এছাড়াও জিনগত পরিবর্তনের মাধ্যমে আগাছানাশক প্রতিরোধী ভুট্টা, তুলা ইত্যাদি ফসলের জাত উদ্ভাবন করা হয়েছে। এ প্রযুক্তির মাধ্যমে একই উদ্ভিদে একাধিক বৈশিষ্ট্য অনুপ্রবেশ করিয়ে বাণিজ্যিকভাবে ট্রান্সজেনিক উদ্ভিদ তৈরি করা হয়েছে। জিনগত রূপান্তরের মাধ্যমে উদ্ভিদের পুষ্টিমান উন্নত করা হয়েছে। যেমন- ধানে ভিটামিন-এ তথা বিটা-ক্যারোটিন জিন স্থানান্তর করা হয়েছে। অপরদিকে চিকিৎসা ক্ষেত্রেও এ প্রযুক্তি বৈপ্লবিক পরিবর্তন সাধন করেছে। জিনগত পরিবর্তনের মাধ্যমে ইস্ট হতে হেপাটাইটিস-বি ভাইরাসের টিকা (ইন্টারফেরন) আবিষ্কার হয়েছে। মানবদেহের ইনসুলিন তৈরির জিন ব্যবহার করে কৌলিকগতভাবে পরিবর্তিত E. coli ব্যাকটেরিয়া এবং ইস্ট হতে বাণিজ্যিক ইনসুলিন তৈরি করা হচ্ছে, যা ডায়াবেটিস রোগের চিকিৎসায় বহুলভাবে ব্যবহৃত হচ্ছে। তাছাড়া, এ প্রযুক্তির মাধ্যমে পরিবর্তিত E. coli ব্যাকটেরিয়া এবং ইস্ট হতে মানুষের বৃদ্ধির হরমোন, এমনকি ক্যানসার ও AIDS এর মতো ঘাতক ব্যাধি চিকিৎসার ঔষধও তৈরি করার প্রচেষ্টা অব্যাহত আছে।"
        }
      ]
    },
    {
      "number": "6",
      "uddipok": "মুন্নি টিভিতে অনেক ধরনের বিড়াল দেখতে পেলো। সে বিস্ময়ের সাথে লক্ষ করলো, একটি অন্যটি থেকে আকার, রং ও বর্ণের দিক থেকে পৃথর পরবর্তীতে একদিন সে আবার দেখে বন্য পরিবেশে বিড়ালের বেড়ে উঠার চির সে বিড়ালের এত বৈচিত্র্যতা লক্ষ করে জীববিজ্ঞান শিক্ষককে জিজ্ঞাসা করলে শিক্ষক তাকে বিবর্তন ও অভিযোজন সম্পর্কে ধারণা দেন।",
      "tag": "BNSCC 24",
      "sub_questions": [
        {
          "label": "ক",
          "question": "লোকাস কী?",
          "explanation": "ক্রোমোজোমের যে স্থানে জিন অবস্থান করে তাই লোকাস।"
        },
        {
          "label": "খ",
          "question": "সেরিব্রাম ও সেরিবেলামের মধ্যে পার্থক্য করো।",
          "explanation": "নিচে সেরিব্রাম ও সেরিবেলামের মধ্যে পার্থক্য দেয়া হলো: সেরিব্রাম সেরিবেলাম ১. সেরিব্রাম হলো মানুষের অগ্রমস্তিষ্কের অংশ, এর অপর নাম সেরিব্রাল অর্ধগোলক। ১. সেরিবেলাম হলো মানুষের পশ্চাৎমস্তিষ্কের অংশ। ২. সেরিব্রাম মেনিনজেস নামক পর্দা দ্বারা আবৃত থাকে। ২. সেরিবেলাম কোনো পর্দা দ্বারা আবৃত থাকে না।"
        },
        {
          "label": "গ",
          "question": "মুন্নির দেখা প্রাণীগুলোর ভিন্নতার কারণ আলোচনা করো।",
          "explanation": "উদ্দীপকের মুন্নি টেলিভিশনের একটি চ্যানেলে অনেক ধরনের বিড়াল দেখতে পায়। বিড়ালগুলো আকার, রং ও বর্ণে বিভিন্ন রকম ছিল। এ ভিন্নতার কারণ নিচে ব্যাখ্যা করা হলো- অবিরাম সংগ্রামের ফলে, নিজেদের রক্ষার জন্যে একই প্রজাতির বিড়াল হওয়া সত্ত্বেও বিবর্তনের কারণে বিড়ালগুলোর আকার-আকৃতি ও বর্ণে ভিন্নতা দেখা যেতে পারে। এছাড়াও বিভিন্ন দেশ বা স্থান ভেদে এদের ভিন্নতার উপর পরিবেশের প্রভাব রয়েছে। বিভিন্ন স্থানের তাপমাত্রা বা উষ্ণতা বিভিন্ন রকম হয়ে থাকে। জীবের তথা বিড়ালগুলোর আকার- আকৃতি বা বর্ণের ভিন্নতায় তাপমাত্রা বা উষ্ণতার প্রভাব থাকতে পারে। এছাড়া বিভিন্ন স্থানে আলোর প্রখরতা বা তীব্রতায়ও ভিন্নতা থাকে। - আলোর তীব্রতা বিড়ালগুলোর এরূপ বিবর্তনে ভূমিকা রেখেছিল। শুধু তাই নয়, বিভিন্ন স্থানের ভূ-সংস্থানগত প্রভাবও বিড়ালগুলোকে এরকম বিভিন্ন আকার ও বর্ণে বিবর্তিত করতে ভূমিকা রেখেছিল। এছাড়াও বিড়ালগুলোর দৈহিক আকার আকৃতি অনেকাংশে নির্ভর করে প্রতিদিনের খাবারের উপর।"
        },
        {
          "label": "ঘ",
          "question": "উদ্দীপকের প্রথম পরিবেশের প্রাণীকে যদি দ্বিতীয় পরিবেশে ছেড়ে দেওয়া হয় তবে কী ঘটবে? বিশ্লেষণ করো।",
          "explanation": "উদ্দীপকের প্রথম পরিবেশের প্রাণীগুলো ছিল বিভিন্ন আকার, রং ও বর্ণের বিড়াল। বিড়ালগুলো একই প্রজাতির হলেও তাদের আকার ও বর্ণের ভিন্নতার পেছনে কিছু কারণ ছিল। এই বিড়ালগুলোকে দ্বিতীয় পরিবেশে অর্থাৎ বন্য পরিবেশে ছেড়ে দিলে তাদের মধ্যে অনেক পরিবর্তন ঘটবে। নিচে তা বিশ্লেষণ করা হলো- বিড়ালগুলোর নিকট বন্য পরিবেশ পূর্বের পরিবেশ থেকে যথেষ্ট ভিন্ন হবে। এখানে আলো, তাপমাত্রা, ভূ-সংস্থান, খাবারের প্রতিযোগীতা ইত্যাদি নতুন প্রভাবক বিড়ালগুলোকে নতুনরূপে পরিবর্তিত হতে বাধ্য করবে। প্রথমে নতুন পরিবেশে খাপ খাওয়ানোর জন্য এরা বিভিন্ন অঙ্গ- প্রত্যঙ্গের পরিবর্তন ঘটাবে। অর্থাৎ বিড়ালগুলো বন্য পরিবেশে অভিযোজনের জন্য তাদের দেহের আকার, আকৃতির পরিবর্তন ঘটাবে। এছাড়াও বন্য পরিবেশে খাবারের জন্য প্রতিযোগীতায় ছোট আকারের বিড়ালগুলো বড় বিড়ালের কাছে হার মানবে এবং খাদ্যাভাবে ছোট বিড়ালগুলো হয়তোবা মারা যাবে। উপরোক্ত আলোচনার প্রেক্ষিতে বলা যায়, উদ্দীপকের প্রথম পরিবেশের বিড়ালগুলোকে বন্য পরিবেশে ছেড়ে দেওয়া হলে যারা ঐ পরিবেশের সাথে খাপ খাইয়ে চলতে পারবে তারা টিকে থাকবে বাকিরা বিলুপ্ত হয়ে যাবে।"
        }
      ]
    },
    {
      "number": "7",
      "uddipok": "",
      "tag": "BNSCC 24",
      "sub_questions": [
        {
          "label": "ক",
          "question": "পেলভিস কী?",
          "explanation": "বৃক্কের হাইলাসে অবস্থিত ফানেল আকৃতির প্রশস্ত অংশই হলো পেলভিস।"
        },
        {
          "label": "খ",
          "question": "মধ্যচ্ছদা বলতে কী বোঝায়?",
          "explanation": "বক্ষগহ্বর ও উদরগহ্বর পৃথককারী পেশীবহুল পর্দাই হলো মধ্যচ্ছদা। মধ্যচ্ছদা প্রশ্বাস গ্রহণে গুরুত্বপূর্ণ ভূমিকা পালন করে থাকে। এটি দেখতে অনেকটা প্রসারিত ছাতার মতো। মধ্যচ্ছদা সংকুচিত হলে নিচের দিকে নামে তখন বক্ষগহ্বরের আয়তন বৃদ্ধি পায়। এটি প্রসারিত হলে উপরের দিকে উঠে ও বক্ষ স্বাভাবিক অবস্থায় ফিরে আসে।"
        },
        {
          "label": "গ",
          "question": "উদ্দীপকের চিত্রটি কীভাবে রক্তসঞ্চালন করে? আলোচনা করো।",
          "explanation": "নিম্মের অনুরূপ। চিত্রের 'L' হলো মানবদেহের হৃদপেশি। হৃদপেশি দ্বারা গঠিত অঙ্গ হলো হৃৎপিণ্ড। নিচে হৃৎপিণ্ডের দ্বারা মানবদেহে রক্ত সঞ্চালন প্রক্রিয়া বিশ্লেষণ করা হলো- হৃৎপিন্ডের ডান বা বাম অলিন্দদ্বয় প্রসারিত হলে দেহের বিভিন্ন অংশ থেকে রক্ত হৃৎপিন্ডে প্রবেশ করে। যেমন- ঊর্ধ্ব মহাশিরার মাধ্যমে কার্বন ডাইঅক্সাইডযুক্ত রক্ত ডান অলিন্দে প্রবেশ করে। ঠিক একই সময়ে ফুসফুসীয় শিরার মাধ্যমে অক্সিজেনযুক্ত রক্ত বাম অলিন্দে প্রবেশ করে। অলিন্দদ্বয়ের সংকোচনের ফলে ডান অলিন্দ-নিলয়ের ছিদ্রপথের ট্রাইকাসপিড ভালভ খুলে যায় এবং ডান অলিন্দের কার্বন ডাইঅক্সাইড যুক্ত রক্ত ডান নিলয়ে প্রবেশ করে। ঠিক একইভাবে যখন বাম অলিন্দ- নিলয়ের ছিদ্রপথের বাইকাসপিড ভালভ খুলে যায় তখন বাম অলিন্দের অক্সিজেন যুক্ত রক্ত বাম নিলয়ে প্রবেশ করে। এরপর ছিদ্র দুটি কপাটিকা দ্বারা বন্ধ হয়ে যায়। পরবর্তীতে নিলয়দ্বয় সংকুচিত হলে ডান নিলয় থেকে কার্বন ডাইঅক্সাইডযুক্ত রক্ত ফুসফুসীয় ধমনির মাধ্যমে ফুসফুসে প্রবেশ করে পরিশোধিত হয়। ঠিক একই সময় বাম নিলয় থেকে অক্সিজেনযুক্ত রক্ত মহাধমনির মাধ্যমে সারাদেহে পরিবাহিত হয়। এভাবে হৃৎপিণ্ডের পর্যায়ক্রমিক সংকোচন ও প্রসারণের ফলে রক্ত সঞ্চালন প্রক্রিয়া ঘটে থাকে।"
        },
        {
          "label": "ঘ",
          "question": "উদ্দীপকের অঙ্গটি ছাড়া প্রাণী বেঁচে থাকতে পারে না-বিশ্লেষণ করো।",
          "explanation": "উদ্দীপকে উল্লিখিত অঙ্গটি হলো হৃৎপিণ্ড। এটি মানবদেহের অত্যন্ত গুরুত্বপূর্ণ একটি অঙ্গ। এর অনুপস্থিতিতে প্রাণী বেঁচে থাকতে পারবে না। নিচে তা বিশ্লেষণ করা হলো- হৃৎপিণ্ডের রক্ত সঞ্চালন প্রক্রিয়ায় অক্সিজেনযুক্ত রক্ত পালমোনারি শিরার মাধ্যমে ফুসফুস হতে বাম অলিন্দ হয়ে বাম নিলয়ে প্রবেশ করে। পরে বাম নিলয় হতে রক্ত মহাধমনির মাধ্যমে সারাদেহে পরিবাহিত হয়। রক্ত হতে ব্যাপন প্রক্রিয়ায় অক্সিজেন কোষে প্রবেশ করে এবং সেখানে খাদ্যকে জারিত করে কার্বন ডাইঅক্সাইড তৈরি করে। এই কার্বন ডাইঅক্সাইড ব্যাপন প্রক্রিয়ায় রক্তে প্রবেশ করে। পরে কার্বন ডাইঅক্সাইডযুক্ত রক্ত উর্ধ্ব মহাশিরার মাধ্যমে ডান অলিন্দ হয়ে ডান নিলয়ে প্রবেশ করে। এই রক্ত পরবর্তীতে পালমোনারি ধমনির মাধ্যমে ফুসফুসে গিয়ে পরিশোধিত হয়। রক্ত সঞ্চালন প্রক্রিয়ার ব্যাঘাত ঘটলে সারাদেহে রক্ত পরিবাহিত হবে না। ফলে সকল কোষে পুষ্টি উপাদান ও অক্সিজেন পৌঁছাবে না এবং কোষের মৃত্যু ঘটবে। এছাড়া অক্সিজেনের জারণ না ঘটলে তাপ ও শক্তি উৎপন্ন হবে না। আবার কার্বন ডাইঅক্সাইডযুক্ত রক্ত পরিশোধিত না হলে কার্বন. ডাইঅক্সাইডের ঘনত্ব বেড়ে যাবে। এর ফলে শরীরে বিষাক্ততার পরিমাণ বৃদ্ধি পাবে। সর্বোপরি, প্রক্রিয়াটির ব্যাঘাত ঘটলে মানুষের মৃত্যু ঘটবে।"
        }
      ]
    },
    {
      "number": "8",
      "uddipok": "",
      "tag": "BNSCC 24",
      "sub_questions": [
        {
          "label": "ক",
          "question": "জীববৈচিত্র্য কী?",
          "explanation": "পৃথিবীতে বিরাজমান জীবসমূহের প্রাচুর্য ও ভিন্নতাই হলো জীববৈচিত্র্য।"
        },
        {
          "label": "খ",
          "question": "বিয়োজক কারা, কেন এদেরকে বিয়োজক বলা হয়?",
          "explanation": "অণুজীবদের (ব্যাকটেরিয়া, ছত্রাক ইত্যাদি) বিয়োজক বলা হয়। কারণ এ সকল জীব উদ্ভিদ ও প্রাণীর বর্জ্য পদার্থ এবং মৃতদেহ থেকে তাদের খাদ্য গ্রহণ করে ফলে এসব বর্জ্য পদার্থ বা মৃতদেহ বিয়োজিত হয়ে মাটি বা পানির সাথে মিশে যায়। অর্থাৎ অণুজীবগুলোর পদার্থ ও মৃতদেহকে বিশ্লিষ্ট করার ও তা থেকে পুষ্টি গ্রহণ করার ক্ষমতার জন্যেই তাদের বিয়োজক বলে।"
        },
        {
          "label": "গ",
          "question": "উদ্দীপকের 'P' ও 'Q' এর মধ্যে তুলনামূলক আলোচনা করো।",
          "explanation": "নিম্মের অনুরূপ। উদ্দীপকের উল্লিখিত চিত্র-p দ্বারা মিয়োসিস কোষ বিভাজন এবং চিত্র-Q দ্বারা মাইটোসিস কোষ বিভাজনকে বোঝানো হয়েছে। মাইটোসিস কোষ বিভাজন প্রক্রিয়াটি মিয়োসিস কোষ বিভাজন প্রক্রিয়া থেকে সম্পূর্ণরূপে পৃথক। নিচে এদের মধ্যে বিরাজমান পার্থক্যগুলো ব্যাখ্যা করা হলো- - মাইটোসিস কোষ বিভাজন জীবের দেহকোষে হয়ে থাকে, অপরদিকে মিয়োসিস কোষ বিভাজন জীবের জনন মাতৃকোষে হয়। - মাইটোসিস কোষ বিভাজনে মাতৃকোষের নিউক্লিয়াসটি বিভাজিত হয়ে দুটি অপত্য কোষের সৃষ্টি করে, অপরপক্ষে মিয়োসিস কোষ বিভাজনে মাতৃকোষের নিউক্লিয়াসটি বিভাজিত হয়ে চারটি অপত্য কোষের সৃষ্টি করে। - মাইটোসিসে নিউক্লিয়াস ও ক্রোমোসোম একবার বিভাজিত হয়, কিন্তু মিয়োসিস কোষ বিভাজনে নিউক্লিয়াস দুবার ও ক্রোমোসোম একবার বিভাজিত হয়। - মাইটোসিস কোষ বিভাজনে অপত্য 'কোষের ক্রোমোসোম সংখ্যা মাতৃকোষের সমান থাকে, পক্ষান্তরে মিয়োসিস কোষ বিভাজনের সময় অপত্য কোষের ক্রোমোসোম সংখ্যা মাতৃকোষের অর্ধেক হয়ে যায়। - মাইটোসিস কোষ বিভাজনে ক্রসিংওভার হয় না, কিন্তু মিয়োসিস কোষ বিভাজনে ক্রসিংওভার হয়।"
        },
        {
          "label": "ঘ",
          "question": "জীবদেহের জন্য উদ্দীপকের 'P' ও 'Q' উভয়ই গুরুত্বপূর্ণ- যুক্তিসহ মতামত দাও।",
          "explanation": "নিম্মের অনুরূপ। উদ্দীপকে Q ও P কোষ বিভাজন দুটি হলো যথাক্রমে মাইটোসিস ও মিয়োসিস কোষ বিভাজন। জীবের জন্য এ কোষ বিভাজন দুটি গুরুত্বপূর্ণ ভূমিকা পালন করে থাকে। নিচে তা যুক্তিসহ বিশ্লেষণ করা হলো- মাইটোসিস কোষ বিভাজনের মাধ্যমে প্রতিটি কোষের নিউক্লিয়াস ও সাইটোপ্লাজমের মধ্যকার আয়তন ও পরিমাণগত ভারসাম্য রক্ষিত হয়। এর ফলে বহুকোষী জীবের দৈহিক বৃদ্ধি ঘটে। সাধারণত সব বহুকোষী জীবেই জাইগোট বার বার মাইটোসিস প্রক্রিয়ায় বিভাজিত হয়ে অসংখ্য অপত্য কোষ সৃষ্টির মাধ্যমে পরিপূর্ণ জীবে পরিণত হয়। এ প্রক্রিয়ায় সৃষ্ট অপত্য কোষে ক্রোমোজোমের সংখ্যা ও গুণাগুণ মাতৃকোষের মতো হওয়ায় জীবদেহের বৃদ্ধিও সুশৃঙ্খলভাবে হয়ে থাকে। তাছাড়া সৃষ্ট কোষের আকার, আকৃতি ও আয়তন সুষম থাকায় জীবের মধ্যে ভারসাম্য এবং গুণগত বৈশিষ্ট্যের স্থিতিশীলতা রক্ষিত হয়। এছাড়া এ কোষ বিভাজন জননকোষের সংখ্যা বৃদ্ধি, ক্ষতস্থানে নতুন কোষ সৃষ্টি ইত্যাদি কাজও করে থাকে। জীবজগতে মিয়োসিস প্রক্রিয়াটি খুবই গুরুত্বপূর্ণ। যৌন জননক্ষম জীবে মিয়োসিসের ফলে জননকোষ তৈরি হয়। জননকোষের মিলনের মাধ্যমে যৌন জনন সম্পন্ন হয় এবং এরা বংশবৃদ্ধি ঘটায়। মিয়োসিস না ঘটলে এ সকল জীবের বংশবৃদ্ধি অসম্ভব। আবার মিয়োসিসের কারণেই প্রত্যেকটি জীবে ক্রোমোজোম সংখ্যা নির্দিষ্ট থাকে এবং বংশানুক্রমে তা সন্তান- সন্ততিতেও অপরিবর্তিত থাকে। মিয়োসিসের মাধ্যমে ক্রসিংওভারের কারণে ক্রোমোজোমে জিনের বিনিময় ঘটে। এর ফলে জীব প্রজাতিতে বৈচিত্র্য দেখা যায়। আবার মিয়োসিস না ঘটলে প্রতি বংশধরে ক্রোমোজোম সংখ্যা দ্বিগুণ হারে বৃদ্ধি পেতে থাকত, যা জীবজগতের জন্য হুমকিস্বরূপ। সুতরাং, Q ও P দুটি কোষ বিভাজন প্রক্রিয়াই জীবের জন্য গুরুত্বপূর্ণ।"
        }
      ]
    }
  ]
}