{
  "title": "কুমিল্লা ক্যাডেট কলেজ ২০২৪",
  "subtitle": "জীববিজ্ঞান (8)",
  "questions": [
    {
      "number": "1",
      "uddipok": "A পানি ও খনিজ পদার্থ পরিবহন B প্রস্তুতকৃত খাদ্য পরিবহন",
      "tag": "CCC 24",
      "sub_questions": [
        {
          "label": "ক",
          "question": "লিউকোপ্লাস্ট কী?",
          "explanation": "যেসব প্লাস্টিড কোনো রঞ্জক পদার্থ ধারণ করে না সেগুলোই হলো লিউকোপ্লাস্ট ।"
        },
        {
          "label": "খ",
          "question": "স্ক্লেরাইডকে স্টোন সেল বলা হয় কেন?",
          "explanation": "স্ব স্ক্লেরেনকাইমা টিস্যুর স্ক্লেরাইড কোষকে স্টোন সেল বলা হয়। কারণ এদের গৌণপ্রাচীর খুবই শক্ত, অত্যন্ত পুরু ও লিগনিনযুক্ত। পরিণতস্টোন সেল সাধারণত মৃত থাকে। এরা খাটো, সমব্যাসীয়, কখনওলম্বাটে আবার কখনও তারকাকার হতে পারে।"
        },
        {
          "label": "গ",
          "question": "'B' টিস্যুর গঠন ব্যাখ্যা করো।",
          "explanation": "B দ্বারা ফ্লোয়েম টিস্যুকে নির্দেশ করা হয়েছে, যা প্রস্তুতকৃত খাদ্য উদ্ভিদদেহের বিভিন্ন স্থানে পরিবহন করে। নিচে ফ্লোয়েম টিস্যুর গঠন ব্যাখ্যা করা হলো- টিস্যু সিভনল, সঙ্গীকোষ, ফ্লোয়েম ফাইবার ও ফ্লোয়েম প্যারেনকাইমা' নিয়ে গঠিত। সিভকোষগুলো লম্বা এবং ফাঁপা। তাই একটির মাথায় অন্যটি যুক্ত হয়ে লম্বা নলের সৃষ্টি করে। দুটির সংযোগস্থলে থাকে ছিদ্রযুক্ত সিভপ্লেট। এদের নিউক্লিয়াস থাকে না । সঙ্গীকোষ প্যারেনকাইমা জাতীয় সরু, লম্বা কোষ যা সব সময় সিভনলের সাথে থাকে। এদের সাইটোপ্লাজম ঘন ও নিউক্লিয়াস বড়। এটি প্রাচীরের ছিদ্রের সাহায্যে সিভনলের সাথে যোগাযোগ রাখে এবং সিভনলকে সহায়তা দান করে। ফ্লোয়েম ফাইবার স্ক্লেরেনকাইমা জাতীয় কোষ যা দৃঢ়তা প্রদান করে। আবার ফ্লোয়েম প্যারেনকাইমা খাদ্য সঞ্চয় ও পরিবহনে সহায়তা করে ।"
        },
        {
          "label": "ঘ",
          "question": "উদ্ভিদ জীবনে 'A' টিস্যুর গুরুত্ব বিশ্লেষণ করো ।",
          "explanation": "উদ্দীপকের A দ্বারা জাইলেম টিস্যুকে নির্দেশ করা হয়েছে, যা পানি ও খনিজ লবণ পদার্থ পরিবহন করে। জাইলেম টিস্যু জটিল টিস্যুর অংশ। উদ্ভিদের জীবনে জাইলেম টিস্যু গুরুত্বপূর্ণ ভূমিকা রাখে। নিচে তা বিশ্লেষণ করা হলো: i. জাইলেম টিস্যুস্থ ভেসেল মূল হতে পানি ও পানিতে দ্রবীভূত অন্যান্য খনিজ লবণ গাছের পাতা ও অন্যান্য সবুজ অংশে পরিবহন করে । ii. জাইলেমের ট্রাকিড উদ্ভিদকে দৃঢ়তা প্রদান করা ছাড়াও পানি মূল থেকে পাতায় পরিবহন করে থাকে। iii. জাইলেমের ফাইবারসমূহ উদ্ভিদ অঙ্গকে দৃঢ়তা প্রদান করে। iv. জাইলেম টিস্যুস্থ প্যারেনকাইমা প্রয়োজনীয় খাদ্য সঞ্চয় ও পরিবহন করে থাকে। কাজেই জাইলেম টিস্যু উদ্ভিদকে দৃঢ়তা দান, পানি ও অন্যান্য উপাদান পরিবহন, খাদ্য সঞ্চয় প্রভৃতি কাজ করে। এর সমস্ত শারীরবৃত্তীয় কাজ নিয়ন্ত্রণে সহায়তা করে। এছাড়া এ টিস্যুই উদ্ভিদের মূল কাঠামো গঠন করে । তাই উদ্ভিদ জীবনে 'A' টিস্যুর গুরুত্ব অপরিসীম ।"
        }
      ]
    },
    {
      "number": "2",
      "uddipok": "6 C O 2 + 12 H 2 O →  ক্লোরোফিল  Y Z + 6 H 2 O + 6 O 2 6 \\mathrm{CO}_{2}+12 \\mathrm{H}_{2} \\mathrm{O} \\xrightarrow[\\text { ক্লোরোফিল }]{\\mathrm{Y}} \\mathrm{Z}+6 \\mathrm{H}_{2} \\mathrm{O}+6 \\mathrm{O}_{2} 6 CO 2 ​ + 12 H 2 ​ O Y   ক্লোরোফিল   ​ Z + 6 H 2 ​ O + 6 O 2 ​",
      "tag": "CCC 24",
      "sub_questions": [
        {
          "label": "ক",
          "question": "গ্লাইকোলাইসিস কী?",
          "explanation": "কোষের সাইটোপ্লাজমে এক অণু গ্লুকোজ বিভিন্ন রাসায়নিক বিক্রিয়ায় জারিত হয়ে দুই অণু পাইরুভিক অ্যাসিড তৈরির প্রক্রিয়াই হলো গ্লাইকোলাইসিস ।"
        },
        {
          "label": "খ",
          "question": "আখ C 4 উদ্ভিদ কেন ?",
          "explanation": "আখকে C 4 \\mathrm{C}_{4} C 4 ​ উদ্ভিদ বলা হয়। কারণ আখ উদ্ভিদে, C 4 \\mathrm{C}_{4} C 4 ​ গতিপথ সংঘটিত হয়। সালোকসংশ্লেষণের ক্যালভিন চক্রের প্রথম স্থায়ী পদার্থ 4-কার্বনবিশিষ্ট অক্সালো এসিটিক এসিড হওয়ায় ক্যালভিন চক্রকে C 4 \\mathrm{C}_{4} C 4 ​ গতিপথ বলা হয়। এই C 4 \\mathrm{C}_{4} C 4 ​ গতিপথ যে উদ্ভিদে সংঘটিত হয় সেই উদ্ভিদকে C 4 \\mathrm{C}_{4} C 4 ​ উদ্ভিদ বলা হয়ে থাকে ।"
        },
        {
          "label": "গ",
          "question": "উদ্দীপকের যে প্রক্রিয়াটি Y এর উপস্থিতিতে ঘটে তা ব্যাখ্যা করো।",
          "explanation": "উদ্দীপকের প্রক্রিয়াটি হলো সালোকসংশ্লেষণ প্রক্রিয়া, যার আলোক পর্যায়টি ‘Y” বা আলোর উপস্থিতিতে ঘটে। এ পর্যায়ে ATP তৈরি হয়। নিচে এ পর্যায়টির ব্যাখ্যা করা হলো- সালোকসংশ্লেষণের আলোক পর্যায়ে সৌরশক্তি রাসায়নিক শক্তিতে রূপান্তরিত হয়। এ প্রক্রিয়ায় ATP এবং N A D P H + H + \\mathrm{NADPH}+\\mathrm{H}^{+} NADPH + H + উৎপন্ন হয়। ATP ও N A D P H + H + \\mathrm{NADPH}+\\mathrm{H}^{+} NADPH + H + সৃষ্টিতে ক্লোরোফিল গুরুত্বপূর্ণ ভূমিকা পালন করে। ক্লোরোফিল অণু আলোকরশ্মির ফোটন শোষণ করে এবং শোষণকৃত ফোটন থেকে শক্তি সঞ্চয় করে ADP অজৈব ফসফেটের সাথে মিলিত হয়ে ফটোফসফোরাইলেশন প্রক্রিয়ায় ATP তৈরি করে। এপর্যায়ে সূর্যালোক ও ক্লোরোফিলের সহায়তায় পানি বিয়োজিত হয়ে ফটোলাইসিস প্রক্রিয়ায় অক্সিজেন, হাইড্রোজেন ও ইলেকট্রন উৎপন্ন হয়। ফটোফসফোরাইলেশন প্রক্রিয়ায় ATP উৎপন্ন হয় এবং ইলেকট্রন NADP-কে বিজারিত করে N A D P H + H + \\mathrm{NADPH}+\\mathrm{H}^{+} NADPH + H + উৎপন্ন করে। এ পর্যায়ে তৈরি ATP ও N A D P H + H + \\mathrm{NADPH}+\\mathrm{H}^{+} NADPH + H + কে একত্রে আভীকরণ শক্তি বলা হয়।"
        },
        {
          "label": "ঘ",
          "question": "জীবজগতে Z এর গুরুত্ব বিশ্লেষণ করো।",
          "explanation": "উদ্দীপকের উল্লিখিত প্রক্রিয়াটি হলো সালোকসংশ্লেষণ এবং 'Z' হচ্ছে শর্করা বা গ্লুকোজ । জীবজগতে এই শর্করা বা গ্লুকোজ গুরুত্বপূর্ণ ভূমিকা রাখে। নিচে তা বিশ্লেষণ করা হলো-প্রতিটি জীবেরই বেঁচে থাকার জন্য শক্তির প্রয়োজন। জীব খাদ্যের মাধ্যমে প্রাপ্ত রাসায়নিক শক্তিকে ব্যবহার করে বিভিন্ন জৈব রাসায়নিক প্রক্রিয়া সচল রাখে। সালোকসংশ্লেষণ প্রক্রিয়ায় উদ্ভিদ নিজের খাদ্য নিজেই প্রস্তুত করে থাকে কিন্তু প্রাণীরা তা পারে না। ফলে তারা খাদ্যের জন্য উদ্ভিদের উপর নির্ভরশীল হয়। উদ্ভিদ তার প্রস্তুতকৃত খাদ্য বিভিন্ন জৈবিক কাজের জন্য ব্যবহার করে এবং বাকি অংশ সঞ্চিত রাখে। এই খাদ্য খেয়ে প্রাণীরা জীবনধারন করে। আমরা খাদ্য হিসেবে ভাত, রুটি, ফলমূল, মাছ, মাংস, দুধ, ডিম ইত্যাদি যাই গ্রহণ করি না কেন তার সবই প্রত্যক্ষ বা পরোক্ষভাবে সবুজ উদ্ভিদ থেকে এসে থাকে । উদ্দীপকের প্রক্রিয়ায় শর্করা উৎপন্ন না হলে উদ্ভিদ ও প্রাণী জৈব রাসায়নিক প্রক্রিয়ার জন্য প্রয়োজনীয় শক্তি লাভ করতে পারতো না। ফলে উদ্ভিদ ও প্রাণীর অস্তিত্ব বিলীন হয়ে যেত। উপরের বিশ্লেষণে বোঝা যায় জীবজগতে ‘Z’ এর গুরুত্ব অপরিসীম"
        }
      ]
    },
    {
      "number": "3",
      "uddipok": "মি. সালাম তার পরীক্ষাগারে এক্সপ্লান্ট থেকে অসংখ্য চারা উৎপাদন করেছেন। মি. রাজীব তার অণুজীববিজ্ঞান পরীক্ষাগারে GMO তৈরির গবেষণা চালিয়েছেন ।",
      "tag": "CCC 24",
      "sub_questions": [
        {
          "label": "ক",
          "question": "লাইগেজ কী?",
          "explanation": "ছেদনকৃত DNA সংযুক্ত করতে ব্যবহৃত এনজাইমই হলো লাইগেজ।"
        },
        {
          "label": "খ",
          "question": "ট্রান্সজেনিক উদ্ভিদ ব্যাখ্যা করো।",
          "explanation": "জেনেটিক ইঞ্জিনিয়ারিংয়ের মাধ্যমে কোষকেন্দ্রের জিন কণার পরিবর্তন ঘটিয়ে জীবদেহের গুণগত রূপান্তর ঘটানো হয়। এ প্রযুক্তির মাধ্যমে এক প্রজাতির জীবের জিনোমে অন্য প্রজাতির জীবের এক বা একাধিক জিন ঢুকিয়ে নতুন বৈশিষ্ট্যসম্পন্ন যেসব উদ্ভিদ তৈরি করা হয়। তারাই ট্রান্সজেনিক উদ্ভিদ।"
        },
        {
          "label": "গ",
          "question": "মি. সালামের প্রক্রিয়াটি ব্যাখ্যা করো।",
          "explanation": "উদ্দীপকের উল্লিখিত X প্রযুক্তিটি হলো টিস্যু কালচার। টিস্যু কালচার পদ্ধতিটি কয়েকটি ধারাবাহিক ধাপের মাধ্যমে সম্পন্ন হয়। নিচে ধাপগুলো ব্যাখ্যা করা হলো- i. শুরুতে উন্নত গুণসম্পন্ন রোগমুক্ত উদ্ভিদকে এক্সপ্ল্যান্টের জন্য নির্বাচন করা হয়। ii. উদ্ভিদের বৃদ্ধির জন্য অত্যাবশ্যকীয় খনিজ পুষ্টি, ভিটামিন, ফাইটোহরমোন, সুক্রোজ ও অ্যাগার প্রভৃতি সঠিক মাত্রায় মিশিয়ে আবাদ মাধ্যম তৈরি করা হয়। iii. অটোক্লেভ করে জীবাণুমুক্ত করার পর আবাদ মাধ্যমে এক্সপ্ল্যান্টগুলোকে স্থাপন করা হয়। পরে নিয়ন্ত্রিত পরিবেশে আবাদ মাধ্যমে স্থাপিত টিস্যুর বারবার বিভাজনের মাধ্যমে ক্যালাস বা অনুচারা উৎপন্ন হয়। iv. মূল উৎপাদনের লক্ষ্যে নির্দিষ্ট উচ্চতা লাভের পর বিটপগুলোকে কেটে মূল উৎপাদনকারী আবাদ মাধ্যমে স্থাপন করা হয় । v. সবশেষে মূল তৈরি হওয়ার পর চারাগুলোকে মাটি ভরাপাত্রে স্থানান্তর করা হয়। পরবর্তীতে এগুলোকে ল্যাবরেটরির বাইরের পরিবেশে খাপ খাওয়ানো হয় এবং এক পর্যায়ে প্রাকৃতিক পরিবেশের মাটিতে লাগানো হয়।"
        },
        {
          "label": "ঘ",
          "question": "মি. রাজীবের প্রক্রিয়াটি স্বাস্থ্যসেবা খাতে অত্যন্ত কার্যকর-বিশ্লেষণ করো।",
          "explanation": "মি. রাজীবের অণুজীববিজ্ঞান পরীক্ষাগারের প্রক্রিয়াটি হলো রিকম্বিনেন্ট DNA প্রযুক্তি, যার সাহায্যে GMO তৈরির গবেষণা চালিয়েছেন। স্বাস্থ্যসেবা খাতে এ প্রযুক্তি সর্বাধুনিক জীবপ্রযুক্তি।স্বাস্থ্যসেবা খাতে এ প্রযুক্তির গুরুত্ব নিচে বিশ্লেষণ করা হলো-চিকিৎসাক্ষেত্রে রিকম্বিনেন্ট DNA প্রযুক্তি বৈপ্লবিক পরিবর্তন সাধন করেছে। জিনগত পরিবর্তনের মাধ্যমে ইস্ট হতে হেপাটাইটিস-বি ভাইরাসের ঔষধ (ইন্টারফেরন) আবিষ্কার হয়েছে। মানবদেহের ইনসুলিন তৈরির জিন ব্যবহার করে জেনেটিকভাবে পরিবর্তিত E. coli ব্যাকটেরিয়া এবং ইস্ট হতে বাণিজ্যিকভাবে ইনসুলিন তৈরি করা হচ্ছে, যা ডায়াবেটিস রোগের চিকিৎসায় বহুলভাবে ব্যবহৃত হচ্ছে। তাছাড়া, এ প্রযুক্তির মাধ্যমে পরিবর্তিত E. coli ব্যাকটেরিয়া এবং ইস্ট হতে মানুষের বৃদ্ধির হরমোন, এমনকি ক্যান্সার ও AIDS-এর মতো ঘাতক ব্যাধির চিকিৎসার ঔষধও তৈরি করার প্রচেষ্টা অব্যাহত আছে।সুতরাং বলা যায় যে, স্বাস্থ্যসেবা খাতে রিকম্বিনেন্ট DNA প্রযুক্তি অত্যন্ত কার্যকরি ভূমিকা পালন করছে।"
        }
      ]
    },
    {
      "number": "4",
      "uddipok": "",
      "tag": "CCC 24",
      "sub_questions": [
        {
          "label": "ক",
          "question": "নিউক্লিওসোম কী?",
          "explanation": "নিউক্লিওসোম হলো ক্রোমোজোমের একটি মৌলিক একক যা ডিএনএ ও হিস্টোন প্রোটিনের সমন্বয়ে গঠিত।"
        },
        {
          "label": "খ",
          "question": "অর্ধ-সংরক্ষণশীল পদ্ধতি কী? ব্যাখ্যা করো।",
          "explanation": "DNA অনুলিপন অর্ধ-রক্ষণশীল পদ্ধতিতে ঘটে। DNA অনুলিপনের ফলে যে দুইটি নতুন DNA অণু তৈরি হয় তার একটি সূত্র সর্বদা মাতৃ DNA অণুর থাকে এবং অন্যটি তার পরিপূরক হিসেবে তৈরি হয়। এজন্যই DNA অনুলিপনকে অর্ধ-রক্ষণশীল বলা হয় ।"
        },
        {
          "label": "গ",
          "question": "চিত্র-C এর F 2 জনুর জিনোটাইপ ও ফিনোটাইপ বর্ণনা করো।",
          "explanation": "চিত্র-C এর প্রদত্ত জনুর Tt × TT এর মাধ্যমে F 2 \\mathrm{F}_{2} F 2 ​ প্রজন্মের জিনোটাইপ এবং ফিনোটাইপ বিশ্লেষণ করতে হলে প্রথমে F 1 \\mathrm{F}_{1} F 1 ​ প্রজন্মের বৈশিষ্ট্য লক্ষ করতে হবে। এখানে T লম্বা বৈশিষ্ট্য নির্দেশ করে (যেমন: লম্বা গাছ,), আর । খাটো বৈশিষ্ট্য নির্দেশ করে (যেমন: খাটো গাছ)। Tt × TT ক্রসের মাধ্যমে সম্ভাব্য গ্যামেটগুলো হলো: Tt থেকে: T এবং t TT থেকে: T এবং T ব্রুস অনুযায়ী F 2 \\mathrm{F}_{2} F 2 ​ প্রজন্মের সম্ভাব্য বংশধর: পিতামাতা : লম্বা (Tt) × লম্বা (TT) F 2 \\mathrm{F}_{2} F 2 ​ প্রজন্মের জিনোটাইপ: TT: ৫০% (২টি) Tt: ৫০% (২টি) লম্বা গাছ: ১০০% (কারণ TT এবং Tt উভয়ই লম্বা গাছের বৈশিষ্ট্য প্রকাশ করে সুতরাং, F 2 \\mathrm{F}_{2} F 2 ​ প্রজন্মের সমস্ত গাছ লম্বা হবে, তবে জিনোটাইপের ক্ষেত্রে ৫০% হবে Tt ।"
        },
        {
          "label": "ঘ",
          "question": "চিত্র-D এর ফিঙ্গারপ্রিন্টিং প্রক্রিয়া ব্যাখ্যা করো ও এর গুরুত্ব উল্লেখকরো।",
          "explanation": "চিত্র D এর ফিঙ্গারপ্রিন্টিং বলতে DNA টেস্টকে নির্দেশ করা হয়েছে। নিচে এ প্রক্রিয়া ব্যাখ্যা ও ব্যবহার উল্লেখ করা হলো- DNA ফিঙ্গার প্রিন্টিং : DNA টেস্টের বিজ্ঞান ভিত্তিক এক ব্যবহারিক পদ্ধতিকে বলা হয় DNA ফিঙ্গার প্রিন্টিং। এ ধরনের প্রক্রিয়াগুলো DNA টাইপিং, DNA টেস্টিং, ইত্যাদি নামে প্রচলিত। ডিএনএ টেস্ট সুসম্পন্ন করার জন্য প্রথমে প্রয়োজন জীবিত ব্যক্তির জৈবিক নমুনা । নমুনা হিসাবে ব্যক্তির হাড়, দাঁত, চুল, রক্ত, লালা ইত্যাদি যেকোনো একটি নেওয়া যেতে পারে। সংগ্রহ করা এই নমুনা থেকে রাসায়নিক প্রক্রিয়ায় ডিএনএ আলাদা করে নিতে হয় এবং একাধিক সীমাবদ্ধ এনজাইম দিয়ে ডিএনএগুলো কেটে ছোট ছোট টুকরা করা হয়। তারপর ইলেকট্রোফোরেসিস দ্বারা এগারোজ বা পলিএক্রিলামাইড জেল নামক এক বিশেষ পদ্ধতিতে ডিএনএ টুকরাগুলো তাদের দৈর্ঘ্য অনুসারে বিভিন্ন ব্যান্ড আকারে আলাদা করা হয়। এরপর এক ধরনের বিশেষ নাইট্রোসেলুলোজ কাগজে রেডিও অ্যাকটিভ আইসোটোপ ডিএমএ প্রোবের সাথে হাইব্রিডাইজ করে এক্সরে ফিল্মের উপর রাখা হয়। এখানে অটোরেডিওগ্রাফ পদ্ধতিতে দৃশ্যমান ব্যান্ডের সারিগুলো নির্ণয় করে মৃত ব্যক্তির পিতা মাতা অথবা সন্তানের কাছ থেকে প্রাপ্ত ডিএমএ নুমনার সাথে মিলে ও অমিল খুঁজে বের করা হয় । গুরুত্ব: সমাজে সুবিচার প্রতিষ্ঠায় DNA টেস্ট বিশেষ ভূমিকা পালন করে। পিতামাতা নির্ধারণ ও অপরাধী শনাক্তকরণে DNA টেস্ট এবং গুরুত্ব অনেক। অনেক সময় সমাজে সন্তানের পিতা বা মাতার পরিচয় নিয়ে বিতর্ক দেখা দেয়। তখন সম্ভাব্য পিতা বা মাতার সাথে সন্তানের DNA ফিঙ্গার প্রিন্ট মিলিয়ে দেখে প্রকৃত পিতা বা মাতাকে শনাক্ত করা সম্ভব হয়। আবার খুন বা ধর্ষণের মতো ঘটনাগুলোর সাথে জরিত অপরাধীদের শনাক্ত করার জন্য ঘটনস্থল হতে সংগৃহিত জৈবিক নামুনার DNA ফিঙ্গারপ্রিন্ট মিলিয়ে সহজেই অপরাধীকে শনাক্ত করা যায় ।"
        }
      ]
    },
    {
      "number": "5",
      "uddipok": "",
      "tag": "CCC 24",
      "sub_questions": [
        {
          "label": "ক",
          "question": "স্ট্রোক কী?",
          "explanation": "মস্তিষ্কের রক্ত সরবরাহের ব্যাঘাত ঘটার কারণে স্নায়ুতন্ত্রের কাজে ব্যাঘাত ঘটাই হলো স্ট্রোক ।"
        },
        {
          "label": "খ",
          "question": "‘পারকিনসন রোগের লক্ষণগুলো কী কী?",
          "explanation": "পারকিনসন রোগের লক্ষণসমূহ নিম্নরূপ: -প্রাথমিক অবস্থায় রোগীর হাত-পা হালকা কাপতে থাকে। -অনেক সময় একটি পা বা পায়ের পাতা নড়াচড়া করতে কষ্ট হয় । -চোখের পাতা কাঁপতে থাকে। সোজাসুজি হাঁটতে সমস্যা হয়। -কথা বলার সময় মুখের বাচনভঙ্গি ঠিকভাবে আসে না । -মাংসপেশিতে টান পড়ে এবং চেয়ার থেকে উঠে হাঁটতে শুরু করার সময় অসুবিধা হয়। -কোষ্ঠকাঠিন্য ও খাদ্য গিলতে কষ্ট হয়।"
        },
        {
          "label": "গ",
          "question": "মশার কামড়ের প্রতিক্রিয়ায় উপরের চিত্রের তন্ত্রটি কীভাবে কাজ করে?",
          "explanation": "উদ্দীপকে মানবদেহের প্রতিবর্তী চক্রের চিত্ররূপ দেখানো হয়েছে। প্রতিবর্তী ক্রিয়া হলো সুষুম্নাকাণ্ড দ্বারা নিয়ন্ত্রিত আকস্মিক ও স্বয়ংক্রিয় প্রতিক্রিয়া, যা মানুষের ইচ্ছা দ্বারা নিয়ন্ত্রিত নয়। বাইরের পরিবেশ থেকে যদি কোনো বিপদের উদ্দীপনা দেহে প্রবেশ করে যেমন— শরীরের কোনো অংশে মশা কামড়ানো, আঙ্গুলে সুঁচ ফোটা, হাতে বা শরীরের অন্য কোথাও গরম কিছু পড়লে আমরা দ্রুত হাত সরিয়ে নেই বা সে স্থান থেকে সরে যাই। যখন কোনো স্থানে মশা কামড়ায় তখন ঐ স্থানের ত্বক হতে নিউরনের ড্রেনড্রাইট উদ্দীপনাটি গ্রহণ করে। এ উদ্দীপনা সংবেদী নিউরনের অ্যাক্সনের মাধ্যমে স্নায়ুকাণ্ডের ধূসর অংশে পৌঁছায়। স্নায়ুকাণ্ডের ধূসর অংশ অবস্থিত সংবেদী নিউরনের অ্যাক্সন থেকে তড়িৎ রাসায়নিক পদ্ধতিতে উদ্দীপনা মোটর স্নায়ুর ডেনড্রাইটে প্রবেশ করে। সংবেদী স্নায়ুর অ্যাক্সন ও মোটর স্নায়ুর ডেনড্রাইটের মধ্যবর্তী সিন্যাপসের মধ্য দিয়ে এ উদ্দীপনা পেশিতে প্রবেশ করে। তখন কেন্দ্রীয় স্নায়ুতন্ত্রের নির্দেশে পেশির সংকোচন ঘটে। ফলে উদ্দীপনা স্থলে দ্রুত হাত চলে যায়। এভাবেই কেন্দ্রীয় স্নায়ুতন্ত্রের মেরুমজ্জা বা সুষুম্নাকাণ্ড দিয়ে প্রতিবর্তী ক্রিয়া ঘটে থাকে।"
        },
        {
          "label": "ঘ",
          "question": "উপরের চিত্রের তন্ত্রের মাধ্যমে মশার কামড়ের ব্যথার অনুভূতি সঞ্চালন প্রক্রিয়া বর্ণনা করো ।",
          "explanation": "উপরের চিত্রের প্রদর্শিত প্রক্রিয়াটি হলো প্রতিবর্তী ক্রিয়া, যা কেন্দ্ৰীয় স্নায়ুতন্ত্রের মেরুমজ্জা বা সুষুম্নাকাণ্ড দ্বারা নিয়ন্ত্রিত হয়। নিচে মশার কামড়ের ব্যথার অনুভূতি সঞ্চালন প্রক্রিয়া বর্ণনা করা হলো- প্রতিবর্তী ক্রিয়া মূলত সুষুম্নাকাণ্ড দ্বারা নিয়ন্ত্রিত হয়। প্রতিবর্তী ক্রিয়া বলতে উদ্দীপনার আকস্মিকতা ও স্বয়ংক্রিয় প্রতিক্রিয়াকে বোঝায়। আমাদের শরীরে কোনো মশা কামড় দিলে তাৎক্ষণিকভাবে হাত উদ্দীপনার স্থলে চলে যায়। এক্ষেত্রে আমাদের শরীরের কোনো অংশে মশা কামড়ালে তখন ঐ স্থানের ত্বক হতে নিউরন উদ্দীপনাটি গ্রহণ করে । পরস্পর সংযুক্ত অসংখ্য নিউরন তন্তুর ভিতর দিয়ে এই উদ্দীপনা বা তাড়না শেষ পর্যন্ত মস্তিষ্কে পৌঁছায়। প্রতি সেকেন্ডে এর বেগ প্রায় 100 মিটার তবে স্নায়ুর ধরনভেদে এর তারতম্য হতে পারে। নিউরনের কার্যকারিতার ফলে মশার কামড়ের উদ্দীপনা প্রয়োজনীয় অঙ্গগুলোতে সঞ্চালিত হয়। এটি মাংসপেশিতে সঞ্চালিত হলে পেশি সংকুচিত হয়ে সাড়া দেয়। ফলে প্রয়োজনমতো দেহের বিভিন্ন অঙ্গ সঞ্চালিত হয়। এই তাড়না গ্রন্থিতে পৌঁছালে সেখানে রস ক্ষরিত হয়। অনুভূতিবাহী স্নায়ু উত্তেজিত হলে সেই উত্তেজনা মস্তিষ্কের দিকে অগ্রসর হয়ে যন্ত্রণাবোধ বা মশার কামড়ের অনুভূতি উপলব্ধি করায় ।"
        }
      ]
    },
    {
      "number": "6",
      "uddipok": "",
      "tag": "CCC 24",
      "sub_questions": [
        {
          "label": "ক",
          "question": "বাতজ্বর কী?",
          "explanation": "স্ট্রেপটোকক্কাস অণুজীবের সংক্রমণে সৃষ্ট শ্বাসনালির প্রদাহই হলো বাতজ্বর ।"
        },
        {
          "label": "খ",
          "question": "পুরুষ ও নারীর জন্য BMR এর সূত্র কী ?",
          "explanation": "পূর্ণ বিশ্রামরত অবস্থায় মানব শরীরে ব্যবহৃত শক্তির পরিমাণই হলো বেসাল মেটাবলিক রেট (BMR)। এর সমীকরণ লিঙ্গ ও বয়স ভেদে ভিন্ন হয়। মেয়েদের BMR=৬৫৫ + (৯.৬ × ওজন কেজি) + (১.৮ × উচ্চতা সেমি) – (৪.৭x বয়স বছর) ছেলেদের BMR= ৬৬ + (১৩.৭ ×ওজন কেজি) + (৫ × উচ্চতা সেমি)- (৬.৮ × বয়স বছর)"
        },
        {
          "label": "গ",
          "question": "A এর জন্য B কেন গুরুত্বপূর্ণ?",
          "explanation": "উদ্দীপকের A দ্বারা মাতৃগর্ভে থাকা মানব ভ্রূণ এবং B দ্বারা অমরাকে নির্দেশ করা হয়েছে। ভ্রূণের জন্য অমরা অত্যন্ত গুরুত্বপূর্ণ । নিচে তা ব্যাখ্যা করা হলো- ক্রমবর্ধনশীল ভ্রূণের কিছু কোষ এবং মাতৃ জরায়ুর অন্তঃস্তরের কিছু কোষ মিলিত হয়ে ডিম্বাকার ও রক্তনালি সমৃদ্ধ অমরা গঠন করে। অমরার সাহায্যে ভ্রূণ জরায়ুর গাত্রে সংস্থাপিত হয়। এতে ভ্রূণের কোনো ক্ষতি হয় না। ভূণের বৃদ্ধির জন্য প্রয়োজনীয় শর্করা; আমিষ, স্নেহ, পানি ওঁ খনিজ লবণ ইত্যাদি অমরার মাধ্যমে মায়ের রক্ত থেকে ভ্রূণের রক্তে পৌঁছে। অমরা অনেকটা ফুসফুসের মতো কাজ করে। অমরার মাধ্যমে মায়ের রক্ত থেকে অক্সিজেন গ্রহণ এবং ভ্রূণ থেকে কার্বন ডাইঅক্সাইড বিনিময় ঘটে। আবার অমরা বৃদ্ধের মতোও কাজ করে। এটি বিপাকের ফলে ভ্রূণের দেহে সৃষ্ট বর্জ্য অপসারণ করে থাকে। অমরা থেকে উৎপন্ন হরমোনও ভ্রূণের নানাবিধ কাজে লাগে। সর্বোপরি অমরার মাধ্যমে মাতৃদেহ ও ভ্রূণের মধ্যে এমন সম্পর্ক স্থাপিত হয় যে, সকল পদার্থ মাতৃদেহ ও ভ্রূণে আদান-প্রদান ঘটে। পূর্ণাঙ্গ ভ্রূণের প্রসবের সাথে সাথে অমরাও দেহের বাইরে নিষ্ক্রান্ত হয়। এভাবে, অমরা ভ্রূণের গঠন ও বিকাশের জন্য গুরুত্বপূর্ণ ।"
        },
        {
          "label": "ঘ",
          "question": "উপরের চিত্রে A এর বিকাশ বর্ণনা করো।",
          "explanation": "উদ্দীপকের চিত্র: M তে নিষেক প্রক্রিয়া দেখানো হয়েছে। একটি শুক্রাণু ও একটি ডিম্বাণু মিলিত হয়ে জাইগোটের সৃষ্টি করে, যা পরবর্তীতে পরিবর্তন ও পরিবর্ধনের মাধ্যমে চিত্র: N বা পূর্ণাঙ্গ ফিটাস এ পরিণত হয়। নিচে এর ধাপসমূহ বিশ্লেষণ করা হলো— -নিষেকের পর যে ডিপ্লয়েড জাইগোট কোষ সৃষ্টি হয় তা ৩৬ ঘন্টা পর প্রথমে বিভাজিত হয়ে দুই কোষ বিশিষ্ট গঠন সৃষ্টি করে। -পরবর্তীতে ৭১ ঘন্টা পর একটি বলের মতো গঠন তৈরি করে একে ব্লাস্টুলা বলে । -চার সপ্তাহ পরে এগুলো ভ্রূণে রূপ নেয় এবং প্রায় পাঁচ সপ্তাহ পরে ভ্রূণের বৃদ্ধি চলতে থাকে এবং হাত ও পায়ের গঠন শুরু হয়। -প্রায় ৮ সপ্তাহ পরে ভ্রূণের কিছু বিকাশ ঘটে এবং অঙ্গগুলো ছোট আকারে থাকে । ভ্রূণের এ অবস্থাকে ফিটাস বলে । -২৮ সপ্তাহ পরে ফিটাস পূর্ণাঙ্গতা প্রাপ্ত হয়। এরপর ৩৮ সপ্তাহ পরে পূর্ণাঙ্গ ফিটাস ভূমিষ্ট হওয়ার উপযুক্ত হয় ।"
        }
      ]
    },
    {
      "number": "7",
      "uddipok": "",
      "tag": "CCC 24",
      "sub_questions": [
        {
          "label": "ক",
          "question": "নেস্টেড হায়ারার্কি কী?",
          "explanation": "জীবজগতের জীবসমূহকে রাজ্য, পর্ব, শ্রেণি, বর্গ, গোত্র, গণ ও প্রজাতি এভাবে বড় থেকে ছোট ধাপে ধাপে শ্রেণিবিন্যাসের পদ্ধতিই হলো নেস্টেড হায়ারার্কি।"
        },
        {
          "label": "খ",
          "question": "টেন্ডন ও লিগামেন্ট বলতে কী বোঝায়?",
          "explanation": "পাতলা কাপড়ের মতো কোমল অথচ দৃঢ়, স্থিতিস্থাপক যে বন্ধনী দ্বারা অস্থিসমূহ পরস্পরের সাথে যুক্ত থাকে তারাই হলো লিগামেন্ট লিগামেন্ট শ্বেততন্তু ও পীততন্তুর সমন্বয়ে গঠিত। মাংসপেশির প্রান্তভাগের ঘন, শ্বেততন্তুময় যোজক টিস্যু গঠিত রজ্জুর মতো যে শক্ত অংশের সাহায্যে মাংসপেশি অস্থিগাত্রের সাথে যুক্ত থাকে, তাই হলো টেনডন । ঘন, শ্বেত তন্তুময় যোজক টিস্যু দ্বারা টেনডন গঠিত।"
        },
        {
          "label": "গ",
          "question": "অ্যান্টিজেন এবং অ্যান্টিবডি উপস্থিতির উপর ভিত্তি করে উদ্দীপকের টিস্যুটির শ্রেণিবিভাগ করো।",
          "explanation": "উদ্দীপকের টিস্যুটি হলো তরল যোজক টিস্যু। রক্ত এক ধরনের তরল যোজক টিস্যু। নিচে অ্যান্টিজেন ও অ্যান্টিবডির উপর ভিত্তি করে রক্তের শ্রেণিবিভাগ করা হলো- বিভিন্ন ব্যক্তির লোহিত রক্তকণিকায় A ও B নামক দুই ধরনের অ্যান্টিজেন থাকে এবং রক্তরসে a ও b দুই ধরনের অ্যান্টিবডি থাকে। এই অ্যান্টিজেন এবং অ্যান্টিবডির উপস্থিতির উপর ভিত্তি করে মানুষের রক্তকে বিভিন্ন গ্রুপে শ্রেণিবিন্যাস করা হয়। যথা- গ্রুপ A: এ শ্রেণির রক্তে A অ্যান্টিজেন ও ৮ অ্যান্টিবডি থাকে। গ্রুপ B: এ শ্রেণির রক্তে B অ্যান্টিজেন ও অ্যান্টিবডি থাকে। a গ্রুপ AB: এ শ্রেণির রক্তে A ও B অ্যান্টিজেন থাকে এবং কোনো অ্যান্টিবডি থাকে না। গ্রুপ O: এ শ্রেণির রক্তে কোনো অ্যান্টিজেন থাকে না কিন্তু a ও b অ্যান্টিবডি থাকে। I"
        },
        {
          "label": "ঘ",
          "question": "মানবদেহে 2-এর কোষ বৃদ্ধি এবং 1-এর কোষ হ্রাস পেলে কী হবে তা ব্যাখ্যা করো।",
          "explanation": "মানবদেহে উদ্দীপকের ২-এর কোষ অর্থাৎ WBC বা শ্বেতরক্তকণিকার সংখ্যা বেড়ে গেলে এবং ১-এর কোষ অর্থাৎ RBC বা লোহিত রক্তকণিকার সংখ্যা কমে গেলে রক্তের ক্যান্সার বা লিউকেমিয়া সৃষ্টি হয়। শিশু জন্মের পরে লাল অস্থিমজ্জা থেকে লোহিত কণিকা তৈরি শুরু হয়। এগুলো প্রধানত দেহে O2 সরবরাহ করে। যদি কোনো কারণে লাল অস্থিমজ্জা লোহিত কণিকা উৎপাদনে ব্যর্থ হয় এবং অস্বাভাবিক শ্বেত কণিকার বৃদ্ধি ঘটে তা হলে রক্তের ক্যান্সার তথা লিউকেমিয়া রোগের লক্ষণ প্রকাশ পায়। এটি রক্তের একটি অস্বাভাবিকতা জনিত রোগ। সাধারণত অল্প বয়স্ক ছেলেমেয়েরা এ রোগে আক্রান্ত হয়। দীর্ঘ মেয়াদি জ্বর, শ্বাসকষ্ট, বুকে ব্যথা, নাক দিয়ে রক্ত পড়া, পায়ের গিটে ব্যথা হলে ফুলে উঠা, লসিকা গ্রন্থি ফুলে যাওয়া, রোগীর দূর্বল বোধ হওয়া, হাত বা পা কাঁপতে থাকা; দেহত্বকে ছোট ছোট লাল বর্ণের দাগ হওয়া ইত্যাদি এ রোগের লক্ষণ। দ্রুত সময়ে এ রোগের সঠিক চিকিৎসা না হলে রোগীর মৃত্যু ঘটে ।"
        }
      ]
    },
    {
      "number": "8",
      "uddipok": "মি. X একজন ডায়াবেটিক রোগী। একদিন তিনি পেটের নিচের দিকে তীব্র ব্যথা অনুভব করেন এবং হাসপাতালে ভর্তি হন। ডাক্তার তার পরীক্ষা করে রিপোর্ট দেন যে মি. X- এর উভয় বৃক্ক বিকল হয়ে গেছে। যত তাড়াতাড়ি সম্ভব তার রক্ত পরিশোধন করতে হবে, অন্যথায় তিনি মারা যাবেন ।",
      "tag": "CCC 24",
      "sub_questions": [
        {
          "label": "ক",
          "question": "কব্জা সন্ধি কী?",
          "explanation": "কব্জা যেমন দরজার পাল্লাকে কাঠামোর সাথে আটকে রাখে, সেরূপ কব্জার মতো সন্ধি হলো কব্জা সন্ধি।"
        },
        {
          "label": "খ",
          "question": "মানুষের শ্রেণিবিন্যাসগত অবস্থান লেখো।",
          "explanation": "মানুষের শ্রেণিবন্যাসগত অবস্থান নিম্নরূপ— পর্ব : Chordata; শ্রেণি: Mammalia; বর্গ: Primate; গোত্র: Hominidae; গণ: Homo; প্রজাতি: Homo sapiens"
        },
        {
          "label": "গ",
          "question": "মি. X এর বিকল অঙ্গের গঠন চিত্রসহ বর্ণনা করো।",
          "explanation": "উদ্দীপকে রফিক সাহেবের আক্রান্ত অঙ্গটি হলো বৃক্ক । নিচে বৃক্কের গঠন চিত্রসহ ব্যাখ্যা করা হলো— প্রতিটি বৃক্কের আকৃতি শিমবিচির মতো এবং লালচে রং হয়। বৃক্কের বাইরের দিক উত্তল ও ভিতরের দিক অবতল। অবতল অংশের ভাঁজকে হাইলাস বলা হয়। হাইলাসের ভিতর থেকে ইউরেটার ও রেনাল শিরা বের হয় এবং রেনাল ধমনি বৃক্কে প্রবেশ করে। ইউরেটারের ফানেল আকৃতির প্রশস্ত অংশকে পেলভিস বলে। বৃক্ক সম্পূর্ণরূপে এক ধরনের তন্তুময় আবরণ দিয়ে বেষ্টিত থাকে। একে ক্যাপসুল বলে। ক্যাপসুল সংলগ্ন অংশকে কর্টেক্স এবং ভিতরের অংশকে মেডুলা বলে। উভয় অঞ্চলই যোজক কলা এবং রক্তবাহী নালি দিয়ে গঠিত। মেডুলায় সাধারণত ৮-১২টি রেনাল পিরামিড থাকে। এদের অগ্রভাগ প্রসারিত হয়ে পিড়কা গঠন করে। এসব পিড়কা সরাসরি পেলভিসে উন্মুক্ত হয়। প্রতিটি বৃক্কে বিশেষ এক ধরনের নালিকা থাকে যাকে ইউরিনিফেরাস নালিকা বলা হয়। প্রতিটি ইউরিনিফেরাস নালিকা দু'টি প্রধান অংশে বিভক্ত, যথা- নেফ্রন ও সংগ্রাহী নালিকা।"
        },
        {
          "label": "ঘ",
          "question": "কোন প্রক্রিয়ার মাধ্যমে মি. x তার রক্ত পরিশোধন করতে পারেন? ব্যাখ্যা করো ।",
          "explanation": "মি. x-এর বৃদ্ধ বিকল হয়ে গেছে। তিনি ডায়ালাইসিস প্রকিয়ায় রক্ত পরিশোধন করতে পারেন। নিচে এই প্রক্রিয়া ব্যাখ্যা করা হলো-- বৃক্ক বিকল অবস্থার উন্নতির জন্য নির্দিষ্ট সময় পরপর ডায়ালাইসিস করতে হবে। ডায়ালাইসিস হলো বৃক্ক বিকল হলে বৈজ্ঞানিক উপায়ে রক্ত পরিশোধনের একটি প্রক্রিয়া। ডায়ালাইসিস মেশিনের সাহায্যে রক্তকে পরিশোধন করা হয়। এ মেশিনে অবস্থিত ডায়ালাইসিস টিউবের এক প্রান্ত রোগীর হাতের কব্জির ধমনির সাথে এবং অন্যপ্রান্ত ঐ হাতের কব্জির শিরার সাথে সংযোজন করা হয়। ধমনি থেকে রক্ত ডায়ালাইসিস টিউবের মধ্য দিয়ে প্রবাহিত করতে হয়। এর প্রাচীর আংশিক বৈষম্যভেদ্য হওয়ায় ইউরিয়া, ইউরিক এসিড এবং অন্যান্য ক্ষতিকর পদার্থ বাইরে বেরিয়ে আসে। পরিশোধিত রক্ত রোগীর দেহের শিরার মধ্য দিয়ে দেহের ভিতর পুনরায় প্রবেশ করে। এভাবে ডায়ালাইসিস মেশিনের সাহায্যে নাইট্রোজেনঘটিত ক্ষতিকর বর্জ্য পদার্থ বাইরে নিষ্কাশিত হয়। এভাবে একটি নির্দিষ্ট সময় পরপর ডায়ালাইসিস করানোর মাধ্যমে মি. x রক্ত পরিশোধন করতে পারেন।"
        }
      ]
    }
  ]
}