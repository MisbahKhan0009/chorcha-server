{
  "title": "বরিশাল বোর্ড ২০২০",
  "subtitle": "জীববিজ্ঞান (8)",
  "questions": [
    {
      "number": "1",
      "uddipok": "৮০ বয়সোর্ধ্ব আকমল সাহেব বিভিন্ন শারীরিক সমস্যায় ভুগছেন। দেহে পানি জমার কারণে চোখ-মুখসহ সারা শরীর ফুলে গেছে। এমতাবস্থায় ডাক্তারের পরামর্শক্রমে বিভিন্ন পরীক্ষা-নিরীক্ষার পর জানা গেল তার একটি বিশেষ অঙ্গ তেমন কাজ করছে না।",
      "tag": "BB 20",
      "sub_questions": [
        {
          "label": "ক",
          "question": "মেডুলা কাকে বলে?",
          "explanation": "বৃক্কের ভেতরের গাঢ় কালচে রঙের অংশকে মেডুলা বলে।"
        },
        {
          "label": "খ",
          "question": "বৃক্কে পাথর হওয়ার কারণ ব্যাখ্যা করো।",
          "explanation": "বৃক্কে সৃষ্ট ছোট আকারের পাথর জাতীয় পদার্থই বৃক্কের পাথর হিসেবে পরিচিত। অতিরিক্ত শারীরিক ওজন, বৃক্কে সংক্রমণ, কম পানি পান করা এবং অতিরিক্ত আমিষ গ্রহণ করার কারণে বৃক্কে পাথর হয়ে থাকে। বৃক্কে পাথর হলে কোমরের পিছনে ব্যথা অনুভূত হয়।"
        },
        {
          "label": "গ",
          "question": "উল্লিখিত অঙ্গটির কার্যকরী এককের চিহ্নিত চিত্র আঁক।",
          "explanation": "উদ্দীপকের অঙ্গটি হলো কিডনি বা বৃক্ক। বৃক্কের কার্যকরী একক হলো নেফ্রন। নিচে নেফ্রনের চিহ্নিত চিত্র অঙ্কন করা হলো-"
        },
        {
          "label": "ঘ",
          "question": "আকমল সাহেবের কী চিকিৎসা হতে পারে? যৌক্তিক মতামত দাও।",
          "explanation": "নিম্নের অনুরুপ : উদ্দীপকের A অঙ্গটি হলো বৃক্ক। বৃক্ক বিকল বা অকেজো হলে দু'ধরনের পদক্ষেপ গ্রহণ করা যেতে পারে। বৃক্ক বিকল হলে যে দুটি পদক্ষেপ গ্রহণ করা যায় তা নিচে বিশ্লেষণ করা হলো- প্রথম পদক্ষেপটি হলো ডায়ালাইসিস। বৃক্ক সম্পূর্ণ অকেজো হওয়ার পর বৈজ্ঞানিক উপায়ে রক্ত পরিশোধিত করার প্রক্রিয়া হলো ডায়ালাইসিস। ডায়ালাইসিস মেশিনের সাহায্যে রক্ত পরিশোধিত করা হয়। ফলে নাইট্রোজেনঘটিত ক্ষতিকর বর্জ্য পদার্থ দেহের বাইরে নিষ্কাশিত হয়। দ্বিতীয় পদক্ষেপটি হলো বৃক্ক প্রতিস্থাপন। কোনো ব্যক্তির বৃক্ক অকেজো হয়ে পড়লে তখন কোনো সুস্থ ব্যক্তির বৃদ্ধ তার দেহে প্রতিস্থাপনের প্রক্রিয়াকে বৃক্ক প্রতিস্থাপন বলে। এটি দুভাবে সম্পন্ন করা যায়। যেমন- কোনো নিকট আত্মীয়ের বৃক্ক রোগীর দেহে প্রতিস্থাপন করা। অন্যটি, মৃত ব্যক্তির বৃক্ক নিয়ে রোগীর দেহে প্রতিস্থাপন করা। মৃত ব্যক্তি বলতে \"ব্রেন ডেড” বোঝানো হয়েছে, তবে দু'ক্ষেত্রেই দেখতে হবে টিস্যু ম্যাচ করে কি না। সুতরাং, বৃক্ক বিকল বা অকেজো হলে উল্লিখিত ডায়ালাইসিস অথবা বৃক্ক সুতরাং, প্রতিস্থাপন পদক্ষেপের যেকোনো একটি গ্রহণ করা যায়।"
        }
      ]
    },
    {
      "number": "2",
      "uddipok": "(A) গৃহীত পানি উদ্ভিদের বিভিন্ন অংশে পরিবাহিত হচ্ছে। (B) মা'র রান্না করা পায়েশে কিশমিশগুলো ফুলে টসটসে হয়ে উঠেছে। (C) একটি শারীরবৃত্তীয় প্রক্রিয়ার কারণে উদ্ভিদ যেখানে বেশি সেখানে বায়ুর আর্দ্রতাও বেশি।",
      "tag": "BB 20",
      "sub_questions": [
        {
          "label": "ক",
          "question": "পেশি টিস্যু কাকে বলে?",
          "explanation": "ভ্রূণীয় মেসোর্ডাম থেকে তৈরি সংকোচন-প্রসারণশীল বিশেষ ধরনের টিস্যুকে পেশি টিস্যু বলে।"
        },
        {
          "label": "খ",
          "question": "ফুলের সুগন্ধ কীভাবে চারদিকে ছড়ায়? ব্যাখ্যা করো।",
          "explanation": "ব্যাপন প্রক্রিয়ায় ফুলের সুগন্ধ চারদিকে ছড়ায়। কারণ, ব্যাপন প্রক্রিয়ার মাধ্যমে কোন দ্রব্যের অণু বেশি ঘনত্বের এলাকা থেকে কম ঘনত্বের এলাকায় ছড়িয়ে পড়ে। ফুলের সুগন্ধির ক্ষেত্রে, এর ক্ষুদ্র ক্ষুদ্র কণাগুলো বেশি হতে অল্প ঘনত্বের দিকে ধাবিত হয়। ফলে সুগন্ধ চারদিকে ছড়িয়ে পড়ে।"
        },
        {
          "label": "গ",
          "question": "'A' প্রক্রিয়ার সাথে জড়িত টিস্যুর প্রধান কোষের বর্ণনা দাও।",
          "explanation": "উদ্দীপকে 'A' দ্বারা পানি পরিবহন প্রক্রিয়াকে নির্দেশ করা হয়েছে। এ প্রক্রিয়ার সাথে জড়িত জাইলেম টিস্যুর প্রধান কোষ হলো ভেসেল। নিচে এ কোষের বর্ণনা দেওয়া হলো- ভেসেল কোষগুলো খাটো চোঙের মতো। কোষগুলোর একটির মাথায় আরেকটি সজ্জিত হয় এবং প্রান্তীয় প্রাচীরটি গলে গিয়ে একটি দীর্ঘ নলের মতো অঙ্গ সৃষ্টি করে। প্রাথমিক অবস্থায় এ কোষগুলো প্রোটোপ্লাজমপূর্ণ থাকলেও পরিণত বয়সে এরা মৃত এবং প্রোটোপ্লাজমবিহীন হয়। ভেসেলের প্রাচীর ট্রাকিডের মতো বিভিন্নরূপে পুরু হয়। যেমন- সোপানাকার, সর্পিলাকার, বলয়াকার, কৃপাঙ্কিত ইত্যাদি। ভেসেল সাধারণত কয়েক সেন্টিমিটার লম্বা হয়। এদের প্রধানত গুপ্তবীজী উদ্ভিদের সব অঙ্গ দেখা যায়। তবে নগ্নবীজী উদ্ভিদের কিছু উন্নত উদ্ভিদের প্রাথমিক পর্যায়ে ভেসেল থাকে। পানি ও খনিজ লবণ পরিবহন এবং অঙ্গকে দৃঢ়তা প্রদান করা এর প্রধান কাজ।"
        },
        {
          "label": "ঘ",
          "question": "উদ্ভিদের ক্ষেত্রে 'B' প্রক্রিয়াটি 'C' প্রক্রিয়ার উপর নির্ভরশীল- ব্যাখ্যা করো।",
          "explanation": "উদ্দীপকের B প্রক্রিয়াটি হলো অভিস্রবণ এবং C প্রক্রিয়াটি হলো প্রস্বেদন। অভিস্রবণ প্রক্রিয়ায় দ্রাবক নিম্ন ঘনত্বের দ্রবণ থেকে উচ্চ ঘনত্বের দ্রবণের দিকে ধাবিত হয়। আর প্রস্বেদন প্রক্রিয়ায় উদ্ভিদ তার অবশিষ্ট পানি বাষ্পাকারে বায়বীয় অংশের মাধ্যমে বের করে দেয়। প্রস্বেদনের ফলে পাতার কোষে ব্যাপন চাপ ঘাটতির সৃষ্টি হয়। এর ফলে পাশের কোষ থেকে পানি এই কোষের দিকে ধাবিত হয়। এভাবে এক কোষ হতে আরেক কোষের ব্যাপন চাপ ঘাটতি ক্রমশ মূলরোম পর্যন্ত বিস্তৃত হয়। এ কারণে একটি চোষক শক্তির সৃষ্টি হয়। এই শক্তির টানে মাটির কৈশিক পানি মূলরোমে প্রবেশ করে। মূলত অভিস্রবণের দ্বারা কাজটি সম্পাদিত হয়। একইভাবে মূলরোম থেকে পানি মূলের কর্টেক্সে প্রবেশ করে। এ কাজটিকে কোষ থেকে কোষান্তরে অভিস্রবণ পদ্ধতি বলা হয়। এভাবে পানি অন্তঃত্বক ও পরিচক্র হয়ে পরিবহন কলাগুচ্ছে পৌছে যায়। পরিবহন কলায় পৌছে গেলে তা জাইলেম কলার মাধ্যমে উপরের দিকে এবং পাশের দিকে প্রবাহিত হয়। এরপর বিভিন্ন শাখা-প্রশাখা হয়ে পানি উদ্ভিদের পাতায় পৌঁছে। উদ্ভিদ তার বিভিন্ন জৈবিক কাজের শেষে যে অতিরিক্ত পানি থাকে তা আবার প্রস্বেদন প্রক্রিয়ায় বের করে দেয়। ফলে আবার ব্যাপন চাপ ঘাটতি দেখা দেয় এবং অভিস্রবণ প্রক্রিয়া শুরু হয়। উপরিউক্ত আলোচনা হতে বোঝা যায় যে, উদ্ভিদের ক্ষেত্রে অভিস্রবণ প্রক্রিয়া, প্রস্বেদন প্রক্রিয়ার উপর নির্ভরশীল।"
        }
      ]
    },
    {
      "number": "3",
      "uddipok": "",
      "tag": "BB 20",
      "sub_questions": [
        {
          "label": "ক",
          "question": "রক্তচাপ কাকে বলে?",
          "explanation": "রক্তপ্রবাহের সময় ধমনির গায়ে যে চাপ সৃষ্টি হয় তাকে রক্তচাপ বলে।"
        },
        {
          "label": "খ",
          "question": "আহারের সময় খাদ্য শ্বাসনালীতে প্রবেশ করে না কেন? ব্যাখ্যা করো।",
          "explanation": "মানবদেহে স্বরযন্ত্রের উপরে জিহ্বা আকৃতির একটি ঢাকনা রয়েছে যাকে উপজিহ্বা বলে। আহারের সময় এ ঢাকনাটি স্বরযন্ত্রের মুখ ঢেকে দেয়। ফলে আহার্য দ্রব্যাদি শ্বাসনালিতে প্রবেশ না করে সরাসরি খাদ্যনালিতে প্রবেশ করে।"
        },
        {
          "label": "গ",
          "question": "'T' অঙ্গটির চিহ্নিত চিত্র আঁক।",
          "explanation": "উদ্দীপকের প্লুরা দ্বারা আবৃত 'T” অঙ্গটি হলো ফুসফুস। নিচে ফুসফুসের চিহ্নিত চিত্র অঙ্কন করা হলো-"
        },
        {
          "label": "ঘ",
          "question": "রক্ত সংবহনে S ও T এর সমন্বিত কার্যক্রম- ব্যাখ্যা করো।",
          "explanation": "উদ্দীপকের S ও T অঙ্গ দুটি হলো যথাক্রমে হৃৎপিণ্ড ও ফুসফুস। রক্ত সংবহনে এরা সমন্বিতভাবে কাজ করে। হৃৎপিণ্ডের ডান বা বাম অলিন্দদ্বয় প্রসারিত হলে দেহের বিভিন্ন অংশ থেকে রক্ত হৃৎপিন্ডে প্রবেশ করে। যেমন- ঊর্ধ্ব মহাশিরার মাধ্যমে কার্বন 'ডাইঅক্সাইডযুক্ত রক্ত ডান অলিন্দে প্রবেশ করে। ঠিক একই সময়ে ফুসফুসীয় শিরার মাধ্যমে অক্সিজেনযুক্ত রক্ত বাম অলিন্দে প্রবেশ করে। অলিন্দদ্বয়ের সংকোচনের ফলে ডান অলিন্দের রক্ত ডান অলিন্দ-নিলয় ছিদ্রপথে ডান নিলয়ে প্রবেশ করে। ঠিক একইভাবে বাম অলিন্দ-নিলয় ছিদ্রপথে বাম অলিন্দের রক্ত বাম নিলয়ে প্রবেশ করে। এরপর ছিদ্র দুটি কপাটিকা দ্বারা বন্ধ হয়ে যায়। পরবর্তীতে নিলয়দ্বয় সংকুচিত হলে ডান নিলয় থেকে কার্বন ডাইঅক্সাইডযুক্ত রক্ত ফুসফুসীয় ধমনির মাধ্যমে ফুসফুসে প্রবেশ করে এবং পরিশোধিত হয়। ঠিক একই সময় বাম নিলয় থেকে অক্সিজেনযুক্ত রক্ত মহাধমনির মাধ্যমে সারাদেহে পরিবাহিত হয়। এভাবেই, হৃৎপিণ্ড ও ফুসফুসের সমন্বিত কার্যক্রমে রক্ত সারাদেহে সংবহিত হয়।"
        }
      ]
    },
    {
      "number": "4",
      "uddipok": "নাবিলের উচ্চতা 173 সে.মি. এবং ওজন 50 কেজি। বড় ভাই কবিরের রাতের খাবারের পরিমাণ 300 গ্রাম। যাতে 60% শর্করা, 20% আমিষ, 5% চর্বি ও বাকি অংশে রাফেজ থাকে।",
      "tag": "BB 20",
      "sub_questions": [
        {
          "label": "ক",
          "question": "ক্লোরোসিস কী?",
          "explanation": "বিভিন্ন পুষ্টি উপাদানের অভাবজনিত কারণে উদ্ভিদের পাতা হলুদ হয়ে যাওয়ার প্রক্রিয়াই হলো ক্লোরোসিস।"
        },
        {
          "label": "খ",
          "question": "পরিশ্রমের পাশাপাশি বিশ্রামও প্রয়োজন কেন? ব্যাখ্যা করো।",
          "explanation": "সুস্থ জীবনযাপনের জন্য প্রতিদিন সকলেরই পরিমিত পরিশ্রম করা উচিত। তবে পরিশ্রমের পাশাপাশি শরীরের জন্য বিশ্রামও অত্যন্ত প্রয়োজন। বিশ্রামের ফলে শরীরের বিভিন্ন অংশ পুনঃশক্তি সঞ্চয় করে। ফলে দেহ আবার কাজের গতি ফিরে পায়। তাই পরিশ্রমের পাশাপাশি বিশ্রামও প্রয়োজন।"
        },
        {
          "label": "গ",
          "question": "কবির তার রাতের খাবার থেকে কত কিলো ক্যালরি শক্তি পায়? ব্যাখ্যা করো।",
          "explanation": "কবিরের রাতের খাবারের পরিমাণ 300 গ্রাম। খাবারে 60% শর্করা আছে, অর্থাৎ 300 গ্রাম খাবারে শর্করা = 60 × 300 100 = 180  গ্রাম  =\\frac{60 \\times 300}{100}=180 \\text { গ্রাম } = 100 60 × 300 ​ = 180   গ্রাম   খাবারে 20 % 20 \\% 20% আমিষ আছে, অর্থাৎ 300 গ্রাম খাবারে আমিষ = 20 × 300 100 = 60 গ্রাম  =\\frac{20 \\times 300}{100}=60 \\text {গ্রাম } = 100 20 × 300 ​ = 60 গ্রাম   খাবারে 5 % 5 \\% 5% চর্বি আছে, অর্থাৎ 300 গ্রাম খাবারে চর্বি = 5 × 300 100 = 15 =\\frac{5 \\times 300}{100}=15 = 100 5 × 300 ​ = 15 গ্রাম খাদ্য উপাদানে খাদ্য ক্যালরির ছক ব্যবহার করে পাওয়া যায়: 180 গ্রাম শর্করা = 180 × 4 = 720 =180 \\times 4=720 = 180 × 4 = 720 খাদ্য ক্যালরি 60 গ্রাম আমিষ = 60 × 4 = 240 =60 \\times 4=240 = 60 × 4 = 240 খাদ্য ক্যালরি 15 গ্রাম চর্বি = 15 × 9 = 135 =15 \\times 9=135 = 15 × 9 = 135 খাদ্য ক্যালরি মোট = 1095 খাদ্য ক্যালরি বা কিলোক্যালরি ∴ \\therefore ∴ সুতরাং, কবিরের রাতের খাবার থেকে প্রাপ্ত শক্তি 1095 কিলোক্যাল়রি।"
        },
        {
          "label": "ঘ",
          "question": "নাবিলের স্বাস্থ্যগত দিক বিবেচনায় তোমার যথাযথ পরামর্শ তুলে ধর।",
          "explanation": "নাবিলের স্বাস্থ্যগত দিক বিবেচনার জন্য তার BMI এর মান জানা জরুরি।  নাবিলের BMI  =  দেহের ওজন (কেজি)  {  দেহের উচ্চতা (মিটার)  } 2 = 50 ( 1.73 ) 2 = 16.71  (প্রায়)  \\begin{aligned} \\text { নাবিলের BMI } & =\\frac{\\text { দেহের ওজন (কেজি) }}{\\{\\text { দেহের উচ্চতা (মিটার) }\\}^{2}} \\\\ & =\\frac{50}{(1.73)^{2}}=16.71 \\text { (প্রায়) } \\end{aligned}   নাবিলের  BMI  ​ = {   দেহের   উচ্চতা  ( মিটার )  } 2   দেহের   ওজন  ( কেজি )  ​ = ( 1.73 ) 2 50 ​ = 16.71  ( প্রায় )  ​ নাবিলের BMI মান 16.71, যা স্বাভাবিকের তুলনায় কম। BMI মান থেকে বোঝা যায় যে, তার শরীরের ওজন উচ্চতার তুলনায় অনেক কম। এ অবস্থা তাকে কম ওজনজনিত শারীরিক সমস্যায় ফেলে দিতে পারে। এমতাবস্থায় তাকে শরীরের ওজন বৃদ্ধি করে স্বাভাবিক শারীরিক অবস্থা ফিরিয়ে আনতে হবে। এজন্য তাকে পর্যাপ্ত পুষ্টিকর সুষম খাদ্য গ্রহণ করতে হবে। ডিম, দুধ, ভাত, মাছ, মাংস, ঘি প্রভৃতি খাবার পর্যাপ্ত পরিমাণে খেতে হবে। আমিষজাতীয় খাদ্য নাবিলের দেহ গঠনে ভূমিকা রাখবে। তাই আমিষজাতীয় ও সুষম খাদ্য গ্রহণ করতে হবে। ফলে তার ওজন বৃদ্ধি পাবে। সুস্বাস্থ্যের জন্য তাকে শারীরিক পরিশ্রম করতে এবং পাশাপাশি পর্যাপ্ত বিশ্রাম গ্রহণ করতে হবে।"
        }
      ]
    },
    {
      "number": "5",
      "uddipok": "",
      "tag": "BB 20",
      "sub_questions": [
        {
          "label": "ক",
          "question": "অবাত শ্বসন কাকে বলে",
          "explanation": "যে শ্বসন প্রক্রিয়া অক্সিজেনের অনুপস্থিতিতে হয় তাকে অবাত শ্বসন বলে।"
        },
        {
          "label": "খ",
          "question": "আখ ও আম গাছের মধ্যে কার সালোকসংশ্লেষণের হার বেশি? ব্যাখ্যা করো।",
          "explanation": "আম C 3 উদ্ভিদ এবং আখ C 4 উদ্ভিদ। C 3 উদ্ভিদে শুধুমাত্র ক্যালভিন চক্র সংঘটিত হয় কিন্তু C 4 উদ্ভিদ একই সঙ্গে হ্যাচ ও স্ন্যাক চক্র এবং ক্যালভিন চক্র পরিচালনা করে এবং অতিরিক্ত অক্সিজেনের উপস্থিতির কারণে সালোকসংশ্লেষণ প্রক্রিয়া বাধাপ্রাপ্ত হয় না। যার ফলে আখ উদ্ভিদে সালোকসংশ্লেষণ ও উৎপাদন হার আম গাছের তুলনায় বেশি।"
        },
        {
          "label": "গ",
          "question": "'P' চিত্রে দেখানো প্রক্রিয়াটিতে 'Q' অঙ্গাণুতে ATP- উৎপন্ন হওয়ার প্রক্রিয়া ব্যাখ্যা করো।",
          "explanation": "উদ্দীপকের (ⅰ) নং বিক্রিয়া দ্বারা সবাত শ্বসনকে বোঝানো হয়েছে। সবাত শ্বসনে চারটি ধাপ সম্পন্ন হলেও কোষের মাইটোকন্ড্রিয়াতে সবাত শ্বসনের নিম্নলিখিত তিনটি ধাপ সম্পন্ন হয়ে থাকে। নিচে এ ধাপগুলো বর্ণনা করা হলো- অ্যাসিটাইল Co-A সৃষ্টি: এক্ষেত্রে প্রতি অণু পাইরুভিক এসিড পর্যায়ক্রমিকভাবে এক অণু অ্যাসিটাইল Co-A, এক অণু CO₂ ও এক অণু NADH₂ উৎপন্ন করে। এ সময় ৩ অণু ATP তৈরি হয় (২ অণু পাইরুভিক এসিড থেকে ৬ অণু)। এই ধাপটি সাইটোপ্লাজমে ঘটে বলে এক সময় মনে করা হতো, তবে সর্বশেষ তথ্য উপাত্ত অনুসারে জানা গেছে বিক্রিয়াটি ঘটে মাইটোকন্ড্রিয়ার ম্যাট্রিক্সে। ক্রেবস চক্র: এটি মাইটোকন্ড্রিয়নে ঘটে। এখানে এক অণু অ্যাসিটাইল Co-A থেকে ৩ অণু NADH₂, এক অণু FADH₂ ও এক অণু GTP উৎপন্ন হয়। এ সময় ১২ অণু ATP তৈরি হয় (২ অণু পাইরুভিক এসিড থেকে ২৪ অণু)। ইলেকট্রন প্রবাহতন্ত্র: এ প্রক্রিয়ার মাধ্যমেই মাইটোকন্ড্রিয়নে বিভিন্ন ধাপে উৎপন্ন NADH₂, FADH₂ জারিত হয়ে ATP, পানি, উচ্চশক্তির ইলেকট্রন এবং প্রোটন উৎপন্ন হয়।"
        },
        {
          "label": "ঘ",
          "question": "R' এ দেখানো প্রক্রিয়াটি বিভিন্ন প্রভাবক দ্বারা নিয়ন্ত্রিত- বিশ্লেষণ করো।",
          "explanation": "উদ্দীপকের 'R' এ দেখানো প্রক্রিয়াটি হলো সালোকসংশ্লেষণ। সালোকসংশ্লেষণ বাহ্যিক ও অভ্যন্তরীণ দুই ধরনের প্রভাবক দ্বারা নিয়ন্ত্রিত হয়। নিচে তা বিশ্লেষণ করা হলো- i. বাহ্যিক প্রভাবক: আলো: এটি একটি গুরুত্বপূর্ণ বাহ্যিক প্রভাবক। আলোর উপস্থিতিতে পানি ভাঙে। সাধারণত 400 nm- 480 nm ও 680 nm তরঙ্গদৈর্ঘ্যের আলোতে সালোকসংশ্লেষণ প্রক্রিয়া ভালো হয়। তাপমাত্রা: সালোকসংশ্লেষণ প্রক্রিয়ায় তাপমাত্রা বিশেষ প্রভাবক হিসেবে কাজ করে। সাধারণত 22° সে. থেকে 35° সে. তাপমাত্রায় প্রক্রিয়াটি ভালো হয়। কার্বন ডাইঅক্সাইড: CO₂ ছাড়া প্রক্রিয়াটি চলতে পারে না। অবশ্য CO₂ এর পরিমাণ বেশি বেড়ে গেলে প্রক্রিয়াটির হার কমে যায়। পানি: সালোকসংশ্লেষণ প্রক্রিয়ায় পানি অপরিহার্য। পানির ঘাটতি হলে পত্ররন্দ্র বন্ধ হয়ে যায়। ফলে CO₂ এর প্রবেশ বাধাগ্রস্ত হয়। অক্সিজেন: বাতাসে ০₂ এর ঘনত্ব বেড়ে গেলে সালোকসংশ্লেষণের হার কমে যায় এবং O₂ এর ঘনত্ব কমে গেলে প্রক্রিয়াটির হার বেড়ে যায়। খনিজ পদার্থ: ক্লোরোফিলের প্রধান উপকরণ হচ্ছে নাইট্রোজেন ও ম্যাগনেসিয়াম। লোহার অনুপস্থিতিতে পাতা হলুদ হয়ে যায়। মাটিতে এসব খনিজ কমে গেলে সালোকসংশ্লেষণের হার কমে যায়। রাসায়নিক পদার্থ: বাতাসে ক্লোরোফর্ম, হাইড্রোজেন সালফাইড, মিথেন বা কোনো বিষাক্ত গ্যাস থাকলে সালোকসংশ্লেষণে ব্যাঘাত ঘটে বা একেবারেই বন্ধ হয়ে যায়। ii. অভ্যন্তরীণ প্রভাবক: ক্লোরোফিল: সালোকসংশ্লেষণ কেবলমাত্র ক্লোরোফিল যুক্ত অংশে ঘটে। পাতার বয়স ও সংখ্যা: কচি ও বয়স্ক পাতায় সালোকসংশ্লেষণ কমহয়। মধ্যবয়সী পাতায় বেশি হয়। পাতার সংখ্যা বেশি হলে সালোকসংশ্লেষণ বেশি হয়। শর্করার পরিমাণ: শর্করা বেশি উৎপন্ন হলে সালোকসংশ্লেষণের গতি মন্থর হয়ে যায়। পটাশিয়াম: সালোকসংশ্লেষণ প্রক্রিয়ায় পটাশিয়াম অনুঘটক হিসেবে কাজ করে। এনজাইম: সালোকসংশ্লেষণের জন্য বিভিন্ন ধরনের এনজাইমের প্রয়োজন হয়। সুতরাং বোঝা যাচ্ছে যে, বাহ্যিক ও অভ্যন্তরীণ বিভিন্ন প্রভাবক দ্বারা সালোসংশ্লেষণ প্রক্রিয়াটি নিয়ন্ত্রিত হয়।"
        }
      ]
    },
    {
      "number": "6",
      "uddipok": "",
      "tag": "BB 20",
      "sub_questions": [
        {
          "label": "ক",
          "question": "ফটোট্রপিক চলন কাকে বলে?",
          "explanation": "আলোর উপস্থিতিতে উদ্ভিদের কাণ্ড ও শাখা-প্রশাখার আলোর দিকে এবং আলোর বিপরীত দিকে মূলের চলনকে ফটোট্রপিক চলন বলে।"
        },
        {
          "label": "খ",
          "question": "জৈবিক ঘড়ির ভিত্তিতে ঝিঙা কোন ধরনের উদ্ভিদ? ব্যাখ্যা করো।",
          "explanation": "উদ্ভিদে আলো-অন্ধকারের ছন্দই হলো- জৈবিক ঘড়ি। উদ্ভিদের পুষ্প প্রস্ফুটন দিনের দৈর্ঘ্যের উপর নির্ভর করে। জৈবিক ঘড়ি অনুসারে ঝিঙা বড়দিনের উদ্ভিদ। কারণ, ঝিঙার পুষ্পায়নের জন্য দৈনিক গড়ে ৮-১২ ঘণ্টা আলো প্রয়োজন হয়। এর থেকে কম বা বেশি হলে ঝিঙাতে পুষ্প প্রস্ফুটিত হবে না।"
        },
        {
          "label": "গ",
          "question": "একাধিক 'A' কীভাবে পরস্পরের সাথে সংযুক্ত থাকে সচিত্র ব্যাখ্যা করো।",
          "explanation": "উদ্দীপকে 'A' হলো স্নায়ুতন্ত্রের গাঠনিক ও কার্যিক একক নিউরন। দুই বা ততোধিক নিউরন পরস্পরের সাথে সংযুক্ত থাকে, নিচে তা চিত্রসহ ব্যাখ্যা করা হলো- নিউরনের কোষদেহের চারদিকের শাখাযুক্ত ক্ষুদ্র ক্ষুদ্র প্রলম্বিত অংশই হলো ডেনড্রন। আবার কোষদেহ থেকে উৎপন্ন বেশ লম্বা তন্তুটির নাম অ্যাক্সন। একটি নিউরনের অ্যাক্সনের টারমিনালের সাথে অন্য এক বা একাধিক নিউরনের ডেনড্রাইট সংযুক্ত, থাকে। তবে এদের সংযোগস্থলে সূক্ষ্ম ফাঁকা অংশ থাকে, যা সিন্যাপস নামে পরিচিত। সিন্যাপসে নিউরোহিউমার নামক তরল পদার্থ থাকে। স্নায়ু তাড়না তড়িৎ রাসায়নিক পদ্ধতিতে অ্যাক্সন টারমিনাল সিন্যাপসের মধ্যদিয়ে অন্য একটি নিউরনের ডেনড্রাইটে প্রবাহিত হয়। এভাবে সিন্যাপসের মাধ্যমে একাধিক নিউরন একসাথে সংযুক্ত থাকে।"
        },
        {
          "label": "ঘ",
          "question": "A ও B এর যথাযথ ভূমিকাই একটি দেহকে স্বাভাবিক রাখে- বিশ্লেষণ করো।",
          "explanation": "উদ্দীপকের A ও B হচ্ছে যথাক্রমে নিউরন ও হরমোন। নিউরন হলো স্নায়ুতন্ত্রের গাঠনিক ও কার্যিক একক। নিউরনের প্রধান কাজ উদ্দীপনা বহন করা। অ্যাক্সন টারমিনাল সিন্যাপসের মধ্য দিয়ে তড়িৎ রাসায়নিক পদ্ধতিতে স্নায়ু তাড়না প্রবাহিত হয়। তবে এই স্নায়ু তাড়না বা স্নায়ু উদ্দীপনা একদিকে পরিবাহিত হয়। অনুভূতিবাহী বা সংবেদী নিউরন গ্রাহক অঙ্গ থেকে কেন্দ্রীয় স্নায়ুতন্ত্রে প্রেরণ করে। এই স্নায়ু তাড়না কেন্দ্রীয় স্নায়ুতন্ত্রে বিশেষভাবে সম্পাদিত হয় এবং আজ্ঞাবাহী নিউরনের মাধ্যমে কেন্দ্রীয় স্নায়ুতন্ত্র থেকে কার্যকরী অঙ্গে উদ্দীপনা প্রেরণ করে। ফলে প্রয়োজনমতো দেহের বিভিন্ন অঙ্গ সঞ্চালিত হয়। উদাহরণস্বরূপ দেহের ভারসাম্য রক্ষা, চলনে সমন্বয় সাধন, হৃৎপিণ্ড, ফুসফুস ইত্যাদির কাজ এবং আমাদের চিন্তা, চেতনা, জ্ঞান, স্মৃতি ইত্যাদি নিয়ন্ত্রিত হয় নিউরনের মাধ্যমে। অপরদিকে, মানুষ এবং বিভিন্ন প্রাণীর দেহে একধরনের বিশেষ নালিবিহীন গ্রন্থি থাকে। নালিবিহীন গ্রন্থি নিঃসৃত এ ধরনের রসকে হরমোন বলে। হরমোন রক্তস্রোতের মাধ্যমে প্রবাহিত হয়ে নির্দিষ্ট লক্ষ্যকোষে পৌঁছে কোষের প্রাণরাসায়নিক কার্যকলাপকে প্রভাবিত করে, জৈবিক কার্যাবলি সুষ্ঠুভাবে পরিচালনা করে। সুস্থ, দেহের চাহিদা অনুসারে গ্রন্থি থেকে অবিরত ধারায় হরমোন নিঃসৃত হয়। তবে প্রয়োজন অপেক্ষা কম অথবা বেশি পরিমাণ হরমোন নিঃসৃত হলে শরীরে নানারকম অবাঞ্চিত প্রতিক্রিয়ার সৃষ্টি হয়, যেমন- থাইরয়েড সমস্যা, বামনত্ব, গলগণ্ড, ডায়াবেটিস ইত্যাদি রোগ হতে পারে। উপরের আলোচনা থেকে বলা যায়, একটি দেহকে স্বাভাবিক রাখতে নিউরন ও হরমোন যথাযথ ভূমিকা রাখে।"
        }
      ]
    },
    {
      "number": "7",
      "uddipok": "",
      "tag": "BB 20",
      "sub_questions": [
        {
          "label": "ক",
          "question": "ক্লীব ফুল কাকে বলে?",
          "explanation": "যে ফুলের পুংস্তবক ও স্ত্রীস্তবক দুটোই অনুপস্থিত থাকে তাকে ক্লীব ফুল বলে।"
        },
        {
          "label": "খ",
          "question": "ফুলের স্ত্রীস্তবক অত্যাবশ্যকীয় স্তবক-ব্যাখ্যা করো।",
          "explanation": "স্ত্রীস্তবক বা গর্ভকেশর ফুলের একটি অত্যাবশ্যকীয় স্তবক। স্ত্রীস্তবকের গর্ভাশয়ের ভিতরে এক বা একাধিক ডিম্বক বিশেষ নিয়মে সজ্জিত থাকে। এসব ডিম্বকের মধ্যে স্ত্রীজনন কোষ বা ডিম্বাণু সৃষ্টি হয় যা সরাসরি জনন কাজে অংশগ্রহণ করে। তাই ফুলের স্ত্রীস্তবককে অত্যাবশ্যকীয় স্তবক বলা হয়।"
        },
        {
          "label": "গ",
          "question": "B থেকে কীভাবে গ্যামেট সৃষ্টি হয়- ব্যাখ্যা করো।",
          "explanation": "নিম্নের অনুরুপ : উদ্দীপকের চিত্র: L হলো পুংগ্যামেটোফাইট। যেখানে P দ্বারা পুংগ্যামেটকে চিহ্নিত করা হয়েছে। নিচে পুংগ্যামেটের উৎপত্তি ব্যাখ্যা করা হলো- পরাগরেণু পুংগ্যামেট সৃষ্টির প্রথম কোষ। পূর্ণতাপ্রাপ্তির পর পরাগরেণু পরাগথলিতে থাকা অবস্থায়ই অঙ্কুরোদগম শুরু হয়। পরাগরেণুর কেন্দ্রিকাটি মাইটোটিক পদ্ধতিতে বিভাজিত হয়। এ বিভাজনে একটি বড় কোষ ও একটি ক্ষুদ্র কোষ সৃষ্টি হয়। বড় কোষটিকে নালিকোষ এবং ক্ষুদ্র কোষটিকে জেনারেটিভ কোষ বলে। নালিকোষ বৃদ্ধিপ্রাপ্ত হয়ে পরাগনালি এবং জেনারেটিভ কোষটি বিভাজিত হয়ে দুটি পুংগ্যামেট সৃষ্টি করে।"
        },
        {
          "label": "ঘ",
          "question": "C অংশের ভিন্ন বৈশিষ্ট্যের কারণে A প্রক্রিয়ায় ভিন্নতা দেখা যায়- বিশ্লেষণ করো।",
          "explanation": "উদ্দীপকের চিত্রের C-অংশ দ্বারা উদ্ভিদের ফুল এবং A অংশ দ্বারা পর-পরাগায়নকে বোঝানো হয়েছে। পর-পরাগায়নে মাধ্যমের প্রয়োজন হয়। ফুলের বিভিন্ন বৈশিষ্ট্যের কারণে একেক উদ্ভিদে পরাগায়ন বিভিন্ন মাধ্যমের দ্বারা ঘটে থাকে। নিচে তা বিশ্লেষণ করা হলো- পতঙ্গপরাগী ফুল বড়, রঙিন ও মধুগ্রন্থিযুক্ত হয়। এই ফুলের পরাগরেণু ও গর্ভমুণ্ড আঠালো ও সুগন্ধযুক্ত। জবা, কুমড়া, সরিষা ইত্যাদি ফুলের পরাগায়ন পতঙ্গের মাধ্যমে ঘটে। বায়ুপরাগী ফুল হালকা এবং মধুগ্রন্থি ও সুগন্ধবিহীন। এসব ফুল সহজেই বাতাসে ভেসে যেতে পারে। এদের গর্ভমুণ্ড আঠালো এবং শাখান্বিত, কখনো পালকের মতো। ফলে বাতাস থেকে পরাগরেণু সহজেই সংগ্রহ করে বায়ুপরাগী ফুলে পরাগায়ন ঘটে। বায়ুপরাগী ফুলের একটি উদাহরণ হলো ধান। অন্যদিকে, পানিপরাগী ফুল আকারে ক্ষুদ্র এবং হালকা। এরা সহজেই পানিতে ভাসতে পারে এবং এসব ফুলে সুগন্ধ নেই। পরিণত পুং পুষ্প বৃত্ত থেকে খুলে পানিতে ভাসতে থাকে এবং স্ত্রী পুষ্পের কাছে পৌঁছালে সেখানেই পরাগায়ন ঘটে, যেমন: পাতাশেওলা। এছাড়াও প্রাণিপরাগী ফুল রয়েছে যা মোটামুটি বড় ধরনের হয়। তবে ফুলগুলো ছোট হলে পুষ্পমঞ্জরিতে সাজানো থাকে। এদের রং আকর্ষণীয় হয় এবং সুগন্ধ থাকতে পারে বা নাও থাকতে পারে। বিভিন্ন ধরনের প্রাণীর মাধ্যমে এ সকল ফুলে পরাগায়ন ঘটে। কদম, শিমুল, কচু ইত্যাদি হলো প্রাণিপরাগী ফুলের উদাহরণ। সুতরাং উপরের আলোচনার সাপেক্ষে বলা যায়, ফুলের ভিন্ন বৈশিষ্ট্যের কারণে পরাগায়নে ভিন্নতা দেখা যায়।"
        }
      ]
    },
    {
      "number": "8",
      "uddipok": "",
      "tag": "BB 20",
      "sub_questions": [
        {
          "label": "ক",
          "question": "শক্তি প্রবাহ কাকে বলে?",
          "explanation": "উদ্ভিদে জমা হওয়া শক্তি বিভিন্ন খাদ্যস্তর ও বিয়োজক হয়ে আবার উদ্ভিদে ফিরে আসার চক্রাকার প্রক্রিয়াকে শক্তিপ্রবাহ বলে।"
        },
        {
          "label": "খ",
          "question": "আপেলকে অপ্রকৃত ফল বলার কারণ ব্যাখ্যা করো।",
          "explanation": "নিষেকের পর শুধু গর্ভাশয় ফলে পরিণত হলে তাকে প্রকৃত ফল বলে। কিন্তু গর্ভাশয়সহ ফুলের অন্যান্য অংশ পুষ্ট হয়ে যখন ফলে পরিণত হয়, তখন তাকে অপ্রকৃত ফল বলে। আপেলের গর্ভাবস্থায় এর গর্ভাশয়সহ ফুলের অন্যান্য অংশ পুষ্ট হয়ে ফলে পরিণত হয়। তাই আপেলকে অপ্রকৃত ফল বলা হয়।"
        },
        {
          "label": "গ",
          "question": "চিত্র X এর পরিপ্রেক্ষিতে একটি শক্তি পিরামিড ব্যাখ্যা করো।",
          "explanation": "উদ্দীপকের চিত্র: X এ একটি স্থলজ বাস্তুতন্ত্রের চিত্র দেয়া আছে। এর পরিপ্রেক্ষিতে একটি শক্তি পিরামিড ব্যাখ্যা করা হলো- সমতল ভূমির উপর অবস্থিত যে ত্রিমাত্রিক বস্তুর শীর্ষদেশ সরু সেটিই হলো পিরামিড। খাদ্যশিকলে যুক্ত প্রতিটি পুষ্টিস্তরের শক্তি সঞ্চয় ও স্থানান্তরের বিন্যাস ছকাকারে সাজিয়ে শক্তির পিরামিড তৈরি করা যায়। উদ্দীপকে উৎপাদক হিসেবে রয়েছে সবুজ উদ্ভিদ। এর পরবর্তী লেভেলগুলোতে রয়েছে ঘাসফড়িং, ব্যাঙ, সাপ ও বাজপাখি। উৎপাদক স্তরে পরবর্তী ট্রফিক লেভেলগুলোর চেয়ে শক্তির পরিমাণ অনেক বেশি। উচ্চতর ট্রফিক লেভেলের জীব নিম্ন ট্রফিক লেভেলের জীবদের চেয়ে শ্বসন ও অন্যান্য কাজে ক্রমবর্ধমান হারে অধিক শক্তি হিসেবে তাপ হারায়। সে অনুযায়ী পিরামিডের ভূমিতে সবুজ উদ্ভিদ এরপর যথাক্রমে ঘাসফড়িং, ব্যাঙ, সাপ ও চূড়ান্ত খাদক বাজপাখি শীর্ষে অবস্থান করে।"
        },
        {
          "label": "ঘ",
          "question": "M এর অনুপস্থিতিতে X ইকোসিস্টেমটি চলমান থাকা সম্ভব কী? যুক্তি দাও।",
          "explanation": "উদ্দীপকের উল্লিখিত X ইকোসিস্টেমটিতে M হলো সবুজ উদ্ভিদ বা উৎপাদক। এখানে উৎপাদক গুরুত্বপূর্ণ ভূমিকা পালন করে থাকে। উৎপাদক ব্যতীত উক্ত ইকোসিস্টেম চলমান থাকা অসম্ভব। উৎপাদক সালোকসংশ্লেষণ প্রক্রিয়ায় শর্করাজাতীয় খাদ্য তৈরি করে এবং এ সময় ০₂ নির্গত করে। বাস্তুতন্ত্রে একমাত্র উৎপাদকই নিজের খাদ্য নিজে তৈরি করতে পারে। অন্যান্য সকল স্তরের প্রাণী বা খাদক প্রত্যক্ষ বা পরোক্ষভাবে উৎপাদকের উপর নির্ভরশীল। এছাড়াও খাদ্যশৃঙ্খলের অন্যান্য প্রাণীগুলো শ্বসনের জন্য O₂ গ্রহণ করে বেঁচে থাকে। উদ্দীপকের X ইকোসিস্টেমে সবুজ উদ্ভিদ বা উৎপাদক না থাকলে খাদ্য ও ০২-এর অভাবে ঘাসফড়িং মারা যাবে। আবার ঘাসফড়িং না থাকলে ব্যাঙ ও পর্যায়ক্রমে অন্যান্য খাদকেরাও মারা যাবে। ফলে ইকোসিস্টেমটির স্বাভাবিক ধারা নষ্ট হবে এবং ইকোসিস্টেমের সকল প্রাণীই বিলুপ্ত হয়ে যাবে। উপরিউক্ত আলোচনা হতে, স্পষ্ট যে, M তথা সবুজ উদ্ভিদের অনুপস্থিতিতে X ইকোসিস্টেমটি চলমান থাকা সম্ভব নয়।"
        }
      ]
    }
  ]
}