{
  "title": "সিলেট বোর্ড ২০২২",
  "subtitle": "জীববিজ্ঞান (8)",
  "questions": [
    {
      "number": "1",
      "uddipok": "মিতু জীববিজ্ঞান বই পড়ে প্যারামেসিয়াম, ইস্ট এবং সিংহ সম্পর্কে জ্ঞানলাভ করলো। এগুলো জীব জগতের অন্তর্ভুক্ত।",
      "tag": "SB 22",
      "sub_questions": [
        {
          "label": "ক",
          "question": "জবা ফুলের বৈজ্ঞানিক নাম কী?",
          "explanation": "জবা ফুলের বৈজ্ঞানিক নাম হলো- Hibiscus rosa-sinensis."
        },
        {
          "label": "খ",
          "question": "Penicillium প্রকৃতকোষী কেন?",
          "explanation": "Penicillium প্রকৃতকোষী। কারণ এর নিউক্লিয়াস সুগঠিত, অর্থাৎ নিউক্লিয়ার ঝিল্লি দ্বারা নিউক্লিয় বস্তুসমূহ পরিবেষ্টিত ও সুসংগঠিত থাকে। এছাড়াও Penicillium-এর কোষে রাইবোজোমসহ সকল অঙ্গাণু উপস্থিত থাকে।"
        },
        {
          "label": "গ",
          "question": "প্রথম জীবটির রাজ্যগত বৈশিষ্ট্য বর্ণনা করো।",
          "explanation": "নিম্মের অনুরূপ। উদ্দীপকের চিত্র 'X' হলো ডায়াটম। এটি প্রোটিস্টা রাজ্যের অন্তর্ভুক্ত। প্রোটিস্টার রাজ্যগত বৈশিষ্ট্যগুলো হলো- i.এরা এককোষী এবং সুগঠিত নিউক্লিয়াসবিশিষ্ট। ii. কোষে ক্রোমাটিন বস্তু নিউক্লিয়ার পর্দা দ্বারা আবদ্ধ থাকে। iii. ক্রোমাটিন বস্তুতে DNA, RNA এবং প্রোটিন থাকে। iv. খাদ্যগ্রহণ শোষণ বা গ্রহণ পদ্ধতিতে ঘটে। V.মাইটোসিস কোষ বিভাজনের মাধ্যমে অযৌন প্রজনন ঘটে। vi. কোনো ভ্রূণ গঠিত হয় না।"
        },
        {
          "label": "ঘ",
          "question": "\"উদ্দীপকে প্রতিটি জীব শ্রেণিবিন্যাসগতভাবে ভিন্ন\"- যুক্তিসহকারে আলোচনা করো।",
          "explanation": "উদ্দীপকের জীবগুলো হলো প্যারামেসিয়াম, ইস্ট এবং সিংহ। এসব জীব শ্রেণিবিন্যাসের ভিন্ন ভিন্ন রাজ্যের অন্তর্ভুক্ত। নিচে যুক্তিসহকারে তা আলোচনা করা হলো- প্যারামেসিয়াম প্রোটিস্টা রাজ্যের জীব। এরা এককোষী বা বহুকোষী, একক বা কলোনিয়াল এবং সুগঠিত নিউক্লিয়াস বিশিষ্ট জীব। এদের কোষে ক্রোমাটিন বস্তু নিউক্লিয়ার পর্দা দ্বারা পরিবৃত্ত থাকে। ক্রোমাটিন বস্তুতে DNA, RNA এবং প্রোটিন থাকে। এদের খাদ্যগ্রহণ সাধারণত শোষণ বা ফটোসিনথেটিক পদ্ধতিতে ঘটে। এদের কোনো ভূণ গঠিত হয় না। আবার ইস্ট ফানজাই রাজ্যের স্থলজ, মৃতজীবী বা পরজীবী জীব। এদের দেহ এককোষী অথবা মাইসেলিয়াম দিয়ে গঠিত এবং এদের নিউক্লিয়াস সুগঠিত। কোষপ্রাচীর কাইটিন দিয়ে গঠিত। এদের খাদ্যগ্রহণ শোষণ পদ্ধতিতে ঘটে। এদের ক্লোরোপ্লাস্ট অনুপস্থিত এবং হ্যাপ্লয়েড স্পোর দিয়ে বংশবৃদ্ধি ঘটে। অপরদিকে সিংহ অ্যানিমেলিয়া রাজ্যের নিউক্লিয়াস বিশিষ্ট ও বহুকোষী প্রাণী। এরা পরভোজী এবং খাদ্য গলাধঃকরণ করে। এরা যৌন জননের মাধ্যমে বংশবৃদ্ধি করে। এদের ভূণ বিকাশকালীন সময়ে ভ্রূণীয় স্তর সৃষ্টি হয়। উপরোক্ত বৈশিষ্ট্যগুলো শ্রেণিবিন্যাসের তিনটি ভিন্ন রাজ্যের হওয়ায় বলা যায়, উদ্দীপকের প্রতিটি জীব শ্রেণিবিন্যাসগতভাবে ভিন্ন।"
        }
      ]
    },
    {
      "number": "2",
      "uddipok": "",
      "tag": "SB 22",
      "sub_questions": [
        {
          "label": "ক",
          "question": "জটিল টিস্যু কী?",
          "explanation": "বিভিন্ন প্রকার কোষের সমন্বয়ে যে স্থায়ী টিস্যু গঠিত হয় তাই জটিল টিস্যু।"
        },
        {
          "label": "খ",
          "question": "সঙ্গীকোষের নিউক্লিয়াসের কার্যাবলী ব্যাখ্যা করো।",
          "explanation": "সঙ্গীকোষের নিউক্লিয়াস বেশ বড় আকারের। এই নিউক্লিয়াস সিভকোষের কার্যাবলি কিছুটা নিয়ন্ত্রণ করে। এটি পাতায় প্রস্তুত খাদ্য উদ্ভিদদেহের বিভিন্ন অংশে পরিবহনে সহায়তা করে।"
        },
        {
          "label": "গ",
          "question": "চিত্রের 'A' এর গঠন বৈশিষ্ট্য বর্ণনা করো।",
          "explanation": "উদ্দীপক চিত্র-A হলো জাইলেমের ট্রাকিড কোষ। নিচে এর গঠন বৈশিষ্ট্য বর্ণনা করা হলো- ট্রাকিড কোষ লম্বা। এর প্রান্তদ্বয় সরু এবং সুঁচালো। প্রাচীরে লিগনিন জমা হয়ে পুরু হয় এবং অভ্যন্তরীণ গহ্বর বন্ধ হয়ে যায়। ফলে পানির চলাচল পাশাপাশি জোড়া কূপের মাধ্যমে হয়ে থাকে। প্রাচীরের পুরুত্ব কয়েক ধরনের হয়, যেমন- বলয়াকার, সর্পিলাকার, সোপানাকার, জালিকাকার কিংবা কৃপাঙ্কিত। ফার্নবর্গ, নগ্নবীজী ও আবৃতবীজী উদ্ভিদের প্রাথমিক ও গৌণ জাইলেম কলায় ট্রাকিড দেখা যায়। কোষরসের পরিবহন এবং অঙ্গকে দৃঢ়তা প্রদান করা এদের প্রধান কাজ।"
        },
        {
          "label": "ঘ",
          "question": "উদ্দীপকের B ও C এর মধ্যে তলনামলক আলোচনা করো।",
          "explanation": "উদ্দীপকে 'B' চিত্রটি দ্বারা প্যারেনকাইমা এবং 'C' চিত্রটি দ্বারা স্ক্লেরেনকাইমা টিস্যুকে বোঝানো হয়েছে। নিচে এদের মধ্যে তুলনামূলক আলোচনা করা হলো- i. প্যারেনকাইমা টিস্যুর কোষগুলো জীবিত, কিন্তু স্ক্লেরেনকাইমা টিস্যুর কোষগুলো মৃত। ii. প্যারেনকাইমার কোষগুলো সমব্যাসীয়, পাতলা প্রাচীরযুক্ত ও প্রোটোপ্লাজমপূর্ণ কিন্তু স্ক্লেরেনকাইমার কোষগুলো শক্ত, অনেক লম্বা ও পুরু প্রাচীর বিশিষ্ট। iii. প্যারেনকাইমার কোষপ্রাচীর সেলুলোজ নির্মিত, কিন্তু স্ক্লেরেনকাইমা টিস্যুর কোষপ্রাচীর লিগনিন যুক্ত। iv: প্যারেনকাইমা টিস্যুর কোষগুলো যান্ত্রিক কাজের জন্য অভিযোজিত নয় কিন্তু স্ক্লেরেনকাইমা টিস্যুর কোষগুলো যান্ত্রিক কাজের জন্য অভিযোজিত। V. প্যারেনকাইমা টিস্যুর প্রধান কাজ দেহ গঠন করা, খাদ্য প্রস্তুত করা, খাদ্য সঞ্চয় করা এবং খাদ্যদ্রব্য পরিবহন করা। অন্যদিকে স্ক্লেরেনকাইমা টিস্যুর প্রধান কাজ উদ্ভিদদেহে দৃঢ়তা প্রদান করা এবং খনিজ লবণ ও পানি পরিবহন করা।"
        }
      ]
    },
    {
      "number": "3",
      "uddipok": "(i) C 6 H 12 O 6 + O 2 →  বিভিন্ন এনজাইম  \\mathrm{C}_{6} \\mathrm{H}_{12} \\mathrm{O}_{6}+\\mathrm{O}_{2} \\xrightarrow{\\text { বিভিন্ন এনজাইম }} C 6 ​ H 12 ​ O 6 ​ + O 2 ​   বিভিন্ন   এনজাইম   ​ … … … … ………… ………… (ii) C 6 H 12 O 6 →  এনজাইম  \\mathrm{C}_{6} \\mathrm{H}_{12} \\mathrm{O}_{6} \\xrightarrow{\\text { এনজাইম }} C 6 ​ H 12 ​ O 6 ​   এনজাইম   ​ … … … … … …………… ……………",
      "tag": "SB 22",
      "sub_questions": [
        {
          "label": "ক",
          "question": "পাইরুভিক এসিডের রাসায়নিক সংকেত লেখো।",
          "explanation": "পাইরুভিক এসিডের রাসায়নিক সংকেত হলো C₂H₂O₃।"
        },
        {
          "label": "খ",
          "question": "ক্যালভিন চক্রকে C 3 C_3 C 3 ​ গতিপথ বলা হয় কেন?",
          "explanation": "ক্যালভিন চক্রে বায়ুমণ্ডলের CO₂ পত্ররন্দ্রের মধ্য দিয়ে কোষে প্রবেশ করে। কোষে অবস্থিত ৫-কার্বনবিশিষ্ট রাইবুলোজ-১, ৫- বিসফসফেট এর সাথে CO₂ মিলিত হয়ে ৬-কার্বনবিশিষ্ট অস্থায়ী কিটো এসিড তৈরি হয়। এটি সাথে সাথে ভেঙ্গে তিন কার্বনবিশিষ্ট দুই অণু ৩-ফসফোগ্লিসারিক এসিড (3PGA) উৎপন্ন করে। এই চক্রের প্রথম স্থায়ী পদার্থ তিন কার্বন বিশিষ্ট বলে ক্যালভিন চক্রকে C 3 C_3 C 3 ​ গতিপথ বলা হয়।"
        },
        {
          "label": "গ",
          "question": "উদ্দীপকের (i) নং বিক্রিয়ার মাইটোকন্ড্রিয়াতে সংঘটিত ধাপগুলো বর্ণনা করো।",
          "explanation": "জাউদ্দীপকের (i) নং বিক্রিয়া দ্বারা সবাত শ্বসনকে বোঝানো হয়েছে। সবাত শ্বসনে চারটি ধাপ সম্পন্ন হলেও কোষের মাইটোকন্ড্রিয়াতে সবাত শ্বসনের নিম্নলিখিত তিনটি ধাপ সম্পন্ন হয়ে থাকে। নিচে এ ধাপগুলো বর্ণনা করা হলো- অ্যাসিটাইল Co-A সৃষ্টি: এক্ষেত্রে প্রতি অণু পাইরুভিক এসিড পর্যায়ক্রমিকভাবে এক অণু অ্যাসিটাইল Co-A, এক অণু CO₂ ও এক অণু NADH₂ উৎপন্ন করে। এ সময় ৩ অণু ATP তৈরি হয় (২ অণু পাইরুভিক এসিড থেকে ৬ অণু)। এই ধাপটি সাইটোপ্লাজমে ঘটে বলে এক সময় মনে করা হতো, তবে সর্বশেষ তথ্য উপাত্ত অনুসারে জানা গেছে বিক্রিয়াটি ঘটে মাইটোকন্ড্রিয়ার ম্যাট্রিক্সে। ক্রেবস চক্র: এটি মাইটোকন্ড্রিয়নে ঘটে। এখানে এক অণু অ্যাসিটাইল Co-A থেকে ৩ অণু NADH₂, এক অণু FADH₂ ও এক অণু GTP উৎপন্ন হয়। এ সময় ১২ অণু ATP তৈরি হয় (২ অণু পাইরুভিক এসিড থেকে ২৪ অণু)। ইলেকট্রন প্রবাহতন্ত্র: এ প্রক্রিয়ার মাধ্যমেই মাইটোকন্ড্রিয়নে বিভিন্ন ধাপে উৎপন্ন NADH2, FADH₂ জারিত হয়ে ATP, পানি, উচ্চশক্তির ইলেকট্রন এবং প্রোটন উৎপন্ন হয়।"
        },
        {
          "label": "ঘ",
          "question": "উদ্দীপকের (i) ও (ii) নং প্রক্রিয়ার তুলনামূলক আলোচনা করো",
          "explanation": "উদ্দীপকের (ⅰ) ও (ii) নং প্রক্রিয়া দুটি যথাক্রমে সবাত শ্বসন ও অবাত শ্বসন প্রক্রিয়া। নিচে সবাত ও অবাত শ্বসন প্রক্রিয়ার তুলনামূলক আলোচনা করা হলো- সবাত শ্বসন প্রক্রিয়ায় অক্সিজেনের প্রয়োজন হয় এবং শ্বসনিক বস্তু সম্পূর্ণভাবে জারিত হয়ে কার্বন ডাইঅক্সাইড, পানি এবং বিপুল পরিমাণ শক্তি উৎপন্ন করে। অপরদিকে, অবাত শ্বসন প্রক্রিয়ায় অক্সিজেনের প্রয়োজন হয় না এবং শ্বসনিক বস্তু কোষের ভেতরের এনজাইম দ্বারা আংশিকরূপে জারিত হয়ে বিভিন্ন জৈব যোগ, কার্বন ডাইঅক্সাইড ও সামান্য পরিমাণ শক্তি উৎপন্ন করে। সবাত শ্বসন প্রক্রিয়ায় কার্বন ডাইঅক্সাইড অধিক পরিমাণে নির্গত হয়। পক্ষান্তরে, অবাত শ্বসন প্রক্রিয়ায় কার্বন ডাইঅক্সাইড অপেক্ষাকৃত কম পরিমাণে নির্গত হয়। সবাত শ্বসন উদ্ভিদ ও প্রাণীর স্বাভাবিক শ্বসন প্রক্রিয়া। অপরদিকে অবাত শ্বসন কিছু অণুজীব যেমন- ব্যাকটেরিয়া, ইস্ট ইত্যাদিতে হয়ে থাকে।"
        }
      ]
    },
    {
      "number": "4",
      "uddipok": "রাতুলের বয়স ১৮ বছর এবং উচ্চতা ১২৮ সে.মি. এবং ওজন ৭০ কেজি।",
      "tag": "MB 22,SB 22",
      "sub_questions": [
        {
          "label": "ক",
          "question": "গয়টার কী?",
          "explanation": "গয়টার হলো থাইরয়েড গ্রন্থির বিভিন্ন রোগের এক সাধারণ বহিঃপ্রকাশ।"
        },
        {
          "label": "খ",
          "question": "লাইপেজ কীভাবে চর্বিকে ভাঙতে সাহায্য করে?",
          "explanation": "লাইপেজ এনজাইমের সাহায্যে ক্ষুদ্রান্তে স্নেহপদার্থ বা চর্বির পরিপাক শুরু হয়। এ এনজাইমের কাজ যথাযথ সম্পাদনের জন্য যকৃত নিঃসৃত পিত্তরসে বিদ্যমান পিত্ত লবণের ভূমিকা গুরুত্বপূর্ণ। এ লবণের সংস্পর্শে চর্বি বা স্নেহপদার্থ সাবানের ফেনার মতো ক্ষুদ্র ক্ষুদ্র দানায়, পরিণত হয়। স্নেহবিশ্লেষক লাইপেজ এই দানাগুলোকে ভেঙ্গে ফ্যাটি এসিড এবং গ্লিসারলে পরিণত করে। স্নেহপদার্থ (চর্বি) →  লাইপেজ  \\xrightarrow{\\text { লাইপেজ }}   লাইপেজ   ​ ফ্যাটিএসিড + গ্লিসারল"
        },
        {
          "label": "গ",
          "question": "রাতুলের বি.এম.আর নির্ণয় করো।",
          "explanation": "উদ্দীপকে, রাতুলের বয়স = ১৮ বছর উচ্চতা = ১২৮ সে.মি. ওজন = ৭০ কেজি আমরা জানি, ছেলেদের বি.এম.আর. = ৬৬ + (১৩.৭ × ওজন কেজি) +' (৫ × উচ্চতা সে.মি.) – (৬.৮ × বয়স বছর) সুতরাং রাতুলের বি.এম.আর. = ৬৬ + (১৩.৭ × ৭০) + (৫ × ১২৮) – (৬.৮ × ১৮) = ৬৬ + ৯৫৯ + ৬৪০ – ১২২.৪ = ১৬৬৫- ১২২.৪ = ১৫৪২.৬ কিলোক্যালরি।"
        },
        {
          "label": "ঘ",
          "question": "বি.এম.আই মানদণ্ডে উদ্দীপকের ব্যক্তিটির করণীয় দিক আলোচনা করো।",
          "explanation": "উদ্দীপক অনুসারে, রাতুলের বয়স = ১৮ বছর উচ্চতা = ১২৮ সে.মি. বা ১.২৮ মিটার ওজন = ৭০ কেজি ∴  রাতুলের বি.এম.আই.  =  দেহের ওজেন (কেজি)  {  দেহের উচ্চতা (মিটার)  ) 2 = ৭০ ( ১ . ২৮ ) 2 =  ৭০   ১.৬৩৮৪  =  (৪২.৭২ (প্রায়)  \\begin{aligned} \\therefore \\text { রাতুলের বি.এম.আই. } & =\\frac{\\text { দেহের ওজেন (কেজি) }}{\\{\\text { দেহের উচ্চতা (মিটার) })^{2}} \\\\ & =\\frac{৭০}{(১ . ২ ৮)^{2}}=\\frac{\\text { ৭০ }}{\\text { ১.৬৩৮৪ }} \\\\ & = \\text { (৪২.৭২ (প্রায়) }\\end{aligned} ∴   রাতুলের   বি . এম . আই .  ​ = {   দেহের   উচ্চতা  ( মিটার )  ) 2   দেহের   ওজেন  ( কেজি )  ​ = ( ১ . ২৮ ) 2 ৭০ ​ =   ১ . ৬৩৮৪     ৭০   ​ =  ( ৪২ . ৭২  ( প্রায় )  ​ সুস্থ জীবনযাপনের জন্য মানব শরীরে সঠিক বি.এম.আই. থাকা প্রয়োজন। সুস্বাস্থ্যের জন্য বি.এম.আই.-এর আদর্শ মান হচ্ছে ১৮.৫- ২৪.৯ অথচ রাতুলের বি.এম.আই. হচ্ছে ৪২.৭২ যা সুস্বাস্থ্যের আদর্শ মান থেকে অনেক উপরে। রাতুলের বি.এম.আই. মান থেকে বোঝা যায়, সে অতিরিক্ত মোটা এবং তার মৃত্যুর ঝুঁকিও রয়েছে। বি.এম.আই- এর মানকে আদর্শ পর্যায়ে আনতে রাতুলকে তার খাদ্যাভ্যাসে পরিবর্তন আনতে হবে। তাকে চর্বিজাতীয় খাবার খাওয়া থেকে বিরত থাকতে হবে এবং প্রচুর পরিমাণে শাকসবজি, ফলমূল, দুধ ইত্যাদি খাওয়ার অভ্যাস করতে হবে। উদ্ভিজ্জ প্রোটিন এবং মাছ খাওয়ার অভ্যাস গড়ে তুলতে হবে। এ ছাড়া রাতুলকে পরিশ্রমী হতে হবে। প্রতিদিন তাকে এক ঘণ্টা মাঝারি মানের শরীর চর্চা যেমন- হাঁটা, জগিং, দৌড়, সাঁতার কাটা, খেলাধুলা ইত্যাদি করতে হবে। এতে তার বি.এম.আই. মান ধীরে ধীরে স্বাভাবিক বা আদর্শ পর্যায়ে নেমে আসবে।"
        }
      ]
    },
    {
      "number": "5",
      "uddipok": "",
      "tag": "SB 22",
      "sub_questions": [
        {
          "label": "ক",
          "question": "অভিস্রবণ কী?",
          "explanation": "দুটি ভিন্ন ঘনত্বের দ্রবণ একটি বৈষম্যভেদ্য ঝিল্লি দ্বারা পাশাপাশি পৃথক থাকলে দ্রাবক পদার্থ যে প্রক্রিয়ায় তার নিম্ন ঘনত্বের দ্রবণ থেকে উচ্চ ঘনত্বের দ্রবণের দিকে ব্যাপিত হয় সেই প্রক্রিয়াই হলো অভিস্রবণ।"
        },
        {
          "label": "খ",
          "question": "মানব হৃৎপিণ্ডে অক্সিজেনযুক্ত ও অক্সিজেনবিহীন রক্তের মিশ্রণ ঘটে না কেন?",
          "explanation": "মানব হৃৎপিণ্ড চার প্রকোষ্ঠ বিশিষ্ট। এর উপরের প্রকোষ্ঠ দুটি ডান ও বাম অলিন্দ এবং নিচের প্রকোষ্ঠ দুটি ডান ও বাম নিলয় নামে পরিচিত। অক্সিজেনবিহীন রক্ত ডান অলিন্দ থেকে ডান নিলয় হয়ে এবং অক্সিজেনযুক্ত রক্ত বাম অলিন্দ থেকে বাম নিলয় হয়ে ফুসফুসে প্রবেশ করে। হৃৎপিণ্ডে অবস্থিত এসব প্রকোষ্ঠ সম্পূর্ণ বিভক্ত থাকায় এখানে অক্সিজেনযুক্ত ও অক্সিজেনবিহীন রক্তের মিশ্রণ ঘটে না।"
        },
        {
          "label": "গ",
          "question": "উদ্দীপকের প্রক্রিয়ার প্রকারভেদ বর্ণনা করো।",
          "explanation": "উদ্দীপকের প্রক্রিয়াটি হলো প্রস্বেদন। সাধারণত স্থলজ উদ্ভিদ যে শারীরতাত্ত্বীয় প্রক্রিয়ায় তার বায়বীয় অঙ্গের মাধ্যমে বাষ্পাকারে পানি বের করে দেয় তাই প্রস্বেদন। প্রক্রিয়াটি বায়বীয় অঙ্গের কোন অংশের মাধ্যমে ঘটে তার ভিত্তিতে প্রস্বেদনকে তিন ভাগে ভাগ করা হয়েছে। যথা- পত্ররন্দ্রীয় প্রস্বেদন, কিউটিকুলার প্রস্বেদন ও লেন্টিকুলার প্রস্বেদন। i.পত্ররন্দ্রীয় প্রস্বেদন: পাতায়, কচি কাণ্ডে, ফুলের বৃতি ও পাপড়িতে দু'টি রক্ষীকোষ বিশিষ্ট পত্ররন্দ্র থাকে। উদ্ভিদের ৯০-৯৫% প্রস্বেদন পত্ররন্দ্রের মাধ্যমে হয়। ii. কিউটিকুলার প্রস্বেদন: উদ্ভিদের বহিঃত্বকে বিশেষ করে পাতায় কিউটিনের আবরণ থাকে। এ আবরণকে কিউটিকল বলে। কিউটিকল ভেদ করে কিছু পানি বাষ্পাকারে বের হয়। এ প্রক্রিয়াকে কিউটিকুলার প্রস্বেদন বলে। iii.লেন্টিকুলার প্রস্বেদন: উদ্ভিদে গৌণ বৃদ্ধির ফলে কান্ড ফেটে লেন্টিসেল সৃষ্টি হয়। লেন্টিসেলের মাধ্যমে যে প্রস্বেদন হয় তাকে লেন্টিকুলার প্রস্বেদন বলে।"
        },
        {
          "label": "ঘ",
          "question": "উদ্দীপকের প্রক্রিয়াটি 'প্রয়োজনীয় অমঙ্গল'- যুক্তিসহ বিশ্লেষণ করো।",
          "explanation": "নিম্মের অনুরূপ। উদ্দীপকে উল্লিখিত 'B' প্রক্রিয়াটি হলো প্রস্বেদন। প্রস্বেদন প্রক্রিয়ার উপরে সজীব উদ্ভিদকোষের বিপাকীয় কার্যক্রম অনেকাংশে নির্ভরশীল। প্রস্বেদনের ফলে জাইলেম বাহিকায় টান পড়ে। এই টানের ফলে উদ্ভিদের মূলরোম কর্তৃক শোষিত পানি ও খনিজ লবণ পাতায় পরিবাহিত হয়। এ টানের ঘাটতি হলে পানি শোষণ কমে যাবে এবং খাদ্য প্রস্তুতসহ অনেক বিপাকীয় কার্যক্রম ধীর হয়ে যাবে। প্রস্বেদনের ফলে পাতার মেসোফিলে ব্যাপন চাপ ঘাটতি সৃষ্টি হয় যা পানি শোষণে সাহায্য করে। উদ্ভিদ প্রস্বেদনের মাধ্যমে প্রতিনিয়ত পত্রফলক কর্তৃক শোষিত তাপশক্তি হ্রাস করে পাতার কোষগুলোর তাপমাত্রা সহনশীল পর্যায়ে রাখে। অন্যদিকে, গুরুত্বপূর্ণ এই প্রক্রিয়াটি উদ্ভিদের বহু ধরনের উপকার করলেও এর কিছু ক্ষতিকর দিকও রয়েছে। যদি পানি শোষণের চেয়ে প্রস্বেদনে পানি হারানোর হার অধিক হয় তবে উদ্ভিদের জন্য পানিও খনিজ লবণের ঘাটতি দেখা দেবে। এর ফলে উদ্ভিদটির মৃত্যুও হতে পারে। মাটিতে পানির ঘাটতি থাকলে শোষণ কম হবে কিন্তু প্রস্বেদন পূর্বের মতো চলতে থাকবে। এ অবস্থাকে ঠেকাতে প্রকৃতি শীত মৌসুমে বহু উদ্ভিদের পাতা ঝরিয়ে দেয়। প্রস্বেদনের অভাবে প্রয়োজনীয় ব্যাপন চাপের ঘাটতি হয় না, ফলে অভিস্রবণ কম হয়। তাই উপরের আলোচনা থেকে এটা প্রতীয়মান হয় যে, প্রস্বেদন প্রক্রিয়াটি উদ্ভিদের জন্য অত্যাবশ্যকীয় হলেও কখনো কখনো ক্ষতিকর।"
        }
      ]
    },
    {
      "number": "6",
      "uddipok": "মানবদেহে এমন একটি অঙ্গ রয়েছে, যার মাধ্যমে নাইট্রোজেন ঘটিত বর্জ্য পদার্থ দেহ থেকে বের হয়ে যায়।",
      "tag": "MB 22,SB 22",
      "sub_questions": [
        {
          "label": "ক",
          "question": "ডায়ালাইসিস কী?",
          "explanation": "বৃদ্ধ সম্পূর্ণ বিকল হওয়ার পর বৈজ্ঞানিক উপায়ে রক্ত পরিশোধিত করার নামই হলো ডায়ালাইসিস।"
        },
        {
          "label": "খ",
          "question": "মূত্র কীভাবে তৈরি হয়?",
          "explanation": "বৃক্কের গ্লোমেরুলাস ছাঁকনির মতো কাজ করে রক্ত থেকে পরিস্রুত তরল উৎপন্ন করে। এই তরলকে বলা হয় আল্ট্রাফিলট্রেট। এই আল্ট্রাফিলট্রেট রেনাল টিউবুলের মধ্য দিয়ে প্রবাহিত হওয়ার সময় আরও কয়েক দফা শোষণ এবং নিঃসরণ প্রক্রিয়ার মধ্য দিয়ে যায়। সবশেষে প্রাপ্ত তরলটি হলো মূত্র।"
        },
        {
          "label": "গ",
          "question": "উদ্দীপকের উল্লিখিত অঙ্গটির গঠন বর্ণনা করো।",
          "explanation": "নিম্মের অনুরূপ। উদ্দীপকে A দ্বারা বৃক্ককে নির্দেশ করা হয়েছে যা দেহের বিশোধন অঙ্গ হিসেবে পরিচিত। নিচে বৃক্কের গঠন বর্ণনা করা হলো- বৃক্কের আকৃতি শিমবিচির মতো এবং রং লালচে হয়। বৃক্কের বাইরের দিক উত্তল ও ভেতরের দিক অবতল। অবতল অংশের ভাজকে হাইলাস বলে। হাইলাসে অবস্থিত গহ্বরকে পেলভিস বলে। পেলভিস থেকে দু'টি ইউরেটার বের হয়ে মূত্রাশয়ে প্রবেশ করে। হাইলাসের ভেতর থেকে ইউরেটার ও রেনাল শিরা বের হয় এবং রেনাল ধমনি বৃক্কে প্রবেশ করে। বৃক্ক ক্যাপসুল নামক এক ধরনের তন্তুময় আবরণ দিয়ে বেষ্টিত থাকে। ক্যাপসুল সংলগ্ন অংশ হলো কর্টেক্স ও ভেতরের অংশ মেডুলা। সাধারণত মেডুলায় ৮-১২টি রেনাল পিরামিড থাকে। এদের অগ্রভাগ প্রসারিত হয়ে রেনাল প্যাপিলা গঠন করে। এসব প্যাপিলা সরাসরি পেলভিসে উন্মুক্ত হয়। প্রতিটি বৃক্কে বিশেষ এক ধরনের নালিকা থাকে যাকে ইউরিনিফেরাস নালিকা বলে। প্রতিটি ইউরিনিফেরাস নালিকা নেফ্রন ও সংগ্রাহী নালিকা এ দু'টি প্রধান অংশে বিভক্ত।"
        },
        {
          "label": "ঘ",
          "question": "উদ্দীপকের অঙ্গটি বিকল হলে কী কী পদক্ষেপ গ্রহণ করা যায়? যুক্তিসহ বিশ্লেষণ করো।",
          "explanation": "নিম্মের অনুরূপ। উদ্দীপকের A অঙ্গটি হলো বৃক্ক। বৃদ্ধ বিকল বা অকেজো হলে- দু'ধরনের পদক্ষেপ গ্রহণ করা যেতে পারে। বৃক্ক বিকল হলে যে দুটি পদক্ষেপ গ্রহণ করা যায় তা নিচে বিশ্লেষণ করা হলো- প্রথম পদক্ষেপটি হলো ডায়ালাইসিস। বৃক্ক সম্পূর্ণ অকেজো হওয়ার পর বৈজ্ঞানিক উপায়ে রক্ত পরিশোধিত করার প্রক্রিয়া হলো ডায়ালাইসিস। ডায়ালাইসিস মেশিনের সাহায্যে রক্ত পরিশোধিত করা হয়। ফলে নাইট্রোজেনঘটিত ক্ষতিকর বর্জ্য পদার্থ দেহের বাইরে নিষ্কাশিত হয়। দ্বিতীয় পদক্ষেপটি হলো বৃক্ক প্রতিস্থাপন। কোনো ব্যক্তির বৃক্ক অকেজো হয়ে পড়লে তখন কোনো সুস্থ ব্যক্তির বৃক্ক তার দেহে প্রতিস্থাপনের প্রক্রিয়াকে বৃক্ক প্রতিস্থাপন বলে। এটি দুভাবে সম্পন্ন করা যায়। যেমন- কোনো নিকট আত্মীয়ের বৃক্ক রোগীর দেহে প্রতিস্থাপন করা। অন্যটি, মৃত ব্যক্তির বৃক্ক নিয়ে রোগীর দেহে প্রতিস্থাপন করা। মৃত ব্যক্তি বলতে \"ব্রেন ডেড” বোঝানো হয়েছে, তবে দু'ক্ষেত্রেই দেখতে হবে টিস্যু ম্যাচ করে কি না। সুতরাং, বৃদ্ধ বিকল বা অকেজো হলে উল্লিখিত ডায়ালাইসিস অথবা বৃক্ক প্রতিস্থাপন পদক্ষেপের যেকোনো একটি গ্রহণ করা যায়।"
        }
      ]
    },
    {
      "number": "7",
      "uddipok": "",
      "tag": "SB 22",
      "sub_questions": [
        {
          "label": "ক",
          "question": "ফিটাস কী?",
          "explanation": "ভূপখলিতে অবস্থিত প্রায় ৮ সপ্তাহ পরের ভূণই হলো ফিটাস।"
        },
        {
          "label": "খ",
          "question": "মানব প্রজননে পিটুইটারী গ্রন্থির গুরুত্ব ব্যাখ্যা করো।",
          "explanation": "মানব প্রজননে পিটুইটারি গ্রন্থি অনেক গুরুত্ব বহন করে। পিটুইটারি গ্রন্থি থেকে বিভিন্ন ধরনের বৃদ্ধি উদ্দীপক হরমোন এবং উৎপাদক হরমোন নিঃসৃত হয়। এ হরমোনগুলো জনন গ্রন্থির বৃদ্ধি, ক্ষরণ এবং কাজ নিয়ন্ত্রণ করে, মাতৃদেহে স্তনগ্রন্থির বৃদ্ধি এবং দুগ্ধ ক্ষরণ নিয়ন্ত্রণ করে। তাছাড়া এগুলো জরায়ুর সংকোচন নিয়ন্ত্রণ করে।"
        },
        {
          "label": "গ",
          "question": "উদ্ভিদের ক্ষেত্রে 'B' সৃষ্টির প্রক্রিয়াটি চিহ্নিত চিত্রের মাধ্যমে বর্ণনা করো।",
          "explanation": "উদ্দীপকে উল্লিখিত 'B' হলো স্ত্রীজনন কোষ বা ডিম্বাণু। স্ত্রী জনন কোষ অর্থাৎ ডিম্বাণুর উৎপত্তি নিচে চিত্রসহ বর্ণনা করা হলো- ফুলের গর্ভাশয়ের অভ্যন্তরে ডিম্বাণু সৃষ্টি হয়। গর্ভাশয়ের অভ্যন্তরে ডিম্বক থাকে যেখানে স্ত্রীজনন মাতৃকোষ (2n) সৃষ্টি হয়। এ কোষটি (2n) মিয়োসিস বিভাজন প্রক্রিয়ায় চারটি হ্যাপ্লয়েড কোষ (n) সৃষ্টি করে। একটি কোষ ছাড়া বাকি তিনটি কোষ বিনষ্ট হয়ে যায়। জীবিত কোষটির (n) নিউক্লিয়াস মাইটোসিস বিভাজনের মাধ্যমে দু'টি নিউক্লিয়াসে পরিণত হয় এবং ভূণথলির দু'মেরুতে অবস্থান নেয়। এবার এ দু'টি নিউক্লিয়াসের প্রতিটি পরপর দু'বার বিভক্ত হয়ে চারটি করে নিউক্লিয়াসের (n) সৃষ্টি করে। এরপর দুই মেরু হতে একটি করে নিউক্লিয়াস ভূণথলির কেন্দ্রস্থলে এসে মিলিত হয়ে গৌণ কেন্দ্রিকা (2n) সৃষ্টি করে। দুই মেরুর নিউক্লিয়াসগুলো সামান্য সাইটোপ্লাজম সহকারে কোষের সৃষ্টি করে। ডিম্বকরন্দ্রের দিকের কোষ তিনটিকে গর্ভযন্ত্র বলে, যার মাঝের বড় কোষটিই হলো ডিম্বাণু (n) এবং অন্য কোষ দু'টিকে সহকারী কোষ (n) বলে। গর্ভযন্ত্রের বিপরীত দিকের কোষ তিনটিকে প্রতিপাদ কোষ বলে। এভাবে ভ্রূণথলির অভ্যন্তরে স্ত্রী জননকোষে তথা ডিম্বাণুর উৎপত্তি ঘটে।"
        },
        {
          "label": "ঘ",
          "question": "\"উদ্দীপকের প্রক্রিয়াটি জীবজগতের টিকে থাকার নিয়ামক\"- বিশ্লেষণ করো।",
          "explanation": "নিম্মের অনুরূপ। চিত্রের 'X' ও 'Y' দ্বারা পুংগ্যামেট (n) ও স্ত্রীগ্যামেটকে (n) বোঝানো হয়েছে। পুংগ্যামেট ও স্ত্রীগ্যামেটের মিলন হলো নিষেক। এ নিষেক প্রক্রিয়া জীবজগতকে টিকিয়ে রেখেছে। নিচে তা বিশ্লেষণ করা হলো- উদ্ভিদের উপর সমস্ত প্রাণিকুল নির্ভরশীল। কারণ পৃথিবীর সকল প্রাণীই খাদ্যের জন্য উদ্ভিদের উপর নির্ভরশীল। প্রকৃতিতে উদ্ভিদ টিকে না থাকলে প্রাণিকুলের অস্তিত্বও বিলীন হয়ে যাবে। আমরা জানি, উদ্ভিদের বিশেষ করে সপুষ্পক উদ্ভিদের টিকে থাকা নির্ভর করে বীজের উপর। আবার নিষেকের পর নিষিক্ত ডিম্বকই ধীরে ধীরে বীজে পরিণত হয় এবং গর্ভাশয় ফলে পরিণত হয়। ফলের পরিপক্ক বীজ অঙ্কুরিত হয়ে নতুন উদ্ভিদের জন্ম দেয় এবং উদ্ভিকুলকে রক্ষা করে। আবার পরিবেশে উদ্ভিদকুল টিকে থাকলে প্রাণিকুলও টিকে থাকবে। কারণ প্রাণীরা সকল খাদ্য উদ্ভিদের মাধ্যমেই পেয়ে থাকে। বিভিন্ন ধরনের ফল, বীজ প্রাণীর খাদ্য হিসেবে ব্যবহৃত হয়। আবার উদ্ভিদ সালোকসংশ্লেষণের মাধ্যমে পরিবেশে CO₂ও O₂ এর ভারসাম্য রক্ষা করে, যা প্রাণিকুলকে রক্ষা করতে প্রত্যক্ষ ভূমিকা রাখে।"
        }
      ]
    },
    {
      "number": "8",
      "uddipok": "একটি কারখানায় বয়লার বিস্ফোরণে অনেক কর্মীর প্রাণহানী ঘটে। কিন্তু মৃত ব্যক্তিদের শরীর আগুনে ঝলসে যাওয়ার কারণে তাদের পরিচয় শনাক্তকরণের জন্য DNA সংগ্রহ করা হলো।",
      "tag": "SB 22",
      "sub_questions": [
        {
          "label": "ক",
          "question": "লোকাস কী?",
          "explanation": "ক্রোমোজোমের যে স্থানে জিন অবস্থান করে তাই লোকাস।"
        },
        {
          "label": "খ",
          "question": "সেক্স-লিংকড অসুখ ছেলেদের বেশি হয় কেন?",
          "explanation": "সেক্স-লিংকড জিনের দ্বারা সেক্স-লিংকড অসুখ (যেমন- বর্ণান্ধতা, থ্যালাসেমিয়া প্রভৃতি) হয়ে থাকে। সেক্স-লিংকড জিনগুলো মূলত প্রচ্ছন্ন জিন। ছেলেদের একটি প্রচ্ছন্ন জিনই বৈশিষ্ট্য প্রকাশে সক্ষম। অপরপক্ষে মেয়েদের ক্ষেত্রে দুটি প্রচ্ছন্ন জিন না থাকলে এ বৈশিষ্ট্য প্রকাশ পায় না। এ কারণে সেক্স-লিংকড অসুখ ছেলেদের বেশি হয়।"
        },
        {
          "label": "গ",
          "question": "উদ্দীপকে মৃত ব্যক্তি শনাক্তকরণের প্রক্রিয়াটি বর্ণনা করো।",
          "explanation": "উদ্দীপকে উল্লিখিত আগুনে ঝলসে যাওয়া মৃত ব্যক্তির পরিচয় শনাক্তকরণের প্রক্রিয়াটি হলো ডিএনএ টেস্ট। নিচে ডিএনএ টেস্টের প্রক্রিয়াটি বর্ণনা করা হলো- ডিএনএ টেস্ট সুসম্পন্ন করার জন্য প্রথমে প্রয়োজন মৃত ব্যক্তির জৈবিক নমুনা। এই নমুনা ব্যক্তির হাড়, দাঁত, চুল, রক্ত, লালা ইত্যাদি যেকোনো একটি হতে পারে। সংগ্রহ করা এই নমুনা থেকে রাসায়নিক প্রক্রিয়ায় ডিএনএ আলাদা করে নিতে হয় এবং একাধিক সীমাবদ্ধ এনজাইম দিয়ে ডিএনএগুলো কেটে ছোট ছোট টুকরা করা হয়। তারপর ইলেকট্রোফোরেসিস দ্বারা এগারোজ বা পলিএক্রিলামইড জেল নামক এক বিশেষ পদ্ধতিতে ডিএনএ টুকরাগুলো তাদের দৈর্ঘ্য অনুসারে বিভিন্ন ব্যান্ড আকারে আলাদা করা হয়। এরপর এক ধরনের বিশেষ নাইট্রোসেলুলোজ কাগজে রেডিও অ্যাকটিভ আইসোটোপ ডিএনএ প্রোবের সাথে হাইব্রিডাইজ করে এক্সরে ফিল্মের উপর রাখা হয়। এখানে অটোরেডিওগ্রাফ পদ্ধতিতে দৃশ্যমান ব্যান্ডের সারিগুলো নির্ণয় করে মৃত ব্যক্তির পিতা-মাতা অথবা সন্তানের কাছ থেকে প্রাপ্ত ডিএনএ নমুনার সাথে মিল ও অমিল খুঁজে বের করা হয়। এভাবে মৃত ব্যক্তি শনাক্তকরণে ডিএনএ টেস্ট করা হয়।"
        },
        {
          "label": "ঘ",
          "question": "উদ্দীপকে সংগৃহীত উপাদানটি বংশগতির রাসায়নিক ভিত্তি- বিশ্লেষণ করো।",
          "explanation": "উদ্দীপকে সংগৃহীত উপাদানটি হলো DNA। এই উপাদানটি বংশগতির রাসায়নিক ভিত্তি হিসেবে পরিচিত। যে প্রক্রিয়ায় মাতা-পিতা হতে তাদের বৈশিষ্ট্যসমূহ সন্তান-সন্ততির মধ্যে সঞ্চারিত হয় সেই প্রক্রিয়া হলো বংশগতি। আবার যেসব বস্তু বা উপাদানের মাধ্যমে মাতা-পিতার বৈশিষ্ট্যাবলি সন্তান-সন্ততিতে স্থানান্তরিত হয় তাদেরকে বলা হয় বংশগতীয় বস্তু। DNA জীবদেহের একটি গুরুত্বপূর্ণ এরূপ রাসায়নিক উপাদান। মূলত DNA-এর মাধ্যমেই বংশগত বৈশিষ্ট্যগুলো কোষ থেকে কোষে বাহিত হয়। এই উপাদানটি সজীব বস্তুর যাবতীয় জৈবিক কার্যাবলিকে নিয়ন্ত্রণ করে। DNA-এর অংশবিশেষ জিন হিসেবে কাজ করে এবং সরাসরি বংশগত বৈশিষ্ট্য বংশপরম্পরায় বহন করে। কাজেই DNA প্রধান বংশগতি বস্তু হিসেবে কাজ করে এবং এটি জীবের বংশগত বৈশিষ্ট্যের ধারক ও বাহক। এজন্য DNA-কে বংশগতির রাসায়নিক ভিত্তি বলা হয়ে থাকে। সুতরাং উপরিউক্ত আলোচনার প্রেক্ষিতে বলতে পারি, উদ্দীপকে মৃত ব্যক্তির পরিচয় শনাক্তকরণের জন্য সংগ্রহ করা DNA বংশগতির রাসায়নিক ভিত্তি।"
        }
      ]
    }
  ]
}