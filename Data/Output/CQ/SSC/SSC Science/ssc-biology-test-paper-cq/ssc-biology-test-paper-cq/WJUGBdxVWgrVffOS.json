{
  "title": "ময়মনসিংহ বোর্ড ২০২২",
  "subtitle": "জীববিজ্ঞান (8)",
  "questions": [
    {
      "number": "1",
      "uddipok": "",
      "tag": "MB 22,BB 22",
      "sub_questions": [
        {
          "label": "ক",
          "question": "বংশগতি কী?",
          "explanation": "পিতা-মাতার বৈশিষ্ট্যগুলো বংশানুক্রমে সন্তান-সন্ততির দেহে সঞ্চারিত হওয়ার প্রক্রিয়াই হলো বংশগতি।"
        },
        {
          "label": "খ",
          "question": "বিবর্তন তত্ত্বের ভিত্তিতে কীভাবে নতুন প্রজাতির সৃষ্টি হতে পারে?",
          "explanation": "বিবর্তন তত্ত্ব অনুযায়ী, তিনটি ভিন্ন উপায়ে নতুন প্রজাতির সৃষ্টি হতে পারে। এগুলো হলো- মূল প্রজাতির থেকে পৃথক হয়ে যাওয়ার ফলে, সংকরায়নের ফলে এবং সংকরায়ন প্রজাতিতে কোষ বিভাজনের সময় ঘটনাক্রমে কোষে ক্রোমোজোম সংখ্যা বৃদ্ধির ফলে। এর ফলে নতুন জীবটির অভিযোজন ঘটবে এবং প্রাকৃতিক নির্বাচনের দ্বারা একটি নতুন প্রজাতির সৃষ্টি হবে।"
        },
        {
          "label": "গ",
          "question": "উদ্দীপকের 'A' চিহ্নিত অঙ্গাণুটির গঠন ব্যাখ্যা করো।",
          "explanation": "উদ্দীপকের এ চিহ্নিত অঙ্গাণুটি হলো সেস্ট্রোজোম। নিচে সেট্রোজোমের গঠন ব্যাখ্যা করা হলো- প্রতিটি সেন্ট্রোজোম সেন্ট্রোস্ফিয়ার ও সেন্ট্রিওল নামক দু'টি অংশ নিয়ে গঠিত। সেন্ট্রোজোমের গাঢ় তরল মাতৃকাকে বলা হয় সেন্ট্রোস্ফিয়ার। সেন্ট্রোস্ফিয়ারের মাঝে দু'টি ফাঁপা নলাকার যে অঙ্গাণু দেখা যায়, তাদের সেন্ট্রিওল বলে। সেন্ট্রিওল সাধারণত একটি স্বচ্ছ দানাবিহীন সাইটোপ্লাজম দ্বারা আবৃত থাকে। একটি পরিণত সেন্ট্রিওলের আকার ০.২৫ µm × ৩.৭ µm। সেন্ট্রিওলগুলো দু'মুখ খোলা লম্বা পিপার মতো। প্রত্যেক সেন্ট্রিওল প্রধানত ৩টি অংশ দ্বারা গঠিত। যেমন- প্রাচীর, অণুনালিকা এবং লিংকার। এদের প্রাচীর ৯টি ত্রয়ী অণুনালিকা দ্বারা গঠিত। আবার প্রতিটি অণুনালিকা সমদূরত্বে অবস্থিত ৩টি উপনালিকা এবং তার সাথে লিংকার নামক ঘন তন্তুর সাহায্যে যুক্ত। সেন্ট্রিওল প্রধানত প্রোটিন, লিপিড ও ATP নিয়ে গঠিত।"
        },
        {
          "label": "ঘ",
          "question": "উদ্দীপকের 'B' চিহ্নিত অংশটি লিঙ্গ নির্ধারণে গুরুত্বপূর্ণ ভূমিকা রাখে- বিশ্লেষণ করো।",
          "explanation": "নিম্মের অনুরূপ। উদ্দীপকের উল্লিখিত চিত্র-Y দ্বারা ক্রোমোজোমকে বোঝানো হয়েছে। একে বংশগতির ভৌত ভিত্তি হিসেবে অভিহিত করা হয়। মানবদেহে অটোসোম এবং সেক্স ক্রোমোজোম এ দু'ধরনের ক্রোমোজোম থাকে। এদের মধ্যে সেক্স ক্রোমোজোম লিঙ্গ নির্ধারণে মুখ্য ভূমিকা পালন করে। নিচে তা বিশ্লেষণ করা হলো- সেক্স ক্রোমোজোমের সংখ্যা দুটি, যার মধ্যে একটি X এবং অপরটি নামে পরিচিত। স্ত্রীলোকের ডিপ্লয়েড কোষে দুটি সেক্স ক্রোমোজোমই X ক্রোমোজোম, অর্থাৎ XX। কিন্তু পুরুষদের ক্ষেত্রে দুটির মধ্যে একটি X এবং অপরটি Y, অর্থাৎ XY। স্ত্রীলোকের ডিম্বাশয়ে ডিম্বাণু সৃষ্টির সময় যখন মিয়োসিস বিভাজন ঘটে তখন প্রতিটি ডিম্বাণু অন্যান্য ক্রোমোজোমের সাথে একটি করে X ক্রোমোজোম লাভ করে। অপরপক্ষে, পুরুষে শুক্রাণু সৃষ্টির সময় অর্ধেক সংখ্যক শুক্রাণু একটি করে X ক্রোমোজোম এবং অবশিষ্ট অর্ধেক শুক্রাণু একটি করে Y ক্রোমোজোম লাভ করে। ডিম্বাণু পুরুষের X বা Y বহনকারী যেকোনো একটি শুক্রাণু দ্বারা নিষিক্ত হতে পারে। ফলে জাইগোট দুটি X অথবা একটি Y ক্রোমোজোম বিশিষ্ট হতে পারে। দুটি X নিয়ে অর্থাৎ XX নিয়ে যে শিশু জন্মাবে সে হবে মেয়ে আর যে শিশু একটি X এবং একটি Y অর্থাৎ XY ক্রোমোজোম নিয়ে পৃথিবীতে আসবে সে হবে ছেলে। উপরিউক্ত আলোচনার প্রেক্ষিতে বলা যায়, মানব শিশুর লিঙ্গ নির্ধারণে ক্রোমোজোমের ভূমিকা অপরিসীম।"
        }
      ]
    },
    {
      "number": "2",
      "uddipok": "জীববিজ্ঞান ক্লাসে শিক্ষক কোষের দুটি বিশেষ অঙ্গাণুর কথা বললেন। যার প্রথমটি খাদ্য তৈরি করলেও অপর অঙ্গাণুটি শক্তি উৎপাদনে সম্পৃক্ত।",
      "tag": "MB 22,BB 22",
      "sub_questions": [
        {
          "label": "ক",
          "question": "ক্লোরেনকাইমা কী?",
          "explanation": "ক্লোরোপ্লাস্ট বিশিষ্ট প্যারেনকাইমা কোষই হলো ক্লোরেনকাইমা।"
        },
        {
          "label": "খ",
          "question": "ক্রোমাটিন জালিকাকে কখন ক্রোমোজোম হিসেবে দেখা যায়?",
          "explanation": "কোষের বিশ্রামকালে নিউক্লিয়াসে কুণ্ডলী পাকানো সূক্ষ্ম সুতার মতো অংশই ক্রোমাটিন জালিকা। কোষ বিভাজনের সময় এরা মোটা ও খাটো হয়। তাই তখন এদের আলাদা আলাদা ক্রোমোজোম হিসেবে দেখা যায়।"
        },
        {
          "label": "গ",
          "question": "শিক্ষকের বর্ণিত প্রথম অঙ্গাণুটির সচিত্র বর্ণনা করো।",
          "explanation": "উদ্দীপকের প্রথম অঙ্গাণুটি হলো ক্লোরোপ্লাস্ট। এ অঙ্গাণুটি উদ্ভিদে খাদ্য তৈরিতে গুরুত্বপূর্ণ ভূমিকা রাখে। নিচে এর সচিত্র গঠন বর্ণনা করা হলো- ক্লোরোপ্লাস্ট দুটি স্তর নিয়ে গঠিত- একটি বহিঃস্তর ও অপরটি অন্তঃস্তর। ভিতরে অসংখ্য ছোট ছোট গ্রানাম চাকতি থাকে যেখানে সূর্যের আলো আবদ্ধ হয়। একটি গ্রানামের সাথে অন্য গ্রানাম সংযুক্ত থাকে গ্রানাম ল্যামেলামের মাধ্যমে। এছাড়াও ভেতরে তরল ম্যাট্রিক্স থাকে। ম্যাট্রিক্সে স্ট্রোমা ছড়ানো অবস্থায় থাকে। স্ট্রোমা থেকে সালোকসংশ্লেষণের প্রয়োজনীয় উৎসেচক নিঃসৃত হয়।"
        },
        {
          "label": "ঘ",
          "question": "উদ্দীপকের অপর অঙ্গাণুটি জীবের অস্তিত্ব রক্ষায় গুরুত্বপূর্ণ ভূমিকা রাখে- যুক্তিসহ আলোচনা করো।",
          "explanation": "উদ্দীপকের অপর অঙ্গাণুটি হলো মাইটোকন্ড্রিয়া। মাইটোকন্ড্রিয়া জীবের অস্তিত্ব রক্ষায় গুরুত্বপূর্ণ ভূমিকা পালন করে। মাইটোকন্ড্রিয়া জীবের যাবতীয় কাজের জন্য শক্তি উৎপাদন ও নিয়ন্ত্রণ করে। জীবের প্রতিটি প্রক্রিয়া পরিচালনার জন্য শক্তি প্রয়োজন। আর এ শক্তি আসে শ্বসন প্রক্রিয়ার মাধ্যমে। কাজেই শক্তি উৎপাদনের মাধ্যমে জীবের সকল জৈবিক কার্যক্রম সচল রাখার ক্ষেত্রে শ্বসন প্রক্রিয়ার প্রভাব অপরিসীম। আবার জীবের এ শ্বসন প্রক্রিয়া সম্পন্ন হয় মাইটোকন্ড্রিয়াতে। এ কারণে মাইটোকন্ড্রিয়াকে বলা হয় কোষের শক্তিঘর। মাইটোকন্ড্রিয়াতে শ্বসনের জন্য প্রয়োজনীয় এনজাইম, কো-এনজাইম ইত্যাদি থাকে। শ্বসনের বিভিন্ন গুরুত্বপূর্ণ পর্যায় যেমন- ক্রেবস্ চক্র, ইলেক্ট্রন ট্রান্সপোর্ট সিস্টেম ও অক্সিডেটিভ ফসফোরাইলেশন মাইটোকন্ড্রিয়াতে সম্পন্ন হয়। এ কারণে জীবদেহে যদি মাইটোকন্ড্রিয়া না থাকে তবে ATP তথা শক্তি উৎপাদন সম্পূর্ণরূপে বন্ধ হয়ে যাবে। ফলে জীবদেহের সকল জৈবিক ক্রিয়াও ধীরে ধীরে থেমে যাবে। আর এর পরিণতিতে জীবদেহ মৃত্যুর দিকে ঢলে পড়বে। শুধু তাই নয় মাইটোকন্ড্রিয়া জীবের শুক্রাণু ও ডিম্বাণু গঠনেও উল্লেখযোগ্য ভূমিকা পালন করে। সুতরাং, মাইটোকন্ড্রিয়ার অনুপস্থিতিতে জীবদেহে শুক্রাণু ও ডিম্বাণু তৈরি বাধাগ্রস্ত হবে। ফলে জীবের সঠিক বংশবিস্তার ধারা ব্যাহত হয়ে ধীরে ধীরে জীবের অস্তিত্ব বিলীন হয়ে যাবে।"
        }
      ]
    },
    {
      "number": "3",
      "uddipok": "",
      "tag": "MB 22",
      "sub_questions": [
        {
          "label": "ক",
          "question": "শারীরবিদ্যা কী?",
          "explanation": "জীববিজ্ঞানের যে শাখায় জীবদেহের নানা অঙ্গপ্রত্যঙ্গের জৈব রাসায়নিক কার্যাদি এবং জীবের যাবতীয় শারীরবৃত্তীয় কাজের বিবরণ নিয়ে আলোচনা করা হয় তাই শারীরবিদ্যা।"
        },
        {
          "label": "খ",
          "question": "নিউরন কেন বিভাজিত হয় না?",
          "explanation": "প্রাণিদেহে এস্টার-রে গঠনের মাধ্যমে সেন্ট্রিওল কোষবিভাজনে অংশগ্রহণ করে। স্নায়ুকোষ বা নিউরনে অন্যান্য কোষ অঙ্গাণু থাকলেও, এর সাইটোপ্লাজমে সক্রিয় সেন্ট্রিওল থাকে না বলে নিউরন বিভাজিত হয় না।"
        },
        {
          "label": "গ",
          "question": "চিত্র 'X' এর রাজ্যগত বৈশিষ্ট্য বর্ণনা করো।",
          "explanation": "উদ্দীপকের চিত্র 'X' হলো ডায়াটম। এটি প্রোটিস্টা রাজ্যের অন্তর্ভুক্ত। প্রোটিস্টার রাজ্যগত বৈশিষ্ট্যগুলো হলো- i. এরা এককোষী এবং সুগঠিত নিউক্লিয়াসবিশিষ্ট। ii. কোষে ক্রোমাটিন বস্তু নিউক্লিয়ার পর্দা দ্বারা আবদ্ধ থাকে। iii. ক্রোমাটিন বস্তুতে DNA, RNA এবং প্রোটিন থাকে। iv. খাদ্যগ্রহণ শোষণ বা গ্রহণ পদ্ধতিতে ঘটে। v. মাইটোসিস কোষ বিভাজনের মাধ্যমে অযৌন প্রজনন ঘটে। vi. কোনো ভ্রূণ গঠিত হয় না।"
        },
        {
          "label": "ঘ",
          "question": "উদ্দীপকের 'Y' ও 'Z' এর রাজ্যের তুলনামূলক আলোচনা করো।",
          "explanation": "উদ্দীপকের Y হলো উন্নত সবুজ উদ্ভিদ যা প্লানটি রাজ্যের অন্তর্গত এবং Z হলো মাছ যা অ্যানিমেলিয়া রাজ্যের অন্তর্গত জীব। নিচে এই রাজ্য দুটির মধ্যে তুলনামূলক আলোচনা করা হলো- প্লানটি রাজ্যের জীব প্রকৃত নিউক্লিয়াসযুক্ত সালোকসংশ্লেষণকারী উদ্ভিদ। এদের দেহে উন্নত টিস্যুতন্ত্র বিদ্যমান। এদের ভ্রূণ সৃষ্টি হয় এবং তা থেকে ডিপ্লয়েড পর্যায় শুরু হয়। এরা প্রধানত স্থলজ, তবে অসংখ্য জলজ প্রজাতি আছে। এদের যৌন জনন অ্যানাইসোগ্যামাস অর্থাৎ আকার, আকৃতি অথবা শারীরবৃত্তীয় পার্থক্যবিশিষ্ট ভিন্নধর্মী দুটি গ্যামেটের মিলনের মাধ্যমে যৌন জনন সম্পন্ন হয়। এরা আর্কিগোনিয়েট অর্থাৎ আর্কিগোনিয়াম বা স্ত্রীজনন অঙ্গবিশিষ্ট উদ্ভিদ। এরা সপুষ্পক। অপরদিকে অ্যানিমেলিয়া রাজ্যের জীব সুগঠিত নিউক্লিয়াসবিশিষ্ট ও বহুকোষী প্রাণী। এদের কোষে কোনো জড় কোষপ্রাচীর, প্লাস্টিড ও কোষগহ্বর নেই। প্লাস্টিড না থাকায় এরা হেটারোট্রোফিক অর্থাৎ পরভোজী এবং খাদ্য গলাধঃকরণ করে, দেহে জটিল টিস্যুতন্ত্র বিদ্যমান। এরা প্রধানত যৌন জননের মাধ্যমে বংশবৃদ্ধি করে। পরিণত ডিপ্লয়েড পুরুষ এবং স্ত্রী প্রাণীর জননাঙ্গ থেকে হ্যাপ্লয়েড গ্যামেট উৎপন্ন হয়। ভূণ বিকাশকালীন সময়ে ভূণীয় স্তর সৃষ্টি হয়।"
        }
      ]
    },
    {
      "number": "4",
      "uddipok": "সোহাগ সাহেব অনেক দিন ধরে শুকনো কাশি, এক মাস ধরে পাতলা পায়খানা, ঘাড় ও বগলে ব্যথা অনুভব করছে। তিনি ডাক্তারি পরীক্ষা-নিরীক্ষার পর জানতে পারলেন যে, এটি বিশেষ এক ধরনের ভাইরাসজনিত রোগ।",
      "tag": "MB 22",
      "sub_questions": [
        {
          "label": "ক",
          "question": "লিউকেমিয়া কী?",
          "explanation": "লিউকেমিয়া হলো রক্তকোষের ক্যান্সার।"
        },
        {
          "label": "খ",
          "question": "বাতজ্বর হলে হৃৎপিণ্ডে কী সমস্যা দেখা দেয়? ব্যাখ্যা করো।",
          "explanation": "Streptococcus অণুজীবের সংক্রমণে সৃষ্ট রোগ হলো বাতজ্বর। সাধারণত শিশু অবস্থায় বাতজ্বরের সংক্রমণ শুরু হয় এবং দেহের অনেক অঙ্গ-প্রত্যঙ্গ আক্রান্ত হয়, বিশেষত হৃৎপিণ্ড। হৃৎপিণ্ড যদি এ রোগে পূর্ণভাবে আক্রান্ত নাও হয়, হৃদপেশি এবং হৃৎপিণ্ডের কপাটিকা বা ভালভ অনেক সময় ক্ষতিগ্রস্ত হয়। ফলে হৃৎপিণ্ড যথাযথভাবে রক্ত পাম্প করতে সক্ষম হয় না এবং দেহে রক্ত প্রবাহের পরিমাণ কমে যায়।"
        },
        {
          "label": "গ",
          "question": "উদ্দীপকে বর্ণিত জীবাণুর বংশগতীয় বস্তুটির বৈশিষ্ট্য বর্ণনা করো।",
          "explanation": "সোহাগ সাহেবের লক্ষণগুলো পর্যালোচনা করলে বোঝা যায়, তিনি এইডস রোগে আক্রান্ত। এই রোগ HIV ভাইরাসের সংক্রমণে হয়ে থাকে। এই জীবাণুর বংশগতীয় বস্তু হলো- এক সূত্রক রাইবোনিউক্লিক. অ্যাসিড বা RNA। নিচে এর বৈশিষ্ট্য বর্ণনা করা হলো- RNA একটি মাত্র পলিনিউক্লিওটাইড চেইন দ্বারা গঠিত। এতে পাঁচ কার্বনবিশিষ্ট রাইবোজ শর্করা, অজৈব ফসফেট এবং নাইট্রোজেন বেস থাকে। এদের নাইট্রোজেন বেসে এডিনিন (A), গুয়ানিন (G) সাইটোসিন (C) এর সাথে বিশেষ ক্ষারক হিসেবে থাইমিনের (T) পরিবর্তে ইউরাসিল (U) থাকে। RNA ভাইরাসের ক্রোমোজোমে স্থায়ী উপাদান হিসেবে RNA পাওয়া যায়। কিছু সংখ্যক ভাইরাসের ক্ষেত্রে DNA অনুপস্থিত। অর্থাৎ যে সমস্ত ভাইরাস DNA দ্বারা গঠিত নয় তাদেরও নিউক্লিক এসিড হিসেবে RNA থাকে। এসব ক্ষেত্রে RNA-ই বংশগতির বস্তু হিসেবে কাজ করে।"
        },
        {
          "label": "ঘ",
          "question": "সোহাগ সাহেবের আক্রান্ত রোগটি থেকে প্রতিরোধের উপায় যুক্তিসহ বিশ্লেষণ করো।",
          "explanation": "উদ্দীপকে সোহাগ সাহেব এইডস রোগে আক্রান্ত। বর্তমান বিশ্বে এইডস একটি মারাত্মক ঘাতক ব্যাধি। এ রোগের ফলে শ্বেত রক্তকণিকার উৎপাদন ব্যাহত হয় এবং অ্যান্টিবডি তৈরিতে বিঘ্ন ঘটে। ফলে রোগীর দেহে রোগ প্রতিরোধ ক্ষমতা বিনষ্ট হয়ে যায় এবং রোগী মারা যায়। এইডস রোগ প্রতিরোধে করণীয় বিষয়গুলো হলো- (i) ধর্মীয় অনুশাসন মেনে চলতে হবে; (ii) সুশৃঙ্খল জীবনযাপন করতে হবে; (iii) রক্ত গ্রহণের পূর্বে অবশ্যই পরীক্ষা করে দেখতে হবে HIV সংক্রমণ আছে কিনা; (iv) HIV জীবাণুযুক্ত ইনজেকশনের সিরিঞ্জ, সূঁচ ইত্যাদি ব্যবহার থেকে বিরত থাকতে হবে; (v) অনিরাপদ যৌন মিলন থেকে বিরত থাকতে হবে। এছাড়াও এইডস প্রতিরোধে অন্যতম প্রধান করণীয় হলো সমাজের অন্য মানুষদের এইডস সম্পর্কে সচেতন করে তোলা। সকলে সচেতন হলেই এই রোগ প্রতিরোধ করা সম্ভব হবে বলে আমি মনে করি।"
        }
      ]
    },
    {
      "number": "5",
      "uddipok": "",
      "tag": "MB 22",
      "sub_questions": [
        {
          "label": "ক",
          "question": "শ্বসন কী?",
          "explanation": "অক্সিজেন সহযোগে খাদ্যদ্রব্য জারিত হয়ে শক্তি ও CO₂ উৎপন্ন করার প্রক্রিয়াই শ্বসন।"
        },
        {
          "label": "খ",
          "question": "পাউরুটি ফাঁপা হয় কেন?",
          "explanation": "পাউরুটি তৈরিতে অবাত শ্বসন প্রক্রিয়াকে কাজে লাগানো হয়। ইস্টের অবাত শ্বসনের ফলে অ্যালকোহল এবং CO₂ গ্যাস তৈরি হয়। এই CO₂ গ্যাসের চাপে পাউরুটি ফুলে গিয়ে ভিতরে ফাঁপা হয়।"
        },
        {
          "label": "গ",
          "question": "চিত্রের S নির্ভর প্রক্রিয়াটি ব্যাখ্যা করো।",
          "explanation": "নিম্মের অনুরূপ। জাউদ্দীপকে খাদ্য উৎপাদন প্রক্রিয়া বলতে সালোকসংশ্লেষণ প্রক্রিয়াকে বোঝানো হয়েছে। আর 'P' পর্যায়ে যেহেতু আলো অপরিহার্য তাই 'P' হলো আলোকনির্ভর পর্যায়। নিচে সালোকসংশ্লেষণ প্রক্রিয়ার আলোকনির্ভর পর্যায় বর্ণনা করা হলো- সালোকসংশ্লেষণের আলোকনির্ভর প্রক্রিয়ার জন্য আলো অপরিহার্য। এ প্রক্রিয়ায় সৌরশক্তি রাসায়নিক শক্তিতে রূপান্তরিত হয়। এ প্রক্রিয়ায় ATP ও N A D P H + H + \\mathrm{NADPH}+\\mathrm{H}^{+} NADPH + H + উৎপন্ন হয়। এই রূপান্তরিত শক্তি ATP এর মধ্যে সঞ্চিত হয়। ATP ও N A D P H + H + \\mathrm{NADPH}+\\mathrm{H}^{+} NADPH + H + সৃষ্টিতে ক্লোরোফিল গুরুত্বপূর্ণ ভূমিকা পালন করে। ক্লোরোফিল অণু সূর্যালোক হতে আলোকরশ্মির ফোটন শোষণ করে। শোষণকৃত ফোটন হতে শক্তি সঞ্চয় করে ফটোফসফোরাইলেশন প্রক্রিয়ায় ADP এর সাথে অজৈব ফসফেট। মিলিত হয়ে ATP তৈরি করে। A D P + P i →  ক্লোরোফিन   আলো  A T P \\mathrm{ADP}+\\mathrm{Pi} \\xrightarrow[\\text { ক্লোরোফিन }]{\\text { আলো }} \\mathrm{ATP} ADP + Pi   আলো     ক্লোরোফিन   ​ ATP এ পর্যায়ে সূর্যালোক ও ক্লোরোফিলের সহায়তায় পানি বিয়োজিত হয়ে অক্সিজেন (O₂), হাইড্রোজেন (H₂) ও ইলেকট্রন তৈরি হয়। পানির এরূপ ভাঙ্গনকে ফটোলাইসিস বলে। ফটোফসফোরাইলেশন প্রক্রিয়ায় ATP উৎপন্ন হয় এবং ফটোলাইসিস প্রক্রিয়ায় উৎপন্ন হাইড্রোজেন ও ইলেকট্রন NADP কে বিয়োজিত করে N A D P H + H + \\mathrm{NADPH}+\\mathrm{H}^{+} NADPH + H + উৎপন্ন করে এবং অক্সিজেন অণু বায়ুতে চলে যায়। আলোকনির্ভর পর্যায়ে তৈরি ATP ও N A D P H + H + \\mathrm{NADPH}+\\mathrm{H}^{+} NADPH + H + কে আত্তীকরণ শক্তি বলা হয়।"
        },
        {
          "label": "ঘ",
          "question": "চিত্রের প্রক্রিয়ার উপর জীবের নির্ভরশীলতা মূল্যায়ন করো।",
          "explanation": "উদ্দীপকের চিত্র-M দ্বারা সালোকসংশ্লেষণ প্রক্রিয়াকে নির্দেশ করা হয়েছে। এ প্রক্রিয়ার উপর জীবজগত সম্পূর্ণরূপে নির্ভরশীল। নিচে তা মূল্যায়ন করা হলো- সালোকসংশ্লেষণের মাধ্যমে সূর্যালোক ও জীবনের মধ্যে সেতুবন্ধন সৃষ্টি হয়। একমাত্র সবুজ উদ্ভিদই সালোকসংশ্লেষণের মাধ্যমে সৌর শক্তিকে রাসায়নিক শক্তিতে পরিণত করে খাদ্যের মধ্যে আবদ্ধ করতে পারে। কোনো প্রাণীই তার নিজের খাদ্য প্রস্তুত করতে পারে না। আমরা খাদ্য হিসেবে যাই গ্রহণ করি না কেন, তার সবই প্রত্যক্ষ বা পরোক্ষভাবে সবুজ উদ্ভিদ হতে পেয়ে থাকি। কাজেই, খাদ্যের জন্য সমগ্র প্রাণিকুল সবুজ উদ্ভিদের উপর সম্পূর্ণভাবে নির্ভরশীল, আর সবুজ উদ্ভিদ এ খাদ্য প্রস্তুত করে সালোকসংশ্লেষণ প্রক্রিয়ায়। পৃথিবীতে উদ্ভিদ ও প্রাণীর স্বাভাবিক বৃদ্ধি ও জীবনযাপনের জন্য বায়ুতে O₂ ও CO₂ এর পরিমাণ স্বাভাবিক পর্যায়ে থাকতে হয়। শ্বসন প্রক্রিয়ায় জীব O₂ গ্রহণ ও CO₂ ত্যাগ করে আবার, সবুজ উদ্ভিদ সালোকসংশ্লেষণ প্রক্রিয়ায় CO₂ গ্রহণ ও O₂ ত্যাগ করে। ফলে বায়ুমণ্ডলে O₂ ও CO₂ এর সঠিক অনুপাত রক্ষিত হচ্ছে। মানব সভ্যতার অগ্রগতিও অনেকাংশে সালোকসংশ্লেষণের উপর প্রত্যক্ষ বা পরোক্ষভাবে নির্ভরশীল। অন্ন, বস্ত্র, শিল্পসামগ্রী, ঔষধ, জ্বালানি কয়লা, পেট্রোল, গ্যাস প্রভৃতি উদ্ভিদ হতে পাওয়া যায়। তাই সালোকসংশ্লেষণ না ঘটলে ধ্বংস হবে মানব সভ্যতা, বিলুপ্ত হবে জীবজগত। তাই, বলা যায় সালোকসংশ্লেষণ প্রক্রিয়ার উপর জীবজগত সম্পূর্ণরূপে নির্ভরশীল।"
        }
      ]
    },
    {
      "number": "6",
      "uddipok": "রাতুলের বয়স ১৮ বছর এবং উচ্চতা ১২৮ সে.মি. এবং ওজন ৭০ কেজি।",
      "tag": "MB 22,SB 22",
      "sub_questions": [
        {
          "label": "ক",
          "question": "গয়টার কী?",
          "explanation": "গয়টার হলো থাইরয়েড গ্রন্থির বিভিন্ন রোগের এক সাধারণ বহিঃপ্রকাশ।"
        },
        {
          "label": "খ",
          "question": "লাইপেজ কীভাবে চর্বিকে ভাঙতে সাহায্য করে?",
          "explanation": "লাইপেজ এনজাইমের সাহায্যে ক্ষুদ্রান্তে স্নেহপদার্থ বা চর্বির পরিপাক শুরু হয়। এ এনজাইমের কাজ যথাযথ সম্পাদনের জন্য যকৃত নিঃসৃত পিত্তরসে বিদ্যমান পিত্ত লবণের ভূমিকা গুরুত্বপূর্ণ। এ লবণের সংস্পর্শে চর্বি বা স্নেহপদার্থ সাবানের ফেনার মতো ক্ষুদ্র ক্ষুদ্র দানায়, পরিণত হয়। স্নেহবিশ্লেষক লাইপেজ এই দানাগুলোকে ভেঙ্গে ফ্যাটি এসিড এবং গ্লিসারলে পরিণত করে। স্নেহপদার্থ (চর্বি) →  লাইপেজ  \\xrightarrow{\\text { লাইপেজ }}   লাইপেজ   ​ ফ্যাটিএসিড + গ্লিসারল"
        },
        {
          "label": "গ",
          "question": "রাতুলের বি.এম.আর নির্ণয় করো।",
          "explanation": "উদ্দীপকে, রাতুলের বয়স = ১৮ বছর উচ্চতা = ১২৮ সে.মি. ওজন = ৭০ কেজি আমরা জানি, ছেলেদের বি.এম.আর. = ৬৬ + (১৩.৭ × ওজন কেজি) +' (৫ × উচ্চতা সে.মি.) – (৬.৮ × বয়স বছর) সুতরাং রাতুলের বি.এম.আর. = ৬৬ + (১৩.৭ × ৭০) + (৫ × ১২৮) – (৬.৮ × ১৮) = ৬৬ + ৯৫৯ + ৬৪০ – ১২২.৪ = ১৬৬৫- ১২২.৪ = ১৫৪২.৬ কিলোক্যালরি।"
        },
        {
          "label": "ঘ",
          "question": "বি.এম.আই মানদণ্ডে উদ্দীপকের ব্যক্তিটির করণীয় দিক আলোচনা করো।",
          "explanation": "উদ্দীপক অনুসারে, রাতুলের বয়স = ১৮ বছর উচ্চতা = ১২৮ সে.মি. বা ১.২৮ মিটার ওজন = ৭০ কেজি ∴  রাতুলের বি.এম.আই.  =  দেহের ওজেন (কেজি)  {  দেহের উচ্চতা (মিটার)  ) 2 = ৭০ ( ১ . ২৮ ) 2 =  ৭০   ১.৬৩৮৪  =  (৪২.৭২ (প্রায়)  \\begin{aligned} \\therefore \\text { রাতুলের বি.এম.আই. } & =\\frac{\\text { দেহের ওজেন (কেজি) }}{\\{\\text { দেহের উচ্চতা (মিটার) })^{2}} \\\\ & =\\frac{৭০}{(১ . ২ ৮)^{2}}=\\frac{\\text { ৭০ }}{\\text { ১.৬৩৮৪ }} \\\\ & = \\text { (৪২.৭২ (প্রায়) }\\end{aligned} ∴   রাতুলের   বি . এম . আই .  ​ = {   দেহের   উচ্চতা  ( মিটার )  ) 2   দেহের   ওজেন  ( কেজি )  ​ = ( ১ . ২৮ ) 2 ৭০ ​ =   ১ . ৬৩৮৪     ৭০   ​ =  ( ৪২ . ৭২  ( প্রায় )  ​ সুস্থ জীবনযাপনের জন্য মানব শরীরে সঠিক বি.এম.আই. থাকা প্রয়োজন। সুস্বাস্থ্যের জন্য বি.এম.আই.-এর আদর্শ মান হচ্ছে ১৮.৫- ২৪.৯ অথচ রাতুলের বি.এম.আই. হচ্ছে ৪২.৭২ যা সুস্বাস্থ্যের আদর্শ মান থেকে অনেক উপরে। রাতুলের বি.এম.আই. মান থেকে বোঝা যায়, সে অতিরিক্ত মোটা এবং তার মৃত্যুর ঝুঁকিও রয়েছে। বি.এম.আই- এর মানকে আদর্শ পর্যায়ে আনতে রাতুলকে তার খাদ্যাভ্যাসে পরিবর্তন আনতে হবে। তাকে চর্বিজাতীয় খাবার খাওয়া থেকে বিরত থাকতে হবে এবং প্রচুর পরিমাণে শাকসবজি, ফলমূল, দুধ ইত্যাদি খাওয়ার অভ্যাস করতে হবে। উদ্ভিজ্জ প্রোটিন এবং মাছ খাওয়ার অভ্যাস গড়ে তুলতে হবে। এ ছাড়া রাতুলকে পরিশ্রমী হতে হবে। প্রতিদিন তাকে এক ঘণ্টা মাঝারি মানের শরীর চর্চা যেমন- হাঁটা, জগিং, দৌড়, সাঁতার কাটা, খেলাধুলা ইত্যাদি করতে হবে। এতে তার বি.এম.আই. মান ধীরে ধীরে স্বাভাবিক বা আদর্শ পর্যায়ে নেমে আসবে।"
        }
      ]
    },
    {
      "number": "7",
      "uddipok": "মানবদেহে এমন একটি অঙ্গ রয়েছে, যার মাধ্যমে নাইট্রোজেন ঘটিত বর্জ্য পদার্থ দেহ থেকে বের হয়ে যায়।",
      "tag": "MB 22,SB 22",
      "sub_questions": [
        {
          "label": "ক",
          "question": "ডায়ালাইসিস কী?",
          "explanation": "বৃদ্ধ সম্পূর্ণ বিকল হওয়ার পর বৈজ্ঞানিক উপায়ে রক্ত পরিশোধিত করার নামই হলো ডায়ালাইসিস।"
        },
        {
          "label": "খ",
          "question": "মূত্র কীভাবে তৈরি হয়?",
          "explanation": "বৃক্কের গ্লোমেরুলাস ছাঁকনির মতো কাজ করে রক্ত থেকে পরিস্রুত তরল উৎপন্ন করে। এই তরলকে বলা হয় আল্ট্রাফিলট্রেট। এই আল্ট্রাফিলট্রেট রেনাল টিউবুলের মধ্য দিয়ে প্রবাহিত হওয়ার সময় আরও কয়েক দফা শোষণ এবং নিঃসরণ প্রক্রিয়ার মধ্য দিয়ে যায়। সবশেষে প্রাপ্ত তরলটি হলো মূত্র।"
        },
        {
          "label": "গ",
          "question": "উদ্দীপকের উল্লিখিত অঙ্গটির গঠন বর্ণনা করো।",
          "explanation": "নিম্মের অনুরূপ। উদ্দীপকে A দ্বারা বৃক্ককে নির্দেশ করা হয়েছে যা দেহের বিশোধন অঙ্গ হিসেবে পরিচিত। নিচে বৃক্কের গঠন বর্ণনা করা হলো- বৃক্কের আকৃতি শিমবিচির মতো এবং রং লালচে হয়। বৃক্কের বাইরের দিক উত্তল ও ভেতরের দিক অবতল। অবতল অংশের ভাজকে হাইলাস বলে। হাইলাসে অবস্থিত গহ্বরকে পেলভিস বলে। পেলভিস থেকে দু'টি ইউরেটার বের হয়ে মূত্রাশয়ে প্রবেশ করে। হাইলাসের ভেতর থেকে ইউরেটার ও রেনাল শিরা বের হয় এবং রেনাল ধমনি বৃক্কে প্রবেশ করে। বৃক্ক ক্যাপসুল নামক এক ধরনের তন্তুময় আবরণ দিয়ে বেষ্টিত থাকে। ক্যাপসুল সংলগ্ন অংশ হলো কর্টেক্স ও ভেতরের অংশ মেডুলা। সাধারণত মেডুলায় ৮-১২টি রেনাল পিরামিড থাকে। এদের অগ্রভাগ প্রসারিত হয়ে রেনাল প্যাপিলা গঠন করে। এসব প্যাপিলা সরাসরি পেলভিসে উন্মুক্ত হয়। প্রতিটি বৃক্কে বিশেষ এক ধরনের নালিকা থাকে যাকে ইউরিনিফেরাস নালিকা বলে। প্রতিটি ইউরিনিফেরাস নালিকা নেফ্রন ও সংগ্রাহী নালিকা এ দু'টি প্রধান অংশে বিভক্ত।"
        },
        {
          "label": "ঘ",
          "question": "উদ্দীপকের অঙ্গটি বিকল হলে কী কী পদক্ষেপ গ্রহণ করা যায়? যুক্তিসহ বিশ্লেষণ করো।",
          "explanation": "নিম্মের অনুরূপ। উদ্দীপকের A অঙ্গটি হলো বৃক্ক। বৃদ্ধ বিকল বা অকেজো হলে- দু'ধরনের পদক্ষেপ গ্রহণ করা যেতে পারে। বৃক্ক বিকল হলে যে দুটি পদক্ষেপ গ্রহণ করা যায় তা নিচে বিশ্লেষণ করা হলো- প্রথম পদক্ষেপটি হলো ডায়ালাইসিস। বৃক্ক সম্পূর্ণ অকেজো হওয়ার পর বৈজ্ঞানিক উপায়ে রক্ত পরিশোধিত করার প্রক্রিয়া হলো ডায়ালাইসিস। ডায়ালাইসিস মেশিনের সাহায্যে রক্ত পরিশোধিত করা হয়। ফলে নাইট্রোজেনঘটিত ক্ষতিকর বর্জ্য পদার্থ দেহের বাইরে নিষ্কাশিত হয়। দ্বিতীয় পদক্ষেপটি হলো বৃক্ক প্রতিস্থাপন। কোনো ব্যক্তির বৃক্ক অকেজো হয়ে পড়লে তখন কোনো সুস্থ ব্যক্তির বৃক্ক তার দেহে প্রতিস্থাপনের প্রক্রিয়াকে বৃক্ক প্রতিস্থাপন বলে। এটি দুভাবে সম্পন্ন করা যায়। যেমন- কোনো নিকট আত্মীয়ের বৃক্ক রোগীর দেহে প্রতিস্থাপন করা। অন্যটি, মৃত ব্যক্তির বৃক্ক নিয়ে রোগীর দেহে প্রতিস্থাপন করা। মৃত ব্যক্তি বলতে \"ব্রেন ডেড” বোঝানো হয়েছে, তবে দু'ক্ষেত্রেই দেখতে হবে টিস্যু ম্যাচ করে কি না। সুতরাং, বৃদ্ধ বিকল বা অকেজো হলে উল্লিখিত ডায়ালাইসিস অথবা বৃক্ক প্রতিস্থাপন পদক্ষেপের যেকোনো একটি গ্রহণ করা যায়।"
        }
      ]
    },
    {
      "number": "8",
      "uddipok": "",
      "tag": "MB 22,BB 22",
      "sub_questions": [
        {
          "label": "ক",
          "question": "হিমোগ্লোবিন কী?",
          "explanation": "হিমোগ্লোবিন লোহিত রক্তকণিকায় উপস্থিত একটি প্রোটিন, যা দেহের বিভিন্ন অংশে অক্সিজেন পরিবহন করে এবং টিস্যু থেকে কার্বন ডাই অক্সাইড ফুসফুসে ফিরিয়ে আনে।"
        },
        {
          "label": "খ",
          "question": "অভিস্রবণ এক ধরনের ব্যাপন- ব্যাখ্যা করো।",
          "explanation": "অভিস্রবণ (Osmosis) এক ধরনের ব্যাপন (Diffusion) প্রক্রিয়া, যেখানে দ্রাবক অণুসমূহ (সাধারণত পানি) একটি অর্ধভেদ্য পর্দার (semipermeable membrane) মাধ্যমে কম ঘনত্বের দ্রবণ থেকে বেশি ঘনত্বের দ্রবণের দিকে স্থানান্তরিত হয়, যতক্ষণ না উভয় পাশে দ্রবণের ঘনত্ব সমান হয়।"
        },
        {
          "label": "গ",
          "question": "'B' চিত্রটির গঠন বর্ণনা করো।",
          "explanation": "নিম্মের অনুরূপ। উদ্দীপকে উল্লিখিত পাম্প যন্ত্রটি হলো হৃৎপিণ্ড। নিচে হৃৎপিণ্ডের গঠন বর্ণনা করা হলো- হৃৎপিণ্ড দুই ফুসফুসের মাঝে অবস্থিত একটি ত্রিকোণাকার ফাঁপা অঙ্গ। হৃৎপিণ্ড হৃদপেশি নামক একটি বিশেষ ধরনের অনৈচ্ছিক পেশি দ্বারা গঠিত। এটি পেরিকার্ডিয়াম নামক পাতলা পর্দা দ্বারা আবৃত থাকে। এর প্রাচীরে তিনটি স্তর রয়েছে- বহিঃস্তর বা এপিকার্ডিয়াম, মধ্যস্তর বা মায়োকার্ডিয়াম এবং অন্তঃস্তর বা এন্ডোকার্ডিয়াম। হৃৎপিণ্ডের ভেতরে চারটি প্রকোষ্ঠ রয়েছে দুটি অলিন্দ-ডান ও বাম অলিন্দ এবং দুটি নিলয়- ডান ও বাম নিলয়। এরা পরস্পর যথাক্রমে আন্তঃঅলিন্দ ও আন্তঃনিলয় পর্দা দ্বারা পৃথক থাকে। ডান অলিন্দ ও নিলয়ের ছিদ্রপথে ট্রাইকাসপিড কপাটিকা এবং রাম অলিন্দ ও নিলয়ের ছিদ্রপথে বাইকাসপিড কপাটিকা থাকে এবং মহাধমনি ও ফুসফুসীয় ধমনির মুখে অর্ধচন্দ্রাকার কপাটিকা থাকে। এরা রক্তের বিপরীতমুখী প্রবাহকে প্রতিরোধ করে।"
        },
        {
          "label": "ঘ",
          "question": "চিত্রে 'C' মানবদেহে কী ধরনের ভূমিকা পালন করে? বিশ্লেষণ করো।",
          "explanation": "নিম্মের অনুরূপ। উদ্দীপকের 'C' চিত্রের উপাদানগুলো যথাক্রমে লোহিত রক্তকণিকা, শ্বেত রক্তকণিকা ও অণুচক্রিকা। রক্তের এ উপাদানগুলো আমাদের দেহে গুরুত্বপূর্ণ ভূমিকা রাখে। এগুলোর কাজ নিচে ব্যাখ্যা করা হলো- লোহিত রক্তকণিকা: লোহিত রক্তকণিকার হিমোগ্লোবিন ফুসফুস হতে অধিকাংশ অক্সিজেন দেহকোষে এবং সামান্য কার্বন ডাইঅক্সাইড কোষ হতে ফুসফুসে নিয়ে যায়। এছাড়া হিমোগ্লোবিন ও অন্যান্য অন্তঃকোষীয় বস্তু বাফাররূপে রক্তে অম্ল-ক্ষারের সমতা রক্ষা করে। লোহিত কণিকা রক্তের সান্দ্রতা রক্ষা করে এবং এর প্লাজমামেমব্রেনে যেসব অ্যান্টিজেন প্রোটিন সংযুক্ত থাকে তা মানুষের ব্লাডগ্রুপিং-এর জন্য দায়ী। শ্বেত রক্তকণিকা: মনোসাইট ও নিউট্রোফিল ধরনের শ্বেত রক্তকণিকা ফ্যাগোসাইটোসিস প্রক্রিয়ায় জীবাণু ভক্ষণ করে ধ্বংস করে। লিম্ফোসাইট অ্যান্টিবডি সৃষ্টি করে রোগ প্রতিরোধ করে বলে এদের আণুবীক্ষণিক সৈনিক বলা হয়। বেসোফিল ধরনের শ্বেত কণিকা হেপারিন তৈরি করে যা রক্তনালির ভেতরে রক্ত তঞ্চন রোধ করে। এছাড়া দানাদার শ্বেত কণিকাগুলো হিস্টামিন সৃষ্টি করে যা দেহের রোগ প্রতিরোধ ক্ষমতা বৃদ্ধি করে। নিউট্রোফিলের দানা বিষাক্ত ও তা জীবাণু ধ্বংস করে। আবার ইওসিনোফিল রক্তে প্রবেশকৃত কৃমির লার্ভা এবং অ্যালার্জিক অ্যান্টিবডি ধ্বংস করে। অণুচক্রিকা: অণুচক্রিকা দেহের কাঁটা স্থানে রক্ত তঞ্চন ঘটায়। এছাড়া অণুচক্রিকা সেরাটোনিন নামক রাসায়নিক পদার্থ উৎপন্ন করে যা রক্তনালির সংকোচন ঘটিয়ে রক্তপাত কমিয়ে দেয়।"
        }
      ]
    }
  ]
}