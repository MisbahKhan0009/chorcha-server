{
  "title": "দিনাজপুর বোর্ড ২০২২",
  "subtitle": "জীববিজ্ঞান (8)",
  "questions": [
    {
      "number": "1",
      "uddipok": "",
      "tag": "DIN.B 22",
      "sub_questions": [
        {
          "label": "ক",
          "question": "ভৌত জীববিজ্ঞান কী?",
          "explanation": "জীববিজ্ঞানের যে শাখায় তত্ত্বীয় বিষয় নিয়ে আলোচনা করা হয় তাই হলো ভৌত জীববিজ্ঞান।"
        },
        {
          "label": "খ",
          "question": "লিনিয়াসকে দ্বিপদ নামকরণের জনক বলা হয় কেন?",
          "explanation": "সুইডিস বিজ্ঞানী ক্যারোলাস লিনিয়াস তার Systema Naturae নামক গ্রন্থে সর্বপ্রথম দ্বিপদ নামকরণ নীতি প্রবর্তন করেন এবং গণ ও প্রজাতির সংজ্ঞা দেন। তিনিই প্রথম এই গ্রন্থে জীবের শ্রেণি, বর্গ, গণ এবং প্রজাতির ধাপগুলো ব্যবহার করেন। তাই ক্যারোলাস লিনিয়াসকে দ্বিপদ নামকরণের জনক বলা হয়।"
        },
        {
          "label": "গ",
          "question": "Z চিহ্নিত চিত্রের রাজ্যগত বৈশিষ্ট্য বর্ণনা করো।",
          "explanation": "নিম্মের অনুরূপ। উদ্দীপকের চিত্র 'X' হলো ডায়াটম। এটি প্রোটিস্টা রাজ্যের অন্তর্ভুক্ত। প্রোটিস্টার রাজ্যগত বৈশিষ্ট্যগুলো হলো- i. এরা এককোষী এবং সুগঠিত নিউক্লিয়াসবিশিষ্ট। ii. কোষে ক্রোমাটিন বস্তু নিউক্লিয়ার পর্দা দ্বারা আবদ্ধ থাকে। iii. ক্রোমাটিন বস্তুতে DNA, RNA এবং প্রোটিন থাকে। iv. খাদ্যগ্রহণ শোষণ বা গ্রহণ পদ্ধতিতে ঘটে। V.মাইটোসিস কোষ বিভাজনের মাধ্যমে অযৌন প্রজনন ঘটে। vi. কোনো ভ্রূণ গঠিত হয় না।"
        },
        {
          "label": "ঘ",
          "question": "উদ্দীপকের X এবং Y এর মধ্যে কোনটি অধিক উন্নত? মতামত দাও।",
          "explanation": "উদ্দীপকে উল্লিখিত চিত্র-X বা মাশরুম হলো ফানজাই রাজ্যের অন্তর্ভুক্ত এবং চিত্র-Y বা Nostoc হলো মনেরা রাজ্যের অন্তর্গত। এদের মধ্যে মাশরুম, Nostoc থেকে অধিক উন্নত। মনেরা রাজ্যের জীব এককোষী ফিলামেন্টাস ও কলোনিয়াল, কোষে ক্রোমাটিন বস্তু থাকে কিন্তু নিউক্লিওলাস ও নিউক্লিয়ার পর্দা নেই। কোষে বিভিন্ন কোষীয় অঙ্গাণু যেমন- প্লাস্টিড, মাইটোকন্ড্রিয়া ইত্যাদি নেই। এদের কোষ বিভাজন দ্বিবিভাজন প্রক্রিয়ায় ঘটে। এরা সালোকসংশ্লেষণ পদ্ধতিতে খাদ্য গ্রহণ করে। অপরদিকে ফানজাই রাজ্যের জীব স্থলজ ও মৃতজীবী। এর দেহ মাইসেলিয়াম দিয়ে গঠিত। এদের নিউক্লিয়াস সুগঠিত অর্থাৎ বিভিন্ন কোষীয় অঙ্গাণু বিদ্যমান। কোষপ্রাচীর কাইটিন দিয়ে গঠিত। এদের ক্লোরোপ্লাস্ট অনুপস্থিত। তাই এদের খাদ্যগ্রহণ শোষণ পদ্ধতিতে ঘটে। হ্যাপ্লয়েড স্পোরের মাধ্যমে এদের বংশবিস্তার ঘটে। উপরিউক্ত বৈশিষ্ট্যাবলি পর্যবেক্ষণ করে দেখা যায় যে, মনেরা রাজ্যের জীব স্বভোজী হলেও কোষের সংখ্যা, কোষীয় বৈশিষ্ট্য ও জনন প্রভৃতি দিক থেকে চিত্র-X বা মাশরুম তথা ফানজাই রাজ্যের জীব অধিক উন্নত।"
        }
      ]
    },
    {
      "number": "2",
      "uddipok": "রবির দেহের এক ধরনের টিস্যু ধমনি, শিরা ও কৈশিক জালিকার মাধ্যমে প্রবাহিত হয়ে অভ্যন্তরীণ পরিবহন ও তাপমাত্রার ভারসাম্য রক্ষা করে। অপরদিকে সেন্ট্রিওলবিহীন অবিভাজিত টিস্যুও তার দেহে বিদ্যমান।",
      "tag": "DIN.B 22",
      "sub_questions": [
        {
          "label": "ক",
          "question": "অ্যারেনকাইমা কী?",
          "explanation": "জলজ উদ্ভিদের বড় বড় বায়ুকুঠুরিযুক্ত প্যারেনকাইমা কোষই হলো অ্যারেনকাইমা।"
        },
        {
          "label": "খ",
          "question": "মানবদেহের জন্য আবরণী টিস্যু গুরুত্বপূর্ণ কেন?",
          "explanation": "মানবদেহের বিভিন্ন অঙ্গকে আবৃত করে বাইরের আঘাত থেকে রক্ষা করা আবরণী টিস্যুর প্রধান কাজ। এছাড়াও প্রোটিনসহ বিভিন্ন পদার্থের ক্ষরণ বা নিঃসরণ, বিভিন্ন পদার্থ শোষণ এবং কোষীয় স্তর পেরিয়ে সুনির্দিষ্ট পদার্থের পরিবহনে নিয়োজিত থাকায় মানবদেহের জন্য আবরণী টিস্যু গুরুত্বপূর্ণ।"
        },
        {
          "label": "গ",
          "question": "রবির দেহে বিদ্যমান দ্বিতীয় টিস্যুটির গঠন বৈশিষ্ট্য ব্যাখ্যা করো।",
          "explanation": "রবির দেহের সেন্ট্রিওলবিহীন অবিভাজিত টিস্যুটি হলো নিউরন। নিম্নে নিউরনের গঠন বৈশিষ্ট্য ব্যাখ্যা করা হলো- প্রতিটি নিউরন দুটি প্রধান অংশ নিয়ে গঠিত। যথা: কোষদেহ ও প্রলম্বিত অংশ। প্লাজমামেমব্রেন, সাইটোপ্লাজম ও নিউক্লিয়াসের সমন্বয়ে গঠিত নিউরনের গোলাকার, তারকাকার অথবা ডিম্বাকার অংশ কোষদেহ নামে পরিচিত। সাইটোপ্লাজমে মাইটোকন্ড্রিয়া, গলজি বস্তু, লাইসোজোম, চর্বি, গ্লাইকোজেন, রঞ্জক কণা এবং অসংখ্য নিসল দানা থাকে। কোষদেহ থেকে সৃষ্ট শাখা প্রশাখাকেই প্রলম্বিত অংশ বলে। প্রলম্বিত অংশ দু'ধরনের। কোষদেহের চারদিকে শাখাযুক্ত ক্ষুদ্র ক্ষুদ্র প্রলম্বিত অংশকে ডেনড্রাইট বলে। কোষদেহ থেকে উৎপন্ন বেশ লম্বা শাখাহীন অংশটির নাম অ্যাক্সন। এর চারিদিকে পাতলা আবরণটিকে নিউরিলেমা বলে। নিউরিলেমা ও অ্যাক্সনের মধ্যবর্তী অঞ্চলে স্নেহ পদার্থের একটি স্তর থাকে, যাকে মায়োলিন বলে। বহু সংখ্যক অ্যাক্সন ও ডেনড্রাইট মিলিত হয়ে স্নায়ু গঠন করে।"
        },
        {
          "label": "ঘ",
          "question": "রবির দেহের প্রথম টিস্যুটি তার শারীরবৃত্তীয় কাজের জন্য খুবই গুরুত্বপূর্ণ- বিশ্লেষণ করো।",
          "explanation": "রবির দেহের প্রথম টিস্যুটি হলো রক্ত। রক্ত মানবদেহের শারীরবৃত্তীয় কাজে গুরুত্বপূর্ণ ভূমিকা পালন করে থাকে। নিচে তা বিশ্লেষণ করা হলো- রক্তের লোহিত কণিকা অক্সিহিমোগ্লোবিনরূপে কোষে O₂ পরিবহন করে। আবার রাসায়নিক বিক্রিয়ায় কোষে যে CO₂ তৈরি হয়, লোহিত রক্তকণিকা তা সোডিয়াম বাই-কার্বনেটরূপে বহন করে নিয়ে আসে এবং নিঃশ্বাসের মাধ্যমে তা বাইরে বের করে দেয়। শ্বেত রক্তকণিকা ফ্যাগোসাইটোসিস প্রক্রিয়ায় রোগজীবাণুকে ধ্বংস করে দেহকে সুস্থ রাখে। এটি অ্যান্টিজেন ও অ্যান্টিবডি তৈরির মাধ্যমে দেহের রোগ প্রতিরোধ ক্ষমতা বৃদ্ধি করে। অন্যদিকে, দেহের কোনো অংশ কেটে গেলে অণুচক্রিকা রক্ত জমাট বাঁধতে সাহায্য করে এবং দেহের রক্তক্ষরণ বন্ধ করে। এছাড়া রক্ত দেহে তাপের সমতা রক্ষা করে এবং নাইট্রোজেনঘটিত বর্জ্য পদার্থ বহন করে বিভিন্ন অঙ্গের মাধ্যমে নিষ্কাশনে ভূমিকা রাখে। খাদ্যসার এবং বিভিন্ন ধরনের হরমোন পরিবহনেও রক্ত মানবজীবনে গুরুত্বপূর্ণ ভূমিকা পালন করে থাকে।"
        }
      ]
    },
    {
      "number": "3",
      "uddipok": "সবুজ উদ্ভিদ আলো ও ক্লোরোফিলের উপস্থিতিতে এক বিশেষ প্রক্রিয়ায় গ্লুকোজ তৈরি করে। জীব উক্ত গ্লুকোজ জৈব রাসায়নিক প্রক্রিয়ায় জারিত করে শক্তি উৎপন্ন করে।",
      "tag": "DIN.B 22",
      "sub_questions": [
        {
          "label": "ক",
          "question": "শ্বসনিক বস্তু কী?",
          "explanation": "জীবের তৈরিকৃত বা অন্য জীব হতে গৃহীত যে খাদ্য বা খাদ্যাংশ তার দেহে শ্বসন প্রক্রিয়ায় জারিত হয়ে শক্তি উৎপন্ন করে তাই জীবের শ্বসনিক বস্তু।"
        },
        {
          "label": "খ",
          "question": "বিকেল বেলা উদ্ভিদে সালোকসংশ্লেষণের হার কমে যায় কেন?",
          "explanation": "সকালবেলা সূর্যালোকের তীব্রতা বাড়ার সাথে সাথে সালোকসংশ্লেষণের হারও বাড়তে থাকে। দুপুরের সূর্যের প্রখর তাপে উদ্ভিদের দেহের আর্দ্রতা কমে যায়। অতিরিক্ত বাষ্পায়ন রোধ করতে পাতার বেশ কিছু পত্ররন্দ্র বন্ধ হয়ে যায়। ফলে গ্যাসীয় আদান-প্রদান (CO₂ গ্রহণ) কমে যায়। যার ফলে বিকালে সালোকসংশ্লেষণের হার তুলনামূলকভাবে মন্থর হয়ে যায়।"
        },
        {
          "label": "গ",
          "question": "উদ্দীপকের দ্বিতীয় প্রক্রিয়াটির সাইটোপ্লাজমিক ধাপের বর্ণনা দাও।",
          "explanation": "উদ্দীপকের দ্বিতীয় প্রক্রিয়াটি হলো উদ্ভিদের শ্বসন। এ শ্বসন প্রক্রিয়াটির সাইটোপ্লাজমিক ধাপ হলো গ্লাইকোলাইসিস। নিচে এ ধাপটির বর্ণনা দেয়া হলো- গ্লাইকোলাইসিস প্রক্রিয়ায় এক অণু গ্লুকোজ ( C 6 H 12 O 6 ) \\left(\\mathrm{C}_{6} \\mathrm{H}_{12} \\mathrm{O}_{6}\\right) ( C 6 ​ H 12 ​ O 6 ​ ) বিভিন্ন রাসায়নিক প্রক্রিয়ায় জারিত হয়ে দুই অণু পাইরুভিক এসিড ( C 2 H 2 O 3 ) \\left(\\mathrm{C}_{2} \\mathrm{H}_{2} \\mathrm{O}_{3}\\right) ( C 2 ​ H 2 ​ O 3 ​ ) উৎপন্ন করে। এক্ষেত্রে বিভিন্ন ধাপে ভিন্ন ভিন্ন এনজাইম কাজ করে। গ্লাইকোলাইসিসে চার অণু ATP উৎপন্ন হয় যার মধ্যে দুই অণু ATP খরচ হয়ে যায়। এই প্রক্রিয়ার জন্য কোনো অক্সিজেন প্রয়োজন পড়ে না, তাই গ্লাইকোলাইসিস সবাত ও অবাত শ্বসনের প্রথম পর্যায়।"
        },
        {
          "label": "ঘ",
          "question": "উদ্দীপকের প্রথম প্রক্রিয়াটি সম্পন্ন না হলে জীবজগৎ বিলীন হয়ে যেত- তোমার উত্তরের স্বপক্ষে যুক্তি দাও।",
          "explanation": "নিম্মের অনুরূপ। উদ্দীপকে A প্রক্রিয়া দ্বারা সালোকসংশ্লেষণ প্রক্রিয়াকে বোঝানো হয়েছে। জীবজগতের জন্য সালোকসংশ্লেষণ প্রক্রিয়া অপরিহার্য। নিচে জীবজগতে প্রক্রিয়াটির প্রভাব বিশ্লেষণ করা হলো- প্রকৃতিতে একমাত্র সবুজ উদ্ভিদই সালোকসংশ্লেষণ প্রক্রিয়ায় খাদ্য তৈরি করতে পারে। কোনো প্রাণীই তার নিজের খাদ্য নিজে তৈরি করতে পারে না। তাই খাদ্যের জন্য সমগ্র প্রাণিকুলকে সম্পূর্ণভাবেই সবুজ উদ্ভিদের ওপর নির্ভর করতে হয়। কাজেই বলা যায়, পৃথিবীর সকল উদ্ভিদ ও প্রাণীর খাদ্য তৈরি হয় সালোকসংশ্লেষণের মাধ্যমে। উক্ত প্রক্রিয়াটি না ঘটলে সমস্ত জীবজগতই খাদ্যাভাবে মারা যাবে। আবার, পরিবেশের ভারসাম্য রক্ষায়, বিশেষ করে O₂ ও CO₂ এর সঠিক অনুপাত রক্ষায়ও সালোকসংশ্লেষণ প্রক্রিয়া এক বিশেষ ভূমিকা পালন করে থাকে। সকল জীব শ্বসন প্রক্রিয়ায় O₂ গ্রহণ করে এবং CO₂ ত্যাগ করে। কেবলমাত্র শ্বসন প্রক্রিয়া চলতে থাকলে বায়ুমণ্ডলে O₂ গ্যাসের স্বল্পতা এবং CO₂ গ্যাসের আধিক্য দেখা দিত। কিন্তু, সবুজ উদ্ভিদ সালোকসংশ্লেষণ প্রক্রিয়ায় CO₂ গ্রহণ করে এবং O₂ ত্যাগ করে বলে এখনও বায়ুমণ্ডলে O₂ ও CO₂ গ্যাসের ভারসাম্য বজায় রয়েছে, বেঁচে রয়েছে জীবকুল। পরিবেশের ভারসাম্য নষ্ট হলে তা হবে জীবজগতের জন্য হুমকিস্বরূপ। তাই বলা যায়, সালোকসংশ্লেষণ প্রক্রিয়াটি শুধু উদ্ভিদদেহে সম্পন্ন হলেও সকল জীবের জন্য প্রক্রিয়াটির গুরুত্ব অপরিসীম। এ প্রক্রিয়া সংঘটিত না হলে জীবজগতের উপর বিরূপ প্রভাব পড়বে।"
        }
      ]
    },
    {
      "number": "4",
      "uddipok": "",
      "tag": "DIN.B 22",
      "sub_questions": [
        {
          "label": "ক",
          "question": "আত্তীকরণ কী?",
          "explanation": "শোষিত খাদ্যবস্তুর প্রোটোপ্লাজমে পরিণত বা রূপান্তরিত করার পদ্ধতিই হলো আত্তীকরণ।"
        },
        {
          "label": "খ",
          "question": "আঁশ জাতীয় খাদ্য দেহের জন্য প্রয়োজন কেন?",
          "explanation": "আঁশযুক্ত খাবারকে রাফেজযুক্ত খাবার বলে। রাফেজ পানি শোষণ করে এবং মলের পরিমাণ বৃদ্ধি করে ও বৃহদন্ত্র থেকে মল নিষ্কাশনে সাহায্য করে। রাফেজযুক্ত খাবার বিষাক্ত বর্জনীয় বস্তুকে খাদ্যনালি থেকে পরিশোষণ করে। ধারণা করা হয়, এরূপ খাবার খাদ্যনালির ক্যান্সারের আশঙ্কা অনেকাংশে হ্রাস করে। আঁশযুক্ত খাবার স্থূলতা হ্রাস, ক্ষুধাপ্রবণতা এবং চর্বি জমার প্রবণতা হ্রাসে সহায়ক ভূমিকা পালন করে। তাই আমাদের দেহের জন্য আঁশ জাতীয় খাদ্য প্রয়োজন।"
        },
        {
          "label": "গ",
          "question": "উদ্দীপকের P চিহ্নিত অংশে খাদ্য পরিপাক প্রক্রিয়া ব্যাখ্যা করো।",
          "explanation": "নিম্মের অনুরূপ। চিত্রের 'A' চিহ্নিত অঙ্গটি হলো পাকস্থলি। পরিপাকতন্ত্রের এ অঙ্গটি থেকে নিঃসৃত রস খাদ্য পরিপাকে গুরুত্বপূর্ণ ভূমিকা পালন করে থাকে। নিচে পাকস্থলিতে নিঃসৃত রসের সাহায্যে পরিপাক ক্রিয়া ব্যাখ্যা করা হলো- খাদ্য মুখগহ্বর থেকে অন্ননালির মধ্য দিয়ে পাকস্থলিতে প্রবেশ করে। পাকস্থলিতে খাদ্য আসার পর অন্তঃপ্রাচীরের গ্যাস্ট্রিকগ্রন্থি থেকে গ্যাস্ট্রিক রস ক্ষরিত হয়। এই রস খাদ্য পরিপাকে সাহায্য করে। গ্যাস্ট্রিক রসে প্রধানত হাইড্রোক্লোরিক এসিড ও পেপসিনোজেন নামক এনজাইম থাকে। হাইড্রোক্লোরিক এসিড খাদ্যের ক্ষতিকর অণুজীবকে ধ্বংস করে এবং নিষ্ক্রিয় পেপসিনোজেনকে সক্রিয় পেপসিনে পরিণত করে। এই সক্রিয় পেপসিন আমিষজাতীয় খাবারকে ভেঙ্গে দুই বা ততোধিক অ্যামাইনো এসিড দ্বারা গঠিত যৌগ-পলিপেপটাইডে (প্রোটিওজ ও পেপটোন) রূপান্তরিত করে। পাকস্থলিতে মূলত আমিষজাতীয় খাবারই পরিপাক হয়, কিন্তু শর্করা ও স্নেহজাতীয় খাবার পরিপাক হয় না। কারণ শর্করা ও স্নেহজাতীয় খাবার পরিপাকের জন্য প্রয়োজনীয় এনজাইমগুলো পাকস্থলি থেকে নিঃসৃত রসে অনুপস্থিত। এভাবে পাকস্থলি থেকে নিঃসৃত রস খাদ্যের জীবাণু ধ্বংস, আমিষ পরিপাক এবং সকল খাদ্যকে পাকমণ্ডে পরিণত করে খাদ্য পরিপাকে সহায়তা করে।"
        },
        {
          "label": "ঘ",
          "question": "দীর্ঘদিন খাদ্য গ্রহণে অনিয়ম হলে P এবং Q ক্ষতিগ্রস্ত হতে পারে- উক্তিটি বিশ্লেষণ করো।",
          "explanation": "লাউদ্দীপকের P ও Q হলো পাকস্থলি ও ডিওডেনাম। দীর্ঘদিন খাদ্য গ্রহণে অনিয়ম হলে এই অংশগুলো ক্ষতিগ্রস্থ হতে পারে। দীর্ঘদিন ধরে খাদ্য গ্রহণে অনিয়ম হলে পাকস্থলীতে অম্লের আধিক্য ঘটে এবং অনেকদিন এ অবস্থা চলতে থাকলে এই অম্ল বা এসিড দিয়ে পাকস্থলি বা অন্ত্রে ক্ষতের সৃষ্টি হয়ে পেপটিক আলসার হতে পারে। খাদ্যনালির যেকোনো অংশের আলসারই হলো পেপটিক আলসার তবে সেটি যদি হয় পাকস্থলীতে তাহলে তাকে বলে গ্যাস্ট্রিক আলসার এবং ডিওডেনামে হলে সেটি ডিওডেনাল আলসার। এ ধরনের রোগে সাধারণত পেটের ঠিক মাঝ বরাবর, নাভির উপরে একঘেয়ে ব্যথা অনুভূত হয়। খালি পেটে বা অতিরিক্ত তেলজাতীয় খাদ্য খেলে ব্যথা বাড়ে। আলসার মারাত্মক হলে বমি হতে পারে। কখনো বমি এবং মলের সাথে রক্ত নির্গত হয়। তাই বলা যায়, \"দীর্ঘদিন খাদ্য গ্রহণে অনিয়ম হলে পাকস্থলী বা অন্ত্র ক্ষতিগ্রস্থ হতে পারে\" উক্তিটি যথার্থ।"
        }
      ]
    },
    {
      "number": "5",
      "uddipok": "রাতে ভালো ঘুম না হওয়ায় মাহিন সাহেব কিছুদিন ধরে মাথা ও ঘাড় ব্যথাসহ দুর্বলতা অনুভব করছেন। রফিক সাহেব নিয়মিত বিরিয়ানি, তেহারী এবং বার্গার খাওয়ার কারণে ইদানিং তার বুকে মাঝে মাঝে তীব্র ব্যথা অনুভূত হচ্ছে।",
      "tag": "DIN.B 22",
      "sub_questions": [
        {
          "label": "ক",
          "question": "রক্ত সঞ্চালন কী?",
          "explanation": "কোনো ব্যক্তির শিরার মধ্য দিয়ে বাইরে থেকে অন্যের রক্ত প্রবেশ করানোর প্রক্রিয়াই হলো রক্ত সঞ্চালন।"
        },
        {
          "label": "খ",
          "question": "প্রস্বেদনকে প্রয়োজনীয় ক্ষতি বলা হয় কেন?",
          "explanation": "প্রস্বেদনের মাধ্যমে উদ্ভিদ তার দেহের অতিরিক্ত পানি বাইরে বের করে দেয়। অতিরিক্ত পানি উদ্ভিদের দেহের নানা ক্ষতি সাধন করতে পারে। অপরদিকে, প্রস্বেদন বেশি হারে হলে উদ্ভিদে পানি ঘাটতিসহ নানা প্রকার জৈবিক কার্যাবলি ব্যাহত হয়। এ বিপরীতমুখী বৈশিষ্ট্যের কারণে প্রস্বেদনকে প্রয়োজনীয় ক্ষতি বলা হয়।"
        },
        {
          "label": "গ",
          "question": "রফিক সাহেব যে রোগে আক্রান্ত তার লক্ষণ ও প্রতিকার বর্ণনা করো।",
          "explanation": "উদ্দীপকের রফিক সাহেবের উপসর্গগুলো হার্ট অ্যাটাককে নির্দেশ করে। নিচে হার্ট অ্যাটাকের লক্ষণ ও প্রতিকার বর্ণনা করা হলো- লক্ষণ: - বুকে অসহনীয় ব্যথা হয়, বিশেষ করে বুকের মাঝখানে প্রচণ্ড ব্যথা অনুভূত হয়। - ব্যথা বাম দিকে বা সারা বুকে ছড়িয়ে যেতে পারে। - প্রচুর ঘাম হয় এবং বুকে ভারি চাপ অনুভূত হয়। - ব্যথা অনেক সময় গলা বা বাম হাতে ছড়িয়ে যায়। প্রতিকার: - রক্তচাপ নিয়ন্ত্রণে রাখতে হবে। - ধূমপান ত্যাগ করতে হবে। - নিয়মিত ব্যয়াম বা হাঁটতে হবে। - খাদ্যাভাসে পরিবর্তন এবং কাঁচা ফল ও শাক-সবজি বেশি বেশি খেতে হবে। - চর্বিযুক্ত খাবার কম করে খেতে হবে এবং ভাজা, মশলাযুক্ত খাবার ও ফাস্টফুড পরিহার করতে হবে।"
        },
        {
          "label": "ঘ",
          "question": "মাহিন সাহেবের রোগটি প্রতিকারের চেয়ে সচেতনতা বৃদ্ধি করে প্রতিরোধ করাই উত্তম- বিশ্লেষণ করো।",
          "explanation": "মাহিন সাহেবের লক্ষণসমূহ পর্যালোচনা করলে বোঝা যায় তিনি উচ্চ রক্তচাপজনিত সমস্যায় ভূগছেন। এ জাতীয় সমস্যার প্রতিকারের চেয়ে সচেতনতা বৃদ্ধি করে প্রতিরোধ করাই উত্তম। উচ্চ রক্তচাপের ক্ষেত্রে প্রায় ৫০ ভাগ সময় কোনো লক্ষণই প্রকাশ পায়না। তখন কোনো কিছু বুঝে উঠার আগেই স্ট্রোক বা হার্ট অ্যাটাক হয়ে যায়। তাই এর প্রতিকার করার চেয়ে প্রতিরোধের জন্য সচেতনতা বৃদ্ধি করা জরুরি। উচ্চ রক্তচাপ প্রতিরোধ করার জন্য ফল এবং শাক- সবজি খাওয়ার অভ্যাস করা উচিত। দেহের ওজন নিয়ন্ত্রণে রেখে শারীরিক পরিশ্রম করা প্রয়োজন। চর্বিজাতীয় খাদ্য গ্রহণ থেকে বিরত থাকা ছাড়াও খাবারে অতিরিক্ত লবণ বিশেষ করে কাঁচা লবণ খাওয়া উচিত নয়। তাই উচ্চ রক্তচাপের ফলে সৃষ্ট সমস্যার সম্মুখীন হওয়ার আগেই উক্ত অভ্যাসসমূহ গড়ে তোলার সচেতনতা বৃদ্ধির মাধ্যমে এর প্রতিরোধ করাই উত্তম।"
        }
      ]
    },
    {
      "number": "6",
      "uddipok": "রহমত সাহেব একজন অবসরপ্রাপ্ত কর্মকর্তা। হঠাৎ তার শরীর ফুলে যাওয়ায় তার রক্ত মিশ্রিত ঘন ঘন প্রস্রাব হচ্ছে। প্রস্রাবে বেশ জ্বালাপোড়াও আছে। তিনি ডাক্তারের শরণাপন্ন হলে ডাক্তার তাকে বলেন তার মূত্র তৈরির অঙ্গটি ক্ষতিগ্রস্ত হয়েছে।",
      "tag": "DIN.B 22",
      "sub_questions": [
        {
          "label": "ক",
          "question": "রেনাল ক্যাপসুল কী?",
          "explanation": "বৃক্ক সম্পূর্ণরূপে যে তন্তুময় আবরণ দিয়ে বেষ্টিত থাকে তাই রেনাল ক্যাপসুল।"
        },
        {
          "label": "খ",
          "question": "মূত্র অম্লীয় বা ক্ষারীয় হয় কেন?",
          "explanation": "মানবদেহের রেচন পদার্থ মূত্রের মাধ্যমে শরীর থেকে বের হয়ে আসে। মূত্রের প্রায় ৯০ ভাগ উপাদানই হচ্ছে পানি। বিভিন্ন ধরনের খাদ্যের প্রভাবে মূত্র অম্লীয় বা ক্ষারীয় হয়। আমিষজাতীয় খাদ্য খেলে মূত্র অম্লীয় এবং ফলমূল ও তরিতরকারি খেলে মূত্র ক্ষারীয় হয়।"
        },
        {
          "label": "গ",
          "question": "রহমত সাহেবের ক্ষতিগ্রস্ত অঙ্গটির চিহ্নিত চিত্র আঁক।",
          "explanation": "নিম্মের অনুরূপ। উদ্দীপকে X অঙ্গটি হলো বৃক্ক। বৃক্কের চিহ্নিত চিত্র নিচে অঙ্কন করা হলো-"
        },
        {
          "label": "ঘ",
          "question": "রহমত সাহেবের ক্ষতিগ্রস্ত অঙ্গটি অকেজো হলে কী পদক্ষেপ গ্রহণ করলে তিনি সুস্থভাবে জীবনযাপন করতে পারবেন? তোমার মতামত দাও।",
          "explanation": "রহমত সাহেবের ক্ষতিগ্রস্ত হওয়া অঙ্গটি অর্থাৎ বৃক্ক অকেজো বা বিকল হলে একমাত্র প্রতিস্থাপনের মাধ্যমেই সুস্থভাবে জীবনযাপন করতে পারবেন। যখন কোনো ব্যক্তির বৃক্ক বিকল হয়ে পড়ে তখন কোনো সুস্থ ব্যক্তির বৃক্ক তার দেহে প্রতিস্থাপন করা হয়। তখন একে বৃক্ক সংযোজন বলে। বৃক্ক বিকল হওয়া সংযোজন দুভাবে করা যায়, কোনো নিকট আত্মীয়ের বৃক্ক একজন রোগীর দেহে প্রতিস্থাপন করে এটি করা যায়। নিকট আত্মীয় বলতে বাবা, মা, ভাই, বোন, মামা, খালাকে বোঝায়। আবার মৃত ব্যক্তির বৃক্ক নিয়ে রোগীর দেহে প্রতিস্থাপন করা যায়। মৃত ব্যক্তি বলতে 'ব্রেন ডেড' বোঝায়। তাছাড়া মরণোত্তর চক্ষুদানের মতো মরণোত্তর বৃক্কদানের মাধ্যমে একজন বৃক্ক বিকল বা অকেজো রোগীর জীবন বাঁচানো সম্ভবপর হতে পারে। সমগ্র পৃথিবীতে লক্ষ লক্ষ বৃক্ক অকেজো রোগী বৃক্ক সংযোজনের মাধ্যমে সুস্থ - জীবন যাপন করছে। বৃক্ক প্রতিস্থাপনের ক্ষেত্রে টিস্যু ম্যাচ করে নেওয়া আবশ্যক। পিতামাতা, ভাইবোন ও নিকট আত্মীয়ের বৃক্কের টিস্যু ম্যাচ হবার সম্ভাবনা সবচেয়ে বেশি, একারণে পিতা-মাতা, ভাইবোন বা নিকট আত্মীয়ের বৃক্ক প্রতিস্থাপনের মাধ্যমে বিকল বৃক্কের প্রতিরোধ ব্যবস্থায় ঝুঁকির হার অনেক কম থাকে।"
        }
      ]
    },
    {
      "number": "7",
      "uddipok": "",
      "tag": "DIN.B 22",
      "sub_questions": [
        {
          "label": "ক",
          "question": "ফিটাস কী?",
          "explanation": "ভূণথলিতে অবস্থিত প্রায় ৮ সপ্তাহ পরের ভ্রূণই হলো ফিটাস।"
        },
        {
          "label": "খ",
          "question": "হরমোনকে রাসায়নিক দূত বলা হয় কেন?",
          "explanation": "হরমোন নামক বিশেষ কতকগুলো রাসায়নিক দ্রব্য দেহের সমন্বয়ে অংশ নেয়। অতি অল্প পরিমাণে হরমোন বিশেষ বিশেষ শারীরবৃত্তীয় কাজ বা পদ্ধতি সূক্ষ্মভাবে নিয়ন্ত্রণ করে। এরা উত্তেজক বা রোধক হিসেবে পরিস্ফুটন, বৃদ্ধি ও বিভিন্ন টিস্যুর কার্য নিয়ন্ত্রণ করে। হরমোন রক্তের মাধ্যমে পরিবাহিত হয়ে উৎপত্তিস্থল থেকে দূরবর্তী কোনো অঙ্গকে উদ্দীপ্ত করে। এ জন্য হরমোনকে রাসায়নিক দূত বলা হয়।"
        },
        {
          "label": "গ",
          "question": "উদ্দীপকের চিত্র-A এর P চিহ্নিত অংশ কীভাবে B তে রূপান্তরিত হয়? ব্যাখ্যা করো।",
          "explanation": "উদ্দীপকের চিত্র-A হলো স্ত্রীস্তবক, P চিহ্নিত অংশটি হলো ফুলের গর্ভাশয় এবং চিত্র-B দ্বারা ফলকে নির্দেশ করা হয়েছে। নিষেকের পর ফুলের গর্ভাশয় ফলে রূপান্তরিত হয়। নিচে এ প্রক্রিয়াটি ব্যাখ্যা করা হলো- ফুলের গর্ভাশয়ের অভ্যন্তরে থাকে ডিম্বাশয় এবং ডিম্বাশয়ের ভেতর থাকে ডিম্বাণু (স্ত্রী গ্যামেট)। পরাগায়নের পর পরাগনালিকা গর্ভদণ্ড ভেদ করে গর্ভাশয়ে প্রবেশের পথে পরাগনালিকার অগ্রভাগে ২টি পুংগ্যামেট সৃষ্টি হয়। পরবর্তীতে পরাগনালিকা ডিম্বকরন্দ্রের ভেতর প্রবেশ করে এবং এর অগ্রভাগ ফেটে যায়। এরপর পুংগ্যামেট দু'টির ১টি ডিম্বাণুর সঙ্গে মিলিত হয়ে জাইগোট (2n) তৈরি করে। অপরটি গৌণ নিউক্লিয়াসের সঙ্গে মিলিত হয়। নিষিক্ত এই গর্ভাশয় ফলে এবং নিষিক্ত ডিম্বাণু বীজে পরিণত হয়। ফল পরিপক্ষের সাথে সাথে বীজও পরিপুষ্ট হয়। পরিপুষ্ট বীজ অনুকূল পরিবেশে অঙ্কুরিত হয়ে নতুন উদ্ভিদের জন্ম দেয়।"
        },
        {
          "label": "ঘ",
          "question": "A চিত্রের Q চিহ্নিত অংশের ক্রমবিকাশ বিশ্লেষণ করো।",
          "explanation": "উদ্দীপকের চিত্র-A হলো স্ত্রীস্তবক এবং Q চিহ্নিত অংশটি হলো ভূণথলি। গর্ভযন্ত্র, প্রতিপাদ কোষ এবং গৌণ নিউক্লিয়াসের সমন্বয়ে গঠিত হয় ভূণথলি। নিচে ভ্রূণথলির ক্রমবিকাশ বিশ্লেষণ করা হলো- গর্ভাশয়ের অভ্যন্তরে ডিম্বক থাকে যেখানে স্ত্রীজনন মাতৃকোষ (2n) সৃষ্টি হয়। এ কোষটি মিয়োসিস বিভাজন প্রক্রিয়ায় চারটি হ্যাপ্লয়েড (n) কোষ সৃষ্টি করে, যার মধ্যে নিচের কোষটি ছাড়া বাকি তিনটি কোষ বিনষ্ট হয়ে যায়। জীবিত কোষটির নিউক্লিয়াস মাইটোসিস বিভাজনের মাধ্যমে দু'টি নিউক্লিয়াসে পরিণত হয় এবং ভূণথলির দু'মেরুতে অবস্থান নেয়। এরপর এ দু'টি নিউক্লিয়াসের প্রতিটি পরপর দু'বার বিভাজিত হয়ে চারটি করে নিউক্লিয়াস সৃষ্টি করে। পরবর্তীতে দুই মেরু হতে একটি করে নিউক্লিয়াস ভূণথলির কেন্দ্রস্থলে এসে পরস্পর মিলিত হয়ে গৌণ নিউক্লিয়াস (2n) সৃষ্টি করে। দুই মেরুর নিউক্লিয়াসগুলো সামান্য সাইটোপ্লাজম ও হালকা প্রাচীর সহকারে কোষের সৃষ্টি করে। ডিম্বকরন্দ্রের দিকের কোষ তিনটিকে গর্ভর্যন্ত্র বলে। এদের মাঝের বড় কোষটিকে ডিম্বাণু এবং অন্য কোষ দু'টিকে সহকারী কোষ বলা হয়। গর্ভযন্ত্রের বিপরীত বা ডিম্বকমূলের দিকের কোষ তিনটিকে প্রতিপাদ কোষ বলে। এই গর্ভর্যন্ত্র, প্রতিপাদ কোষ ও গৌণ নিউক্লিয়াসের সমন্বয়ে ভূণথলির সৃষ্টি হয়। এভাবে ভূণথলির বিকাশ ঘটে।"
        }
      ]
    },
    {
      "number": "8",
      "uddipok": "",
      "tag": "DIN.B 22",
      "sub_questions": [
        {
          "label": "ক",
          "question": "অভিযোজন কী?",
          "explanation": "বিবর্তনের পথে জীবের খাপ খাওয়ানোর প্রক্রিয়াই হলো অভিযোজন।"
        },
        {
          "label": "খ",
          "question": "আন্তঃপ্রজাতিক 'সংগ্রাম বলতে কী বোঝায়?",
          "explanation": "বিভিন্ন প্রজাতির মধ্যে খাদ্য-খাদক সম্পর্কের যে জীব সংগ্রাম গড়ে ওঠে তাকে আন্তঃপ্রজাতিক সংগ্রাম বলে। উদাহরণস্বরূপ, ব্যাঙ কীটপতঙ্গ খায়, অন্যদিকে সাপ ব্যাঙদের খায়। আবার, ময়ূর সাপ এবং ব্যাঙ দুটোকেই খায়। এভাবে নিতান্ত জৈবিক কারণেই বিভিন্ন প্রজাতির মধ্যে নিষ্ঠুর আন্তঃপ্রজাতিক সংগ্রাম গড়ে ওঠে।"
        },
        {
          "label": "গ",
          "question": "N চিহ্নিত অংশের গঠন বৈশিষ্ট্য বর্ণনা করো।",
          "explanation": "নিম্মের অনুরূপ। উদ্দীপকের X হলো DNA, যা একটি বংশগতির উপাদান। নিচে DNA-এর গঠন বর্ণনা করা হলো- DNA দ্বিসূত্রক। দু'টি পলিনিউক্লিওটাইড সূত্র পরস্পরের সাথে লোহার সিঁড়ির মতো ডান দিকে প্যাঁচানো থেকে একটি ডাবল হেলিক্স গঠন করে। এ সিঁড়ির হাতল তৈরি হয় পাঁচ কার্বনবিশিষ্ট শর্করা (ডিঅক্সিরাইবোজ), নাইট্রোজেনঘটিত বেস ও অজৈব ফসফেট দ্বারা। DNA-এর নাইট্রোজেন বেসগুলো হলো এডিনিন, গুয়ানিন, থাইমিন ও সাইটোসিন। একটি সূত্রের এডিনিন অন্য সূত্রের থাইমিনের সাথে দু'টি হাইড্রোজেন বন্ড দ্বারা (A=T) যুক্ত থাকে, আর গুয়ানিন অন্য সূত্রের সাইটোসিনের সাথে তিনটি হাইড্রোজেন বন্ড দ্বারা যুক্ত (G ≡ \\equiv ≡ C) থাকে। হেলিক্সের প্রতিটি পূর্ণ ঘূর্ণন ৩৪Å দৈর্ঘ্য বিশিষ্ট। একটি পূর্ণ ঘূর্ণনের মধ্যে ১০টি নিউক্লিওটাইড থাকে। তাই পার্শ্ববর্তী দু'টি নিউক্লিওটাইডের দূরত্ব ৩.৪Å। DNA ডাবল হেলিক্সের ব্যাস সর্বত্র ২০Å।"
        },
        {
          "label": "ঘ",
          "question": "সন্তানের লিঙ্গ নির্ধারণে M এর ভূমিকাই মুখ্য- উক্তিটির যথার্থতা মূল্যায়ন করো।",
          "explanation": "নিম্মের অনুরূপ। উদ্দীপকের উল্লিখিত চিত্র- দ্বারা ক্রোমোজোমকে বোঝানো হয়েছে। একে বংশগতির ভৌত ভিত্তি হিসেবে অভিহিত করা হয়। মানবদেহে অটোসোম এবং সেক্স ক্রোমোজোম এ দু'ধরনের ক্রোমোজোম থাকে। এদের মধ্যে সেক্স ক্রোমোজোম লিঙ্গ নির্ধারণে মুখ্য ভূমিকা পালন করে। নিচে তা বিশ্লেষণ করা হলো- সেক্স ক্রোমোজোমের সংখ্যা দুটি, যার মধ্যে একটি X এবং অপরটি নামে পরিচিত। স্ত্রীলোকের ডিপ্লয়েড কোষে দুটি সেক্স ক্রোমোজোমই X ক্রোমোজোম, অর্থাৎ XX। কিন্তু পুরুষদের ক্ষেত্রে দুটির মধ্যে একটি XX এবং অপরটি Y, অর্থাৎ XY। স্ত্রীলোকের ডিম্বাশয়ে ডিম্বাণু সৃষ্টির সময় যখন মিয়োসিস বিভাজন ঘটে তখন প্রতিটি ডিম্বাণু অন্যান্য ক্রোমোজোমের সাথে একটি করে X ক্রোমোজোম লাভ করে। অপরপক্ষে, পুরুষে শুক্রাণু সৃষ্টির সময় অর্ধেক সংখ্যক শুক্রাণু একটি করে X ক্রোমোজোম এবং অবশিষ্ট অর্ধেক শুক্রাণু একটি করে Y ক্রোমোজোম লাভ করে। ডিম্বাণু পুরুষের X বা Y বহনকারী যেকোনো একটি শুক্রাণু দ্বারা নিষিক্ত হতে পারে। ফলে জাইগোট দুটি X অথবা একটি Y ক্রোমোজোম বিশিষ্ট হতে পারে। দুটি X নিয়ে অর্থাৎ XX নিয়ে যে শিশু জন্মাবে সে হবে মেয়ে আর যে শিশু একটি X এবং একটি Y অর্থাৎ XY ক্রোমোজোম নিয়ে পৃথিবীতে আসবে সে হবে ছেলে। উপরিউক্ত আলোচনার প্রেক্ষিতে বলা যায়, মানব শিশুর লিঙ্গ নির্ধারণে ক্রোমোজোমের ভূমিকা অপরিসীম।"
        }
      ]
    }
  ]
}