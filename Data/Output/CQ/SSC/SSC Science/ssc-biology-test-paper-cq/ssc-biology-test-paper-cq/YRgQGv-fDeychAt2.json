{
  "title": "কুমিল্লা বোর্ড ২০২৩",
  "subtitle": "জীববিজ্ঞান (8)",
  "questions": [
    {
      "number": "1",
      "uddipok": "নিচের উদ্দীপকটি পড়ে প্রশ্নগুলোর উত্তর দাও: রাজ্য জীব A মাশরুম B শাপলা C দোয়েল",
      "tag": "CB 23",
      "sub_questions": [
        {
          "label": "ক",
          "question": "হিস্টোলজি কী?",
          "explanation": "জীববিজ্ঞানের যে শাখায় জীবদেহের টিস্যুসমূহের গঠন, বিন্যাস ও কার্যাবলি নিয়ে আলোচনা করা হয় সে শাখাই হলো হিস্টোলজি।"
        },
        {
          "label": "খ",
          "question": "কৃষিবিজ্ঞানকে ফলিত জীববিজ্ঞান বলা হয় কেন- ব্যাখ্যা করো।",
          "explanation": "জীববিজ্ঞানের ফলিত শাখায় জীবন-সংশ্লিষ্ট প্রায়োগিক বিষয়গুলো নিয়ে আলোচনা করা হয়। কৃষিবিজ্ঞানে জীবের তত্ত্বীয় কোনো বিষয় নিয়ে আলোচনা করা হয় না, বরং জীবন সংশ্লিষ্ট প্রায়োগিক বিষয় নিয়ে আলোচনা করা হয়। এ কারণে কৃষিবিজ্ঞানকে ফলিত জীববিজ্ঞান বলা হয়।"
        },
        {
          "label": "গ",
          "question": "'B' রাজ্যবিশিষ্ট জীবের বৈশিষ্ট্যাবলি ব্যাখ্যা করো।",
          "explanation": "উদ্দীপকে উল্লিখিত শাপলা জীবটি হলো 'B' রাজ্যভুক্ত। এটি প্লানটি রাজ্যের অন্তর্ভুক্ত। নিচে এই জীবের রাজ্যগত বৈশিষ্ট্য দেয়া হলো- i. এরা প্রকৃত নিউক্লিয়াসযুক্ত সালোকসংশ্লেষণকারী উদ্ভিদ। ii. এদের উন্নত টিস্যুতন্ত্র রয়েছে। iii. এদের ভ্রূণ সৃষ্টি হয় এবং তা থেকে ডিপ্লয়েড পর্যায় শুরু হয় iv. এদের যৌনজনন অ্যানাইসোেগ্যামাস ধরনের। v. এরা আর্কিগোনিয়েট ও পুষ্পক উদ্ভিদ।"
        },
        {
          "label": "ঘ",
          "question": "'A' ও 'C' রাজ্যভুক্ত জীব দুটির মধ্যে কোনটি উন্নত এবং কেন? বিশ্লেষণ করো।",
          "explanation": "নিম্মের অনুরূপ। উদ্দীপকের চিত্র-A হলো মাশরুম এবং চিত্র-C হলো পাখি। মাশরুম হলো ফানজাই রাজ্যের এবং পাখি হলো অ্যানিমেলিয়া রাজ্যের অন্তর্ভুক্ত। ফানজাই রাজ্যের বৈশিষ্ট্যগুলো হলো- অধিকাংশই স্থলজ, মৃতজীবী বা পরজীবী। দেহ এককোষী অথবা মাইসেলিয়াম (সরু সুতার মতো অংশ) দিয়ে গঠিত। এগুলোর নিউক্লিয়াস সুগঠিত। কোষপ্রাচীর কাইটিন দিয়ে গঠিত। খাদ্যগ্রহণ শোষণ পদ্ধতিতে ঘটে। ক্লোরোপ্লাস্ট অনুপস্থিত। হ্যাপ্লয়েড স্পোর দিয়ে বংশবৃদ্ধি ঘটে। অপরপক্ষে অ্যানিমেলিয়া রাজ্যের বৈশিষ্ট্যগুলো হলো- এরা নিউক্লিয়াসবিশিষ্ট ও বহুকোষী প্রাণী। এদের কোষে কোনো জড় কোষপ্রাচীর, প্লাস্টিড ও কোষগহ্বর নাই। প্লাস্টিড না থাকায় এরা হেটারোট্রফিক অর্থাৎ পরভোজী, এবং খাদ্য গলাধঃকরণ করে ও হজম করে, দেহে জটিল টিস্যুতন্ত্র বিদ্যমান। এরা প্রধানত যৌন জননের মাধ্যমে বংশবৃদ্ধি করে। পরিণত ডিপ্লয়েড পুরুষ ও স্ত্রী প্রাণীর জননাঙ্গ থেকে হ্যাপ্লয়েড গ্যামেট উৎপন্ন হয়। ভ্রূণ বিকাশকালীন সময়ে ভ্রূণীয় স্তর সৃষ্টি হয়। তাই মাশরুম ও পাখি রাজ্যদ্বয়ের জীবদেহের কোষের DNA এবং RNA এর প্রকারভেদ, কোষের বৈশিষ্ট্য, কোষের সংখ্যা ও খাদ্যভ্যাসের তথ্য- উপাত্তের উপর ভিত্তি করে প্রতীয়মান হয় যে ফানজাই রাজ্যের অন্তর্ভূক্ত মাশরুম থেকে অ্যানিমেলিয়া রাজ্যের অন্তর্ভুক্ত পাখি উন্নত।"
        }
      ]
    },
    {
      "number": "2",
      "uddipok": "",
      "tag": "CB 23",
      "sub_questions": [
        {
          "label": "ক",
          "question": "অ্যারেনকাইমা কী?",
          "explanation": "জলজ উদ্ভিদের বড় বড় বায়ুকুঠুরিযুক্ত প্যারেনকাইমা কোষই হলো অ্যারেনকাইমা।"
        },
        {
          "label": "খ",
          "question": "প্যারেনকাইমাকে সরল টিস্যু বলা হয় কেন- ব্যাখ্যা করো।",
          "explanation": "যে স্থায়ী টিস্যুর প্রতিটি কোষ আকার, আকৃতি ও গঠনের দিক থেকে অভিন্ন তাকে সরল টিস্যু বলে। প্যারেনকাইমা টিস্যুর কোষগুলো জীবিত, সমব্যাসীয়, পাতলা প্রাচীরযুক্ত ও প্রোটোপ্লাজমপূর্ণ। এ টিস্যুর প্রতিটি কোষের আকার, আকৃতি ও গঠন একই রকমের হয়। তাই প্যারেনকাইমাকে সরল টিস্যু বলা হয়।"
        },
        {
          "label": "গ",
          "question": "A' চিত্রের গঠন ব্যাখ্যা করো।",
          "explanation": "উদ্দীপকের 'A' চিত্রটি হলো উদ্ভিদ কোষপ্রাচীর। নিচে এর গঠন ব্যাখ্যা করা হলো- কোষপ্রাচীর মৃত বা জড়বস্তু দ্বারা গঠিত। এর রাসায়নিক গঠন বেশ জটিল যা সেলুলোজ, হেমিসেলুলোজ, লিগনিন, গ্লাইকো-প্রোটিন, পেকটিন, সুবেরিন নামক রাসায়নিক পদার্থের সমন্বয়ে গঠিত। তবে ব্যাকটেরিয়ার কোষপ্রাচীর প্রোটিন, লিপিড ও পলিস্যাকারাইড দ্বারা গঠিত। ছত্রাকের কোষপ্রাচীর কাইটিন নির্মিত। একটি বিকশিত কোষপ্রাচীর তিনটি স্তরে বিভক্ত। যথা- i. প্রাথমিক প্রাচীর, ii. গৌণপ্রাচীর এবং iii. মধ্যপর্দা। প্রাথমিক প্রাচীরটি একস্তর বিশিষ্ট। এখানে প্রধানত সেলুলোজ, হেমিসেলুলোজ ও গ্লাইকো-প্রোটিন থাকে। প্রাথমিক ও গৌণপ্রাচীরের মাঝে থাকে মধ্যপর্দা। মধ্যপর্দায় অধিক পরিমাণে পেকটিক এসিড থাকে। মধ্যপর্দার উপর প্রোটোপ্লাজম থেকে নিঃসৃত কয়েক প্রকারের রাসায়নিক দ্রব্য জমা হয়ে ধীরে ধীরে গৌণ প্রাচীর সৃষ্টি হয়। অনেক গৌণ প্রাচীরে লিগনিন জমা হতে দেখা যায়।"
        },
        {
          "label": "ঘ",
          "question": "'B' ও 'C' চিহ্নিত সাইটোপ্লাজমীয় অঙ্গাণুর গুরুত্ব উদ্ভিদ জীবনে অপরিসীম- বিশ্লেষণ করো।",
          "explanation": "উদ্দীপকের 'B' চিহ্নিত সাইটোপ্লাজমীয় অঙ্গাণুটি হলো মাইটোকন্ড্রিয়া। এরা সঞ্চিত শক্তিকে গতিশক্তিতে রূপান্তরিত করে। অপরদিকে 'C' চিহ্নিত অঙ্গাণুটি হলো ক্লোরোপ্লাস্ট যা সৌরশক্তিকে রাসায়নিক শক্তিতে রূপান্তরিত করে। উদ্ভিদকোষে অঙ্গাণু দুটির বিশেষ গুরুত্ব রয়েছে। মাইটোকন্ড্রিয়া জীবের যাবতীয় কাজের জন্য শক্তি উৎপাদন ও নিয়ন্ত্রণ করে। শ্বসনের গুরুত্বপূর্ণ দুটি পর্যায় ক্রেবস চক্র ও ইলেকট্রন ট্রান্সপোর্ট সিস্টেম মাইটোকন্ড্রিয়ায় সম্পন্ন হয়। এ অঙ্গাণুটির অনুপস্থিতিতে শক্তি উৎপাদন সম্পূর্ণরূপে বন্ধ হয়ে যাবে। ফলে জীবদেহের সকল জৈবনিক ক্রিয়া বন্ধ হয়ে যাবে। এতে পরিবেশের ভারসাম্য নষ্ট হয়ে যাবে। অপরদিকে সবুজ উদ্ভিদে ক্লোরোপ্লাস্ট থাকায় এরা নিজেই নিজের খাদ্য সালোকসংশ্লেষণ প্রক্রিয়ায় প্রস্তুত করে থাকে। উদ্ভিদের প্লাস্টিডের গ্রানা অংশ সূর্যালোককে আবদ্ধ করে রাসায়নিক শক্তিতে রূপান্তরিত করে। এই আবদ্ধ সৌরশক্তি উৎসেচক, CO₂ এবং কোষের ভিতরকার পানি ব্যবহার করে উদ্ভিদ সরল শর্করা তৈরি করে। এ প্রস্তুতকৃত খাদ্য উদ্ভিদের বিভিন্ন জৈবনিক কাজে শক্তি জোগায়। ফলে উদ্ভিদ বৃদ্ধিপ্রাপ্ত হয় এবং পরবর্তীতে ফুল ধারণ করে। পরাগায়ন ও নিষেকের মাধ্যমে ফুল থেকে ফল ও বীজ উৎপন্ন হয়ে প্রজাতির ধারা অব্যাহত থাকে। আবার ক্লোরোপ্লাস্টে সালোকসংশ্লেষণের সময় উদ্ভিদ পরিবেশ থেকে CO₂ গ্রহণ করে এবং ০₂ ত্যাগ করে, ফলে পরিবেশের গ্যাসীয় ভারসাম্য রক্ষা পায়। এই ভারসাম্য রক্ষিত না হলে উদ্ভিদের টিকে থাকা সম্ভব হতো না। তাই, বলা যায়, 'B' ও 'C' চিহ্নিত সাইটোপ্লাজমীয় অঙ্গাণু তথা মাইটোকন্ড্রিয়া ও ক্লোরোপ্লাস্টের গুরুত্ব উদ্ভিদ জীবনে অপরিসীম।"
        }
      ]
    },
    {
      "number": "3",
      "uddipok": "",
      "tag": "CB 23",
      "sub_questions": [
        {
          "label": "ক",
          "question": "জৈবমুদ্রা কী?",
          "explanation": "যে জৈব অণু শক্তি জমা করে রাখে এবং প্রয়োজন অনুসারে অন্য প্রক্রিয়ায় শক্তি সরবরাহ করে তাই জৈবমুদ্রা।"
        },
        {
          "label": "খ",
          "question": "বাতাসে মিথেনের প্রভাবে গ্লুকোজ উৎপন্নে ব্যাঘাত ঘটে কেন? ব্যাখ্যা করো।",
          "explanation": "বাতাসের অন্যান্য বিষাক্ত গ্যাসের মতো মিথেন একটি বিষাক্ত গ্যাস। বাতাসে মিথেন গ্যাসের আধিক্য থাকলে সালোকসংশ্লেষণ প্রক্রিয়ায় ব্যাঘাত ঘটে বা একেবারেই বন্ধ হয়ে যায়। আমরা জানি সালোকসংশ্লেষণ প্রক্রিয়ায় গ্লুকোজ উৎপন্ন হয়। যদি সালোকসংশ্লেষণে ব্যাঘাত ঘটে তখন গ্লুকোজ উৎপন্নেও ব্যাঘাত ঘটে।"
        },
        {
          "label": "গ",
          "question": "উদ্দীপকের 'X' প্রক্রিয়ায় প্রস্তুতকৃত খাবার কীভাবে উদ্ভিদের সকল অংশে পৌঁছায়- ব্যাখ্যা করো।",
          "explanation": "উদ্দীপকে উল্লিখিত 'X' হলো সালোকসংশ্লেষণ প্রক্রিয়া। এ প্রক্রিয়ায় উদ্ভিদ পাতায় সূর্যালোক, CO₂, H₂O ও ক্লোরোফিলের সহায়তায় গ্লুকোজ জাতীয় খাদ্য ও O₂ তৈরি করে। এ O₂ পত্ররন্দ্র দিয়ে বাইরে বের হয়ে যায় এবং গ্লুকোজ পরিবহন টিস্যু ফ্লোয়েমের মাধ্যমে উদ্ভিদের বিভিন্ন অংশে পৌঁছায়। ফ্লোয়েম মূলত সিভনল, সঙ্গীকোষ, ফ্লোয়েম প্যারেনকাইমা ও ফ্লোয়েম ফাইবার নিয়ে গঠিত। সিভকোষ দীর্ঘ, পাতলা কোষপ্রাচীরযুক্ত ও জীবিত কোষ। এগুলো লম্বালম্বিভাবে একটি উপর একটি পরপর সজ্জিত হয়ে সিভনল গঠন করে। এই সিভনলের ভিতর দিয়ে পাতায় তৈরি খাদ্য উদ্ভিদের বিভিন্ন অংশে পৌঁছে যায়। ফ্লোয়েম প্যারেনকাইমা হলো পাতলা কোষপ্রাচীরযুক্ত কোষ এবং ফ্লোয়েম ফাইবার হলো স্ক্লেরেনকাইমা জাতীয় দীর্ঘ কোষ যাদের প্রান্তদেশ পরস্পর যুক্ত হয়ে নলের সৃষ্টি করে। এই উভয় ধরনের কোষও পাতায় তৈরি খাদ্য পরিবহন করে উদ্ভিদের বিভিন্ন অঙ্গে পরিবহন করে। এভাবে পরিবহন টিস্যু ফ্লোয়েমের মাধ্যমে পাতায় তৈরি খাদ্য অর্থাৎ গ্লুকোজ উদ্ভিদের বিভিন্ন অংশে পরিবাহিত হয়।"
        },
        {
          "label": "ঘ",
          "question": "পরিবেশের ভারসাম্য রক্ষায় 'X' ও 'Y' একে অপরের পরিপূরক- বিশ্লেষণ করো।",
          "explanation": "উদ্দীপকের X ও Y প্রক্রিয়া দু'টি যথাক্রমে সালোকসংশ্লেষণ এবং শ্বসন। সালোকসংশ্লেষণ প্রক্রিয়া সবুজ উদ্ভিদে ঘটে থাকে। এ ক্ষেত্রে সূর্যালোক, CO₂, পানি এবং ক্লোরোফিল আবশ্যক। সূর্যালোকের উপস্থিতিতে পানি ও CO₂-এর রাসায়নিক বিক্রিয়ার মাধ্যমে সবুজ উদ্ভিদের পাতায় শর্করা জাতীয় খাদ্য তৈরি হয়। শর্করা জাতীয় খাদ্য তৈরির এ প্রক্রিয়াই হলো সালোকসংশ্লেষণ। CO₂-এর অনুপস্থিতিতে সবুজ উদ্ভিদ এ শর্করা জাতীয় খাদ্য তৈরি করতে পারে না। সালোকসংশ্লেষণের সময় শর্করা তৈরির পাশাপাশি ০, উৎপন্ন হয়ে থাকে। সালোকসংশ্লেষণে ব্যবহৃত CO, শ্বসনের ফলেই তৈরি হয়ে থাকে। সকল জীবকোষেই শ্বসন ক্রিয়া দিন-রাত ২৪ ঘন্টা চলতে থাকে। শ্বসন ক্রিয়ায় শর্করা তথা গ্লুকোজ, অক্সিজেনের মাধ্যমে জারিত হয়ে শক্তি ও CO₂ উৎপন্ন করে। শ্বসনে ব্যবহৃত শর্করা (গ্লুকোজ) ও O₂ সালোকসংশ্লেষণেই তৈরি হয়ে থাকে। তাই দেখা যায় যে, সালোকসংশ্লেষণে শর্করা এবং O₂ তৈরি না হলে শ্বসন ক্রিয়া বন্ধ হয়ে যেত। আবার শ্বসন ক্রিয়ার ফলে CO₂ তৈরি না হলে সালোকসংশ্লেষণও ঘটতো না। সুতরাং, পরিবেশের ভারসাম্য রক্ষায় উদ্দীপকের X ও Y প্রক্রিয়া দু'টি অর্থাৎ সালোকসংশ্লেষণ ও শ্বসন একে অন্যের পরিপূরক।"
        }
      ]
    },
    {
      "number": "4",
      "uddipok": "মনির হালকা পরিশ্রমী এবং সপ্তাহে ২-৩ দিন খেলাধুলা করে। তার ওজন ৭৫ কেজি, বয়স ১৫ বছর ও উচ্চতা ১৫২ সে.মি.",
      "tag": "CB 23",
      "sub_questions": [
        {
          "label": "ক",
          "question": "আত্তীকরণ কী?",
          "explanation": "শোষিত খাদ্যবস্তুর প্রোটোপ্লাজমে পরিণত বা রূপান্তরিত করার পদ্ধতিই হলো আত্তীকরণ।"
        },
        {
          "label": "খ",
          "question": "যকৃতকে রসায়ন গবেষণাগার বলা হয় কেন?",
          "explanation": "যকৃত মানবদেহের সবচেয়ে বড় গ্রন্থি। যকৃত পিত্তরস তৈরি করে, গ্লাইকোজেন সঞ্চয় করে, অ্যামাইনো এসিডের মাত্রা নির্দিষ্ট রাখে। পিত্তরস চর্বিজাতীয় খাদ্যকণা ভাঙতে সহায়তা করে, খাদ্যের অম্লভাব দূর করে। যকৃতে এইরূপ বিভিন্ন রকম জৈব রাসায়নিক বিক্রিয়া ঘটে, তাই যকৃৎকে 'রসায়ন গবেষণাগার' বলা হয়।"
        },
        {
          "label": "গ",
          "question": "মনিরের দৈনিক ক্যালরির চাহিদা নির্ণয় করো।",
          "explanation": "উদ্দীপকে উল্লিখিত মনির একজন ছেলে। সে হালকা পরিশ্রমী এবং সপ্তাহে ২-৩ দিন খেলাধুলা করে, তাই আর দৈনিক ক্যালরির চাহিদা হবে- দৈনিক ক্যালরি চাহিদা = BMR × ১.৩৭৫ এখন, হ্যারিস বেনেডিক্টের সুত্রনুযায়ী,  BMR  =  ৬৬ + (১৩.৭ × ওজন কেজি  ) + (  ৫  ×  উচ্চতা সে.মি.  ) − ( ৬ . ৮ ×  বয়স বছর  ) =  ৬৬  + ( ১৩ . ৭ × ৭৫ ) + ( ৫ × ১৫২ ) − ( ৬ . ৮ × ১৫ ) \\begin{aligned} & \\text { BMR }= \\\\ & \\text { ৬৬ + (১৩.৭ × ওজন কেজি })+(\\text { ৫ } \\times \\text { উচ্চতা সে.মি. }) \\\\ & -(৬ . ৮ \\times \\text { বয়স বছর }) \\\\ = & \\text { ৬৬ }+(১ ৩ . ৭ \\times ৭ ৫)+(৫ \\times ১ ৫ ২)-(৬ . ৮ \\times ১ ৫)\\end{aligned} = ​  BMR  =   ৬৬  + ( ১৩ . ৭  ×  ওজন   কেজি   ) + (   ৫   ×   উচ্চতা   সে . মি .  ) − ( ৬ . ৮ ×   বয়স   বছর   )   ৬৬   + ( ১৩ . ৭ × ৭৫ ) + ( ৫ × ১৫২ ) − ( ৬ . ৮ × ১৫ ) ​ = ৬৬ + ১০২৭ . ৫ +  ৭৬০ - ১০২  =  ১৮৫৩.৫ - ১০২  =  ১৭৫১.৫  \\begin{array}{l}=৬ ৬+১ ০ ২ ৭ . ৫+\\text { ৭৬০ - ১০২ } \\\\ =\\text { ১৮৫৩.৫ - ১০২ } \\\\ =\\text { ১৭৫১.৫ }\\end{array} = ৬৬ + ১০২৭ . ৫ +   ৭৬০  -  ১০২   =   ১৮৫৩ . ৫  -  ১০২   =   ১৭৫১ . ৫   ​ এখানে, মনিরের ওজন = ৭৫ কেজি উচ্চতা = ১৫২ সে.মি. বয়স = ১৫ বছর ∴ \\therefore ∴ মনিরের দৈনিক ক্যালরির চাহিদা = B M R ×  ১.৩৭৫  =  ১৭৫১.৫  ×  ১.৩৭৫  =  ২৪০৮.৩১ ক্যালরি  \\begin{array}{l} =\\mathrm{BMR} \\times \\text { ১.৩৭৫ } \\\\ =\\text { ১৭৫১.৫ } \\times \\text { ১.৩৭৫ } \\\\ =\\text { ২৪০৮.৩১ ক্যালরি } \\end{array} = BMR ×   ১ . ৩৭৫   =   ১৭৫১ . ৫   ×   ১ . ৩৭৫   =   ২৪০৮ . ৩১   ক্যালরি   ​"
        },
        {
          "label": "ঘ",
          "question": "মনির কি সুস্বাস্থ্যের অধিকারী যাচাইপূর্বক তোমার মতামত বিশ্লেষণ করো।",
          "explanation": "মানুষের সুস্বাস্থ্যের সাথে BMI-এর মান সম্পর্কিত। এখানে, মনিরের ওজন = ৭৫ কেজি উচ্চতা = ১৫২ সে.মি.' বয়স = ১.৫২ মিটার সুস্থ জীবন যাপনের জন্য মানব শরীরে সঠিক BMI থাকা দরকার। সুস্বাস্থ্যের জন্য BMI-এর আদর্শ মান হচ্ছে ১৮.৫ - ২৪.৯। এখানে দেখা যাচ্ছে মনিরের BMI-এর মান ৩২.৪৬ যা সুস্বাস্থ্যের আদর্শ মান থেকে অনেক উপরে। তার BMI-এর মান থেকে বোঝা যায় সে মোটা হওয়ার প্রথম স্তরে রয়েছে। সুতরাং উপরের হিসাব এবং আলোচনা থেকে এটাই প্রমাণিত হয় যে, মনির সুস্বাস্থ্যের অধিকারী নয়।"
        }
      ]
    },
    {
      "number": "5",
      "uddipok": "মানবদেহের একটি বিশেষ অঙ্গ যা দেহে পানি, অম্ল ও ক্ষারের ভারসাম্য নিয়ন্ত্রণে কাজ করে।",
      "tag": "CB 23",
      "sub_questions": [
        {
          "label": "ক",
          "question": "হাইলাস কী?",
          "explanation": "বৃক্কের ভেতরের দিকের অবতল অংশের ভাঁজই হলো হাইলাস।"
        },
        {
          "label": "খ",
          "question": "অসমোরেগুলেশন কী? ব্যাখ্যা করো।",
          "explanation": "শারীরবৃত্তীয় কাজ সম্পাদনের জন্য দেহে পরিমিত পানি থাকা অপরিহার্য। শরীরে কোনো কারণে পানির পরিমাণ বেড়ে গেলে মূত্রের মাধ্যমে অপসারিত হয়ে যায়। আবার কোনো কারণে পানির পরিমাণ কমে গেলে নেফ্রনের মাধ্যমে পুনঃশোষণ প্রক্রিয়ায় দেহে পানির সমতা বজায় রাখে। এভাবে দেহের পানির সমতা বজায় রাখার প্রক্রিয়াই অসমোরেগুলেশন।"
        },
        {
          "label": "গ",
          "question": "উদ্দীপকের অঙ্গটির কার্যকরী এককের চিহ্নিত চিত্র অংকন করো।",
          "explanation": "উদ্দীপকের অঙ্গটি হলো কিডনি বা বৃক্ক। বৃক্কের কার্যকরী একক হলো নেফ্রন। নিচে নেফ্রনের চিহ্নিত চিত্র অঙ্কন করা হলো-"
        },
        {
          "label": "ঘ",
          "question": "উদ্দীপকের অঙ্গটি বিকল হলে বৈজ্ঞানিক উপায়ে রক্ত পরিশোধিত করা যায়- বিশ্লেষণ করো।",
          "explanation": "ডায়ালাইসিস হলো বৃক্ক বিকল হলে বৈজ্ঞানিক উপায়ে রক্ত পরিশোধনের একটি প্রক্রিয়া। ডায়ালাইসিস মেশিনের সাহায্যে রক্তকে পরিশোধন করা হয়। এ মেশিনে অবস্থিত ডায়ালাইসিস টিউবের এক প্রান্ত রোগীর হাতের কব্জির ধমনির সাথে' এবং অন্যপ্রান্ত ঐ হাতের কজির শিরার সাথে সংযোজন করা হয়। ধমনি থেকে রক্ত ডায়ালাইসিস টিউবের মধ্য দিয়ে প্রবাহিত করতে হয়। এর প্রাচীর আংশিক বৈষম্যভেদ্য হওয়ায় ইউরিয়া, ইউরিক এসিড এবং অন্যান্য ক্ষতিকর পদার্থ বাইরে বেরিয়ে আসে। পরিশোধিত রক্ত রোগীর দেহের শিরার মধ্য দিয়ে দেহের ভিতর পুনরায় প্রবেশ করে। এভাবে ডায়ালাইসিস মেশিনের সাহায্যে নাইট্রোজেনঘটিত ক্ষতিকর বর্জ্য পদার্থ বাইরে নিষ্কাশিত হয়।"
        }
      ]
    },
    {
      "number": "6",
      "uddipok": "X→ লোহিত রক্তকোষের অভাবে O₂ এর ঘাটতি হয় Y→ রক্তে গ্লুকোজের মাত্রা অনিয়ন্ত্রিত, বুকে ব্যথা Z→ শ্বাসনালির প্রদাহ, টনসিলের প্রদাহ",
      "tag": "CB 23",
      "sub_questions": [
        {
          "label": "ক",
          "question": "হিমোগ্লোবিন কী?",
          "explanation": "হিমোগ্লোবিন হলো লোহিত রক্তকণিকায় অবস্থিত এক ধরনের রঞ্জক পদার্থ।"
        },
        {
          "label": "খ",
          "question": "শরীরে কোথাও কেঁটে গেলে অনেক সময় সহজেই রক্তপাত বন্ধ হয় না- কারণ কী? ব্যাখ্যা করো।",
          "explanation": "শরীরে কোথাও কেটে গেলে রক্তের অণুচক্রিকাগুলো সক্রিয় হয়ে থ্রোম্বোপ্লাস্টিন নামক পদার্থ তৈরি করে। এ পদার্থগুলো রক্তের প্রোটিন প্রোথ্রোম্বিনকে থ্রোম্বিনে পরিণত করে। থ্রোম্বিন পরবর্তী সময়ে রক্তরসের প্রোটিন ফাইব্রিনোজেনকে ফাইব্রিন জালকে পরিণত করে রক্তকে জমাট বাঁধায় ও রক্তক্ষরণ বন্ধ করে। যদি রক্তে উপযুক্ত পরিমাণ অণুচক্রিকা না থাকে তাহলে রক্ত জমাট বাঁধার প্রক্রিয়া বাধাগ্রস্ত হয়, তখন শরীরে কোথাও কেটে গেলে রক্তপাত সহজে বন্ধ হয় না।"
        },
        {
          "label": "গ",
          "question": "উদ্দীপকের 'Y' দ্বারা যে রোগটির লক্ষণ প্রকাশ পেয়েছে তার কারণ ও প্রতিকার ব্যাখ্যা করো।",
          "explanation": "উদ্দীপকের 'Y'-এর লক্ষণ দ্বারা হার্ট অ্যাটাককে নির্দেশ করছে। নিচে হার্ট অ্যাটাকের কারণ ও প্রতিকার দেওয়া হলো- কারণ: (i) দেহের ওজন বেড়ে গেলে। (ii) অস্বাস্থ্যকর খাদ্যাভাস যেমন- অধিক তেল বা চর্বিযুক্ত খাবার (গরুর মাংস, খাসির মাংস, বিরিয়ানি, তেহারি ইত্যাদি) ফাস্টফুড (বার্গার বিফ বা চিকেন প্যাটিস ইত্যাদি) খেলে। (iii) অলস জীবনযাপন এবং শারীরিক পরিশ্রম না করলে। (iv) ধূমপান, জর্দা, তামাক, মাদক ও নেশাজাতীয় দ্রব্য গ্রহণ করলে। (v) সর্বদা হতাশা, দুশ্চিন্তাগ্রস্ত ও বিমর্ষ থাকলে। (vi) রক্তে গ্লুকোজের মাত্রা অনিয়ন্ত্রিত থাকলে। প্রতিকার: (i) রক্তচাপ নিয়ন্ত্রণে রাখতে হবে। (ii) ধূমপান ত্যাগ করতে হবে। (iii) নিয়মিত ব্যয়াম বা হাঁটতে হবে। (iv) খাদ্যাভাসে পরিবর্তন এবং কাঁচা ফল ও শাক-সবজি বেশি বেশি খতে হবে। (v) চর্বিযুক্ত খাবার কম খেতে হবে এবং ভাজা, মশলাযুক্ত খাবার ও ফাস্টফুড পরিহার করতে হবে।"
        },
        {
          "label": "ঘ",
          "question": "উদ্দীপকের 'X'-ও 'Z' রোগ দু'টির মধ্যে কোনটি বেশি ভয়াবহ- যুক্তিসহ মতামত দাও।",
          "explanation": "উদ্দীপকের প্রদত্ত X ও Z-এর রোগ লক্ষণগুলো দেখে বুঝা যায়- 'X' হলো লিউকেমিয়া বা রক্তের ক্যান্সার এবং 'Z' হলো ব্রংকাইটিস। রোগ দুটির মধ্যে' 'X' তথা লিউকেমিয়া বেশি ভয়াবহ। কারণ লিউকেমিয়া হলে লাল অস্থিসজ্জা থেকে লোহিত রক্তকণিকা উৎপাদন ব্যাহত হয়। সঠিকভাবে লোহিত রক্তকণিকা উৎপাদন না হলে দেহে 0 2 0_2 0 2 ​ সরবরাহও বিঘ্নিত হয়ে থাকে যা অনেক সময় মৃত্যুর কারণ হয়ে দাঁড়ায়। লিউকেমিয়া বা রক্তের ক্যান্সার দেহের রোগ প্রতিরোধ ক্ষমতা কমিয়ে রোম এবং রোগীকে দ্রুত দূর্বল করে মৃত্যুর দিকে ঠেলে দেয়। এ রোগটির চিকিৎসা বেশ জটিল ব্যয়বহুল এবং সফলতার হার তুলনামূলকভাবে অনেক কম। অন্যদিকে, 'Z' অর্থাৎ, ব্রংকাইটিস নিরাময়যোগ্য একটি রোগ। চিকিৎসকের পরামর্শ অনুযায়ী চললে এ রোগের হাত থেকে সহজেই মুক্তি পাওয়া সম্ভব। সুতরাং উপরের আলোচনা থেকে সহজেই বোঝা যায় 'X' ও 'Z' রোগ দুটির মধ্যে 'X' তথা লিউকেমিয়া বেশি ভয়াবহ।"
        }
      ]
    },
    {
      "number": "7",
      "uddipok": "",
      "tag": "CB 23",
      "sub_questions": [
        {
          "label": "ক",
          "question": "দ্বি-নিষেক কী?",
          "explanation": "প্রায় একই সময়ে দু'টি পুংজনন কোষের একটি ডিম্বাণু (n) ও অপরটি গৌণ কেন্দ্রিকার (2n) সাথে মিলিত হওয়ার ঘটনাই হলো দ্বি-নিষেক।"
        },
        {
          "label": "খ",
          "question": "শিমুল ফুলে কী ধরনের পরাগায়ন ঘটে? ব্যাখ্যা করো।",
          "explanation": "শিমুল ফুলে পর-পরাগায়ন ঘটে। এ ধরনের পরাগায়নে একই প্রজাতির দুটি ভিন্ন উদ্ভিদের ফুলের মধ্যে পরাগ সংযোগ ঘটে থাকে। পর-পরাগায়নে গাছে নতুন বৈচিত্র্যের সৃষ্টি হয় এবং পরাগায়ন মাধ্যমের উপর নির্ভরশীল। শিমুল ফুল মোটামুটি বড় ধরনের হওয়ায় এ ফুলের পরাগায়ন প্রাণীর দ্বারা হয়ে থাকে।"
        },
        {
          "label": "গ",
          "question": "উদ্দীপকের 'P' অংশে উৎপন্ন গ্যামেটের উৎপত্তি ব্যাখ্যা করো।",
          "explanation": "উদ্দীপকের চিত্র: L হলো পুংগ্যামেটোফাইট। যেখানে P দ্বারা পুংগ্যামেটকে চিহ্নিত করা হয়েছে। নিচে পুংগ্যামেটের উৎপত্তি ব্যাখ্যা করা হলো- পরাগরেণু পুংগ্যামেট সৃষ্টির প্রথম কোষ। পূর্ণতাপ্রাপ্তির পর পরাগরেণু পরাগথলিতে থাকা অবস্থায়ই অঙ্কুরোদগম শুরু হয়। পরাগরেণুর কেন্দ্রিকাটি মাইটোটিক পদ্ধতিতে বিভাজিত হয়। এ বিভাজনে একটি বড় কোষ ও একটি ক্ষুদ্র কোষ সৃষ্টি হয়। বড় কোষটিকে নালিকোষ এবং ক্ষুদ্র কোষটিকে জেনারেটিভ কোষ বলে। নালিকোষ বৃদ্ধিপ্রাপ্ত হয়ে পরাগনালি এবং জেনারেটিভ কোষটি বিভাজিত হয়ে দুটি পুংগ্যামেট সৃষ্টি করে।"
        },
        {
          "label": "ঘ",
          "question": "উদ্দীপকে P ও Q তে উৎপন্ন গ্যামেট দুইটির মিলন উদ্ভিদকুলকে টিকিয়ে রেখেছে- বিশ্লেষণ করো।",
          "explanation": "উদ্দীপকে চিত্রের P ও Q দ্বারা ডাদ্ভদের যথাক্রমে পরাগধানা ও ভূণথলিকে বোঝানো হয়েছে। পুংজননকোষ বা পুংগ্যামেট পরাগধানীতে এবং স্ত্রী জননকোষ বা ডিম্বাণু ভ্রূণথলির অভ্যন্তরে সৃষ্টি হয়। পুংগ্যামেট ও ডিম্বাণুর সংযুক্তিই হলো নিষেক। এ নিষেক প্রক্রিয়া প্রকৃতিতে উদ্ভিদের অস্তিত্ব টিকিয়ে রাখছে। নিচে তা বিশ্লেষণ করা হলো- পরাগধানী এবং ভূণথলি অংশ দু'টি সরাসরি জনন কাজে অংশগ্রহণ করে থাকে। এদের অনুপস্থিতিতে উদ্ভিদ প্রজনন সম্পূর্ণরূপে অসম্ভব। প্রজননের প্রথম শর্ত হলো নিষেক। পুংজননকোষ ও স্ত্রী জননকোষের মিলনে নিষেক সম্পন্ন হয়ে থাকে। পুংজননকোষ পরাগধানীতে সৃষ্ট পরাগরেণুর অভ্যন্তরে উৎপন্ন হয়। অন্যদিকে, ডিম্বাণু বা স্ত্রী জননকোষ গর্ভাশয়ের অভ্যন্তরে ভূণথলিতে তৈরি হয়। পরাগায়নের পর পুংজননকোষ ডিম্বাণুর সঙ্গে মিলিত হয়ে নিষেক ঘটায়। নিষিক্তকরণ প্রক্রিয়া গর্ভাশয়ে বিশেষ উদ্দীপনার মাধ্যমে ফল সৃষ্টি করে এবং নিষিক্ত ডিম্বাণুসহ ডিম্বক বীজে পরিণত হয় যা ফলের অভ্যন্তরে অবস্থান করে। পরিপক্ব ফল থেকে সংগৃহীত বীজ নির্দিষ্ট সময় পর বপন করলে তা থেকে নতুন উদ্ভিদের জন্ম হয়। এভাবে উদ্ভিদের প্রজনন সম্পন্ন হয়ে থাকে। সুতরাং দেখা যায় যে, পরাগধানীর অনুপস্থিতিতে পুংজননকোষ তৈরি যেমন সম্ভব নয়, তেমনি গর্ভাশয়ের ভেতর ভ্রূণথলির অনুপস্থিতিতে ডিম্বাণু বা স্ত্রী জননকোষ তৈরিও অসম্ভব। আবার এ দু'ধরনের জননকোষের অনুপস্থিতিতে উদ্ভিদের প্রজনন সম্ভব নয়। আর উদ্ভিদের প্রজনন না ঘটলে উদ্ভিদের বংশবৃদ্ধি ঘটবে না যার ফলশ্রুতিতে উদ্ভিদের অস্তিত্ব হারিয়ে যাবে। তাই স্পষ্টভাবে বলা যায় যে, উদ্দীপকের P ও Q এর সমন্বিত কার্যক্রমই উদ্ভিদের অস্তিত্ব টিকিয়ে রাখছে।"
        }
      ]
    },
    {
      "number": "8",
      "uddipok": "চিত্রটি লক্ষ করো এবং প্রশ্নগুলোর উত্তর দাও-",
      "tag": "CB 23",
      "sub_questions": [
        {
          "label": "ক",
          "question": "প্রকরণ কী?",
          "explanation": "দুটি জীবের মধ্যকার পার্থক্যই হলো প্রকরণ।"
        },
        {
          "label": "খ",
          "question": "থ্যালাসেমিয়া একটি জিনগত ত্রুটি কেন? ব্যাখ্যা করো।",
          "explanation": "থ্যালাসেমিয়া একটি বংশগতি তথা জিনগত রোগ। জিনের ত্রুটির কারণেই এ রোগ হয়ে থাকে। লোহিত রক্তকণিকার α − \\alpha- α − গ্লোবিউলিন এবং β − \\beta- β − গ্লোবিউলিন নামক দুটি প্রোটিনের জিন নষ্টের কারণে বা ত্রুটির কারণে থ্যালাসেমিয়া রোগটি হয়ে থাকে। α − \\alpha- α − থ্যালসেমিয়া রোগীর দেহে α − \\alpha- α − গ্লোবিউলিন তৈরির জিন অনুপস্থিত বা ঐ জিনে ত্রুটি থাকে। ঠিক একইভাবে β − \\beta- β − থ্যালাসেমিয়া রোগীর দেহে β − \\beta- β − গ্লোবিউলিন তৈরির জিন অনুপস্থিত বা ঐ জিনে ত্রুটি থাকে। যেহেতু জিনের ত্রুটির কারণেই থ্যালসেমিয়া রোগটি হয়ে থাকে। তাই বলা যায় থ্যালসেমিয়া একটি জিনগত ত্রুটি।"
        },
        {
          "label": "গ",
          "question": "চিত্র-১ এ 'A' নির্দেশিত অণুটির অনুলিপন ব্যাখ্যা করো।",
          "explanation": "উদ্দীপকে নির্দেশিত 'D' হলো DNA। DNA অর্ধ-রক্ষণশীল পদ্ধতিতে সংশ্লেষিত হয়। নিচে DNA এর অনুলিপন বা সংশ্লেষণ প্রক্রিয়া বর্ণনা করা হলো- DNA অনুলিপন প্রক্রিয়ায় একটি DNA অণু থেকে আর একটি নতুন DNA অণু তৈরি হয় বা সংশ্লেষিত হয়। DNA অর্ধ-রক্ষণশীল পদ্ধতিতে অনুলিপিত হয়। এই পদ্ধতিতে DNA সূত্র দুটির হাইড্রোজেন বন্ধন ভেঙে গিয়ে আলাদা হয়ে যায়। তখন কোষের ভিতর ভাসমান নিউক্লিওটাইডগুলো থেকে A-এর সাথে T, T এর সাথে A, C এর সাথে G এবং G এর সাথে C যুক্ত হয় এবং সূত্র দুটি তার পরিপূরক নতুন সূত্র সৃষ্টি করে। পরে একটি পুরাতন সূত্র. ও একটি নতুন সূত্র সংযুক্ত হয়ে নতুন DNA অণুর সৃষ্টি হয়। একটি পুরাতন মাতৃ সূত্রক এবং একটি নতুন সৃষ্ট সূত্রকের সমন্বয়ে গঠিত বলে একে অর্ধ-রক্ষণশীল পদ্ধতি বলে।"
        },
        {
          "label": "ঘ",
          "question": "চিত্র-২ এ সংঘটিত প্রক্রিয়ায় F₁ ও F₂ জনুতে কীরূপ ফলাফল ঘটবে? বিশ্লেষণ করো।",
          "explanation": "উদ্দীপকের 'Q'-এ বিশুদ্ধ লম্বা ও খাটো বৈশিষ্ট্য সম্পন্ন দুটি গাছের মধ্যে সংকরায়ন দেখানো হয়েছে। উক্ত প্রক্রিয়ায় F₁ বংশধরে সবগুলো গাছ সংকর লম্বা হবে। তবে F₂ বংশধরে নির্দিষ্ট অনুপাতে লম্বা ও খাটো গাছ পাওয়া যাবে। উদ্দীপকের তত্ত্বের আলোকে, লম্বা বৈশিষ্ট্য = TT খাটো বৈশিষ্ট্য = tt অর্থাৎ, F₂ জনু বা বংশধরে ৩:১ অনুপাতে লম্বা ও খাটো গাছ পাওয়া যাবে।"
        }
      ]
    }
  ]
}