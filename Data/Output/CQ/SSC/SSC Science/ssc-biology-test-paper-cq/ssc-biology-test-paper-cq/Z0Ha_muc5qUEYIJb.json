{
  "title": "ঢাকা বোর্ড ২০২১",
  "subtitle": "জীববিজ্ঞান (8)",
  "questions": [
    {
      "number": "1",
      "uddipok": "",
      "tag": "DB 21",
      "sub_questions": [
        {
          "label": "ক",
          "question": "কোষ কী?",
          "explanation": "জীবদেহের গঠন ও কাজের এককই হলো কোষ।"
        },
        {
          "label": "খ",
          "question": "থাইরয়েডকে অন্তঃক্ষরা গ্রন্থি বলা হয় কেন?",
          "explanation": "যেসব গ্রন্থিন্ নালিবিহীন, ক্ষরণ সরাসরি রক্ত বা লসিকার মাধ্যমে বাহিত হয়ে দূরবর্তী সুনির্দিষ্ট অঙ্গে ক্রিয়াশীল হয়, সেসব গ্রন্থিকে অন্তঃক্ষরা গ্রন্থি বলে। থাইরয়েড এক ধরনের নালিবিহীন গ্রন্থি। এ গ্রন্থি নিঃসৃত হরমোন রক্তস্রোতের মাধ্যমে লক্ষ্যস্থিত কোষে পৌঁছায়। এ সকল কারণে থাইরয়েডকে অন্তঃক্ষরা গ্রন্থি বলা হয়।"
        },
        {
          "label": "গ",
          "question": "চিত্র B এর গঠন বর্ণনা করো।",
          "explanation": "উদ্দীপকের চিত্র-B হলো ক্লোরোপ্লাস্ট। নিম্নের অনুরূপঃ উদ্দীপকের X চিহ্নিত অঙ্গাণুটি হলো ক্লোরোপ্লাস্ট। উচ্চশ্রেণির উদ্ভিদকোষে ক্লোরোপ্লাস্টের আকৃতি সাধারণত লেন্সের মতো হয়ে থাকে। শৈবাল কোষে এদের আকৃতি বিভিন্ন ধরনের হয়ে থাকে; যেমনপেয়ালাকৃতি, সর্পিলাকার, জালিকাকার, তারকাকার, অর্ধচন্দ্রাকার ইত্যাদি। ক্লোরোপ্লাস্টের গঠন নিচে ব্যাখ্যা করা হলো- ক্লোরোপ্লাস্ট দুই স্তরবিশিষ্ট অর্ধভেদ্য ঝিল্লি দিয়ে আবৃত থাকে। এটি লিপিড ও প্রোটিন দিয়ে গঠিত। ঝিল্লি দ্বারা আবৃত পানিগ্রাহী ম্যাট্রিক্স বিদ্যমান। এই ম্যাট্রিক্সকে স্ট্রোমা বলে। এতে একটি DNA অণু বিদ্যমান। স্ট্রোমাতে সুবিন্যস্ত ৪০-৮০টি পিপা আকৃতির গ্রানা থাকে। একটি গ্রানামে (একবচনে) ৫-২৫টি গ্রানাম চাকতি (বহুবচনে) থাকে। দু'টি পাশাপাশি গ্রানার কিছু সংখ্যক গ্রানাম চাকতি সূক্ষ্ম নালিকা দিয়ে সংযুক্ত থাকে। এই সংযোগকারী নালিকাকে স্ট্রোমা ল্যামেলি বলে। গ্রানাম চাকতির ঝিল্লির ভিতরের দিকে বহু স্ফটিকাকার বস্তু সুশৃঙ্খলভাবে সাজানো থাকে। এদের কোয়ান্টোজোম বলে।"
        },
        {
          "label": "ঘ",
          "question": "শক্তি উৎপাদন চিত্র A এবং চিত্র B এর মধ্যে কোনটির ভূমিকা অধিক? মতামত দাও।",
          "explanation": "উদ্দীপকের চিত্র A এবং চিত্র B হলো যথাক্রমে মাইটোকন্ড্রিয়া ও ক্লোরোপ্লাস্ট। শক্তি উৎপাদনে উভয় অঙ্গাণুর মধ্যে মাইটোকন্ড্রিয়ার ভূমিকা অধিক। ক্লোরোপ্লাস্ট প্লাস্টিডের গ্রানা অংশে সূর্যালোককে আবদ্ধ করে রাসায়নিক শক্তিতে রূপান্তরিত করে। এই আবদ্ধ সৌরশক্তি স্ট্রোমাতে অবস্থিত উৎসেচক, বায়ু থেকে গৃহীত কার্বন ডাইঅক্সাইড এবং কোষের ভিতরকার পানি ব্যবহার করে সরল শর্করা তৈরি করে। যা শ্বসনিক বস্তুরূপে ব্যবহৃত হয়। শ্বসন প্রক্রিয়ায় এই শ্বসনিক বস্তু সম্পূর্ণরূপে জারিত হয়ে CO₂, H₂O এবং বিপুল পরিমাণ শক্তি উৎপন্ন হয়। শ্বসনের দুটি গুরুত্বপূর্ণ ধাপ ক্রেবস চক্র ও ইলেকট্রন প্রবাহতন্ত্র মাইটোকন্ড্রিয়ায় সম্পন্ন হয়। শ্বসনে সবচেয়ে বেশি শক্তি ক্রেবস চক্রে উৎপাদিত হয়। ক্রেবস চক্রে অংশগ্রহণকারী সব উৎসেচক এতে উপস্থিত থাকায় বিক্রিয়াগুলো মাইটোকন্ড্রিয়াতেই সম্পন্ন হয়। এজন্য মাইটোকন্ড্রিয়াকে কোষের পাওয়ার হাউস বলা হয়। এ উপরের আলোচনার সাপেক্ষে বলা যায়, শক্তি উৎপাদনে ক্লোরোপ্লাস্টের ভূমিকা রয়েছে তবে শক্তি উৎপাদনের গুরুত্বপূর্ণ প্রক্রিয়াগুলো মাইটোকন্ড্রিয়াতেসম্পন্ন হয় বলে শক্তি উৎপাদনে ক্লোরোপ্লাস্টের চেয়ে মাইটোকন্ড্রিয়ার ভূমিকা অধিক।"
        }
      ]
    },
    {
      "number": "2",
      "uddipok": "",
      "tag": "DB 21",
      "sub_questions": [
        {
          "label": "ক",
          "question": "ঐচ্ছিক পেশি কী?",
          "explanation": "যে পেশি টিস্যুর সংকোচন ও প্রসারণ প্রাণীর ইচ্ছাধীন সে পেশিই হলো ঐচ্ছিক পেশি।"
        },
        {
          "label": "খ",
          "question": "জাইলেমকে পরিবহন টিস্যু বলা হয় কেন?",
          "explanation": "উদ্ভিদ পরিবহনের সাথে জড়িত টিস্যুকে পরিবহন টিস্যু বলে। এরা উদ্ভিদে পরিবহনের কাজ করে। জাইলেম টিস্যু মূলত খাদ্য তৈরির কাঁচামাল (পানি ও বিভিন্ন খনিজ লবণ) মূল থেকে উদ্ভিদের পাতায় পরিবহন করে। এ কারণে জাইলেমকে পরিবহন টিস্যু বলা হয়।"
        },
        {
          "label": "গ",
          "question": "উদ্দীপকের চিত্র Z এর গঠন বর্ণনা করো।",
          "explanation": "নিম্নের অনুরূপঃ রবির দেহের সেন্ট্রিওলবিহীন অবিভাজিত টিস্যুটি হলো নিউরন। নিম্নে নিউরনের গঠন বৈশিষ্ট্য ব্যাখ্যা করা হলো- প্রতিটি নিউরন দুটি প্রধান অংশ নিয়ে গঠিত। যথা: কোষদেহ ও প্রলম্বিত অংশ। প্লাজমামেমব্রেন, সাইটোপ্লাজম ও নিউক্লিয়াসের সমন্বয়ে গঠিত নিউরনের গোলাকার, তারকাকার অথবা ডিম্বাকার অংশ কোষদেহ নামে পরিচিত। সাইটোপ্লাজমে মাইটোকন্ড্রিয়া, গলজি বস্তু, লাইসোজোম, চর্বি, গ্লাইকোজেন, রঞ্জক কণা এবং অসংখ্য নিসল দানা থাকে। কোষদেহ থেকে সৃষ্ট শাখা প্রশাখাকেই প্রলম্বিত অংশ বলে। প্রলম্বিত অংশ দু'ধরনের যথা, কোষদেহের চারদিকে শাখাযুক্ত ক্ষুদ্র ক্ষুদ্র প্রলম্বিত অংশকে ডেনড্রাইট বলে। কোষদেহ থেকে উৎপন্ন বেশ লম্বা শাখাহীন অংশটির নাম অ্যাক্সন। এর চারিদিকে পাতলা আবরণটিকে নিউরিলেমা বলে। নিউরিলেমা ও অ্যাক্সনের মধ্যবর্তী অঞ্চলে স্নেহ পদার্থের একটি স্তর থাকে, যাকে মায়োলিন বলে। বহু সংখ্যক অ্যাক্সন ও ডেনড্রাইট মিলিত হয়ে স্নায়ু গঠন করে।"
        },
        {
          "label": "ঘ",
          "question": "মানবদেহ সুরক্ষায় চিত্র X এবং চিত্র Y এর মধ্যে কোনটির ভূমিকা অধিক? যুক্তিসহ আলোচনা করো।",
          "explanation": "উদ্দীপকের চিত্র-X ও চিত্র-Y হলো যথাক্রমে লোহিত রক্তকোষ ও শ্বেত রক্তকোষ। মানবদেহে সুরক্ষায় লোহিত রক্তকোষের চেয়ে শ্বেত রক্তকোষের ভূমিকা অধিক। নিচে তা যুক্তিসহ আলোচনা করা হলো- মানবদেহে লোহিত রক্তকোষ সবচেয়ে বেশি পরিমাণে থাকে। এর প্রধান কাজ অক্সিজেন ও কার্বন ডাইঅক্সাইড পরিবহন করা। লোহিত রক্তকোষ সরাসরি দেহের সুরক্ষার কাজে অংশগ্রহণ না করলেও দেহ থেকে ক্ষতিকর কার্বন ডাইঅক্সাইড অপসারণ করে দেহকে সুরক্ষা করছে। এছাড়াও এ রক্তকোষ অনেকসময় দেহের অনাক্রম্যতায়ও সাড়া প্রদান করে। তবে, মানবদেহের সুরক্ষায় প্রধান ভূমিকা পালন করে শ্বেত রক্তকোষ। শ্বেত রক্তকোষের নিউট্রোফিল ও মনোসাইট ফ্যাগোসাইটোসিস প্রক্রিয়ায় জীবাণু ভক্ষণ করে। ইউসিনোফিল ও ব্রেসোফিল হিস্টামিন নিঃসৃত করে দেহে এলার্জি প্রতিরোধ করে। লিম্ফোসাইট অ্যান্টিবডি গঠন করে দেহে প্রবেশকৃত জীবাণু ধ্বংস করে। তাই, মানবদেহের সুরক্ষায় শ্বেত রক্তকোষের ভূমিকা অধিক।"
        }
      ]
    },
    {
      "number": "3",
      "uddipok": "P + H 2 O →  ক্লোরোফিল  Q C 6 H 12 O 6 + H 2 O + O 2 \\mathrm{P}+\\mathrm{H}_{2} \\mathrm{O} \\xrightarrow[\\text { ক্লোরোফিল }]{\\mathrm{Q}} \\mathrm{C}_{6} \\mathrm{H}_{12} \\mathrm{O}_{6}+\\mathrm{H}_{2} \\mathrm{O}+\\mathrm{O}_{2} P + H 2 ​ O Q   ক্লোরোফিল   ​ C 6 ​ H 12 ​ O 6 ​ + H 2 ​ O + O 2 ​ .",
      "tag": "DB 21",
      "sub_questions": [
        {
          "label": "ক",
          "question": "সালোকসংশ্লেষণ কী?",
          "explanation": "সবুজ উদ্ভিদের সূর্যালোকের উপস্থিতিতে ক্লোরোফিলের সাহায্যে CO₂ ও H 2 O-র রাসায়নিক বিক্রিয়ার মাধ্যমে শর্করা তৈরির প্রক্রিয়াই হলো সালোকসংশ্লেষণ।"
        },
        {
          "label": "খ",
          "question": "ATP কে জৈব মুদ্রা বলা হয় কেন?",
          "explanation": "জীবন পরিচালনার জন্য জীবকোষে তথা জীবদেহে প্রতিনিয়ত হাজারো রকমের জৈব রাসায়নিক বিক্রিয়া ঘটে। কিছু শক্তিসমৃদ্ধ যৌগ উচ্চশক্তি ধারণ করে এবং প্রয়োজনে এসব বিক্রিয়ায় শক্তি যোগায় যেমন-ATP, GTP, NAD, NADP, FADH₂ ইত্যাদি। এদের মধ্যে ATP শক্তি জমা রাখে এবং প্রয়োজন অনুসারে অন্য বিক্রিয়ায় শক্তি সরবরাহ করে। এজন্য ATP কে জৈব মুদ্রা বলা হয়"
        },
        {
          "label": "গ",
          "question": "উদ্দীপকের প্রক্রিয়াটির আলোক-নির্ভর পর্যায়টি বর্ণনা করো।",
          "explanation": "উদ্দীপকে উল্লিখিত বিক্রিয়াটি দ্বারা সালোকসংশ্লেষণ প্রক্রিয়াকে বোঝানো হয়েছে। নিম্নের অনুরূপঃ উদ্দীপকে উল্লিখিত S দ্বারা সূর্যকে এবং P দ্বারা সালোকসংশ্লেষণ প্রক্রিয়াকে বোঝানো হয়েছে। নিচে সালোকসংশ্লেষণ প্রক্রিয়ার আলোকনির্ভর পর্যায় বর্ণনা করা হলো- আলোকনির্ভর পর্যায়ের জন্য আলো অপরিহার্য। এ পর্যায়ে সৌরশক্তি রাসায়নিক শক্তিতে রূপান্তরিত হয়। এ প্রক্রিয়ায় ATP এবং NADPH+H+ উৎপন্ন হয়। ATP ও NADPH+H+ সৃষ্টিতে ক্লোরোফিল গুরুত্বপূর্ণ ভূমিকা পালন করে। ক্লোরোফিল অণু আলোকরশ্মির ফোটন শোষণ করে এবং শোষণকৃত ফোটন থেকে শক্তি সঞ্চয় করে ADP অজৈব ফসফেটের সাথে মিলিত হয়ে ফটোফসফোরাইলেশন প্রক্রিয়ায় ATP তৈরি করে। এ পর্যায়ে সূর্যালোক ও ক্লোরোফিলের সহায়তায় পানি বিয়োজিত হয়ে ফটোলাইসিস প্রক্রিয়ায় অক্সিজেন, হাইড্রোজেন ও ইলেকট্রন উৎপন্ন হয়। ফটোফসফোরাইলেশন প্রক্রিয়ায় ATP উৎপন্ন হয় এবং ইলেকট্রন NADP-কে বিজারিত করে NADPH+H' উৎপন্ন করে। এ পর্যায়ে তৈরি ATP ও NADH + H+ কে একত্রে আত্তীকরণ শক্তি বলা হয়।"
        },
        {
          "label": "ঘ",
          "question": "\"উদ্দীপকের Q এর অনুপস্থিতি এবং P এর ঘাটতি উক্ত প্রক্রিয়ায় বিঘ্ন সৃষ্টি করতে পারে\"- বিশ্লেষণ করো।",
          "explanation": "উদ্দীপকে সালোকসংশ্লেষণ বিক্রিয়াকে দেখানো হয়েছে। যেখানে P হলো কার্বন ডাইঅক্সাইড এবং Q হলো আলো। এদের ঘাটতি বা অনুপস্থিতিতে সালোকসংশ্লেষণে বিঘ্নতা সৃষ্টি হবে। নিচে তা বিশ্লেষণ করা হলো- সালোকসংশ্লেষণ প্রক্রিয়ায় পানি ও CO₂ থেকে শর্করা তৈরির জন্য প্রয়োজনীয় শক্তির উৎস হলো আলো। আলোকনির্ভর পর্যায়ের জন্য আলো অপরিহার্য। এ পর্যায়ে ATP, NADPH এবং H+ উৎপন্ন হয়। রূপান্তরিত সৌরশক্তি এই ATP-তে সঞ্চিত থাকে। এদের সাহায্যে আলোক নিরপেক্ষ পর্যায়ে CO₂ বিজারিত হয়ে কার্বোহাইড্রেটে পরিণত হয়। আলোর অনুপস্থিতিতে ATP তৈরি বন্ধ হয়ে যাবে ফলে শর্করা তৈরি হবে না। সর্বোপরি, সম্পূর্ণ প্রক্রিয়াটিই বন্ধ হয়ে যাবে। আবার, কার্বন ডাইঅক্সাইড হলো সালোকসংশ্লেষণের বাহ্যিক প্রভাবক। কার্বন ডাইঅক্সাইড ছাড়া সালোকসংশ্লেষণ প্রক্রিয়া চলতে পারে না। এ প্রক্রিয়ায় যে খাদ্য তৈরি হয় তা CO₂ বিজারণের ফলে হয়ে থাকে। বায়ুমণ্ডলে CO₂ এর পরিমাণ ০.০৩ ভাগ, যার শতকরা এক ভাগ উদ্ভিদ ব্যবহার করতে পারে। CO₂ এর ঘাটতি দেখা দিলে বিজারিত CO₂ এর পরিমাণ কমে যাবে, ফলে সালোকসংশ্লেষণের হারও বিঘ্নিত হবে।"
        }
      ]
    },
    {
      "number": "4",
      "uddipok": "জীবকোষে অবস্থিত একটি অঙ্গাণু দেহ পরিচালনায় বিশেষ ভূমিকা পালন করে। উক্ত অঙ্গাণুতে সংঘটিত রাসায়নিক বিক্রিয়ায় উৎপন্ন তাপ ও শক্তিকে কাজে লাগিয়ে জীবের সকল শারীরবৃত্তীয় কাজ সম্পন্ন হয়। উক্ত প্রক্রিয়াটি যথাযথভাবে সংঘটিত না হলে জীবকুল ধ্বংসের সম্মুখীন হতো।",
      "tag": "DB 21",
      "sub_questions": [
        {
          "label": "ক",
          "question": "শ্বসনিক বস্তু কী?",
          "explanation": "যে সকল বস্তু শ্বসন প্রক্রিয়ায় জারিত হয়ে শক্তি উৎপন্ন করে তাই জীবের শ্বসনিক বস্তু।"
        },
        {
          "label": "খ",
          "question": "ব্যাকটেরিয়াতে সবাত শ্বসন হয় না কেন?",
          "explanation": "সবাত শ্বসন প্রক্রিয়ায় অক্সিজেনের উপস্থিতিতে শ্বসনিক বস্তু সম্পূর্ণ, জারিত হয়ে CO₂, H₂O এবং শক্তি উৎপন্ন করে। তবে ব্যাকটেরিয়া সাধারণত অক্সিজেনবিহীন পরিবেশে থাকে। তাছাড়া কিছু কিছু ব্যাকটেরিয়া অক্সিজেনের উপস্থিতিতে বাঁচতে পারে না। তাই ব্যাকটেরিয়াতে সবাত শ্বসন হয় না। অক্সিজেনের অনুপস্থিতিতে এরা অবাত শ্বসন সম্পন্ন করে।"
        },
        {
          "label": "গ",
          "question": "উদ্দীপকে উল্লিখিত অঙ্গাণুটিতে সংঘটিত বিক্রিয়ার ধাপগুলো বর্ণনা করো।",
          "explanation": "উদ্দীপকে উল্লিখিত অঙ্গাণুটি হলো মাইটোকন্ড্রিয়া। মাইটোকন্ড্রিয়াতে সবাত শ্বসনের শেষ তিনটি ধাপ যথা- অ্যাসিটাইল কো-এ সৃষ্টি, ক্রেবস চক্র ও ইলেকট্রন প্রবাহতন্ত্র সংঘটিত হয়। নিম্নের অনুরূপঃ উদ্দীপকের (i) নং বিক্রিয়া দ্বারা সবাত শ্বসনকে বোঝানো হয়েছে। সবাত শ্বসনে চারটি ধাপ সম্পন্ন হলেও কোষের মাইটোকন্ড্রিয়াতে সবাত শ্বসনের নিম্নলিখিত তিনটি ধাপ সম্পন্ন হয়ে থাকে। যথা-' অ্যাসিটাইল Co-A সৃষ্টি: এক্ষেত্রে প্রতি অণু পাইরুভিক এসিড পর্যায়ক্রমিকভাবে এক অণু অ্যাসিটাইল Co-A, এক অণু CO₂ ও এক অণু NADH₂ উৎপন্ন করে। এ সময় ৩ অণু ATP তৈরি হয় (২ অণু পাইরুভিক এসিড থেকে ৬ অণু)। এই ধাপটি সাইটোপ্লাজমে ঘটে বলে এক সময় মনে করা হতো, তবে সর্বশেষ তথ্য উপাত্ত অনুসারে জানা গেছে বিক্রিয়াটি ঘটে মাইটোকন্ড্রিয়ার ম্যাট্রিক্সে। ক্রেবস চক্র: এটি মাইটোকন্ড্রিয়নে ঘটে। এখানে এক অণু অ্যাসিটাইল Co-A থেকে ৩ অণু NADH2, এক অণু FADH₂ ও এক অণু GTP উৎপন্ন হয়। এ সময় ১২ অণু ATP তৈরি হয় (২ অণু পাইরুভিক এসিড থেকে ২৪ অণু)। ইলেকট্রন প্রবাহতন্ত্র: এ প্রক্রিয়ার মাধ্যমেই মাইটোকন্ড্রিয়নে বিভিন্ন ধাপে উৎপন্ন NADH2, FADH₂ জারিত হয়ে ATP উৎপন্ন করে থাকে।"
        },
        {
          "label": "ঘ",
          "question": "\"উদ্দীপকে উল্লিখিত প্রক্রিয়াটি যথাযথভাবে সংঘটিত না হলে জীবকুল ধ্বংসের সম্মুখীন হতো।\"- উক্তিটি বিশ্লেষণ করো।",
          "explanation": "উদ্দীপকের উল্লিখিত প্রক্রিয়াটি হলো জীবের শ্বসন প্রক্রিয়া। এ প্রক্রিয়াটি যথাযথভাবে সংঘটিত না হলে জীবকুল ধ্বংসের সম্মুখীন হতো। নিচে তা বিশ্লেষণ করা হলো- শ্বসন প্রক্রিয়ায় উৎপন্ন শক্তি দিয়ে উদ্ভিদ ও প্রাণীর সব ধরনের ক্রিয়া- বিক্রিয়া ও কাজকর্ম পরিচালিত হয়। উদ্ভিদ ও প্রাণিদেহে ২৪ ঘন্টাই এ প্রক্রিয়া চলে। শ্বসনে নির্গত CO₂,জীবের প্রধান খাদ্য শর্করা উৎপন্নের জন্য উদ্ভিদের সালোকসংশ্লেষণে ব্যবহৃত হয়। এ প্রক্রিয়া উদ্ভিদে খনিজ লবণ পরিশোষণে সাহায্য করে, যা পরোক্ষভাবে উদ্ভিদের বৃদ্ধি ও অন্যান্য জৈবিক প্রক্রিয়া চালু রাখে। উদ্ভিদ ও প্রাণীর কোষ বিভাজনের প্রয়োজনীয় শক্তি ও কিছু আনুষজিক পদার্থ শ্বসন প্রক্রিয়া থেকে আসে। তাই এ প্রক্রিয়া জীবের দৈহিক বৃদ্ধিও নিয়ন্ত্রণ করে। এ প্রক্রিয়া বিভিন্ন উপক্ষার ও জৈব এসিড সৃষ্টিতে সহায়তা করার মাধ্যমে জীবনের অন্যান্য জৈবিক কাজেও সহায়তা করে। ব্যাকটেরিয়াসহ নিম্নশ্রেণির কিছু জীবের অবাত শ্বসনকে কাজে লাগিয়ে গড়ে উঠেছে বিভিন্ন শিল্প। এছাড়াও শ্বসন প্রক্রিয়ায় উৎপন্ন CO₂, সালোকসংশ্লেষণে অংশ নিয়ে খাদ্য তৈরির পাশাপাশি O₂ উৎপন্ন করে। এই O₂ প্রাণীদের বেঁচে থাকার জন্য আবশ্যক। এছাড়া পরিবেশের ভারসাম্য রক্ষায়ও প্রক্রিয়াটি পরোক্ষভাবে ভূমিকা রাখে,যা সকল জীবের জন্য গুরুত্বপূর্ণ। কাজেই শ্বসন প্রক্রিয়াটি বাধাগ্রস্ত হলে উপরোক্ত সকল কার্যক্রম ব্যাহত হবে। জীবকুলে মারাত্মক বিপর্যয় নেমে আসবে, জীবজগতের অস্তিত্ব বিলীন হয়ে যাবে। অর্থাৎ বলা যায়, শ্বসন প্রক্রিয়াটি যথাযথভাবে সংঘটিত না হলে জীবকুল ধ্বংসের সম্মুখীন হবে।"
        }
      ]
    },
    {
      "number": "5",
      "uddipok": "",
      "tag": "DB 21",
      "sub_questions": [
        {
          "label": "ক",
          "question": "নিষেক কী?",
          "explanation": "যৌন প্রজননে ডিম্বাণু ও শুক্রাণুর মিলনই হলো নিষেক।"
        },
        {
          "label": "খ",
          "question": "ধানকে বায়ুপরাগী ফুল বলা হয় কেন?",
          "explanation": "বায়ুপরাগী ফুল হালকা ও মধুগ্রন্থিহীন। এসব ফুলে সুগন্ধ নেই এবং সহজেই বাতাসে ভেসে যেতে পারে। এদের গর্ভমুণ্ড আঠালো ও শাখান্বিত, কখনো পালকের মতো। ফলে বাতাস থেকে পরাগরেণু সহজেই সংগ্রহ করে নিতে পারে। উল্লিখিত বৈশিষ্ট্যগুলো ধানের মধ্যে বিদ্যমান। তাই ধানকে বায়ুপরাগী ফুল বলা হয়।"
        },
        {
          "label": "গ",
          "question": "উদ্দীপকের A, B, C ও D অংশগুলো ব্যবহার করে একটি চিত্র অঙ্কন করে বিভিন্ন অংশ চিহ্নিত করো।",
          "explanation": "নিম্নের অনুরূপঃ উদ্দীপকে P,Q, R, S দ্বারা একটি ফুলের বিভিন্ন অংশ যথাক্রমে বৃতি, দলমণ্ডল, পুংস্তবক এবং স্ত্রীস্তবককে দেখানো হয়েছে। এগুলো ব্যবহার করে একটি উদ্ভিদ অংশের তথা ফুলের চিহ্নিত চিত্র নিচে অঙ্কন করা হলো-"
        },
        {
          "label": "ঘ",
          "question": "উদ্ভিদের বংশবৃদ্ধিতে C ও D অংশের ভূমিকা বিশ্লেষণ করো।",
          "explanation": "উদ্দীপকের চিত্রে C ও D চিহ্নিত অংশগুলো হলো পুংকেশর ও গর্ভকেশর বা স্ত্রীস্তবক। উদ্ভিদের বংশবৃদ্ধিতে এদের ভূমিকা নিচে বিশ্লেষণ করা হলো- উদ্ভিদের বংশবিস্তারের প্রধান উপাদান হলো বীজ। নিষেকের মাধ্যমে পুংজননকোষ ও স্ত্রীজননকোষের মিলনের ফলে বীজ তৈরি হয়। পুংজননকোষ তৈরি হয় পুংকেশরের মধ্যে, যা ফুলের পুংস্তবকের অংশ। পুংস্তবক এক বা একাধিক পুংকেশর নিয়ে গঠিত। পুংকেশরের পরাগধানীর মধ্যে পরাগরেণু উৎপন্ন হয়, এই পরাগরেণুর নিউক্লিয়াস বিভাজিত হয়ে নালিকা নিউক্লিয়াস ও জনন নিউক্লিয়াস তৈরি করে। জনন নিউক্লিয়াস পরবর্তীতে বিভাজিত হয়ে দুটি পুংজননকোষে পরিণত হয়। অন্যদিকে স্ত্রীস্তবক বা গর্ভপত্র, গর্ভাশয়, গর্ভদণ্ড ও গর্ভমুণ্ড নিয়ে গঠিত। গর্ভাশয়ের ভেতরে এক বা একাধিক ডিম্বক বিশেষ নিয়মে সজ্জিত থাকে। এসব ডিম্বকের মধ্যে স্ত্রীজননকোষ বা ডিম্বাণু সৃষ্টি হয়। পুংস্তবক ও স্ত্রীস্তবকে উৎপন্ন পুংজননকোষ ও স্ত্রীজননকোষ সরাসরি প্রজননে অংশগ্রহণ করে। অর্থাৎ 'পরাগায়নের পর পুংজননকোষ স্ত্রীজননকোষের সাথে মিলিত হয়ে জাইগোট গঠন করে। জাইগোট বা নিষিক্ত ডিম্বকটি পরবর্তীতে বীজ ও গর্ভাশয়টি ফলে পরিণত হয়। এরপর বীজের অঙ্কুরোদমে চারাগাছ হয় ও উদ্ভিদের বংশবিস্তার ঘটে। সুতরাং বলা যায়, উদ্ভিদের বংশবৃদ্ধিতে পুংজননকোষ সৃষ্টির মাধ্যমে পুংকেশর ও ডিম্বাণু সৃষ্টির মাধ্যমে গর্ভকেশর বা স্ত্রীস্তবক গুরুত্বপূর্ণ ভূমিকা পালন করে।"
        }
      ]
    },
    {
      "number": "6",
      "uddipok": "এক ধরনের জীবাণুর কারণে মানবদেহের শ্বেতকণিকা নষ্ট হয়ে যায়। ফলে মানুষের দেহের রোগ প্রতিরোধ ক্ষমতা কমে যায়। জীবাণুটি মানবদেহে অনেক দিন পর্যন্ত সুপ্ত অবস্থায় থাকতে পারে।",
      "tag": "DB 21",
      "sub_questions": [
        {
          "label": "ক",
          "question": "সিন্যাপস্ কী?",
          "explanation": "দুটি নিউরনের সংযোগস্থল হলো সিন্যাপস্।"
        },
        {
          "label": "খ",
          "question": "অমরাকে মানব ভ্রূণের রেচন অঙ্গ বলা হয় কেন?",
          "explanation": "রেচন অঙ্গ মূত্র সৃষ্টির মাধ্যমে আমাদের দেহ থেকে বর্জ্য পদার্থ অপসারণ করে। অমরা মাতৃ জরায়ুতে ক্রমবর্ধমান ভ্রূণ এবং মাতৃ-জরায়ু টিস্যুর মধ্যে সম্পর্ক স্থাপন করে। এই অমরার মাধ্যমে বিপাকের ফলে সৃষ্ট বর্জ্য পদার্থ ভূণদেহ থেকে মাতৃদেহে অপসারিত হয়, যা রেচন অঙ্গের কাজের অনুরূপ। তাই অমরাকে মানব ভ্রূণের রেচন অঙ্গ বলা হয়।"
        },
        {
          "label": "গ",
          "question": "উদ্দীপকে উল্লিখিত রোগের কারণসমূহ বর্ণনা করো।",
          "explanation": "উদ্দীপকে উল্লিখিত রোগটি হলো এইডস। নিম্নলিখিত কারণে যে কেউ এই রোগ দ্বারা আক্রান্ত হতে পারে- i. এইডস আক্রান্ত কারো সাথে অনিরাপদ যৌন মিলনের মাধ্যমে। ii. এইডস রোগীর রক্ত গ্রহণ করার মাধ্যমে। iii. HIV জীবাণুযুক্ত ইনজেকশনের সিরিঞ্জ, সূচ, দন্ত চিকিৎসার যন্ত্রপাতি এবং অপারেশনের যন্ত্রপাতি ব্যবহারের মাধ্যমে। iv. যদি ব্লেড HIV জীবাণুযুক্ত হয়, সেলুনে সেই একই ব্লেড একাধিক জন ব্যবহারের মাধ্যমে। v. এইডস আক্রান্ত কোনো ব্যক্তির অঙ্গ তার দেহে প্রতিস্থাপনের মাধ্যমে।"
        },
        {
          "label": "ঘ",
          "question": "উদ্দীপকে উল্লিখিত রোগটি প্রতিরোধে করণীয় সম্পর্কে তোমার মতামত দাও।",
          "explanation": "উদ্দীপকে উল্লিখিত রোগটি হলো এইডস। বর্তমান বিশ্বে এইডস একটি মারাত্মক ঘাতক ব্যাধি। এ রোগের ফলে শ্বেত রক্তকণিকার উৎপাদন ব্যাহত হয় এবং অ্যান্টিবডি তৈরিতে বিঘ্ন ঘটে। ফলে রোগীর দেহে রোগ প্রতিরোধ ক্ষমতা বিনষ্ট হয়ে যায় এবং রোগী মারা যায়। এইডস রোগ প্রতিরোধে করণীয় বিষয়গুলো হলো- (i) ধর্মীয় অনুশাসন মেনে চলতে হবে; (ii) সুশৃঙ্খল জীবনযাপন করতে হবে; (iii) রক্ত গ্রহণের পূর্বে অবশ্যই পরীক্ষা করে দেখতে হবে HIV জীবাণু আছে কিনা; (iv) HIV জীবাণুযুক্ত ইনজেকশনের সিরিঞ্জ, সূঁচ ইত্যাদি ব্যবহার থেকে বিরত থাকতে হবে; (v) অনিরাপদ যৌন মিলন থেকে বিরত থাকতে হবে। এছাড়াও এইডস প্রতিরোধে অন্যতম প্রধান করণীয় হলো সমাজের অন্য মানুষদের এইডস সম্পর্কে সচেতন করে তোলা। সকলে সচেতন হলেই এই রোগ প্রতিরোধ করা সম্ভব হবে বলে আমি মনে করি।"
        }
      ]
    },
    {
      "number": "7",
      "uddipok": "",
      "tag": "DB 21",
      "sub_questions": [
        {
          "label": "ক",
          "question": "জিন কী?",
          "explanation": "জীবের সকল দৃশ্যমান ও অদৃশ্যমান লক্ষণ বা বৈশিষ্ট্য নিয়ন্ত্রণকারী এককই হলো জিন।"
        },
        {
          "label": "খ",
          "question": "DNA কে বংশগতির রাসায়নিক ভিত্তি বলা হয় কেন?",
          "explanation": "DNA হলো ক্রোমোসোমের প্রধান উপাদান, যা জীবের চারিত্রিক বৈশিষ্ট্যের ধারক ও বাহক। DNA জীবের চারিত্রিক বৈশিষ্ট্য সরাসরি বহন করে মাতাপিতা থেকে তাদের বংশধরে নিয়ে যায়। এজন্য DNAকে বংশগতির রাসায়নিক ভিত্তি বলা হয়।"
        },
        {
          "label": "গ",
          "question": "মানুষের লিঙ্গ নির্ধারণে M এর ভূমিকা বর্ণনা করো।",
          "explanation": "উদ্দীপকে উল্লিখিত M হলো ক্রোমোসোম। মানুষের লিঙ্গ নির্ধারণে ক্রোমোসোমের ভূমিকাই মুখ্য। নিচে তা বর্ণনা করা হলো- মানবদেহের প্রতিটি কোষে ২৩ জোড়া ক্রোমোসোম বিদ্যমান। এর মধ্যে ২২ জোড়া ক্রোমোসোম নারী ও পুরুষের ক্ষেত্রে একই রকম। এদের অটোসোম বলে। বাকি ১ জোড়া ক্রোমোসোম নারী ও পুরুষ ভেদে ভিন্ন হয়। স্ত্রীলোকের ডিপ্লয়েড কোষে দুটি সেক্স ক্রোমোসোমই X ক্রোমোসোম অর্থাৎ XX। কিন্তু পুরুষদের ক্ষেত্রে দুটির মধ্যে একটি X অপরটি Y ক্রোমোসোম অর্থাৎ XY। গর্ভধারণকালে কোন ধরনের শুক্রাণু মাতার X বহনকারী ডিম্বাণুর সঙ্গে মিলিত হবে তার উপর নির্ভর করে ভবিষ্যৎ সন্তানের লিঙ্গ। যেহেতু নিষেকে কেবল একটি শুক্রাণুই ডিম্বাণুর সঙ্গে মিলিত হয়, তাই পিতার X অথবা Y শুক্রাণুর কোনটি সাফল্যজনকভাবে নিষেক ঘটাবে তার উপর নির্ভর করে সন্তানের লিঙ্গ। যদি X বহনকারী শুক্রাণু নিষেক ঘটায় তা হলে জাইগোট হবে XX, অর্থাৎ সন্তান হবে কন্যা। আর যদি Y বহনকারী শুক্রাণু নিষেকে অংশগ্রহণ করে সেক্ষেত্রে জাইগোট হবে XY এবং সন্তান হবে পুত্র। উপরিউক্ত আলোচনা থেকে বোঝা যায় যে, মানুষের লিঙ্গ নির্ধারণে M অর্থাৎ ক্রোমোসোম গুরুত্বপূর্ণ ভূমিকা পালন করে।"
        },
        {
          "label": "ঘ",
          "question": "অপরাধী শনাক্তকরণে চিত্র: N কীভাবে গুরুত্বপূর্ণ ভূমিকা পালন করে? বিশ্লেষণ করো।",
          "explanation": "উদ্দীপকের চিত্র: N হলো DNA। এই DNA-র বিজ্ঞানভিত্তিক পরীক্ষা হলো DNA টেস্ট। কোনো অপরাধীকে নির্ভুলভাবে শনাক্তকরণে DNA টেস্ট বর্তমানে সর্বাপেক্ষা নির্ভরযোগ্য পদ্ধতি। এক্ষেত্রে DNA টেস্ট সুসম্পন্ন করার জন্য প্রথমে প্রয়োজন জৈবিক নমুনা যেমনব্যক্তির হাড়, দাঁত, চুল, রক্ত, লালা, বীর্য ইত্যাদি। অপরাধস্থল কিংবা অপরাধের শিকার এমন ব্যক্তির কাছ থেকে প্রাপ্ত জৈবিক নমুনার DNA নকশার সাথে সন্দেহভাজনের DNA নকশার তুলনা করা হয়। এ পদ্ধতিতে প্রথমে নমুনা থেকে রাসায়নিক প্রক্রিয়ায় DNA আলাদা করে নিতে হয়। পরে একাধিক সীমাবদ্ধ এনজাইম দিয়ে কেটে ছোট ছোট টুকরা করা হয়। এক বিশেষ পদ্ধতি ইলেকট্রোফোরেসিস দ্বারা এগারোজ বা পলিএক্রিলামাইড জেলে DNA টুকরাগুলো' তাদের দৈর্ঘ্য অনুসারে বিভিন্ন ব্যান্ড আকারে আলাদা করা হয়। এক ধরনের বিশেষ নাইট্রোসেলুলোজ কাগজে রেডিও অ্যাকটিভ আইসোটোপ DNA প্রোবের সাথে হাইব্রিডাইজ করে এক্স-রে ফিল্মের উপর রেখে অটোরেডিওগ্রাফ পদ্ধতিতে দৃশ্যমান ব্যান্ডের সারিগুলো নির্ণয় করা হয়। অপরাধস্থলে প্রাপ্ত নমুনার সাথে সন্দেহভাজনের নমুনার নকশা মিলে গেলে ঐ র‍্যক্তি অপরাধী প্রমাণিত হয়, অন্যথায় সে নির্দোষ প্রমাণিত হয়। এভাবে DNA টেস্ট অপরাধীকে নির্ভুলভাবে শনাক্ত করতে গুরুত্বপূর্ণ ভূমিকা পালন করে।"
        }
      ]
    },
    {
      "number": "8",
      "uddipok": "রহিম সাহেবের ছেলে সুমন বিভিন্ন রং আলাদাভাবে শনাক্ত করতে পারে না। তার মেয়ে সুজানা লোহিত কণিকার এক অস্বাভাবিক অবস্থাজনতি রোগে ভুগছে। ফলে তার দেহে রক্তশূন্যতা দেখা দিয়েছে। এ সমস্যা নিয়ে ডাক্তারের শরণাপন্ন হলে ডাক্তার পরীক্ষা করে জানালেন সুজানার এ রোগটি তার বাবা- মায়ের কাছ থেকে বংশানুক্রমে এসেছে।",
      "tag": "DB 21",
      "sub_questions": [
        {
          "label": "ক",
          "question": "লোকাস কী?",
          "explanation": "লোকাস হলো ক্রোমোসোমের একটি নির্দিষ্ট স্থান যেখানে জিন অবস্থান করে।"
        },
        {
          "label": "খ",
          "question": "প্রাকৃতিক নির্বাচন কীভাবে পরিবেশে জীবকুলের টিকে থাকা নিয়ন্ত্রণ করে?",
          "explanation": "বিবর্তনের ধারায় বেঁচে থাকার জন্য কোনো জীব যেসব শারীরিক গঠন, আবাস ও অভ্যাসের পরিবর্তন করে,যার কারণে প্রকৃতি তাদেরকে বেঁচে থাকার 'জন্য মনোনিত করে, এসব প্রক্রিয়াই হলো প্রাকৃতিক নির্বাচন। এসকল জীবের প্রতিকূল পরিবেশে অভিযোজনের মাধ্যমে বেঁচে থাকার সক্ষমতা অর্জন করে এবং তাদের অভিযোজিত গুণাবলি বংশপরস্পরায় তাদের সন্তান-সন্তানাদিতে সঞ্চারিত করে। এভাবে জীবকুল পরিবেশে টিকে থাকে।"
        },
        {
          "label": "গ",
          "question": "উদ্দীপকে সুমনের সমস্যার কারণসমূহ ব্যাখ্যা করো।",
          "explanation": "সুমনের বিভিন্ন রং আলাদাভাবে শনাক্ত করতে না পারার কারণ হলো বর্ণান্ধতা। নিচে এ সমস্যার কারণসমূহ ব্যাখ্যা করা হলো- বর্ণান্ধতা বংশগতির সঙ্গে সম্পর্কযুক্ত। রং চেনার জন্য মানুষের চোখের স্নায়ুকোষে রং শনাক্তকারী পিগমেন্ট থাকে। বর্ণান্ধ ব্যক্তির চোখের স্নায়ুকোষে রং শনাক্তকারী পিগমেন্টের অভাব দেখা দেয়। রং শনাক্তকারী পিগমেন্ট দুটি জিন দ্বারা নিয়ন্ত্রিত হয় এবং এই জিন X ক্রোমোসোমে থাকে। যৌন জননের ফলে এই জিন পরবর্তী প্রজন্মে স্থানান্তরিত হয় লাল ও সবুজ রং শনাক্তকারী পিগমেন্টের জন্য দায়ী জিন সুমনের X ক্রোমোসোমে অনুপস্থিত থাকায় সে বিভিন্ন রং আলাদাভাবে শনাক্ত করতে পারেনা। এছাড়াও কিছু ওষুধ যেমন- হাইড্রোক্সি-ক্লোরোকুইনিন সেবনেও পার্শ্ব প্রতিক্রিয়া হিসাবে চোখের রঙিন পিগমেন্ট নষ্ট হয়েও বর্ণান্ধ হতে পারে। তবে তার সম্ভাবনা খুবই নগণ্য।"
        },
        {
          "label": "ঘ",
          "question": "সুজানার রোগটি তার মা-বাবার কাছ থেকে কীভাবে তার দেহে সঞ্চায়িত হয়েছে? বিশ্লেষণ করো।",
          "explanation": "সুজানার রোগটি থ্যালাসেমিয়া। এটি একটি রক্ত সম্পর্কিত রোগ যা বংশপরম্পরায় বাহিত হয়। অর্থাৎ এ রোগটি মা-বাবা থেকে সন্তানদের মাঝে স্থানান্তরিত হয়। থ্যালাসেমিয়া রক্তের লোহিত রক্তকোষের অস্বাভাবিক অবস্থাজনিত রোগ। লোহিত রক্তকোষ দু'ধরনের প্রোটিন দিয়ে তৈরি, আলফা-গ্লোবিউলিন এবং বিটা-গ্লোবিউলিন। থ্যালাসেমিয়া হয় লোহিত রক্তকোষে অবস্থিত এ দু'টি প্রোটিনের জিন নষ্টের কারণে। এ জিন দু'টি নষ্টের কারণে ত্রুটিপূর্ণ লোহিত কণিকা উৎপন্ন হয়। যার ফলে রোগী জটিল রক্তশূন্যতায় ভুগে অর্থাৎ থ্যালাসেমিয়াতে আক্রান্ত হয়। জিনের প্রাপ্তির উপর নির্ভর করে থ্যালাসেমিয়াকে দু'ভাবে দেখা হয়। থ্যালাসেমিয়া মেজরের ক্ষেত্রে শিশু তার বাবা ও মা উভয় থেকে থ্যালাসেমিয়া জিন পেয়ে থাকে। আবার, থ্যালাসেমিয়া,মাইনরের ক্ষেত্রে শিশু তার বাবা অথবা মায়ের কাছ থেকে থ্যালাসেমিয়া জিন পেয়ে থাকে। এ ধরনের শিশু থ্যালাসেমিয়া জিনের বাহক হিসেবে কাজ করে। সংক্ষিপ্ত এ আলোচনা থেকে দেখা যায় যে, গ্যামেটের মিলনের সময় জিনের মাধ্যমেই সুজানার মা-বাবা থেকে থ্যালাসেমিয়ার জিন সুজানার দেহে সঞ্চারিত হয়েছে।"
        }
      ]
    }
  ]
}