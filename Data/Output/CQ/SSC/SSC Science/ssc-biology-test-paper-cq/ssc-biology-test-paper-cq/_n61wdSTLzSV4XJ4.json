{
  "title": "কুমিল্লা বোর্ড ২০২৪",
  "subtitle": "জীববিজ্ঞান (8)",
  "questions": [
    {
      "number": "1",
      "uddipok": "X- পাউরুটিতে ব্যবহৃত অণুজীব Y- এককোষী শৈবাল Z- নতুন প্রজাতির ধান",
      "tag": "CB 24",
      "sub_questions": [
        {
          "label": "ক",
          "question": "Endocrinology কী?",
          "explanation": "জীবদেহে হরমোনের কার্যকারিতা বিষয়ক জ্ঞানই হলো Endocrinology।"
        },
        {
          "label": "খ",
          "question": "অণুজীববিজ্ঞানকে জীববিজ্ঞানের ফলিত শাখা বলা হয় কেন?",
          "explanation": "অণুজীববিজ্ঞানে বিভিন্ন অণুজীব যেমন- ভাইরাস, ব্যাকটেরিয়া, ছত্রাক ইত্যাদির গঠন, জৈবনিক কার্যাবলি, জীবনধারা ও প্রজনন নিয়ে আলোচনার পাশাপাশি এদের দ্বারা সৃষ্ট বিভিন্ন রোগ, প্রতিকার নিয়ে আলোচনা করা হয়। এছাড়াও অণুজীব দ্বারা সৃষ্ট বিভিন্ন অ্যান্টিবায়োটিক ও ভ্যাকসিন দ্বারা অণুজীব ঘটিত রোগ নিরাময়ের উপায় এবং জিন প্রকৌশলসহ বিভিন্ন গুরুত্বপূর্ণ ক্ষেত্রে এদের ব্যবহার নিয়ে বিশদ আলোচনা করা হয় বলে অণুজীববিজ্ঞানকে জীববিজ্ঞানের ফলিত শাখা বলা হয়।"
        },
        {
          "label": "গ",
          "question": "উল্লিখিত 'Z' এর নামকরণে তুমি কী ভূমিকা পালন করবে? ব্যাখ্যা করো।",
          "explanation": "উদ্দীপকের 'Z' হলো ধান যার বৈজ্ঞানিক নাম Oryza sativa। এই উদ্ভিদটির নামকরণে ক্যারোলাস লিনিয়াস প্রদত্ত দ্বিপদ নামকরণ পদ্ধতি অনুসরণ করবো। পদ্ধতিটি নিম্নরূপ- i. নামকরণে অবশ্যই ল্যাটিন শব্দ ব্যবহৃত হয়। ii. এর Oryza অংশটি গণ নাম এবং sativa অংশটি প্রজাতিক নাম। iii. এটি অনন্য নাম, এ নামে অন্য আর কোনো জীব নেই এবং সার্বজনীন, সকল ভাষায় এটি এভাবে ব্যবহৃত হবে। iv. এই নামের প্রথম অংশের প্রথম অক্ষর অর্থাৎ ০ এবং বাকি অক্ষরগুলো ছোট হরফের এবং দ্বিতীয় অংশের সবগুলোই ছোট হরফের হবে। V. মুদ্রণের সময় নামটিকে ইটালিক অক্ষরে লিখতে হয়। যেমন: Oryza sativa vi. হাতে লেখার সময় এর গণ ও প্রজাতিক নামের নিচে আলাদা আলাদা দাগ দিতে হবে। যেমন: Oryza sativa. vii. প্রথমে যে বিজ্ঞানী এর বিজ্ঞানসম্মত নাম দিয়েছেন তার নাম অনুযায়ীই এটি গৃহীত এবং এই নামের শেষে উক্ত বিজ্ঞানীর নাম সংক্ষেপে সংযোজিত হবে। যেমন: Oryza sativa L. (এখানে L লিনিয়াসের নামের সংক্ষিপ্ত রূপ)।"
        },
        {
          "label": "ঘ",
          "question": "উল্লিখিত 'X', 'Y' থেকে উন্নত- বিশ্লেষণ করো।",
          "explanation": "উদ্দীপকের 'X' এবং 'Y' দ্বারা যথাক্রমে ফানজাই এবং প্রোটিস্টা রাজ্যকে বোঝানো হয়েছে। প্রোটিস্ট। রাজ্যের জীবসমূহ এককোষী বা বহুকোষী, একক বা কলোনিয়াল বা ফিলামেন্টাস। এদের সুগঠিত নিউক্লিয়াস থাকে, ক্রোমাটিন বস্তুতে DNA, RNA ও প্রোটিন থাকে। কোষে সকল ধরনের অঙ্গাণু থাকে। খাদ্যগ্রহণ শোষণ বা ফটোসিনথেটিক পদ্ধতিতে ঘটে। মাইটোসিস কোষ বিভাজনের মাধ্যমে অযৌন প্রজনন ঘটে এবং কনজুগেশনের মাধ্যমে অর্থাৎ জৈবনিকভাবে ভিন্ন, কিন্তু গঠনগতভাবে এক এরূপ দুটি গ্যামেটের মিলনের মাধ্যমে যৌন প্রজনন ঘটে। কোনো ভ্রুণ গঠিত হয় না। অন্যদিকে, ফানজাই রাজ্যের অধিকাংশই স্থলজ, মৃতজীবী বা পরজীবী। দেহ এককোষী অথবা মাইসেলিয়াম দিয়ে গঠিত। এগলোর নিউক্লিয়াস সগঠিত এবং কোষপ্রাচীর জৈবনিকভাবে ভিন্ন, কিন্তু গঠনগতভাবে এক এরূপ দুটি গ্যামেটের মিলনের মাধ্যমে যৌন প্রজনন ঘটে। কোনো ভ্রূণ গঠিত হয় না। অন্যদিকে, ফানজাই রাজ্যের অধিকাংশই স্থলজ, মৃতজীবী বা পরজীবী। দেহ এককোষী অথবা মাইসেলিয়াম দিয়ে গঠিত। এগুলোর নিউক্লিয়াস সুগঠিত এবং কোষপ্রাচীর কাইটিন নির্মিত। খাদ্যগ্রহণ শোষণ পদ্ধতিতে ঘটে। এদের ক্লোরোপ্লাস্ট অনুপস্থিত। এরা হ্যাপ্লয়েড স্পোর দিয়ে বংশবৃদ্ধি করে। উপর্যুক্ত রাজ্যদ্বয়ের বৈশিষ্ট্য পর্যালোচনায় দেখা যায়, ফানজাই রাজ্যের জীবসমূহের কার্যাবলি সম্পাদনের প্রক্রিয়া এবং এর নিমিত্তে অঙ্গসমূহের বিবর্তন ঘটেছে বেশি। কার্যাবলির বৃদ্ধির সাথে সাথে অঙ্গ বিকাশও ঘটেছে বেশি। এসকল কারণে 'Y' অর্থাৎ প্রোটিস্টা রাজ্যের অন্তর্ভুক্ত জীব অপেক্ষা 'X' অর্থাৎ ফানজাই রাজ্যের অন্তর্ভুক্ত জীব অধিক উন্নত।"
        }
      ]
    },
    {
      "number": "2",
      "uddipok": "জবা গাছের কচি কাণ্ডে এবং পরাগধানীর কোষ বিভাজনের মধ্যে ভিন্নতা দেখা যায় ।",
      "tag": "CB 24,JB 24",
      "sub_questions": [
        {
          "label": "ক",
          "question": "আকর্ষণ তন্তু কী?",
          "explanation": "যেসব স্পিন্ডল তন্তুর সাথে ক্রোমোসোমের সেন্ট্রোমিয়ার সংযুক্ত থাকে সেগুলোই আকর্ষণ তন্তু ।"
        },
        {
          "label": "খ",
          "question": "জরায়ুমুখের টিউমার সৃষ্টির কারণ ব্যাখ্যা করো।",
          "explanation": "মাইটোসিস কোষবিভাজন প্রক্রিয়ায় একটি হতে দুটি, দুটি হতে চারটি এভাবে কোষের সংখ্যা বাড়তে থাকে। এক্ষেত্রে কোষবিভাজন নিয়ন্ত্রিত থাকে। কোনো কারণে এ নিয়ন্ত্রণ হারিয়ে গেলে অস্বাভাবিক হারে বিভাজন হতে থাকবে। এভাবে অনিয়ন্ত্রিত মাইটোসিস কোষবিভাজন টিউমার সৃষ্টি করতে পারে। জরায়ুর মসৃণ পেশিকোষের মাইটোসিস কোষ বিভাজনের নিয়ন্ত্রণ হারিয়ে অস্বাভাবিক কোষ বিভাজন হতে থাকলে জরায়ুমুখে টিউমার সৃষ্টি হয়।"
        },
        {
          "label": "গ",
          "question": "উল্লিখিত প্রথম অংশের কোষ বিভাজনটির ৪র্থ পর্যায় চিত্রসহ ব্যাখ্যা করো।",
          "explanation": "উদ্দীপকে উল্লিখিত প্রথম অংশের কোষ বিভাজনটি হলো মাইটোসিস। মাইটোসিসের ৪র্থ পর্যায় হলো অ্যানাফেজ। নিচে চিত্রসহ অ্যানাফেজ ধাপটি ব্যাখ্যা করা হলো— অ্যানাফেজ ধাপে প্রতিটি ক্রোমোসোমের সেন্ট্রোমিয়ার দুভাগে বিভক্ত হয়ে যায়, ফলে ক্রোমাটিড দুটি আলাদা হয়ে পড়ে। এ অবস্থায় প্রতিটি ক্রোমাটিডকে অপত্য ক্রোমোসোম বলে এবং এতে একটি করে সেন্ট্রোমিয়ার থাকে । অপত্য ক্রোমোসোমগুলোর মধ্যে বিকর্ষণ শক্তি বৃদ্ধি পায়। ফলে এরা বিষুবীয় অঞ্চল থেকে পরস্পর বিপরীত মেরুর দিকে সরে যেতে থাকে। অপত্য ক্রোমোসোমের মৈরু অভিমুখী চলনে সেন্ট্রোমিয়ার অগ্রগামী এবং বাহুদ্বয় অনুগামী হয়। এ পর্যায়ের শেষ দিকে অপত্য ক্রোমোসোমগুলো স্পিন্ডলযন্ত্রের মেরুপ্রান্তে অবস্থান নেয় এবং ক্রোমোসোমের দৈর্ঘ্য বৃদ্ধি পেতে থাকে ।"
        },
        {
          "label": "ঘ",
          "question": "দ্বিতীয় অংশের বিভাজন প্রক্রিয়াটি প্রজাতির বৈচিত্র্যতা সৃষ্টি করে— বিশ্লেষণ করো।",
          "explanation": "উদ্দীপকের দ্বিতীয় অংশের বিভাজন অর্থাৎ পরাগধানীর কোষ বিভাজনের প্রক্রিয়াটি হলো মিয়োসিস কোষ বিভাজন। মিয়োসিস কোষ বিভাজন প্রজাতির মধ্যে বৈচিত্র্যতা সৃষ্টি করে। নিচে তা বিশ্লেষণ করা হলো- মিয়োসিস কোষ বিভাজন প্রক্রিয়ায় একটি ডিপ্লয়েড (2n) মাতৃকোষ বিভাজিত হয়ে চারটি হ্যাপ্লয়েড (n) জননকোষের সৃষ্টি করে। এভাবে সৃষ্ট দুটি হ্যাপ্লয়েড পুং জননকোষ ও স্ত্রী জননকোষ মিলিত হয়ে ডিপ্লয়েড (2n) জাইগোট তৈরি করে। ফলে প্রজাতির ধারা অক্ষুণ্ণ থাকে। তবে এর পাশাপাশি আরেকটি ঘটনা ঘটে। মিয়োসিস বিভাজনের সময় নিউক্লিয়াস দু'বার কিন্তু ক্রোমোসোম একবার বিভক্ত হয়। ক্রোমোসোমের এই বিভক্তির সময় বিভিন্ন ক্রোমোসোমের মধ্যে তাদের অংশের বিনিময় ঘটে। ফলে জনন কোষগুলোতে মাতৃকোষের চারিত্রিক বৈশিষ্ট্য মিশ্রিত হয়ে নতুন বৈশিষ্ট্যের আবির্ভাব ঘটে। এছাড়াও বাবা ও মা থেকে আগত ক্রোমোসোমগুলো বিভিন্ন বৈশিষ্ট্য ধারণ করে। তখন সব কিছু মিলে এক নতুন বৈশিষ্ট্যের সৃষ্টি হয়। ফলে নতুন বংশধরে নতুন নতুন চারিত্রিক বৈশিষ্ট্য দেখা যায় ৷ এতে একই প্রজাতিতে বৈচিত্র্যতা সৃষ্টি হয়।"
        }
      ]
    },
    {
      "number": "3",
      "uddipok": "P- Gnetum এ প্রাপ্ত জটিল টিস্যু Q- অ্যাক্সন, ডেনড্রাইট সমৃদ্ধ কোষ",
      "tag": "CB 24",
      "sub_questions": [
        {
          "label": "ক",
          "question": "মাইক্রোটিউবিউল কী?",
          "explanation": "কোষের সাইটোপ্লাজমে অবস্থিত ক্ষুদ্র প্রোটিন নির্মিত দণ্ড যা কোষের আকৃতি প্রদান ও চলন নিয়ন্ত্রণ করে তা হলো মাইক্রোটিউবিউল।"
        },
        {
          "label": "খ",
          "question": "দেহকোষ ডিপ্লয়েড কেন?",
          "explanation": "বহুকোষী জীবের দেহ গঠনে অংশগ্রহণকারী কোষ হলো দেহকোষ। আবার একটি কোষের নিউক্লিয়াস দুই সেট ক্রোমোজোম বিশিষ্ট হলে তাকে বলা হয় ডিপ্লয়েড। দেহকোষে দুই সেট ক্রোমোজোম থাকায় দেহকোষ হলো ডিপ্লয়েড।"
        },
        {
          "label": "গ",
          "question": "উল্লিখিত 'P' এর বৈশিষ্ট্য ব্যাখ্যা করো।",
          "explanation": "উদ্দীপকে উল্লিখিত P হলো জটিল টিস্যুর ভেসেল। নিচে এর বৈশিষ্ট্য ব্যাখ্যা করা হলো- Gnetum এ প্রাথমিক পর্যায়ের ভেসেল থাকে। ভেসেল কোষগুলো খাটো চোঙের মতো। কোষগুলো একটির মাথায় আরেকটি সজ্জিত হয় এবং প্রান্তীয় প্রাচীরটি গলে গিয়ে একটি দীর্ঘ নলের মতো অঙ্গের সৃষ্টি করে। এর ফলে কোষরসের উপরে ওঠার জন্য একটি সরু পথ সৃষ্টি হয়ে যায়। প্রাথমিক অবস্থায় এ কোষগুলো প্রোটোপ্লাজমেপূর্ণ থাকলেও পরিণত বয়সে এরা মৃত এবং প্রোটোপ্লাজমবিহীন হয়। ভেসেলের প্রাচীর ট্রাকিডের মতো বিভিন্নরূপে পুরু হয়। ভেসেল সাধারণ কয়েক সেন্টিমিটার লম্বা হয়। তবে বৃক্ষ বা আরোহী উদ্ভিদে আরও অনেক লম্বা হতে পারে। এদের প্রধানত গুপ্তবীজী উদ্ভিদের সব অঙ্গে দেখা যায়।"
        },
        {
          "label": "ঘ",
          "question": "উল্লিখিত 'Q' বিভিন্ন অঙ্গের সমন্বয় সাধনে গুরুত্বপূর্ণ ভূমিকা পালন করে- বিশ্লেষণ করো।।",
          "explanation": "উদ্দীপকে Q দ্বারা স্নায়ুকোষ বা নিউরনকে বোঝানো হয়েছে। নিউরন হলো স্নায়ুতন্ত্রের গঠন ও কার্যত একক। স্নায়ুতন্ত্র দেহের বিভিন্ন অঙ্গের নিয়ন্ত্রণ ও সমন্বয় সাধন করে। নিচে তা বিশ্লেষণ করা হলো- আমাদের সমগ্র দেহের বিভিন্ন কাজের সুসংবদ্ধতার জন্য প্রয়োজন লক্ষ লক্ষ কোষের সমন্বয় সাধন। দেহের বিভিন্ন অঙ্গের কাজের সমন্বয় সাধনের জন্য স্নায়ুতন্ত্র অত্যন্ত গুরুত্বপূর্ণ ভূমিকা পালন করে। আমাদের দেহ চলে পরিবেশের উদ্দীপনা ও সাড়া জাগানোর ফলে। দেহের বাইরের জগত হলো বাহ্যিক পরিবেশ এবং দেহের ভেতর হলো অভ্যন্তরীণ পরিবেশ। বাহ্যিক পরিবেশের উদ্দীপক হলো আলো, গন্ধ, স্বাদ এবং স্পর্শ। এসব চোখ, কান, নাক, জিহ্বা এবং চর্মের অনুভূতিবাহী স্নায়ু প্রান্তে উদ্দীপনা জাগায়। অভ্যন্তরীণ পরিবেশের উদ্দীপক হলো চাপ, তাপ ও বিভিন্ন রাসায়নিক বস্তু। এরা অভ্যন্তরীণ অঙ্গের কেন্দ্রমুখী প্রান্তে উদ্দীপনা সৃষ্টি করে। যেকোনো উদ্দীপক অনুভূতি ও কেন্দ্রমুখী স্নায়ুতে তাড়না সৃষ্টি করে। এই তাড়না মস্তিষ্কে পৌঁছে। মস্তিষ্কে সিদ্ধান্ত নিয়ে আজ্ঞাবাহী বা মোটরস্নায়ু যোগে তাড়না পাঠিয়ে পেশি কিংবা গ্রন্থিতে সাড়া জাগায় ও কোনো কাজ করতে সাহায্য করে। তাই বলা যায়, নিউরন বিভিন্ন অঙ্গের সমন্বয় সাধনে গুরুত্বপূর্ণ ভূমিকা পালন করে।"
        }
      ]
    },
    {
      "number": "4",
      "uddipok": "",
      "tag": "CB 24",
      "sub_questions": [
        {
          "label": "ক",
          "question": "জীবনীশক্তি কী?",
          "explanation": "জীবদেহ বা জৈব অণুর রাসায়নিক বন্ধন ছিন্ন করার মাধ্যমে প্রাপ্ত শক্তিই হলো জীবনীশক্তি।"
        },
        {
          "label": "খ",
          "question": "মূলে শ্বসনক্রিয়ার হার বেশি কেন?",
          "explanation": "মূলের অগ্রভাগে ভাজক টিস্যু থাকে। সাধারণত অল্প বয়স্ক কোষ, বিশেষ করে ভাজক কোষে প্রোটোপ্লাজম বেশি থাকে বলে সেখানে বয়স্ক কোষ থেকে শ্বসনের হার বেশি হয়। মূলের অগ্রভাগেও ভাজক টিস্যু থাকার কারণে এর শ্বসন হার বেশি হয়।"
        },
        {
          "label": "গ",
          "question": "উদ্দীপকে 'X' কীভাবে উৎপন্ন হয়? বর্ণনা করো।",
          "explanation": "উদ্দীপকের X যৌগটি গ্লুকোজ। সালোকসংশ্লেষণের মাধ্যমে গ্লুকোজ তৈরি হয় যা একটি জটিল ও দীর্ঘ প্রক্রিয়া। এ প্রক্রিয়াটি আলোক ও অন্ধকার নামক দুটি পর্যায়ে সম্পন্ন হয়। আলোক পর্যায়ে সৌর শক্তি রাসায়নিক শক্তিতে রূপান্তরিত হয়। আলোর উপস্থিতিতে ক্লোরোফিল অণু হতে ইলেকট্রন উৎক্ষিপ্ত হয়ে বিভিন্ন বাহকের মধ্য দিয়ে পূর্বের ক্লোরোফিল অণুতে বা অন্য ক্লোরোফিল অণুতে পৌঁছায়। এ সময় পথিমধ্যে ATP তৈরি হয়। আবার অচক্রীয় পথে NADPH₂ তৈরি হয়। এই পর্যায়েই অচক্রীয় পথে H₂O-র সালোকবিভাজন ঘটে এবং O₂ নির্গত হয়। অন্ধকার পর্যায়ে আলোর প্রয়োজন পড়ে না। এ পর্যায়ে আলোক পর্যায়ে উৎপন্ন ATP ও NADPH₂ এর সহায়তায় CO₂ বিজারিত হয়ে X বা গ্লুকোজ তৈরি হয়।"
        },
        {
          "label": "ঘ",
          "question": "'Y' এ সংঘটিত প্রক্রিয়াটি জীবজগতের জন্য গুরুত্বপূর্ণ- বিশ্লেষণ করো।",
          "explanation": "চিত্রের Y অঙ্গাণুটি হলো মাইটোকন্ড্রিয়া। মাইটোকন্ড্রিয়ায় শ্বসন কার্যক্রম সম্পন্ন হয়। শ্বসন প্রক্রিয়ায় উৎপন্ন শক্তি দিয়ে জীবের সকল ক্রিয়া-বিক্রিয়া ও কাজকর্ম পরিচালিত হয়। শ্বসনে নির্গত CO₂ জীবের প্রধান খাদ্য শর্করা উৎপাদনের জন্য সালোকসংশ্লেষণে ব্যবহৃত হয়। সালোকসংশ্লেষণে উৎপন্ন শর্করা জাতীয় খাদ্য উদ্ভিদের বিভিন্ন অঙ্গে পৌঁছাতে যে শক্তির প্রয়োজন হয় তা শ্বসন হতে পেয়ে থাকে। এ প্রক্রিয়া উদ্ভিদের খনিজ লবণ পরিশোষণেও সাহায্য করে, যা পরোক্ষভাবে উদ্ভিদের বৃদ্ধি ও অন্যান্য জৈবিক প্রক্রিয়া চালু রাখে। কোষ বিভাজনের প্রয়োজনীয় শক্তি ও কিছু আনুষঙ্গিক পদার্থ শ্বসন প্রক্রিয়া থেকে আসে। তাই এ প্রক্রিয়া জীবের দৈহিক বৃদ্ধিও নিয়ন্ত্রণ করে। এ প্রক্রিয়া বিভিন্ন উপক্ষার ও জৈব এসিড সৃষ্টিতে সহায়তা করার মাধ্যমে জীবের অন্যান্য জৈবিক কাজেও সাহায্য করে। শ্বসন প্রক্রিয়া প্রকৃতিতে CO₂ ও O₂ এর সমতা বজায় রাখতে ভূমিকা রাখে। শ্বসন প্রক্রিয়ায় খাদ্যস্থ স্থিতিশক্তি তাপশক্তিতে রূপান্তরিত হয়ে সকল জীবের শক্তি যোগায়। উপরোক্ত আলোচনার প্রেক্ষিতে বোঝা যায় যে, মাইটোকন্ড্রিয়ায় সংঘটিত প্রক্রিয়াটি অর্থাৎ শ্বসন জীবজগতের জন্য অত্যন্ত গুরুত্বপূর্ণ।"
        }
      ]
    },
    {
      "number": "5",
      "uddipok": "রাকিবের বিএমআই 25.95 এবং উচ্চতা 1.7 মিটার। সে রুটি, আলু, বাদাম এবং ডিমের কুসুম খেতে পছন্দ করলেও ফলমূল অপছন্দ করে।",
      "tag": "CB 24",
      "sub_questions": [
        {
          "label": "ক",
          "question": "পেরিস্টালসিস কী?",
          "explanation": "পেরিস্টালসিস হলো এক প্রকার শারীরবৃত্তীয় প্রক্রিয়া যাতে পৌষ্টিকনালি গাত্রের পেশির পর্যায়ক্রমিক সংকোচন ও প্রসারণের ফলে খাদ্যদ্রব্য পৌষ্টিকনালির ভিতরে সামনের দিকে অগ্রসর হয়।"
        },
        {
          "label": "খ",
          "question": "খাদ্যে ফরমালিনের ব্যবহার ক্ষতিকর কেন?",
          "explanation": "ফরমালিন বিভিন্ন খাদ্যে যৌগ তৈরি করে ফেলে। খাদ্য ধোয়া হলেও ঐ যৌগটি খাদ্য থেকে যায়। যা পরে রান্না করা খাদ্যের সাথে মানবদেহে প্রবেশ করে। এই বিষাক্ত যৌগ নানা রকম জটিল রোগের উপসর্গের কারণসহ অনেক ক্ষেত্রে ক্যান্সারজাতীয় রোগের সৃষ্টি করে। তাই খাদ্যে ফরমালিনের ব্যবহার ক্ষতিকারক।"
        },
        {
          "label": "গ",
          "question": "রাকিবের ওজন নির্ণয় করো।",
          "explanation": "উদ্দীপকে উল্লেখিত রাকিবের বিএমআই =  25.95  এবং উচ্চতা =  1.7  মিটার   আমরা জানি, বিএমআই =   দেহের ওজন (কেজি)  [ উচ্চতা  ( মিটার ) ] 2    বা  25.95 =  ওজন  ( 1.7 ) 2  বা ওজন  = 2.89 × 25.95 = 74  কেজি (প্রায়)  \\begin{array}{l} \\text { উদ্দীপকে উল্লেখিত রাকিবের বিএমআই = } 25.95 \\\\ \\text { এবং উচ্চতা = } 1.7 \\text { মিটার } \\\\ \\text { আমরা জানি, বিএমআই = } \\frac{\\text { দেহের ওজন (কেজি) }}{[উ চ ্ চ ত া ~(ম ি ট া র)] 2 ~} \\\\ \\text { বা } 25.95=\\frac{\\text { ওজন }}{(1.7)^{2}} \\\\ \\text { বা ওজন }=2.89 \\times 25.95 \\\\ =74 \\text { কেজি (প্রায়) } \\end{array}   উদ্দীপকে   উল্লেখিত   রাকিবের   বিএমআই  =  25.95   এবং   উচ্চতা  =  1.7   মিটার     আমরা   জানি ,  বিএমআই  =  [ উচ্চতা   ( মিটার )] 2     দেহের   ওজন  ( কেজি )  ​   বা   25.95 = ( 1.7 ) 2   ওজন   ​   বা   ওজন   = 2.89 × 25.95 = 74   কেজি  ( প্রায় )  ​ সুতরাং রাকিবের ওজন 74 কেজি (প্রায়)"
        },
        {
          "label": "ঘ",
          "question": "উল্লিখিত খাবারগুলো রাকিবের শারীরিক সুস্থতায় কী ভূমিকা রাখবে?- বিশ্লেষণ করো।",
          "explanation": "উদ্দীপকে রাকিবের পছন্দের খাবারগুলো হলো রুটি, আলু, বাদাম এবং ডিমের কুসুম যা উচ্চ ক্যালরিবিশিষ্ট। অপরদিকে তার অপছন্দের খাবার হলো ফলমূল যা অধিক খনিজ ও ভিটামিন সমৃদ্ধ। নিচে শারীরিক সুস্থতা অটুট রাখতে খাদ্য উপাদানগুলোর ভূমিকা বিশ্লেষণ করা হলো- রুটি ও আলু শর্করা সমৃদ্ধ খাবার। এটি শরীরে শক্তি যোগায়। অর্থাৎ খেলাধুলায় প্রয়োজনীয় শারীরবৃত্তীয় কাজে তার পছন্দের শর্করাজাতীয় খাদ্য রুটি ও আলু শক্তি সরবরাহ করে। বাদাম ও ডিমের কুসুমে উচ্চ স্নেহজাতীয় পদার্থ বিদ্যমান। এটি দেহে তাপ ও শক্তি উৎপাদন করে। তবে এ খাদ্য উপাদানগুলো রাকিব অধিক পরিমাণে গ্রহণ করলে সে স্থূলতায় আক্রান্ত হতে পারে। অপরদিকে রাকিবের অপছন্দের খাবার হলো ফলমূল যা ভিটামিন ও খনিজ সমৃদ্ধ খাবার। এসব খাবার দেহের রোগ প্রতিরোধ ক্ষমতা ও বিভিন্ন রাসায়নিক বিক্রিয়ায় উদ্দীপনা যোগায়। অর্থাৎ সুস্থ থাকার জন্য ফলমূলের গুরুত্ব অত্যধিক। উপরিউক্ত আলোচনার মাধ্যমে বলা যায়, রাকিবের শারীরিক সুস্থতা অটুট রাখতে নিয়ন্ত্রিত পরিমাণে রুটি, আলু, বাদাম ও ডিমের কুসুম খাওয়ার সাথে সাথে ফলমূল খাওয়াও জরুরি।"
        }
      ]
    },
    {
      "number": "6",
      "uddipok": "মানবদেহের বক্ষ গহ্বরের বাম পার্শ্বে ত্রিকোণাকার অঙ্গের সংকোচন প্রসারণের মাধ্যমে সারাদেহে গোলাকার, রড আকৃতির কণিকা পরিবাহিত হয়। যেটি রক্তপাত বন্ধে সাহায্য করে।",
      "tag": "CB 24",
      "sub_questions": [
        {
          "label": "ক",
          "question": "ব্যাপন চাপ ঘাটতি কী?",
          "explanation": "একই বায়ু চাপে কোনো একটি দ্রবণ ও দ্রাবকের ব্যাপন চাপের পার্থক্যই হলো ব্যাপন চাপ ঘাটতি।"
        },
        {
          "label": "খ",
          "question": "উদ্ভিদদেহে শীতকালে খাদ্য চলাচল বিঘ্ন ঘটে কেন?",
          "explanation": "উদ্ভিদদেহে খাদ্য চলাচলের প্রধান কাজটি ফ্লোয়েমের সিভনল করে থাকে। সিভনল লম্বালম্বিভাবে একটির সাথে অন্যটি যুক্ত হয়ে উদ্ভিদদেহে জালের মতো গঠন সৃষ্টি করে। দুটো কোষের মধ্যবর্তী অণুপ্রস্থ প্রাচীরটি স্থানে স্থানে বিলুপ্ত হয়ে চালুনির মতো আকার ধারণ করে। এর ফলে খাদ্যদ্রব্য সহজেই এক কোষ থেকে অন্য কোষে চলাচল করতে পারে। শীতকালে এ রন্দ্রগুলোতে ক্যালোজ নামক রাসায়নিক পদার্থ জমা হয়ে রন্দ্র ছোট হয়। তাই শীতকালে উদ্ভিদদেহে খাদ্য চলাচলে বিঘ্ন ঘটে।"
        },
        {
          "label": "গ",
          "question": "মানবদেহে বর্ণিত কণিকাটি কীভাবে রক্ত তঞ্চনে সহায়তা করে? বর্ণনা করো।",
          "explanation": "মানবদেহে বর্ণিত গোলাকার, রড আকৃতির কণিকাটি হলো অণুচক্রিকা। রক্ত সহজে জমাট বাঁধার সাথে রক্তের এই বিশেষ কণিকাটি জড়িত। অণুচক্রিকার কাজই হলো কোনো রক্তবাহী নালি ক্ষতিগ্রস্থ হলে দ্রুত রক্তকে জমাট বাঁধানো। দেহের কোনো জায়গায় কেটে গিয়ে বা অন্য কোনো কারণে রক্তপাত শুরু হলে রক্তপাত বন্ধ করা জরুরি। এ অবস্থায় রক্তের অণুচক্রিকা দ্রুত থ্রম্বোপ্লাস্টিন নামক এক প্রকার রাসায়নিক দ্রব্য নিঃসরণ করে। যার প্রভাবে দ্রবণীয় ফাইব্রিনোজেন অদ্রবনীয় ফাইব্রিনোজেনে রূপান্তরিত হয়। এতে রক্তকণিকাসমূহ আবদ্ধ হয়ে রক্তের চলমানতা ও তরলতা হারিয়ে জেলিতে পরিণত হয়ে ক্ষতস্থান বন্ধ করে। রক্তকণিকায় অণুচক্রিকার সংখ্যা স্বাভাবিকের তুলনায় কম হলে রক্ত সহজে জমাট বাঁধবে না।"
        },
        {
          "label": "ঘ",
          "question": "উদ্দীপকে বর্ণিত অঙ্গটিতে প্রকোষ্ঠ ও কপাটিকার ভূমিকা বিশ্লেষণ করো।",
          "explanation": "উদ্দীপকের অঙ্গটি হলো হৃৎপিণ্ড। এটি ত্রিকোণাকার এবং চার প্রকোষ্ঠ বিশিষ্ট। এর দুটি অলিন্দ ডান ও বাম অলিন্দ এবং দুটি নিলয়- ডান ও বাম নিলয়। ডান অলিন্দ ও নিলয়ের ছিদ্র পথে ট্রাইকাসপিড কপাটিকা এবং বাম অলিন্দ ও নিলয়ের ছিদ্রপথে বাইকাসপিড কপাটিকা থাকে। এছাড়া মহাধমনি ও ফুসফুসীয় ধমনির মুখে অর্ধচন্দ্রাকৃতির কপাটিকা থাকে। অলিন্দ ও নিলয়ের সংকোচন-প্রসারণের মাধ্যমেই রক্ত সঞ্চালিত হয়। অলিন্দদ্বয় প্রসারিত হলে দেহের বিভিন্ন অংশ থেকে রক্ত হৃৎপিন্ডে প্রবেশ করে। উর্ধ্ব মহাশিরার মাধ্যমে CO₂ যুক্ত রক্ত ডান অলিন্দে প্রবেশ করে। পালমোনারি শিরার মাধ্যমে O₂ যুক্ত রক্ত বাম অলিন্দে প্রবেশ করে। অলিন্দদ্বয়ের সংকোচনের ফলে নিলয়দ্বয়ের পেশি প্রসারিত হয়। ফলে ডান অলিন্দ-নিলয়ের ট্রাইকাসপিড কপাটিকা খুলে যায় এবং ডান অলিন্দ থেকে CO₂ যুক্ত রক্ত ডান নিলয়ে প্রবেশ করে। ঠিক একই সময়ে বাম অলিন্দও নিলয়ের বাইকাসপিড কপাটিকা খুলে যায় এবং বাম অলিন্দ থেকে O₂ যুক্ত রক্ত বাম নিলয়ে প্রবেশ করে। এর পরপরই ছিদ্রগুলো কপাটিকা দ্বারা বন্ধ হয়ে নিলয় থেকে রক্ত পুনরায় অলিন্দে প্রবেশ করতে দেয় না। এভাবে, হৃৎপিন্ডের প্রকোষ্ঠ ও কপাটিকা সাহায্যে রক্ত দেহে সঞ্চালিত হয়।"
        }
      ]
    },
    {
      "number": "7",
      "uddipok": "",
      "tag": "CB 24",
      "sub_questions": [
        {
          "label": "ক",
          "question": "বোম্যান্স ক্যাপসুল কী?",
          "explanation": "বৃক্কের গ্লোমেরুলাসকে বেষ্টনকারী দ্বিস্তর বিশিষ্ট পেয়ালার মতো অঙ্গটিই হলো বোম্যান্স ক্যাপসুল।"
        },
        {
          "label": "খ",
          "question": "মানবদেহে পানি সাম্যতার গুরুত্ব ব্যাখ্যা করো।",
          "explanation": "মানবদেহে পানির পরিমাণ বেড়ে গেলে দেহে পানি জমতে থাকে। চোখ-মুখসহ সারা শরীর ফুলে যেতে পারে। এমনকি উচ্চ রক্তচাপও সৃষ্টি হতে পারে। আবার পানির পরিমাণ কমে গেলেও দেহে নানা জটিলতা সৃষ্টি হয়। তাই মানবদেহে পানি সাম্যতা গুরুত্বপূর্ণ ভূমিকা রাখে।"
        },
        {
          "label": "গ",
          "question": "চিত্র 'W' অঙ্গটি কীভাবে মূত্র তৈরি করে?",
          "explanation": "চিত্র 'W' অঙ্গটি হলো মানবদেহের বৃদ্ধ। বৃদ্ধ গ্লোমেরুলাস ছাঁকনির মতো কাজ করে রক্ত থেকে পরিদ্রুত তরল উৎপন্ন করে। এই তরলকে বলে আল্ট্রাফিলট্রেট। সেই আলট্রাফিলট্রেট রেনাল টিউব্যুলের মধ্য দিয়ে প্রবাহিত হওয়ার সময় আরও কয়েক দফা শোষণ এবং নিঃসরণ প্রক্রিয়ার মধ্য দিয়ে যায়। সবশেষে যে তরলটি পাওয়া যায়, সেটিই মূত্র। উৎপন্ন মূত্র সংগ্রাহী নালিকার মাধ্যমে বৃক্কের পেলভিসে পৌছায় এবং পেলভিস থেকে ইউরেটারের ফানেল আকৃতির প্রশস্ত অংশ বেয়ে ইউরেটারে প্রবেশ করে। ইউরেটার থেকে মূত্র মূত্রথলিতে আসে এবং সাময়িকভাবে জমা থাকে। মূত্র দিয়ে মূত্রথলি একটি নির্দিষ্ট পর্যায় পর্যন্ত পূর্ণ হলেই মূত্র ত্যাগের ইচ্ছা জাগে এবং মূত্রথলির নিচের দিকে অবস্থিত ছিদ্রপথে মূত্রনালির মাধ্যমে দেহের বাইরে বেরিয়ে আসে। এভাবে বৃক্ক বা কিডনি মানবদেহ থেকে ক্ষতিকর নাইট্রোজেন জাতীয় পদার্থসহ বিভিন্ন বর্জ্য অপসারণ করে।"
        },
        {
          "label": "ঘ",
          "question": "চিত্র 'W' বিকল হলে মানবদেহে কী ধরনের সমস্যা দেখা দিবে?- বিশ্লেষণ করো।",
          "explanation": "উদ্দীপকের চিত্র-W হলো বৃক্ক। এটি বিকল হলে মানবদেহে নিম্নলিখিত সমস্যাগুলো পরিলক্ষিত হয়- i . অতি অল্প, ঘন ও গাঢ় মূত্র ত্যাগ বা মূত্র একেবারেই না হওয়া। ii. রক্তে ক্রিয়েটিনিন বৃদ্ধি পাওয়া। iii. রক্তে তরলের পরিমাণ বেড়ে যাওয়ায় হাত ও পায়ের পাতা, পা, গোড়ালি, মুখমণ্ডল ইত্যাদি ফুলে যায়, ফুসফুসে পানি জমার কারণে ঘন ঘন শ্বাস নিতে হয়। iv. পাঁজর ও কোমরের মাঝামাঝি দু'পাশে ব্যথা। V. ক্ষুধামন্দা, বমি বমি ভাব বা বমি হওয়া। vi. রক্তে পটাশিয়ামের মাত্রা বেড়ে যাওয়ায় পেশির অসাড়তা ও অস্বাভাবিক হৃদস্পন্দন হয়। vii. রক্তে ফসফেটের পরিমাণ বেড়ে যাওয়ায় চুলকানি, অস্থিরতা, পেশির খিচুনি ইত্যাদি লক্ষণ দেখা দেয়। viii. রক্তচাপ বেড়ে যাওয়া।"
        }
      ]
    },
    {
      "number": "8",
      "uddipok": "",
      "tag": "CB 24",
      "sub_questions": [
        {
          "label": "ক",
          "question": "ট্রফিক লেভেল কী?",
          "explanation": "খাদ্যশিকলের প্রতিটি স্তরই হলো এক একটি ট্রফিক লেভেল।"
        },
        {
          "label": "খ",
          "question": "নডিউল তৈরি কী ধরনের আন্তঃক্রিয়া?- ব্যাখ্যা করো।",
          "explanation": "নডিউল তৈরি ধনাত্মক আন্তঃক্রিয়ার মিউচুয়ালিজমের অন্তর্ভুক্ত। রাইজোবিয়াম নামক ব্যাকটেরিয়া শিম জাতীয় উদ্ভিদের শিকড়ে অবস্থান করে গুটি নডিউল তৈরি করে এবং বায়বীয় নাইট্রোজেনকে সেখানে সংবন্ধন করে। ব্যাকটেরিয়া এই নাইট্রোজেন সহযোগী শিম উদ্ভিদকে সরবরাহ করে এবং বিনিময়ে সহযোগী উদ্ভিদ থেকে শর্করাজাতীয় খাদ্য পেয়ে থাকে যা মিউচুয়ালিজম এর উদাহরণ।"
        },
        {
          "label": "গ",
          "question": "উদ্দীপকের খাদ্য শৃঙ্খলে পুষ্টি প্রবাহ বর্ণনা করো।",
          "explanation": "উদ্দীপকের খাদ্যশৃঙ্খলটি একটি শিকারজীবী খাদ্যশৃঙ্খল। এরূপ খাদ্যশৃঙ্খলে প্রথম স্তরের খাদক আকারে সবচেয়ে ছোট থাকে। পর্যায়ক্রমে উপরের খাদকেরা নিচের স্তরের খাদকগুলোকে শিকার করে খেয়ে ফেলে। যেকোনো বাস্তুতন্ত্রে শক্তি তথা পুষ্টির মূল উৎস হলো সূর্য। খাদ্যশৃঙ্খলটিতে সবুজ উদ্ভিদ সালোকসংশ্লেষণ প্রক্রিয়ায় শর্করা জাতীয় খাদ্যকে রাসায়নিক শক্তি হিসেবে নিজ দেহে সঞ্চিত রাখে। এ শৃঙ্খলে সবুজ উদ্ভিদকে খাদ্য হিসেবে গ্রহণ করে হরিণ। ফলে সবুজ উদ্ভিদের দেহের সঞ্চিত পুষ্টি হরিণে স্থানান্তরিত হয়। হরিণ আবার খায় বাঘ। সুতরাং, হরিণের দেহের সঞ্চিত পুষ্টি আসে বাঘে এভাবে, শৃঙ্খলের উৎপাদক সবুজ উদ্ভিদ থেকে সর্বোচ্চ স্তরের খাদক বাঘের দেহে পুষ্টি প্রবাহিত হয়।"
        },
        {
          "label": "ঘ",
          "question": "উদ্দীপকের 'X' এর অনুপস্থিতিতে পরিবেশের ভারসাম্য বাধাগ্রস্থ হয়- বিশ্লেষণ করো।",
          "explanation": "উদ্দীপকে উল্লিখিত 'X' চিহ্নিত অংশটি হলো বিয়োজক। পরিবেশের ভারসাম্য রক্ষার জন্য এর প্রয়োজনীয়তা অপরিসীম। বিয়োজকের অনুপস্থিতিতে পরিবেশের ভারসাম্য বাধাগ্রস্ত হয়। নিচে তা বিশ্লেষণ করা হলো- উদ্দীপকের বাস্তুতন্ত্রে বিদ্যমান সবুজ উদ্ভিদ, হরিণ ও বাঘ মারা যাবার পর এদের মৃতদেহগুলো বিয়োজক পঁচিয়ে মাটির সাথে মিশিয়ে দেয়। এদের দেহের সমস্ত জৈব ও অজৈব উপাদান তখন মাটিতে দ্রবীভূত হয়ে যায়। আবার এই জৈব ও অজৈব উপাদান সবুজ উদ্ভিদ মূলের সাহায্যে শোষণ করে এবং এগুলো ব্যবহার করে সালোকসংশ্লেষণের মাধ্যমে শর্করা তৈরি করে। সবুজ উদ্ভিদে তৈরিকৃত শর্করা হরিণ গ্রহণ করে। হরিণকে খাদ্য হিসেবে গ্রহণ করে বাঘ এই শর্করা পায়। এভাবে সবুজ উদ্ভিদ থেকে হরিণ এবং হরিণ থেকে বাঘ এই শর্করা গ্রহণ করে থাকে। আবার তাদের মৃত্যুর পর বিয়োজক এগুলো মাটিতে 'ফিরিয়ে দেয়। এভাবে চক্রাকারে খাদ্য উপাদান আবর্তিত হয়, যেখানে বিয়োজক প্রধান ভূমিকা পালন করে। এভাবেই বিয়োজক পরিবেশে বিভিন্ন জৈব ও অজৈব উপাদানের পরিমাণ নিয়ন্ত্রণের মাধ্যমে ভারসাম্য রক্ষা করে।"
        }
      ]
    }
  ]
}