{
  "title": "কুমিল্লা বোর্ড ২০২০",
  "subtitle": "জীববিজ্ঞান (8)",
  "questions": [
    {
      "number": "1",
      "uddipok": "জীববিজ্ঞান ক্লাসে শিক্ষক নীলাভ সবুজ শৈবাল, এককোষী শৈবাল ও ছাতার ন্যায় একটি পরজীবীর শ্রেণিবিন্যাসগত অবস্থান নিয়ে আলোচনা করলেন।",
      "tag": "CB 20",
      "sub_questions": [
        {
          "label": "ক",
          "question": "এন্ডোক্রাইনোলজি কী?",
          "explanation": "ভৌত জীববিজ্ঞানের যে শাখায় জীবদেহের হরমোনের কার্যকারিতা বিষয়ক আলোচনা করা হয় তাই এন্ডোক্রাইনোলজি।"
        },
        {
          "label": "খ",
          "question": "মানুষকে Primate বর্গের প্রাণী বলার কারণ ব্যাখ্যা করো।",
          "explanation": "মানুষ অ্যানিমেলিয়া রাজ্যের অন্তর্ভুক্ত একটি জীব। মানুষের কোনো কিছু আঁকড়ে ধরার উপযোগী হাত রয়েছে। এছাড়া এদের ঘ্রাণ অপেক্ষা দৃষ্টিশক্তি বেশি উন্নত। এসব বৈশিষ্ট্য Primate বর্গের অন্তর্গত। এজন্য মানুষকে Primate বর্গের প্রাণী বলা হয়।"
        },
        {
          "label": "গ",
          "question": "উদ্দীপকে উল্লিখিত পরজীবীর রাজ্যের বৈশিষ্ট্য লেখো।",
          "explanation": "উদ্দীপকে উল্লিখিত ছাতার ন্যায় পরজীবীটি হলো মাশরুম বা Agaricus। মাশরুম সুপার কিংডম-২ অর্থাৎ ইউক্যারিওটার একটি রাজ্য ফানজাই এর অন্তর্ভুক্ত। নিচে ফানজাই রাজ্যের বৈশিষ্ট্য উল্লেখ করা হলো- i. অধিকাংশই স্থলজ, মৃতজীবী বা পরজীবী। ii. এর দেহ এককোষী বা মাইসেলিয়াম দিয়ে গঠিত। iii. এদের নিউক্লিয়াস সুগঠিত এবং এরা সিনোসাইটিক। iv. কোষপ্রাচীর কাইটিন দিয়ে গঠিত। V. খাদ্যগ্রহণ শোষণ পদ্ধতিতে ঘটে। vi. ক্লোরোপ্লাস্ট অনুপস্থিত এবং এরা পরভোজী। vii. হ্যাপ্লয়েড স্পোর দিয়ে বংশবৃদ্ধি ঘটে।"
        },
        {
          "label": "ঘ",
          "question": "উদ্দীপকে উল্লিখিত প্রথম জীব দুটির মধ্যে তুলনামূলক বিশ্লেষণ করো।",
          "explanation": "উদ্দীপকে উল্লিখিত প্রথম জীব দুটি হলো যথাক্রমে নীলাভ সবুজ শৈবাল এবং এককোষী শৈবাল। নীলাভ সবুজ শৈবাল হলো সুপার কিংডম-১ এর মনেরা রাজ্যের এবং এককোষী শৈবাল হলো সুপার কিংডম-২ এর প্রোটিস্টা রাজ্যের অন্তর্গত। নিচে জীব দুটির মধ্যে তুলনামূলক বিশ্লেষণ করা হলো- i. নীলাভ সবুজ শৈবাল সাধারণত এককোষী, ফিলামেন্টাস। এককোষী শৈবালও একটি মাত্র কোষ নিয়ে গঠিত, একক, কলোনিয়াল বা ফিলামেন্টাস প্রকৃতির। ii. নীলাভ সবুজ শৈবালের নিউক্লিয়াস সুগঠিত নয়। কোষে ক্রোমাটিন বস্তু থাকে কিন্তু নিউক্লিওলাস ও নিউক্লিয়ার পর্দা নেই। অপরদিকে, এককোষী শৈবাল সুগঠিত নিউক্লিয়াস বিশিষ্ট। ক্রোমাটিন বস্তুতে DNA, RNA এবং প্রোটিন থাকে। iii. নীলাভ সবুজ শৈবালের কোষে প্লাস্টিড, মাইটোকন্ড্রিয়া, এন্ডোপ্লাজমিক জালিকা নেই কিন্তু রাইবোজোম আছে। অপরদিকে, এককোষী শৈবালে সকল ধরনের অঙ্গাণু বিদ্যমান। iv. নীলাভ সবুজ শৈরালের খাদ্যগ্রহণ পদ্ধতি প্রধানত শোষণ, তবে কেউ কেউ সালোকসংশ্লেষণে খাদ্য প্রস্তুত করে। অপরদিকে, এককোষী শৈবালের খাদ্যগ্রহণ শোষণ বা ফটোসিনথেটিক পদ্ধতিতে ঘটে। v. নীলাভ সবুজ শৈবালে দ্বিবিভাজন পদ্ধতিতে কোষের বিভাজন ঘটে। অপরদিকে, এককোষী শৈবালে মাইটোসিস কোষ বিভাজনের মাধ্যমে অযৌন প্রজনন ঘটে।"
        }
      ]
    },
    {
      "number": "2",
      "uddipok": "",
      "tag": "CB 20",
      "sub_questions": [
        {
          "label": "ক",
          "question": "ফসফোরাইলেশন কী?",
          "explanation": "বাইরের শক্তির সাহায্যে অ্যাডেনিনের সাথে অজৈব ফসফেট যুক্ত হওয়ার প্রক্রিয়াই হলো ফসফোরাইলেশন।"
        },
        {
          "label": "খ",
          "question": "উদ্ভিদের খাদ্য তৈরিতে পাতার বয়সের প্রভাব ব্যাখ্যা করো।",
          "explanation": "উদ্ভিদের সালোকসংশ্লেষণ প্রক্রিয়ায় খাদ্য তৈরি করে। এ প্রক্রিয়ায় পাতার বয়সের গুরুত্বপূর্ণ প্রভাব রয়েছে। একেবারে কচিপাতা এবং একেবারে বয়স্ক পাতায় ক্লোরোফিলের পরিমাণ কম থাকে বলে সালোকসংশ্লেষণ কম হয়। বয়স বাড়ার সাথে সাথে ক্লোরোপ্লাস্টের সংখ্যাও বেশি হয়। মধ্যবয়সী পাতায় সবচেয়ে বেশি সালোকসংশ্লেষণ ঘটে।"
        },
        {
          "label": "গ",
          "question": "'X' চিত্রটিতে সংঘটিত প্রক্রিয়াটি ব্যাখ্যা করো।",
          "explanation": "উদ্দীপকের 'X' চিত্রটি দ্বারা সালোকসংশ্লেষণ প্রক্রিয়াকে বোঝানো হয়েছে। নিচে প্রক্রিয়াটি ব্যাখ্যা করা হলো- সালোকসংশ্লেষণ প্রক্রিয়ায় আলো ও ক্লোরোফিলের উপস্থিতিতে CO₂ ও H₂O-র রাসায়নিক বিক্রিয়ায় শর্করা জাতীয় খাদ্য তৈরি হয় এবং ০₂ নির্গত হয়। এ প্রক্রিয়াটি আলোক ও অন্ধকার পর্যায়ে সম্পন্ন হয়। আলোক পর্যায়ে সৌরশক্তি রাসায়নিক শক্তিতে রূপান্তরিত হয়। এ পর্যায়ে ATP ও NADPH₂ তৈরি হয়। আলোর উপস্থিতিতে ক্লোরোফিল অণু হতে ইলেকট্রন (e) উৎক্ষিপ্ত হয় এবং বিভিন্ন বাহকের মধ্য দিয়ে পূর্বের ক্লোরোফিল অণুতে অথবা অন্য ক্লোরোফিল অণুতে পৌঁছায়। এ সময় পথিমধ্যে ATP তৈরি হয়। আবার অচক্রীয় পথে NADPH₂ তৈরি হয়। সালোকসংশ্লেষণের আলোক পর্যায়ের অচক্রীয় পথে H₂O-র সালোক বিভাজন ঘটে এবং সেখান থেকে ০₂ নির্গত হয়। অন্ধকার পর্যায়ে আলোর কোনো প্রয়োজন হয় না। এ পর্যায়ে আলোক পর্যায়ে উৎপন্ন, ATP ও NADPH₂ এর সহায়তায় CO₂ বিজারিত হয়ে শর্করা জাতীয় খাদ্য গ্লুকোজ তৈরি হয়।"
        },
        {
          "label": "ঘ",
          "question": "জীবজগতে 'Y' প্রক্রিয়াটির গুরুত্ব বিশ্লেষণ করো।",
          "explanation": "উদ্দীপকের প্রক্রিয়াটি হলো শ্বসন প্রক্রিয়া। জীবের অস্তিত্ব রক্ষায় শ্বসন প্রক্রিয়ার বিশেষ গুরুত্ব রয়েছে। নিচে তা বিশ্লেষণ করা হলো- শ্বসন প্রক্রিয়ায় উৎপন্ন শক্তি দিয়ে উদ্ভিদ ও প্রাণীর সব ধরনের ক্রিয়া- বিক্রিয়া ও কাজকর্ম পরিচালিত হয়। উদ্ভিদ ও প্রাণিদেহে ২৪ ঘণ্টাই এ প্রক্রিয়া চলে। শ্বসনে নির্গত CO₂, জীবের প্রধান খাদ্য শর্করা উৎপন্নের জন্য উদ্ভিদের সালোকসংশ্লেষণে ব্যবহৃত হয়। এ প্রক্রিয়া উদ্ভিদে খনিজ লবণ পরিশোষণে সাহায্য করে, যা পরোক্ষভাবে উদ্ভিদের বৃদ্ধি ও অন্যান্য জৈবিক প্রক্রিয়া চালু রাখে। উদ্ভিদ ও প্রাণীর কোষ বিভাজনের প্রয়োজনীয় শক্তি ও কিছু আনুষঙ্গিক পদার্থ শ্বসন প্রক্রিয়া থেকে আসে। তাই এ প্রক্রিয়া জীবের দৈহিক বৃদ্ধিও নিয়ন্ত্রণ করে। এ প্রক্রিয়া বিভিন্ন উপক্ষার ও জৈব এসিড সৃষ্টিতে সহায়তা করার মাধ্যমে জীবনের অন্যান্য জৈবিক কাজেও সহায়তা করে। কিছু ব্যাকটেরিয়া অক্সিজেনের উপস্থিতিতে বাঁচতে পারে না। এদের শক্তি উৎপাদনের একমাত্র উপায় হলো অবাত শ্বসন। তাছাড়া উদ্ভিদের বৃদ্ধি ও বিকাশের জন্য যে শক্তির প্রয়োজন তা শ্বসন প্রক্রিয়া থেকেই আসে। শ্বসন প্রক্রিয়ায় উৎপন্ন CO₂, সালোকসংশ্লেষণে অংশ নিয়ে খাদ্য তৈরির পাশাপাশি O₂ উৎপন্ন করে। এই O₂ প্রাণীদের বেঁচে থাকার জন্য আবশ্যক। এছাড়া পরিবেশের ভারসাম্য রক্ষায়ও প্রক্রিয়াটি পরোক্ষভাবে ভূমিকা রাখে, যা সকল জীবের জন্য গুরুত্বপূর্ণ। সুতরাং উপরের আলোচনা থেকে বোঝা যায় যে, জীবের অস্তিত্ব রক্ষায় শ্বসন প্রক্রিয়াটির বিশেষ গুরুত্ব রয়েছে।"
        }
      ]
    },
    {
      "number": "3",
      "uddipok": "নাম উচ্চতা (সেমি) ওজন (কেজি) পছন্দের খাবার আদি ১৬০ ৬০ ফলমূল, মাছ, দুধ অভি ১২০ ৫০ মাংস, বার্গার, নুডলস",
      "tag": "CB 20",
      "sub_questions": [
        {
          "label": "ক",
          "question": "পরিপাক কী?",
          "explanation": "পৌষ্টিকনালিতে জটিল খাদ্য নির্দিষ্ট এনজাইমের ক্রিয়ায় বিশ্লেষিত হয়ে শোষণযোগ্য খাদ্যসারে পরিণত হওয়ার জৈব রাসায়নিক প্রক্রিয়াই হলো পরিপাক।"
        },
        {
          "label": "খ",
          "question": "মিশ্রগ্রন্থি বলতে কী বোঝ? ব্যাখ্যা করো।",
          "explanation": "যে সকল গ্রন্থি একই সাথে অন্তঃক্ষরা ও বহিঃক্ষরা গ্রন্থিরূপে কাজ করে তাকে মিশ্রগ্রন্থি বলে। মানবদেহের একটি গুরুত্বপূর্ণ মিশ্রগ্রন্থি হলো অগ্ন্যাশয়। কারণ অগ্ন্যাশয় অন্তঃক্ষরা গ্রন্থি হিসেবে হরমোন (যেমন- ইনসুলিন, গ্লুকাগন) নিঃসৃত করে। আবার, বহিঃক্ষরা গ্রন্থি হিসেবে বিভিন্ন প্রকার খাদ্য পরিপাককারী এনজাইম যেমন- ট্রিপসিন, লাইপেজ, অ্যামাইলেজ ইত্যাদি নিঃসরণ করে।"
        },
        {
          "label": "গ",
          "question": "আদি এবং অভির BMI নির্ণয় করো।",
          "explanation": "উদ্দীপক অনুসারে, আদির ওজন ৬০ কেজি এবং উচ্চতা ১৬০ সে.মি. বা ১.৬ মিটার আবার, অভির ওজন ৫০ কেজি এবং উচ্চতা ১২০ সে.মি. বা ১.২ মিটার আমরা জনি, B M I =  দেহহের ওজন (কেজি)  {  দেহের উচ্চতা (মিটার),  } 2 \\mathrm{BMI}=\\frac{\\text { দেহহের ওজন (কেজি) }}{\\{\\text { দেহের উচ্চতা (মিটার), }\\}^{2}} BMI = {   দেহের   উচ্চতা  ( মিটার ),  } 2   দেহহের   ওজন  ( কেজি )  ​ অর্থাৎ, আদির B M I =  ৬০ কেজি  (  ১.৬ মিটার)  = \\mathrm{BMI}=\\frac{\\text { ৬০ কেজি }}{(\\text { ১.৬ মিটার) }}= BMI = (   ১ . ৬   মিটার )    ৬০   কেজি   ​ = ২৩.৪৩৭৫ বা ২৩.৪৪ এবং অভির BMI =  ৫০ কেজি  ( ১ . ২ মিটার  ) 2 = ৩ 8 =\\frac{\\text { ৫০ কেজি }}{(১ . ২ \\text { মিটার })^{2}}=৩8 = ( ১ . ২   মিটার   ) 2   ৫০   কেজি   ​ = ৩ 8 . ৭২"
        },
        {
          "label": "ঘ",
          "question": "উদ্দীপকের আলোকে যে বেশি স্বাস্থ্য ঝুঁকিতে আছে তার কী করণীয় যুক্তিসহকারে মতামত দাও।",
          "explanation": "উদ্দীপকে উল্লিখিত আদি এবং অভির দেহের ওজন ও উচ্চতা থেকে প্রাপ্ত BMI হতে দেখা যায় যে, আদির BMI ২৩.৪৪ এবং অভির BMI ৩৪.৭২। BMI এর মানদণ্ড অনুসারে সুস্বাস্থ্যের আদর্শ মান হলো ১৮.৫-২৪.৯। BMI এর মানদণ্ড অনুসারে আদি সুস্বাস্থ্যের অধিকারি কিন্তু অভি মোটা হওয়ার প্রথম স্তরে রয়েছে। অতএব BMI এর মানদণ্ড অনুসারে আদি এবং অভির মধ্যে অভি বেশি স্বাস্থ্য ঝুঁকিতে আছে। এ অবস্থায় অভির সুস্বাস্থ্য বজায় রাখতে হলে তার পছন্দের খাবার বর্জন করতে হবে। তবে মাছ, দুধ, ফলমূল এবং অধিক আঁশ যুক্ত খাবার গ্রহণ করতে হবে। অর্থাৎ বেছে বেছে খাবার গ্রহণ করতে হবে এবং পরিমিত খাদ্য গ্রহণ করতে হবে। চর্বি জাতীয় খাদ্য বর্জন করতে হবে। এছাড়া অভিকে নিয়মিত ব্যায়াম করতে হবে। উল্লিখিত নির্দেশনা অনুসরণ করলে অভি এই স্বাস্থ্য ঝুঁকি থেকে মুক্তি পাবে।"
        }
      ]
    },
    {
      "number": "4",
      "uddipok": "দেহের পানি নিয়ন্ত্রণে বৃক্ক প্রধান ভূমিকা পালন করে। কিন্তু বৃক্কীয় জটিলতায় এ নিয়ন্ত্রণ বিঘ্নিত হয়, যা দেহে নানা জটিলতা সৃষ্টি করে।",
      "tag": "CB 20",
      "sub_questions": [
        {
          "label": "ক",
          "question": "হাইলাম কী?",
          "explanation": "বৃক্কের ভেতরের দিকের অবতল অংশের ভাঁজই হলো হাইলাম।"
        },
        {
          "label": "খ",
          "question": "বৃক্কে পাথর বলতে কী বোঝায়? ব্যাখ্যা করো।",
          "explanation": "মানব বৃক্কে ছোট আকারের পাথর জাতীয় পদার্থের সৃষ্টি হওয়াকে বৃক্কে পাথর হওয়া বলা হয়। অতিরিক্ত শারীরিক ওজন, বৃক্কে সংক্রমণ রোগ, কম পানি পান করা ও অতিরিক্ত প্রাণিজ আমিষ খাওয়ার কারণে বৃক্কে পাথর হয়ে থাকে।"
        },
        {
          "label": "গ",
          "question": "উদ্দীপকে উল্লিখিত অঙ্গের গাঠনিক এককের বর্ণনা দাও।",
          "explanation": "নিম্নের অনুরুপ : উদ্দীপকে উল্লিখিত A অঙ্গটি হলো বৃক্ক। প্রতিটি বৃক্কে ইউরিনিফেরাস নালিকা নামে বিশেষ এক ধরনের নালিকা থাকে যা নেফ্রন ও সংগ্রাহী নালিকা এই দুইটি অংশে বিভক্ত। সুতরাং B হলো নেফ্রন যা বৃক্কের কার্যকরী একক। নিচে নেফ্রনের গঠন বর্ণনা করা হলো- প্রতিটি নেফ্রন একটি রেনাল করপাসল বা মালপিজিয়ান অঙ্গ এবং রেনাল টিউব্যুল নিয়ে গঠিত। প্রতিটি রেনাল করপাসল আবার গ্লোমেরুলাস এবং বোম্যান্স ক্যাপসুল-এ দু'টি অংশে বিভক্ত। বোম্যান্স ক্যাপসুল গ্লোমেরুলাসকে বেষ্টন করে থাকে। বোম্যান্স ক্যাপসুল দ্বিস্তরবিশিষ্ট পেয়ালার মতো প্রসারিত একটি অংশ। গ্লোমেরুলাস একগুচ্ছ কৈশিক জালিকা দিয়ে তৈরি। বোম্যান্স ক্যাপসুলের অঙ্কীয় দেশ থেকে সংগ্রাহী নালি পর্যন্ত বিস্তৃত চওড়া নালিটি হলো রেনাল টিউব্যুল। প্রতিটি রেনাল টিউব্যুল ৩টি অংশে বিভক্ত। যথা- গোড়াদেশীয় প্যাঁচানো নালিকা, হেনলির লুপ এবং প্রান্তীয় প্যাঁচানো নালিকা।"
        },
        {
          "label": "ঘ",
          "question": "উল্লিখিত অঙ্গটি বিকল হলে করণীয় কী? আলোচনা করো।",
          "explanation": "নিম্নের অনুরুপ : উদ্দীপকের A অঙ্গটি হলো বৃক্ক। বৃক্ক বিকল বা অকেজো হলে দু'ধরনের পদক্ষেপ গ্রহণ করা যেতে পারে। বৃক্ক বিকল হলে যে দুটি পদক্ষেপ গ্রহণ করা যায় তা নিচে বিশ্লেষণ করা হলো- প্রথম পদক্ষেপটি হলো ডায়ালাইসিস। বৃক্ক সম্পূর্ণ অকেজো হওয়ার পর বৈজ্ঞানিক উপায়ে রক্ত পরিশোধিত করার প্রক্রিয়া হলো ডায়ালাইসিস। ডায়ালাইসিস মেশিনের সাহায্যে রক্ত পরিশোধিত করা হয়। ফলে নাইট্রোজেনঘটিত ক্ষতিকর বর্জ্য পদার্থ দেহের বাইরে নিষ্কাশিত হয়। দ্বিতীয় পদক্ষেপটি হলো বৃক্ক প্রতিস্থাপন। কোনো ব্যক্তির বৃক্ক অকেজো হয়ে পড়লে তখন কোনো সুস্থ ব্যক্তির বৃদ্ধ তার দেহে প্রতিস্থাপনের প্রক্রিয়াকে বৃক্ক প্রতিস্থাপন বলে। এটি দুভাবে সম্পন্ন করা যায়। যেমন- কোনো নিকট আত্মীয়ের বৃক্ক রোগীর দেহে প্রতিস্থাপন করা। অন্যটি, মৃত ব্যক্তির বৃক্ক নিয়ে রোগীর দেহে প্রতিস্থাপন করা। মৃত ব্যক্তি বলতে \"ব্রেন ডেড” বোঝানো হয়েছে, তবে দু'ক্ষেত্রেই দেখতে হবে টিস্যু ম্যাচ করে কি না। সুতরাং, বৃক্ক বিকল বা অকেজো হলে উল্লিখিত ডায়ালাইসিস অথবা বৃক্ক প্রতিস্থাপন পদক্ষেপের যেকোনো একটি গ্রহণ করা যায়।"
        }
      ]
    },
    {
      "number": "5",
      "uddipok": "",
      "tag": "CB 20",
      "sub_questions": [
        {
          "label": "ক",
          "question": "যোজনী কী?",
          "explanation": "পরাগধানী এবং পুংদণ্ড সংযোগকারী অংশই হলো যোজনী।"
        },
        {
          "label": "খ",
          "question": "ধুতুরা ফুলকে সম্পূর্ণ ফুল বলা হয় কেন? ব্যাখ্যা করো।",
          "explanation": "একটি আদর্শ ফুলের পাঁচটি স্তবক থাকে, যথা- পুষ্পাক্ষ, বৃতি, দলমণ্ডল, পুংস্তবক এবং স্ত্রীস্তবক। যে ফুলে এই পাঁচটি স্তবকই উপস্থিত থাকে তাকে সম্পূর্ণ ফুল বলা হয়। ধুতুরা ফুলে এই পাঁচটি স্তবকই উপস্থিত। এজন্য ধুতুরা ফুলকে সম্পূর্ণ ফুল বলা হয়।"
        },
        {
          "label": "গ",
          "question": "উদ্দীপকের 'Y' অংশটির গ্যামেটোফাইটের উৎপত্তি বর্ণনা করো।",
          "explanation": "নিম্নের অনুরুপ : উদ্দীপকের S হলো জবা ফুল। জবা ফুলের স্ত্রী গ্যামেটোফাইটের উৎপত্তি নিচে ব্যাখ্যা করা হলো- স্ত্রীরেণু হলো স্ত্রী গ্যামেটোফাইটের প্রথম কোষ। কার্যকরি স্ত্রী রেণু বিভাজিত ও বৃদ্ধিপ্রাপ্ত হয়ে স্ত্রী গ্যামেটোফাইট গঠন করে যা ভ্রূণথলি নামে পরিচিত। ভূণথলি গঠনের প্রথম পর্যায়ে ভূণপোষক কলায় ডিম্বকরন্দ্রের কাছাকাছি একটি কোষ আকারে সামান্য বড় হয়। এর প্রোটোপ্লাজম ঘন এবং নিউক্লিয়াস তুলনামূলকভাবে বড়। এ কোষটি বিয়োজন বিভাজনের মাধ্যমে চারটি হ্যাপ্লয়েড (n) কোষ সৃষ্টি করে। এদের মধ্যে নিচের কোষটি ছাড়া বাকি তিনটি কোষ বিনষ্ট হয়ে যায়। নিচের এই বড় কোষটি বৃদ্ধি পেয়ে ক্রমশ ভূণথলিতে পরিণত হয়। এই কোষটির নিউক্লিয়াস হ্যাপ্লয়েড (n), যা বিভক্ত হয়ে দুটি নিউক্লিয়াসে পরিণত হয়। এ নিউক্লিয়াসদ্বয় ভূণথলির দুই মেরুতে অবস্থান নেয়। এবার এ দু'টি নিউক্লিয়াসের প্রতিটি পরপর দু'বার বিভক্ত হয়ে চারটি করে নিউক্লিয়াসের সৃষ্টি করে। এর পরবর্তী ধাপে দুই মেরু হতে একটি করে নিউক্লিয়াস ভূণথলির কেন্দ্রে এসে মিলিত হয়ে ডিপ্লয়েড (2n) গৌণ নিউক্লিয়াস সৃষ্টি করে। দুই মেরুর নিউক্লিয়াসগুলো সামান্য সাইটোপ্লাজম সহকারে কোষ সৃষ্টি করে। ডিম্বকরন্দ্রের দিকের কোষ তিনটিকে গর্ভর্যন্ত্র বলে। এর মাঝের কোষটি বড় হয়। একে ডিম্বাণু ও অন্য কোষকে সহকারী কোষ বলা হয়। গর্ভযন্ত্রের বিপরীত দিকের কোষ তিনটিকে প্রতিপাদ কোষ বলে। এভাবে ভূণথলি তথা স্ত্রী গ্যামেটোফাইটের উৎপত্তি হয়।"
        },
        {
          "label": "ঘ",
          "question": "উদ্ভিদের প্রজননে 'X' ও 'Y' এর ভূমিকা বিশ্লেষণ করো।",
          "explanation": "উদ্দীপকের X ও Y অংশ যথাক্রমে পরাগধানী এবং গর্ভাশয়। ফুলের এ অংশ দু'টি সরাসরি জনন কাজে অংশগ্রহণ করে থাকে। এদের অনুপস্থিতিতে উদ্ভিদ প্রজনন সম্পূর্ণরূপে অসম্ভব। প্রজননের প্রথম শর্ত হলো নিষেক। পুং জননকোষ ও স্ত্রী জননকোষের মিলনেই নিষেক সম্পন্ন হয়ে থাকে। পুংজনন কোষ পরাগধানীতে তৈরি পরাগরেণুর অভ্যন্তরে সৃষ্টি হয়। অন্যদিকে ডিম্বাণু বা স্ত্রী জননকোষ গর্ভাশয়ের অভ্যন্তরে তৈরি হয়। পরাগায়নের পর পুং জননকোষ ডিম্বাণুর সঙ্গে মিলিত হয়ে নিষেক ঘটায়। নিষিক্তকরণ প্রক্রিয়া গর্ভাশয়ে বিশেষ উদ্দীপনার মাধ্যমে ফল সৃষ্টি করে এবং নিষিক্ত ডিম্বাণুসহ ডিম্বক বীজে পরিণত হয় যা ফলের অভ্যন্তরে অবস্থান করে। পরিপক্ব ফল থেকে সংগৃহীত বীজ নির্দিষ্ট সময় পর বপন করলে তা থেকে নতুন উদ্ভিদের জন্ম হয়। এভাবে উদ্ভিদের প্রজনন সম্পন্ন হয়ে থাকে। সুতরাং দেখা যায় যে, পরাগধানীর অনুপস্থিতিতে পুং জননকোষ তৈরি যেমন সম্ভব নয়, তেমনি গর্ভাশয়ের অনুপস্থিতিতে ডিম্বাণু বা স্ত্রী জননকোষ তৈরিও অসম্ভব। এ দু'ধরনের জনন কোষের অনুপস্থিতিতে উদ্ভিদের প্রজনন সম্ভব নয়। তাই স্পষ্টভাবে বলা যায় যে, উদ্দীপকের X ও Y অংশ দু'টি উদ্ভিদের প্রজননে বিশেষ ভূমিকা পালন করে।"
        }
      ]
    },
    {
      "number": "6",
      "uddipok": "M নালিহীন গ্রন্থি N নালিহীন গ্রন্থি থেকে নিঃসৃত এক ধরনের রস যা রক্ত ও প্রসাবে গ্লুকোজের মাত্রা নিয়ন্ত্রণ করে।",
      "tag": "CB 20",
      "sub_questions": [
        {
          "label": "ক",
          "question": "নিউরন কী?",
          "explanation": "স্নায়ুতন্ত্রের গঠন ও কার্যিক এককই হলো নিউরন বা স্নায়ুকোষ।"
        },
        {
          "label": "খ",
          "question": "প্রতিবর্তী ক্রিয়া বলতে কী বোঝায়?",
          "explanation": "যে সকল উদ্দীপনার প্রতিক্রিয়া মস্তিষ্ক দ্বারা নিয়ন্ত্রিত না হয়ে সুষুম্নাকাণ্ড দ্বারা নিয়ন্ত্রিত হয় তাকে প্রতিবর্তী ক্রিয়া বলে। আমরা ইচ্ছা করলেই প্রতিবর্তী ক্রিয়াকে নিয়ন্ত্রণ করতে পারি না। প্রতিবর্তী ক্রিয়া মূলত সুষুম্নাকাণ্ড দ্বারা নিয়ন্ত্রিত হয়। হঠাৎ করে আঙ্গুলে সূঁচ ফুটলে অথবা হাতে গরম কিছু লাগলে আমরা দ্রুত হাতটি উদ্দীপনার স্থান থেকে সরিয়ে নেই। এটি প্রতিবর্তী ক্রিয়ার ফল।"
        },
        {
          "label": "গ",
          "question": "মানবদেহে 'M' এর অবস্থান বর্ণনা করো।",
          "explanation": "উদ্দীপকে উল্লিখিত 'M' দ্বারা নালিহীন গ্রন্থি চিহ্নিত করা হয়েছে। এসব গ্রন্থি থেকে বিভিন্ন ধরনের হরমোন নিঃসৃত হয়। মানবদেহের বিভিন্ন অংশে নালিহীন গ্রন্থিগুলো অবস্থিত। নিচে মানবদেহে নালিহীন গ্রন্থিগুলোর অবস্থান ব্যাখ্যা করা হলো- পিটুইটারি গ্রন্থি: এটি মানবদেহের প্রধান হরমোন উৎপাদনকারী গ্রন্থি। পিটুইটারি গ্রন্থি মস্তিষ্কের নিচের অংশে অবস্থিত। থাইরয়েড গ্রন্থি: এই গ্রন্থিটি মানবদেহের গলায় ট্রাকিয়ার উপরের অংশে অবস্থিত। প্যারাথাইরয়েড গ্রন্থি: একজন মানুষের সাধারণত চারটি প্যারাথাইরয়েড গ্রন্থি থাকে, যেগুলো থাইরয়েড গ্রন্থির পিছনে অবস্থিত। থাইমাস গ্রন্থি: এই গ্রন্থিটি গ্রীবা অঞ্চলে অবস্থিত। অ্যাডরেনাল গ্রন্থি: টুপি সদৃশ এ গ্রন্থির অবস্থান কিডনির উপরের দিকে। আইলেটস অফ ল্যাঙ্গারহ্যান্স: এই কোষগুচ্ছ অগ্ন্যাশয়ের মাঝে অবস্থিত। জনন গ্রন্থি: এটি মেয়েদের ডিম্বাশয়ে এবং ছেলেদের শুক্রাশয়ে অবস্থান করে।"
        },
        {
          "label": "ঘ",
          "question": "আমাদের দেহে মাত্রাতিরিক্ত 'N' নিঃসরণের ফলে সৃষ্ট রোগের লক্ষণ নিয়ন্ত্রণ পদ্ধতি, আলোচনা করো।",
          "explanation": "উদ্দীপকের 'N' হলো ইনসুলিন হরমোন। এই হরমোন অল্প মাত্রায় নিঃসরিত হলে ডায়াবেটিস রোগ সৃষ্টি হয়। নিচে ডায়াবেটিস রোগের লক্ষণ ও নিয়ন্ত্রণ পদ্ধতি বিশ্লেষণ করা হলো- লক্ষণ: i. ঘন ঘন প্রস্রাব হওয়া, ii. অধিক পিপাসা লাগা, iii. ক্ষুধা বেড়ে যাওয়া, iv. পর্যাপ্ত খাবার খাওয়া সত্ত্বেও দেহের ওজন কমতে থাকা v. দুর্বল বোধ করা, vi. চোখে কম দেখা, vii. চামড়া খসখসে ও রুক্ষ হয়ে যাওয়া, ক্ষতস্থান সহজে না শুকানো। নিয়ন্ত্রণ পদ্ধতি: ডায়াবেটিস নিয়ন্ত্রণের জন্য তিনটি 'D' মেনে চলা অত্যাবশ্যক। এগুলো হলো: Discipline, Diet ও Dose | Discipline (শৃঙ্খলা): একজন ডায়াবেটিস আক্রান্ত ব্যক্তির জন্য তার সুশৃঙ্খল জীবন ব্যবস্থা মহৌষধস্বরূপ। এছাড়া, নিয়মিত ও ডাক্তারের পরামর্শ মতো পরিমিত খাদ্য গ্রহণ করা, নিয়মিত ব্যায়াম করা, নিয়মিত প্রস্রাব পরীক্ষা করা ইত্যাদি মেনে চলতে হবে। Diet (খাদ্য নিয়ন্ত্রণ): ডায়াবেটিস নিয়ন্ত্রণের প্রধান উপায় হলো খাদ্য নিয়ন্ত্রণ করা। মিষ্টি জাতীয় খাবার পরিহার করা ও ডাক্তারের পরামর্শ অনুযায়ী নিয়মিত ও সময়মতো খাদ্য গ্রহণ করা। Dose (ঔষধ সেবন): ডাক্তার রোগীর শারীরিক অবস্থা বুঝে ঔষধ খাওয়া বা ইনসুলিন নেওয়ার পরামর্শ দেয়। সেই পরামর্শ অনুযায়ী রোগীকে নিয়মিত ঔষধ সেবন করতে হবে।"
        }
      ]
    },
    {
      "number": "7",
      "uddipok": "উদ্ভিদ একটি বিশেষ প্রক্রিয়ায় মূলের মাধ্যমে মাটি থেকে পানি সংগ্রহ করে যা অতিরিক্ত হলে অন্য একটি প্রক্রিয়ায় খাদ্য তৈরির প্রধান অঙ্গের মাধ্যমে বের হয়ে যায়।",
      "tag": "CB 20",
      "sub_questions": [
        {
          "label": "ক",
          "question": "অভিস্রবণ কী?",
          "explanation": "দুটি ভিন্ন ঘনত্বের দ্রবণ একটি বৈষম্যভেদ্য ঝিল্লি দ্বারা পাশাপাশি পৃথক থাকলে দ্রাবক পদার্থ যে প্রক্রিয়ায় তার নিম্ন ঘনত্বের দ্রবণ থেকে উচ্চ ঘনত্বের দ্রবণের দিকে ব্যাপিত হয় সেই প্রক্রিয়াই হলো অভিস্রবণ।"
        },
        {
          "label": "খ",
          "question": "শ্বেত রক্তকণিকা দেহের প্রহরী-ব্যাখ্যা করো।",
          "explanation": "রক্তের শ্বেত কণিকাকে দেহের প্রহরী বলা হয়। কারণ এ রক্তকণিকা প্রহরীর মতো দেহকে বিভিন্ন রোগজীবাণুর হাত থেকে রক্ষা করে। ক্ষণপদ সৃষ্টির মাধ্যমে শ্বেতকণিকা রোগজীবাণুকে ভক্ষণ করে এবং রোগের হাত থেকে দেহকে রক্ষা করে। শুধু তাই নয় অ্যান্টিবডি তৈরির মাধ্যমেও শ্বেতকণিকা দেহকে বিভিন্ন ধরনের রোগের হাত থেকে রক্ষা করে থাকে।"
        },
        {
          "label": "গ",
          "question": "উদ্দীপকে উল্লিখিত প্রথম প্রক্রিয়াটি ব্যাখ্যা করো।",
          "explanation": "উদ্দীপকের প্রথম প্রক্রিয়াটি হলো উদ্ভিদের পানি পরিবহন প্রক্রিয়া। নিচে প্রক্রিয়াটির ব্যাখ্যা করা হলো- জাইলেম ভেসেলের মাধ্যমে পানি উদ্ভিদের পাতায় পৌছায়। মূলত মূলরোম দিয়ে পানি শোষিত হয়ে অভিস্রবণ প্রক্রিয়ায় কর্টেক্সের মধ্য দিয়ে জাইলেমের ভেসেলে পৌঁছায় এবং সেখান থেকে ধীরে ধীরে পাতায় গিয়ে পৌঁছে। মূলরোম হতে পাতায় পানির এই পরিবহনকে দুভাগে ভাগ করা যায়। যথা- ১. মাটিস্থ পানি মূলরোম থেকে মূলের পরিবহন কলায় পৌঁছানো ও ২. মূলের পরিবহন কলা থেকে পাতায় পরিবহন। প্রথম ধাপে অভিস্রবণ, ব্যাপন ও প্রস্বেদন টান ইত্যাদি পানি পরিবহনে গুরুত্বপূর্ণ ভূমিকা রাখে। মূলরোম দ্বারা শোষিত পানি অভিস্রবণ প্রক্রিয়ায় মূলরোম থেকে পাশের কোষে গমন করে। ঐ কোষ থেকে তা পুনরায় পাশের কোষে যায়। এভাবে, কোষ থেকে কোষে পানি চলতে চলতে একসময় মূলের পরিবহন টিস্যু হয়ে এবং কাণ্ডের পরিবহন কলা বেয়ে পাতার মেসোফিল কলায় পৌঁছায়। এভাবে, উদ্ভিদে পানি পরিবহন প্রক্রিয়াটি সম্পন্ন হয়।"
        },
        {
          "label": "ঘ",
          "question": "উদ্দীপকে উল্লিখিত দ্বিতীয় প্রক্রিয়াটি গুরুত্ব বিশ্লেষণ করো।",
          "explanation": "উদ্দীপকের দ্বিতীয় প্রক্রিয়াটি হলো প্রস্বেদন। এ প্রক্রিয়ার উপরে সজীব উদ্ভিদ কোষের বিপাকীয় কার্যক্রম অনেকাংশে নির্ভরশীল। নিচে প্রক্রিয়াটির গুরুত্ব বিশ্লেষণ করা হলো- প্রস্বেদন প্রক্রিয়াটি উদ্ভিদের জীবনে উপকারি এবং অপকারি দুই ভূমিকাই পালন করে। প্রস্বেদন প্রক্রিয়ার কারণে উদ্ভিদের জাইলেম বাহিকায় টান পরে। ফলে উদ্ভিদের মূলরোম মাটি থেকে পানি ও খনিজ লবণ শোষণ করে উদ্ভিদের বিভিন্ন অংশে পৌঁছায়। এই পানি উদ্ভিদের সালোকসংশ্লেষণের জন্য অত্যন্ত গুরুত্বপূর্ণ। এছাড়াও কোষের বিভিন্ন ক্রিয়া-বিক্রিয়ার জন্যও এই পানি সক্রিয় ভূমিকা রাখে। প্রস্বেদন পাতাকে অত্যধিক গরম হওয়া থেকে রক্ষা করে এবং উপযুক্ত তাপমাত্রা নিয়ন্ত্রণ করে। এই প্রক্রিয়া উদ্ভিদের বিভিন্ন অংশে পরোক্ষভাবে খাদ্য পরিবহন করে। এসব উপকারি ভূমিকার পাশাপাশি প্রস্বেদন প্রক্রিয়া কিছু অপকারী ভূমিকাও পালন করে। মূল হতে পানি শোষণের চেয়ে প্রস্বেদনের হার বেশি হলে উদ্ভিদদেহে পানি ও খনিজ লবণের ঘাটতি দেখা দেয়। এর ফলে উদ্ভিদ ঢলে পড়ে এবং অনেক সময় মারাও যায়। শীতকালে মাটিতে পানির পরিমাণ কমে গেলে প্রস্বেদেনের হার একই থাকলে প্রকৃতি তখন গাছের পাতাকে ঝরিয়ে দেয়। এছাড়াও প্রস্বেদন প্রক্রিয়ার কারণে উদ্ভিদকে প্রয়োজনের তুলনায় অতিরিক্ত পানি শোষণ করতে হয়। প্রস্বেদন প্রক্রিয়া যেহেতু উপকারের পাশাপাশি উদ্ভিদের ক্ষতি করে, তাই এই প্রক্রিয়াকে উদ্ভিদের জীবনে অতি প্রয়োজনীয় ক্ষতি নামেও অভিহিত করা হয়। তাই বলা যায়, উদ্ভিদ জীবনে উদ্দীপকের এই প্রক্রিয়াটির গুরুত্ব অনেক।"
        }
      ]
    },
    {
      "number": "8",
      "uddipok": "",
      "tag": "CB 20",
      "sub_questions": [
        {
          "label": "ক",
          "question": "লোকাস কী?",
          "explanation": "ক্রোমোজোমের যে স্থানে জিন অবস্থান করে সে স্থানই হলো লোকাস।"
        },
        {
          "label": "খ",
          "question": "DNA ফিঙ্গার প্রিন্টিং-এর কাজ ব্যাখ্যা করো।",
          "explanation": "ডিএনএ টেস্টের বিজ্ঞানভিত্তিক এক ব্যবহারিক পদ্ধতিকে বলা হয় DNA ফিঙ্গার প্রিন্টিং। সঠিকভাবে অপরাধী শনাক্তকরণের জন্য DNA ফিঙ্গার প্রিন্টিং করা হয়। এছাড়া বংশগত রোগের চিকিৎসায়, অনাকাঙ্ক্ষিত সন্তানের পিতৃত্ব নির্ণয়ের জন্যও DNA ফিঙ্গার প্রিন্টিং করা হয়। এ সকল ক্ষেত্রে DNA ফিঙ্গার প্রিন্টিং সঠিক ফলাফল প্রদান করে থাকে।"
        },
        {
          "label": "গ",
          "question": "উদ্দীপকে উল্লিখিত 'P' অণুটির নতুনভাবে তৈরির প্রক্রিয়া ব্যাখ্যা করো।",
          "explanation": "নিম্নের অনুরুপ : উদ্দীপকে নির্দেশিত 'D' হলো DNA। DNA অর্ধ-রক্ষণশীল পদ্ধতিতে সংশ্লেষিত হয়। নিচে DNA এর অনুলিপন বা সংশ্লেষণ প্রক্রিয়া বর্ণনা করা হলো- DNA অনুলিপন প্রক্রিয়ায় একটি DNA অণু থেকে আর একটি নতুন DNA অণু তৈরি হয় বা সংশ্লেষিত হয়। DNA অর্ধ-রক্ষণশীল পদ্ধতিতে অনুলিপিত হয়। এই পদ্ধতিতে DNA সূত্র দুটির হাইড্রোজেন বন্ধন ভেঙে গিয়ে আলাদা হয়ে যায়। তখন কোষের ভিতর ভাসমান নিউক্লিওটাইডগুলো থেকে A-এর সাথে T, T এর সাথে A, C এর সাথে G এবং G এর সাথে C যুক্ত হয় এবং সূত্র দুটি তার পরিপূরক নতুন সূত্র সৃষ্টি করে। পরে একটি পুরাতন সূত্র. ও একটি নতুন সূত্র সংযুক্ত হয়ে নতুন DNA অণুর সৃষ্টি হয়। একটি পুরাতন মাতৃ সূত্রক এবং একটি নতুন সৃষ্ট সূত্রকের সমন্বয়ে গঠিত বলে একে অর্ধ-রক্ষণশীল পদ্ধতি বলে।"
        },
        {
          "label": "ঘ",
          "question": "স্তন্যপায়ী প্রাণীর লিঙ্গ নির্ধারণে 'Q' এর ভূমিকাই মুখ্য-বিশ্লেষণ করো।",
          "explanation": "নিম্নের অনুরুপ : উদ্দীপকের উল্লিখিত চিত্র- Y দ্বারা ক্রোমোজোমকে বোঝানো হয়েছে। একে বংশগতির ভৌত ভিত্তি হিসেবে অভিহিত করা হয়। মানবদেহে অটোসোম এবং সেক্স ক্রোমোজোম এ দু'ধরনের ক্রোমোজোম থাকে। এদের মধ্যে সেক্স ক্রোমোজোম লিঙ্গ নির্ধারণে মুখ্য ভূমিকা পালন করে। নিচে তা বিশ্লেষণ করা হলো- সেক্স ক্রোমোজোমের সংখ্যা দুটি, যার মধ্যে একটি X এবং অপরটি Y নামে পরিচিত। স্ত্রীলোকের ডিপ্লয়েড কোষে দুটি সেক্স ক্রোমোজোমই X ক্রোমোজোম, অর্থাৎ XX। কিন্তু পুরুষদের ক্ষেত্রে দুটির মধ্যে একটি X এবং অপরটি Y, অর্থাৎ XY। স্ত্রীলোকের ডিম্বাশয়ে ডিম্বাণু সৃষ্টির সময় যখন মিয়োসিস বিভাজন ঘটে তখন প্রতিটি ডিম্বাণু অন্যান্য ক্রোমোজোমের সাথে একটি করে X ক্রোমোজোম লাভ করে। অপরপক্ষে, পুরুষে শুক্রাণু সৃষ্টির সময় অর্ধেক সংখ্যক শুক্রাণু একটি করে X ক্রোমোজোম এবং অবশিষ্ট অর্ধেক শুক্রাণু একটি করে Y ক্রোমোজোম লাভ করে। ডিম্বাণু পুরুষের X বা Y বহনকারী যেকোনো একটি শুক্রাণু দ্বারা নিষিক্ত হতে পারে। ফলে জাইগোট দুটি X অথবা একটি Y ক্রোমোজোম বিশিষ্ট হতে পারে। দুটি X নিয়ে অর্থাৎ XX নিয়ে যে শিশু জন্মাবে সে হবে মেয়ে আর যে শিশু একটি X এবং একটি Y অর্থাৎ XY ক্রোমোজোম নিয়ে পৃথিবীতে আসবে সে হবে ছেলে। উপরিউক্ত আলোচনার প্রেক্ষিতে বলা যায়, মানব শিশুর লিঙ্গ নির্ধারণে ক্রোমোজোমের ভূমিকা অপরিসীম।"
        }
      ]
    }
  ]
}