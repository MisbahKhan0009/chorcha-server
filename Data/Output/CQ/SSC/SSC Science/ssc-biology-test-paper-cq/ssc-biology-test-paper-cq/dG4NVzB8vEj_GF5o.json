{
  "title": "গবর্নমেন্ট ল্যাবরেটরি হাই স্কুল, ঢাকা ২০২৪",
  "subtitle": "জীববিজ্ঞান (8)",
  "questions": [
    {
      "number": "1",
      "uddipok": "",
      "tag": "GLHSD 24",
      "sub_questions": [
        {
          "label": "ক",
          "question": "INFS কী?",
          "explanation": "INFS বা The Institute of Nutrition and Food Science হলো ঢাকা বিশ্ববিদ্যালয়ের অন্তর্ভুক্ত খাদ্য ও পুষ্টি বিজ্ঞান সংক্রান্ত বিভাগ ।"
        },
        {
          "label": "খ",
          "question": "ভিটামিন মানবদেহের জন্য প্রয়োজনীয় কেন? ব্যাখ্যা করো।",
          "explanation": "ভিটামিন বা খাদ্যপ্রাণ হলো জৈব খাদ্য উপাদান। স্বাস্থ্যরক্ষার জন্য প্রয়োজনীয় ভিটামিনের পরিমাণ খুব সামান্য হলেও এর গুরুত্ব অপরিসীম। ভিটামিন স্বাভাবিক পুষ্টি ও বৃদ্ধিতে সহায়তা করে এবং রোগ প্রতিরোধ ক্ষমতা বৃদ্ধি করে। দেহে ভিটামিনের অভাব দেখা দিলে নানাবিধ সমস্যা দেখা দেয়। তাই ভিটামিন মানবদেহের জন্য অত্যন্ত প্রয়োজনীয়।"
        },
        {
          "label": "গ",
          "question": "B অংশে পরিপাককৃত খাদ্য উপাদান শোষিত হয় কীভাবে? ব্যাখ্যা করো।",
          "explanation": "উদ্দীপকের 'B' অংশটি হলো ক্ষুদ্রান্ত্রের ভিলাই। ক্ষুদ্রান্ত্রের ভিলাই অংশেই সব ধরনের খাদ্য সম্পূর্ণরূপে নির্দিষ্ট এনজাইমের ক্রিয়ায় পরিপাক হয়ে সরল শোষণযোগ্য খাদ্যরসে পরিণত হয়। প্রতিটি ভিলাসের মধ্যস্থলে ল্যাকটিয়াল নামক লসিকা নালি রক্তের কৈশিক নালির জালিকা দ্বারা পরিবেষ্টিত থাকে। এখানে পরিপাককৃত শোষণযোগ্য খাদ্যরস ব্যাপন প্রক্রিয়ায় ভিলাসের ল্যাকটিয়ালে শোষিত হওয়ার পর লসিকা দ্বারা বাহিত হয়ে রক্তস্রোতে মিশে। কৈশিকনালির মধ্য দিয়ে রক্ত প্রবাহিত হওয়ার সময় নালির প্রাচীর ভেদ করে জলীয় পদার্থ বের হয়। এই জলীয় পদার্থকে লসিকা বলে। লসিকা খাদ্য উপাদান সরবরাহ করে কোষে পৌঁছে দেয় এবং দূষিত পদার্থ সংগ্রহ করে রক্তস্রোতে ফিরে আসে। এভাবে 'B' অংশে পরিপাককৃত সরল খাদ্য উপাদান, যেমন- অ্যামাইনো এসিড, গ্লুকোজ, ফ্যাটি এসিড, গ্লিসারল ইত্যাদি ভিলাসের ল্যাকটিয়ালে শোষিত হয়ে কৈশিক নালির মধ্য দিয়ে রক্ত প্রবাহের সময় লসিকা থেকে দেহকোষে প্রবেশ করে বা দেহকোষ দ্বারা শোষিত হয়।"
        },
        {
          "label": "ঘ",
          "question": "উদ্দীপক চিত্রের কার্যাবলিতে 'A' অংশের ভূমিকা বিশ্লেষণ করে।।",
          "explanation": "উদ্দীপকের চিত্রের A দ্বারা যকৃত এবং অগ্ন্যাশয়কে নির্দেশ করা হয়েছে। চিত্রের কার্যাবলি অর্থাৎ খাদ্য পরিপাকে অঙ্গ দুটির যথেষ্ট ভূমিকা রয়েছে। নিচে খাদ্য পরিপাকে যকৃত ও অগ্ন্যাশয়ের ভূমিকা ব্যাখ্যা করা হলো- যকৃতে খাদ্য পরিপাককারী কোনো এনজাইম থাকে না। এটি খাদ্য পরিপাকে প্রত্যক্ষভাবে ভূমিকা রাখে না, পরোক্ষভাবে ভূমিকা রাখে। যকৃতে পিত্তরস তৈরি হয়। এটি খাদ্যকে ক্ষারীয় করে পরিপাকের উপযোগী করে তোলে। পিত্তরসের পিত্তলবণ স্নেহ পদার্থের ক্ষুদ্র কণাগুলোকে পানির সাথে মিশতে সাহায্য করে এবং লাইপেজের কাজ সঠিকভাবে সম্পাদনে সাহায্য করে। অন্যদিকে অগ্ন্যাশয় থেকে অগ্ন্যাশয় রস নিঃসৃত হয়। অগ্ন্যাশয় রসে লাইপেজ, ট্রিপসিন ও অ্যামাইলেজ নামক এনজাইম থাকে। এসব এনজাইম যথাক্রমে স্নেহপদার্থ, আমিষ এবং শর্করা পরিপাকে প্রত্যক্ষভাবে ভূমিকা রাখে। এ সকল এনজাইমের অনুপস্থিতিতে স্নেহ, আমিষ এমনকি শর্করা পরিপাক সম্পূর্ণরূপে অসম্ভব। সুতরাং আলোচনা থেকে এটাই প্রমাণিত হয় যে, খাদ্য পরিপাকে যকৃত ও অগ্ন্যাশয়ের ভূমিকা অত্যন্ত গুরুত্বপূর্ণ ।"
        }
      ]
    },
    {
      "number": "2",
      "uddipok": "'X' টিস্যু পাতার তৈরি খাদ্য পরিবহন করে এবং 'Y' টিস্যু হৃৎপিণ্ড, ধমনি ও মাসল গঠনে সাহায্য করে।",
      "tag": "GLHSD 24",
      "sub_questions": [
        {
          "label": "ক",
          "question": "ফটোলাইসিস কী?",
          "explanation": "সূর্যালোক ও ক্লোরোফিলের সহায়তায় পানি বিয়োজিত হয়ে অক্সিজেন, হাইড্রোজেন ও ইলেকট্রন উৎপন্ন হওয়ার প্রক্রিয়াই হলো ফটোলাইসিস।"
        },
        {
          "label": "খ",
          "question": "কৃষিবিজ্ঞানকে ফলিত জীববিজ্ঞান বলা হয় কেন?",
          "explanation": "কৃষিবিজ্ঞান বলতে বিজ্ঞানসম্মত চাষাবাদ, ফসল নির্বাচন, জমির উর্বরাশক্তি সংরক্ষণ, সাফল্যজনকভাবে নতুন ফসলের প্রবর্তন, ফসলক্রম উদ্ভাবন, বিভিন্ন ফসলের পারস্পরিক সম্পর্ক, ফসলের সঙ্গে অন্যান্য পশুপাখি পালনের সম্পর্ক, ফসল আবাদের সঙ্গে পরিবেশের সামঞ্জস্য রক্ষা করার উপায় অধ্যয়ন, উদ্ভাবন এবং প্রয়োগকে বোঝায়। যেহেতু কৃষিবিজ্ঞানে তত্ত্বীয় বিষয় আলোচনা না করে কৃষি সম্পর্কিত প্রায়োগিক বিষয় আলোচনা করা হয়, সেজন্য কৃষিবিজ্ঞানকে ফলিত জীববিজ্ঞান বলা হয় ।"
        },
        {
          "label": "গ",
          "question": "উদ্দীপকের'X' এর গঠন বৈশিষ্ট ব্যাখ্যা কর।",
          "explanation": "উদ্দীপকে দ্বিতীয় ধরনের টিস্যুটি হলো ফ্লোয়েম টিস্যু, যা উদ্ভিদের খাদ্য পরিবহনের কাজে নিয়োজিত। ফ্লোয়েম টিস্যু সিভকোষ, সঙ্গীকোষ, ফ্লোয়েম প্যারেনকাইমা ও ফ্লোয়েম ফাইবার এই চার ধরনের কোষ দ্বারা গঠিত । নিচে এদের গঠন ব্যাখ্যা হলো— i. সিভনল বা সিভকোষ : ফ্লোয়েম টিস্যুতে অবস্থিত চালনি সদৃশ প্রস্থপ্রাচীরযুক্ত নলাকার কোষকে সিভনল বা সিভকোষ বলে । এ কোষগুলো লম্বা এবং ভেতরটা ফাঁপা। একটি কোষের মাথায় আর একটি কোষ বসানো থাকে। এভাবে একসারি কোষ মিলিতভাবে একটি লম্বা নলের সৃষ্টি করে থাকে। মাথায় অবস্থিত দুটি কোষের মধ্যপ্রাচীর ক্ষুদ্র ক্ষুদ্র ছিদ্রযুক্ত। ছিদ্রযুক্ত এ প্রস্থপ্রাচীরকে সিভপ্লেট বলে। পাশাপাশি অবস্থিত দুটি সিভকোষের প্রোটোপ্লাজম সিভপ্লেটের ছিদ্র দিয়ে পরস্পর যোগাযোগ রক্ষা করে । ii. সঙ্গীকোষ : সিভকোষের সাথে বিদ্যমান বৃহৎ নিউক্লিয়াস ও ঘন সাইটোপ্লাজমযুক্ত প্যারেনকাইমা কোষকে সঙ্গীকোষ বলে। সঙ্গীকোষ লম্বা, সরু এবং এদের কোষপ্রাচীর পাতলা। ছিদ্র দিয়ে এরা সিভনলের সাথে সংযোগ স্থাপন করে। এদের সাইটোপ্লাজম খুব ঘন, কোষগহ্বর ক্ষুদ্র এবং নিউক্লিয়াস বড় । iii. ফ্লোয়েম প্যারেনকাইমা: এরা আসলে সাধারণ প্যারেনকাইমা কোষ তবে সঙ্গীকোষ হতে কিছুটা ভিন্নতর। ফ্লোয়েমের মধ্যে অবস্থিত বলে এর নাম হয়েছে ফ্লোয়েম প্যারেনকাইমা। কোষগুলো লম্বাটে এবং বেলনাকার। এদের কোষপ্রাচীর পাতলা, সেলুলোজ নির্মিত এবং সমান পুরু। সব ধরনের ফ্লোয়েম টিস্যুতে এদের দেখা যায় না । iv. ফ্লোয়েম ফাইবার: সেকেন্ডারি ফ্লোয়েমে অবস্থিত স্ক্লেরেনকাইমা ফাইবারকে ফ্লোয়েম- ফাইবার বলে। এরা বাস্ট ফাইবার নামেও পরিচিত। পাটের আঁশ এক ধরনের বাস্ট ফাইবার। সেকেন্ডারি বৃদ্ধির সময় এ ফাইবার তৈরি হয়। সকল উদ্ভিদে ফ্লোয়েম ফাইবার নেই ।"
        },
        {
          "label": "ঘ",
          "question": "'y' এর প্রকারভেদগুলোর মধ্যে বৈশিষ্ট্যের তুলনা করো।",
          "explanation": "উদ্দীপকে উল্লিখিত পানি ও খাদ্য পরিবহনকারী টিস্যু হলো যথাক্রমে জাইলেম ও ফ্লোয়েম টিস্যু। নিচে এই টিস্যু দুটির মধ্যে বিদ্যমান বৈসাদৃশ্য বিশ্লেষণ করা হলো— জাইলেম টিস্যু সাধারণত মৃত কোষ নিয়ে গঠিত। এদের ফাঁপা লুমেনযুক্ত পুরু ও শক্ত সেলুলোজ প্রাচীর রয়েছে। অন্যদিকে ফ্লোয়েম একসারি জীবন্ত কোষ নিয়ে গঠিত। জাইলেম উদ্ভিদদেহে মূল হতে পাতা পর্যন্ত পানি ও খনিজ লবণ পরিবহন করে। এর অঙ্গকে দৃঢ়তাও প্রদান করে । অন্যদিকে ফ্লোয়েম পাতায় প্রস্তুত খাদ্য উদ্ভিদ দেহের বিভিন্ন স্থানে পরিবহন করে। জাইলেম ট্রাকিড, ভেসেল, জাইলেম প্যারেনকাইমা ও জাইলেম ফাইবার নিয়ে গঠিত। অন্যদিকে ফ্লোয়েম সঙ্গীকোষ সিভকোষ, ফ্লোয়েম প্যারেনকাইমা ও ফ্লোয়েম ফাইবার নিয়ে গঠিত জাইলেম 'একমাত্র জীবিত উপাদান হলো উড প্যারেনকাইমা। অন্যদিকে ফ্লোয়েমে একমাত্র মৃত উপাদান হলো ফ্লোয়েম ফাইবার। জাইলেম টিস্যু কাণ্ডের দিকে থাকে কিন্তু ফ্লোয়েম টিস্যু কাণ্ডের পরিধির দিকে থাকে ।"
        }
      ]
    },
    {
      "number": "3",
      "uddipok": "প্রক্রিয়া-I: কালো আঙ্গুর (BB) × সবুজ আঙ্গুর (bb) → কালো আঙ্গুর। প্রক্রিয়া-II: ডিএনএ → নতুন ডিএনএ (দুই সেট)।",
      "tag": "GLHSD 24",
      "sub_questions": [
        {
          "label": "ক",
          "question": "প্লাজমিড কাকে বলে?",
          "explanation": "ব্যাকটেরিয়ার ক্রোমোজোম বহির্ভূত বৃত্তাকার DNA অণুকে প্লাজমিড বলে।"
        },
        {
          "label": "খ",
          "question": "রিকম্বিনেন্ট DNA প্রযুক্তি কী? ব্যাখ্যা করো।",
          "explanation": "জেনেটিক ইঞ্জিনিয়ারিংই হলো রিকম্বিনেন্ট DNA প্রযুক্তি। এক্ষেত্রে কোষকেন্দ্রের জিনকণার পরিবর্তন ঘটিয়ে জীবদেহের গুণগত পরিবর্তন ঘটানো হয়। এই প্রযুক্তির সাহায্যে DNA-এর কাঙ্ক্ষিত অংশ ব্যাকটেরিয়া থেকে মানুষে, উদ্ভিদ থেকে প্রাণীতে, প্রাণী থেকে উদ্ভিদে স্থানান্তর করা সম্ভব হয়েছে।"
        },
        {
          "label": "গ",
          "question": "প্রক্রিয়া-II জীবদেহে কীভাবে ঘটে? ব্যাখ্যা করো।",
          "explanation": "উদ্দীপকে নির্দেশিত 'D' হলো DNA। DNA অর্ধ-রক্ষণশীল পদ্ধতিতে সংশ্লেষিত হয়। নিচে DNA এর অনুলিপন বা সংশ্লেষণ প্রক্রিয়া বর্ণনা করা হলো— DNA অনুলিপন প্রক্রিয়ায় একটি DNA অণু থেকে আর একটি নতুন DNA অণু তৈরি হয় বা সংশ্লেষিত হয়। DNA অর্ধ-রক্ষণশীল পদ্ধতিতে অনুলিপিত হয় । এই পদ্ধতিতে DNA সূত্র দুটির হাইড্রোজেন বন্ধন ভেঙে গিয়ে আলাদা হয়ে যায়। তখন কোষের ভিতর ভাসমান নিউক্লিওটাইডগুলো থেকে A-এর সাথে T, T এর সাথে A, C এর সাথে G এবং G এর সাথে C যুক্ত হয় এবং সূত্র দুটি তার পরিপূরক নতুন সূত্র সৃষ্টি করে। পরে একটি পুরাতন সূত্র ও একটি নতুন সূত্র সংযুক্ত হয়ে নতুন DNA অণুর সৃষ্টি হয় । একটি পুরাতন মাতৃ সূত্রক এবং একটি নতুন সৃষ্ট সূত্রকের সমন্বয়ে গঠিত বলে একে অর্ধ-রক্ষণশীল পদ্ধতি বলে ।"
        },
        {
          "label": "ঘ",
          "question": "উদ্দীপকের প্রক্রিয়া-I মেন্ডেলের সূত্র অনুসরণ করে— বিশ্লেষণ করো।",
          "explanation": "উদ্দীপকের প্রক্রিয়া I এ কালো আঙ্গুর (BB) ও সবুজ আঙ্গুরের (bb) ক্রস দেখানো হয়েছে। যেখানে কালো আঙ্গুর প্রকট বৈশিষ্ট্য সম্পন্ন এবং সবুজ আঙ্গুর প্রচ্ছন্ন বৈশিষ্ট্য সম্পন্ন। মেন্ডেলের মতে পিতামাতার বৈশিষ্ট্যগুলো বংশধরের মধ্যে বিরাজ করে এবং প্রকট বৈশিষ্ট্যটি প্রকাশ পায়। কিন্তু প্রচ্ছন্ন বৈশিষ্ট্যটি নষ্ট না হয়ে পরবর্তী বংশধরে প্রকাশিত হয়। নিচে বিশ্লেষণ করা হলো— উদ্দীপক অনুযায়ী, কালো আঙ্গুর গাছের অ্যালিল = BB সবুজ আঙ্গুর গাছের অ্যালিল = bb অর্থাৎ ৩টি কালো ও ১টি সবুজ আঙ্গুরের গাছ পাওয়া যায়। ক্রসটি বিশ্লেষণ করলে দেখা যায়, F 2 জনুতে সবগুলো আঙ্গুর প্রকট বৈশিষ্ট্যের জন্য কালো হয়েছে। তবে পরবর্তী বংশধরে প্রচ্ছন্ন বৈশিষ্ট্য ৩ : ১ অনুপাতে প্রকাশ পেয়েছে যা মেন্ডেলের সূত্রকে অনুসরণ করে ।"
        }
      ]
    },
    {
      "number": "4",
      "uddipok": "নিচের চিত্র দুটি লক্ষ করো:",
      "tag": "GLHSD 24",
      "sub_questions": [
        {
          "label": "ক",
          "question": "ডোপামিন কী?",
          "explanation": "ডোপামিন হলো স্নায়ুকোষ কর্তৃক তৈরি এক ধরনের রাসায়নিক পদার্থ ।"
        },
        {
          "label": "খ",
          "question": "হরমোনকে রাসায়নিক দূত বলা হয় কেন?",
          "explanation": "হরমোন হচ্ছে বিশেষ কতকগুলো রাসায়নিক পদার্থ যা দেহের সমন্বয়ে অংশ নেয়। অতি অল্প পরিমাণে হরমোন বিশেষ বিশেষ শারীরবৃত্তীয় কাজ বা পদ্ধতি সূক্ষ্মভাবে নিয়ন্ত্রণ করে। এরা উত্তেজক বা রোধক হিসেবে পরিস্ফুটন, বৃদ্ধি ও বিভিন্ন টিস্যুর কাজ নিয়ন্ত্রণ করে। হরমোন রক্তের মাধ্যমে পরিবাহিত হয়ে উৎপত্তিস্থল থেকে দূরবর্তী কোনো অঙ্গকে উদ্দীপ্ত করে। এজন্য হরমোনকে রাসায়নিক দূত বলা হয় ।"
        },
        {
          "label": "গ",
          "question": "চিত্র-T এর গঠন ব্যাখ্যা করো ।",
          "explanation": "উদ্দীপকের চিত্র-T হলো ভ্রূণথলি। নিচে এর গঠন ব্যাখ্যা করা হলো- এটি আট নিউক্লিয়াস বিশিষ্ট থলির ন্যায় একটি গঠন। এর কেন্দ্রে দু'টি নিউক্লিয়াস মিলিত হয়ে ডিপ্লয়েড গৌণ নিউক্লিয়াস গঠন করে। এটি দুই মেরুবিশিষ্ট এবং এর এক মেরু ডিম্বকরন্ধ্রের দিকে ও অপর মেরু তার বিপরীত দিকে অবস্থান করে। ডিম্বকরন্ধ্রের দিকে অবস্থিত মেরুর নিকট তিনটি কোষ একসঙ্গে অবস্থান করে। এদের বলা হয় ডিম্বকযন্ত্র। এর মাঝের কোষটি বড় যাকে বলা হয় ডিম্বাণু। ডিম্বাণুর পাশের কোষ দু'টি হলো সহকারী কোষ। আবার ভ্রূণথলিতে ডিম্বকযন্ত্রের বিপরীতে তিনটি কোষ অবস্থান করে। এ কোষ তিনটিকে একত্রে বলা হয় প্রতিপাদ কোষ। ডিম্বকযন্ত্র, প্রতিপাদ কোষ এবং গৌণ নিউক্লিয়াসের সমন্বয়ে গঠিত হয় ভ্রূণথলি।"
        },
        {
          "label": "ঘ",
          "question": "'M' ও 'N' এর মিলন পরবর্তী তাৎপর্য বিশ্লেষণ করো।",
          "explanation": "উদ্দীপকের চিত্র M ও N দ্বারা সপুষ্পক উদ্ভিদের পুংগ্যামেট (n) ও ডিম্বাণুকে (n) বোঝানো হয়েছে। M ও N এর মিলন অর্থাৎ পুংগ্যামেট ও ডিম্বাণুর মিলন হলো নিষেক। নিষেক পরবর্তী তাৎপর্য নিচে বিশ্লেষণ করা হলো- নিষেকের পর ডিম্বকগুলো বীজে এবং গর্ভাশয় ফলে পরিণত হয়। বীজ উদ্ভিদের বংশ রক্ষা করে। বীজ সৃষ্টি না হলে অধিকাংশ পুষ্পক উদ্ভিদই বিলুপ্ত হয়ে যেত। উদ্ভিদের ফল এবং বীজের উপরই খাদ্যের জন্য প্রাণিকুল, বিশেষ করে মানুষ সম্পূর্ণভাবে নির্ভরশীল । আমরা আম, জাম, কাঁঠাল, লিচু, বেল, ধান, গম, ভুট্টা যা কিছুই খেয়ে থাকি তা সবই নিষেক ক্রিয়ার ফলে সৃষ্টি হয়। এ নিষেক ক্রিয়া না ঘটলে উদ্ভিদসমূহ হ্যাপ্লয়েড (n) অবস্থা হতে পুনরায় ডিপ্লয়েড (2n) অবস্থায় ফিরে আসতে পারত না। ফলে প্রজাতিতে আমূল পরিবর্তন ঘটে যেত। তাই, পুংগ্যামেট ও ডিম্বাণুর মিলন তথা নিষেক পরবর্তী তাৎপর্য অপরিসীম।"
        }
      ]
    },
    {
      "number": "5",
      "uddipok": "",
      "tag": "GLHSD 24",
      "sub_questions": [
        {
          "label": "ক",
          "question": "ইন্টারফেজ কী?",
          "explanation": "কোষবিভাজনের শুরুতে বা একটি কোষে পরপর দুবার বিভাজনের মধ্যবর্তী নিউক্লিয়াসের প্রস্তুতিমূলক কার্যসম্পন্নকারী দশাটি হলো ইন্টারফেজ।"
        },
        {
          "label": "খ",
          "question": "মিয়োসিসকে হ্রাসমূলক বিভাজন বলা হয় কেন ?",
          "explanation": "মিয়োসিস বিভাজন প্রক্রিয়ায় একটি প্রকৃত কোষ বিভক্ত হয়ে চারটি অপত্য কোষের সৃষ্টি করে। এ বিভাজনে নিউক্লিয়াস দুইবার কিন্তু ক্রোমোসোম একবার বিভাজিত হয়, ফলে অপত্য কোষের ক্রোমোসোম সংখ্যা মাতৃকোষের ক্রোমোসোম সংখ্যার অর্ধেক হয়। ক্রোমোসোম সংখ্যা হ্রাস পায় বলে মিয়োসিস কোষবিভাজনকে হ্রাসমূলক বিভাজন বলা হয়।"
        },
        {
          "label": "গ",
          "question": "চিত্র-Y তে এটিপি (AIP) উৎপন্ন হয় কীভাবে? ব্যাখ্যা করো।",
          "explanation": "উদ্দীপকের (i) নং বিক্রিয়া দ্বারা সবাত শ্বসনকে বোঝানো হয়েছে। সবাত শ্বসনে চারটি ধাপ সম্পন্ন হলেও কোষের মাইটোকন্ড্রিয়াতে সবাত শ্বসনের নিম্নলিখিত তিনটি ধাপ সম্পন্ন হয়ে থাকে। নিচে এ ধাপগুলো বর্ণনা করা হলো- অ্যাসিটাইল Co-A সৃষ্টি : এক্ষেত্রে প্রতি অণু পাইরুভিক এসিড পর্যায়ক্রমিকভাবে এক অণু অ্যাসিটাইল Co-A, এক অণু CO 2 ও এক অণু NADH, উৎপন্ন করে। এ সময় ৩ অণু ATP তৈরি হয় (২ অণু পাইরুভিক এসিড থেকে ৬ অণু)। এই ধাপটি সাইটোপ্লাজমে ঘটে বলে এক সময় মনে করা হতো, তবে সর্বশেষ তথ্য উপাত্ত অনুসারে জানা গেছে বিক্রিয়াটি ঘটে মাইটোকন্ড্রিয়ার ম্যাট্রিক্সে । ক্রেবস চক্র : এটি মাইটোকন্ড্রিয়নে ঘটে। এখানে এক অণু অ্যাসিটাইল Co-A থেকে ৩ অণু NADH 2 , এক অণু FADH, ও এক অণু GTP উৎপন্ন হয়। এ সময় ১২ অণু ATP তৈরি হয় (২ অণু পাইরুভিক এসিড থেকে ২৪ অণু)। ইলেকট্রন প্রবাহতন্ত্র: এ প্রক্রিয়ার মাধ্যমেই মাইটোকন্ড্রিয়নে বিভিন্ন ধাপে উৎপন্ন NADH 2 , FADH 2 জারিত হয়ে ATP, পানি, উচ্চশক্তির ইলেকট্রন এবং প্রোটন উৎপন্ন হয়।"
        },
        {
          "label": "ঘ",
          "question": "পদ্ধতি - X জীবজগতের জন্য অতীব গুরত্বপূর্ণ বিশ্লেষণ করো।",
          "explanation": "উদ্দীপকের (i) ও (ii) নং প্রক্রিয়া দুটি যথাক্রমে সবাত শ্বসন ও অবাত শ্বসন প্রক্রিয়া। নিচে সবাত ও অবাত শ্বসন প্রক্রিয়ার তুলনামূলক আলোচনা করা হলো— সবাত শ্বসন প্রক্রিয়ায় অক্সিজেনের প্রয়োজন হয় এবং শ্বসনিক বস্তু সম্পূর্ণভাবে জারিত হয়ে কার্বন ডাইঅক্সাইড, পানি এবং বিপুল পরিমাণ শক্তি উৎপন্ন করে। অপরদিকে, অবাত শ্বসন প্রক্রিয়ায় অক্সিজেনের প্রয়োজন হয় না এবং শ্বসনিক বস্তু কোষের ভেতরের এনজাইম দ্বারা আংশিকরূপে জারিত হয়ে বিভিন্ন জৈব যোগ, কার্বন ডাইঅক্সাইড ও সামান্য পরিমাণ শক্তি উৎপন্ন করে। সবাত শ্বসন প্রক্রিয়ায় কার্বন ডাইঅক্সাইড অধিক পরিমাণে নির্গত হয়। পক্ষান্তরে, অবাত শ্বসন প্রক্রিয়ায় কার্বন ডাইঅক্সাইড অপেক্ষাকৃত কম পরিমাণে নির্গত হয়। সবাত শ্বসন উদ্ভিদ ও প্রাণীর স্বাভাবিক শ্বসন প্রক্রিয়া। অপরদিকে অবাত শ্বসন কিছু অণুজীব যেমন— ব্যাকটেরিয়া, ইস্ট ইত্যাদিতে হয়ে থাকে।"
        }
      ]
    },
    {
      "number": "6",
      "uddipok": "",
      "tag": "GLHSD 24",
      "sub_questions": [
        {
          "label": "ক",
          "question": "উপজিহ্বা কী?",
          "explanation": "স্বরযন্ত্রের উপরে অবস্থিত জিহ্বা আকৃতির ঢাকনাই হলো উপজিহ্বা।"
        },
        {
          "label": "খ",
          "question": "হার্ট অ্যাটাক কেন হয়? ব্যাখ্যা করো।",
          "explanation": "যখন কারো হত্যন্ত্রের কোনো অংশ রক্ত জমাট বাঁধার কারণে রক্ত প্রবাহ বন্ধ হয়ে যায় কিংবা বাধাগ্রস্ত হয় তখন হৃৎপিন্ডের কোষ বা হৃৎপেশি ক্ষতিগ্রস্ত হয়। এর ফলে সৃষ্ট সমস্যাকে হার্ট অ্যাটাক বলে। হৃৎপিণ্ডকে কর্মক্ষম রাখতে হৃৎপেশিতে অক্সিজেন ও পুষ্টি সরবরাহের জন্য হৃৎপিণ্ডের তিনটি প্রধান রক্তনালি রয়েছে। এসকল রক্তনালির গায়ে চর্বি জমে রক্ত চলাচলে বিঘ্ন ঘটে । ফলে হার্ট অ্যাটাক হয়।"
        },
        {
          "label": "গ",
          "question": "চিত্র-C সঞ্চালনকারী অঙ্গের লম্বচ্ছেদের চিহ্নিত চিত্র অঙ্কন করো।",
          "explanation": "উদ্দীপকে উল্লিখিত অঙ্গটি হলো হৃৎপিণ্ড। নিচে হূৎপিণ্ডের লম্বচ্ছেদের চিহ্নিত চিত্র অঙ্কন করা হলো-"
        },
        {
          "label": "ঘ",
          "question": "B-এর সংখ্যা কমে গেলে মানবদেহে কী ধরনের প্রভাব পরিলক্ষিত পারে— বিশ্লেষণ করো।হার্ট অ্যাটাক কেন হয়? ব্যাখ্যা করো।",
          "explanation": "উদ্দীপকে B দ্বারা লোহিত রক্তকণিকা, শ্বেত রক্তকণিকা ও অণুচক্রিকাকে নির্দেশ করা হয়েছে। রক্তকণিকাগুলো রক্তনালির মাধ্যমে পরিবাহিত হয়ে নানাবিধ কাজ সম্পন্ন করে। মানবদেহে এদের সংখ্যা কমে গেলে বিভিন্ন ধরনের প্রভাব পরিলক্ষিত হয় । নিচে এগুলো বিশ্লেষণ করা হলো— লোহিত রক্তকণিকা প্রধানত O2 সরবরাহের কাজ করে। এটি লাল অস্থিমজ্জা থেকে উৎপন্ন হয়। যদি লাল অস্থিমজ্জা লোহিত কণিকা উৎপাদনে ব্যর্থ হয় এবং দেহে লোহিত কণিকার সংখ্যা কমে যায় তবে লিউকেমিয়া নামক অস্বাভাবিকতা দেখা দেয়। এর ফলে দীর্ঘমেয়াদী জ্বর, শ্বাসকষ্ট, বুকে ব্যথা, লসিকা গ্রন্থি ফুলে যাওয়াসহ নানাবিধ সমস্যা দেখা যায়। আবার, দেহে শ্বেত রক্তকণিকার ঘাটতি দেখা দিলে লিউকোপিনিয়া নামক অস্বাভাবিকতা দেখা যায়। এর ফলে দেহের রোগ প্রতিরোধ ক্ষমতা কমে যায় এবং রোগ-জীবাণু কর্তৃক দেহ আক্রান্ত হওয়ার ঝুঁকি বেড়ে যায়। অন্যদিকে, অণুচক্রিকার ঘাটতি, হলে দেহে রক্ত জমাট বাঁধার প্রবণতা কমে যায়। এতে করে রক্তপাত সহজে বন্ধ হয় না ও রোগীর মৃত্যুর আশঙ্কা দেখা যায় ।"
        }
      ]
    },
    {
      "number": "7",
      "uddipok": "নিচের প্রবাহ চিত্রটি লক্ষ করো:",
      "tag": "GLHSD 24",
      "sub_questions": [
        {
          "label": "ক",
          "question": "মিউচুয়ালিজম কী?",
          "explanation": "বিভিন্ন প্রকার উদ্ভিদ ও প্রাণীর মধ্যে বিদ্যমান আন্তঃসম্পর্কের ফলে সহযোগীদের উভয়ই একে অন্যের দ্বারা উপকৃত হওয়ার প্রক্রিয়াটি হলো মিউচুয়ালিজম।"
        },
        {
          "label": "খ",
          "question": "জীববৈচিত্র্য সংরক্ষণ আবশ্যক কেন? ব্যাখ্যা করো।",
          "explanation": "পৃথিবীতে বিরাজমান জীবগুলোর প্রাচুর্য এবং ভিন্নতাই হলো জীববৈচিত্র্য। বৈচিত্র্যময় এই জীবজগতের প্রতিটি উপাদান পরস্পর সম্পর্কযুক্ত। বৈচিত্র্যময় জীবসমূহ পরিবেশে তাদের ভূমিকা পালনের মাধ্যমে পরিবেশের ভারসাম্য রক্ষা করে। কেবল একটি প্রজাতির বিলুপ্তিও · এক্ষেত্রে বিরাট বিপর্যয় ডেকে আনতে পারে। তাই পরিবেশের এই ভারসাম্য রক্ষার জন্য জীববৈচিত্র্য সংরক্ষণ আবশ্যক ।"
        },
        {
          "label": "গ",
          "question": "উদ্দীপক চিত্রের শক্তি প্রবাহ ব্যাখ্যা করো।",
          "explanation": "উদ্দীপকের চিত্রটির পুষ্টিপ্রবাহ নিচে বর্ণনা করা হলো- উদ্দীপকের ছকের P স্থানে রয়েছে উৎপাদক। সকল পুষ্টির উৎস হলো সূর্য। উৎপাদক সালোকসংশ্লেষণের মাধ্যমে সৌরশক্তিকে রাসায়নিক শক্তিতে রূপান্তরিত করে শর্করা জাতীয় খাদ্য উৎপাদন করে। উৎপন্ন শক্তি খাদ্যের মাধ্যমে বিভিন্ন স্তরের খাদকে পৌছায়। উৎপাদক থেকে বিভিন্ন খাদক স্তর পার হয়ে পুষ্টি সর্বোচ্চ খাদকে পৌঁছানোই হলো বাস্তুতন্ত্রের পুষ্টিপ্রবাহ। উদ্দীপকে তৃণভোজী প্রাণী উৎপাদক খেয়ে যে পুষ্টি পায়, মাংসাশী প্রাণী তৃণভোজীদের খেয়ে আবার কিছু পুষ্টি পায় । এই মাংসাশী প্রাণীর মৃত্যু ঘটলে বিয়োজক এদের পঁচায়। এখানে কিছু পুষ্টি স্থানান্তরিত হয়। এভাবে খাদ্যশৃঙ্খলের প্রতিটি ধাপে ক্রমান্বয়ে পুষ্টি হ্রাস পায়। বিয়োজকগুলো মৃত জীবদেহকে বিশ্লিষ্ট করলে অজৈব পুষ্টি দ্রব্যগুলো পরিবেশে মুক্ত হয়ে পুষ্টি ভান্ডারে সঞ্চিত হয়। পুষ্টি ভান্ডার থেকে পুনরায় সজীব উদ্ভিদ অজৈব পুষ্টিদ্রব্য পায়। এভাবে উদ্দীপকের চিত্রটিতে পুষ্টিপ্রবাহ চলতে থাকে ।"
        },
        {
          "label": "ঘ",
          "question": "উদ্দীপক চিত্রে 'P' এর অনুপস্থিতিতে বাস্তুতন্ত্রে কী প্রভাব পড়তে পারে বিশ্লেষণ করো ।",
          "explanation": "উদ্দীপকের P হলো সংশ্লিষ্ট বাস্তুতন্ত্রের উৎপাদক । এর অনুপস্থিতিতে বাস্তুতন্ত্রের সার্বিক শক্তিপ্রবাহ ব্যাহত হবে। উৎপাদক আলোর উপস্থিতিতে সালোকসংশ্লেষণ প্রক্রিয়ায় যে খাদ্য তৈরি করে তার একটি অংশ (৯০%) নিজের প্রয়োজনে ব্যবহার করে এবং অবশিষ্ট অংশ (১০%) নিজের দেহে জমা রাখে। তৃণভোজী প্রাণীগুলো ঘাসকে খাদ্য হিসেবে গ্রহণ করে। দ্বিতীয় স্তরের মাংসাশী প্রাণীরা আবার তৃণভোজীদের খাদ্য হিসেবে গ্রহণ করে। অন্যদিকে তৃতীয় ও সর্বোচ্চ স্তরের খাদকরা যথাক্রমে দ্বিতীয় ও তৃতীয় স্তরের খাদকদের খাদ্য হিসেবে গ্রহণ করে। এভাবে ঘাসের উৎপাদিত খাদ্যশক্তি পর্যায়ক্রমে অন্যান্য প্রাণীদের দেহে যায়। আবার সমস্ত জীবের মৃতদেহ পঁচিয়ে বিয়োজকরা শক্তি লাভ করে এবং পুনরায় তা অজৈব বস্তুতে রূপান্তর করে, যা উৎপাদকদের পুষ্টি যোগায়। সুতরাং, উৎপাদকের অনুপস্থিতিতে অজৈব বস্তুর মাধ্যমে পুনরায় খাদ্য উৎপাদন প্রক্রিয়া ব্যাহত হবে এবং সকল স্তরের খাদক খাদ্যাভাবে পড়বে। ফলে বাস্তুতন্ত্রের আমূল পরিবর্তন ঘটবে এবং সার্বিক বাস্তুসংস্থান প্রক্রিয়া বিপর্যয়ের সম্মুখীন হবে।"
        }
      ]
    },
    {
      "number": "8",
      "uddipok": "",
      "tag": "GLHSD 24",
      "sub_questions": [
        {
          "label": "ক",
          "question": "পেরিকন্ড্রিয়াম কী ?",
          "explanation": "তরুণাস্থিগুলো যে তন্তুময় যোজককলা নির্মিত আবরণী দ্বারা পরিবেষ্টিত থাকে তাই পেরিকন্ড্রিয়াম।"
        },
        {
          "label": "খ",
          "question": "টেনডন ও লিগামেন্ট ভিন্ন কেন?",
          "explanation": "টেনডন ও লিগামেন্ট একে অন্য থেকে ভিন্ন। কারণ, টেনডনে শ্বেততন্তু ছড়ানো থাকে, কিন্তু লিগামেন্টে শ্বেততন্তু ও পীততন্তু উভয়ই থাকে। মাংসপেশির যে প্রান্তভাগ রজ্জুর মতো শক্ত হয়ে অস্থিগাত্রের সাথে সংযুক্ত হয় সেই শক্ত প্রান্তই হলো টেনডন। অন্যদিক, যে বন্ধনী দ্বারা অস্থিসমূহ পরস্পরের সাথে সংযুক্ত থাকে তাকে বলা হয় লিগামেন্ট ।"
        },
        {
          "label": "গ",
          "question": "চিত্র-K এর লম্বচ্ছেদের চিহ্নিত চিত্র অঙ্কন করো ।",
          "explanation": "উদ্দীপকে X অঙ্গটি হলো বৃদ্ধ। বৃক্কের চিহ্নিত চিত্র নিচে অঙ্কন করা হলো-"
        },
        {
          "label": "ঘ",
          "question": "চিত্র-K বিকল হলে স্থায়ী সমাধানে কোন চিকিৎসা পদ্ধতিটি অধিক গ্রহণযোগ্য বিশ্লেষণ করো।",
          "explanation": "উদ্দীপকের চিত্র-K হলো মানবদেহের রেচন অঙ্গ বৃক্ক । নেফ্রাইটিস, ডায়াবেটিস, উচ্চ রক্তচাপ, কিডনিতে পাথর ইত্যাদির কারণে বৃক্ক ধীরে ধীরে বিকল হয়ে যায়। বৃক্ক বিকলে দু'ধরনের করণীয় দিক রয়েছে। যথা— ডায়ালাইসিস ও বৃক্ক প্রতিস্থাপন । বৃক্ক সম্পূর্ণ অকেজো বা বিকল হবার পর বৈজ্ঞানিক উপায়ে রক্ত পরিশোধিত করার প্রক্রিয়া হলো ডায়ালাইসিস। ডায়ালাইসিস মেশিনের সাহায্যে রক্ত পরিশোধিত করা হয়। ফলে নাইট্রোজেনঘটিত ক্ষতিকর বর্জ্য পদার্থ দেহের বাইরে নিষ্কাশিত হয়। তবে এটি একটি ব্যয়বহুল ও সময় সাপেক্ষ প্রক্রিয়া। অপরদিকে, বৃক্ক বিকলে কোনো সুস্থ ব্যক্তির বৃক্ক দেহে প্রতিস্থাপনের প্রক্রিয়াকে বৃক্ক প্রতিস্থাপন বলে । এটি দু'ভাবে সম্পন্ন করা যায়— কোনো নিকট আত্মীয়ের বৃক্ক রোগীর দেহে প্রতিস্থাপন করা অথবা কোনো মৃত ব্যক্তির বৃক্ক নিয়ে রোগীর দেহে প্রতিস্থাপন করা। মৃত ব্যক্তি বলতে “ব্রেন ডেড” বোঝানো হয়েছে। তবে দু'ক্ষেত্রেই দেখতে হবে টিস্যু এবং রক্তের গ্রুপ ম্যাচ করে কিনা। এভাবে একটি সুস্থ বৃক্ক প্রতিস্থাপনের মাধ্যমে বৃক্ক বিকল হওয়া রোগীর চিকিৎসা করা একটি টেকসই বা স্থায়ী চিকিৎসা পদ্ধতি । সুতরাং, বৃক্ক বিকল হলে স্থায়ী সমাধান হিসেবে বৃক্ক প্রতিস্থাপন পদ্ধতিটি অধিক গ্রহণযোগ্য ।"
        }
      ]
    }
  ]
}