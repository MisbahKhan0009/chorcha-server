{
  "title": "ভিকারুননিসা নূন স্কুল এন্ড কলেজ, ঢাকা ২০২৪",
  "subtitle": "জীববিজ্ঞান (8)",
  "questions": [
    {
      "number": "1",
      "uddipok": "এককোষী শৈবাল (P) নীলাভ সবুজ শৈবাল (Q) কাঁঠাল গাছ (R) পেনিসিলিয়াম (S)",
      "tag": "SB 20,VNSC 24",
      "sub_questions": [
        {
          "label": "ক",
          "question": "বায়োইনফরমেটিকস্ কী?",
          "explanation": "কম্পিউটার প্রযুক্তি নির্ভর জীববিজ্ঞানভিত্তিক তথ্যই হলো বায়োইনফরমেটিকস্।"
        },
        {
          "label": "খ",
          "question": "মানুষের প্রজাতি sapiens বলার কারণ ব্যাখ্যা করো।",
          "explanation": "Homo sapiens প্রজাতির বৈশিষ্ট্যসমূহ বিশ্লেষণ করলে দেখা যায়, এদের দেহের গঠন চওড়া প্রকৃতির, খাড়া কপাল এবং এদের খুলির হাড় Home গণের অন্য প্রজাতির তুলনায় পাতলা। এরা বুদ্ধিবৃত্তিকভাবে উন্নত। এ বৈশিষ্ট্যসমূহ মানুষের সাথে সম্পূর্ণরূপে সাদৃশ্যপূর্ণ বলে মানুষের প্রজাতিকে sapiens বলা হয়।"
        },
        {
          "label": "গ",
          "question": "উল্লিখিত S এর রাজ্যের বৈশিষ্ট্য লেখো।",
          "explanation": "উদ্দীপকে উল্লিখিত ছাতার ন্যায় পরজীবীটি হলো মাশরুম বা Agaricus। মাশরুম সুপার কিংডম-২ অর্থাৎ ইউক্যারিওটার একটি রাজ্যে ফানজাই এর অন্তর্ভুক্ত। নিচে ফানজাই রাজ্যের বৈশিষ্ট্য উল্লেখ করা হলো- i. অধিকাংশই স্থলজ, মৃতজীবী বা পরজীবী। ii. এর দেহ এককোষী বা মাইসেলিয়াম দিয়ে গঠিত। iii. এদের নিউক্লিয়াস সুগঠিত এবং এরা সিনোসাইটিক। iv. কোষপ্রাচীর কাইটিন দিয়ে গঠিত। V. খাদ্যগ্রহণ শোষণ পদ্ধতিতে ঘটে। vi. ক্লোরোপ্লাস্ট অনুপস্থিত এবং এরা পরভোজী। vii. হ্যাপ্লয়েড স্পোর দিয়ে বংশবৃদ্ধি ঘটে।"
        },
        {
          "label": "ঘ",
          "question": "উল্লিখিত P, Q, R এর মধ্যে কোন রাজ্য বেশি উন্নত বিশ্লেষণ করো।",
          "explanation": "উদ্দীপকে উল্লিখিত P, Q ও যথাক্রমে প্রোটিস্টা, মনেরা এবং প্লানটি রাজ্যের অন্তর্গত জীব। এদের বৈশিষ্ট্য বিশ্লেষণ করলে দেখা যায় যে, প্লানটি রাজ্য অধিক উন্নত। নিচে তা বিশ্লেষণ করা হলো- প্রোটিস্টা রাজ্যের জীব এককোষী বা বহুকোষী হয়ে থাকে। এদের কোনো জটিল টিস্যুতন্ত্র নেই। মাইটোসিস কোষ বিভাজনের মাধ্যমে এদের অযৌন প্রজনন ঘটে। এ রাজ্যের জীবদের যৌন জনন হলেও ভ্রূণ গঠিত হয় না। অপরদিকে মনেরা রাজ্যের জীবসমূহ এককোষী ফিলামেন্টাস ও কলোনিয়াল। এদের কোষে ক্রোমাটিন বস্তু থাকে কিন্তু নিউক্লিওলাস ও নিউক্লিয়ার পর্দা নেই। কোষে বিভিন্ন কোষীয় অঙ্গাণু অনুপস্থিত। অন্যদিকে, প্লানটি রাজ্যের জীবসমূহ বহুকোষী হয় এবং এদের দেহে জটিল টিস্যুতন্ত্র বিদ্যমান, যা বৈশিষ্ট্যগতভাবে অধিক উন্নত। আবার এদের যৌন জনন অ্যানাইসোগ্যামাস অর্থাৎ আকার, আকৃতি অথবা শারীরবৃত্তীয় পার্থক্য বিশিষ্ট দুটি ভিন্নধর্মী গ্যামেটের মিলনের মাধ্যমে সম্পন্ন হয়, যা 'বৈশিষ্ট্যগতভাবে উন্নততর। উপরোক্ত আলোচনার পরিপ্রেক্ষিতে বলা যায়, R অর্থাৎ প্লানটি রাজ্য, P ওQ অর্থাৎ প্রোটিস্টা ও মনেরা হতে অধিক উন্নত।"
        }
      ]
    },
    {
      "number": "2",
      "uddipok": "",
      "tag": "VNSC 24",
      "sub_questions": [
        {
          "label": "ক",
          "question": "অক্সিজোম কী?",
          "explanation": "এক মাইটোকন্ড্রিয়ায় ক্রিস্টির গায়ে অবস্থিত সবৃন্তক বৃত্তাকার বস্তুই হলো অক্সিজোম।"
        },
        {
          "label": "খ",
          "question": "অন্তঃক্ষরা গ্রন্থি বলতে কী বোঝায়?",
          "explanation": "যেসব গ্রন্থি নালিবিহীন, ক্ষরণ সরাসরি রক্ত বা লসিকার মাধ্যমে বাহিত হয়ে দূরবর্তী সুনির্দিষ্ট অঙ্গে ক্রিয়াশীল হয়, সেসব গ্রন্থিকে অন্তঃক্ষরা গ্রন্থি বলে। এ গ্রন্থি নিঃসৃত রসকে হরমোন বা প্রাণরস বলে। যেমন-পিটুইটারি গ্রন্থি, থাইরয়েড গ্রন্থি ইত্যাদি।"
        },
        {
          "label": "গ",
          "question": "চিত্র-খ এর গঠন বৈশিষ্ট্য ব্যাখ্যা করো।",
          "explanation": "উদ্দীপকের 'B' চিহ্নিত অঙ্গাণুটি হলো মাইটোকন্ড্রিয়া। নিচে এর গঠন বৈশিষ্ট্য ব্যাখ্যা করা হলো- মাইটোকন্ড্রিয়া গোলাকার বা দণ্ডাকৃতির হয়ে থাকে। এটি দুটি আবরণী দিয়ে ঘেরা। আবরণী দুটি যথাক্রমে বহিঃআবরণী এবং অন্তঃআবরণী নামে পরিচিত। বহিঃআবরণী মসৃণ কিন্তু অন্তঃআবরণী নানাভাবে ভিতরের দিকে ভাঁজ হয়ে থাকে। এই ভাঁজগুলোকে বলা হয় ক্রিস্টি। ক্রিস্টির গায়ে বৃত্তযুক্ত গোলাকার বস্তু থাকে, একে অক্সিজোম বলে। অক্সিজোমে বিভিন্ন ধরনের উৎসেচক সাজানো থাকে। মাইটোকন্ড্রিয়ার ভেতরে অর্ধতরল দানাদার পদার্থ থাকে, যাকে ম্যাট্রিক্স বলে। মাইটোকন্ড্রিয়ায় প্রায় ৭৩% প্রোটিন, ২৫% লিপিড এবং ০.৫% RNA থাকে।"
        },
        {
          "label": "ঘ",
          "question": "মানবদেহের বিভিন্ন অঙ্গের মধ্যে সমন্বয় সাধনে চিত্র-ক এর গুরুত্ব বিশ্লেষণ করো।",
          "explanation": "উদ্দীপকের চিত্র-A হলো স্নায়ুকোষ বা নিউরন। এটি স্নায়ুটিস্যুর গঠন ও কার্যকরী একক। মানবদেহের বিভিন্ন অঙ্গের মধ্যে সমন্বয় সাধনে নিউরনের বিশেষ গুরুত্ব রয়েছে। নিচে তা বিশ্লেষণ করা হলো-' নিউরন তথা স্নায়ুকোষ পরস্পর একত্রিত হয়ে স্নায়ুতন্ত্র গঠন করে। স্নায়ুতন্ত্র দেহের বিভিন্ন অঙ্গ ও তন্ত্রের মধ্যে সমন্বয় সাধন করে। একটি নিউরনের অ্যাক্সনের সঙ্গে অন্য একটি নিউরনের ডেনড্রাইট যুক্ত হয়। এই সংযোগস্থলকে সিন্যাপস বলা হয়। সিন্যাপসের মধ্য দিয়ে স্নায়ুতাড়না প্রবাহিত হয়। উদ্দীপনা তৈরির ক্ষেত্রে নিউরন প্রথমে গ্রাহক অঙ্গ থেকে অনুভূতি সিন্যাপসের মাধ্যমে পরবর্তী ডেনড্রাইটে পৌছায়। তারপর ডেনড্রাইট থেকে কোষদেহে এবং সেখান থেকে অ্যাক্সনে যায়। এভাবে অনুভূতি কেন্দ্রীয় স্নায়ুতন্ত্রে পৌঁছায়। পরবর্তীতে জ্ঞানবাহী নিউরন ঠিক একইভাবে কেন্দ্রীয় স্নায়ুতন্ত্র থেকে কার্যকরী অঙ্গে উদ্দীপনা প্রেরণ করে। ফলে অঙ্গসমূহ সেই অনুযায়ী কাজ করে। এভাবে মানবদেহের বিভিন্ন অঙ্গের মধ্যে সমন্বয় সাধনে নিউরন গুরুত্বপূর্ণ ভূমিকা রাখে।"
        }
      ]
    },
    {
      "number": "3",
      "uddipok": "X-উদ্ভিদের খাদ্য তৈরির প্রক্রিয়া Y-উদ্ভিদের শক্তি উৎপাদন প্রক্রিয়া",
      "tag": "VNSC 24",
      "sub_questions": [
        {
          "label": "ক",
          "question": "ফটোলাইসিস কী?",
          "explanation": "সালোকসংশ্লেষণের আলোক পর্যায়ে সূর্যালোক ও ক্লোরোফিলের সহায়তায় পানি বিয়োজিত হয়ে অক্সিজেন, হাইড্রোজেন ও ইলেকট্রন উৎপন্ন হওয়ার প্রক্রিয়াই হলো ফটোলাইসিস।"
        },
        {
          "label": "খ",
          "question": "ATP রিচার্জেবল ব্যাটারির সঙ্গে তুলনীয় কেন?",
          "explanation": "ATP হলো জীবদেহের জৈবমুদ্রা বা শক্তিমুদ্রা। ATP-এর রাসায়নিক বন্ধন ভেঙ্গে যে শক্তি বের হয়, সেই শক্তি দিয়ে জীবদেহের প্রতিটি জৈবনিক কাজ সম্পাদিত হয়। জীবের গ্রহণকৃত খাদ্যের জারণ থেকে নির্গত শক্তি দ্বারা ফসফোরাইলেশনের মাধ্যমে আবার সেই ভাঙা দুই টুকরো জোড়া লেগে ATP তৈরি হয়। শক্তির প্রয়োজন হলে তা আবার - ভাঙে। তারপর খাদ্য থেকে শক্তি নিয়ে আবার জোড়া লাগে। তাই একে রিচার্জেবল ব্যাটারির সাথে তুলনা করা যায়।"
        },
        {
          "label": "গ",
          "question": "উল্লিখিত 'Y' প্রক্রিয়ায় যে ধাপগুলো শক্তিঘরে সংঘটিত হয় তা ব্যাখ্যা করো।",
          "explanation": "উদ্দীপকের (i) নং বিক্রিয়া দ্বারা সবাত শ্বসনকে বোঝানো হয়েছে। সবাত শ্বসনে চারটি ধাপ সম্পন্ন হলেও কোষের মাইটোকন্ড্রিয়াতে সবাত শ্বসনের নিম্নলিখিত তিনটি ধাপ সম্পন্ন হয়ে থাকে। নিচে এ ধাপগুলো বর্ণনা করা হলো- অ্যাসিটাইল Co-A সৃষ্টি: এক্ষেত্রে প্রতি অণু পাইরুভিক এসিড পর্যায়ক্রমিকভাবে এক অণু অ্যাসিটাইল Co-A, এক অণু CO₂ ও এক অণু N A D H 2 \\mathrm{NADH}_{2} NADH 2 ​ ,উৎপন্ন করে। এ সময় ৩ অণু ATP তৈরি হয় (২ অনু পাইরুভিক এসিড থেকে ৬ অণু)। এই ধাপটি সাইটোপ্লাজমে ঘটে বলে এক সময় মনে করা হতো, তবে সর্বশেষ তথ্য উপাত্ত অনুসারে জানা গেছে বিক্রিয়াটি ঘটে মাইটোকন্ড্রিয়ার ম্যাট্রিক্সে। ক্রেবস চক্র: এটি মাইটোকন্ড্রিয়নে ঘটে। এখানে এক অণু অ্যাসিটাইল Co-A থেকে ৩ অণু N A D H 2 \\mathrm{NADH}_{2} NADH 2 ​ , এক অণু F A D H 2 \\mathrm{FADH} \\mathrm{}_{2} FADH 2 ​ ও এক অণু GTP উৎপন্ন হয়। এ সময় ১২ অণু ATP তৈরি হয় (২ অণু পাইরভিক এসিড থেকে ২৪ অণু)। ইলেকট্রন প্রবাহতন্ত্র: এ প্রক্রিয়ার মাধ্যমেই মাইটোকন্ড্রিয়নে বিভিন্ন ধাপে উৎপন্ন N A D H 2 \\mathrm{NADH}_{2} NADH 2 ​ , F A D H 2 \\mathrm{FADH} \\mathrm{}_{2} FADH 2 ​ , জারিত হয়ে ATP, পানি, উচ্চশক্তির ইলেকট্রন এবং প্রোটন উৎপন্ন হয়।"
        },
        {
          "label": "ঘ",
          "question": "'X' এর গুরুত্ব বিশ্লেষণ করো।",
          "explanation": "উদ্দীপকে X প্রক্রিয়াটি হলো সালোকসংশ্লেষণ। জীবজগতের জন্য সালোকসংশ্লেষণ প্রক্রিয়াটি অপরিহার্য। নিচে সালোকসংশ্লেষণের গুরুত্ব ব্যাখ্যা করা হলো- প্রকৃতিতে একমাত্র সবুজ উদ্ভিদই সালোকসংশ্লেষণ প্রক্রিয়ায় খাদ্য তৈরি করতে পারে। কোনো প্রাণীই তার নিজের খাদ্য নিজে তৈরি করতে পারে না। খাদ্যের জন্য তাই সমগ্র প্রাণিকুলকে সম্পূর্ণভাবেই সবুজ উদ্ভিদের ওপর নির্ভর করতে হয়। কাজেই বলা যায়, পৃথিবীর সকল উদ্ভিদ ও প্রাণীর খাদ্য তৈরি হয় সালোকসংশ্লেষণের মাধ্যমে। পরিবেশের ভারসাম্য রক্ষায়, বিশেষ করে O₂ ও CO₂ এর সঠিক অনুপাত রক্ষায়ও সালোকসংশ্লেষণ প্রক্রিয়া বিশেষ ভূমিকা পালন করে থাকে। পরিবেশের ভারসাম্য নষ্ট হলে তা হবে জীবজগতের জন্য হুমকিস্বরূপ। সকল জীব শ্বসন প্রক্রিয়ায় ০₂ গ্রহণ এবং CO₂ ত্যাগ করে। কেবলমাত্র শ্বসন প্রক্রিয়া চলতে থাকলে বায়ুমণ্ডলে O₂ গ্যাসের স্বল্পতা এবং CO₂ গ্যাসের আধিক্য দেখা দিত। সবুজ উদ্ভিদ সালোকসংশ্লেষণ প্রক্রিয়ায় CO₂ গ্রহণ করে এবং O₂ ত্যাগ করে বলে এখনও বায়ুমণ্ডলে O₂ ও CO₂ গ্যাসের ভারসাম্য বজায় রয়েছে, যার ফলে সমগ্র জীবকুলের অস্তিত্ব টিকে রয়েছে। তাই বলা যায়, জীবজগতের জন্য সালোকসংশ্লেষণ প্রক্রিয়াটির গুরুত্ব অপরিসীম।"
        }
      ]
    },
    {
      "number": "4",
      "uddipok": "শামীমের উচ্চতা ১৭২ সে.মি. এবং ওজন ৫২ কেজি। বড় ভাই শরীফের রাতের খাবারের পরিমাণ ৩৫০ গ্রাম যাতে ৬০% শর্করা, ২০% আমিষ, ৫% চর্বি এবং বাকি অংশে রাফেজ থাকে।",
      "tag": "VNSC 24",
      "sub_questions": [
        {
          "label": "ক",
          "question": "পরিপাক কী?",
          "explanation": "যে জৈব রাসায়নিক প্রক্রিয়ায় পৌষ্টিকনালির ভেতরে জটিল খাদ্য নির্দিষ্ট এনজাইমের ক্রিয়ায় বিশ্লেষিত হয়ে শোষণযোগ্য সরল খাদ্যসারে পরিণত হয় সেই প্রক্রিয়াই হলো পরিপাক।"
        },
        {
          "label": "খ",
          "question": "মানুষের রক্তের গ্রুপ জানা প্রয়োজন কেন? ব্যাখ্যা করো।",
          "explanation": "আঘাত, দুর্ঘটনা, শল্যচিকিৎসা, প্রাকৃতিক দুর্যোগ বা অন্য কোনো কারণে অত্যধিক রক্তক্ষরণ হলে রোগীর দেহে রক্তশূন্যতা দেখা দিতে পারে। জরুরি ভিত্তিতে এই রক্তশূন্যতা দূর করার জন্য রোগীর দেহে অন্য ব্যক্তির রক্ত দিতে হয়। এক্ষেত্রে রোগী এবং দাতার রক্তের গ্রুপ ও প্রকৃতি না জানা থাকলে রক্তকণিকা জমাট বাঁধা, বিশ্লিষ্ট হওয়া, জন্ডিসের প্রাদুর্ভাব ও প্রস্রাবের সাথে হিমোগ্লোবিন নির্গত হওয়া ইত্যাদি নানা জটিলতায় রোগীর জীবন বিপন্ন হতে পারে। তাই মানুষের রক্তের গ্রুপ জানা প্রয়োজন।"
        },
        {
          "label": "গ",
          "question": "শরীফ তার রাতের খাবার থেকে কত কিলোক্যালরি শক্তি পায় ব্যাখ্যা করো।",
          "explanation": "শরীফের রাতের খাবারের পারমাণ 350 গ্রাম। খাবারে 60 % 60 \\% 60% শর্করা আছে, অর্থাৎ 350 গ্রাম খাবারে শর্করা = 60 × 350 100 = 210  গ্রাম  =\\frac{60 \\times 350}{100}=210 \\text { গ্রাম } = 100 60 × 350 ​ = 210   গ্রাম   খাবারে 20 % 20 \\% 20% আমিষ আছে, অর্থাৎ 350 গ্রাম খাবারে আমিষ = 20 × 350 100 = 70  গ্রাম =\\frac{20 \\times 350}{100}=70 \\text { গ্রাম} = 100 20 × 350 ​ = 70   গ্রাম খাবারে 5 % 5 \\% 5% চর্বি আছে, অর্থাৎ 350 গ্রাম খাবারে চর্বি = 5 × 350 100 = 17.5  গ্রাম  =\\frac{5 \\times 350}{100}=17.5 \\text { গ্রাম } = 100 5 × 350 ​ = 17.5   গ্রাম   খাদ্য উপাদানে খাদ্য ক্যালরির ছক ব্যবহার করে পাই : 210 গ্রাম শর্কনা = 210 × 4 = 840 =210 \\times 4=840 = 210 × 4 = 840 খাদ্যক্যালরি 70 গ্রাম অমিষ = 70 × 4 = 280 =70 \\times 4=280 = 70 × 4 = 280 খাদ্যক্যালরি 17.5 গ্রাম চর্বি = 17.5 × 9 = 157.5 =17.5 \\times 9=157.5 = 17.5 × 9 = 157.5 খাদ্যক্যালরি =1277.5 খাদ্যক্যালরি বা কিলোক্যালরি সুতরাং, শরীফের রাতের খাবার থেকে প্রাপ্ত শক্তি 1277.5 কিলোক্যালরি।"
        },
        {
          "label": "ঘ",
          "question": "বি.এম.আই উল্লেখপূর্বক শামীমের স্বাস্থ্যগত দিক বিবেচনা করে তোমার পরামর্শ দাও।",
          "explanation": "শামীমের স্বাস্থ্যগত দিক বিবেচনার জন্য তার BMI এর মান জানা জরুরি। তার ওজন 52 কেজি এবং উচ্চতা 172 সে.মি. বা 1.72 মিটার।  সুতরাং, শামীমের BMI  =  দেহে ওজন  (  কেজি  ) {  দেহের উচ্চতা (মিটার)  } 2 \\text { সুতরাং, শামীমের BMI }=\\frac{\\text { দেহে ওজন }(\\text { কেজি })}{\\{\\text { দেহের উচ্চতা (মিটার) }\\}^{2}}   সুতরাং ,  শামীমের  BMI  = {   দেহের   উচ্চতা  ( মিটার )  } 2   দেহে   ওজন   (   কেজি   ) ​ = 52 ( 1.72 ) 2 = 17.58  (প্রায়)  =\\frac{52}{(1.72) 2}=17.58 \\text { (প্রায়) } = ( 1.72 ) 2 52 ​ = 17.58  ( প্রায় )  শামীমের BMI মান 17.58, যা স্বাভাবিকের তুলনায় কম। BMI মান থেকে বোঝা যায় যে, তার শরীরের ওজন উচ্চতার তুলনায় অনেক কম। এ অবস্থা তাকে কম ওজনজনিত শারীরিক সমস্যায় ফেলে দিতে পারে। এমতাবস্থায় তাকে শরীরের ওজন বৃদ্ধি করে স্বাভাবিক শারীরিক অবস্থা ফিরিয়ে আনতে হবে। এজন্য তাকে পর্যাপ্ত পুষ্টিকর সুষম খাদ্য গ্রহণ করতে হবে। ডিম, দুধ, ভাত, মাছ, মাংস, ঘি প্রভৃতি খাবার পর্যাপ্ত পরিমাণে খেতে হবে। আমিষ জাতীয় খাদ্য শামীমের দেহ গঠনে ভূমিকা রাখবে। তাই আমিষ জাতীয় ও সুষম খাদ্য গ্রহণ করতে হবে। ফলে তার ওজন বৃদ্ধি পাবে। এছাড়া শারীরিক ও মানসিক পরিশ্রমের পাশাপাশি তাকে পর্যাপ্ত বিশ্রামও গ্রহণ করতে হবে।"
        }
      ]
    },
    {
      "number": "5",
      "uddipok": "A : জননকোষের মিলন → \\rightarrow → জাইগোট → \\rightarrow → ভ্রূণ → \\rightarrow → T B : জননকোষের মিলন → \\rightarrow → জাইগোট → \\rightarrow → ভ্রূণ → \\rightarrow → শিশু",
      "tag": "VNSC 24",
      "sub_questions": [
        {
          "label": "ক",
          "question": "পুষ্পমঞ্জরি কী?",
          "explanation": "বিশেষ নিয়মে সজ্জিত ফুলসহ ছোট শাখাই হলো পুষ্পমঞ্জরি।"
        },
        {
          "label": "খ",
          "question": "সস্যকলার উৎপত্তি কীভাবে ঘটে?",
          "explanation": "গুপ্তবীজী উদ্ভিদে দ্বি-নিষেক ঘটার সময় একটি পুংগ্যামেট ডিম্বাণুর সঙ্গে এবং অপরটি গৌণ নিউক্লিয়াসের সঙ্গে মিলিত হয়। গৌণ নিউক্লিয়াসের সঙ্গে একটি পুংগ্যামেট মিলিত হয়ে ট্রিপ্লয়েড (3n) নিউক্লিয়াসটি বারবার বিভাজিত হয়ে সস্যকলা উৎপন্ন করে।"
        },
        {
          "label": "গ",
          "question": "প্রাণীর জীবনে 'B' সৃষ্টির প্রক্রিয়াটি ব্যাখ্যা করো।",
          "explanation": "উদ্দীপকের 'B' প্রবাহচিত্রে, ডিম্বাণু ও শুক্রাণুর মিলনের ফলে সৃষ্ট জাইগোট, জাইগোট হতে ভ্রূণ, ভ্রূণ হতে পর্যায়ক্রমে শিশু সৃষ্টি দেখানো হয়েছে। মানব শিশু সৃষ্টির ক্ষেত্রেও উদ্দীপকের প্রবাহচিত্রটি বিশ্লেষণ করা যায়। মানব শিশুর ক্ষেত্রে প্রবাহচিত্র অনুযায়ী শুক্রাণু (n) ও ডিম্বাণু (n) মিলনের ফলে নিষেক ঘটে। নিষেকের ফলে শুক্রাণুর একপ্রস্থ ক্রোমোসোম (n) ও ডিম্বাণুর একপ্রস্থ ক্রোমোসোমে (n) মিলন ঘটে, ফলে দুই প্রস্থ ক্রোমোসোমের (2n) সমন্বয়ে জাইগোট উৎপন্ন হয়। ফলশ্রুতিতে নিষিক্ত ডিম্বাণুর, তথা জাইগোটের কোষ বিভাজন চলতে থাকে এবং মানব জরায়ুতে ভ্রূণ গঠিত হয়। জরায়ুর প্রাচীরে ভূণ সংযুক্ত হলে, এ সংযুক্তিকে ভূণ সংস্থাপন বা গর্ভধারণ বলে। জরায়ুর অন্তঃগাত্রে সংলগ্ন অবস্থায় ভূণটি ধীরে ধীরে বৃদ্ধি পেতে থাকে। নিষেকের প্রায় ৮ সপ্তাহ পর ভূণকে ফিটাস বলা হয়। এ সময় ভুণের অঙ্গগুলো ছোট আকারে থাকে। নিষেকের ১২ সপ্তাহের মধ্যে অমরা গঠিত হয়। অমরার মাধ্যমে মাতৃ জরায়ুতে ক্রমবর্ধমান ভ্রূণ এবং মাতৃ জরায়ু টিস্যুর মধ্যে সম্পর্ক স্থাপিত হয়। এরপর থেকে অমরার মাধ্যমেই ভ্রুণ মাতৃদেহ হতে পুষ্টি লাভ করে এবং বিভিন্ন পদার্থের আদান-প্রদান ঘটে। ফলে ভ্রূণ ধীরে ধীরে বৃদ্ধি প্রাপ্ত হয় এবং প্রায় ৩৮ সপ্তাহ পর ভ্রূণ পূর্ণাঙ্গ মানব শিশুতে পরিণত হয় ও ভূমিষ্ট প্রক্রিয়ার প্রস্তুতি চলতে থাকে। এভাবেই উদ্দীপকের প্রবাহচিত্র অনুযায়ী মানব শিশুর সৃষ্টি হয়।"
        },
        {
          "label": "ঘ",
          "question": "জীবজগতে A ও B প্রক্রিয়া দুটির গুরুত্ব তুলে ধরো।",
          "explanation": "উদ্দীপকের A তে উদ্ভিদের নতুন স্পোরোফাইট সৃষ্টির প্রক্রিয়া দেখানো হয়েছে এবং B তে মানব শিশু সৃষ্টির প্রক্রিয়া দেখানো হয়েছে। নিচে প্রক্রিয়া দুটির গুরুত্ব তুলে ধরা হলো- উদ্ভিদে পরাগায়নের মাধ্যমে পুং জননকোষ ও স্ত্রী জননকোষ মিলিত হয়ে জাইগোট উৎপন্ন হয়। জাইগোট কোষটি স্পোরোফাইটের প্রথম কোষ। এটি থেকে ভ্রুণ সৃষ্টি হয় এবং ডিম্বক বীজে পরিণত হয়। এ বীজ অঙ্কুরিত হয়ে একটি পূর্ণাঙ্গ স্পোরোফাইট সৃষ্টি করে। যা থেকে নতুন উদ্ভিদ সৃষ্টি হয়। উক্ত প্রক্রিয়া সম্পন্ন না হলে উদ্ভিদ বংশবিস্তার করতে পারত না। ফলে বীজের সাহায্যে বংশবিস্তার করা উদ্ভিদগুলো বিলীন হয়ে যেত। পাশাপাশি এদের উপর নির্ভরশীল প্রাণিকুলও বিলুপ্ত হয়ে যেত। আবার, মানবজীবনের ক্ষেত্রেও ডিম্বাণু ও শুক্রাণু মিলিত হয়ে জাইগোট সৃষ্টি করে। এই জাইগোট বিভাজিত হয়ে ভ্রূণ সৃষ্টি করে এবং ভূণ বিকশিত হয়ে মানব শিশুতে পরিণত হয়। উক্ত প্রক্রিয়া সংঘটিত না হলে নতুন শিশু সৃষ্টি হতো না। ফলে মানবকুল বিলুপ্ত হয়ে যেত। উপরিউক্ত আলোচনায় দেখা যায়, জীবজগতে স্পোরোফাইট ও মানবশিশু সৃষ্টি, উভয় প্রক্রিয়ারই বিশেষ ভূমিকা রয়েছে।"
        }
      ]
    },
    {
      "number": "6",
      "uddipok": "",
      "tag": "VNSC 24",
      "sub_questions": [
        {
          "label": "ক",
          "question": "সাইনোভিয়াল রস কী?",
          "explanation": "সাইনোভিয়াল অস্থিসন্ধির গহ্বরে যে পিচ্ছিল তরল পদার্থ সঞ্চিত থাকে তাই সাইনোভিয়াল রস।"
        },
        {
          "label": "খ",
          "question": "আর্থ্রাইটিস বলতে কী বোঝায়?",
          "explanation": "আর্থ্রাইটিস এক ধরনের বাত রোগ। অনেক দিন যাবৎ বাত জ্বরে ভুগলে এবং এর যথাযথ চিকিৎসা না করা হলে এ রোগটি হওয়ার সম্ভাবনা থাকে। সাধারণত বয়স্করা এ রোগে বেশি আক্রান্ত হয়।"
        },
        {
          "label": "গ",
          "question": "উদ্দীপকে উল্লিখিত গ ও ঘ এর তুলনামূলক আলোচনা করো।",
          "explanation": "উদ্দীপকের ছকে C হলো লিগামেন্ট এবং D হলো টেনডন। এদের গঠন ও কাজে বেশ কিছু ভিন্নতা রয়েছে। নিম্নে এদের তুলনা লিপিবদ্ধ করা হলো- i. টেনডন মাংসপেশিকে অস্থির সাথে সংযুক্ত করে। অন্যদিকে, লিগামেন্ট অস্থিকে অস্থির সাথে সংযুক্ত করে। ii. ঘন, শ্বেততন্তুময় যোজক কলা দ্বারা টেনডন গঠিত। আর শ্বেততত্ত্ব ও পীততন্তুর সমন্বয়ে লিগামেন্ট গঠিত। iii. টেনডনের স্থিতিস্থাপকতা নেই। অন্যদিকে, লিগামেন্টের স্থিতিস্থাপকতা আছে। iv. টেনডন শ্বেতত্ত্বময়। অপরদিকে, লিগামেন্টে শ্বেততত্ত্ব ও পীততত্ত্ব 2 উভয়ই থাকলেও পীততন্তুর সংখ্যা বেশি।"
        },
        {
          "label": "ঘ",
          "question": "চিত্র-খ ব্যতীত চিত্র-ক চলনে ও নড়াচড়ায় অক্ষম- চিত্রসহ বিশ্লেষণ করো।",
          "explanation": "উদ্দীপকে উল্লিখিত খ ও ক চিহ্নিত অংশ দুটি হলো যথাক্রমে পেশি ও হাড় বা অস্থি। পেশি ব্যতীত অস্থি নড়াচড়ায় অক্ষম। নিচে তা চিত্রসহ বিশ্লেষণ করা হলো- অস্থি দেহের কাঠামো কঙ্কাল তৈরি করে। আর পেশিতত্ত্ব এই কাঠামোর উপর আচ্ছাদন তৈরি করে। ঐচ্ছিক পেশি টেনডন নামক দৃঢ় ও স্থিতিস্থাপক অংশ দ্বারা অস্থিকে আটকে রাখে। স্নায়বিক উত্তেজনা পেশির মধ্যে উদ্দীপনা জোগানোর ফলে পেশি সংকুচিত হয়। উদ্দীপনা অপসারণে পেশি পুনরায় শ্লথ এবং প্রসারিত হয়। এই সংকোচন ও প্রসারণের সহায়তায় সংলগ্ন অস্থির নড়াচড়া সম্ভব হয়। এভাবে পেশি সংকোচন-প্রসারণের মাধ্যমে দেহের কোনো অঙ্গকে দূরে সরিয়ে রাখে বা কোনো অঙ্গকে। দেহের অক্ষের দিকে টেনে আনে। আবার কোনো অঙ্গকে উপরের দিকে উঠায় কিংবা কোনো অঙ্গকে নিচে নামায়। এভাবে বিভিন্ন পেশি ও অস্থি সমন্বিতভাবে বিভিন্ন অঙ্গের সঞ্চালন ঘটায় এবং মানুষের চলন সম্পন্ন করে। উপরিউক্ত আলোচনা বিশ্লেষণ করে বলা যায়, চিত্র-খ ব্যতীত চিত্র-ক চলনে ও নড়াচড়ায় অক্ষম।"
        }
      ]
    },
    {
      "number": "7",
      "uddipok": "",
      "tag": "VNSC 24",
      "sub_questions": [
        {
          "label": "ক",
          "question": "অ্যালিল কী?",
          "explanation": "সমসংস্থ ক্রোমোজোম জোড়ের নির্দিষ্ট লোকাসে অবস্থানকারী নির্দিষ্ট জিন-জোড়ার একটিকে অপরটির অ্যালিল বলে।"
        },
        {
          "label": "খ",
          "question": "ক্রোমোজোমকে বংশগতির ভৌত ভিত্তি বলা হয় কেন?",
          "explanation": "বংশগতির প্রধান উপাদান হচ্ছে ক্রোমোজোম। ক্রোমোজোমের কাজ হলো মাতা-পিতা হতে জিন সন্তান-সন্তুতিতে বহন করে নিয়ে যাওয়া। মানুষের চোখের রং, চুলের প্রকৃতি, চামড়ার গঠন ইত্যাদি বৈশিষ্ট্য ক্রোমোজোম কর্তৃক বাহিত হয়ে বংশগতির ধারা অক্ষুণ্ণ রাখে। এ কারণে ক্রোমোজোমকে বংশগতির ভৌত ভিত্তি বলা হয়।"
        },
        {
          "label": "গ",
          "question": "উদ্দীপকে পিতা-মাতা হতে F₂ জনু পর্যন্ত প্রবাহ চিত্র এঁকে ব্যাখ্যা করো।",
          "explanation": "এ উদ্দীপকে একটি সাদা ফুল (RR) ও একটি লাল ফুলের (rr) ক্রস দেখানো হয়েছে। যেখানে সাদা ফুল প্রকট বৈশিষ্ট্য সম্পন্ন এবং লাল ফুল প্রচ্ছন্ন বৈশিষ্ট্য সম্পন্ন। মেন্ডেলের মতে, পিতামাতার বৈশিষ্ট্যগুলো বংশধরের মধ্যে বিরাজ করে এবং প্রকট বৈশিষ্ট্যটি প্রকাশ পায়। কিন্তু প্রচ্ছন্ন বৈশিষ্ট্যটি নষ্ট না হয়ে পরবর্তী বংশধরে প্রকাশিত হয়। নিচে পিতামাতা থেকে F₂ বংশধর পর্যন্ত প্রবাহচিত্রের মাধ্যমে দেখানো হলো- উদ্দীপক অনুযায়ী, সাদা ফুল গাছের অ্যালিল= RR লাল ফুল গাছের অ্যালিল= rr অর্থাৎ ৩টি সাদা ও ১টি লাল ফুল গাছ পাওয়া যায় ক্রসটির বিশ্লেষণ করলে দেখা যায়, F 1 জনুতে সবগুলো ফুল প্রকট বৈশিষ্ট্যের জন্য সাদা হয়েছে তবে পরবর্তী বংশধরে প্রচ্ছন্ন বৈশিষ্ট্য ৩:১ অনুপাতে প্রকাশ পেয়েছে যা মেন্ডেলের সূত্রকে অনুসরণ করে।"
        },
        {
          "label": "ঘ",
          "question": "উদ্দীপকে উল্লিখিত প্রক্রিয়াটি যথাযথ ব্যবহার করে কীভাবে উন্নত ফসলের প্রকরণ তৈরি করা যায় বিশ্লেষণ করো।",
          "explanation": "উদ্দীপকে দু'টি ভিন্ন বৈশিষ্ট্যসম্পন্ন জীবের মাঝে ব্রুস দেখানো হয়েছে। উক্ত প্রক্রিয়াটি উন্নত প্রজাতির ফসল উৎপাদনে ব্যবহার করা হয়। নিচে এর যৌক্তিকতা বিশ্লেষণ করা হলো- জীবের সকল দৃশ্য ও অদৃশ্যমান বৈশিষ্ট্য নিয়ন্ত্রণ করে জিন। একই প্রকৃতির জীবে একই জিনের বিভিন্ন সংস্করণ একই ধরনের বৈশিষ্ট্যকে বিভিন্ন মাত্রায় প্রকাশ করতে পারে। মেন্ডেলের বংশগতির পরীক্ষায় এই বিষয়টি সম্পর্কে আরো ভালো ধারণা পাওয়া যায়। এই পরীক্ষায় লম্বা ও খাটো মটরশুঁটি গাছে কৃত্রিম উপায়ে ক্রস বা প্রজনন ঘটানো হলে F₁ জনুতে লম্বা গাছ পাওয়া যায়। পরবর্তীতে তাদের মাঝে পুনরায় ক্রস ঘটানো হলে F₂ জনুতে লম্বা ও খাটো দুই রকমেরই গাছ পাওয়া যায়। অর্থাৎ, উভয় ক্ষেত্রেই সংকর জীবের সৃষ্টি হয়। মেন্ডেলের এই তত্ত্ব উদ্ভিদের সুপ্রজননে প্রয়োগ করা হয়। এর মাধ্যমে কাঙ্ক্ষিত বৈশিষ্ট্যসম্পন্ন উদ্ভিদের মধ্যে নিয়ন্ত্রিত যৌন জনন বা ক্রস ঘটিয়ে বিভিন্ন বৈশিষ্ট্যসম্পন্ন বংশধর সৃষ্টি করা সম্ভব। পরবর্তীতে এদের মধ্য থেকে কাঙ্ক্ষিত বৈশিষ্ট্য বেছে নিয়ে সুপ্রজননের মাধ্যমে। উন্নত প্রজাতির উদ্ভিদ সৃষ্টি করা যায়। এই পদ্ধতি প্রয়োগ করে উন্নত প্রজাতির ফসল উৎপাদন করা সম্ভব যা ইতোমধ্যে বর্তমান বিশ্বে অভাবনীয় পরিবর্তন এবং সাফল্যের অধ্যায় শুরু করেছে। সুতরাং, উন্নত প্রজাতির ফসল উৎপাদনে উল্লিখিত প্রক্রিয়াটি ব্যবহারের যথেষ্ট যৌক্তিকতা রয়েছে।"
        }
      ]
    },
    {
      "number": "8",
      "uddipok": "",
      "tag": "VNSC 24",
      "sub_questions": [
        {
          "label": "ক",
          "question": "লাইকেন কী?",
          "explanation": "শৈবাল ও ছত্রাকের সহাবস্থানই হলো লাইকেন।"
        },
        {
          "label": "খ",
          "question": "আপেলকে কেন অপ্রকৃত ফল বলা হয়?",
          "explanation": "নিষেকের পর শুধু গর্ভাশয় ফলে পরিণত হলে তাকে প্রকৃত ফল বলে। কিন্তু গর্ভাশয়সহ ফুলের অন্যান্য অংশ পুষ্ট হয়ে যখন ফলে পরিণত হয়, তখন তাকে অপ্রকৃত ফল বলে। আপেলের গর্ভাবস্থায় এর গর্ভাশয়সহ ফুলের অন্যান্য অংশ পুষ্ট হয়ে ফলে পরিণত হয়। তাই আপেলকে অপ্রকৃত ফল বলা হয়।"
        },
        {
          "label": "গ",
          "question": "চিত্র X-এর উপাদানসমূহ দিয়ে একটি শক্তি পিরামিড তৈরি করে ব্যাখ্যা করো।",
          "explanation": "উদ্দীপকের চিত্র: X এ একটি স্থলজ বাস্তুতন্ত্রের চিত্র দেওয়া আছে। এর পরিপ্রেক্ষিতে একটি শক্তি পিরামিড ব্যাখ্যা করা হলো- সমতল ভূমির উপর অবস্থিত যে ত্রিমাত্রিক বস্তুর শীর্ষদেশ সরু সেটিই হলো পিরামিড। খাদ্যশিকলে যুক্ত প্রতিটি পুষ্টিস্তরের শক্তি সঞ্চয় ও স্থানান্তরের বিন্যাস ছকাকারে সাজিয়ে শক্তির পিরামিড তৈরি করা যায়। উদ্দীপকে উৎপাদক হিসেবে রয়েছে সবুজ উদ্ভিদ। এর পরবর্তী লেভেলগুলোতে রয়েছে ঘাসফড়িং, ব্যাঙ, সাপ ও বাজপাখি। উৎপাদক স্তরে পরবর্তী ট্রফিক লেভেলগুলোর চেয়ে শক্তির পরিমাণ অনেক বেশি। উচ্চতর ট্রফিক লেভেলের জীব নিম্ন ট্রফিক লেভেলের জীবদের চেয়ে শ্বসন ও অন্যান্য কাজে ক্রমবর্ধমান হারে অধিক শক্তি হিসেবে তাপ হারায়। সে অনুযায়ী পিরামিডের ভূমিতে সবুজ উদ্ভিদ এরপর যথাক্রমে ঘাসফড়িং, ব্যাঙ, সাপ ও চূড়ান্ত খাদক বাজপাখি শীর্ষে অবস্থান করে।"
        },
        {
          "label": "ঘ",
          "question": "উদ্দীপকের উল্লিখিত বাস্তুতন্ত্রে M-এর অনুপস্থিতি কোনো প্রভাব ফেলবে কি? যুক্তিসহ বিশ্লেষণ করো।",
          "explanation": "উদ্দীপকের উল্লিখিত X ইকোসিস্টেমটিতে M হলো সবুজ উদ্ভিদ বা উৎপাদক। এখানে উৎপাদক পুরুত্বপূর্ণ ভূমিকা পালন করে থাকে। উৎপাদক ব্যতীত উক্ত ইকোসিস্টেম চলমান থাকা অসম্ভব। উৎপাদক সালোকসংশ্লেষণ প্রক্রিয়ায় শর্করাজাতীয় খাদ্য তৈরি করে এবং এ সময় O₂ নির্গত করে। বাস্তুতন্ত্রে একমাত্র উৎপাদকই নিজের খাদ্য নিজে তৈরি করতে পারে। অন্যান্য সকল স্তরের প্রাণী বা খাদক প্রত্যক্ষ বা পরোক্ষভাবে উৎপাদকের উপর নির্ভরশীল। এছাড়াও খাদ্যশৃঙ্খলের অন্যান্য প্রাণীগুলো শ্বসনের জন্য O₂ গ্রহণ করে বেঁচে থাকে। উদ্দীপকের X ইকোসিস্টেমে সবুজ উদ্ভিদ বা উৎপাদক না থাকলে খাদ্য ও O₂-এর অভাবে ঘাসফড়িং মারা যাবে। আবার ঘাসফড়িং না থাকলে ব্যাঙ ও পর্যায়ক্রমে অন্যান্য খাদকেরাও মারা যাবে। ফলে ইকোসিস্টেমটির স্বাভাবিক ধারা নষ্ট হবে এবং ইকোসিস্টেমের সকল প্রাণীই বিলুপ্ত হয়ে যাবে। উপরিউক্ত আলোচনা হতে স্পষ্ট যে, সবুজ উদ্ভিদের অনুপস্থিতিতে X ইকোসিস্টেমটি চলমান থাকা সম্ভব নয়।"
        }
      ]
    }
  ]
}