{
  "title": "ঝিনাইদহ ক্যাডেট কলেজ ২০২৫",
  "subtitle": "ক-বিভাগ: সৃজনশীল প্রশ্ন (7)",
  "questions": [
    {
      "number": "1",
      "uddipok": "একটি অঙ্গাণু যা অ্যাস্টার রশ্মি তৈরি করে।",
      "tag": "JCC 25",
      "sub_questions": [
        {
          "label": "ক",
          "question": "গ্লাইকোলাইসিস কী?",
          "explanation": "কোষের সাইটোপ্লাজমে এক অণু গ্লুকোজ বিভিন্ন রাসায়নিক বিক্রিয়ায়'জারিত হয়ে দুই অণু পাইরুভিক অ্যাসিড তৈরির প্রক্রিয়াই হলো গ্লাইকোলাইসিস।"
        },
        {
          "label": "খ",
          "question": "মনেরা-এর বৈশিষ্ট্যসমূহ লেখো।",
          "explanation": "মনেরা রাজ্যের বৈশিষ্ট্যসমূহ হলো: ১. এদের কোষে সুগঠিত নিউক্লিয়াস থাকে না, অর্থাৎ নিউক্লিয়াস আদি প্রকৃতির। ২. এরা এককোষী এবং ফিলামেন্টাস হতে পারে। ৩. এদের কোষে প্লাস্টিড, মাইটোকন্ড্রিয়া ও এন্ডোপ্লাজমিক জালিকা অনুপস্থিত। ৪. কোষ বিভাজন দ্বিবিভাজন প্রক্রিয়ায় সম্পন্ন হয়। ৫. এরা সাধারণত শোষণ পদ্ধতিতে খাদ্য গ্রহণ করে, তবে কেউ কেউ সালোকসংশ্লেষণ প্রক্রিয়ায় খাদ্য তৈরি করে।"
        },
        {
          "label": "গ",
          "question": "উদ্দীপকে উল্লিখিত অঙ্গাণুর গঠন ও কার্যাবলি ব্যাখ্যা করো।",
          "explanation": "উদ্দীপকে উল্লিখিত অঙ্গাণুটি হলো সেন্ট্রোজোম, যা প্রাণিকোষে অ্যাস্টার রশ্মি তৈরি করে। নিচে এর গঠন ও কার্যাবলি ব্যাখ্যা করা হলো- গঠন: সেন্ট্রোজোম সাধারণত নিউক্লিয়াসের কাছাকাছি অবস্থিত একটি অঙ্গাণু। এটি দুটি ফাঁপা, নলাকার ও দণ্ডাকার সেন্ট্রিওল এবং এদের ঘিরে থাকা গাঢ় সাইটোপ্লাজম (সেন্ট্রোস্ফিয়ার) নিয়ে গঠিত। সেন্ট্রিওলগুলো পরস্পর সমকোণে অবস্থান করে। প্রতিটি সেন্ট্রিওলের প্রাচীর নয়টি ট্রিপলেট (তিনটি করে) মাইক্রোটিউবিউলস দ্বারা গঠিত। সেন্ট্রিওলগুলো প্রোটিন দ্বারা গঠিত এবং এদের কোনো আবরণী নেই। কার্যাবলি: ১. কোষ বিভাজনের সময় সেন্ট্রোজোম থেকে অ্যাস্টার রশ্মি ও স্পিন্ডল তন্তু সৃষ্টি হয়, যা ক্রোমোজোমকে মেরুর দিকে টেনে নিতে সাহায্য করে। ২. শুক্রাণুর লেজ বা ফ্লাজেলা গঠনে সেন্ট্রোজোম গুরুত্বপূর্ণ ভূমিকা পালন করে। ৩. সেট্রোজোম কোষ বিভাজনের সময় কোষের মেরু নির্ধারণ করে। ৪. সিলিয়াযুক্ত কোষে সিলিয়া গঠনে সেন্ট্রোজোম সাহায্য করে।"
        },
        {
          "label": "ঘ",
          "question": "উদ্ভ অঙ্গাণুটি উপস্থিত থাকে এমন একটি কোষের চিহ্নিত চিত্র অঙ্কন করো।",
          "explanation": "উদ্দীপকে উল্লিখিত অঙ্গাণুটি হলো সেন্ট্রোজোম, যা প্রাণিকোষে উপস্থিত থাকে। নিচে প্রাণিকোষের চিহ্নিত চিত্র অঙ্কন করা হলো-"
        }
      ]
    },
    {
      "number": "2",
      "uddipok": "নিচের চিত্রটি দেখো এবং প্রশ্নগুলোর উত্তর দাও।",
      "tag": "JCC 25",
      "sub_questions": [
        {
          "label": "ক",
          "question": "দ্বি-পদ নাম কী?",
          "explanation": "দুটি অংশ বা পদ নিয়ে গঠিত কোনো জীবের বৈজ্ঞানিক নামই দ্বি- পদ নাম।"
        },
        {
          "label": "খ",
          "question": "প্রস্বেদনকে প্রয়োজনীয় অমঙ্গল বলা হয় কেন?",
          "explanation": "উদ্দীপকে উল্লিখিত চিত্র-A হলো একটি পূর্ণাঙ্গ ফুল। এর P, Rও T চিহ্নিত অংশ হলো যথাক্রমে পাপড়ি, গর্ভদণ্ড ও বৃত্তাংশ।নিচে এদের কাজ উল্লেখ করা হলো-, ফুলের বাইরের দিকের দ্বিতীয় স্তবক হলো পাপড়ি বা দলমণ্ডল। পাপড়ি সাধারণত রঙিন হয়। এরা ফুলের অত্যাবশ্যকীয় অংশগুলোকে রোদ বৃষ্টি হতে রক্ষা করে। উজ্জ্বল রঙের কারণে কীটপতঙ্গ আকৃষ্ট হয়ে ফুলের পরাগায়নে সহায়তা করে। স্ত্রীস্তবকের গুরুত্বপূর্ণ অংশ হলো গর্ভদণ্ড। গর্ভদণ্ড উদ্ভিদের জননে গুরুত্বপূর্ণ ভূমিকা রাখে। ফুলের বাইরের স্তবক হলো বৃতি। বৃতির প্রতিটি খণ্ড হলো বৃত্যাংশ। সবুজ বৃত্যাংশ খাদ্য প্রস্তুতে সহায়তা করে। এরা ফুলের ভিতরের অংশগুলোকে রোদ, বৃষ্টি ও পোকার আক্রমণ হতে রক্ষা করে।"
        },
        {
          "label": "গ",
          "question": "উদ্দীপকে উল্লিখিত P, R এবং T অংশগুলোর নাম ও কাজ লেখো।",
          "explanation": "উদ্দীপকে উল্লিখিত চিত্র-A হলো একটি পূর্ণাঙ্গ ফুল। এর P, Rও T চিহ্নিত অংশ হলো যথাক্রমে পাপড়ি, গর্ভদণ্ড ও বৃত্তাংশ।নিচে এদের কাজ উল্লেখ করা হলো-, ফুলের বাইরের দিকের দ্বিতীয় স্তবক হলো পাপড়ি বা দলমণ্ডল। পাপড়ি সাধারণত রঙিন হয়। এরা ফুলের অত্যাবশ্যকীয় অংশগুলোকে রোদ বৃষ্টি হতে রক্ষা করে। উজ্জ্বল রঙের কারণে কীটপতঙ্গ আকৃষ্ট হয়ে ফুলের পরাগায়নে সহায়তা করে। স্ত্রীস্তবকের গুরুত্বপূর্ণ অংশ হলো গর্ভদণ্ড। গর্ভদণ্ড উদ্ভিদের জননে গুরুত্বপূর্ণ ভূমিকা রাখে। ফুলের বাইরের স্তবক হলো বৃতি। বৃতির প্রতিটি খণ্ড হলো বৃত্যাংশ। সবুজ বৃত্যাংশ খাদ্য প্রস্তুতে সহায়তা করে। এরা ফুলের ভিতরের অংশগুলোকে রোদ, বৃষ্টি ও পোকার আক্রমণ হতে রক্ষা করে।"
        },
        {
          "label": "ঘ",
          "question": "উদ্দীপকে উল্লিখিত Q অংশটি যদি অনুপস্থিত থাকে, তাহলে কী ধরনের সমস্যা দেখা দেবে তা ব্যাখ্যা করো।",
          "explanation": "উদ্দীপকে উল্লিখিত চিত্র-A এর Q চিহ্নিত অংশ হলো পরাগধানী। ফুলের পুংকেশরের শীর্ষের থলের মতো অংশকে পরাগধানী বা পরাগরেণু থলি বলে। পরাগধানীর মধ্যে পরাগ উৎপন্ন হয়। এই পরাগরেণু অঙ্কুরিত হয়ে পরাগ নালিকা গঠন করে। এই পরাগ নালিকায় পুংজনন কোয বা পুংগ্যামেট উৎপন্ন হয়। অর্থাৎ দেখা যাচ্ছে যে, পরাগধানীর কারণেই উদ্ভিদে পুংগ্যামেট উৎপন্ন হয়। এই পুংগ্যামেট নিষেক প্রক্রিয়র অত্যাবশ্যকীয় অংশ। পুংগ্যামেট ছাড়া নিষেক ক্রিয়া সম্ভব নয়। আর এই নিষেক সমগ্র সপুষ্পক উদ্ভিদের 'বংশবৃদ্ধিতে অত্যাবশ্যকীয়। অর্থাৎ উদ্দীপকের Q বা পরাগধানীর উপর উদ্ভিদের বংশবৃদ্ধি নির্ভর করে। পরাগধানীতে কোন সমস্যা ঘটলে সমগ্র উদ্ভিদের বংশধারার উপরই মারাত্মক নেতিবাচক প্রভাব পড়বে।"
        }
      ]
    },
    {
      "number": "3",
      "uddipok": "নিচের উদ্দীপকটি লক্ষ করো এবং প্রশ্নগুলোর উত্তর দাও। 6 CO 2 + 12 H 2 O → আলো ও ক্লোরোফিল C 6 H 12 O 6 + 6 O 2 + 6 H 2 O 6\\text{CO}_2 + 12\\text{H}_2\\text{O} \\xrightarrow{\\text{আলো ও ক্লোরোফিল}} \\text{C}_6\\text{H}_{12}\\text{O}_6 + 6\\text{O}_2 + 6\\text{H}_2\\text{O} 6 CO 2 ​ + 12 H 2 ​ O আলো   ও   ক্লোরোফিল ​ C 6 ​ H 12 ​ O 6 ​ + 6 O 2 ​ + 6 H 2 ​ O সমীকরণ-A C 6 H 12 O 6 + 6 O 2 → এনজাইম ও কো-এনজাইম 6 CO 2 + 6 H 2 O + 38 ATP \\text{C}_6\\text{H}_{12}\\text{O}_6 + 6\\text{O}_2 \\xrightarrow{\\text{এনজাইম ও কো-এনজাইম}} 6\\text{CO}_2 + 6\\text{H}_2\\text{O} + 38 \\text{ATP} C 6 ​ H 12 ​ O 6 ​ + 6 O 2 ​ এনজাইম   ও   কো - এনজাইম ​ 6 CO 2 ​ + 6 H 2 ​ O + 38 ATP সমীকরণ-B",
      "tag": "JCC 25",
      "sub_questions": [
        {
          "label": "ক",
          "question": "কোষ বিভাজন কী?",
          "explanation": "যে প্রক্রিয়ায় জীবের বৃদ্ধি ও জননের উদ্দেশ্যে কোষের সংখ্যা বৃদ্ধি ঘটে তাই কোষ বিভাজন।"
        },
        {
          "label": "খ",
          "question": "মাছি দ্বারা পরাগায়িত ফুল ও বায়ু দ্বারা পরাগায়িত ফুলের মধ্যে কী পার্থক্য রয়েছে?",
          "explanation": "মাছি দ্বারা পরাগায়িত ফুল তথা পতঙ্গপরাগী ফুল ও বায়ু দ্বারা পরাগায়িত ফুল তথা বায়ুপরাগী ফুলের পার্থক্য নিচে দেওয়া হলো- ক্রম পতঙ্গপরাগী ফুল বায়ুপরাগী ফুল i. এ ধরনের ফুল আকারে বড় হয়। এ ধরনের ফুল আকারে ছোট হয়। ii. এসব ফুল রঙিন ও মধুগ্রন্থি যুক্ত। এসব ফুল হালকা ও মধুগ্রন্থিহীন। iii. এসব ফুল সুগন্ধযুক্ত। এসব ফুল সুগন্ধবিহীন। iv. উদাহরণ: জবা ও কুমড়া। উদাহরণ: ধান।"
        },
        {
          "label": "গ",
          "question": "উদ্দীপকের প্রক্রিয়া দুটির মধ্যে পার্থক্য নির্ণয় করো।",
          "explanation": "উদ্দীপকের প্রক্রিয়া দুটি হলো সালোকসংশ্লেষণ ও শ্বসন। নিচের ছকে সালোকসংশ্লেষণ ও শ্বসনের পার্থক্যগুলো দেখানো হলো- ক্রম সালোকসংশ্লেষণ শ্বসন i. সালোকসংশ্লেষণ প্রক্রিয়ায় আলোকশক্তি রাসায়নিক স্থিতিশক্তিতে রূপান্তরিত হয়। শ্বসনে রাসায়নিক স্থিতিশক্তি গতিশক্তিতে রূপান্তরিত হয়। ii. সালোকসংশ্লেষণ সূর্যের আলোর উপস্থিতিতে ঘটে। শ্বসন দিনরাত ২৪ ঘণ্টাই চলে। iii. কেবলমাত্র ক্লোরোপ্লাস্টযুক্ত কোষেই ঘটে। সকল সজীব কোষে ঘটে। iv. প্রধান কাঁচামাল পানি (H 2 O) ও CO 2 । প্রধান কাঁচামাল শর্করা। v. উৎপন্ন বস্তু শর্করা ও O 2 । শক্তি, পানি ও CO 2 উৎপন্ন হয়। vi. এ প্রক্রিয়ায় শক্তি সঞ্চিত হয়। এ প্রক্রিয়ায় শক্তি নির্গত হয়।"
        },
        {
          "label": "ঘ",
          "question": "উদ্দীপকের সমীকরণ B-তে যদি O₂ অনুপস্থিত থাকে, তবে কী পরিবর্তন ঘটবে? বিশ্লেষণ করো।",
          "explanation": ""
        }
      ]
    },
    {
      "number": "4",
      "uddipok": "নিচের ছকটি লক্ষ করো এবং প্রশ্নগুলোর উত্তর দাও। P সুগঠিত নিউক্লিয়াসযুক্ত সুপার কিংডম Q দুটি অংশ দ্বারা জীবের নামকরণ পদ্ধতি",
      "tag": "JCC 25",
      "sub_questions": [
        {
          "label": "ক",
          "question": "এমব্রায়োলজি কাকে বলে?",
          "explanation": "জীববিজ্ঞানের যে ভৌত শাখায় জনন কোষের উৎপত্তি, নিষিক্ত জাইগোট থেকে ভ্রূণের সৃষ্টি, গঠন, পরিস্ফুটন, বিকাশ প্রভৃতি নিয়ে আলোচনা করা হয় তাকে ভ্রূণবিদ্যা বা এমব্রায়োলজি বলে।"
        },
        {
          "label": "খ",
          "question": "ভৌত ও ফলিত জীববিজ্ঞানের মধ্যে পার্থক্য কী? ব্যাখ্যা করো।",
          "explanation": "ভৌত ও ফলিত জীববিজ্ঞানের মধ্যে পার্থক্য নিচে ব্যাখ্যা করা হলো- i. ভৌত জীববিজ্ঞান শাখায় তত্ত্বীয় বিষয় নিয়ে আলোচনা করা হয়, অপরদিকে ফলিত জীববিজ্ঞান শাখায় জীবন-সংশ্লিষ্ট প্রায়োগিক বিষয়গুলো নিয়ে আলোচনা করা হয়। ii. শ্রেণিবিন্যাসবিদ্যা,শারীরবিদ্যা, হিস্টোলজি, ভ্রূণবিদ্যা, বংশগতিবিদ্যা ইত্যাদি ভৌত জীববিজ্ঞান শাখার অন্তর্ভুক্ত বিষয়; অপরদিকে জীবাশাবিজ্ঞান, মৎস্যবিজ্ঞান, কৃষিবিজ্ঞান, কীটতত্ত্ব, জীবপ্রযুক্তি ইত্যাদি ফলিত জীববিজ্ঞান শাখার অন্তর্ভুক্ত বিষয়।"
        },
        {
          "label": "গ",
          "question": "উদ্দীপকে উল্লিখিত Q পদ্ধতির নিয়মগুলো বর্ণনা করো।",
          "explanation": "উদ্দীপকে Q দ্বারা জীবের দ্বি-পদ তথা বৈজ্ঞানিক নামকরণ পদ্ধতিকে নির্দেশ করা হয়েছে। ICBN কর্তৃক স্বীকৃত উন্নত সবুজ উদ্ভিদ আমের এ নামকরণ পদ্ধতির নিয়মগুলো নিচে বর্ণনা করা হলো- i. উদ্ভিদটির নামকরণে অবশ্যই ল্যাটিন শব্দ ব্যবহার করতে হবে। ii. বৈজ্ঞানিক নামের দুটি অংশ। প্রথমটি হবে গণের এবং দ্বিতীয়টি হবে প্রজাতির। যেমন— Mangifera indica (আম) এর ক্ষেত্রে Mangifera হলো গণ নাম এবং indica হলো প্রজাতির নাম। iii. উদ্ভিদটির নামকরণে বৈজ্ঞানিক নামের প্রথম অংশের প্রথম অক্ষরটি বড় হরফে এবং বাকি অক্ষরগুলো ছোট হরফে লিখতে হবে; আর দ্বিতীয় অংশটির নাম ছোট হরফ দিয়ে লিখতে হবে। যেমন- Mangifera indica iv. উদ্ভিদটির নাম মুদ্রণের সময় অবশ্যই ইটালিক অক্ষরে লিখতে হবে। v. উদ্ভিদটির বৈজ্ঞানিক নাম হাতে লেখার সময় গণ ও প্রজাতি নামের নিচে আলাদা আলাদা দাগ দিতে হয়। যেমন- Mangifera indica vi. যিনি উদ্ভিদটির নাম সর্বপ্রথম দিয়েছিলেন তাঁর নামের সংক্ষিপ্তরূপ বৈজ্ঞানিক নামের শেষে সংযোজন করতে হয়। যেমন- লিনিয়াসের সংক্ষিপ্ত রূপ হলো L। এক্ষেত্রে, Mangiferu indica L."
        },
        {
          "label": "ঘ",
          "question": "P-কে বিভিন্ন রাজ্যে শ্রেণিবিন্যাস করো এবং প্রতিটির দুটি বৈশিষ্ট্য ও একটি করে উদাহরণ দাও।",
          "explanation": "উদ্দীপকে P দ্বারা সুপার কিংডম-২ কে বোঝানো হয়েছে। এরা প্রকৃতকোষী, এদেরকে ৪টি রাজ্যে শ্রেণিবিন্যস্ত করা হয়েছে। নিচে রাজ্য ৪টির দুটি বৈশিষ্ট্য ও একটি করে উদাহরণ দেওয়া হলো- রাজ্য-২: প্রোটিস্টা বৈশিষ্ট্য- এরা এককোষী বা বহুকোষী, একক বা কলোনিয়াল বা ফিলামেন্টাস এবং সুগঠিত নিউক্লিয়াসবিশিষ্ট। খাদ্যগ্রহণ শোষণ বা ফটোসিনথেটিক পদ্ধতিতে ঘটে। উদাহরণ- অ্যামিবা। রাজ্য-৩: ফানজাই বৈশিষ্ট্য- এরা অধিকাংশই স্থলজ, মৃতজীবী বা পরজীবী। কোষপ্রাচীর কাইটিন বস্তু দিয়ে গঠিত। উদাহরণ- মাশরুম। রাজ্য-৪: প্লানটি বৈশিষ্ট্য- এরা প্রকৃত নিউক্লিয়াসযুক্ত সালোকসংশ্লেষণকারী উদ্ভিদ। এদের দেহে উন্নত টিস্যুতন্ত্র বিদ্যমান। উদাহরণ-উন্নত সবুজ উদ্ভিদ। রাজ্য-৫: অ্যানিমেলিয়া বৈশিষ্ট্য- এরা নিউক্লিয়াসবিশিষ্ট ও বহুকোষী প্রাণী। এরা পরভোজী এবং খাদ্য গলাধঃকরণ করে, দেহে জটিল টিস্যুতন্ত্র বিদ্যমান। উদাহরণ-সকল মেরুদণ্ডী প্রাণী।"
        }
      ]
    },
    {
      "number": "5",
      "uddipok": "A হলো বংশগতির ভৌত ভিত্তি। এর একটি সুগঠিত গঠনবিশিষ্ট প্রধান উপাদান রয়েছে যা প্রজননের পরিবর্তে সংখ্যা বৃদ্ধির জন্য অনুলিপন ঘটায়।",
      "tag": "JCC 25",
      "sub_questions": [
        {
          "label": "ক",
          "question": "জিন কাকে বলে?",
          "explanation": "জীবের সকল দৃশ্য ও অদৃশ্যমান লক্ষণ বা বৈশিষ্ট্য নিয়ন্ত্রণকারী একককে জিন বলে।"
        },
        {
          "label": "খ",
          "question": "Origin of spccics বলতে কী বোঝ? ডারউইনের মতবাদ অনুসারে ব্যাখ্যা করো।",
          "explanation": "Origin of species' বলতে নতুন প্রজাতির উদ্ভব বা সৃষ্টিকে বোঝানো হয়। ডারউইন মতবাদ অনুসারে, প্রাকৃতিক নির্বাচন প্রক্রিয়ার মাধ্যমে নতুন প্রজাতির উদ্ভব ঘটে। ডারউইন মনে করতেন, জীবজগতে টিকে থাকার জন্য সর্বদা প্রতিযোগিতা চলে, যাকে তিনি 'জীবন সংগ্রাম' বলেছেন। এই জীবন সংগ্রামে কেবল সেই সব জীবই টিকে থাকতে পারে, যারা পরিবেশের সাথে নিজেদের অভিযোজিত করতে পারে। এই অভিযোজনমূলক পরিবর্তনগুলো বংশ পরম্পরায় সঞ্চারিত হতে থাকে। সময়ের সাথে সাথে এই সঞ্চিত পরিবর্তনগুলো এত বেশি হয় যে, পূর্বপুরুষ থেকে সম্পূর্ণ ভিন্ন বৈশিষ্ট্যের নতুন প্রজাতির সৃষ্টি হয়। এইভাবেই প্রাকৃতিক নির্বাচনের মাধ্যমে প্রজাতির উৎপত্তি ঘটে।"
        },
        {
          "label": "গ",
          "question": "উদ্দীপকে উল্লিখিত A-এর গঠন বর্ণনা করো।",
          "explanation": "উদ্দীপকে উল্লিখিত A হলো ক্রোমোজোম, যা বংশগতির ভৌত ভিত্তি। নিচে এর গঠন বর্ণনা করা হলো- ক্রোমোজোম নিউক্লিয়াসের নিউক্লিওপ্লাজমে বিস্তৃত এবং সূত্রাকার ক্রোমাটিন দ্বারা গঠিত। মানুষের ক্রোমোজোম ডিপ্লয়েড অর্থাৎ দুই সেট ক্রোমোজোম একত্রে অবস্থান করে। ক্রোমোজোমের দৈর্ঘ্য সাধারণত ৩.৫ থেকে ৩০.০ মাইব্রুন এবং প্রস্থ ০.২ থেকে ২.০ মাইব্রুন। ক্রোমোজোমে একটি বাহু গৌণকুঞন, সেন্ট্রোমিয়ার, ক্রোমোনেমা এবং ধাত্র থাকে। আর যে ক্রোমোজোমের সাথে নিউক্লিওলাস লাগানো থাকে তার ঐ অংশটিকে বলা হয় স্যাটেলাইট। এর প্রান্তে টেলোমিয়ার থাকে। ক্রোমোজোমের প্রধান উপাদান হলো DNA ।"
        },
        {
          "label": "ঘ",
          "question": "উদ্দীপকের শেষ বাক্যটি অর্ধ-রক্ষণশীল অনুলিপন প্রক্রিয়ার আলোকে বিশ্লেষণ করো।",
          "explanation": "উদ্দীপকের শেষ অংশটিতে অনুলিপনের মাধ্যমে DNA-এর সংখ্যাবৃদ্ধিকে নির্দেশ করা হয়েছে। নিচে অর্ধ-রক্ষণশীল পদ্ধতি DNAর অনুলিপন বিশ্লেষণ করা হলো- DNA অনুলিপন প্রক্রিয়ায় একটি DNA অণু থেকে আর একটি নতুন DNA অণু তৈরি হয় বা সংশ্লেষিত হয়। DNA অর্ধ-রক্ষণশীল পদ্ধতিতে অনুলিপিত হয়। এই পদ্ধতিতে DNAসূত্র দুটির হাইড্রোজেন বন্ধন ভেঙে গিয়ে আলাদা হয়ে যায়। তখন কোষের ভিতর ভাসমান নিউক্লিওটাইডগুলো: থেকে A-এর সাথে T, T এর সাথে A, C এর সাথে G এবং G এর সাথে C যুক্ত হয় এবং সূত্র দুটি তার পরিপূরক নতুন সূত্র সৃষ্টি করে। পরে একটি পুরাতন সূত্র ও একটি নতুন সূত্র সংযুক্ত হয়ে নতুন DNA অণুর সৃষ্টি হয়। একটি পুরাতন মাতৃ সূত্রক এবং একটি নতুন সৃষ্ট সূত্রকের সমন্বয়ে গঠিত বলে একে অর্ধ-রক্ষণশীল পদ্ধতি বলে।"
        }
      ]
    },
    {
      "number": "6",
      "uddipok": "নিউক্লিয়াস হলো একধরনের দ্বি-স্তরবিশিষ্ট ইউক্যারিওটিক কোষ অঙ্গাণু, যা জেনেটিক উপাদান ধারণ করে। যখন এই জেনেটিক উপাদানে কোনো ত্রুটি ঘটে, তখন চিকিৎসাবিজ্ঞানে কিছু পরিচিত'সমস্যা যেমন- থ্যালাসেমিয়া, বর্ণান্ধতা ইত্যাদি দেখা.দেয়।",
      "tag": "JCC 25",
      "sub_questions": [
        {
          "label": "ক",
          "question": "কোষপ্রাচীর কাকে বলে?",
          "explanation": "উদ্ভিদকোষের প্লাজমামেমব্রেনের বাইরে সেলুলোজ নির্মিত মৃত বা জড় বস্তু দ্বারা গঠিত প্রাচীরকে কোষপ্রাচীর বলে।"
        },
        {
          "label": "খ",
          "question": "লাইসোজোমকে মানবদেহের সুইসাইডাল ব্যাগ বলা হয় কেন? ব্যাখ্যা করো।",
          "explanation": "লাইসোজোম জীব কোষকে জীবাণুর হাত থেকে রক্ষা করে। এর থেকে নির্গত উৎসেচকসমূহ আগত জীবাণুগুলোকে হজম করে ফেলে। এর পরিপাক উৎসেচকগুলো একটি পর্দা দ্বারা আবৃত থাকে। দেহে অক্সিজেনের অভাব হলে লাইসোজোমের পর্দা ক্ষতিগ্রস্ত হয় এবং কোষমধ্যস্থ অঙ্গাণুগুলো বিনষ্ট ও হজম হয়ে যায়। ফলে এর সাথে লাগানো কোষগুলো বিনষ্ট হয়ে যায়। এজন্যই লাইসোজোমকে মানবদেহের 'সুইসাইডাল ব্যাগ' বলা হয়।"
        },
        {
          "label": "গ",
          "question": "থ্যালাসেমিয়া কীভাবে এক প্রজন্ম থেকে অন্য প্রজন্মে বংশগতভাবে সঞ্জারিত হয়? উদাহরণসহ ব্যাখ্যা করো।",
          "explanation": "থ্যালাসেমিয়া একটি রক্ত সম্পর্কিত রোগ যা বংশপরম্পরায় বাহিত হয়। অর্থাৎ এ রোগটি মা-বাবা থেকে সন্তানদের মাঝে স্থানান্তরিত হয়। থ্যালাসেমিয়া রক্তের লোহিত কোষের অস্বাভাবিক অবস্থাজনিত রোগ। লোহিত রক্তকোষ দু'ধরনের প্রোটিন দিয়ে তৈরি, a-গ্লোবিউলিন এবং ẞ গ্লোবিউলিন'। থ্যালাসেমিয়া হয় লোহিত রক্তকোষে অবস্থিত এ দু'টি প্রোটিনের জিন নষ্টের কারণে। এ জিন দু'টি নষ্টের কারণে ত্রুটিপূর্ণ লোহিত কোষ উৎপন্ন হয়। যার ফলে রোগী জটিল রক্তশূন্যতায় ভুগে অর্থাৎ থ্যালাসেমিয়াতে আক্রান্ত হয়। জিনের প্রাপ্তির উপর নির্ভর করে থ্যালাসেমিয়াকে দু'ভাবে দেখা হয়। থ্যালাসেমিয়া মেজরের ক্ষেত্রে শিশু তার বাবা ও মা উভয় থেকে থ্যালাসেমিয়া জিন পেয়ে থাকে। আবার, থ্যালাসেমিয়া মাইনরের ক্ষেত্রে শিশু তার বাবা অথবা মায়ের কাছ থেকে থ্যালাসেমিয়া জিন পেয়ে থাকে। এ ধরনের শিশু থ্যালাসেমিয়া জিনের বাহক হিসেবে কাজ করে। এভাবেই থ্যালাসেমিয়া এক প্রজন্ম থেকে অন্য প্রজন্মে বংশগতভাবে সঞ্চারিত হয়।"
        },
        {
          "label": "ঘ",
          "question": "উদ্দীপকে উল্লিখিত নিউক্লিয়াসের গঠন ব্যাখ্যা করো।",
          "explanation": "উদ্দীপকে একটি সুগঠিত নিউক্লিয়াসের কথা বলা হয়েছে যা নিউক্লিয়ার ঝিল্লি, নিউক্লিওপ্লাজম, নিউক্লিওলাস ও 'ক্রোমাটিন জালিকা নিয়ে গঠিত। নিচে এর গঠন ব্যাখ্যা করা হলো- নিউক্লিয়ার ঝিল্লি: এটি দ্বিস্তর বিশিষ্ট ঝিল্লি যা নিউক্লিয়াসকে ঘিরে রাখে। এ ঝিল্লিটি লিপিড ও প্রোটিন দ্বারা গঠিত। এ ঝিল্লির মাঝে মাঝে নিউক্লিয়ার রন্ধ্র থাকে। নিউক্লিওপ্লাজম: নিউক্লিওপ্লাজম হলো নিউক্লিয়ার ঝিল্লির অভ্যন্তরে জেলির ন্যায় বস্তু। এতে নিউক্লিক এসিড, প্রোটিন, উৎসেচক ও কতিপয় খনিজ লবণ থাকে। নিউক্লিওলাস: নিউক্লিওপ্লাজমের মধ্যে ক্রোমোসোমের বিশেষ অংশের সাথে লাগানো গোলাকার বস্তু হলো নিউক্লিওলাস। এরা RNA ও প্রোটিন দ্বারা গঠিত। ক্রোমাটিন জালিকা: কোষের বিরামকালীন সময়ে অর্থাৎ যখন কোনো বিভাজন চলে না, তখন নিউক্লিয়াসে অবস্থিত ক্রোমোসোমসমূহ সংযুক্ত হয়ে কুণ্ডলি পাকানো সূক্ষ্ম সুতার ন্যায় ক্রোমাটিন জালিকার আকারে দেখা যায়। কোষ বিভাজনের সময় এরা বিভক্ত হয়ে মোটা ও খাটো ক্রোমোসোম হিসেবে দেখা যায়, যার মধ্যে বংশগতির গুণ বহনকারী জিন অবস্থান করে।"
        }
      ]
    },
    {
      "number": "7",
      "uddipok": "নিচের ছকটি পড়ো এবং প্রশ্নগুলোর উত্তর দাও। A স্নায়ু টিস্যু B পেশি টিস্যু",
      "tag": "JCC 25",
      "sub_questions": [
        {
          "label": "ক",
          "question": "জনুক্রম কাকে বলে?",
          "explanation": "যখন কোনো জীবের জীবনচক্রে ডিপ্লয়েড স্পোরোফাইট জনু এবং হ্যাপ্পয়েড গ্যামেটোফাইট জনু পর্যায়ক্রমে আবর্তিত হয়, তখন তাকে জনুক্রম বলে।"
        },
        {
          "label": "খ",
          "question": "পরিপাকনালি ও পরিপাকতন্ত্রের মধ্যকার পার্থক্য কী? ব্যাখ্যা করো।",
          "explanation": "উদ্দীপকে Aহলো স্নায়ুটিস্যু। এর গঠন ও কার্যকরি একক হলো নিউরন। নিচে নিউরনের চিহ্নিত চিত্র অঙ্কন করা হলো-"
        },
        {
          "label": "গ",
          "question": "উদ্দীপকে উল্লিখিত A-এর চিহ্নিত চিত্র অঙ্কন করো।",
          "explanation": "উদ্দীপকে Aহলো স্নায়ুটিস্যু। এর গঠন ও কার্যকরি একক হলো নিউরন। নিচে নিউরনের চিহ্নিত চিত্র অঙ্কন করা হলো-"
        },
        {
          "label": "ঘ",
          "question": "উদ্দীপকে উল্লিখিত B-এর বিভিন্ন ধরন চিত্রসহ ব্যাখ্যা করো।",
          "explanation": "উদ্দীপকে উল্লিখিত B হলো পেশি টিস্যু। পেশি টিস্যু তিন প্রকার। যথা-ঐচ্ছিক পেশি, অনৈচ্ছিক পেশি ও হৃদপেশি। নিচে পেশিটিস্যুর ধরন চিত্রসহ ব্যাখ্যা করা হলো- i. ঐচ্ছিক পেশি: এই পেশি প্রাণীর ইচ্ছানুযায়ী সংকুচিত বা প্রসারিত হয়। ঐচ্ছিক পেশিটিস্যুর কোষগুলো নলাকার, শাখাবিহীন ও আড়াআড়ি ডোরাযুক্ত হয়। এদের সাধারণত একাধিক নিউক্লিয়াস থাকে। এই পেশি দ্রুত সংকুচিত এবং প্রসারিত হতে পারে। উদাহরণ: মানুষের হাত এবং পায়ের পেশি। ii. অনৈচ্ছিক পেশি: এই পেশি টিস্যুর সংকোচন ও প্রসারণ প্রাণীর ইচ্ছাধীন নয়। এ পেশি কোষগুলো মাকু আকৃতির। এদের গায়ে আড়াআড়ি দাগ থাকে না। এজন্য এ পেশিকে মসৃণ পেশি বলে। অনৈচ্ছিক পেশি প্রধানত দেহের অভ্যন্তরীণ অঙ্গাদির সঞ্চালনে অংশ নেয়। যেমন- খাদ্য হজম, প্রক্রিয়ায় অন্ত্রের ক্রমসংকোচন। iii. কার্ডিয়াক পেশি বা হৃদপেশি: এই পেশি মেরুদণ্ডী প্রাণীদের হুৎপিন্ডের এক বিশেষ ধরনের অনৈচ্ছিক পেশি। এই টিস্যুর কোষগুলো নলাকৃতি (অনেকটা ঐচ্ছিক পেশির মতো), শাখান্বিত ও আড়াআড়ি দাগযুক্ত। এ টিস্যুর কোষগুলোর মধ্যে ইন্টারক্যালেটেড ডিস্ক থাকে। এদের সংকোচন ও প্রসারণ প্রাণীর ইচ্ছাধীন নয়। অর্থাৎ কার্ডিয়াক পেশির গঠন ঐচ্ছিক পেশির মতো হলেও কাজ অনৈচ্ছিক পেশির মতো। তাই একে ঐচ্ছিকঅনৈচ্ছিক পেশিও বলে।"
        }
      ]
    }
  ]
}