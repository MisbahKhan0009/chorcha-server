{
  "title": "রাজশাহী ক্যাডেট কলেজ ২০২৪",
  "subtitle": "জীববিজ্ঞান (8)",
  "questions": [
    {
      "number": "1",
      "uddipok": "",
      "tag": "RCC 24",
      "sub_questions": [
        {
          "label": "ক",
          "question": "পেরিকার্ডিয়াম কী?",
          "explanation": "হৃৎপিণ্ড যে পাতলা পর্দা দ্বারা আবৃত থাকে সেই পাতলা পর্দাই হলো পেরিকার্ডিয়াম।"
        },
        {
          "label": "খ",
          "question": "HDL-এর উপকারিতা কী কী?",
          "explanation": "HDL বা High Density Lipoprotein কে ভালো কোলেস্টেরল বলা হয়। HDL ধমনিতে খারাপ চর্বি জমার সম্ভাবনা হ্রাস করে এবং শরীরে রক্তের অবাধ প্রবাহ বজায় রাখে। ফলে দেহে হৃদরোগের ঝুঁকি কমে।"
        },
        {
          "label": "গ",
          "question": "একটি সাধারণ সংযোজক হিসেবে \"A\" এর গঠনগত বৈশিষ্ট্য চিত্রসহ বর্ণনা করো।",
          "explanation": "উদ্দীপকে উল্লিখিত A চিহ্নিত অংশটি দ্বারা সাইনোভিয়াল অস্থিসন্ধি দেখানো হয়েছে। নিচে সাইনোভিয়াল অস্থিসন্ধির গঠনগত বৈশিষ্ট্য চিত্রসহ বর্ণনা করা হলো- যে অস্থিসন্ধি ক্যাপসুল বা অস্থিসন্ধি আবরণী, গহ্বর এবং সাইনোভিয়াল রস নামক এক ধরনের তৈলাক্ত পদার্থ নিয়ে গঠিত হয় তাকে সাইনোভিয়াল অস্থিসন্ধি বলে। এ অস্থিসন্ধির অংশগুলো হলো- তরুণাস্থিতে আবৃত অস্থিপ্রান্ত, সাইনোভিয়াল রস এবং অস্থিসন্ধিকে দৃঢ়ভাবে আটকে রাখার জন্য অস্থিবন্ধনী বা লিগামেন্ট বেষ্টিত একটি মজবুত আবরণী বা ক্যাপসুল থাকে। অস্থিসন্ধিতে সাইনোভিয়াল রস ও তরুণাস্থি থাকায় অস্থিতে অস্থিতে ঘর্ষণ ও তদজ্জনিত ক্ষয় হ্রাস পায় ও অস্থিসন্ধির নড়াচড়া করতে কম শক্তি ব্যয় হয়।"
        },
        {
          "label": "ঘ",
          "question": "\"মানব চলনে A এবং B উভয়ই সমন্বিতভাবে গুরুত্বপূর্ণ ভূমিকা পালন করে।\" বিশ্লেষণ করো।",
          "explanation": "উদ্দীপকের A ও B হলো যথাক্রমে অস্থিসন্ধি ও পেশি। এদের উভয়ের সমন্বিত কার্যক্রম দেহের চলনে সহাতা করে। নিচে তা বিশ্লেষণ করা হলো- অস্থিসন্ধি হলো দুই বা ততোধিক অস্থির সংযোগস্থল। অস্থিসন্ধির অস্থিগুলো স্থিতিস্থাপক বন্ধনী দিয়ে দৃঢ়ভাবে আটকানো থাকে। ফলে অস্থিগুলো সন্ধিস্থল থেকে বিচ্যুত হয় না। অস্থিসন্ধিতে সাইনোভিয়াল রস ও তরুণাস্থি থাকাতে অস্থিতে ঘর্ষণ কম হয় ও অস্থিসন্ধি নাড়াতে কম শক্তি ব্যয় হয়। ফলে অঙ্গ সঞ্চালন সহজতর হয়। আবার, দেহের অস্থিগুলোকে ঘিরে থাকা পেশিগুলো মানব চলনে গুরুত্বপূর্ণ ভূমিকা পালন করে। ঐচ্ছিক পেশি টেন্ডন নামক দৃঢ় এবং স্থিতিস্থাপক এক ধরনের পেশি দিয়ে অস্থিকে আটকে রাখে। স্নায়বিক উত্তেজনা পেশির মধ্যে উদ্দীপনা জগানোর ফলে পেশি সংকুচিত হয় আবার উদ্দীপনা সরিয়ে দিলে পেশি পুনরায় শিথিল বা প্রসারিত হয়। এই সংকোচন এবং প্রসারণের সাহায্যে সংলগ্ন অস্থির নড়াচড়া সম্ভব হয়। এভাবে পেশি কোনো অঙ্গকে প্রসারিত করে, কোনো অঙ্গকে ভাঁজ করে, কোনো অঙ্গকে উপরের দিকে উঠায়, কোনো অঙ্গকে নিচে নামায় বা কোনো অঙ্গকে প্রধান অক্ষের চারপাশে, ডানে-বাঁয়ে ঘোরায়। এভাবে দেহের অঙ্গসঞ্চালন সম্পন্ন হয়। কাজেই উপরের বিশ্লেষণ হতে বোঝা যায় যে, মানব চলনে A এবং B উভয়ই সমন্বিতভাবে গুরুত্বপূর্ণ ভূমিকা পালন করে।"
        }
      ]
    },
    {
      "number": "2",
      "uddipok": "সংক্রামক রোগ অনুজীব X Mycobacterium Y Rota virus Z Pneumococcus",
      "tag": "RCC 24",
      "sub_questions": [
        {
          "label": "ক",
          "question": "ফ্যালাঞ্জেস কী?",
          "explanation": "পায়ের ও হাতের আঙ্গুলের অস্থিগুলো হলো ফ্যালাঞ্জেস।"
        },
        {
          "label": "খ",
          "question": "মানব শরীরে কীভাবে ভিটামিন D তৈরি হয়?",
          "explanation": "মানব শরীরের ভিটামিন D সূর্যের UV রশ্মির প্রভাবে ত্বকে উৎপন্ন হয়। ত্বকে থাকা কোলেস্টেরল সূর্যের আলোর প্রভাবে ভিটামিন D তে রূপান্তরিত হয় যা রক্তের মাধ্যমে বৃক্কে গিয়ে ভিটামিন 'ডি' এর কার্যকররূপে পরিণত হয়।"
        },
        {
          "label": "গ",
          "question": "উদ্দীপকের 'X' দ্বারা কোন রোগটি বোঝায় এবং এর সঠিক প্রতিকার এবং প্রতিরোধের উপায় বর্ণনা করো।",
          "explanation": "উদ্দীপকে X দ্বারা যক্ষ্মা রোগকে নির্দেশ করা হয়েছে। ফুসফুস Mycobacterium tuberculosis নামক ব্যাকটেরিয়া দ্বারা আক্রান্ত হলে যক্ষ্মা রোগের সৃষ্টি হয়। নিচে এ রোগের প্রতিকার ও প্রতিরোধের উপায় বর্ণনা করা হলো- যক্ষ্মা রোগ প্রতিকারের উপায়- - ডাক্তারের পরামর্শ অনুযায়ী চিকিৎসা করা। - এ রোগের চিকিৎসা দীর্ঘমেয়াদী। ডাক্তারের পরামর্শ অনুযায়ী রোগ নিবারণের নিয়মগুলো কঠিনভাবে মেনে চলা। -রোগীকে হাসপাতালে বা স্যানাটোরিয়ামে পাঠানো অধিক নিরাপদ। -রোগীর ব্যবহারের সবকিছু পৃথক রাখা উচিত। রোগীর কফ বা থুথু মাটিতে পুঁতে ফেলতে হয়। -রোগীর জন্য উপযুক্ত চিকিৎসা ও পরিমিত পুষ্টিকর খাদ্যের ব্যবস্থা রাখা। -ডাক্তারের নির্দেশ ব্যতীত কোনো অবস্থায় ঔষধ সেবন বন্ধ করা উচিত নয়। প্রতিরোধ: মারাত্মক এ রোগের আক্রমণ থেকে রেহাই পেতে হলে শিশুদের যক্ষ্মা প্রতিষেধক বিসিজি টিকা দিতে হবে। শিশুর জন্মের পর থেকে এক বছর বয়সের মধ্যে এ টিকা দেওয়ার ব্যবস্থা করতে হবে। বর্তমানে দেশের বিভিন্ন টিকাদান কেন্দ্রে এ টিকা দেওয়ার ব্যবস্থা রয়েছে।"
        },
        {
          "label": "ঘ",
          "question": "\"Y ও Z রোগটি দরিদ্র এবং অনুন্নত দেশগুলোতে শিশুদের জীবনকে 'বিপন্ন করে তোলে।\" উক্তিটি বিস্তারিতভাবে বিশ্লেষণ করো।",
          "explanation": "উদ্দীপকের Y ও Z দ্বারা নির্দেশিত রোগ দুটি হলো যথাক্রমে ডায়রিয়া ও নিউমোনিয়া। রোটা ভাইরাস ও Pneumococcus এ দুটি অণুজীবের সংক্রমণে এ রোগ দুটি হয়ে থাকে। ডায়রিয়া ও নিউমোনিয়া সাধারণত সব বয়সের মানুষেরই হতে পারে। তবে শিশুরা এ রোগে আক্রান্ত হলে দ্রুত অসুস্থ হয়ে পড়ে। দরিদ্র ও অনুন্নত দেশগুলোতে এ রোগের প্রাদুর্ভাব অনেক বেশি। বিশ্বব্যাপী রোটা ভাইরাসজনিত ডায়রিয়ার মৃত্যুর ৮২ শতাংশই হয় দরিদ্র ও অনুন্নত দেশগুলোতে। উন্নত দেশগুলোতে এ রোগের বিস্তার থাকলেও মৃত্যুর হার তুলনামূলক কম। দরিদ্র দেশগুলোর আর্থ-সামাজিক, অবস্থা ও অসচেতনতা এ রোগগুলোর বিস্তারে ভূমিকা পালন করে। ডায়রিয়া রোগ বিস্তারের কারণগুলো হলো- দূষিত পানি পান করা, বাসি-পচা ও নোংরা খাবার খাওয়া, অপরিচ্ছন্ন থালা-বাসন ব্যবহার করা, অপরিষ্কার হাতে খাবার খাওয়া ইত্যাদি। দরিদ্র জনগোষ্ঠী এসকল বিষয়ে অসচেতন থাকায় ডায়রিয়ার বিস্তার বহুলাংশে বেড়ে যায়। এছাড়া অনুন্নত দেশগুলোতে মানুষ অন্ধকার, অস্বাস্থ্যকর, নোংরা, সেঁতসেঁতে ও ভেজা পরিবেশে বসবাস করে। এমন পরিবেশে থাকলে নিউমোনিয়া রোগ হওয়ার আশঙ্কা দেখা দেয়। অন্যদিকে দারিদ্রতার কারণে তারা সুচিকিৎসার ব্যবস্থা করতে পারে না। ফলশ্রুতিতে এই দেশগুলোতে শিশুদের মৃত্যুর হার বেড়ে যায়। উপরের বিশ্লেষণে বোঝা যায় যে Y ও Z রোগটি দরিদ্র এবং অনুন্নত দেশগুলোতে শিশুদের জীবন বিপন্ন করে তোলে।"
        }
      ]
    },
    {
      "number": "3",
      "uddipok": "নমুনা-A: Oryza sativa নমুনা-B: Tenualosa ilisha",
      "tag": "RCC 24",
      "sub_questions": [
        {
          "label": "ক",
          "question": "লসিকা কী?",
          "explanation": "কৈশিক নালিকার বাইরে আন্তঃকোষীয় ফাঁকা স্থানে অবস্থানকারী পরিবর্তিত কলারসই হলো লসিকা।"
        },
        {
          "label": "খ",
          "question": "তরল যোজক টিস্যুর কার্যাবলি কী কী?",
          "explanation": "যে টিস্যুর মাতৃকা তরল এবং মাতৃকায় বিভিন্ন ধরনের জৈব পদার্থ দ্রবীভূত থাকে তাকে তরল যোজক টিস্যু বলে। এ টিস্যুর প্রধান কাজ দেহের অভ্যন্তরে বিভিন্ন দ্রব্যাদি পরিবহন করা, রোগ প্রতিরোধ ও রক্ত জমাট বাঁধায় বিশেষ ভূমিকা রাখা।"
        },
        {
          "label": "গ",
          "question": "পাঁচ-রাজ্য শ্রেণিবিন্যাস অনুসারে 'A' এর বৈশিষ্ট্য বর্ণনা করো।",
          "explanation": "উদ্দীপক অনুসারে নমুনা-A এর জীবটি হলো Oryza sativa যার সাধারণ নাম ধান। পাঁচ-রাজ্য শ্রেণিবিন্যাস অনুসারে ধান প্লানটি রাজ্যের সদস্য। নিচে প্লানটি রাজ্যের বৈশিষ্ট্য বর্ণনা করা হলো- প্লানটি রাজ্যের জীবেরা প্রকৃত নিউক্লিয়াসযুক্ত সালোকসংশ্লেষণকারী উদ্ভিদ। এদের উন্নত টিস্যুতন্ত্র বিদ্যমান। এদের ভ্রূণ সৃষ্টি হয় এবং তা থেকে ডিপ্লয়েড পর্যায় শুরু হয়। প্রধানত স্থলজ, তবে অসংখ্য জলজ প্রজাতি আছে। এদের যৌন প্রজনন অ্যানাইসোগ্যামাস অর্থাৎ আর, আকৃতি অথবা শারীরবৃত্তীয় পার্থক্য বিশিষ্ট ভিন্নধর্মী ২টি গ্যামেটের মিলনের মাধ্যমে যৌন জনন সম্পন্ন হয়। এরা আর্কিগোনিয়েট অর্থাৎ আর্কিগোনিয়াম বা স্ত্রীজনন অঙ্গ বিশিষ্ট পুষ্পক উদ্ভিদ। অর্থাৎ প্লানটি রাজ্যের জীব হিসেবে ধানে উল্লিখিত শারীরিক বৈশিষ্ট্যগুলো পরিক্ষিত হয়।"
        },
        {
          "label": "ঘ",
          "question": "বিবর্তনীয় বিকাশের মাধ্যমে A এবং B-এর মধ্যে তুলনামূলক বিশ্লেষণ করো।",
          "explanation": "নমুনা-A ও নমুনা-B জীব দুটি হলো যথাক্রমে ধান ও ইলিশ। নিচে বিবর্তনীয় বিকাশের মাধ্যমে এদের মধ্যে তুলনামূলক আলোচনা করা হলো- পৃথিবীতে জীবসমূহে সরল থেকে জটিল ক্রমবিকাশ ঘটেছে। প্রাথমিক পর্যায়ে জীবগুলো ছিল সরল, এককোষী, প্রাককেন্দ্রিক। পরবর্তীতে বিবর্তনের মাধ্যমে জীবগুলো জটিল থেকে জটিলতর আকার ধারণ করেছে। কোষের বৈশিষ্ট্য ও সংখ্যা, খাদ্যাভ্যাস, জনন, 'চলন ইত্যাদি একটি রাজ্য থেকে পরবর্তী রাজ্যে অধিকতর সুগঠিত ও উন্নত হয়েছে। উদ্দীপকের নমুনা দুটি বিশ্লেষণ করলে দেখা যায়, নমুনা-A এর জীব হলো Oryza sativa বা ধান। এটি প্লানটি রাজ্যের অন্তর্গত। এদের দেহে উন্নত টিস্যুতন্ত্র বিদ্যমান। এদের ভ্রূণ সৃষ্টি হয় এবং যৌন জনন অ্যানাইসোগ্যামাস। এরা সপুষ্পক উদ্ভিদ। আবার নমুনা-B এর জীবটি হলো Tenualosa ilisha বা ইলিশ। এটি অ্যানিমেলিয়া রাজ্যের অন্তর্গত। এরা বহুকোষী ও এদের জটিল টিস্যুতন্ত্র বিদ্যমান। এরা খাদ্য গলাধঃকরণ করে। এদের ভ্রূণ বিকাশকালীন সময়ে ভূণীয় স্তর সৃষ্টি হয়। উক্ত, জীব দুটির বৈশিষ্ট্য বিশ্লেষণ করে দেখা যাচ্ছে, প্লানটি রাজ্যের জীবদের চেয়ে অ্যানিমেলিয়া রাজ্যের জীবরা বিবর্তনীয়ভাবে অধিক বিকশিত এবং বৈশিষ্ট্যের বিচারে এরা অধিক উন্নত।"
        }
      ]
    },
    {
      "number": "4",
      "uddipok": "i. তোমার ভুল গণনা দেখে শিক্ষক প্রয়োজনীয় নির্দেশনা দিলেন এবং তা শুনে তুমি সঠিকভাবে অঙ্কটি করলে। ii. অগ্ন্যাশয়ের অন্তঃক্ষরা গ্রন্থির অনিয়মিত ক্ষরণের কারণে তোমার দাদা শর্করা বিপাকজনিত অক্ষমতায় ভুগছেন।",
      "tag": "RCC 24",
      "sub_questions": [
        {
          "label": "ক",
          "question": "এনজাইম কী?",
          "explanation": "যে প্রোটিন জাতীয় পদার্থ জীবদেহে অল্পমাত্রায় বিদ্যমান থেকে বিক্রিয়ার হারকে ত্বরান্বিত করে কিন্তু বিক্রিয়ার পর নিজেরা অপরিবর্তিত থাকে, তারাই হলো এনজাইম।"
        },
        {
          "label": "খ",
          "question": "কীভাবে ফেরোমন ব্যবহার করে অনিষ্ট পোকা দমন করা যায়?",
          "explanation": "ফেরোমন এক ধরনের হরমোন যা পতঙ্গদেহ থেকে নিঃসৃত হয়। অনিষ্টকারী পোকা দমনে এ ফেরোমন ব্যবহার করা হয়। ফেরোমন স্বপ্রজাতির পতঙ্গকে আকৃষ্ট করে। ফাঁদের পাশে বা পানির নিকট ফেরোমন রেখে দিলে এর গন্ধে অনিষ্টকারী পতঙ্গ বা পোকা আকৃষ্ট হয়ে এর নিকট এলে ফাঁদে বা পানিতে পড়ে মারা যায়। এভাবে অনিষ্টকারী পোকা দমনে ফেরোমন ব্যবহার করা হয়।"
        },
        {
          "label": "গ",
          "question": "ঘটনা-i: এর ক্ষেত্রে উদ্দীপনা সঞ্চালনের গতিপথ নিয়ে আলোচনা করো।.",
          "explanation": "পরস্পর সংযুক্ত অসংখ্য নিউরন তত্ত্বর ভিতর দিয়ে উদ্দীপনা বা তাড়না মস্তিষ্কে পৌঁছায়। উদ্দীপকের ঘটনা। বিশ্লেষণ করলে দেখা যায়, শিক্ষক আমার ভুল গণনা দেখছেন। এক্ষেত্রে আমার খাতা থেকে প্রতিফলিত আলো শিক্ষকের চোখের রেটিনায় উদ্দীপনা জাগালে স্নায়ু তাড়নার সৃষ্টি হয়। এটা চোখের স্নায়ু দিয়ে মস্তিষ্কের দৃষ্টিকেন্দ্রে পৌঁছে। সেখান থেকে এ তাড়না পর পর চিন্তাকেন্দ্র, সস্মৃতিকেন্দ্র প্রভৃতি হয়ে মুখমণ্ডলের ঐচ্ছিক পেশিকে নির্দেশ দেয়। পেশি সংকুচিত হয়ে সাড়া গ্রহণ করে। এখানে শিক্ষকের কথা বলার পেশিগুলো হলো প্রধান সাড়া অঙ্গ। শিক্ষকের কথা বাতাসে শব্দ তরঙ্গ সৃষ্টি করে। এই শব্দ তরঙ্গ আমার কানের পর্দায় উদ্দীপনা জাগায়, যা শ্রবণস্নায়ুর মাধ্যমে মস্তিষ্কের শ্রবণ কেন্দ্রে পৌঁছে। সেখান থেকে তাড়না আমার সস্মৃতিকেন্দ্র, চিন্তাকেন্দ্র প্রভৃতি হয়ে মোটর স্নায়ুযোগে ঐচ্ছিক পেশিতে পৌঁছে। পেশির নির্দেশে সাড়া দিয়ে আমি হাত দিয়ে অঙ্কটি করেছি।"
        },
        {
          "label": "ঘ",
          "question": "ঘটনা-ii: বিশ্লেষণ করো এবং সমস্যাটি নিরাময়ের জন্য পদক্ষেপ বর্ণনা করো।",
          "explanation": "উদ্দীপকের উল্লিখিত ঘটনা ii হলো অগ্ন্যাশয়ের আইলেটস অফ ল্যাংগারহ্যানস নামক অন্তঃক্ষরা গ্রন্থি নিঃসৃত ইনসুলিন হরমোনের অনিয়মিত ক্ষরণে বিপাকজনিত সমস্যা ডায়াবেটিস রোগ। ডায়াবেটিস রোগে আক্রান্ত ব্যক্তিরা শর্করা বিপাকজনিত অক্ষমতায় ভোগেন। ডায়াবেটিস হলে রক্ত ও প্রস্রাবে গ্লুকোজের মাত্রা বেড়ে যায়। ফলে ঘন ঘন প্রস্রাব হওয়া, অধিক পিপাসা, লাগা, ক্ষুধা বেড়ে যাওয়া, পর্যাপ্ত খাবার • খাওয়া সত্ত্বেও দেহের ওজন কমতে থাকা ইত্যাদি সমস্যা দেখা যায়। ডায়াবেটিস নিয়ন্ত্রণের জন্য তিনটি 'D' মেনে চলা আবশ্যক। যেমন- i. শৃঙ্খলা (Discipline): একজন ডায়াবেটিস আক্রান্ত ব্যক্তির জন্য তার সুশৃঙ্খল জীবনব্যবস্থা মহৌষধ। এছাড়া ডায়াবেটিসে আক্রান্ত ব্যক্তিকে নিয়মিত এবং ডাক্তারের পরামর্শমতো পরিমিত খাদ্য গ্রহণ করা, নিয়মিত ব্যায়াম করা, রোগীর দেহের পরিষ্কার-পরিচ্ছন্নতা, বিশেষভাবে পায়ের যত্ন নেওয়া, নিয়মিত প্রস্রাব পরীক্ষা করা ও দৈহিক কোনো জটিলতা দেখা দিলে ডাক্তারের পরামর্শ নেওয়া ইত্যাদি বিষয়গুলো মেনে চলতে হয়। ii. খাদ্য নিয়ন্ত্রণ (Diet): ডায়াবেটিস নিয়ন্ত্রণের প্রধান উপায় হলো খাদ্য নিয়ন্ত্রণ করা, মিষ্টিজাতীয় খাবার পরিহার করা ও ডাক্তারের পরামর্শ অনুযায়ী নিয়মিত ও সময়মতো খাদ্য গ্রহণ করা। iii. ঔষধ সেবন (Dose): ডাক্তারের পরামর্শ ছাড়া কোনো ঔষধ সেবন করা উচিত নয়। ডাক্তার রোগীর শারীরিক অবস্থা বুঝে ঔষধ খাওয়া বা ইনসুলিন নেওয়ার পরামর্শ দেন। সেই পরামর্শ অনুযায়ী রোগীকে নিয়মিত ঔষধ সেবন করতে হবে।"
        }
      ]
    },
    {
      "number": "5",
      "uddipok": "অহনার বাবা মি. জামান একজন জেনেটিক ইঞ্জিনিয়ার। একদিন অহনা তার বাবার কাছে রিকম্বিনেন্ট ডিএনএ প্রযুক্তি সম্পর্কে জানতে চায়। মি. জামান রিকম্বিনেন্ট ডিএনএ প্রযুক্তি এবং কৃষি ও চিকিৎসা খাতে এর গুরুত্ব সম্পর্কে তার মেয়েকে বর্ণনা করেন।",
      "tag": "RCC 24",
      "sub_questions": [
        {
          "label": "ক",
          "question": "বংশগতি কী?",
          "explanation": "পিতামাতার বৈশিষ্ট্যগুলো বংশানুক্রমে সন্তানসন্ততির দেহে সঞ্চারিত হওয়ার প্রক্রিয়াই হলো বংশগতি।"
        },
        {
          "label": "খ",
          "question": "থ্যালাসেমিয়া কেন হয়? ব্যাখ্যা করো।",
          "explanation": "থ্যালাসেমিয়া লোহিত রক্তকণিকায় এক অস্বাভাবিক অবস্থাজনিত রোগ। লোহিত রক্তকণিকায় বিদ্যমান α \\alpha α -গ্লোবিউলিন ও β \\beta β - গ্লোবিউলিন প্রোটিনের জিন নষ্ট হয়ে গেলে থ্যালাসেমিয়া হয়। যখন α \\alpha α -গ্লোবিউলিন তৈরির জিন অনুপস্থিত থাকে তখন α \\alpha α -থ্যালাসেমিয়া রোগ হয়। আবার যখন β \\beta β -গ্লোবিউলিন প্রোটিন উৎপাদন ব্যাহত হয় তখন β \\beta β -থ্যালাসেমিয়া রোগ হয়।"
        },
        {
          "label": "গ",
          "question": "উদ্দীপকের প্রযুক্তিটির বিভিন্ন ধাপ চিত্রসহ বর্ণনা করো।",
          "explanation": "উদ্দীপকের প্রযুক্তিটি হলো রিকম্বিনেট DNA প্রযুক্তি। নিচে রিকম্বিনেন্ট DNA প্রযুক্তির বিভিন্ন ধাপ চিত্রসহ বর্ণনা করা হলো- i. কাঙ্ক্ষিত DNA নির্বাচন। ii. একটি বাহক নির্বাচন, যার মাধ্যমে কাঙ্ক্ষিত বৈশিষ্ট্য স্থানান্তর করা সম্ভব। iii. নির্দিষ্ট স্থানে DNA অণুকে ছেদন করতে প্রয়োজনীয় রেস্ট্রিকশন এনজাইম নির্বাচন। iv. ছেদনকৃত DNA খণ্ডসমূহ সংযুক্ত করার জন্য DNA লাইগেজ এনজাইম নির্বাচন। V. কাঙ্ক্ষিত DNA সহ, বাহক DNA এর অনুলিপনের জন্য একটি পোষক নির্বাচন। vi. কাঙ্ক্ষিত DNA খণ্ড সমন্বয়ে, প্রস্তুতকৃত রিকম্বিনেন্ট DNA এর বহিঃপ্রকাশ মূল্যায়ন।"
        },
        {
          "label": "ঘ",
          "question": "কৃষি ও চিকিৎসা খাতে উক্ত প্রযুক্তির গুরুত্ব মূল্যায়ন করো।",
          "explanation": "উদ্দীপকের বর্ণিত প্রযুক্তিটি হলো রিকম্বিনেন্ট DNA প্রযুক্তি। এ প্রযুক্তি সর্বাধুনিক জীবপ্রযুক্তি। নিচে কৃষি ও চিকিৎসা খাতে রিকম্বিনেন্ট DNA প্রযুক্তির গুরুত্ব মূল্যায়ন করা হলো- বর্তমানে কৃষিতে রিকম্বিনেন্ট DNA প্রযুক্তি গুরুত্বপূর্ণ ভূমিকা রাখছে। এর সাহায্যে ক্ষতিকর পোকামাকড় প্রতিরোধী ফসলের জাত উদ্ভাবন করা হয়েছে। যেমন- বিটি ভূট্টা, বিটি তুলা। এর সাহায্যে ভাইরাস প্রতিরোধী ফসলের জাত উদ্ভাবন করা হয়েছে। যেমন- ভাইরাল কোট প্রোটিন জিন স্থানান্তরের মাধ্যমে টমেটো মোজাইক ভাইরাস, টোবাকো মোজাইক ভাইরাস প্রতিরোধী ফসলের জাত উদ্ভাবন করা হয়েছে। এছাড়াও জিনগত পরিবর্তনের মাধ্যমে আগাছানাশক প্রতিরোধী ভূট্টা, তুলা ইত্যাদি ফসলের জাত উদ্ভাবন করা হয়েছে। এ প্রযুক্তির মাধ্যমে একই উদ্ভিদে একাধিক বৈশিষ্ট্য অনুপ্রবেশ করিয়ে বাণিজ্যিকভাবে ট্রান্সজেনিক উদ্ভিদ তৈরি করা হয়েছে। জিনগত রূপান্তরের মাধ্যমে উদ্ভিদের পুষ্টিমান উন্নত করা হয়েছে। যেমন- ধানে ভিটামিন-এ তথা বিটা-ক্যারোটিন জিন স্থানান্তর করা হয়েছে। অপরদিকে চিকিৎসা ক্ষেত্রেও এ প্রযুক্তি বৈপ্লবিক পরিবর্তন সাধন করেছে। জিনগত পরিবর্তনের মাধ্যমে ইস্ট হতে হেপাটাইটিস-বি ভাইরাসের টিকা (ইন্টারফেরন) আবিষ্কার হয়েছে। মানবদেহের ইনসুলিন তৈরির জিন ব্যবহার করে কৌলিগতভাবে পরিবর্তিত E. coli ব্যাকটেরিয়া এবং ইস্ট হতে বাণিজ্যিক ইনসুলিন তৈরি করা হচ্ছে, যা ডায়াবেটিস রোগের চিকিৎসায় বহুলভাবে ব্যবহৃত হচ্ছে। তাছাড়া, এ প্রযুক্তির মাধ্যমে পরিবর্তিত E. coli ব্যাকটেরিয়া এবং ইস্ট হতে মানুষের বৃদ্ধির হরমোন, এমনকি ক্যানসার ও AIDS এর মতো ঘাতক ব্যাধি চিকিৎসার ঔষধও তৈরি করার প্রচেষ্টা অব্যাহত আছে। উপরের বিশ্লেষণ হতে বোঝা যায়, কৃষি ও চিকিৎসা খাতে উক্ত প্রযুক্তির অর্থাৎ রিকম্বিনেন্ট DNA প্রযুক্তির গুরুত্ব অপরিসীম।"
        }
      ]
    },
    {
      "number": "6",
      "uddipok": "মি. আহমেদ একজন জীববিজ্ঞানের শিক্ষক। একদিন তিনি পুকুরের বাস্তুতন্ত্র এবং জীববৈচিত্র্য সম্পর্কে আলোচনা করেন। তিনি জীববৈচিত্র্যের ধ্বংস এবং এর ফলে বাস্তুতন্ত্রের উপর প্রভাব ব্যাখ্যা করেন। বাস্তুতন্ত্রকে সুস্থ রাখতে জীববৈচিত্র্যের সংরক্ষণ অত্যন্ত গুরুত্বপূর্ণ।",
      "tag": "RCC 24",
      "sub_questions": [
        {
          "label": "ক",
          "question": "জীববৈচিত্র্য কী?",
          "explanation": "পৃথিবীতে বিরাজমান জীবসমূহের প্রাচুর্য ও ভিন্নতাই হলো জীববৈচিত্র্য।"
        },
        {
          "label": "খ",
          "question": "খাদ্যশৃঙ্খল এবং খাদ্যজাল বলতে কী বোঝ?",
          "explanation": "খাদ্য উৎপাদক থেকে বিভিন্ন ধাপের মধ্য দিয়ে সর্বোচ্চ খাদকে পৌঁছানোর ধারাবাহিকতাকে বলা হয় খাদ্য শৃঙ্খল। আবার বাস্তুতন্ত্রের কয়েকটি খাদ্য শৃঙ্খল একত্রিত হয়ে একটি জালের মতো গঠন তৈরি করে যাকে খাদ্যজাল বলে।"
        },
        {
          "label": "গ",
          "question": "উল্লিখিত বাস্তুতন্ত্রটি চিত্রসহ বর্ণনা করো।",
          "explanation": "উদ্দীপকে উল্লিখিত বাস্তুতন্ত্রটি হলো একটি জলজ বাস্তুতন্ত্র। নিচে জলজ বাস্তুতন্ত্রটি চিত্রসহ বর্ণনা করা হলো- একটি জলজ তথা পুকুরের বাস্তুতন্ত্রে জীব ও জড় উপাদানের উপস্থিতি লক্ষ করা যায়। জড় উপাদানগুলোর মধ্যে জৈব-অজৈব পদার্থ, পানি, সূর্যালোক, ইত্যাদি রয়েছে। আবার জীব উপাদানের মধ্যে আছে বিভিন্ন ধরনের জলজ উদ্ভিদ যাদের বলা হয় উৎপাদক, বিভিন্ন স্তরের খাদক (ছোট-বড় মাছ), ইত্যাদি। এক্ষেত্রে জলজ উদ্ভিদ বা ফাইটোপ্লাংকটন সালোকসংশ্লেষণের মাধ্যমে খাদ্য তৈরি করে। এরা প্রকৃতপক্ষে পুকুরের ইকোসিস্টেমের উৎপাদক। এই উৎপাদকগুলোকে প্রথমে ছোট মাছ খাদ্য হিসেবে গ্রহণ করে। তাই ছোট মাছ প্রথম স্তরের খাদক। আবার ছোট মাছকে মাঝারি ধরনের মাছ খাদ্য হিসেবে গ্রহণ করে। তাই তারা দ্বিতীয় স্তরের খাদক। এছাড়া পুকুরের শোলমাছ ছোট ও মাঝারি ধরনের মাছকে খেয়ে থাকে। তাই শোল মাছ তৃতীয় বা সর্বোচ্চ স্তরের খাদক। পুকুরের মাটিতে রয়েছে বিভিন্ন ধরনের অণুজীব যাদের বলা হয় বিয়োজক।"
        },
        {
          "label": "ঘ",
          "question": "\"বাস্তুতন্ত্রকে সুস্থ রাখতে জীববৈচিত্র্যের সংরক্ষণ অত্যন্ত গুরুত্বপূর্ণ।” বাক্যটি মূল্যায়ন করো।",
          "explanation": "কোনো অঞ্চলের প্রাকৃতিক পরিবেশে উদ্ভিদ এবং প্রাণীর সাথে জড় পদার্থের মধ্যে শক্তি ও বস্তুর আদান-প্রদান বা মিথস্ক্রিয়ায় যে একধরনের আন্তঃসম্পর্ক গড়ে ওঠে তাই হলো ঐ নির্দিষ্ট অঞ্চলের বাস্তুতন্ত্র। বাস্তুতন্ত্রকে সুস্থ রাখতে জীববৈচিত্র্য সংরক্ষণ করা অত্যন্ত গুরুত্বপূর্ণ। নিচে তা বিশ্লেষণ করা হলো- পরিবেশের উপাদানসমূহ পরিবেশের ভারসাম্য রক্ষার স্বার্থে একটি জটিল সম্পর্ক তৈরি করে। বিপুল সংখ্যক জীবের তৎপরতায় এ ভারসাম্য প্রতিষ্ঠিত হয়। পরিবেশের কেবল একটি বিশেষ প্রজাতির বিলুপ্তি বিরাট বিপর্যয় ডেকে আনতে পারে। সে কারণে পরিবেশ স্থিতিশীল রাখার জন্য জীববৈচিত্র্য বিশেষভাবে গুরুত্বপূর্ণ। উদাহরণ হিসেবে সুন্দরবনের হরিণের কথা বলা যেতে পারে। হরিণ প্রজাতি শাকাসী। এরা সুন্দরবনের ঘাস, লতা-পাতা খেয়ে জীবন ধারণ' করে। রয়েল বেঙ্গল টাইগার হরিণ খেয়ে জীবনধারণ করতো যদি সুন্দরবনে বাঘ না থাকতো তবে সুন্দরবনে হরিণের সংখ্যাধিক্যের কারণে সমস্ত উদ্ভিদ উদ্ভিদের চারা সাবাড় হয়ে যেতো। আর উদ্ভিদ ধ্বংস হলে ঐ বাস্তুতন্ত্রই ধ্বংস হয়ে যেতো। আবার বাঘের সংখ্যা বেড়ে গেলেও একই পরিণাম ঘটতো। তাই, বাস্তুতন্ত্র একটা ভারসাম্য রক্ষা করে চলেছে। এখানে যেকোনো একটি জীবের মৃত্যু-ই ঐ পরিবেশের ভারসাম্য নষ্ট করে দেয়। তাই জীববৈচিত্র্য সংরক্ষণ করা অতীব জরুরি। কাজেই বাস্তুতন্ত্রকে সুস্থ রাখতে জীববৈচিত্র্যের সংরক্ষণ অত্যন্ত গুরুত্বপূর্ণ-বাক্যটি যথার্থ।"
        }
      ]
    },
    {
      "number": "7",
      "uddipok": "",
      "tag": "RCC 24",
      "sub_questions": [
        {
          "label": "ক",
          "question": "ক্যারিওকাইনেসিস কী?",
          "explanation": "কোষ বিভাজনের ক্ষেত্রে নিউক্লিয়াসের বিভাজনই হলো ক্যারিওকাইনেসিস।"
        },
        {
          "label": "খ",
          "question": "মিয়োসিস কোষ বিভাজনকে হ্রাসমূলক বিভাজন কেন বলা হয়?",
          "explanation": "মিয়োসিস বিভাজন প্রক্রিয়ায় একটি প্রকৃত কোষ বিভক্ত হয়ে চারটি অপত্য কোষের সৃষ্টি করে। এ বিভাজনে নিউক্লিয়াস দুইবার কিন্তু ক্রোমোসোম একবার বিভাজিত হয়, ফলে অপত্য কোষের ক্রোমোসোম সংখ্যা মাতৃকোষের ক্রোমোসোম সংখ্যার অর্ধেক হয়। ক্রোমোসোম সংখ্যা হ্রাস পায় বলে মিয়োসিস কোষবিভাজনকে হ্রাসমূলক বিভাজন বলা হয়।"
        },
        {
          "label": "গ",
          "question": "A কোষ বিভাজনের প্রক্রিয়া বর্ণনা করো।",
          "explanation": "উদ্দীপকের A হলো মাইটোসিস কোষ বিভাজন প্রক্রিয়া। নিচে প্রক্রিয়াটি বর্ণনা করা হলো- মাইটোসিস কোষ বিভাজন প্রক্রিয়ায় প্রকৃতকোষ বিভক্ত হয়ে দুটি অপত্য কোষে পরিণত হয়। মাইটোসিসে নিউক্লিয়াস, নিউক্লিয়াসের ক্রোমোসোম এবং সাইটোপ্লাজম একবার বিভাজিত হয়। তাই মাইটোসিসে কোষের মাতৃকোষ ও অপত্য কোষে ক্রোমোসোম সংখ্যা সমান থাকে। একে সমীকরণিক বিভাজনও বলা হয়। মাইটোসিস কোষ বিভাজনের মাধ্যমে প্রাণী ও উদ্ভিদ দৈর্ঘ্যে ও প্রস্থে বৃদ্ধি পায়। প্রাণীর দেহকোষে ও উদ্ভিদের বর্ধনশীল অংশে মাইটোসিস প্রক্রিয়ায় বিভাজন হয়। মাইটোসিস কোষ বিভাজন শুরুর আগে কোষের নিউক্লিয়াসে কিছু প্রস্তুতিমূলক কাজ হয়, এ অবস্থাকে ইন্টারফেজ পর্যায় বলে। আবার মাইটোসিসের নিউক্লিয়াসের বিভাজন পাঁচটি পর্যায়ে সম্পন্ন হয়। পর্যায়সমূহ যথাক্রমে- প্রোফেজ, প্রো-মেটাফেজ, মেটাফেজ, অ্যানাফেজ এবং টেলোফেজ।"
        },
        {
          "label": "ঘ",
          "question": "A এবং B কোষ বিভাজন জীবের জন্য গুরুত্বপূর্ণ-যথাযথ যুক্তিসহ বিশ্লেষণ করো।",
          "explanation": "উদ্দীপকে A ও B কোষ বিভাজন দুটি হলো যথাক্রমে মাইটোসিস ও মিয়োসিস কোষ বিভাজন। জীবের জন্য এ কোষ বিভাজন দুটি গুরুত্বপূর্ণ ভূমিকা পালন করে থাকে। নিচে তা যুক্তিসহ বিশ্লেষণ করা হলো- মাইটোসিস কোষ বিভাজনের মাধ্যমে প্রতিটি কোষের নিউক্লিয়াস ও সাইটোপ্লাজমের মধ্যকার আয়তন ও পরিমাণগত ভারসাম্য রক্ষিত হয়। এর ফলে বহুকোষী জীবের দৈহিক বৃদ্ধি ঘটে। সাধারণত সব বহুকোষী জীবেই জাইগোট বার বার মাইটোসিস প্রক্রিয়ায় বিভাজিত হয়ে অসংখ্য অপত্য কোষ সৃষ্টির মাধ্যমে পরিপূর্ণ জীবে পরিণত হয়। এ প্রক্রিয়ায় সৃষ্ট অপত্য কোষে ক্রোমোজোমের সংখ্যা ও গুণাগুণ মাতৃকোষের মতো হওয়ায় জীবদেহের বৃদ্ধিও সুশৃঙ্খলভাবে হয়ে থাকে। তাছাড়া সৃষ্ট কোষের আকার, আকৃতি ও আয়তন সুষম থাকায় জীবের মধ্যে ভারসাম্য এবং গুণগত বৈশিষ্ট্যের স্থিতিশীলতা রক্ষিত হয়। এছাড়া এ কোষ বিভাজন জননকোষের সংখ্যা বৃদ্ধি, ক্ষতস্থানে নতুন কোষ সৃষ্টি ইত্যাদি কাজও করে থাকে। জীবজগতে মিয়োসিস প্রক্রিয়াটি খুবই গুরুত্বপূর্ণ। যৌন জননক্ষম জীবে মিয়োসিসের ফলে জননকোষ তৈরি হয়। জননকোষের মিলনের মাধ্যমে যৌন জনন সম্পন্ন হয় এবং এরা বংশবৃদ্ধি ঘটায়। মিয়োসিস না ঘটলে এ সকল জীবের বংশবৃদ্ধি অসম্ভব। আবার মিয়োসিসের কারণেই প্রত্যেকটি জীবে ক্রোমোজোম সংখ্যা নির্দিষ্ট থাকে এবং বংশানুক্রমে তা সন্তান- সন্ততিতেও অপরিবর্তিত থাকে। মিয়োসিসের মাধ্যমে ক্রসিংওভারের কারণে ক্রোমোজোমে জিনের বিনিময় ঘটে। এর ফলে জীব প্রজাতিতে বৈচিত্র্য দেখা যায়। আবার মিয়োসিস না ঘটলে প্রতি বংশধরে ক্রোমোজোম সংখ্যা দ্বিগুণ হারে বৃদ্ধি পেতে থাকত, যা জীবজগতের জন্য হুমকিস্বরূপ। সুতরাং, A ও B দুটি কোষ বিভাজন প্রক্রিয়াই জীবের জন্য গুরুত্বপূর্ণ।"
        }
      ]
    },
    {
      "number": "8",
      "uddipok": "মি. রহমান একজন জীববিজ্ঞানের শিক্ষক। একদিন তিনি কোষের দুটি অঙ্গাণু সম্পর্কে আলোচনা করেন। অঙ্গাণু A খাদ্য উৎপাদনের জন্য দায়ী যা কোষের রান্নাঘর হিসেবে পরিচিত। অঙ্গাণু B শক্তি উৎপাদনের জন্য দায়ী যা কোষের শক্তিঘর নামে পরিচিত। তিনি আরও বলেন যে উভয় অঙ্গাণুই জীবের বেঁচে থাকার জন্য গুরুত্বপূর্ণ ভূমিকা পালন করে।",
      "tag": "RCC 24",
      "sub_questions": [
        {
          "label": "ক",
          "question": "ফটোফসফরাইলেশন কী?",
          "explanation": "সূর্যালোকের উপস্থিতিতে ADP এর সঙ্গে অজৈব ফসফেট (Pi) যুক্ত হয়ে ATP তৈরির প্রক্রিয়াই হলো ফটোফসফোরাইলেশন।"
        },
        {
          "label": "খ",
          "question": "সবাত ও অবাত শ্বসন বলতে কী বোঝ?",
          "explanation": "যে শ্বসন প্রক্রিয়ায় অক্সিজেনের প্রয়োজন হয় এবং শ্বাসনিক বস্তু সম্পূর্ণরূপে জারিত হয়ে CO₂, H₂O ও বিপুল পরিমাণ শক্তি উৎপন্ন করে তাকে সবাত শ্বসন প্রক্রিয়া বলে। সবাত শ্বসন উদ্ভিদ ও প্রাণীর স্বাভাবিক শ্বসন প্রক্রিয়া। এ প্রক্রিয়ায় এক অণু গ্লুকোজ সম্পূর্ণরূপে জারিত হয়ে সর্বমোট ছয় অণু CO₂, ছয় অণু পানি এবং ৩৮টি ATP উৎপন্ন করে। যে শ্বসন প্রক্রিয়া অক্সিজেনের অনুপস্থিতিতে হয় তাকে অবাত শ্বসন বলে। অর্থাৎ যে শ্বসন প্রক্রিয়ায় কোনো শ্বসনিক বস্তু অক্সিজেনের সাহায্য ছাড়াই কোষ মধ্যস্থ এনজাইম দ্বারা আংশিকরূপে জারিত হয়ে বিভিন্ন প্রকার জৈব যৌগ (ইথাইল অ্যালকোহল, ল্যাকটিক এসিড ইত্যাদি), CO₂ ও সামান্য পরিমাণ শক্তি উৎপন্ন করে তাকে অবাত শ্বসন বলে।"
        },
        {
          "label": "গ",
          "question": "অঙ্গাণু A কীভাবে খাদ্য উৎপাদনের জন্য দায়ী? চিত্রসহ ব্যাখ্যা করো।",
          "explanation": "উদ্দীপকের এ অঙ্গাণুটি হলো ক্লোরোপ্লাস্ট। খাদ্য উৎপাদনের দায়ী বলে একে কোষের রান্নাঘরও বলা হয়ে থাকে। সবুজ রঙয়ের প্লাস্টিডকে ক্লোরোপ্লাস্ট বলে। প্লাস্টিডের গ্রানা অংশ সূর্যালোককে আবদ্ধ করে রাসায়নিক শক্তিতে রূপান্তরিত করে। এই আবদ্ধ সৌরশক্তি স্ট্রোমাতে অবস্থিত উৎসেচক, বায়ু থেকে গৃহীত কার্বন ডাইঅক্সাইড এবং কোষের ভিতরকার পানি ব্যবহার করে সরল শর্করা তৈরি করে। যা উদ্ভিদের খাদ্য বা শ্বসনিক বস্তুরূপে ব্যবহৃত হয়।"
        },
        {
          "label": "ঘ",
          "question": "\"অঙ্গাণু A এবং B জীবের বেঁচে থাকার জন্য গুরুত্বপূর্ণ ভূমিকা পালন করে।\" বাক্যটি মূল্যায়ন করো।",
          "explanation": "উদ্দীপকের A ও B অঙ্গাণু দুটি যথাক্রমে ক্লোরোপ্লাস্ট ও মাইটোকন্ড্রিয়া। এই অঙ্গাণু দুটি জীবের বেঁচে থাকার জন্য প্রয়োজনীয় কাজগুলো সম্পন্ন করতে গুরুত্বপূর্ণ ভূমিকা পালন করে। নিচে তা বিশ্লেষণ করা হলো- উদ্ভিদের প্রয়োজনীয় শক্তির জন্য ক্লোরোপ্লাস্ট ও মাইটোকন্ড্রিয়ার এই অঙ্গাণু দুটির কাজ পরস্পর সম্পর্কযুক্ত। ক্লোরোপ্লাস্টের প্রধান কাজ হলো সালোকসংশ্লেষণ প্রক্রিয়ায় শর্করা জাতীয় খাদ্য প্রস্তুত করা। ক্লোরোপ্লাস্ট তথা প্লাস্টিডের গ্রানা অংশ সূর্যালোককে আবদ্ধ করে রাসায়নিক শক্তিতে রূপান্তর করে। এই আবদ্ধ সৌরশক্তি স্ট্রোমাতে অবস্থিত উৎসেচক সমষ্টি, বায়ু থেকে গৃহীত কার্বন ডাইঅক্সাইড এবং কোষের ভেতরকার পানি ব্যবহার করে শর্করা তৈরি করে। অপরদিকে, মাইটোকন্ড্রিয়ায় শ্বসনের বিভিন্ন পর্যায় যেমন- অ্যাসিটাইল কো-এ সৃষ্টি ক্রেবস চক্র ও ইলেকট্রন প্রবাহ তন্ত্র সংঘটিত হয়। এই পর্যায়গুলোতে ক্লোরোপ্লাস্টের সহায়তায় উৎপন্ন শর্করা ব্যবহৃত হয়ে শক্তি উৎপন্ন হয়। শক্তি উৎপন্ন করায় মাইটোকন্ড্রিয়াকে শক্তি উৎপাদন কেন্দ্র বলা হয়ে থাকে। জীব তার বিভিন্ন কাজে এই শক্তি খরচ করে থাকে। এভাবে - ক্লোরোপ্লাস্ট ও মাইটোকন্ড্রিয়া মিলিতভাবে জীবদেহের বেঁচে থাকার গুরুত্বপূর্ণ কাজগুলো সম্পন্ন করে থাকে। উপরের বিশ্লেষণে বোঝা যায় যে, অঙ্গাণু A এবং B জীবের বেঁচে থাকার জন্য গুরুত্বপূর্ণ।"
        }
      ]
    }
  ]
}