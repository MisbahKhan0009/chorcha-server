{
  "title": "দিনাজপুর বোর্ড ২০২০",
  "subtitle": "জীববিজ্ঞান (8)",
  "questions": [
    {
      "number": "1",
      "uddipok": "",
      "tag": "DIN.B 20",
      "sub_questions": [
        {
          "label": "ক",
          "question": "প্লাজমালেমা কী?",
          "explanation": "কোষের প্রোটোপ্লাজমের বাইরে দ্বিস্তর বিশিষ্ট পাতলা পর্দাই হলো প্লাজমালেমা।"
        },
        {
          "label": "খ",
          "question": "মাইটোকন্ড্রিয়ায় অধিক শক্তি উৎপন্ন হয় কেন?",
          "explanation": "শ্বসন ক্রিয়ার প্রথম ধাপটি বাদে বাকি তিনটি ধাপ মাইটোকন্ড্রিয়ায় সংঘটিত হয়। ক্রেবস চক্রে অংশগ্রহণকারী সব উৎসেচক মাইটোকন্ড্রিয়াতে উপস্থিত থাকে। শ্বসন ক্রিয়ার ক্রেবস'চক্রে সবচেয়ে বেশি শক্তি উৎপন্ন হয়। এছাড়াও শক্তি উৎপাদনকারী শ্বসনের সকল বিক্রিয়া মাইটোকন্ড্রিয়ায় সংঘটিত হয় বলে মাইটোকন্ড্রিয়ায় অধিক শক্তি উৎপন্ন হয়।"
        },
        {
          "label": "গ",
          "question": "চিত্র-'A' এর গঠন বৈশিষ্ট্য ব্যাখ্যা করো ।",
          "explanation": "উদ্দীপকে উল্লিখিত চিত্র-A হলো ঐচ্ছিক বা ডোরাকাটা পেশি। এদের মাতৃকা অনুপস্থিত। কোষগুলো নলাকার, সরু, লম্বা ও তত্ত্বময়। তন্তুগুলোকে মায়োফাইব্রিল বলে। কোষের সাইটোপ্লাজমে এক বা একাধিক নিউক্লিয়াস থাকে। এ পেশির কোষ সারকোলেমা নামক বিশেষ কোষপর্দা দ্বারা আবৃত। ঐচ্ছিক পেশির টিস্যুর কোষগুলো শাখাবিহীন ও আড়াআড়ি ডোরাযুক্ত হয়। এই ডোরা থাকার কারণে এদের ডোরাকাটা বা কঙ্কাল পেশি বলা হয়। এদের অন্যতম বৈশিষ্ট্য হলো এরা প্রাণীর ইচ্ছানুযায়ী সংকুচিত ও প্রসারিত হতে পারে।"
        },
        {
          "label": "ঘ",
          "question": "চিত্র-'B' এর দ্বারা গঠিত অঙ্গের মাধ্যমে দেহের রক্তপ্রবাহ সচল থাকে- কথাটি বিশ্লেষণ করো।",
          "explanation": "নিম্নের অনুরুপ : চিত্রের 'L' হলো মানবদেহের হৃদপেশি। হৃদপেশি দ্বারা গঠিত অঙ্গ হলো হৃৎপিণ্ড। নিচে হৃৎপিণ্ডের দ্বারা মানবদেহে রক্ত সঞ্চালন প্রক্রিয়া বিশ্লেষণ করা হলো- হৃৎপিণ্ডের ডান বা বাম অলিন্দদ্বয় প্রসারিত হলে দেহের বিভিন্ন অংশ থেকে রক্ত হৃৎপিণ্ডে প্রবেশ করে। যেমন- ঊর্ধ্ব মহাশিরার মাধ্যমে কার্বন ডাইঅক্সাইডযুক্ত রক্ত ডান অলিন্দে প্রবেশ করে। ঠিক একই সময়ে ফুসফুসীয় শিরার মাধ্যমে অক্সিজেনযুক্ত রক্ত বাম অলিন্দে প্রবেশ করে। অলিন্দদ্বয়ের সংকোচনের ফলে ডান অলিন্দ-নিলয়ের ছিদ্রপথের ট্রাইকাসপিড ভালভ খুলে যায় এবং ডান অলিন্দের কার্বন ডাইঅক্সাইড যুক্ত রক্ত ডান নিলয়ে প্রবেশ করে। ঠিক একইভাবে যখন বাম অলিন্দ- নিলয়ের ছিদ্রপথের বাইকাসপিড ভালভ খুলে যায় তখন বাম অলিন্দের অক্সিজেন যুক্ত রক্ত বাম নিলয়ে প্রবেশ করে। এরপর ছিদ্র দুটি কপাটিকা দ্বারা বন্ধ হয়ে যায়। পরবর্তীতে নিলয়দ্বয় সংকুচিত হলে ডান নিলয় থেকে কার্বন ডাইঅক্সাইডযুক্ত রক্ত ফুসফুসীয় ধমনির মাধ্যমে ফুসফুসে প্রবেশ করে পরিশোধিত হয়। ঠিক একই সময় বাম নিলয় থেকে অক্সিজেনযুক্ত রক্ত মহাধমনির মাধ্যমে সারাদেহে পরিবাহিত হয়। এভাবে হৃৎপিণ্ডের পর্যায়ক্রমিক সংকোচন ও প্রসারণের ফলে রক্ত সঞ্চালন প্রক্রিয়া ঘটে থাকে।"
        }
      ]
    },
    {
      "number": "2",
      "uddipok": "'ক' ও 'খ' উভয় ব্যক্তিই অধিক পরিশ্রমী। তবে 'ক' একজন তুলা বিক্রেতা এবং 'খ' একটি রাসায়নিক কারখানায় কাজ করে। ইদানিং 'ক' প্রচণ্ড শ্বাসকষ্টে ভুগছেন এবং বুকে সাঁই সাঁই শব্দ হয়। অন্যদিকে, 'খ' দীর্ঘদিন ধরে খুসখুসে কাশিতে, ঘন ঘন জ্বরে ভুগছেন এবং ভগ্নস্বরে কথা বলেন।",
      "tag": "DIN.B 20",
      "sub_questions": [
        {
          "label": "ক",
          "question": "আলাজিহ্বা কী?",
          "explanation": "গলবিলের পিছনের অংশের উপরিতলে অবস্থিত ছোট জিহ্বার মতো অংশই হলো আলাজিহ্বা।"
        },
        {
          "label": "খ",
          "question": "রাতে বট গাছের নিচে ঘুমালে শ্বাসকষ্ট হয় কেন?",
          "explanation": "রাতের বেলা সালোকসংশ্লেষণ বন্ধ থাকে বলে অক্সিজেন উৎপন্ন হয় না। অন্যদিকে শ্বসন দিবারাত্রি ২৪ ঘণ্টাই চলতে থাকে, যাতে কার্বন ডাইঅক্সাইড নির্গত হয়। বটগাছের পাতা ও লেন্টিসেলের সংখ্যা বেশি থাকে। ফলে শ্বসনে নির্গত কার্বন ডাইঅক্সাইডও বেশি নির্গত হয়, যা শ্বাসরোধের কারণ হতে পারে। এজন্যই রাতে বটগাছের নিচে ঘুমালে শ্বাসকষ্ট দেখা দেয়।"
        },
        {
          "label": "গ",
          "question": "'ক' ব্যক্তির স্বাস্থ্যগত সমস্যা ব্যাখ্যা করো।",
          "explanation": "'ক' ব্যক্তির লক্ষণগুলো হাঁপানি বা অ্যাজমা রোগকে নির্দেশ করে। হাঁপানি আক্রান্ত ব্যক্তির কিছু স্বাস্থ্যগত সমস্যা দেখা যায়। নিচে তা ব্যাখ্যা করা হলো- রোগীর হঠাৎ শ্বাসকষ্ট বেড়ে যায়। শ্বাসকষ্টে দম বন্ধ হওয়ার মতো অবস্থা সৃষ্টি হয়, ঠোঁট নীল হয়ে যায়, গলার শিরা ফুলে যায়। রোগী জোরে জোরে শ্বাস নেওয়ার চেষ্টা করে, এ সময় বুকের ভিতর সাঁই সাঁই আওয়াজ হয়। ফুসফুসের বায়ুথলিতে ঠিকমতো অক্সিজেন সরবরাহ হয় না বা বাধাগ্রস্ত হয়, ফলে রোগীর বেশি কষ্ট হয়। কাশির সাথে কখনো কখনো সাদা কফ বের হয়, সাধারণত জ্বর থাকে না। শ্বাস নেওয়ার সময় রোগীর পাঁজরের মাঝে চামড়া ভিতরের দিকে ঢুকে যায়। রোগী দুর্বল হয়ে পড়ে।"
        },
        {
          "label": "ঘ",
          "question": "'ক' ও 'খ' উভয়ের আক্রান্ত রোগ দুটির মধ্যে কোনটি অধিক ঝুঁকিপূর্ণ? যুক্তি দ্বারা বিশ্লেষণ করো।",
          "explanation": "উদ্দীপকে উল্লিখিত বর্ণনানুযায়ী 'ক' ও 'খ' ব্যক্তি যথাক্রমে হাঁপানি বা অ্যাজমা ও ফুসফুসের ক্যান্সারে আক্রান্ত। অ্যাজমা সাধারণত রোগ প্রতিরোধ ব্যবস্থার অতিরিক্ত প্রতিক্রিয়ার ফলে হয়ে থাকে। এটি ছোঁয়াচে নয়, জীবাণুবাহিত রোগও নয়। সাধারণত অ্যালার্জি সৃষ্টি করে এমন খাবার খেলে, বায়ুর সাথে ধোঁয়া, ধূলাবালি, ফুলের রেণু ইত্যাদি শ্বাস গ্রহণের সময় ফুসফুসে প্রবেশ করলে হাঁপানি হতে পারে। এছাড়াও বছরের বিশেষ ঋতুতে বা ঋতু পরিবর্তনের সময় এ রোগটি বেড়ে যায়। চিকিৎসায় এ রোগটি সম্পূর্ণ নিরাময় হয় না। তবে নিয়মতান্ত্রিক জীবনযাপনে এবং ডাক্তারের পরামর্শ অনুযায়ী খাবার ও ওষুধ গ্রহণ করার মাধ্যমে এই রোগ নিয়ন্ত্রণে রাখা যায়। অপরদিকে রাসায়নিক শিল্প কারখানায় কাজ করার ফলে 'খ' ব্যক্তি ফুসফুসের ক্যান্সারে আক্রান্ত হয়েছে। এর ফলে তার ফুসফুসের বায়ুথলি বা অ্যালভিওলাস নষ্ট হয়ে যাচ্ছে। ফুসফুসের ক্যান্সার প্রাথমিক অবস্থায় ধরা পড়লে রেডিয়েশন থেরাপির মাধ্যমে ক্যান্সার কোষ ধ্বংস করা যায়। কিন্তু ক্যান্সারে মৃত্যুর সম্ভাবনা অনেক বেশি, যা হাঁপানির ক্ষেত্রে নেই বললেই চলে। তাই বলা যায়, হাঁপানি বা অ্যাজমার চেয়ে ফুসফুসের ক্যান্সার অধিক ঝুঁকিপূর্ণ।"
        }
      ]
    },
    {
      "number": "3",
      "uddipok": "",
      "tag": "DIN.B 20",
      "sub_questions": [
        {
          "label": "ক",
          "question": "অস্থিবন্ধনী কী?",
          "explanation": "অস্থিগুলোকে পরস্পরের সাথে সংযুক্তকারী পাতলা কাপড়ের মতো কোমল অথচ দৃঢ়, স্থিতিস্থাপক বন্ধনীই হলো অস্থিবন্ধনী।"
        },
        {
          "label": "খ",
          "question": "দেহে কিভাবে পানির ভারসাম্য রক্ষিত হয়? ব্যাখ্যা করো।",
          "explanation": "অসমোরেগুলেশন প্রক্রিয়ায় দেহে পানির ভারসাম্য রক্ষিত হয়। সকল শারীরবৃত্তীয় কাজ সুষ্ঠুভাবে সম্পাদনের জন্য দেহে পরিমিত পানি থাকা প্রয়োজন। পানিসাম্যতা নিয়ন্ত্রণে বৃক্ক প্রধান ভূমিকা পালন করে। মূলত, বৃক্কের নেফ্রন পুনঃশোষণ প্রক্রিয়ায় দেহে পানির সমতা বজায় রাখে।"
        },
        {
          "label": "গ",
          "question": "'A' চিহ্নিত অংশের কার্যকরী এককের গঠন চিত্র বর্ণনা করো ।",
          "explanation": "উদ্দীপকের A-চিহ্নিত অঙ্গাণুটি বৃক্ক, যার একক হলো নেফ্রন। নিচে নেফ্রনের গঠন চিত্র বর্ণনা করা হলো-  প্রতিটি নেফ্রন একটি রেনাল করপাসল বা মালপিজিয়ান অঙ্গ এবং রেনাল টিউব্যুল নিয়ে গঠিত। প্রতিটি রেনাল করপাসল আবার গ্লোমেরুলাস এবং বোম্যান্স ক্যাপসুল এ দু'টি অংশে বিভক্ত। বোম্যান্স ক্যাপসুল গ্লোমেরুলাসকে বেষ্টন করে থাকে। বোম্যান্স ক্যাপসুল দ্বিস্তরবিশিষ্ট পেয়ালার মতো প্রসারিত একটি অংশ। গ্লোমেরুলাস একগুচ্ছ কৈশিক জালিকা দিয়ে তৈরি। বোম্যান্স ক্যাপসুলের অঙ্কীয় দেশ থেকে সংগ্রাহী নালি পর্যন্ত বিস্তৃত চওড়া নালিটি হলো রেনাল টিউব্যুল। প্রতিটি রেনাল টিউব্যুল ৩টি অংশে বিভক্ত। যথা- গোড়াদেশীয় প্যাঁচানো নালিকা, হেনলির লুপ এবং প্রান্তীয় প্যাঁচানো নালিকা।"
        },
        {
          "label": "ঘ",
          "question": "উদ্দীপকের চিত্র P এর 'A' অংশ বিকল বা অকেজো হলে এর প্রতিকার সম্পর্কে তোমার মতামত দাও।",
          "explanation": "উদ্দীপকের চিত্র: P এর 'A' অংশটি হলো বৃক্ক। বৃক্ক বিকল বা অকেজো হলে দু'ধরনের প্রতিকার ব্যবস্থা গ্রহণ করা যেতে পারে। বৃক্ক বিকল হলে তাৎক্ষণিক বা প্রথম যে ব‍্যবস্থাটি নেয়া যেতে পারে তা হলো ডায়ালাইসিস। বৃক্ক সম্পূর্ণ অকেজো হওয়ার পর বৈজ্ঞানিক উপায়ে রক্ত পরিশোধিত করার প্রক্রিয়া হলো ডায়ালাইসিস। ডায়ালাইসিস মেশিনের সাহায্যে রক্ত পরিশোধিত করা হয়। ফলে নাইট্রোজেনঘটিত ক্ষতিকর বর্জ্য পদার্থ দেহের বাইরে নিষ্কাশিত হয়। দ্বিতীয় ব্যবস্থাটি হলো বৃক্ক প্রতিস্থাপন। কোনো ব্যক্তির বৃক্ক অকেজো হয়ে পড়লে তখন কোনো সুস্থ ব্যক্তির বৃক্ক তার দেহে প্রতিস্থাপনের প্রক্রিয়াকে বৃক্ক প্রতিস্থাপন বলে। এটি দুভাবে সম্পন্ন করা যায়। যেমন- কোনো নিকট আত্মীয়ের বৃক্ক রোগীর দেহে প্রতিস্থাপন করা। অন্যটি, মৃত ব্যক্তির বৃক্ক নিয়ে রোগীর দেহে প্রতিস্থাপন করা। মৃত ব্যক্তি বলতে \"ব্রেন ডেড” বোঝানো হয়েছে তবে দু'ক্ষেত্রেই দেখতে হবে টিস্যু ম্যাচ করে কী না। সুতরাং, বৃদ্ধ অকেজো হলে উল্লিখিত ডায়ালাইসিস অথবা বৃক্ক প্রতিস্থাপন ব্যবস্থার যেকোনো একটি গ্রহণ করা যায়।"
        }
      ]
    },
    {
      "number": "4",
      "uddipok": "",
      "tag": "DIN.B 20",
      "sub_questions": [
        {
          "label": "ক",
          "question": "আকর্ষণ তন্তু কী?",
          "explanation": "যেসব স্পিন্ডল তন্তুর সাথে ক্রোমোসোমের সেন্ট্রোমিয়ার সংযুক্ত থাকে সেগুলোই হলো আকর্ষণ তন্তু।"
        },
        {
          "label": "খ",
          "question": "খাদ্য দ্রব্যে ফরমালিন ব্যবহার কিরূপ স্বাস্থ্যঝুঁকি তৈরি করতে পারে? ব্যাখ্যা করো।",
          "explanation": "মাছ, ফল ও অন্যান্য খাদ্যদ্রব্যে পচন সৃষ্টিকারী ব্যাকটেরিয়ার জন্ম রোধ করতে ফরমালিন ব্যবহার করা হয়। তবে ফরমালিন ব্যবহারে মারাত্মক স্বাস্থ্যঝুঁকি তৈরি হতে পারে। কারণ ফরমালিন একটি বিষাক্ত যৌগ, এটি নানা রকম জটিল রোগের সৃষ্টি করে। অনেক ক্ষেত্রে ক্যান্সার জাতীয় রোগ সৃষ্টির কারণ হলো ফরমালিন।"
        },
        {
          "label": "গ",
          "question": "উদ্দীপকের প্রক্রিয়ায় 'C' উৎপাদনে 'X' ও 'Y' এর কার্যকারিতা ব্যাখ্যা করো।",
          "explanation": "নিম্নের অনুরুপ : উদ্দীপকে উল্লিখিত প্রক্রিয়াটি হলো সালোকসংশ্লেষণ প্রক্রিয়া, যেখানে 'X' হলো শর্করা এবং 'P' ও 'Q' হলো যথাক্রমে আলো ও ক্লোরোফিল। সালোকসংশ্লেষণ প্রক্রিয়ায় শর্করা উৎপাদনে আলো ও ক্লোরোফিল অপরিহার্য উপাদান। নিচে তা বিশ্লেষণ করা হলো- i. সালোকসংশ্লেষণে আলোর ভূমিকা: পানি ও CO₂ থেকে শর্করা তৈরির জন্য প্রয়োজনীয় শক্তির উৎস হলো আলো। সূর্যালোক ক্লোরোফিল সৃষ্টিতে অংশগ্রহণ করে। সূর্যালোকের প্রভাবেই পত্ররন্ধ্র উন্মুক্ত হয়, CO₂ পাতার অভ্যন্তরে প্রবেশ করতে পারে এবং খাদ্য প্রস্তুতকরণে অংশগ্রহণ করে। কিন্তু আলোর পরিমাণ অত্যধিক বেড়ে গেলে পাতার অভ্যন্তরস্থ এনজাইম নষ্ট হয়ে যায় এবং ক্লোরোফিল উৎপাদন কম হয়। ফলে সালোকসংশ্লেষণের হারও কমে যায়। ii. সালোকসংশ্লেষণে ক্লোরোফিলের ভূমিকা: একমাত্র ক্লোরোফিলই আলোকশক্তি গ্রহণ করতে সক্ষম। তাই পুরাতন ক্লোরোপ্লাস্ট নষ্ট হয়ে"
        },
        {
          "label": "ঘ",
          "question": "“উদ্দীপকের প্রক্রিয়াটির উপর জীবজগতের অস্তিত্ব নির্ভর করে”- তোমার উত্তরের স্বপক্ষে যুক্তি দাও।",
          "explanation": "নিম্নের অনুরুপ : উদ্দীপকে A প্রক্রিয়া দ্বারা সালোকসংশ্লেষণ প্রক্রিয়াকে বোঝানো হয়েছে। জীবজগতের জন্য সালোকসংশ্লেষণ প্রক্রিয়া অপরিহার্য। নিচে জীবজগতে প্রক্রিয়াটির প্রভাব বিশ্লেষণ করা হলো- প্রকৃতিতে একমাত্র সবুজ উদ্ভিদই সালোকসংশ্লেষণ প্রক্রিয়ায় খাদ্য তৈরি করতে পারে। কোনো প্রাণীই তার নিজের খাদ্য নিজে তৈরি করতে পারে না। তাই খাদ্যের জন্য সমগ্র প্রাণিকুলকে সম্পূর্ণভাবেই সবুজ উদ্ভিদের ওপর নির্ভর করতে হয়। কাজেই বলা যায়, পৃথিবীর সকল উদ্ভিদ ও প্রাণীর খাদ্য তৈরি হয় সালোকসংশ্লেষণের মাধ্যমে। উক্ত প্রক্রিয়াটি না ঘটলে সমস্ত জীবজগতই খাদ্যাভাবে মারা যাবে। আবার, পরিবেশের ভারসাম্য রক্ষায়, বিশেষ করে O₂ ও CO₂ এর সঠিক অনুপাত রক্ষায়ও সালোকসংশ্লেষণ প্রক্রিয়া এক বিশেষ ভূমিকা পালন করে থাকে। সকল জীব শ্বসন প্রক্রিয়ায় ০₂ গ্রহণ করে এবং CO₂ ত্যাগ করে। কেবলমাত্র শ্বসন প্রক্রিয়া চলতে থাকলে বায়ুমণ্ডলে ০₂ গ্যাসের স্বল্পতা এবং CO₂ গ্যাসের আধিক্য দেখা দিত। কিন্তু, সবুজ উদ্ভিদ সালোকসংশ্লেষণ প্রক্রিয়ায় CO₂ গ্রহণ করে এবং O₂ ত্যাগ করে বলে এখনও বায়ুমণ্ডলে O₂ ও CO₂ গ্যাসের ভারসাম্য বজায় রয়েছে, বেঁচে রয়েছে জীবকুল। পরিবেশের ভারসাম্য নষ্ট হলে তা হবে জীবজগতের জন্য হুমকিস্বরূপ। তাই বলা যায়, সালোকসংশ্লেষণ প্রক্রিয়াটি শুধু উদ্ভিদদেহে সম্পন্ন হলেও সকল জীবের জন্য প্রক্রিয়াটির গুরুত্ব অপরিসীম। এ প্রক্রিয়া সংঘটিত না হলে জীবজগতের উপর বিরূপ প্রভাব পড়বে।"
        }
      ]
    },
    {
      "number": "5",
      "uddipok": "",
      "tag": "DIN.B 20",
      "sub_questions": [
        {
          "label": "ক",
          "question": "যুক্তধানী কাকে বলে?",
          "explanation": "কোনো ফুলের পরাগধানীগুলো একগুচ্ছে অবস্থান করলে তাকে যুক্তধানী বলে।"
        },
        {
          "label": "খ",
          "question": "থ্যালাসেমিয়া কেন হয়? ব্যাখ্যা করো।",
          "explanation": "থ্যালাসেমিয়া রক্তের লোহিত রক্তকণিকার এক অস্বাভাবিক অবস্থাজনিত রোগ। লোহিত রক্তকণিকার -গ্লোবিউলিন ও B- গ্লোবিউলিন নামক প্রোটিনদ্বয়ের জিন নষ্ট হয়ে থ্যালাসেমিয়া রোগ হয়। এ রোগে লোহিত রক্তকণিকাগুলো নষ্ট হয়ে যায়, যার ফলে রোগী রক্তশূন্যতায় ভোগে। এই রোগ বংশ পরম্পরায় হয়ে থাকে।"
        },
        {
          "label": "গ",
          "question": "চিত্র 'X' এ 'M' এর গঠন ব্যাখ্যা করো।",
          "explanation": "উদ্দীপকের X হলো DNA, যা একটি বংশগতির উপাদান। নিচে DNA-এর গঠন বর্ণনা করা হলো- DNA দ্বিসূত্রক। দু'টি পলিনিউক্লিওটাইড সূত্র পরস্পরের সাথে লোহার সিঁড়ির মতো ডান দিকে প্যাঁচানো থেকে একটি ডাবল হেলিক্স গঠন করে। এ সিঁড়ির হাতল তৈরি হয় পাঁচ কার্বনবিশিষ্ট শর্করা (ডিঅক্সিরাইবোজ), নাইট্রোজেনঘটিত বেস ও অজৈব ফসফেট দ্বারা। DNA-এর নাইট্রোজেন বেসগুলো হলো এডিনিন, গুয়ানিন, থাইমিন ও সাইটোসিন। একটি সূত্রের এডিনিন অন্য সূত্রের থাইমিনের সাথে দু'টি হাইড্রোজেন বন্ড দ্বারা (A=T) যুক্ত থাকে, আর গুয়ানিন অন্য সূত্রের সাইটোসিনের সাথে তিনটি হাইড্রোজেন বন্ড দ্বারা যুক্ত (G=C) থাকে। হেলিক্সের প্রতিটি পূর্ণ ঘূর্ণন ৩৪Å দৈর্ঘ্য বিশিষ্ট। একটি পূর্ণ ঘূর্ণনের মধ্যে ১০টি নিউক্লিওটাইড থাকে। তাই পার্শ্ববর্তী দু'টি নিউক্লিওটাইডের দূরত্ব ৩৪Å। DNA ডাবল হেলিক্সের ব্যাস সর্বত্র ২০Å।"
        },
        {
          "label": "ঘ",
          "question": "চিত্র 'X' দ্বারা কিভাবে লিঙ্গ নির্ধারিত হয়? ব্যাখ্যা করো।D",
          "explanation": "নিম্নের অনুরুপ : উদ্দীপকের উল্লিখিত চিত্র- Y দ্বারা ক্রোমোজোমকে বোঝানো হয়েছে। একে বংশগতির ভৌত ভিত্তি হিসেবে অভিহিত করা হয়। মানবদেহে অটোসোম এবং সেক্স ক্রোমোজোম এ দু'ধরনের ক্রোমোজোম থাকে। এদের মধ্যে সেক্স ক্রোমোজোম লিঙ্গ নির্ধারণে মুখ্য ভূমিকা পালন করে। নিচে তা বিশ্লেষণ করা হলো- সেক্স ক্রোমোজোমের সংখ্যা দুটি, যার মধ্যে একটি X এবং অপরটি Y নামে পরিচিত। স্ত্রীলোকের ডিপ্লয়েড কোষে দুটি সেক্স ক্রোমোজোমই X ক্রোমোজোম, অর্থাৎ XX। কিন্তু পুরুষদের ক্ষেত্রে দুটির মধ্যে একটি X এবং অপরটি Ỵ, অর্থাৎ XY। স্ত্রীলোকের ডিম্বাশয়ে ডিম্বাণু সৃষ্টির সময় যখন মিয়োসিস বিভাজন ঘটে তখন প্রতিটি ডিম্বাণু অন্যান্য ক্রোমোজোমের সাথে একটি করে X ক্রোমোজোম লাভ করে। অপরপক্ষে, পুরুষে শুক্রাণু সৃষ্টির সময় অর্ধেক সংখ্যক শুক্রাণু একটি করে X ক্রোমোজোম এবং অবশিষ্ট অর্ধেক শুক্রাণু একটি করে Y ক্রোমোজোম লাভ করে। ডিম্বাণু পুরুষের X বা Y বহনকারী যেকোনো একটি শুক্রাণু দ্বারা নিষিক্ত হতে পারে। ফলে জাইগোট দুটি X অথবা একটি Y ক্রোমোজোম বিশিষ্ট হতে পারে। দুটি X নিয়ে অর্থাৎ XX নিয়ে যে শিশু জন্মাবে সে হবে মেয়ে আর যে শিশু একটি X এবং একটি Y অর্থাৎ XY ক্রোমোজোম নিয়ে পৃথিবীতে আসবে সে হবে ছেলে। উপরিউক্ত আলোচনার প্রেক্ষিতে বলা যায়, মানব শিশুর লিঙ্গ নির্ধারণে ক্রোমোজোমের ভূমিকা অপরিসীম।"
        }
      ]
    },
    {
      "number": "6",
      "uddipok": "",
      "tag": "DIN.B 20",
      "sub_questions": [
        {
          "label": "ক",
          "question": "কমেনসেলিজম কী?",
          "explanation": "যে আন্তঃসম্পর্কে দুটি জীবের মধ্যে একটি উপকৃত হয় এবং অপর জীবটি উপকৃত না হলেও কখনো ক্ষতিগ্রস্ত হয় না সে সম্পর্কই হলো কমেনসেলিজম।"
        },
        {
          "label": "খ",
          "question": "মশা ও ডেঙ্গু ভাইরাস এর মধ্যে কী ধরনের খাদ্য শিকল বিদ্যমান? ব্যাখ্যা করো।",
          "explanation": "মশা ও ডেঙ্গু ভাইরাসের মধ্যে বিদ্যমান খাদ্য শিকলটি একটি পরজীবী খাদ্যশৃঙ্খল। পরজীবী খাদ্যশৃঙ্খলের ক্ষেত্রে পরজীবী প্রাণীটি নিজেদের চেয়ে বড় আকারের পোষকদেহ থেকে খাদ্যগ্রহণ করে। উক্ত খাদ্যশৃঙ্খলটিতে তারই প্রতিফলন ঘটেছে বলেই এটি পরজীবী খাদ্যশৃঙ্খল। এখানে কোনো উৎপাদক নেই বলে একে অসম্পূর্ণ খাদ্যশৃঙ্খলও বলা যেতে পারে।"
        },
        {
          "label": "গ",
          "question": "উদ্দীপকের 'B' এর উপাদানসমূহ ব্যাখ্যা করো।",
          "explanation": "উদ্দীপকের 'B' দ্বারা বাস্তুতন্ত্রের জড় উপাদানসমূহকে বোঝানো হয়েছে। বাস্তুতন্ত্রের সকল জড় উপাদানসমূহকে দুই ভাগে ভাগ করা যায়, যথা- (i) অজৈব বস্তু এবং (ii) জৈব বস্তু। নিচে জড় উপাদানসমূহ ব্যাখ্যা করা হলো- (i) অজৈব বস্তু: যেসব পদার্থ কোনো জীবদেহ থেকে আসেনি বরং জীবের উদ্ভবের আগেই পরিবেশে ছিল, সেগুলোই হলে বাস্তুতন্ত্রের অজৈব উপাদান। পানি, বায়ু ও মাটিতে অবস্থিত বিভিন্ন ধরনের খনিজ পদার্থ, যথা- ক্যালসিয়াম, পটাশিয়াম, লৌহ, নাইট্রোজেন, অক্সিজেন, কার্বন ডাইঅক্সাইড ইত্যাদি হলো অজৈব বস্তু। (ii) জৈব বস্তু: জীবের বর্জ্য পদার্থ বা মৃতদেহে থেকে যেসব জড় বস্তু বাস্তুতন্ত্রে যোগ হয়, তাদের জৈব বস্তু বলা হয়। এগুলো সচরাচর হিউমাস নামেই বেশি পরিচিত। ইউরিয়া, উদ্ভিদ ও প্রাণীর বিভিন্ন কোষ, টিস্যু, অঙ্গ ইত্যাদি হলো হিউমাসের উপাদান। উদ্ভিদের জন্য জৈব বস্তু বেশি পুষ্টিকর। বহু প্রাণী হিউমাস সমৃদ্ধ মাটি বেশি পছন্দ করে।"
        },
        {
          "label": "ঘ",
          "question": "উদ্দীপকের 'C' উপাদান ক্রিয়াশীল থাকায় বাস্তুতন্ত্র সচল থাকে- বিশ্লেষণ করো।",
          "explanation": "উদ্দীপকে উল্লিখিত 'C' উপাদানটি হলো বাস্তুতন্ত্রের জীবজ উপাদান। বাস্তুতন্ত্রের সক্রিয় উপাদান হলো জীবকুল। পরিবেশের জীবজ উপাদানগুলো প্রধানত তিন প্রকার- উৎপাদক, খাদক ও বিয়োজক। সবুজ উদ্ভিদকুল, হলো উৎপাদক। কারণ, সবুজ উদ্ভিদ সূর্যালোক ও ক্লোরোফিলের উপস্থিতিতে পানি ও কার্বন ডাইঅক্সাইড ব্যবহার করে সালোকসংশ্লেষণ প্রক্রিয়ায় শর্করা তৈরি করে। এ সময় উপজাত হিসেবে অক্সিজেন উৎপন্ন হয়। বাস্তুতন্ত্রের খাদকগুলো প্রত্যক্ষ বা পরোক্ষভাবে উৎপাদকের উপর নির্ভরশীল। তৃণভোজী বা প্রথম স্তরের খাদকগুলো সরাসরি উদ্ভিদ থেকে খাদ্যগ্রহণ করে। দ্বিতীয় স্তরের খাদকগুলো খাদ্যের জন্য প্রথম স্তরের খাদককে ভক্ষণ করে। অনুরূপভাবে, দ্বিতীয় স্তরের খাদককে তৃতীয় স্তরের খাদক এবং তৃতীয় স্তরের খাদককে সর্বোচ্চ পর্যায়ের খাদক খাদ্য হিসেবে গ্রহণ করে। ব্যাকটেরিয়া, ছত্রাক ইত্যাদি অতিক্ষুদ্র জীব বা অণুজীব হলো বিয়োজক। পরবর্তীতে বিয়োজকসমূহ উদ্ভিদ ও প্রাণীর বর্জ্য পদার্থ এবং মৃতদেহকে বিশ্লিষ্ট করে মাটি ও পানির সাথে মিশিয়ে দেয়। মিশে যাওয়া উপাদান তখন উদ্ভিদের জন্য খাদ্য হিসেবে ব্যবহৃত হয়। জীবজ উপাদানগুলো তাদের কাজের মাধ্যমে পরিবেশে বিভিন্ন পরিবর্তন আনে এবং বাস্তুতন্ত্র নিজস্ব গতিতে চলতে থাকে। সুতরাং উপরের আলোচনা থেকে বলা যায়, উদ্দীপকের 'C' অর্থাৎ জীবজ উপাদান ক্রিয়াশীল থাকায় বাস্তুতন্ত্র সচল থাকে।"
        }
      ]
    },
    {
      "number": "7",
      "uddipok": "জিনগত রূপান্তরের মাধ্যমে বিভিন্ন জাত উদ্ভাবনসহ ফসলের পুষ্টিমান উন্নয়ন করা হয়েছে। পাশাপাশি মৎস্য, চিকিৎসা এবং পরিবেশ উন্নয়নেও এই প্রযুক্তি ব্যবহার করা হচ্ছে।",
      "tag": "DIN.B 20",
      "sub_questions": [
        {
          "label": "ক",
          "question": "এক্সপ্ল্যান্ট কী?",
          "explanation": "টিস্যু কালচারে ব্যবহারের উদ্দেশ্যে মাতৃ উদ্ভিদ হতে পৃথককৃত অংশই হলো এক্সপ্ল্যান্ট।"
        },
        {
          "label": "খ",
          "question": "CO₂ কে গ্রিন হাউস গ্যাস বলা হয় কেন?",
          "explanation": "CO₂ একটি গ্রিনহাউস গ্যাস। কারণ, অন্যান্য গ্রিনহাউস গ্যাসের মতো CO₂-এর পরিমাণ বেড়ে গেলে তা পৃথিবী থেকে বিকরিত তাপের কিছু অংশ ধরে রাখে। ফলে বায়ুমণ্ডল তথা পৃথিবীর তাপমাত্রা বেড়ে যায়। তাপমাত্রা বেড়ে যাওয়ার কারণে গ্রিনহাউস ইফেক্ট দেখা যায়।"
        },
        {
          "label": "গ",
          "question": "উদ্দীপকের জিনগত রূপান্তরের কৌশল ব্যাখ্যা করো।",
          "explanation": "নিম্নের অনুরুপ : উদ্দীপকে উল্লিখিত চিত্র-A এর প্রক্রিয়াটি মূলত রিকম্বিনেন্ট DNA প্রযুক্তি! রিকম্বিনেন্ট DNA প্রযুক্তির মাধ্যমে কাঙ্ক্ষিত বৈশিষ্ট্যসম্পন্ন জীব উদ্ভাবন করা বা পাওয়া সম্ভব। নিচে ধাপসমূহ ব্যাখ্যা করা হলো- i. কাঙ্ক্ষিত বৈশিষ্ট্যের DNA নির্বাচন। ii. একটি বাহক নির্বাচন, যার মাধ্যমে কাঙ্ক্ষিত DNA খণ্ডটি স্থানান্তর করা সম্ভব। iii. কাঙ্ক্ষিত DNA এবং বাহক DNA-এর নির্দিষ্ট অংশ কাটার জন্য প্রয়োজনীয় 'রেস্ট্রিকশন এনজাইম' নির্বাচন। iv. বাহক DNA-এর সঙ্গে কাঙ্ক্ষিত DNA অংশ সংযুক্ত করার জন্য 'লাইগেজ এনজাইম' নির্বাচন।"
        },
        {
          "label": "ঘ",
          "question": "উদ্দীপকের শেষাংশ মানব কল্যাণে কিরূপ ভূমিকা পালন করছে? বিশ্লেষণ করো।",
          "explanation": "উদ্দীপকে উল্লিখিত দ্বিতীয় প্রযুক্তিটি হলো জিন প্রকৌশল পদ্ধতি। এই প্রযুক্তির সফলতা নিচে বিশ্লেষণ করা হলো- i. Protein C জিন স্থানান্তরের মাধ্যমে গবাদি পশুর দুধে আমিষের পরিমাণ বাড়ানো সম্ভব। ii. বৃদ্ধি হরমোন তৈরির জিন স্থানান্তরের মাধ্যমে পরিবর্তিত গবাদি পশুতে মাংসের উৎপাদন বাড়ানো যায়। iii. ব্যাকটেরিয়ার ২টি জিন, যথা CysE এবং CysM ভেড়ার জিনোমে স্থানান্তর করে পশমের পরিমাণ ও গুণগত মান বৃদ্ধি করা হয়েছে। এর ফলে মানুষের পশমী বস্ত্রের বর্ধিত চাহিদা ভালোভাবে মেটানো যাচ্ছে। iv. মানবদেহের ইনসুলিন তৈরির জিন ব্যবহার করে কৌশলগতভাবে পরিবর্তিত E. coli ব্যাকটেরিয়া এবং ইস্ট হতে বাণিজ্যিক ইনসুলিন তৈরি হচ্ছে, যা মানুষের বহুমূত্র রোগের চিকিৎসায় ব্যবহৃত হচ্ছে। V. কৌলিকগতভাবে পরিবর্তিত E. coli ব্যাকটেরিয়া এবং ইস্ট হতে মানববৃদ্ধির হরমোন তৈরি করা হচ্ছে। এগুলো যথাক্রমে বামনত্ব, ভাইরাসজনিত রোগ, ক্যান্সার, AIDS ইত্যাদির চিকিৎসায় ব্যবহৃত হচ্ছে। vi. মাগুর, কমন কার্প, লইট্টা এবং 'তেলাপিয়া মাছে স্যামন মাছের বৃদ্ধি হরমোনের জিন স্থানান্তরের মাধ্যমে কৌলিকগত পরিবর্তনের প্রক্রিয়ায় এসব মাছের আকার প্রায় ৬০ ভাগ বৃদ্ধি করা সম্ভব হয়েছে। কাজেই দ্বিতীয় প্রযুক্তিটি প্রয়োগের মাধ্যমে নতুন বৈশিষ্ট্যের ট্রান্সজেনিক প্রাণী তৈরির গবেষণা মানুষের নতুন নতুন চাহিদা মেটাতে সম্ভাবনার বিশাল ক্ষেত্র তৈরি করছে।"
        }
      ]
    },
    {
      "number": "8",
      "uddipok": "",
      "tag": "DIN.B 20",
      "sub_questions": [
        {
          "label": "ক",
          "question": "ফাইব্রিন কী?",
          "explanation": "ফাইব্রিন হলো এক ধরনের অদ্রবণীয় প্রোটিন যা দ্রুত সুতার মতো জালিকা প্রস্তুত করে এবং রক্তক্ষরণ বন্ধ করে।"
        },
        {
          "label": "খ",
          "question": "উচ্চ রক্তচাপ কেন হয়? ব্যাখ্যা করো।",
          "explanation": "স্বাভাবিকের চেয়ে বেশি রক্তচাপকে উচ্চ রক্তচাপ বলা হয়। বাবা বা মায়ের উচ্চ রক্তচাপ থাকলে তার সন্তানদের উচ্চ রক্তচাপ হওয়ার সম্ভাবনা বেশি থাকে। আবার, যারা স্নায়বিক চাপে বেশি ভোগেন অথবা ধূমপানের অভ্যাস আছে, তাদের উচ্চ রক্তচাপ হওয়ার আশঙ্কা থাকে। এছাড়া, দেহের ওজন বেশি বেড়ে গেলে, লবণ ও চর্বিযুক্ত খাবার বেশি খেলে এবং পরিবারের সদস্যদের ডায়াবেটিস বা কোলেস্টেরলের পূর্ব ইতিহাস থাকলে উচ্চ রক্তচাপ হতে পারে।"
        },
        {
          "label": "গ",
          "question": "উদ্দীপকের চিত্র-T এর হেলে যাওয়ার কারণ ব্যাখ্যা করো।",
          "explanation": "উদ্দীপকে উল্লিখিত চিত্র : T দ্বারা সূর্যের দিকে উদ্ভিদের হেলে যাওয়াকে বোঝানো হয়েছে। উদ্ভিদের বৃদ্ধি, বিকাশ বা চলনে হরমোন বিশেষ ভূমিকা পালন করে থাকে। যে জৈব রাসায়নিক পদার্থ উদ্ভিদদেহে উৎপন্ন হয়ে উদ্ভিদের বৃদ্ধি, বিকাশ, উদ্ভিদাঙ্গ সৃষ্টি এবং অঙ্গের চলন নিয়ন্ত্রণ করে তাকে বলা হয় হরমোন। সূর্যালোকের দিকে উদ্ভিদ, কাণ্ডের হেলে যাওয়ার জন্য দায়ী হরমোনটি হলো 'অক্সিন'। আলোর উপস্থিতিতে অক্সিন হরমোন নিষ্ক্রিয় হয়ে পড়ে অথবা অক্সিন আলোর বিপরীতে অর্থাৎ অন্ধকারের দিকে চলে যায়। এক্ষেত্রে এ ঘটনাটিই ঘটেছে। এখানে উদ্ভিদের কাণ্ডের সূর্যালোকের দিকের অংশের অক্সিন নিষ্ক্রিয় হওয়ায় অন্ধকার দিকে অক্সিনের ঘনত্ব বেড়ে গিয়েছে। সূর্যালোকের উপস্থিতিতে আলোকিত অংশের অক্সিন অন্ধকার দিকে চলে যাওয়ার ফলে এই দিকের বৃদ্ধি বেশি ঘটে এবং আলোকিত অংশের বৃদ্ধি ব্যাহত হয়। যার ফলে উদ্ভিদটি সূর্যালোকের দিকে হেলে পড়েছে।"
        },
        {
          "label": "ঘ",
          "question": "উদ্দীপকের চিত্র 'S' এর কার্যকারিতা ব্যাঘাত ঘটলে কিরূপ শারীরিক সমস্যা দেখা দিতে পারে? যুক্তিসহকারে বিশ্লেষণ করো।",
          "explanation": "উদ্দীপকে উল্লিখিত কোষটি হলো স্নায়ুকোষ বা নিউরন যা স্নায়ুতন্ত্রের গঠন ও কার্ষিক একক। বহুসংখ্যক নিউরন মিলিতভাবে স্নায়ুকলা গঠন করে। স্নায়ুকলা মানবদেহের বিভিন্ন কাজ সঠিকভাবে পরিচালনার মাধ্যমে মানবদেহকে সুস্থ স্বাভাবিক রাখতে গুরুত্বপূর্ণ ভূমিকা পালন করে। স্নায়ুকলা মূলত দেহের বিভিন্ন অঙ্গের কাজ নিয়ন্ত্রণ করে। হাঁটা- চলা, হাত ও পা-এর সংকোচন-প্রসারণ, মুখমণ্ডলের সঞ্চালন ইত্যাদি কাজে নিউরনের প্রত্যক্ষ নিয়ন্ত্রণ রয়েছে। শুধু তাই নয় স্নায়ুকলা উদ্দীপনা গ্রহণ করে উপযুক্ত প্রতিবেদন সৃষ্টি করে এবং তা বাস্তবায়ন করে। এছাড়া স্নায়ুকোষ বিভিন্ন অঙ্গের মধ্যে সমন্বয় সাধন করে। ফলে দেহের ভারসাম্য রক্ষিত হয়। সুতরাং কোষটির অনুপস্থিতি বা মানবদেহে এ কোষটি ক্ষতিগ্রস্ত হলে কী ঘটবে তা সহজেই অনুমান করা যায়। মানবদেহে এ কোষটি ক্ষতিগ্রস্ত হলে বিভিন্ন অঙ্গের কাজের সমন্বয় বিঘ্নিত হবে, ফলে মানবদেহ তার সার্বিক ভারসাম্য হারাবে। মানুষ চলাফেরা করতে পারবে না, নিজের খাবার নিজে গ্রহণ করতে পারবে না, কোনো বিষয়ে সঠিক সিদ্ধান্ত নিতে পারবে না, এমনকি স্মৃতি শক্তি হারিয়ে ফেলবে। এক কথায়, উল্লিখিত কোষটি অর্থাৎ নিউরন কার্যকারিতা হারিয়ে ক্ষতিগ্রস্ত হলে মানবদেহ জড় পদার্থের ন্যায় হয়ে যেতে পারে।"
        }
      ]
    }
  ]
}