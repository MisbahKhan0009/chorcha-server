{
  "title": "কুমিল্লা বোর্ড ২০২২",
  "subtitle": "জীববিজ্ঞান (8)",
  "questions": [
    {
      "number": "1",
      "uddipok": "পাটসহ পাঁচ শতাধিক উদ্ভিদের রোগ সৃষ্টিকারী ছত্রাকের জীবনরহস্য আবিষ্কার করেছেন বাংলাদেশের বিজ্ঞানীরা।",
      "tag": "CB 22",
      "sub_questions": [
        {
          "label": "ক",
          "question": "হেটারোট্রোফিক কী?",
          "explanation": "পরভোজী জীব অর্থাৎ যারা খাদ্যের জন্য অন্যের উপর নির্ভরশীল তারাই হেটারোট্রফিক।"
        },
        {
          "label": "খ",
          "question": "শারীরবিদ্যাকে জীববিজ্ঞানের ভৌত শাখা বলা হয় কেন?",
          "explanation": "শারীরবিদ্যায় জীবের তত্ত্বীয় বিষয় নিয়ে আলোচনা করা হয়। ঐ শাখায় জীবদেহের নানা অঙ্গ-প্রত্যঙ্গের জৈব রাসায়নিক কার্যাদি সম্পর্কে আলোচনা করা হয়। তবে এ শাখায় শারীরবিদ্যা সম্পর্কিত কোনো প্রায়োগিক বিষয় নিয়ে আলোচনা করা হয় না। তাই শারীরবিদ্যাকে জীববিজ্ঞানের ভৌত শাখা বলা হয়।"
        },
        {
          "label": "গ",
          "question": "উদ্দীপকে উল্লিখিত উদ্ভিদের নামকরণ পদ্ধতি ব্যাখ্যা করো।",
          "explanation": "উদ্দীপকের উল্লিখিত উদ্ভিদটি হলো পাট। এর বৈজ্ঞানিক নাম- Corchorus capsularis। এই উদ্ভিদটির নামকরণে ক্যারোলাস লিনিয়াস প্রদত্ত এবং ICBN কর্তৃক স্বীকৃত দ্বিপদ নামকরণ পদ্ধতি অনুসরণ করা হয়েছে। নিচে এর নামকরণ পদ্ধতি ব্যাখ্যা করা হলো- i. নামকরণে ল্যাটিন বা ল্যাটিনকৃত ইংরেজি শব্দ ব্যবহার করতে হবে। ii. এর Corchorus অংশটি গণ পদ এবং capsularis অংশটি প্রজাতি পদ। iii. বৈজ্ঞানিক নামটি অনন্য হতে হয়। কারণ একই নাম দুটি পৃথক জীবে ব্যবহারের অনুমতি নেই। iv. এই নামের প্রথম অংশের আদ্যক্ষর বড় হরফ অর্থাৎ C এবং বাকি অক্ষরগুলো ছোট হরফের এবং দ্বিতীয় অংশের সবগুলোই ছোট হরফ দিয়ে লিখতে হবে। V. মুদ্রণের সময় নামটিকে ইটালিক অক্ষরে লিখতে হয়। যেমন: Corchorus capsularis। vi. হাতে লেখার সময় এর গণ ও প্রজাতি পদের নিচে আলাদাভাবে দাগ দিতে হবে। যেমন: Corchorus capsularis । vii. প্রথমে যে বিজ্ঞানী এর বিজ্ঞানসম্মত নাম দিয়েছেন তার নাম অনুযায়ীই এটি গৃহীত এবং এই নামের শেষে উক্ত বিজ্ঞানীর নাম সংক্ষিপ্ত আকারে সংযোজন করতে হবে। যেমন: Corchorus capsularis L.। (এখানে L লিনিয়াসের নামের সংক্ষিপ্ত রূপ)।"
        },
        {
          "label": "ঘ",
          "question": "উদ্দীপকে উল্লিখিত জীব দুটির মধ্যে বৈশিষ্ট্যগত দিক থেকে কোনটি উন্নত? বিশ্লেষণ করো।",
          "explanation": "উদ্দীপকে উল্লিখিত জীব দুটি হলো পাট ও ছত্রাক। এ জীব দুটির মধ্যে পাট বৈশিষ্ট্যগত দিক থেকে উন্নত। এদের শ্রেণিবিন্যাসগত অবস্থান পর্যবেক্ষণ করলে দেখা যায়, ছত্রাকের অবস্থান রাজ্য-৩: ফানজাই-এ এবং পাটের অবস্থান রাজ্য-৪: প্লানটিতে। রাজ্যগত অবস্থানে প্লানটির জীবগুলো ফানজাইয়ের জীবদের চেয়ে অধিক উন্নত হয়ে থাকে। নিচে তা বিশ্লেষণ করা হলো- ছত্রাক মৃতজীবী বা পরজীবী কারণ এরা নিজের খাদ্য নিজে তৈরি করতে পারে না। কিন্তু পাট সালোকসংশ্লেষণ প্রক্রিয়ায় নিজের খাদ্য নিজে তৈরি করতে পারে, যা উন্নত জীবের একটি বৈশিষ্ট্য। ছত্রাক স্পোরের মাধ্যমে অযৌন জনন সম্পন্ন করে। অন্যদিকে পাটে যৌন জনন ঘটে থাকে। যৌন জনন উন্নত জীবের বৈশিষ্ট্য। ছত্রাকে ক্লোরোপ্লাস্ট অনুপস্থিত, তবে পাটে ক্লোরোপ্লাস্ট উপস্থিত। উপরের বিশ্লেষণ অনুযায়ী, পাটের বৈশিষ্ট্যগুলো ছত্রাকের বৈশিষ্ট্য থেকে উন্নত হওয়ায় পাট বৈশিষ্ট্যগত দিক থেকে ছত্রাকের চেয়ে উন্নত।"
        }
      ]
    },
    {
      "number": "2",
      "uddipok": "উদ্ভিদকোষের এমন একটি অঙ্গাণু যা খাদ্য উৎপাদন প্রক্রিয়ায় সরাসরি অংশগ্রহণ করে এবং অপর একটি অঙ্গাণুকে পাওয়ার হাউজ বলা হয়।",
      "tag": "CB 22",
      "sub_questions": [
        {
          "label": "ক",
          "question": "প্রোটোপ্লাজম কাকে বলে?",
          "explanation": "কোষের ভিতরে অর্ধস্বচ্ছ, থকথকে জেলির ন্যায় বস্তুকে প্রোটোপ্লাজম বলে।"
        },
        {
          "label": "খ",
          "question": "কচুরিপানা পানিতে ভেসে থাকার কারণ ব্যাখ্যা করো।",
          "explanation": "কচুরিপানা জলজ উদ্ভিদ। এদের বড় বড় বায়ুকুঠুরিযুক্ত 'প্যারেনকাইমা থাকে। যাদের অ্যারেনকাইমা বলা হয়। এই বায়ুকুঠুরিগুলো জলজ উদ্ভিদদের পানিতে ভাসতে সাহায্য করে। তাই কচুরিপানা পানিতে ভেসে থাকে।"
        },
        {
          "label": "গ",
          "question": "উদ্দীপকে উল্লিখিত দ্বিতীয় অঙ্গাণুটির সচিত্র গঠন ব্যাখ্যা করো।",
          "explanation": "নিম্মের অনুরূপ। উদ্দীপকের 'X' চিহ্নিত অঙ্গাণুটি হলো মাইটোকন্ড্রিয়া। নিচে এর গঠন বৈশিষ্ট্য চিহ্নিত চিত্রসহ ব্যাখ্যা করা হলো- মাইটোকন্ড্রিয়া গোলাকার বা দণ্ডাকৃতির হয়ে থাকে। এটি দুটি আবরণী দিয়ে ঘেরা। আবরণী দুটি যথাক্রমে বহিঃআবরণী এবং অন্তঃআবরণী নামে পরিচিত। বহিঃআবরণী মসৃণ কিন্তু অন্তঃআবরণী নানাভাবে ভিতরের দিকে ভাঁজ হয়ে থাকে। এই ভাঁজগুলোকে বলা হয় ক্রিস্টি। ক্রিস্টির গায়ে বৃন্তযুক্ত গোলাকার বস্তু থাকে, একে অক্সিজোম বলে। অক্সিজোমে বিভিন্ন ধরনের উৎসেচক সাজানো থাকে। মাইটোকন্ড্রিয়ার ভেতরে অর্ধতরল দানাদার পদার্থ থাকে, যাকে ম্যাট্রিক্স বলে। মাইটোকন্ড্রিয়ায় প্রায় ৭৩% প্রোটিন, ২৫% লিপিড এবং ০.৫% RNA থাকে।"
        },
        {
          "label": "ঘ",
          "question": "উদ্দীপকের প্রথম ও দ্বিতীয় অঙ্গাণুর মধ্যে সম্পর্ক বিশ্লেষণ করো।",
          "explanation": "উদ্দীপকের প্রথম অঙ্গাণুটি হলো ক্লোরোপ্লাস্ট যা খাদ্য উৎপাদন প্রক্রিয়ায় সরাসরি অংশগ্রহণ করে এবং দ্বিতীয় অঙ্গাণুটি হলো মাইটোকন্ড্রিয়া যা কোষের পাওয়ার হাউজ হিসেবে পরিচিত। নিচে এই অঙ্গাণু দুটির মধ্যে সম্পর্ক বিশ্লেষণ করা হলো- মাইটোকন্ড্রিয়ার যাবতীয় কার্যক্রম ক্লোরোপ্লাস্টের উপস্থিতিতে উৎপন্ন শর্করার উপর নির্ভর করে। ক্লোরোপ্লাস্টের উপস্থিতিতে সবুজ উদ্ভিদ সালোকসংশ্লেষণের মাধ্যমে বায়ু থেকে গৃহীত কার্বন ডাইঅক্সাইড এবং কোষের ভিতরকার পানি ব্যবহার করে সরল শর্করা তৈরি করে। প্রাণীরা এই সরল শর্করা ব্যবহার করে করে শ্বসন প্রক্রিয়ার মাধ্যমে শক্তি উৎপাদন করে। শ্বসনের গুরুত্বপূর্ণ দুটি পর্যায় ক্রেবস চক্র ও ইলেকট্রন ট্রান্সপোর্ট সিস্টেম মাইটোকন্ড্রিয়ায় সম্পন্ন হয়। যেখানে ক্লোরোপ্লাস্টের উপস্থিতিতে উৎপন্ন শর্করা ভেঙে শক্তি উৎপন্ন হয়। ক্লোরোপ্লাস্ট ও মাইটোকন্ড্রিয়া উভয়ের সমন্বিত কার্যক্রমের ফলেই প্রাণীরা দেহ পরিচালনার প্রয়োজনীয় শক্তি পেয়ে থাকে তাই উভয়ের মধ্যে বিশেষ সম্পর্ক রয়েছে।"
        }
      ]
    },
    {
      "number": "3",
      "uddipok": "",
      "tag": "CB 22",
      "sub_questions": [
        {
          "label": "ক",
          "question": "ফটোলাইসিস কি ?",
          "explanation": "সূর্যালোক ও ক্লোরোফিলের সহায়তায় পানি বিয়োজিত হয়ে অক্সিজেন, হাইড্রোজেন ও ইলেকট্রন উৎপন্ন হওয়ার প্রক্রিয়াই হলো ফটোলাইসিস।"
        },
        {
          "label": "খ",
          "question": "ATP রিচার্জেবল ব্যাটারীর সাথে তুলনীয় কেন? ব্যাখ্যা করো।",
          "explanation": "ATP হলো জীবদেহের জৈবমুদ্রা বা শক্তি মুদ্রা। ATP-এর রাসায়নিক বন্ধন ভেঙ্গে যে শক্তি বের হয়, সেই শক্তি দিয়ে জীবদেহের প্রতিটি জৈবনিক কাজ সম্পাদিত হয়। জীবের গ্রহণকৃত খাদ্যের জারণ থেকে নির্গত শক্তি দ্বারা ফসফোরাইলেশনের মাধ্যমে আবার সেই ভাঙা দুই টুকরো জোড়া লেগে ATP তৈরি হয়। শক্তির প্রয়োজন হলে তা আবার ভাঙে। তারপর খাদ্য থেকে শক্তি নিয়ে আবার জোড়া লাগে। তাই একে রিচার্জেবল ব্যাটারির সাথে তুলনা করা হয়।"
        },
        {
          "label": "গ",
          "question": "৩ অণু A- এর দহনে প্রক্রিয়া-২ তে কী পাওয়া যায় তার তালিকা প্রস্তুত করো।",
          "explanation": "উদ্দীপকের উল্লিখিত প্রক্রিয়া-২ হলো শ্বসন। এ প্রক্রিয়ায় শ্বসনিক বস্তু জারিত হয়ে CO₂, H₂O ও বিপুল পরিমাণ শক্তি উৎপন্ন হয়। উক্ত A অর্থাৎ শর্করার ১ অণুর দহনে পাওয়া যায়- শ্বসনের পর্যায় উৎপাদিত শক্তি ব্যয়িত শক্তি নীট উৎপাদিত শক্তি গ্লাইকোলাইসিস ২ অণু NADH+H + ৪ অণু ATP ২ অণু ATP ৬ ATP ২ ATP অ্যাসিটাইল কো- এ ২ অণু NADH+H + ৬ ATP ক্রেবস চক্র ৬ অণু NADH+H + ২ অণু FADH 2 ২ অণু GTP ১৮ ATP ৪ ATP ২ ATP ৩৮ ATP (নীট মোট ATP) এখানে, ১ অণু NADH+H + = ৩ অণু ATP ১ অণু FADH 2 = ২ অণু ATP ১ অণু GTP = ১ অণু ATP এভাবে তিনটি ধাপে মোট ৩৮ অণু ATP উৎপন্ন হয়। তাহলে ৩ অণু A অর্থাৎ শর্করার দহনে প্রাপ্ত মোট ATP = ৩৮ × ৩ = ১১৪ অণু ATP।"
        },
        {
          "label": "ঘ",
          "question": "উদ্দীপকের প্রক্রিয়া দুটি পরস্পরের উপর নির্ভরশীল- বিশ্লেষণ করো।",
          "explanation": "উদ্দীপকের প্রক্রিয়া-১ এবং প্রক্রিয়া-২ যথাক্রমে সালোকসংশ্লেষণ এবং শ্বসন। সালোকসংশ্লেষণ ও শ্বসন পরস্পরের উপর নির্ভরশীল। নিচে তা বিশ্লেষণ করা হলো- সালোকসংশ্লেষণ প্রক্রিয়া সবুজ উদ্ভিদে ঘটে থাকে। এ প্রক্রিয়ায় সূর্যালোক, CO₂, পানি এবং ক্লোরোফিল আবশ্যক। সূর্যালোকের উপস্থিতিতে পানি ও CO₂ এর রাসায়নিক বিক্রিয়ার মাধ্যমে সবুজ উদ্ভিদের পাতায় শর্করা জাতীয় খাদ্য (C 6 H 12 O 6 ) তৈরি হয়। এ ধরনের খাদ্য তৈরির প্রক্রিয়াই হলো সালোকসংশ্লেষণ। CO₂ এর অনুপস্থিতিতে সবুজ উদ্ভিদ এ শর্করা জাতীয় খাদ্য তৈরি করতে পারে না। সালোকসংশ্লেষণের সময় শর্করা তৈরির পাশাপাশি O₂ উৎপন্ন হয়ে থাকে। সালোকসংশ্লেষণে ব্যবহৃত CO₂ শ্বসনের ফলেই তৈরি হয়ে থাকে। সকল জীবকোষেই শ্বসন ক্রিয়া দিন-রাত ২৪ ঘণ্টা চলতে থাকে। শ্বসন ক্রিয়ার শর্করা তথা গ্লুকোজ অক্সিজেনের মাধ্যমে জারিত হয়ে শক্তি ও CO₂ উৎপন্ন করে। শ্বসনে ব্যবহৃত শর্করা (গ্লুকোজ) ও O₂ সালোকসংশ্লেষণেই তৈরি হয়ে থাকে। তাই দেখা যায় যে, সালোকসংশ্লেষণে শর্করা এবং O₂ তৈরি না হলে শ্বসন ক্রিয়া বন্ধ হয়ে যেত। আবার শ্বসন ক্রিয়ার ফলে CO₂ তৈরি না হলে সালোকসংশ্লেষণও ঘটত না। সুতরাং, উদ্দীপকের প্রক্রিয়া দু'টি অর্থাৎ সালোকসংশ্লেষণ ও শ্বসন পরস্পরের উপর নির্ভরশীল।"
        }
      ]
    },
    {
      "number": "4",
      "uddipok": "শামীমের উচ্চতা 172 সে.মি. এবং ওজন 52 কেজি। বড় ভাই শরীফের রাতের খাবারের পরিমাণ 350 গ্রাম যাতে 60% শর্করা, 20% আমিষ, 5% চর্বি এবং বাকি অংশে রাফেজ থাকে।",
      "tag": "CB 22",
      "sub_questions": [
        {
          "label": "ক",
          "question": "পরিপাক কী?",
          "explanation": "যে জৈব রাসায়নিক প্রক্রিয়ায় পৌষ্টিকনালির ভেতরে জটিল খাদ্য নির্দিষ্ট এনজাইমের ক্রিয়ায় বিশ্লেষিত হয়ে শোষণযোগ্য সরল খাদ্যসারে পরিণত হয় সেই প্রক্রিয়াই হলো পরিপাক।"
        },
        {
          "label": "খ",
          "question": "মানুষের রক্তের গ্রুপ জানা প্রয়োজন কেন? ব্যাখ্যা করো।",
          "explanation": "আঘাত, দুর্ঘটনা, শল্যচিকিৎসা, প্রাকৃতিক দুর্যোগ বা অন্য কোনো কারণে অত্যধিক রক্তক্ষরণ হলে রোগীর দেহে রক্তশূন্যতা দেখা দিতে পারে। জরুরি ভিত্তিতে এই রক্তশূন্যতা দূর করার জন্য রোগীর দেহে অন্য ব্যক্তির রক্ত দিতে হয়। এক্ষেত্রে রোগী এবং দাতার রক্তের গ্রুপ ও প্রকৃতি জানা না থাকলে রক্তকণিকা জমাট বাঁধা, বিশ্লিষ্ট হওয়া, জন্ডিসের প্রাদুর্ভাব ও প্রস্রাবের সাথে হিমোগ্লোবিন নির্গত হওয়া ইত্যাদি নানা জটিলতায় রোগীর জীবন বিপন্ন হতে পারে। তাই রক্তের গ্রুপ জানা- প্রয়োজন।"
        },
        {
          "label": "গ",
          "question": "শরীফ তার রাতের খাবার থেকে কত কিলোক্যালরি শক্তি পায় নির্ণয় করো।",
          "explanation": "শরীফের রাতের খাবারের পরিমাণ ৩৫০ গ্রাম। খাবারে ৬০% শর্করা আছে, অর্থাৎ ৩৫০ গ্রাম খাবারে শর্করা =  ৬০  ×  ৩৫০  ১০০ = =\\frac{\\text { ৬০ } \\times \\text { ৩৫০ }}{১০০}= = ১০০   ৬০   ×   ৩৫০   ​ = ২১০ গ্রাম খাবারে ২০% আমিষ আছে, অর্থাৎ ৩৫০ গ্রাম খাবারে আমিষ =  ২০  ×  ৩৫০  ১০০ = =\\frac{\\text { ২০ } \\times \\text { ৩৫০ }}{১০০}= = ১০০   ২০   ×   ৩৫০   ​ = ৭০ গ্রাম খাবারে ৫% চর্বি আছে, অর্থাৎ ৩৫০ গ্রাম খাবারে চর্বি =  ৫  ×  ৩৫০  ১০০ = =\\frac{\\text { ৫ } \\times \\text { ৩৫০ }}{১০০}= = ১০০   ৫   ×   ৩৫০   ​ = ১৭.৫ গ্রাম খাদ্য উপাদানে খাদ্য ক্যালরির ছক ব্যবহার করে পাই: ২১০ গ্রাম শর্করা = ২১০×৪ = ৮৪০ খাদ্যক্যালরি ৭০ গ্রাম আমিষ = ৭০ × 8 = ২৮০ খাদ্যক্যালরি ১৭.৫ গ্রাম চর্বি = ১৭.৫×৯ = ১৫৭.৫ খাদ্যক্যালরি মোট = (৮৪০ + ২৮০ + ১৫৭.৫) কিলোক্যালরি = ১২৭৭.৫ খাদ্যক্যালরি বা কিলোক্যালরি সুতরাং, শরীফের রাতের খাবার থেকে প্রাপ্ত শক্তি ১২৭৭.৫ কিলোক্যালরি।"
        },
        {
          "label": "ঘ",
          "question": "বিএমআই উল্লেখপূর্বক শামীমের স্বাস্থ্যগত দিক বিবেচনায় তোমার পরামর্শ দাও।",
          "explanation": "শামীমের স্বাস্থ্যগত দিক বিবেচনার জন্য তার BMI এর মান জানা জরুরি। তার ওজন ৫২ কেজি এবং উচ্চতা ১৭২ সে.মি. বা ১.৭২ মিটার। শামীমের BMI মান ১৭.৫৮, যা স্বাভাবিকের তুলনায় কম। BMI মান থেকে বোঝা যায় যে, তার শরীরের ওজন উচ্চতার তুলনায় অনেক কম। এ অবস্থা তাকে কম ওজনজনিত শারীরিক সমস্যায় ফেলে দিতে পারে। এমতাবস্থায় তাকে শরীরের ওজন বৃদ্ধি করে স্বাভাবিক শারীরিক অবস্থা ফিরিয়ে আনতে হবে। এজন্য তাকে পর্যাপ্ত পুষ্টিকর সুষম খাদ্য গ্রহণ করতে হবে। ডিম, দুধ, ভাত, মাছ, মাংস, ঘি প্রভৃতি খাবার পর্যাপ্ত পরিমাণে খেতে হবে। আমিষ জাতীয় খাদ্য শামীমের দেহ গঠনে ভূমিকা রাখবে। তাই আমিষ জাতীয় ও সুষম খাদ্য গ্রহণ করতে হবে। ফলে তার ওজন বৃদ্ধি পাবে। এছাড়া শারীরিক ও মানসিক পরিশ্রমের পাশাপাশি তাকে পর্যাপ্ত বিশ্রামও গ্রহণ করতে হবে।"
        }
      ]
    },
    {
      "number": "5",
      "uddipok": "আমাদের দেহে ত্রিকোণাকৃতি পাম্প এর মতো একটি অঙ্গ আছে যার কার্যকারিতা মৃত্যুর পূর্ব পর্যন্ত চলতে থাকে। দেহের অন্যান্য অঙ্গের মতো এরও অক্সিজেন ও খাদ্যসার সরবরাহের প্রয়োজন হয়।",
      "tag": "CB 22",
      "sub_questions": [
        {
          "label": "ক",
          "question": "ব্যাপন চাপ কী?",
          "explanation": "একই তাপমাত্রা ও বায়ুমণ্ডলীয় চাপে কোনো পদার্থের বেশি ঘনত্ববিশিষ্ট দ্রবণ হতে কম ঘনত্বের দ্রবণের দিকে দ্রাবকের ব্যাপিত হওয়ার প্রচ্ছন্ন ক্ষমতাই হলো ব্যাপন চাপ।"
        },
        {
          "label": "খ",
          "question": "কোন প্রকারের শ্বেত কণিকা আমাদের দেহে এন্টিবায়োটিকের মতো কাজ করে? ব্যাখ্যা করো।",
          "explanation": "লিম্ফোসাইট প্রকৃতির শ্বেত রক্তকণিকা আমাদের দেহে এন্টিবায়োটিকের মতো কাজ করে। লিম্ফোসাইট দু প্রকার, যথা- T- লিম্ফোসাইট বা T-cell এবং B- লিম্ফোসাইট বা B-cell। দেহে রোগজীবাণুর সংক্রমণ ঘটলে T-cell-এর নির্দেশক্রমে B-cell রোগজীবাণুর বিরুদ্ধে এন্টিবডি তৈরির মাধ্যমে তাদের ধ্বংস করে। এটি রোগজীবাণুর বিরুদ্ধে এন্টিবায়োটিকের মতো এক ধরনের কাজ। এ কারণে শ্বেত রক্তকণিকার লিম্ফোসাইট তথা B-cell আমাদের দেহে এন্টিবায়োটিকের মতো কাজ করে থাকে বলে ধারণা করা হয়।"
        },
        {
          "label": "গ",
          "question": "উল্লিখিত অঙ্গটির গঠন বর্ণনা করো।",
          "explanation": "উদ্দীপকে উল্লিখিত পাম্প যন্ত্রটি হলো হৃৎপিণ্ড। নিচে হৃৎপিণ্ডের গঠন বর্ণনা করা হলো- হৃৎপিণ্ড দুই ফুসফুসের মাঝে অবস্থিত একটি ত্রিকোণাকার ফাঁপা অঙ্গ। হৃৎপিণ্ড হৃদপেশি নামক একটি বিশেষ ধরনের অনৈচ্ছিক পেশি দ্বারা গঠিত। এটি পেরিকার্ডিয়াম নামক পাতলা পর্দা দ্বারা আবৃত থাকে। এর প্রাচীরে তিনটি স্তর রয়েছে- বহিঃস্তর বা এপিকার্ডিয়াম, মধ্যস্তর বা মায়োকার্ডিয়াম এবং অন্তঃস্তর বা এন্ডোকার্ডিয়াম। হৃৎপিণ্ডের ভেতরে চারটি প্রকোষ্ঠ রয়েছে দুটি অলিন্দ-ডান ও বাম অলিন্দ এবং দুটি নিলয়- ডান ও বাম নিলয়। এরা পরস্পর যথাক্রমে আন্তঃঅলিন্দ ও আন্তঃনিলয় পর্দা দ্বারা পৃথক থাকে। ডান অলিন্দ ও নিলয়ের ছিদ্রপথে ট্রাইকাসপিড কপাটিকা এবং রাম অলিন্দ ও নিলয়ের ছিদ্রপথে বাইকাসপিড কপাটিকা থাকে এবং মহাধমনি ও ফুসফুসীয় ধমনির মুখে অর্ধচন্দ্রাকার কপাটিকা থাকে। এরা রক্তের বিপরীতমুখী প্রবাহকে প্রতিরোধ করে।"
        },
        {
          "label": "ঘ",
          "question": "উদ্দীপকে উল্লিখিত উপাদানসমূহ সরবরাহে ব্যাঘাত ঘটলে অঙ্গটিতে উদ্ভূত অবস্থাটি বিশ্লেষণ করো।",
          "explanation": "উদ্দীপকে উল্লিখিত অঙ্গটি হলো হৃৎপিণ্ড। দেহের অন্যান্য অঙ্গের মতো হৃৎপিণ্ডেও অক্সিজেন এবং খাদ্যসার সরবরাহের প্রয়োজন হয়। এর ব্যাঘাত ঘটলে হৃৎপিণ্ড সমস্যার সম্মুখীন হয়। নিচে তা বিশ্লেষণ করা হলো- হৃৎপিণ্ডের করোনারি ধমনিগাত্রে চর্বি জমা হলে ধমনিতে স্বাভাবিক রক্ত প্রবাহে বিঘ্ন ঘটে। ফলে হৃৎপিণ্ড পর্যাপ্ত অক্সিজেন এবং খাদ্যসার না পাওয়ায় ক্ষতিগ্রস্থ হয়। রক্ত চলাচল কমে গেলে বুকে ব্যথা অনুভূত হয়, বুক ভারি লাগে এবং একই সঙ্গে ঘাম ঝরতে থাকে। এ অবস্থাকে অ্যানজিনা বলা হয়। এছাড়া অক্সিজেন ও খাদ্যসার সরবরাহে ব্যাঘাত ঘটলে হৃৎপিণ্ডের কোষ কিংবা হৃদপেশি ক্ষতিগ্রস্থ হয়। ফলে করোনারি হৃদরোগের আশঙ্কা অনেক গুণ বেড়ে যায়।"
        }
      ]
    },
    {
      "number": "6",
      "uddipok": "একজন স্বাভাবিক মানুষ প্রতিদিন প্রায় ১৫০০ মিলিলিটার মূত্র ত্যাগ করে। মূত্রের মাধ্যমে অপ্রয়োজনীয় ও ক্ষতিকর বর্জ্য পদার্থ অপসারণে একটি অঙ্গ গুরুত্বপূর্ণ ভূমিকা পালন করে।",
      "tag": "CB 22",
      "sub_questions": [
        {
          "label": "ক",
          "question": "রেনাল পেলভিস কাকে বলে?",
          "explanation": "ইউরেটারের ফানেল আকৃতির প্রশস্ত অংশকে রেনাল পেলভিস বলে।"
        },
        {
          "label": "খ",
          "question": "ডায়ালাইসিস মেশিনে একটি বিশেষ ধরনের তরল ব্যবহার করা হয় কেন? ব্যাখ্যা করো।",
          "explanation": "বৃদ্ধ সম্পূর্ণরূপে বিকল হলে ডায়ালাইসিস মেশিনের সাহায্যে রক্ত পরিশোধন করা হয়। এ সময় মেশিনে একটি বিশেষ ধরনের তরল ব্যবহার করা হয়, যাকে ডায়ালাইসিস তরল বলে এবং এর গঠন রক্তের প্লাজমার অনুরূপ। বিশেষ ধরনের এ তরলের মধ্যে ডায়ালাইসিস টিউব ডুবানো থাকে, যার প্রাচীর আংশিক বৈষম্যভেদ্য। ডায়ালাইসিস টিউবের মধ্য দিয়ে যখন দূষিত রক্ত প্রবাহিত হয় তখন ঐ তরলের ব্যাপন প্রক্রিয়ার মাধ্যমে রক্ত হতে ইউরিয়া, ইউরিক এসিডসহ অন্যান্য দূষিত পদার্থ বাইরে বেরিয়ে আসে। এভাবে রক্ত পরিশোধিত হয় এবং পুনরায় দেহে প্রবেশ করে। অর্থাৎ ব্যাপন প্রক্রিয়ায় রক্ত পরিশোধনের জন্যই এ বিশেষ, ধরনের তরল ডায়ালাইসিস মেশিনে ব্যবহার করা হয়।'"
        },
        {
          "label": "গ",
          "question": "উদ্দীপকে উল্লিখিত অঙ্গের কার্যকরী এককের বর্ণনা দাও।",
          "explanation": "নিম্মের অনুরূপ। উদ্দীপকে উল্লিখিত A অঙ্গটি হলো বৃক্ক। প্রতিটি বৃক্কে ইউরিনিফেরাস নালিকা নামে বিশেষ এক ধরনের নালিকা থাকে যা নেফ্রন ও সংগ্রাহী নালিকা এই দুইটি অংশে বিভক্ত। সুতরাং B হলো নেফ্রন যা বৃক্কের কার্যকরী একক। নিচে নেফ্রনের গঠন বর্ণনা করা হলো- প্রতিটি নেফ্রন একটি রেনাল করপাসল বা মালপিজিয়ান অঙ্গ এবং রেনাল টিউব্যুল নিয়ে গঠিত। প্রতিটি রেনাল করপাসল আবার গ্লোমেরুলাস এবং বোম্যান্স ক্যাপসুল-এ দু'টি অংশে বিভক্ত। বোম্যান্স ক্যাপসুল গ্লোমেরুলাসকে বেষ্টন করে থাকে। বোম্যান্স ক্যাপসুল দ্বিস্তরবিশিষ্ট পেয়ালার মতো প্রসারিত একটি অংশ। গ্লোমেরুলাস একগুচ্ছ কৈশিক জালিকা দিয়ে তৈরি। বোম্যান্স ক্যাপসুলের অঙ্কীয় দেশ থেকে সংগ্রাহী নালি পর্যন্ত বিস্তৃত চওড়া নালিটি হলো রেনাল টিউব্যুল। প্রতিটি রেনাল টিউব্যুল ৩টি অংশে বিভক্ত। যথা- গোড়াদেশীয় প্যাঁচানো নালিকা, হেনলির লুপ এবং প্রান্তীয় প্যাঁচানো নালিকা।"
        },
        {
          "label": "ঘ",
          "question": "উদ্দীপকে উল্লিখিত পদার্থ সঠিকভাবে অপসারিত না হলে কী ধরনের সমস্যা হতে পারে? বিশ্লেষণ করো।",
          "explanation": "উদ্দীপকে দেহের অপ্রয়োজনীয় ও ক্ষতিকর বর্জ্য পদার্থের কথা বলা হয়েছে, যা মূত্রের মাধ্যমে দেহ থেকে অপসারিত হয়। বৃক্ক এ কাজে মূল ভূমিকা পালন করে। তবে এই পদার্থসমূহ সঠিকভাবে অপসারিত না হলে দেহে নানাবিধ সমস্যা দেখা দেয়। নিচে তা বিশ্লেষণ করা হলো- মূত্রের মাধ্যমে অপসারিত অপ্রয়োজনীয় ও ক্ষতিকর পদার্থগুলো হলো মূলত নাইট্রোজেনঘটিত পদার্থ। এ সকল পদার্থগুলোর মধ্যে রয়েছে ইউরিয়া, ইউরিক এসিড, ক্রিয়েটিনিন ও বিভিন্ন ধরনের লবণ। এ পদার্থগুলো অপসারিত না হলে দেহে বিষাক্ত পদার্থ জমতে থাকবে। ফলে বিভিন্ন ধরনের অসুখ দেখা দিবে। শরীরের সোডিয়াম, পটাশিয়াম, ক্লোরাইড ইত্যাদির ভারসাম্য নষ্ট হয়ে যাবে। এছাড়া দেহে পানি, অম্ল ও ক্ষারের ভারসাম্যহীনতাও দেখা দিবে। সর্বোপরি মানুষের মৃত্যু ঘটবে।"
        }
      ]
    },
    {
      "number": "7",
      "uddipok": "",
      "tag": "CB 22",
      "sub_questions": [
        {
          "label": "ক",
          "question": "অমরা কী?",
          "explanation": "যে বিশেষ অঙ্গের মাধ্যমে মাতৃ-জরায়ুতে ক্রমবর্ধমান ভ্রূণ এবং মাতৃ-জরায়ু টিস্যুর মধ্যে সম্পর্ক স্থাপিত হয় তাই অমরা।"
        },
        {
          "label": "খ",
          "question": "ধুতুরা ফুলকে কী ধরনের ফুল বলা হয়? ব্যাখ্যা করো।",
          "explanation": "ধুতুরা ফুলকে উভলিঙ্গ ফুল বলা হয়। উভলিঙ্গ ফুলের পুংস্তবক ও স্ত্রীস্তবক দুটোই উপস্থিত থাকে। ধুতুরা ফুলেরও পুংস্তবক ও স্ত্রীস্তবক উভয়ই থাকে বলে একে উভলিঙ্গ ফুল বলে।"
        },
        {
          "label": "গ",
          "question": "চিত্রে- অংশের গ্যামেটোফাইটের উৎপত্তি ব্যাখ্যা করো।",
          "explanation": "নিম্মের অনুরূপ। উদ্দীপকের চিত্র: L হলো পুংগ্যামেটোফাইট। যেখানে P দ্বারা পুংগ্যামেটকে চিহ্নিত করা হয়েছে। নিচে পুংগ্যামেটের উৎপত্তি ব্যাখ্যা করা হলো- পরাগরেণু পুংগ্যামেট সৃষ্টির প্রথম কোষ। পূর্ণতাপ্রাপ্তির পর পরাগরেণু পরাগথলিতে থাকা অবস্থায়ই অঙ্কুরোদগম শুরু হয়। পরাগরেণুর কেন্দ্রিকাটি মাইটোটিক পদ্ধতিতে বিভাজিত হয়। এ বিভাজনে একটি বড় কোষ ও একটি ক্ষুদ্র কোষ সৃষ্টি হয়। রড় কোষটিকে নালিকোষ এবং ক্ষুদ্র কোষটিকে জেনারেটিভ কোষ বলে। নালিকোষ বৃদ্ধিপ্রাপ্ত হয়ে পরাগনালি এবং জেনারেটিভ কোষটি বিভাজিত হয়ে দুটি পুংগ্যামেট সৃষ্টি করে।"
        },
        {
          "label": "ঘ",
          "question": "পূর্ণাঙ্গ উদ্ভিদ সৃষ্টিতে B-এর পরিস্ফুটন বিশ্লেষণ করো।",
          "explanation": "উদ্দীপকের B চিহ্নিত অংশটি সপুষ্পক উদ্ভিদের ডিম্বক। ডিম্বকের পরিস্ফুটনে স্ত্রী গ্যামেটোফাইটের উৎপত্তি ঘটে। অর্থাৎ, এখানে ডিম্বাণু সৃষ্টি হয়। এক্ষেত্রে ডিম্বকরন্দ্রের নিকট একটি কোষ আকারে বড় হয়, যাকে স্ত্রী রেণু মাতৃকোষ (2n) বলে। এ কোষটি বিয়োজন বিভাজনের মাধ্যমে চারটি হ্যাপ্লয়েড (n) কোষ সৃষ্টি করে এবং এর সর্বনিম্ন কোষটি ছাড়া বাকি তিনটি নষ্ট হয়ে যায়। পরবর্তীতে এ কোষটির নিউক্লিয়াস প্রথমে বিভক্ত হয়ে দুটি কোষ সৃষ্টি করে এবং দুই মেরুতে অবস্থান করে। এরপর তারা পর পর দুবার বিভক্ত হয়ে দু মেরুতে চারটি করে মোট আট নিউক্লিয়াস বিশিষ্ট ভ্রূণথলি গঠন করে। এক্ষেত্রে দু মেরু থেকে দুটি নিউক্লিয়াস কেন্দ্রে এসে মিলিত হয়ে গৌণ নিউক্লিয়াস গঠন করে। অপরদিকে ডিম্বকরন্দ্রের নিকট যে তিনটি নিউক্লিয়াস থাকে তাদের কেন্দ্রের বড়টিকে ডিম্বাণু এবং পাশের দুটিকে সহকারী কোষ বলে। অপর মেরুর কোষ তিনটিকে বলা হয় প্রতিপাদ কোষ। এভাবে ডিম্বকের পরিস্ফুটনের মাধ্যমে ডিম্বকের মধ্যে ডিম্বাণু সৃষ্টি হয়। পরবর্তীতে পরাগায়ন পরবর্তী নিষেকের মাধ্যমে নিষিক্ত ডিম্বাণু জাইগোটে পরিণত হয় এবং নিষিক্ত ডিম্বক পরিণত হয় বীজে। বীজের অভ্যন্তরে থাকা জাইগোট বার বার বিভাজিত হয়ে ভূণে পরিণত হয় এবং বীজের ভেতর সুপ্তাবস্থায় থাকে। অনুকূল পরিবেশে বীজ অঙ্কুরিত হয়ে পূর্ণাঙ্গ উদ্ভিদ সৃষ্টি করে। সুতরাং, একটি পূর্ণাঙ্গ সপুষ্পক উদ্ভিদ সৃষ্টিতে উদ্দীপকের B চিহ্নিত ডিম্বকের বিকাশ বা পরিস্ফুটন অত্যাবশ্যক।"
        }
      ]
    },
    {
      "number": "8",
      "uddipok": "সন্তানের পিতামাতা শনাক্তকরণের ক্ষেত্রে আদালতে বিচারক একটি বিশেষ পরীক্ষা করার নির্দেশ দেন এবং বলেন- \"পরীক্ষণটির গুরুত্ব ও ব্যবহার অপরিসীম।\"",
      "tag": "CB 22",
      "sub_questions": [
        {
          "label": "ক",
          "question": "অটোসোম কী?",
          "explanation": "মানবদেহে ২২ জোড়া ক্রোমোজোম যারা শারীরবৃত্তীয়, ভ্রূণ ও দেহ' গঠনে অংশ নেয় কিন্তু লিঙ্গ নির্ধারণে কোনো ভূমিকা রাখে না তারাই অটোসোম"
        },
        {
          "label": "খ",
          "question": "থ্যালাসেমিয়া রোগীদের আয়রন ট্যাবলেট খেতে দেয়া হয় না কেন? ব্যাখ্যা করো।",
          "explanation": "সাধারণত রক্তশূন্যতার চিকিৎসায় লৌহসমৃদ্ধ খাবার, লৌহ উপাদানযুক্ত ট্যাবলেট ইত্যাদি খেতে বলা হয়। তবে থ্যালাসেমিয়া জাতীয় রক্তশূন্যতার ক্ষেত্রে প্রচলিত মাত্রায় লৌহজাতীয় ওষুধ বা 'খাদ্য গ্রহণ করলে রোগী আরও বেশি অসুস্থ হয়ে পড়ে। তাই থ্যালাসেমিয়া রোগীদের লৌহ উপাদানযুক্ত আয়রন ট্যাবলেট খেতে দেয়া হয় না।"
        },
        {
          "label": "গ",
          "question": "উদ্দীপকে উল্লিখিত পরীক্ষার উপাদানটির গঠন ব্যাখ্যা করো।",
          "explanation": "নিম্মের অনুরূপ। উদ্দীপকের X হলো DNA, যা একটি বংশগতির উপাদান। নিচে DNA-এর গঠন বর্ণনা করা হলো- DNA দ্বিসূত্রক। দু'টি পলিনিউক্লিওটাইড সূত্র পরস্পরের সাথে লোহার সিঁড়ির মতো ডান দিকে প্যাঁচানো থেকে একটি ডাবল হেলিক্স গঠন করে। এ সিঁড়ির হাতল তৈরি হয় পাঁচ কার্বনবিশিষ্ট শর্করা (ডিঅক্সিরাইবোজ), নাইট্রোজেনঘটিত বেস ও অজৈব ফসফেট দ্বারা। DNA-এর নাইট্রোজেন বেসগুলো হলো এডিনিন, গুয়ানিন, থাইমিন ও সাইটোসিন। একটি সূত্রের এডিনিন অন্য সূত্রের থাইমিনের সাথে দু'টি হাইড্রোজেন বন্ড দ্বারা (A=T) যুক্ত থাকে, আর গুয়ানিন অন্য সূত্রের সাইটোসিনের সাথে তিনটি হাইড্রোজেন বন্ড দ্বারা যুক্ত (G ≡ \\equiv ≡ C) থাকে। হেলিক্সের প্রতিটি পূর্ণ ঘূর্ণন ৩৪Å দৈর্ঘ্য বিশিষ্ট। একটি পূর্ণ ঘূর্ণনের মধ্যে ১০টি নিউক্লিওটাইড থাকে। তাই পার্শ্ববর্তী দু'টি নিউক্লিওটাইডের দূরত্ব ৩.৪Å। DNA ডাবল হেলিক্সের ব্যাস সর্বত্র ২০Å।"
        },
        {
          "label": "ঘ",
          "question": "উদ্দীপকে উল্লিখিত শেষ কথাটি বিশ্লেষণ করো।",
          "explanation": "উদ্দীপকে উল্লিখিত বিশেষ পরীক্ষাটি হলো DNA টেস্ট। এর গুরুত্ব ও ব্যবহার অপরিসীম। নিচে তা বিশ্লেষণ করা হলো- সমাজে সুবিচার প্রতিষ্ঠায় DNA টেস্ট বিশেষ ভূমিকা পালন করে। পিতামাতা নির্ধারণ ও অপরাধী শনাক্তকরণে. DNA টেস্ট এর গুরুত্ব অনেক। অনেক সময় সমাজে সন্তানের পিতা বা মাতার পরিচয় নিয়ে বিতর্ক দেখা দেয়। তখন সম্ভাব্য পিতা বা মাতার সাথে সন্তানের DNA ফিঙ্গার প্রিন্ট মিলিয়ে দেখে প্রকৃত পিতা বা মাতাকে শনাক্ত করা সম্ভব হয়। আবার খুন বা ধর্ষণের মতো ঘটনাগুলোর সাথে জরিত অপরাধীদের শনাক্ত করার জন্য ঘটনাস্থল থেকে রক্ত, বীর্য, চুল ইত্যাদি নমুনা সংগ্রহ করা হয়। এ নমুনা থেকে প্রাপ্ত DNA ফিঙ্গারপ্রিন্টের সাথে সন্দেহভাজন অপরাধীদের DNA ফিঙ্গারপ্রিন্ট মিলিয়ে দেখে সহজেই অপরাধীকে শনাক্ত করা যায়। এছাড়াও মৃত ব্যক্তি শনাক্তকরণে DNA টেস্ট গুরুত্বপূর্ণ ভূমিকা পালন করে। উপরিউক্ত আলোচনা হতে স্পষ্ট যে, DNA টেষ্টের গুরুত্ব ও ব্যবহার অপরিসীম।"
        }
      ]
    }
  ]
}