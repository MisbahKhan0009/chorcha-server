{
  "title": "পাবনা ক্যাডেট কলেজ ২০২৪",
  "subtitle": "জীববিজ্ঞান (8)",
  "questions": [
    {
      "number": "1",
      "uddipok": "জীবদের মধ্যে কিছু সম্পর্ক আছে যেখানে উভয়ই উপকৃত হয়। অন্য এক ধরনের সম্পর্ক আছে যেখানে একটি জীব আরেকটি জীবের ক্ষতিসাধন করে।",
      "tag": "PCC 24",
      "sub_questions": [
        {
          "label": "ক",
          "question": "খাদ্যশৃঙ্খল কী?",
          "explanation": "খাদ্য শক্তি উৎপাদক থেকে বিভিন্ন ধাপের মধ্য দিয়ে সর্বোচ্চ খাদকে পৌছানোর ধারাবাহিকতাই হলো খাদ্যশৃঙ্খল ।"
        },
        {
          "label": "খ",
          "question": "বাস্তুতন্ত্রে কীভাবে শক্তি প্রবাহিত হয়?",
          "explanation": "যেকোনো বাস্তুতন্ত্রের শক্তির মূল উৎস হলো সূর্য। উৎপাদক শ্রেণি বা সবুজ উদ্ভিদ সূর্য থেকে শক্তি গ্রহণ করে। সবুজ উদ্ভিদ সালোকসংশ্লেষণ প্রক্রিয়ার খাদ্য তৈরি করে। সবুজ উদ্ভিদ থেকে ধীরে ধীরে এই শক্তি বিভিন্ন খাদ্যস্তরে পৌছায়। সর্বোচ্চ খাদকের মৃত্যু হলে বিয়োজকের ক্রিয়ার মাধ্যমে সেই শক্তি আবার পরিবেশে ফিরে আসে। এভাবে শক্তির একমুখী প্রবাহ চলতে থাকে।"
        },
        {
          "label": "গ",
          "question": "উদ্দীপকের ১ম বাক্যে উল্লিখিত প্রক্রিয়া সম্পর্কে আলোচনা করো।",
          "explanation": "উদ্দীপকের ১ম বাক্যে ধনাত্মক আন্তঃক্রিয়ার মিউচুয়ালিজমকে বোঝানো হয়েছে। নিচে এ প্রক্রিয়া সম্পর্কে আলোচনা করা হলো— মিউচুয়ালিজম এর মাধ্যমে সহযোগীদের উভয়ই একে অন্যের দ্বারা উপকৃত হয়। মৌমাছি, প্রজাপতি, পোকামাকড় প্রভৃতি ফুলের মধু আহরণের জন্য ফুলে ফুলে ঘুরে বেড়ায় এবং বিনিময়ে ফুলের পরাগায়ন ঘটায়। অনেক পাখি এবং বাদুড় ফল খেয়ে বাঁচে এবং মলত্যাগের সাথে ফলের বীজও ত্যাগ করে। এভাবে বীজের স্থানান্তর হয় এবং উদ্ভিদের বিস্তার ঘটে। এ বীজ নতুন গাছ সৃষ্টিতে সাহায্য করে। একটি শৈবাল ও একটি ছত্রাক সহাবস্থান করে লাইকেন গঠন করে। ছত্রাক বায়ু থেকে জলীয়বাষ্প সংগ্রহ করে এবং উভয়ের ব্যবহারের জন্য খনিজ লবণ সংগ্রহ করে। অপরদিকে শৈবাল তার ক্লোরোফিলের মাধ্যমে নিজের জন্য ও ছত্রাকের জন্য শর্করাজাতীয় খাদ্য প্রস্তুত করে। রাইজোবিয়াম ব্যাকটেরিয়া শিমজাতীয় উদ্ভিদের শিকড়ে অবস্থান করে গুটি তৈরি করে এবং বায়বীয় নাইট্রোজেনকে সেখানে সংবন্ধন করে। এই নাইট্রোজেন- সহযোগী শিম উদ্ভিদকে সরবরাহ করে এবং বিনিময়ে ব্যাকটেরিয়া সহযোগী উদ্ভিদ থেকে শর্করা জাতীয় খাদ্য পেয়ে থাকে।"
        },
        {
          "label": "ঘ",
          "question": "উদ্দীপকের শেষ লাইন বিশ্লেষণ করো।",
          "explanation": "উদ্দীপকের শেষ লাইনে ঋণাত্মক আন্তঃক্রিয়াকে বোঝানো হয়েছে, যেখানে একটি জীব আরেকটি জীবের ক্ষতি সাধন করে। ঋণাত্মক আন্তঃক্রিয়াকে শোষণ, প্রতিযোগিতা ও অ্যান্টিবায়োসিস এই তিন ভাগে ভাগ করা যায়। শোষণ: এক্ষেত্রে একটি জীব অন্য জীবকে প্রত্যক্ষ বা পরোক্ষভাবে তার অধিকার থেকে বঞ্চিত করে নিজের অধিকার ভোগ করে। যেমন: স্বর্ণলতা। স্বর্ণলতা হস্টোরিয়া নামক চোষক অঙ্গের মাধ্যমে আশ্রয়দাতা উদ্ভিদ থেকে তার খাদ্য সংগ্রহ করে। প্রতিযোগিতা: কোনো নির্দিষ্ট স্থানে আলো, বাতাস, পানি ও খাদ্যের জন্য জীবগুলোর মধ্যে প্রতিযোগিতা হয়ে থাকে। এ প্রতিযোগিতায় সুবিধাজনক বৈশিষ্ট্যসম্পন্ন জীবসমূহ টিকে থাকে এবং অন্যরা বিতাড়িত হয়ে থাকে। অ্যান্টিবায়োসিস: একটি জীব কর্তৃক সৃষ্ট জৈবি রাসায়নিক পদার্থের কারণে যদি অন্য জীবের বৃদ্ধি এবং বিকাশ আংশিক বা সম্পূর্ণরূপে বাধাপ্রাপ্ত হয় অথবা মৃত্যু ঘটে তখন সেই প্রক্রিয়াকে অ্যান্টিবায়োসিস বলৈ। অণুজীবজগতে এ ধরনের সম্পর্ক অনেক বেশি দেখা যায়।"
        }
      ]
    },
    {
      "number": "2",
      "uddipok": "",
      "tag": "PCC 24",
      "sub_questions": [
        {
          "label": "ক",
          "question": "দ্বি-নিষেক কী?",
          "explanation": "প্রায় একই সময়ে দু'টি পুংজনন কোষের একটি ডিম্বাণু (n) ও অপরটি 'গৌণ কেন্দ্রিকার (2n) সাথে মিলিত হওয়ার ঘটনাই হলো দ্বি-নিষেক।"
        },
        {
          "label": "খ",
          "question": "মাইক্রোস্পোরোজেনেসিস বলতে কী বোঝ?",
          "explanation": "পুং গ্যামেটোফাইটের উৎপত্তিকে বলা হয় মাইক্রোস্পোরোজেনেসিস । পরাগরেণু পুং গ্যামেটোফাইটের প্রথম কোষ। পরাগ মাতৃকোষটি মিয়োসিস বিভাজনের মাধ্যমে চারটি অপত্য পরাগ কোষ সৃষ্টি করে। পূর্ণতা প্রাপ্তির পরপর পরাগরেণু পরাগথলিতে থাকা অবস্থায় অঙ্কুরোদগম শুরু হয়। পরাগরেণুর কেন্দ্রিকাটি মাইটোটিক বিভাজনের মাধ্যমে একটি বড় ও একটি ক্ষুদ্র কোষ সৃষ্টি করে। বড় কোষটি নালিকোষ এবং ক্ষুদ্র কোষটি জেনারেটিভ কোষ ।"
        },
        {
          "label": "গ",
          "question": "উদ্দীপকের 'A' প্রক্রিয়া বর্ণনা করো।",
          "explanation": "উদ্দীপকের চিত্রের 'A' প্রক্রিয়াটি দ্বারা পর-পরাগায়নকে বোঝানো হয়েছে। ফুলের পরাগধানী হতে পরাগরেণু একই ফুলে অথবা একই প্রজাতির অন্য ফুলের গর্ভমুণ্ডে স্থানান্তরিত হওয়াকে পরাগায়ন বলে। পরাগায়ন দু'ধরনের । যথা— স্ব-পরাগায়ন ও পর-পরাগায়ন। একই প্রজাতির দু'টি ভিন্ন উদ্ভিদের ফুলের মধ্যে যখন পরাগ সংযোগ ঘটে তখন তাকে পর- পরাগায়ন বলে। পর-পরাগায়নে বিভিন্ন ধরনের বাহকের প্রয়োজন পড়ে। চিত্রে একই প্রজাতির দু'টি উদ্ভিদের ফুলের মধ্যে পরাগ সংযোগ ঘটতে দেখা যাচ্ছে এবং সেখানে বাহক হিসেবে রয়েছে একটি পতঙ্গ। সুতরাং চিত্রের প্রক্রিয়াটিকে যুক্তিসংগতভাবে বলা যায় এটি পর-পরাগায়ন ।"
        },
        {
          "label": "ঘ",
          "question": "“A নতুন প্রজন্ম সৃষ্টির সূচনা করে” চিত্রসহ বর্ণনা করো।",
          "explanation": "চিত্র-A তে পুংস্তবকের পরাগধানী ও স্ত্রীস্তবকের গর্ভাশয় দ্বারা পরাগায়নের মাধ্যমে নিষেক প্রক্রিয়াকে দেখানো হয়েছে। ফুলের পরাগধানীর অভ্যন্তরে পরাগরেণু থাকে যা পরবর্তীতে পুংগ্যামেট এবং গর্ভাশয়ের অভ্যন্তরে ডিম্বাণু সৃষ্টি হয়। পুংগ্যামেট ও ডিম্বাণুর মিলনকে এ বলে । নিচে নিষেক প্রক্রিয়ার ফলাফল বিশ্লেষণ করা হলো- নিষেক একটি জৈবিক প্রক্রিয়া। সকল জীবে যৌন জননের জন্য নিষেক অপরিহার্য। সাধারণত সপুষ্পক উদ্ভিদে পরাগায়নের পর নিষেক ঘটে থাকে। এ প্রক্রিয়ার ফলাফলস্বরূপ নিষিক্ত ডিম্বাণু তথা ডিম্বক এবং গর্ভাশয়ের মধ্যে বিভিন্ন ধরনের পরিবর্তন ঘটে। নিষেকের পর দ্রুত বৃদ্ধি, বিকাশ এবং পরিবর্তনের ফলে ডিম্বক বীজে পরিণত হয় । ডিম্বকের অভ্যন্তরে নিষিক্ত ডিম্বাণু ভ্রূণে এবং ডিম্বকত্বক বীজত্বকে পরিণত হয়। অন্যদিকে নিষেকের পর গর্ভাশয়ে উদ্দীপনা সৃষ্টি হয় এবং বিভিন্ন ধরনের হরমোনের ক্রিয়ার ফলে গর্ভাশয় পরিবর্তিত হয়ে ফলে পরিণত হয়। পরবর্তীতে ফলের পরিপক্ব বীজ অঙ্কুরিত হয়ে নতুন উদ্ভিদের জন্ম দেয় এবং উদ্ভিদকুলকে রক্ষা করে। এভাবেই নতুন প্রজন্ম সৃষ্টির সূচনা হয়ে থাকে ।"
        }
      ]
    },
    {
      "number": "3",
      "uddipok": "নাইট্রোজেন এবং ফসফরাস উদ্ভিদের জন্য দুটি খুবই গুরুত্বপূর্ণ খনিজ পদার্থ।",
      "tag": "PCC 24",
      "sub_questions": [
        {
          "label": "ক",
          "question": "প্রস্বেদন কী?",
          "explanation": "বায়বীয় অঙ্গের মাধ্যমে উদ্ভিদের দেহ থেকে অতিরিক্ত পানি বাষ্পাকারে বের করে দেয়ার শারীরবৃত্তীয় প্রক্রিয়াই হলো প্রস্বেদন ।"
        },
        {
          "label": "খ",
          "question": "উদ্ভিদের জন্য অক্সিন গুরুত্বপূর্ণ কেন?",
          "explanation": "স্ব অক্সিনের ব্যবহারে শাখা কলমে মূল গজায়, ফলের অকালে ঝরে পড়া রোধ হয়। অক্সিন এর প্রভাবে অভিস্রবণ ও শ্বসন ক্রিয়ার হার বৃদ্ধি পায়। এছাড়াও বীজহীন ফল উৎপাদনেও অক্সিন ব্যবহার করা হয়।"
        },
        {
          "label": "গ",
          "question": "উদ্দীপকের প্রথম খনিজ পদার্থটির ভূমিকা বর্ণনা করো।",
          "explanation": "উদ্দীপকে প্রথম পদার্থটি হলো নাইট্রোজেন। উদ্ভিদদেহে নাইট্রোজেন গুরুত্বপূর্ণ ভূমিকা পালন করে। নিচে তা বর্ণনা করা হলো- নাইট্রোজেন নিউক্লিক অ্যাসিড, প্রোটিন আর ক্লোরোফিলের অত্যাবশ্যকীয় উপাদান। উদ্ভিদের সাধারণ দৈহিক বৃদ্ধিতে নাইট্রোজেন গুরুত্বপূর্ণ ভূমিকা পালন করে এবং কোষ কলায় পানির পরিমাণ বৃদ্ধি করে। নাইট্রোজেনের অভাব হলে ক্লোরোফিল সৃষ্টি ব্যাহত হয়। যাকে ক্লোরোসিস বলে আর ক্লোরোফিল সৃষ্টি ব্যাহত হলে খাদ্য প্রস্তুত বাধাপ্রাপ্ত হয়। খাদ্যপ্রস্তুত বাধাপ্রাপ্ত হলে শ্বসন প্রক্রিয়ায় বিঘ্ন ঘটে এবং শক্তি নির্গমন হ্রাস পায়। তাই উদ্ভিদে নাইট্রোজেনের ভূমিকা ব্যাপক।"
        },
        {
          "label": "ঘ",
          "question": "উদ্ভিদে উল্লিখিত উপাদানগুলোর অভাবজনিত সমস্যা বিশ্লেষণ করো।",
          "explanation": "উদ্দীপকে উল্লিখিত উপাদানগুলো হলো নাইট্রোজেন ও ফসফরাস। এগুলোর অভাবে গাছের পাতা হলুদ হয়ে যায় এবং পাতা, ফুল ও কুঁড়ি ঝরে যায়। গাছের পাতা হলুদ হয়ে যাওয়াকে ক্লোরোসিস বলে। নাইট্রোজেনের অভাব হলে ক্লোরোফিল সৃষ্টিতে বিঘ্ন ঘটে। ফলে সবুজ ক্লোরোফিলের অভাবে পাতাগুলো হলদে হয়ে ক্লোরোসিস হয়। এতে উদ্ভিদে খাদ্য উৎপাদন প্রক্রিয়া বাধাগ্রস্ত হয়। আবার, উদ্ভিদে ফসফরাসের অভাব হলে পাতা, ফুল ও কুঁড়ি ঝরে যায়। ফসফরাস মূলত উদ্ভিদের মূল বর্ধন ও বৃদ্ধির জন্য একান্ত প্রয়োজন। এর অভাবে পাতা বেগুনি বর্ণ ধারণ করে, এবং পাতায় মৃত অঞ্চল গঠন করে। এতে করে পাতা ঝরে পড়ে যায়। নাইট্রোজেন ও ফসফরাসের অভাবে মূলের বৃদ্ধি ব্যাহত হওয়া এবং উদ্ভিদের শারীরবৃত্তীয় প্রক্রিয়া সঠিকভাবে না ঘটার জন্যই উদ্ভিদের পাতা, ফুল ও কুঁড়ি ঝরে যায়।"
        }
      ]
    },
    {
      "number": "4",
      "uddipok": "নিচের উদ্দীপকটি লক্ষ করো- P = জাইলেম টিস্যু Q= প্রোটিস্টা",
      "tag": "PCC 24",
      "sub_questions": [
        {
          "label": "ক",
          "question": "অ্যারেনকাইমা কী?",
          "explanation": "জলজ উদ্ভিদের বড় বড় বায়ুকুঠুরিযুক্ত প্যারেনকাইমা কোষই হলো অ্যারেনকাইমা।"
        },
        {
          "label": "খ",
          "question": "সাইটোকাইনেসিস এবং ক্যারিওকাইনেসিসের মধ্যে পার্থক্য লেখো।",
          "explanation": "ক্যারিওকাইনেসিস ও সাইটোকাইনেসিসের মধ্যে পার্থক্য নিচে দেওয়া হলো— ক্যারিওকাইনেসিস সাইটোকাইনেসিস i.নিউক্লিয়াসের বিভাজনই হলো ক্যারিওকাইনেসিস । i.সাইটোপ্লাজমের বিভাজন হলো সাইটোকাইনেসিস । ii. মাইটোসিস কোষবিভাজনে ক্যারিওকাইনেসিস প্রক্রিয়াটি আগে ঘটে। ii.মাইটোসিস কোষবিভাজনে সাইটোকাইনেসিস ক্যারিওকাইনেসিসের পরে ঘটে।"
        },
        {
          "label": "গ",
          "question": "উদ্দীপকের Q সম্পর্কে আলোচনা করো।",
          "explanation": "উদ্দীপকে Q হলো প্রোটিস্টা। পাঁচ রাজ্য বিশিষ্ট জীবের শ্রেণিবিন্যাসে রাজ্য-২ হলো প্রোটিস্টা। প্রোটিস্টা রাজ্যের বৈশিষ্ট্য অনুযায়ী জীবগুলো এককোষী বা বহুকোষী, একক বা কলোনিয়াল বা ফিলামেন্টাস এবং সুগঠিত নিউক্লিয়াস বিশিষ্ট। কোষে ক্রোমাটিন বস্তু নিউক্লিয়ার পর্দা দ্বারা পরিবৃত্ত থাকে। ক্রোমাটিন বস্তুতে DNA, RNA ও প্রোটিন থাকে। কোষে সকল ধরনের অঙ্গাণু থাকে। খাদ্যগ্রহণ শোষণ, গ্রহণ বা ফটোসিনথেটিক পদ্ধতিতে ঘটে। মাইটোসিস কোষ বিভাজনের মাধ্যমে অযৌন প্রজনন ঘটে এবং কনজুগেশনের মাধ্যমে যৌন প্রজনন ঘটে। কোনো ভ্রূণ গঠিত হয় না ।"
        },
        {
          "label": "ঘ",
          "question": "উদ্ভিদের জন্য P-এর গুরুত্ব বিশ্লেষণ করো।",
          "explanation": "উদ্দীপকে P দ্বারা জাইলেম টিস্যুকে বোঝানো হয়েছে। জাইলেম টিস্যু ফ্লোয়েম টিস্যুর সাথে একত্রে পরিবহন টিস্যুতন্ত্র গঠন করে পরিবহন প্রক্রিয়া সম্পন্ন করে। জাইলেম টিস্যু ট্রাকিড, ভেসেল, জাইলেম প্যারেনকাইমা ও জাইলেম ফাইবারের সমন্বয়ে গঠিত। জাইলেম টিস্যুর ভেসেল উদ্ভিদের মূল হতে পানি ও পানিতে দ্রবীভূত খনিজ লবণ গাছের পাতা ও অন্যান্য সবুজ অংশে পরিবহন করে এবং সালোকসংশ্লেষণসহ অন্যান্য শারীরবৃত্তীয় কাজে বিশেষ ভূমিকা রাখে । ট্রাকিড কোষরসের পরিবহন ও অঙ্গকে দৃঢ়তা প্রদান করে। তবে কখনও খাদ্য সঞ্চয়ের কাজও এ টিস্যু করে থাকে। জাইলেম প্যারেনকাইমা খাদ্য সঞ্চয় ও পানি পরিবহন করে। জাইলেম ফাইবার উদ্ভিদে যান্ত্রিক শক্তি যোগায় । উপরিউক্ত আলোচনা থেকে বোঝা যায় যে, উদ্ভিদের টিকে থাকার জন্য জাইলেম (P) টিস্যর গুরুত্ব অপরিসীম ।"
        }
      ]
    },
    {
      "number": "5",
      "uddipok": "অরিশা মাইক্রোস্কোপের নিচে একটি উদ্ভিদ কোষ পর্যবেক্ষণ করছিল, যেখানে সে একটি অঙ্গাণু দেখতে পায় যা আলোক শক্তিকে রাসায়নিক শক্তিতে রূপান্তরিত করতে সাহায্য করে এবং আরেকটি অঙ্গাণু যা রাসায়নিক শক্তিকে গতিশক্তিতে রূপান্তরিত করতে সাহায্য করে। এছাড়াও সে লক্ষ করলো একটি সেন্ট্রিওলবিহীন অবিভাজিত টিস্যুও তার দেহে বিদ্যমান।",
      "tag": "PCC 24",
      "sub_questions": [
        {
          "label": "ক",
          "question": "লসিকা কোষ কী?",
          "explanation": "লসিকার কোষে অবস্থিত রোগ প্রতিরোধী কোষই হলো লসিকা কোষ ।"
        },
        {
          "label": "খ",
          "question": "অঙ্গ দ্বারা তন্ত্র গঠিত-ব্যাখ্যা করো।",
          "explanation": "অঙ্গ এক বা একাধিক টিস্যু দিয়ে তৈরি এবং একটা নির্দিষ্ট কাজ করতে সক্ষম। শারীরবৃত্তীয় বিভিন্ন কাজ সম্পাদনের কতগুলো অঙ্গ একত্রিত হয়ে তন্ত্র গঠন করে। যেমন- মুখছিদ্র, পাকস্থলি, ক্ষুদ্রান্ত্র, রেকটাম ইত্যাদি অঙ্গ নিয়ে পরিপাকতন্ত্র গঠিত। মানবদেহে এমন আরও অনেক তন্ত্র বিদ্যমান। যেমন- শ্বসনতন্ত্র, রেচনতন্ত্র, প্রজননতন্ত্র ইত্যাদি ।"
        },
        {
          "label": "গ",
          "question": "উল্লিখিত টিস্যুর গঠনগত বৈশিষ্ট্যগুলো ব্যাখ্যা করো।",
          "explanation": "অরিশার লক্ষ করা সেন্ট্রিওলবিহীন অবিভাজিত টিস্যুটি হলো নিউরন। নিম্নে নিউরনের গঠন বৈশিষ্ট্য ব্যাখ্যা করা হলো- প্রতিটি নিউরন দুটি প্রধান অংশ নিয়ে গঠিত। যথা: কোষদেহ ও প্রলম্বিত অংশ। প্লাজমামেমব্রেন, সাইটোপ্লাজম ও নিউক্লিয়াসের সমন্বয়ে গঠিত নিউরনের গোলাকার, তারকাকার অথবা ডিম্বাকার অংশ কোষদেহ নামে পরিচিত। সাইটোপ্লাজমে মাইটোকন্ড্রিয়া, গলজি বস্তু, লাইসোজোম, চর্বি, গ্লাইকোজেন, রঞ্জক কণা এবং অসংখ্য নিসল দানা থাকে। কোষদেহ থেকে সৃষ্ট শাখা প্রশাখাকেই প্রলম্বিত অংশকে বলে । প্রলম্বিত অংশ দু'ধরনের। কোষদেহের চারদিকে শাখাযুক্ত ক্ষুদ্র ক্ষুদ্র প্রলম্বিত অংশকে ডেনড্রাইট বলে। কোষদেহ থেকে উৎপন্ন বেশ লম্বা শাখাহীন অংশটির নাম অ্যাক্সন। এর চারিদিকে পাতলা আবরণটিকে নিউরিলেমা বলে। নিউরিলেমা ও অ্যাক্সনের মধ্যবর্তী অঞ্চলে স্নেহ পদার্থের একটি স্তর থাকে, যাকে মায়োলিন বলে। বহু সংখ্যক অ্যাক্সন ও ডেনড্রাইট মিলিত হয়ে স্নায়ু গঠন করে।"
        },
        {
          "label": "ঘ",
          "question": "উল্লিখিত দুটি অঙ্গাণুর মধ্যে বৈসাদৃশ্যতা বিশ্লেষণ করো।",
          "explanation": "উদ্দীপকে ইঙ্গিতকৃত অঙ্গাণু দুটি যথাক্রমে প্লাস্টিড ও মাইটোকন্ড্রিয়া। এদের মধ্যে বৈসাদৃশ্য নিচে আলোচনা করা হলো- প্লাস্টিড উদ্ভিদ কোষের একটি গুরুত্বপূর্ণ অঙ্গাণু। কিন্তু মাইটোকন্ড্রিয়া সকল উদ্ভিদকোষ ও প্রাণিকোষে পরিলক্ষিত হয়। প্লাস্টিড খাদ্য প্রস্তুত করে, খাদ্য স্যয় করে এবং উদ্ভিদ দেহকে বর্ণময় ও আকর্ষণীয় করে পরাগায়ণে সাহায্য করে। অন্যদিকে মাইটোকন্ড্রিয়ায় শ্বসনের অত্যন্ত গুরুত্বপূর্ণ ধাপ ক্রেবস চক্রের বিক্রিয়াগুলো সম্পন্ন হয় এবং সর্বাধিক শক্তি উৎপাদিত হয়। এ শক্তি জীব তার বিভিন্ন কাজে খরচ করে। প্লাস্টিড তিন ধরনের হয়। যেমন— ক্লোরোপ্লাস্ট, ক্রোমোপ্লাস্ট ও লিউকোপ্লাস্ট। কিন্তু মাইটোকন্ড্রিয়ার কোনো প্রকারভেদ নেই। প্লাস্টিড বিভিন্ন ধরনের রঞ্জক পদার্থ ধারণ করে। যেমন— ক্লোরোপ্লাস্টে ক্লোরোফিল থাকে, ক্যারোটিনয়েড থাকে। অন্যদিকে মাইটোকন্ড্রিয়ায় এরূপ কোনো রঞ্জক পদার্থ ধারণ করে না। প্লাস্টিডের বিভিন্নতার কারণে উদ্ভিদের বর্ণ বিভিন্ন ধরনের হয়ে থাকে। যেমন— জ্যান্থোফিল নামক ক্রোমোপ্লাস্টের জন্য |উদ্ভিদ হলুদ হয় । কিন্তু মাইটোকন্ড্রিয়া উদ্ভিদের বর্ণের ক্ষেত্রে কোনো প্রভাব সৃষ্টি করে না। বরং এর প্রধান কাজ কোষে শক্তি উৎপাদন করা । মাইটোকন্ড্রিয়াকে কোষের শক্তি উৎপাদন কেন্দ্র বা পাওয়ার হাউস বলে ।"
        }
      ]
    },
    {
      "number": "6",
      "uddipok": "",
      "tag": "PCC 24",
      "sub_questions": [
        {
          "label": "ক",
          "question": "শক্তিমুদ্রা কী?",
          "explanation": "ATP যা শক্তি জমা রাখে এবং প্রয়োজন অনুসারে উদ্ভিদের বিভিন্ন বিক্রিয়ায় শক্তি সরবরাহ করে তাই শক্তি মুদ্রা।"
        },
        {
          "label": "খ",
          "question": "হঠাৎ ঠাণ্ডা বাতাস কেন ফুসফুসকে ক্ষতি করে না? ব্যাখ্যা করো।",
          "explanation": "ফুসফুসে হঠাৎ ঠাণ্ডা বাতাস প্রবেশ করলে ফুসফুস হিস্টামিন ক্ষরণ করে ঠাণ্ডা বাতাস প্রতিরোধ করে। এছাড়া শরীরে ঠাণ্ডা বাতাস প্রবেশের সময় নাসিকা ও মিউকাস বস্তুর আর্দ্রতা বাড়িয়ে দেয় এবং তাপমাত্রা বাড়ায়। এভাবে ঠাণ্ডা বাতাস আর্দ্র ও গরম হয়ে ফুসফুসে প্রবেশ করে। তাই, ঠাণ্ডা বাতাসে ফুসফুসের ক্ষতি হয় না।"
        },
        {
          "label": "গ",
          "question": "উপরের চিত্রে A ও C অংশে প্রদাহ এবং ক্ষত হলে কী হবে? ব্যাখ্যা করো।",
          "explanation": "উদ্দীপকে A ও C দ্বারা যথাক্রমে ক্ষুদ্রান্ত্রের ডিওডেনাম ও পাকস্থলীকে চিহ্নিত করা হয়েছে। দীর্ঘদিন খাদ্য গ্রহণে অনিয়ম এবং এক ধরনের ব্যাকটেরিয়ার কারণে পাকস্থলীতে সৃষ্ট সমস্যা হলো গ্যাস্ট্রিক আলসার। আলসার বলতে যেকোনো এপিথেলিয়াম বা আবরণী টিস্যুর একধরনের ক্ষত বোঝায়। পেপটিক আলসার বলতে খাদ্যনালির কোনো অংশের আলসার বোঝায়। সেটি যদি পাকস্থলিতে হয় তাহলে তাকে গ্যাস্ট্রিক আলসার, ডিওডেনামে হলে ডিওডেনাল আলসার বলা হয়। দীর্ঘদিন ধরে খাদ্যগ্রহণে অনিয়ম হলে পাকস্থলিতে অম্লের আধিক্য ঘটে এবং অনেক দিন ধরে এ অবস্থা চলতে থাকলে এই অম্ল বা এসিড দিয়ে পাকস্থলীতে ক্ষতের সৃষ্টি হয়ে গ্যাস্ট্রিক আলসার হতে পারে। তবে গবেষণায় জানা গেছে, খাদ্যে অনিয়ম, ভাজাপোড়া খাবার খাওয়া, বিষণ্ণতা বা উৎকণ্ঠা ইত্যাদি পেপটিক আলসারের নিয়ামক হলেও অন্যতম প্রধান কারণ Helicobacter pylori (সংক্ষেপে H. pylori) নামের একটি ব্যাকটেরিয়া। এই ব্যাকটেরিয়া যে শুধু আলসারের জন্য দায়ী তাই নয়, এ থেকে পাকস্থলীর ক্যান্সারও হতে পারে।"
        },
        {
          "label": "ঘ",
          "question": "চিত্রের B ও D চিহ্নিত অংশের মধ্যে বৈসাদৃশ্য বিশ্লেষণ করো।",
          "explanation": "উদ্দীপকে B ও D চিহ্নিত অংশ দুটি হলো যথাক্রমে অগ্ন্যাশয় ও যকৃত। এরা উভয়ই পরিপাকতন্ত্রের অংশ হলেও এদের মধ্যে বৈসাদৃশ্য রয়েছে। নিচে তা বিশ্লেষণ করা হলো— যকৃত মানবদেহের বৃহত্তম গ্রন্থি। এটি এক ধরনের বহিঃক্ষরা গ্রন্থি অন্যদিকে, অগ্ন্যাশয় একধরনের মিশ্র গ্রন্থি এটি একাধারে এনজাইম ও হরমোন নিঃসৃত করে। - যকৃত কোনো উৎসেচক বা এনজাইম ক্ষরণ করে না। এটি পিত্তরস তৈরি করে যা পরিপাকে ভূমিকা রাখে। কিন্তু অগ্ন্যাশয় থেকে এনজাইম ক্ষরিত হয়। অগ্ন্যাশয় রসের ট্রিপসিন, লাইপেজ, অ্যামাইলেজ ইত্যাদি এনজাইম পরিপাকে ভূমিকা রাখে। - যকৃত দেহে সঞ্চয়ী ও বিপাকীয় ভূমিকা পালন করে। এটি রক্ত, ভিটামিন, খনিজ ইত্যাদি সঞ্চয় এবং শর্করা, প্রোটিন ও লিপিডের বিপাক সম্পন্ন করে। তবে, অগ্ন্যাশয়ের সঞ্চয়ে ও বিপাকে কোনো ভূমিকা নেই। শরীরে অম্ল-ক্ষার ও পানি সাম্যতায় যকৃতের কোনো ভূমিকা নেই তবে অগ্ন্যাশয় এ কাজে গুরুত্বপূর্ণ ভূমিকা পালন করে।"
        }
      ]
    },
    {
      "number": "7",
      "uddipok": "৮ জুলাই ২০২১ সালে নারায়ণগঞ্জের রূপগঞ্জে শেজান জুস ফ্যাক্টরিতে অগ্নিকাণ্ডে ৫২ জন কর্মচারী নিহত হন। তাদের জন্ম পরিচয় শনাক্ত করতে ডিএনএ নমুনা সংগ্রহ করা হয়।",
      "tag": "PCC 24",
      "sub_questions": [
        {
          "label": "ক",
          "question": "অ্যালিল কী?",
          "explanation": "সমসংস্থ ক্রোমোজোম জোড়ের নির্দিষ্ট লোকাসে অবস্থানকারী নির্দিষ্ট জিন জোড়ার একটি অপরটির অ্যালিল ।"
        },
        {
          "label": "খ",
          "question": "কেন বর্ণান্ধতাকে একটি বংশগত রোগ বলা হয়? ব্যাখ্যা করো।",
          "explanation": "মানুষ যখন কোনো রং কে সঠিকভাবে চিনতে পারে না তখন সেরোগকে বর্ণান্ধতা বলা হয়। মানুষের ‘X' ক্রোমোজোমম এক ধরনের জিন থাকে যার অনুপস্থিতিতে মানুষ সঠিক বর্ণ চিনতে পারে না। এ জিন গ্যামিটের মাধ্যমে পরবর্তী বংশধরে বাহিত হয় এবং নতুন বংশধর এ রোগে আক্রান্ত হয়। এ কারণেই বর্ণান্ধতাকে বংশগত রোগ বলা হয়।"
        },
        {
          "label": "গ",
          "question": "উদ্দীপকের সংগ্রহকৃত নমুনা কীভাবে তার বৈশিষ্ট্য হিসেবে প্রকাশ পেতে পারে? ব্যাখ্যা করো।",
          "explanation": "উদ্দীপকের সংগ্রহকৃত নমুনাটি হলো DNA। এটি জীবের চারিত্রিক বৈশিষ্ট্যের ধারক ও বাহক। জীবের বিভিন্ন বৈশিষ্ট্যাবলি এর মাধ্যমে প্রকাশ পায়। নিচে তা ব্যাখ্যা করা হলো- DNA নিজের হুবহু অনুলিপি করতে পারে। DNA থেকে প্রয়োজনীয় সংকেতের অনুলিপি নিয়ে RNA সাইটোপ্লাজমের রাইবোজোমে আসে এবং সেই সংকেত অনুসারে সেখানে প্রোটিন তৈরি হয়। সুকেন্দ্রিক কোষের ক্ষেত্রে সেই প্রোটিন প্রথমে জমা হয় এন্ডোপ্লাজমিক রেটিকুলামে। সেখান থেকে গলজি বস্তু এবং ভেসিকলগুলোর দ্বারা সেই প্রোটিনে নানাবিধ পরিবর্তন হয় এবং তা উপযুক্ত স্থানে বাহিত হয়। \"প্রোটিনগুলোই মূলত নির্ধারণ করে প্রাণরাসায়নিক বিক্রিয়াগুলোর গতি-প্রকৃতি এবং তা থেকেই পরিবেশের সাপেক্ষে নির্ধারিত হয় জীবের বৈশিষ্ট্যাবলি। কোনো জীবের গঠন থেকে আচরণ পর্যন্ত সবই এই বৈশিষ্ট্যগুলোর আওতায় পড়ে। DNA → RNA → প্রোটিন → বৈশিষ্ট্য।"
        },
        {
          "label": "ঘ",
          "question": "উল্লিখিত নমুনার ভৌত এবং রাসায়নিক গঠন বিশ্লেষণ করো।",
          "explanation": "উদ্দীপকে উল্লিখিত নমুনা হলো DNA, যা একটি বংশগতির উপাদান। নিচে DNA-এ ভৌত ও রাসায়নিক গঠন বিশ্লেষণ করা হলো- DNA দ্বিসূত্রক। দু'টি পলিনিউক্লিওটাইড সূত্র পরস্পরের সাথে লোহার সিঁড়ির মতো ডান দিকে প্যাঁচানো থেকে একটি ডাবল হেলিক্স গঠন করে । এ সিঁড়ির হাতল তৈরি হয় পাঁচ কার্বনবিশিষ্ট শর্করা (ডিঅক্সিরাইবোজ), নাইট্রোজেনঘটিত বেস ও অজৈব ফসফেট দ্বারা। DNA-এর নাইট্রোজেন বেসগুলো হলো এডিনিন, গুয়ানিন, থাইমিন ও সাইটোসিন। একটি সূত্রের এডিনিন অন্য সূত্রের থাইমিনের সাথে দু'টি হাইড্রোজেন বন্ড দ্বারা (A=T) যুক্ত থাকে, আর গুয়ানিন অন্য সূত্রের সাইটোসিনের সাথে তিনটি হাইড্রোজেন বন্ড দ্বারা যুক্ত (G=C) থাকে। হেলিক্সের প্রতিটি পূর্ণ ঘূর্ণন ৩৪Å দৈর্ঘ্য বিশিষ্ট। একটি পূর্ণ ঘূর্ণনের মধ্যে ১০টি নিউক্লিওটাইড থাকে । তাই পার্শ্ববর্তী দু'টি নিউক্লিওটাইডের দূরত্ব ৩.৪Å । DNA ডাবল হেলিক্সের ব্যাস সর্বত্র ২০Å ।"
        }
      ]
    },
    {
      "number": "8",
      "uddipok": "চিত্র-A",
      "tag": "PCC 24",
      "sub_questions": [
        {
          "label": "ক",
          "question": "ব্লাস্টোসিস্ট কী ?",
          "explanation": "জাইগোট বিভাজিত হয়ে যে পর্যায়ে ডিম্বনালি থেকে জরায়ুতে পৌছায় সেই পর্যায়ই ব্লাস্টোসিস্ট।"
        },
        {
          "label": "খ",
          "question": "কনুইকে দরজার কব্জার সঙ্গে তুলনা করা হয় কেন? ব্যাখ্যা করো।",
          "explanation": "দরজার কব্জা যেমন দরজার পাল্লাকে কাঠামোর সাথে আটকে রাখে, সেরূপ কব্জার মতো সন্ধিকে কব্জি সন্ধি বলে। হাতের কনুই এর সন্ধিও তদ্রুপ হাতের দু'টি অস্থিকে একসাথে আটকে রাখে। তাই- হাতের কনুইকে দরজার কব্জার সাথে তুলনা করা হয়।"
        },
        {
          "label": "গ",
          "question": "দুটি রক্তনালির মধ্যে পার্থক্য লেখো যাদের একটি উদ্দীপকের অঙ্গ থেকে উৎপন্ন হয় এবং অপরটি এখানে সমাপ্ত হয়।",
          "explanation": "উদ্দীপকের অঙ্গটি হলো হৃৎপিণ্ড। ধর্মনি হৃৎপিন্ড থেকে উৎপন্ন হয় এবং শিরা কৈশিক জালিকা থেকে উৎপন্ন হয়ে হৃৎপিণ্ডে সমাপ্ত হয়। নিচে ধমনি ও শিরা নামক দুটি রক্তনালির পার্থক্য উল্লেখ করা হলো- বিষয় ধমনি শিরা i. উৎপত্তি সমাপ্তি হৃৎপিণ্ডে উৎপত্তি, কৈশিক জালিকায় সমাপ্তি । উৎপত্তি কৈশিক জালিকায়, সমাপ্তি হূৎপিণ্ডে ii. রক্ত প্রবাহের দিক হৃৎপিণ্ড থেকে দেহের বিভিন্ন অংশে । দেহের বিভিন্ন অংশ থেকে হূৎপিণ্ডের দিকে। iii. রক্তের প্রকৃতি O 2 \\mathrm{O}_{2} O 2 ​ সমৃদ্ধ C O 2 \\mathrm{CO}_{2} CO 2 ​ সমৃদ্ধ iv. প্রাচীর কমপুরু ও স্থিতিস্থাপক । কম পুরু ও স্থিতিস্থাপক । v. কপাটিকা থাকে না। থাকে না। vi. রক্তচাপ কম। বেশি ।"
        },
        {
          "label": "ঘ",
          "question": "ব্লাউল্লিখিত অঙ্গ \"A\" কীভাবে তোমার দেহে একটি চক্র সম্পন্ন করে- বিশ্লেষণ করো।",
          "explanation": "উদ্দীপকের উল্লিখিত অঙ্গটি হলো হৃৎপিণ্ড। নিচে মানবদেহের হৃদচক্র বিশ্লেষণ করা হলো- হৃৎপিন্ডের ডান বা বাম অলিন্দদ্বয় প্রসারিত হলে দেহের বিভিন্ন অংশ থেকে রক্ত হৃৎপিণ্ডে প্রবেশ করে। যেমন- ঊর্ধ্ব মহাশিরার মাধ্যমে কার্বন ডাইঅক্সাইডযুক্ত রক্ত ডান অলিন্দে প্রবেশ করে। ঠিক একই সময়ে ফুসফুসীয় শিরার মাধ্যমে অক্সিজেনযুক্ত রক্ত বাম অলিন্দে প্রবেশ করে। অলিন্দদ্বয়ের সংকোচের ফলে ডান অলিন্দের রক্ত ডান অলিন্দ-নিলয় ছিদ্রপথে ডান নিলয়ে প্রবেশ করে। ঠিক একইভাবে বাম অলিন্দ-নিলয় ছিদ্রপথে বাম অলিন্দের রক্ত বাম নিলয়ে প্রবেশ করে। এরপর ছিদ্র দুটি কপাটিকা দ্বারা বন্ধ হয়ে যায়। পরবর্তীতে নিলয়দ্বয়, সংকুচিত হলে ডান নিলয় থেকে কার্বন ডাইঅক্সাইডযুক্ত রক্ত ফুসফুসীয় ধমনির মাধ্যমে ফুসফুসে প্রবেশ করে পরিশোধিত হয়। ঠিক একই সময় বাম নিলয় থেকে অক্সিজেনযুক্ত রক্ত মহাধমনির মাধ্যমে সারাদেহে পরিবাহিত হয়। এভাবে হূৎপিণ্ডের পর্যায়ক্রমিক সংকোচন ও প্রসারণের মাধ্যমে হৃদচক্র সম্পন্ন হয়।"
        }
      ]
    }
  ]
}