{
  "title": "রাজশাহী বোর্ড ২০২১",
  "subtitle": "জীববিজ্ঞান (8)",
  "questions": [
    {
      "number": "1",
      "uddipok": "",
      "tag": "RB 21",
      "sub_questions": [
        {
          "label": "ক",
          "question": "জৈব মুদ্রা কী?",
          "explanation": "যে শক্তি জমা করে রাখে এবং প্রয়োজন অনুসারে অন্য প্রক্রিয়ায় শক্তি সরবরাহ করে তাই হলো জৈব মুদ্রা।"
        },
        {
          "label": "খ",
          "question": "আলোক পর্যায়ে পানি ভাঙ্গনের গুরুত্ব ব্যাখ্যা করো।",
          "explanation": "সালোকসংশ্লেষণের আলোক পর্যায়ে পানি ভাঙ্গনের গুরুত্ব অপরিসীম। এ পর্যায়ে সূর্যালোক ও ক্লোরোফিলের সাহায্যে পানি বিয়োজিত হয়ে অক্সিজেন, হাইড্রোজেন ও ইলেকট্রন উৎপন্ন করে। সালোকসংশ্লেষণ প্রক্রিয়ায় শর্করা তৈরির উদ্দেশ্যে CO₂ কে রিজারণের জন্য প্রয়োজনীয় H' পানির ভাঙ্গনের ফলেই পাওয়া য়ায়। তাছাড়া ক্লোরোফিল অণুতে ইলেকট্রন শূন্যতা দেখা দিলে তা পানির ভাঙ্গনে সৃষ্ট e − e^- e − দ্বারা পূরণ হয়।"
        },
        {
          "label": "গ",
          "question": "চিত্র-X এ প্রদর্শিত P প্রক্রিয়াটির জীবজগতে কীরূপ অবদান রাখছে তা ব্যাখ্যা করো।",
          "explanation": "নিম্নের অনুরূপঃ উদ্দীপকে সংঘটিত প্রক্রিয়াটি হলো সালোকসংশ্লেষণ। জীবজগতের জন্য সালোকসংশ্লেষণ প্রক্রিয়া অপরিহার্য। নিচে জীবজগতে প্রক্রিয়াটির প্রভাব বিশ্লেষণ করা হলো- প্রকৃতিতে একমাত্র সবুজ উদ্ভিদই সালোকসংশ্লেষণ প্রক্রিয়ায় খাদ্য তৈরি করতে পারে। কোনো প্রাণীই তার নিজের খাদ্য নিজে তৈরি করতে পারে না। খাদ্যের জন্য তাই সমগ্র প্রাণিকুলকে সম্পূর্ণভাবেই সবুজ উদ্ভিদের ওপর নির্ভর করতে হয়। কাজেই বলা যায়, পৃথিবীর সকল উদ্ভিদ ও প্রাণীর খাদ্য তৈরি হয় সালোকসংশ্লেষণের মাধ্যমে উক্ত প্রক্রিয়াটি না ঘটলে সমস্ত জীবজগতই খাদ্যাভাবে মারা যাবে। আবার, পরিবেশের ভারসাম্য রক্ষায়, বিশেষ করে O₂ ও CO₂ এর সঠিক অনুপাত রক্ষায়ও সালোকসংশ্লেষণ প্রক্রিয়া এক বিশেষ ভূমিকা পালন করে থাকে। সকল জীব শ্বসন প্রক্রিয়ায় O₂ গ্রহণ করে এবং CO₂ ত্যাগ করে। কেবলমাত্র শ্বসন প্রক্রিয়া চলতে থাকলে বায়ুমণ্ডলে O₂ গ্যাসের স্বল্পতা এবং CO₂ গ্যাসের আধিক্য দেখা দিত। কিন্তু, সবুজ উদ্ভিদ সালোকসংশ্লেষণ প্রক্রিয়ায় CO₂ গ্রহণ করে এবং O₂ ত্যাগ করে বলে এখনও বায়ুমণ্ডলে O₂ ও CO₂ গ্যাসের ভারসাম্য বজায় রয়েছে, বেঁচে রয়েছে জীবকুল। পরিবেশের ভারসাম্য নষ্ট হলে তা হবে জীবজগতের জন্য হুমকিস্বরূপ। তাই বলা যায়, সালোকসংশ্লেষণ প্রক্রিয়াটি শুধু উদ্ভিদদেহে সম্পন্ন হলেও সকল জীবের জন্য প্রক্রিয়াটির গুরুত্ব অপরিসীম। এ প্রক্রিয়া সংঘটিত না হলে জীবজগতের উপর বিরূপ প্রভাব পড়বে বলে আমি মনে করি।"
        },
        {
          "label": "ঘ",
          "question": "চিত্র-X ও চিত্র-Y এর উৎপন্ন শক্তির পরিমাণ কী একই? তোমার মতামত বিশ্লেষণ করো।",
          "explanation": "উদ্দীপকের চিত্র-X এ সালোকসংশ্লেষণ ও সবাত শ্বসন প্রক্রিয়াকে দেখানো হয়েছে, যেখানে আলোর উপস্থিতিতে উৎপন্ন শর্করা হতে সবাত শ্বসন প্রক্রিয়ায় CO₂ ও শক্তি নির্গত হচ্ছে। অন্যদিকে চিত্র-Y এ O₂ এর অনুপস্থিতিতে অবাত শ্বসন প্রক্রিয়া দেখানো হয়েছে। প্রক্রিয়া দুটিতে শক্তির পরিমাণের পার্থক্য রয়েছে। নিচে তা বিশ্লেষণ করা হলো- সবাত শ্বসন প্রক্রিয়া চারটি ধাপের মাধ্যমে সম্পন্ন হয়ে থাকে। গ্লাইকোলাইসিস ধাপে ১ অণু গ্লুকোজ থেকে ২ অণু পাইরুভিক এসিড তৈরি হয়। এসময় ১০ অণু ATP তৈরি হয়। যার ২ অণু খরচ হয়ে যায়। অ্যাসিটাইল Co-A ধাপে প্রতি অণু পাইরুভিক এসিড পর্যায়ক্রমে ১ অণু অ্যাসিটাইল Co-A, ১ অণু CO₂ ও ১ অণু NADH₂ উৎপন্ন করে। এসময় ৩ অণু ATP তৈরি হয় (২ অণু পাইরুভিক এসিড থেকে ৬ অণু ATP)। ক্রেবস চক্রে এক অণু অ্যাসিটাইল Co-A থেকে ৩ অণু NADH2, ১ অণু FADH, ও ১ অণু GTP উৎপন্ন হয়। এসময় ১২ অণু ATP তৈরি হয় (২ অণু পাইরুভিক এসিড থেকে ২৪ অণু)। উক্ত ধাপ সমূহে উৎপন্ন NADH+H+, FADH₂ ইলেকট্রন প্রবাহতন্ত্রে জারিত হয়ে ATP, পানি, ইলেকট্রন ও প্রোটন উৎপন্ন হয়। এভাবে শ্বসন প্রক্রিয়ায় ১ অণু গ্লুকোজ সম্পূর্ণরূপে জারিত হয়ে ৩৮ টি ATP উৎপন্ন করে। অন্যদিকে, অবাত শ্বসনে গ্লাইকোলাইসিসে উৎপন্ন বিজারিত NAD জারিত হয়ে ইলেকট্রন, প্রোটন ও শক্তি নির্গত করে। এগুলো ব্যবহৃত হয় পাইরুভিক এসিড থেকে ল্যাকটিক এসিড বা ক্ষেত্র বিশেষে ইথানল উৎপাদনের জন্য। আবার, অক্সিজেনের অভাবে তখন অক্সিডেটিভ ফসফোরাইলেশনও চলেনা। তাই অবাত শ্বসনে এক অণু গ্লুকোজ থেকে নিট মাত্র ২ অণু ATP পাওয়া যায়। উপরিউক্ত ATP এর হিসার অনুযায়ী দেখা যায়, অবাত শ্বসন থেকে সবাত শ্বসনে অধিক পরিমাণ শক্তি উৎপন্ন হয়।"
        }
      ]
    },
    {
      "number": "2",
      "uddipok": "",
      "tag": "RB 21",
      "sub_questions": [
        {
          "label": "ক",
          "question": "সেক্স-লিংকড ডিসঅর্ডার কী?",
          "explanation": "সেক্স ক্রোমোসোমে অবস্থিত জিনগুলোর মিউটেশনের কারণে সৃষ্ট জিনগত অসুখই হলো সেক্স-লিংকড ডিসঅর্ডার।"
        },
        {
          "label": "খ",
          "question": "প্রজাতির টিকে থাকায় বিবর্তন গুরুত্বপূর্ণ কেন?",
          "explanation": "বিবর্তনের মাধ্যমে নতুন প্রজাতির উদ্ভবকালে অনেক প্রজাতি কালের গর্ভে হারিয়ে যায়। যে প্রজাতি সময়ের সাথে ঘটা পরিবেশের পরিবর্তনের সাথে নিজেকে অভিযোজিত বা খাপ খাইয়ে নিতে পারে পরিবেশে তার টিকে থাকার ক্ষমতা তত বেশি। কারণ পরিবর্তিত পরিবেশে জীব তার নিজের যে পরিবর্তন ঘটিয়ে টিকে থাকে তাকেই বিবর্তন বলে। এ কারণেই প্রজাতির টিকে থাকায় বিবর্তনের গুরুত্ব অপরিসীম।"
        },
        {
          "label": "গ",
          "question": "উদ্দীপকে উল্লিখিত N রোগটি বংশগতিতে কীরূপ প্রভাব ফেলতে পারে- ব্যাখ্যা করো।",
          "explanation": "উদ্দীপকে উল্লিখিত N রোগটি হলো বর্ণান্ধতা। চোখের স্নায়ুকোষে রং শনাক্তকারী পিগমেন্টের অভাবে এ রোগ হয়ে থাকে। বংশগতিতে এ রোগের প্রভাব ব্যাখ্যা করা হলো- বর্ণান্ধতা বংশগতির সঙ্গে সম্পর্কযুক্ত। রং চেনার জন্য মানুষের চোখের স্নায়ুকোষে রং শনাক্তকারী পিগমেন্ট থাকে। বর্ণান্ধ ব্যক্তির চোখের স্নায়ুকোষে রং শনাক্তকারী পিগমেন্টের অভাব থাকে। রং শনাস্তকারী পিগমেন্ট দুটি জিন দ্বারা নিয়ন্ত্রিত হয় এবং এই জিন X-ক্রোমোসোমে থাকে। যৌন জননের ফলে এই জিন পরবর্তী বংশধরে স্থানান্তরিত হয়। কিন্তু লাল ও সবুজ রং শনাস্তকারী জিন যদি পিতামাতার ক্রোমোসোমে অনুপস্থিত থাকে তবে তাদের সন্তানদের ক্রোমোসোমেও উক্ত বর্ণ শনান্তকারী জিনের অনুপস্থিতি থেকে যায়। ফলে সন্তান বর্ণান্ধ হয়ে থাকে। এভাবে বংশপরম্পরায় রোগটি প্রভাব বিস্তার করে।"
        },
        {
          "label": "ঘ",
          "question": "উদ্দীপকে N এর চেয়ে M বেশি ঝুঁকিপূর্ণ-বিশ্লেষণ করো।",
          "explanation": "উদ্দীপকের M ও N রোগ দুটি হলো যথাক্রমে থ্যালাসেমিয়া ও বর্ণান্ধতা। এরা উভয়ই বংশগতীয় রোগ। বর্ণান্ধতার চেয়ে 'থ্যালাসেমিয়া বেশি ঝুঁকিপূর্ণ। নিচে এদের ঝুঁকির দিকসমূহ বিশ্লেষণ করা হলো- বর্ণান্ধতা চোখের স্নায়ুকোষে রং শনাক্তকারী পিগমেন্টের অভাবে হয়ে থাকে। রং শনাক্তকারী পিগমেন্ট দুটি জিন দ্বারা নিয়ন্ত্রিত হয় এবং এই জিন x ক্রোমোসোমে থাকে। যৌন জননের ফলে এই জিন পরবর্তী বংশধরে স্থানান্তরিত হয়। পিতামাতার স্নায়ুকোষে কোনো রং শনান্তকারী জিন অনুপস্থিত থাকলে সন্তানের জিনেও উক্ত জিনের অনুপস্থিতি দেখা যায়। যদি কারো একটি পিগমেন্ট না থাকে, তাহলে সে লাল আর সবুজ রঙের পার্থক্য করতে পারে না। আবার একাধিক পিগমেন্ট না থাকলে সবুজ ও লাল ছাড়াও নীল এবং হলুদ রঙের পার্থক্য করতে পারে না। অন্যদিকে থ্যালাসেমিয়া হলো লোহিত রক্তকোষের অস্বাভাবিক অবস্থাজনিত রোগ। থ্যালাসেমিয়া হয় রক্তকোষে এ-গ্লোবিউলিন ও B গ্লোবিউলিন নামক দুটি প্রোটিন জিন নষ্ট থাকার কারণে। সন্তান শুধুমাত্র বাবা ও মা যেকোনো একজনের কাছ থেকে থ্যালাসেমিয়ার 'জিন পেয়ে থাকলে, এ ধরনের থ্যালাসেমিয়ায় কোনো উপসর্গ, দেখায় না। তবে বাবা ও মা উভয়ের কাছ থেকেই থ্যালাসেমিয়ার জিন পেয়ে থাকলে, এ ধরনের থ্যালাসেমিয়ায় শিশুরা জন্মের পর প্রথম বছরেই জটিল রক্তশূন্যতায় ভোগে। তীব্র থ্যালাসেমিয়ায় জন্মের আগেই মায়ের পেটে শিশুর মৃত্যু হতে পারে। এছাড়াও থ্যালাসেমিয়ায় আক্রান্ত রোগীর জন্ডিস, ডায়াবেটিস ইত্যাদি লক্ষণ দেখা দিলে এরা ৩০ বছরের বেশি বাঁচেনা। উপরিউক্ত আলোচনা সাপেক্ষে স্পষ্ট যে, থ্যালাসেমিয়া বর্ণান্ধতা থেকে অধিক ঝুঁকিপূর্ণ।"
        }
      ]
    },
    {
      "number": "3",
      "uddipok": "",
      "tag": "RB 21",
      "sub_questions": [
        {
          "label": "ক",
          "question": "মাইক্রোভিলাই কী?",
          "explanation": "কোষঝিল্লি বা প্লাজমালেমার ভাঁজই হলো মাইক্রোভিলাই।"
        },
        {
          "label": "খ",
          "question": "রাইবোজোমকে প্রোটিন তৈরির ফ্যাক্টরি বলা হয় কেন?",
          "explanation": "রাইবোজোমকে প্রোটিন তৈরির ফ্যাক্টরি বলা হয়। কারণ প্রোটিনের পলিপেপটাইড চেইন সংযোজন এই রাইবোজোমেই হয়ে থাকে। এছাড়াও রাইবোজোম একই কাজে প্রয়োজনীয় উৎসেচক সরবরাহ করে থাকে।"
        },
        {
          "label": "গ",
          "question": "উদ্দীপকে চিত্র-২ দ্বারা সৃষ্ট রোগের লক্ষণগুলো ব্যাখ্যা করো।",
          "explanation": "উদ্দীপকের চিত্র-২ হলো HIV ভাইরাস, যা এইডস রোগ সৃষ্টি করে। নিচে এইডস রোগের লক্ষণসমূহ ব্যাখ্যা করা হলো- i. অতি দ্রুত রোগীর ওজন কমতে থাকে। ii. এক মাসেরও বেশি সময়ব্যাপী একটানা জ্বর থাকে অথবা জ্বর জ্বর ভাব দেখা যায় iii. 'একমাস বা তারও বেশি সময় ধরে পাতলা পায়খানা হয়। iv. অনেকদিন ধরে শুকনো কাশি হতে থাকে। v. ঘাড় ও বগলে ব্যথা অনুভব হয়, মুখমণ্ডল খসখসে হয়ে যায়। vi. মুখমণ্ডল, চোখের পাতা, নাক ইত্যাদি অঙ্গ হঠাৎ ফুলে যায় ও সহজে ফোলা কমে না। vii. সারা দেহে চুলকানি হয়।"
        },
        {
          "label": "ঘ",
          "question": "উদ্দীপকে X ও Y এর মধ্যে তুলনামূলক গঠনগত বিশ্লেষণ করো।",
          "explanation": "উদ্দীপকে X ও Y দ্বারা DNA ও RNA কে চিহ্নিত করা হয়েছে। নিচে DNA ও RNA এর মধ্যে তুলনামূলক গঠনগত বিশ্লেষণ তুলে ধরা হলো- DNA হলো ডিঅক্সিরাইবোনিউক্লিক এসিড, যা জীবের চারিত্রিক বৈশিষ্ট্যের প্রকৃত ধারক ও বাহক। অন্যদিকে RNA হলো বংশগতীয় পদার্থ রাইবোনিউক্লিক এসিড। DNA সাধারণত দ্বিসূত্রক বিশিষ্ট পলিনিউক্লিওটাইডের সর্পিলাকার গঠন। এখানে একটি সূত্রক অন্যটির পরিপূরক। অন্যদিকে RNA তে মাত্র একটি সূত্রক থাকে। DNA তে পাঁচ কার্বনযুক্ত শর্করা, নাইট্রোজেনঘটিত বেস বা ক্ষার ও অজৈব ফসফেট থাকে। RNA তেও পাঁচ কার্বনবিশিষ্ট শর্করা, অজৈব ফসফেট ও নাইট্রোজেন বেস থাকে। তবে DNAতে যেখানে ডিঅক্সিরাইবোজ সুগার থাকে, RNA তে সেখানে রাইবোজ সুগার থাকে। DNA এর ক্ষারগুলো এডিনিন, গুয়ানিন, সাইটোসিন ও থায়ামিন। RNA এর ক্ষারগুলোতে থায়ামিনের পরিবর্তে ইউরাসিল থাকে। DNA এবং RNA দুটিই বংশগতীয় পদার্থ হলেও DNA হলো অধিকাংশ জীবের চারিত্রিক বৈশিষ্ট্যের প্রকৃত ধারক ও বাহক। অন্যদিকে RNA কিছু সংখ্যক ভাইরাসের ক্ষেত্রে, যেমন- TMV তে DNA অনুপস্থিত থাকায় RNA বংশগতির বস্তু হিসেবে কাজ করে।"
        }
      ]
    },
    {
      "number": "4",
      "uddipok": "পদ্ধতি-১: লাল ফুল (RR) X সাদা ফুল (rr) → লাল ফুল। পদ্ধতি-২: ডি.এন.এ → নতুন ডিএনএ (দুই সেট)।",
      "tag": "RB 21",
      "sub_questions": [
        {
          "label": "ক",
          "question": "রাসায়নিক বিবর্তন কী?",
          "explanation": "পৃথিবীর উৎপত্তি এবং তার ধারাবাহিকতায় জীবনের উৎপত্তির ঘটনা প্রবাহই হলো রাসায়নিক বিবর্তন বা অভিব্যন্তি।"
        },
        {
          "label": "খ",
          "question": "পর-পরাগায়নের মাধ্যমে কীভাবে উদ্ভিদ বৈচিত্র্যের সৃষ্টি হয়?",
          "explanation": "পর-পরাগায়নে একই প্রজাতির দুটি ভিন্ন উদ্ভিদের ফুলের মধ্যে পরাগ সংযোগ ঘটে। এক্ষেত্রে দুটি ভিন্ন গুণসম্পন্ন গাছের মধ্যে পরাগায়ন ঘটে বলে যে বীজ উৎপন্ন হয় তা নতুন গুণসম্পন্ন হয়। এ বীজ থেকে গজানো গাছও তাই নতুন গুণসম্পন্ন হয়। এ কারণেই পরপরাগায়নের ফলে নতুন ভ্যারাইটির সৃষ্টি হয় এবং সৃষ্ট নতুন উদ্ভিদে বৈচিত্র্যতা দেখা যায়।"
        },
        {
          "label": "গ",
          "question": "উদ্দীপকের পদ্ধতি-২ জীবদেহে কীভাবে ঘটে তা ব্যাখ্যা করো।",
          "explanation": "নিম্নের অনুরূপঃ উদ্দীপকে নির্দেশিত 'D' হলো DNA। DNA অর্ধ-রক্ষণশীল পদ্ধতিতে সংশ্লেষিত হয়। নিচে DNA এর অনুলিপন বা সংশ্লেষণ প্রক্রিয়া বর্ণনা করা হলো- DNA অনুলিপন প্রক্রিয়ায় একটি DNA অণু থেকে আর একটি নতুন DNA অণু তৈরি হয় বা সংশ্লেষিত হয়। DNA অর্ধ-রক্ষণশীল পদ্ধতিতে অনুলিপিত হয়। এই পদ্ধতিতে DNA সূত্র দুটির হাইড্রোজেন বন্ধন ভেঙে গিয়ে আলাদা হয়ে যায়। তখন কোষের ভিতর ভাসমান নিউক্লিওটাইডগুলো থেকে A-এর সাথে T, T এর সাথে A, C এর সাথে G এবং G এর সাথে C যুক্ত হয় এবং সূত্র দুটি তার পরিপূরক নতুন সূত্র সৃষ্টি করে। পরে একটি পুরাতন সূত্র ও একটি নতুন সূত্র সংযুক্ত হয়ে নতুন DNA অণুর সৃষ্টি হয়। একটি পুরাতন মাতৃ সূত্রক এবং একটি নতুন সৃষ্ট সূত্রকের সমন্বয়ে গঠিত বলে একে অর্ধ-রক্ষণশীল পদ্ধতি বলে।"
        },
        {
          "label": "ঘ",
          "question": "\"উদ্দীপকের পদ্ধতি-১ মেন্ডেলের সূত্র (৩ : ১) অনুসরণ করে\"- বিশ্লেষণ করো।",
          "explanation": "উদ্দীপকের পদ্ধতি-১ এ একটি লাল ফুল (RR) ও একটি সাদা ফুলের (r) ক্রস দেখানো হয়েছে। যেখানে লাল ফুল প্রকট বৈশিষ্ট্য সম্পন্ন এবং সাদা ফুল প্রচ্ছন্ন বৈশিষ্ট্য সম্পন্ন। মেন্ডেলের মতে, পিতামাতার বৈশিষ্ট্যগুলো বংশধরের মধ্যে বিরাজ করে এবং প্রকট বৈশিষ্ট্যটি প্রকাশ পায়। কিন্তু প্রচ্ছন্ন বৈশিষ্ট্যটি নষ্ট না হয়ে পরবর্তী বংশধরে প্রকাশিত হয়। উদ্দীপক অনুযায়ী, লাল ফুল গাছের অ্যালিল= RR সাদা ফুল গাছের অ্যালিল= rr অর্থাৎ F₂ জনুতে ৩টি লাল ও ১টি সাদা ফুল গাছ পাওয়া যায়। ক্রসটির 'বিশ্লেষণ করলে দেখা যায়, F₁ জনুতে সবগুলো ফুল প্রকট বৈশিষ্ট্যের জন্য লাল হয়েছে তবে পরবর্তী বংশধরে প্রচ্ছন্ন বৈশিষ্ট্য ৩:১ অনুপাতে প্রকাশ পেয়েছে যা মেন্ডেলের সূত্রকে অনুসরণ করে।"
        }
      ]
    },
    {
      "number": "5",
      "uddipok": "",
      "tag": "RB 21",
      "sub_questions": [
        {
          "label": "ক",
          "question": "গর্ভফুল কাকে বলে?",
          "explanation": "যে বিশেষ অঙ্গের মাধ্যমে জরায়ুতে ক্রমবর্ধমান ভূণ এবং মাতৃ জরায়ু টিস্যুর মধ্যে সম্পর্ক স্থাপিত হয় তাকে গর্ভফুল বলে।"
        },
        {
          "label": "খ",
          "question": "ফুলকে রূপান্তরিত রিটপ বলা হয় কেন?",
          "explanation": "উদ্ভিদের যে অংশগুলো মাটির উপরে থাকে, তাদের একত্রে বিটপ বলে। বিটপে পর্ব, পর্বমধ্য, শীর্ষমুকুল অংশ থাকে। বিটপের এই বিভিন্ন অংশ রূপান্তরিত হয়ে ফুলের বৃতি, দল, পুংকেশর ও স্ত্রীকেশর ধারণ করে। এজন্য ফুলকে রূপান্তরিত বিটপ বলা হয়।"
        },
        {
          "label": "গ",
          "question": "উদ্দীপকে প্রদর্শিত চিত্র-১ এর গঠন বৈশিষ্ট্য ব্যাখ্যা করো।",
          "explanation": "নিম্নের অনুরূপঃ রবির দেহের সেন্ট্রিওলবিহীন অবিভাজিত টিস্যুটি হলো নিউরন। নিম্নে নিউরনের গঠন বৈশিষ্ট্য ব্যাখ্যা করা হলো- প্রতিটি নিউরন দুটি প্রধান অংশ নিয়ে গঠিত। যথা: কোষদেহ ও প্রলম্বিত অংশ। প্লাজমামেমব্রেন, সাইটোপ্লাজম ও নিউক্লিয়াসের সমন্বয়ে গঠিত নিউরনের গোলাকার, তারকাকার অথবা ডিম্বাকার অংশ কোষদেহ নামে পরিচিত। সাইটোপ্লাজমে মাইটোকন্ড্রিয়া, গলজি বস্তু, লাইসোজোম, চর্বি, গ্লাইকোজেন, রঞ্জক কণা এবং অসংখ্য নিসল দানা থাকে। কোষদেহ থেকে সৃষ্ট শাখা প্রশাখাকেই প্রলম্বিত অংশ বলে। প্রলম্বিত অংশ দু'ধরনের যথা, কোষদেহের চারদিকে শাখাযুক্ত ক্ষুদ্র ক্ষুদ্র প্রলম্বিত অংশকে ডেনড্রাইট বলে। কোষদেহ থেকে উৎপন্ন বেশ লম্বা শাখাহীন অংশটির নাম অ্যাক্সন। এর চারিদিকে পাতলা আবরণটিকে নিউরিলেমা বলে। নিউরিলেমা ও অ্যাক্সনের মধ্যবর্তী অঞ্চলে স্নেহ পদার্থের একটি স্তর থাকে, যাকে মায়োলিন বলে। বহু সংখ্যক অ্যাক্সন ও ডেনড্রাইট মিলিত হয়ে স্নায়ু গঠন করে।"
        },
        {
          "label": "ঘ",
          "question": "চিত্র-২ এর কার্যকারিতায় চিত্র-১ এর প্রভাব বিশ্লেষণ করো।",
          "explanation": "উদ্দীপকে চিত্র-২ দ্বারা ঐচ্ছিক পেশি এবং চিত্র-১ দ্বারা স্নায়ুটিস্যু নিউরনকে নির্দেশ করা হয়েছে। ঐচ্ছিক পেশি প্রাণীর ইচ্ছানুযায়ী সংকুচিত বা প্রসারিত হয়। অস্থিতন্ত্রে সংলগ্ন এই পেশি খুব দ্রুত সংকুচিত ও প্রসারিত হতে পারে। যেমন: মানুষের হাত এবং পায়ের পেশি হচ্ছে ঐচ্ছিক পেশি। অপরদিকে দেহের বিশেষ সংবেদী কোষ নিউরনের প্রধান কাজ উদ্দীপনা বহন করা। পরিবেশ থেকে যে সংকেত স্নায়ুর ভিতর দিয়ে প্রবাহিত হয়ে মস্তিষ্কে পৌঁছে তাকে স্নায়ুতাড়না বা উদ্দীপনা বলে। নিউরনের কার্যকারিতার ফলে উদ্দীপনা প্রয়োজনীয় অঙ্গগুলোতে সঞ্চালিত হয়। এটি মাংসপেশিতে সঞ্চালিত হলে পেশি সংকুচিত হয়ে সাড়া দেয়। ফলে প্রয়োজনমতো দেহের বিভিন্ন অঙ্গ সঞ্চালিত হয়। এই তাড়না গ্রন্থিতে পৌছালে সেখানে রস ক্ষরিত হয়ে। অনুভূতিবাহী স্নায়ু উত্তেজিত হলে সেই উত্তেজনা মস্তিষ্কের দিকে অগ্রসর হয়ে বিভিন্ন ধরনের অনুভূতির (যন্ত্রণাবোধ, স্পর্শ জ্ঞান, দর্শন) উপলব্ধি ঘটায়। উদাহরণ হিসেবে বলা যায়, একজন শিক্ষক শ্রুতলিপি দিচ্ছেন এবং একজন শিক্ষার্থী তা লিখছে। এক্ষেত্রে পুস্তক থেকে প্রতিফলিত আলো শিক্ষকের চোখের রেটিনায় উদ্দীপনা জাগালে যে স্নায়ু তাড়নার সৃষ্টি হয় তা চিন্তাকেন্দ্র,স্মৃতিকেন্দ্র হয়ে মুখমণ্ডলের ঐচ্ছিক পেশিকে নির্দেশ দেয়। মুখের পেশি সংকুচিত প্রসারিত হয়ে সাড়া দেয়। এখানে শিক্ষকের কথা বলার পেশিগুলো হলো প্রধান সাড়া অঙ্গ। অন্যদিকে শিক্ষকের কথা বাতাসে শব্দ তরঙ্গের মাধ্যমে শিক্ষার্থীর কানের পর্দায় যে উদ্দীপনা জাগায় তা শিক্ষার্থীর স্মৃতিকেন্দ্র, চিন্তাকেন্দ্র হয়ে মোটর স্নায়ুযোগে শিক্ষার্থীর হাতের ঐচ্ছিক পেশিতে পৌঁছায়। এ নির্দেশে সাড়া দিয়ে হাতের পেশি লিখতে থাকে। এখানে শিক্ষার্থীর পেশি হলো প্রধান সাড়া অঙ্গ। সুতরাং উপরিউক্ত আলোচনা থেকে বলা যায়, মানবদেহের অঙ্গ-প্রতঙ্গ সঞ্চালনে ঐচ্ছিক পেশির কার্যকারিতায় স্নায়ুটিস্যু বা নিউরনের প্রভাব অপরিসীম।"
        }
      ]
    },
    {
      "number": "6",
      "uddipok": "",
      "tag": "RB 21",
      "sub_questions": [
        {
          "label": "ক",
          "question": "দ্বি-নিষেক কী?",
          "explanation": "প্রায় একই সময়ে দু'টি পুংজনন কোষের একটি ডিম্বাণু (n) ও অপরটি গৌণ কেন্দ্রিকার (2n) সাথে মিলিত হওয়ার ঘটনাই হলো দ্বি- নিষেক।"
        },
        {
          "label": "খ",
          "question": "AIDS কে ঘাতক ব্যাধি বলা হয় কেন?",
          "explanation": "HIV ভাইরাস এর আক্রমণে এইডস হয়। এ ভাইরাস শ্বেত রক্তকোষের ক্ষতিসাধন করে ও এ কোষের এন্টিবডি তৈরিতে বিঘ্ন ঘটায়। ফলে শ্বেত রক্তকোষের সংখ্যা ও এন্টিবডির পরিমাণ ধীরে ধীরে কমতে থাকে। এ ভাইরাসের আক্রমণে রোগীর দেহে রোগ প্রতিরোধ ক্ষমতা বিনষ্ট হয়ে যায়। ফলে রোগীর মৃত্যু অনিবার্য হয়ে পড়ে। এসব কারণে AIDS কে ঘাতক ব্যাধি বলা হয়।"
        },
        {
          "label": "গ",
          "question": "উদ্দীপকে 'C' চিত্রের উপাদানগুলোর কাজ ব্যাখ্যা করো।",
          "explanation": "উদ্দীপকের 'C' চিত্রের উপাদানগুলো যথাক্রমে লোহিত রক্তকোষ, শ্বেত রক্তকোষ ও অণুচক্রিকা। রক্তের এ উপাদানগুলো আমাদের দেহে গুরুত্বপূর্ণ ভূমিকা রাখে। এগুলোর কাজ নিচে ব্যাখ্যা করা হলো- - - লোহিত রস্তকোষ: লোহিত রক্তকোষের হিমোগ্লোবিন ফুসফুস হতে অধিকাংশ অক্সিজেন দেহকোষে এবং সামান্য কার্বন ডাইঅক্সাইড কোষ হতে ফুসফুসে নিয়ে যায়। এছাড়া হিমোগ্লোবিন ও অন্যান্য অন্তঃকোষীয় বস্তু বাফাররূপে রক্তে অম্ল-ক্ষারের সমতা রক্ষা করে। লোহিত রক্তকোষ রক্তের সান্দ্রতা রক্ষা করে এবং এর প্লাজমামেমব্রেনে যেসব অ্যান্টিজেন প্রোটিন সংযুক্ত থাকে তা মানুষের ব্লাডগ্রুপিং-এর জন্য দায়ী। শ্বেত রক্তকোষ: মনোসাইট ও নিউট্রোফিল ধরনের শ্বেত রক্তকোষ ফ্যাগোসাইটোসিস প্রক্রিয়ায় জীবাণু ভক্ষণ করে ধ্বংস করে। লিম্ফোসাইট অ্যান্টিবডি সৃষ্টি করে রোগ প্রতিরোধ করে বলে এদের আণুবীক্ষণিক সৈনিক বলা হয়। বেসোফিল ধরনের শ্বেত রস্তকোষ হেপারিন তৈরি করে যা রক্তনালির ভেতরে রক্ততঞ্চন রোধ করে। এছাড়া দানাদার শ্বেত রক্তকোষগুলো হিস্টামিন সৃষ্টি করে যা দেহের রোগ প্রতিরোধ ক্ষমতা বৃদ্ধি করে। নিউট্রোফিলের দানা বিষাক্ত ও তা জীবাণু ধ্বংস করে। আবার ইওসিনোফিল রক্তে প্রবেশকৃত কৃমির লার্ভা এবং অ্যালার্জিক অ্যান্টিবডি ধ্বংস করে। অণুচক্রিকা: অণুচক্রিকা দেহের কাঁটা স্থানে রক্ত তঞ্চন ঘটায়। এছাড়া অণুচক্রিকা সেরাটোনিন নামক রাসায়নিক পদার্থ উৎপন্ন করে যা রক্তনালির সংকোচন ঘটিয়ে রক্তপাত কমিয়ে দেয়।"
        },
        {
          "label": "ঘ",
          "question": "উদ্ভিদের পরিবহনে A ও B এর ভূমিকা বিশ্লেষণ করো।",
          "explanation": "উদ্দীপকে A ও B যথাক্রমে জাইলেম ও ফ্লোয়েম টিস্যু। এরা মূলত পরিবহন টিস্যু। পানি ও খনিজ লবণ পরিবহনে পরিবহন টিস্যুতন্ত্রের ভূমিকা অপরিসীম। নিচে তা বিশ্লেষণ করা হলো- পরিবহন বলতে একস্থান থেকে অন্য স্থানে কোনো পদার্থের স্থানান্তর বোঝায়। পানি ও খনির্জ লবণের চলাচলকে উদ্ভিদে পরিবহন বলে। প্রথমে মূলরোম দিয়ে পানি ও খনিজ লবণ শোষিত হয়ে অভিস্রবণ প্রক্রিয়ায় কার্টেক্সের মধ্য দিয়ে জাইলেম ভেসেলে পৌঁছায়। জাইলেম ভেসেলের মাধ্যমে পানি ও খনিজ লবণ উদ্ভিদে উপরের দিকে উঠে। প্রস্বেদন টান, কৈশিক শক্তি ও মূলজ চাপের ফলে কোষরস উদ্ভিদের পাতায় পৌঁছে যায়। এভাবে পাতায় পানি পৌছালে সেখানে খাদ্য প্রস্তুত হয়। প্রস্তুত খাদ্য উদ্ভিদের বিভিন্ন এলাকায় পরিবহনের দায়িত্ব গ্রহণ করে ফ্লোয়েম টিস্যু। এ খাদ্য ফ্লোয়েমের সিভনলের মাধ্যমে প্রবাহিত হয়। উদ্ভিদের বিভিন্ন যৌগ ফ্লোয়েম টিস্যুর মাধ্যমে বিগরীত দিকে একই সাথে চলাচল করে। উদ্ভিদের নিচের দিকের যৌগগুলো নিচের দিকে, উপরে সংশ্লেষিত যৌগগুলো উপরের দিকে এবং উদ্ভিদের মাঝামাঝি এলাকায় সংশ্লেষিত পদার্থগুলো উপরে বা নিচে যে কোনো দিকে প্রবাহিত হয়। এভাবে জাইলেম ও ফ্লোয়েম টিস্যু উদ্ভিদের পরিবহনে গুরুত্বপূর্ণ ভূমিকা পালন করে।"
        }
      ]
    },
    {
      "number": "7",
      "uddipok": "",
      "tag": "RB 21",
      "sub_questions": [
        {
          "label": "ক",
          "question": "গ্লাইকোলাইসিস কী?",
          "explanation": "কোষের সাইটোপ্লাজমে এক অণু গ্লুকোজ বিভিন্ন রাসায়নিক বিক্রিয়ায় জারিত হয়ে দুই অণু পাইরুভিক এসিড তৈরির প্রক্রিয়াই হলো গ্লাইকোলাইসিস।"
        },
        {
          "label": "খ",
          "question": "অঙ্গ, তন্ত্রের একক-ব্যাখ্যা করো।",
          "explanation": "এক বা একাধিক টিস্যু দিয়ে তৈরি এবং একটি নির্দিষ্ট কাজ করতে সক্ষম প্রাণিদেহের অংশবিশেষকে অঙ্গ বলে। অর্থাৎ কোনো অঙ্গে একই অথবা একাধিক ধরনের টিস্যু থাকে এবং সেই অঙ্গ কোনো না কোনো নির্দিষ্ট কাজ করতে পারে। আবার জীবদেহের কতগুলো অঙ্গের সমন্বয়ে বিভিন্ন তন্ত্র গঠিত হয়। সুতরাং, অঙ্গই হলো তন্ত্রের একক।"
        },
        {
          "label": "গ",
          "question": "চিত্র-X এর 'Q' সৃষ্টির প্রক্রিয়া ব্যাখ্যা করো।",
          "explanation": "নিম্নের অনুরূপঃ উদ্দীপকের 'O' চিহ্নিত অংশটি হলো গর্ভাশয়। গর্ভাশয়ে গ্যামেট তথা ডিম্বাণু সৃষ্টির প্রক্রিয়া ব্যাখ্যা করা হলো- গর্ভাশয়ের অভ্যন্তরে ডিম্বক থাকে যেখানে স্ত্রীজনন মাতৃকোষ (2n) সৃষ্টি হয়। এ কোষটি (2n) মায়োসিস বিভাজন প্রক্রিয়ায় চারটি হ্যাপ্পয়েড কোষ (n) সৃষ্টি করে। সর্বনিম্ন কোষটি ছাড়া বাকি তিনটি কোষ বিনষ্ট হয়ে যায়। জীবিত কোষটির (n) নিউক্লিয়াস মাইটোসিস বিভাজনের মাধ্যমে দু'টি নিউক্লিয়াসে পরিণত এবং ভ্রূণথলির দু'মেরুতে অবস্থান নেয়। এবার এ দু'টি নিউক্লিয়াসের প্রতিটি পরপর দু'বার বিভক্ত হয়ে চারটি করে নিউক্লিয়াসের (n) সৃষ্টি করে। এরপর দুই মেরু হতে একটি করে নিউক্লিয়াস ভূণথলির কেন্দ্রস্থলে এসে মিলিত হয়ে গৌণ কেন্দ্রিকা (2n) সৃষ্টি করে। দুই মেরুর নিউক্লিয়াসগুলো সামান্য সাইটোপ্লাজম সহকারে কোষের সৃষ্টি করে। ডিম্বকরন্ধ্রের দিকের কোষ তিনটিকে গর্ভযন্ত্র বলে, যার মাঝের বড় কোষটিই হলো ডিম্বাণু (n) এবং অন্য কোষ দু'টিকে সহকারি কোষ (n) বলে। এভাবেই গর্ভাশয়ে বিদ্যমান ভ্রূণথলির অভ্যন্তরে ডিম্বাণুর সৃষ্টি হয়।"
        },
        {
          "label": "ঘ",
          "question": "চিত্র Y-এ P এর বিকাশে R এর ভূমিকা বিশ্লেষণ করো।",
          "explanation": "নিম্নের অনুরূপঃ উদ্দীপকে উল্লিখিত অস্থায়ী অঙ্গটি হলো অমরা, যা গর্ভাবস্থায় ভ্রূণ ও মায়ের মধ্যে সম্পর্ক স্থাপন করে। নিচে ভ্রূণের বৃদ্ধি ও সুষ্ঠু বিকাশে এর গুরুত্ব বিশ্লেষণ করা হলো- ক্রমবর্ধনশীল ভূণের কিছু কোষ এবং মাতৃ জরায়ুর অন্তঃস্তরের কিছু কোষ মিলিত হয়ে ডিম্বাকার ও রক্তনালি সমৃদ্ধ অমরা 'গঠন করে। অমরার সাহায্যে ভ্রূণ জরায়ুর গাত্রে সংস্থাপিত হয়। এতে ভূণের কোনো ক্ষতি হয় না। ভ্রূণের বৃদ্ধির জন্য প্রয়োজনীয় শর্করা, আমিষ, স্নেহ, পানি ও খনিজ লবণ ইত্যাদি অমরার মাধ্যমে মায়ের রক্ত থেকে ভূণের রক্তে পৌঁছে। অমরা অনেকটা ফুসফুসের মতো কাজ করে। অমরার মাধ্যমে মায়ের রক্ত থেকে অক্সিজেন গ্রহণ এবং ভ্রূণ থেকে কার্বন ডাইঅক্সাইড বিনিময় ঘটে। অমরা বৃক্কের মতো কাজ করে। এটি বিপাকের ফলে ভ্রূণের দেহে সৃষ্ট বর্জ্য অপসারণ করে থাকে। অমরা থেকে উৎপন্ন হরমোনও ভূণের নানাবিধ কাজে লাগে। সর্বোপরি অমরার মাধ্যমে মাতৃদেহ ও ভূণের মধ্যে এমন সম্পর্ক স্থাপিত হয় যে, সকল পদার্থ মাতৃদেহ ও ভূণে আদান-প্রদান ঘটে। পূর্ণাঙ্গ ভূণের প্রসবের সাথে সাথে অমরাও দেহের বাইরে নিষ্ক্রান্ত হয়। এভাবে, অমরা ভূণের বৃদ্ধি ও বিকাশে ভূমিকা পালন করে।"
        }
      ]
    },
    {
      "number": "8",
      "uddipok": "A : জননকোষের মিলন → \\rightarrow → জাইপোট → \\rightarrow → ভ্রূণ → \\rightarrow → T। B : জননকোষের মিলন → \\rightarrow → জাইগোট → \\rightarrow → ভ্রূণ → \\rightarrow → শিশু।",
      "tag": "RB 21",
      "sub_questions": [
        {
          "label": "ক",
          "question": "পুষ্পমঞ্জরি কী?",
          "explanation": "বিশেষ নিয়মে সজ্জিত ফুলসহ ছোট শাখাই হলো পুষ্পমঞ্জরি।"
        },
        {
          "label": "খ",
          "question": "কীভাবে সস্যকলার উৎপত্তি ঘটে?",
          "explanation": "গুপ্তবীজী উদ্ভিদে দ্বি-নিষেক ঘটার সময় একটি পুংগ্যামেট ডিম্বাণুর সঙ্গে এবং অপরটি গৌণ নিউক্লিয়াসের সঙ্গে মিলিত হয়। গৌণ নিউক্লিয়াসের সজ্ঞো একটি পুংগ্যামেট মিলিত হয়ে ট্রিপ্লয়েড (3n) সস্যকলা উৎপন্ন করে।"
        },
        {
          "label": "গ",
          "question": "উদ্ভিদের জীবনে T সৃষ্টির প্রক্রিয়াটি ব্যাখ্যা করো।",
          "explanation": "উদ্দীপকে T দ্বারা উদ্ভিদের নতুন স্পোরোফাইটকে বোঝানো হয়েছে। নিচে উদ্ভিদের জীবনে T তথা নতুন স্পোরোফাইট সৃষ্টির প্রক্রিয়াটি ব্যাখ্যা করা হলো- পরাগায়নের ফলে পরিণত পরাগরেণু গর্ভমুণ্ডে পতিত হয়। এরপর পরাগনালিকা বৃদ্ধি প্রাপ্ত হয়ে গর্ভদণ্ড ভেদ করে ভ্রূণথলিতে উন্মুক্ত হয়। একটি পুংজনন কোষ ডিম্বাণুর সাথে মিলিত হয়ে জাইগোট সৃষ্টি করে এবং অপর পুংজনন কোষটি গৌণ নিউক্লিয়াস এর সাথে মিলিত হয়ে ট্রিপ্লয়েড সস্য কোষ এর সৃষ্টি করে। জাইগোট হলো স্পোরোফাইটের প্রথম কোষ। এর প্রথম বিভাজনে দুটি কোষ সৃষ্টি হয়। পরে এর অনুপ্রস্থ বিভাজন ঘটে। জাইগোটের অনুপ্রস্থ বিভাজনে সৃষ্ট ডিম্বকরন্ধ্রের দিকের কোষকে ভিত্তিকোষ এবং ভ্রূণথলির কেন্দ্রের দিকের কোষটিকে এপিক্যাল কোষ বলা হয়। এ কোষ দুটির একই সাথে বিভাজন চলতে থাকে। ধীরে ধীরে এপিক্যাল কোষটি ভূণে পরিণত হয়। একই সাথে ভিত্তিকোষ থেকে ভ্রূণধারক গঠিত হয়। ক্রমশ বীজপত্র, ভূণমূল ও ভ্রূণকাণ্ডের সৃষ্টি হয়। পরিণত হয়ে ডিম্বকটি বীজে রূপান্তরিত হয়। এ বীজ অঙ্কুরিত হয়ে একটি পূর্ণাঙ্গ স্পোরোফাইটের সৃষ্টি করে। এভাবেই একটি নতুন স্পোরোফাইট গঠিত হয়।"
        },
        {
          "label": "ঘ",
          "question": "জীবজগতে A ও B প্রক্রিয়া দুটির গুরুত্ব তুলে ধরো।",
          "explanation": "উদ্দীপকের A তে উদ্ভিদের নতুন স্পোরোফাইট সৃষ্টির প্রক্রিয়া দেখানো হয়েছে এবং B তে মানব শিশু সৃষ্টির প্রক্রিয়া দেখানো হয়েছে। নিচে প্রক্রিয়া দুটির গুরুত্ব তুলে ধরা হলো- উদ্ভিদে পরাগায়নের মাধ্যমে পুং জননকোষ ও স্ত্রী জননকোষ মিলিত হয়ে জাইগোট উৎপন্ন হয়। জাইগোট কোষটি স্পোরোফাইটের প্রথম কোষ। এটি থেকে ভ্রূণ সৃষ্টি হয় এবং ডিম্বক বীজে পরিণত হয়। এ বীজ অঙ্কুরিত হয়ে একটি পূর্ণাঙ্গ স্পোরোফাইট সৃষ্টি করে। যা থেকে নতুন উদ্ভিদ সৃষ্টি হয়। উক্ত প্রক্রিয়া সম্পন্ন না হলে উদ্ভিদ বংশবিস্তার করতে পারত না। ফলে বীজের সাহায্যে বংশবিস্তার করা উদ্ভিদগুলো বিলীন হয়ে যেত। পাশাপাশি এদের উপর নির্ভরশীল প্রাণিকুলও বিলুপ্ত হয়ে যেত। আবার, মানবজীবনের ক্ষেত্রেও ডিম্বাণু ও শুক্রাণু মিলিত হয়ে জাইগোট সৃষ্টি করে। এই জাইগোট বিভাজিত হয়ে ভ্রূণ সৃষ্টি করে এবং ভ্রূণ বিকশিত হয়ে মানব শিশুতে পরিণত হয়। উক্ত প্রক্রিয়া সংঘটিত না হলে নতুন শিশু সৃষ্টি হতো না। ফলে মানবকুল বিলুপ্ত হয়ে যেত। উপরিউক্ত আলোচনায় দেখা যায়, জীবজগতে স্পোরোফাইট ও মানবশিশু সৃষ্টি, উভয় প্রক্রিয়ারই বিশেষ ভূমিকা রয়েছে।"
        }
      ]
    }
  ]
}