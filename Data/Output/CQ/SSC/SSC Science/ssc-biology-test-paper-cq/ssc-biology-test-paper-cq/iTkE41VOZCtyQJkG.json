{
  "title": "কুমিল্লা বোর্ড ২০২১",
  "subtitle": "জীববিজ্ঞান (8)",
  "questions": [
    {
      "number": "1",
      "uddipok": "",
      "tag": "CB 21",
      "sub_questions": [
        {
          "label": "ক",
          "question": "স্লাইড স্টেইনিং কী?",
          "explanation": "স্লাইড স্টেইনিং হলো এক ধরনের রঞ্জন প্রক্রিয়া যার মাধ্যমে অতি সূক্ষ্মতার সাথে বিশেষ ধরনের কোষ কিংবা কোষের কোনো অংশ অথবা টিস্যুর নির্দিষ্ট কোনো উপাদানকে রঙিন করা হয়।"
        },
        {
          "label": "খ",
          "question": "নিউরন বিভাজিত হয় না কেন?",
          "explanation": "প্রাণিদেহে এস্টার-রে গঠনের মাধ্যমে সেন্ট্রিওল কোষ বিভাজনে অংশগ্রহণ করে। স্নায়ুকোষবা নিউরনে অন্যান্য কোষ অঙ্গাণু থাকলেও, এর সাইটোপ্লাজমে সক্রিয় সেন্ট্রিওল থাকে না বলে নিউরন বিভাজিত হয়না।"
        },
        {
          "label": "গ",
          "question": "উদ্দীপকে উল্লিখিত 'A' এর প্রকারভেদ ব্যাখ্যা করো।",
          "explanation": "উদ্দীপকে উল্লিখিত A অঙ্গাণুটি হলো প্লাস্টিড। প্লাস্টিডের প্রধান কাজ খাদ্য প্রস্তুত করা, খাদ্য সঞ্চয় করা ও উদ্ভিদ দেহকে বর্ণময় ও আকর্ষণীয় করে পরাগায়নে সাহায্য করা। নিম্নে অঙ্গাণুটির প্রকারভেদ ব্যাখ্যা করা হলো- প্লাস্টিড তিন প্রকার, যথা- i. ক্লোরোপ্লাস্ট: সবুজ রঙের প্লাস্টিডকে ক্লোরোপ্লাস্ট বলে। প্লাস্টিডের গ্রানা অংশ সূর্যালোককে আবদ্ধ করে রাসায়নিক শক্তিতে রূপান্তরিত করে। এই আবদ্ধ সৌরশক্তি স্ট্রোমাতে অবস্থিত উৎসেচক সমষ্টি, বায়ু থেকে গৃহীত কার্বন ডাই-অক্সাইড ও কোষস্থ পানি থেকে সরল শর্করা উৎপন্ন করে। ii. ক্রোমোপ্লাস্ট: এরা রঙিন প্লাস্টিড তবে সবুজ নয়। ক্রোমোপ্লাস্টের উপস্থিতিতে ফুল, পাতা ও উদ্ভিদের অন্যান্য অংশ আকর্ষণীয় হয়ে ওঠে। ফুলকে আকর্ষণীয় করে পরাগায়নে সাহায্য করা এদের প্রধান কাজ। iii. লিউকোপ্লাস্ট: এসব প্লাস্টিড বর্ণহীন। এদের প্রধান কাজ খাদ্য সঞ্চয় করা।"
        },
        {
          "label": "ঘ",
          "question": "উদ্দীপকের চিত্র-B ও চিত্র-C এর গঠন একই হলেও কাজ ভিন্ন-বিশ্লেষণ করো।",
          "explanation": "উদ্দীপকের চিত্র-B ও চিত্র-C হলো যথাক্রমে ঐচ্ছিক পেশি এবং হৃদপেশি। এদের গঠন একই হলেও কাজ ভিন্ন। নিচে তা বিশ্লেষণ করা হলো- ঐচ্ছিক পেশির কোষগুলো যেমন নলাকার, আড়াআড়ি ডোরাযুক্ত, তেমনি হৃদপেশির কোষগুলোও নলাকার, আড়াআড়ি ডোরাযুক্ত। এছাড়াও উভয় পেশিতে একাধিক নিউক্লিয়াস থাকে। এ কারণে এদের গঠন একই রকম। তবে এদের কাজে ভিন্নতা রয়েছে। ঐচ্ছিক পেশি প্রাণীর ইচ্ছানুযায়ী সংকুচিত বা প্রসারিত হয়। ঐচ্ছিক পেশি অস্থিতন্ত্রে সংলগ্ন থাকে। মানুষের হাত এবং পায়ের পেশিতে এ পেশিসমূহ পাওয়া যায়। প্রাণীর চলনে এ পেশিসমূহ বিশেষ ভূমিকা পালন করে। তবে হৃদপেশির সংকোচন ও প্রসারণ প্রাণীর ইচ্ছাধীন নয়। অর্থাৎ হৃদপেশির গঠন ঐচ্ছিক পেশির মতো হলেও কাজ অনৈচ্ছিক পেশির মতো। হৃৎপিন্ডের সব হৃদপেশি সমন্বিতভাবে সংকুচিত ও প্রসারিত হয়। হৃদপেশি একটি নির্দিষ্ট গতিতে সংকুচিত ও প্রসারিত হয়ে দেহের মধ্যে রক্ত চলাচল প্রক্রিয়া সচল রাখে। তাই, ঐচ্ছিক পেশি ও হৃদপেশির গঠন একই হলেও কাজের ভিন্নতা রয়েছে।"
        }
      ]
    },
    {
      "number": "2",
      "uddipok": "",
      "tag": "CB 21",
      "sub_questions": [
        {
          "label": "ক",
          "question": "জাইগোট কী?",
          "explanation": "নিষেকের পর শুক্রাণু ও ডিম্বাণুর মিলিত রূপই হলো জাইগোট।"
        },
        {
          "label": "খ",
          "question": "কোষকঙ্কাল বলতে কী বোঝায়?",
          "explanation": "কোষঝিল্লি অতিক্রম করে কোষের ভিতরে ঢুকলে প্রথমেই কোষের চারদিকে জালের মতো ছড়িয়ে থাকা যে লম্বা এবং মোটা-চিকন মিলিয়ে অসংখ্য দড়ির মতো বস্তু নজরে পড়ে তাই কোষকঙ্কাল। কোষকঙ্কাল ভিতর থেকে কোষটিকে ধরে রাখে। অ্যাকটিন, মায়োসিন, টিউবিউলিন ইত্যাদি প্রোটিন দিয়ে কোষকঙ্কালের বিভিন্ন ধরনের তন্তু নির্মিত হয়।"
        },
        {
          "label": "গ",
          "question": "উপরের 'Q' চিত্রের গঠন বৈশিষ্ট্য ব্যাখ্যা করো।",
          "explanation": "উদ্দীপকে চিত্র Q দ্বারা প্যারেনকাইমা টিস্যুকে বোঝানো হয়েছে। নিচে এ টিস্যুর গঠন বৈশিষ্ট্য ব্যাখ্যা করা হলো- উদ্ভিদদেহের সব অংশে প্যারেনকাইমা টিস্যুর উপস্থিতি লক্ষ করা যায়। এ টিস্যুর কোষগুলো জীবিত, সমব্যাসীয়, পাতলা প্রাচীরযুক্ত ও প্রোটোপ্লাজমপূর্ণ। এই টিস্যুতে আন্তঃকোষীয় ফাঁক দেখা যায়। এদের কোষপ্রাচীর পাতলা ও সেলুলোজ দ্বারা গঠিত। এসব কোষে যখন ক্লোরোপ্লাস্ট থাকে তখন তাকে ক্লোরেনকাইমা বলে। আবার জলজ উদ্ভিদের বড় বড় বায়ুকুঠুরিযুক্ত প্যারেনকাইমাকে অ্যারেনকাইমা বলে। দেহ গঠন, খাদ্য প্রস্তুত, খাদ্য সঞ্চয় ও খাদ্যদ্রব্য পরিবহন করাই প্যারেনকাইমা টিস্যুর প্রধান কাজ।"
        },
        {
          "label": "ঘ",
          "question": "চিত্র-P অঙ্গাণুটি জীবের জন্য অপরিহার্য-বিশ্লেষণ করো।",
          "explanation": "উদ্দীপকের দ্বিতীয় অঙ্গাণুটি হলো ক্লোরোপ্লাস্ট, যার বর্ণ সবুজ। জীবজগতের অস্তিত্ব রক্ষায় ক্লোরোপ্লাস্টের ভূমিকা অপরিসীম। নিচে তা বিশ্লেষণ করো হলো- সবুজ উদ্ভিদে ক্লোরোপ্লাস্ট থাকায় এরা নিজেই নিজের খাদ্য সালোকসংশ্লেষণ প্রক্রিয়ায় প্রস্তুত করে থাকে। প্রাণীরা খাদ্যের জন্য প্রত্যক্ষ ও পরোক্ষভাবে সবুজ উদ্ভিদের ওপর নির্ভরশীল। আমরা খাদ্য হিসেবে যা কিছু খাই না কেন তার সবই প্রত্যক্ষ বা পরোক্ষভাবে সবুজ উদ্ভিদ থেকে আসে। আবার সালোকসংশ্লেষণের ফলে নির্গত O₂ প্রাণিজগতের শ্বসনের জন্য অপরিহার্য। সবুজ উদ্ভিদের তৈরি খাদ্য তার নিজের বিভিন্ন জৈবনিক কাজে শক্তি যোগায় ফলে উদ্ভিদ বৃদ্ধিপ্রাপ্ত হয়, এতে ফুল ফোটে। পরাগায়ন ও নিষেকের ফলে ফুল থেকে ফল ও বীজ উৎপন্ন হয়ে প্রজাতির ধারা অব্যাহত থাকে। এসবই সম্ভব হচ্ছে সালোকসংশ্লেষণ প্রক্রিয়ার কারণে, যা উদ্দীপকের অঙ্গাণুটির ভেতরেই সম্পন্ন হয়। ক্লোরোপ্লাস্ট না থাকলে সবুজ উদ্ভিদে খাদ্য তৈরি হতো না, তার জৈবিক প্রক্রিয়া ব্যাহত হতো এবং এক সময় মারা যেত। ফলে সবুজ উদ্ভিদের ওপর নির্ভরশীল প্রাণিজগতও বিলীন হয়ে যেত। তাই বলা যায়, উদ্দীপকের দ্বিতীয় অঙ্গাণুটি অর্থাৎ ক্লোরোপ্লাস্ট পৃথিবীর সমস্ত জীবকে বাঁচিয়ে রাখতে সহায়তা করে।"
        }
      ]
    },
    {
      "number": "3",
      "uddipok": "C 6 H 12 O 6 + A →  এনজাইম  C O 2 + H 2 O + \\mathrm{C}_{6} \\mathrm{H}_{12} \\mathrm{O}_{6}+\\mathrm{A} \\xrightarrow{\\text { এনজাইম }} \\mathrm{CO}_{2}+\\mathrm{H}_{2} \\mathrm{O}+ C 6 ​ H 12 ​ O 6 ​ + A   এনজাইম   ​ CO 2 ​ + H 2 ​ O + শক্তি",
      "tag": "CB 21",
      "sub_questions": [
        {
          "label": "ক",
          "question": "জীবনীশক্তি কী?",
          "explanation": "জীব কর্তৃক তার দেহে শক্তির উৎপাদন ও ব্যবহারের মৌলিক কৌশলই হলো জীবনীশক্তি।"
        },
        {
          "label": "খ",
          "question": "C 4 উদ্ভিদ বলতে কী বোঝায়?",
          "explanation": "বুজ উদ্ভিদে সংঘটিত সালোকসংশ্লেষণের অন্ধকার পর্যায়ে CO₂ বিজারণের তিনটি গতিপথের একটি হলো হ্যাচ ও স্ল্যাক চক্র বা C 4 গতিপথ। যেসব উদ্ভিদে হ্যাচ ও স্ল্যাক চক্র বা C 4 গতিপথের মাধ্যমে CO₂-এর বিজারণ সংঘটিত হয় সেসব উদ্ভিদই হলো C 4 উদ্ভিদ। ভুট্টা, আখ, অন্যান্য ঘাসজাতীয় উদ্ভিদ হলো C 4 উদ্ভিদ। C 4 উদ্ভিদের সালোকসংশ্লেষণের হার বেশি এবং উৎপাদন ক্ষমতাও বেশি।"
        },
        {
          "label": "গ",
          "question": "উদ্দীপকের A এর অনুপস্থিতিতে বিক্রিয়াটিতে কীরূপ পরিবর্তন হবে? ব্যাখ্যা করো।",
          "explanation": "উদ্দীপকে উল্লিখিত প্রক্রিয়াটি হলো শ্বসন, যেখানে A দ্বারা অক্সিজেনকে বোঝানো হয়েছে। অক্সিজেনের অনুপস্থিতিতে শ্বসন ঘটলে তাকে অবাত শ্বসন বলে। অবাত শ্বসন প্রক্রিয়ার ব্যাখ্যা নিচে দেওয়া হলো: অবাত শ্বসন (Anaerobic Respiration) হলো এমন একটি শ্বসন প্রক্রিয়া যেখানে অক্সিজেনের অনুপস্থিতিতে কোষে রাসায়নিক শক্তি উৎপন্ন হয়। এই প্রক্রিয়ায় গ্লুকোজ বা অন্যান্য জৈব পদার্থ ভেঙে কম পরিমাণ শক্তি (ATP) উৎপন্ন হয় এবং ইথানল, ল্যাকটিক অ্যাসিড বা কার্বন ডাই-অক্সাইড জাতীয় উপজাত তৈরি হয়। অবাত শ্বসনের বৈশিষ্ট্য: এটি অক্সিজেন ছাড়া সম্পন্ন হয়। শক্তি উৎপন্ন হয় কিন্তু পরিমাণে খুবই কম। জীবাণু, খামির (yeast), ও কিছু পশুর কোষে দেখা যায়। উদাহরণ: খামিরে গ্লুকোজ → ইথানল + CO₂ + শক্তি মানব পেশিতে অক্সিজেনের অভাবে গ্লুকোজ → ল্যাকটিক অ্যাসিড + শক্তি"
        },
        {
          "label": "ঘ",
          "question": "উদ্দীপকের বিক্রিয়াটি জীবজগতের জন্য গুরুত্বপূর্ণ-মতামত দাও।",
          "explanation": "উদ্দীপকের বিক্রিয়াটি হলো শ্বসন প্রক্রিয়া। এ প্রক্রিয়া জীবজগতের জন্য খুবই গুরুত্বপূর্ণ। শ্বসনের গুরুত্ব নিচে দেওয়া হলো: শ্বসনের গুরুত্ব: শক্তি উৎপাদন: শ্বসনের প্রধান উদ্দেশ্য হলো খাদ্য পদার্থ ভেঙে শক্তি (ATP) উৎপন্ন করা। এই শক্তি জীবকোষের সমস্ত কাজের জন্য অপরিহার্য। জীবন প্রক্রিয়া সচল রাখা: কোষ বিভাজন, বৃদ্ধি, চলন, উপাদান পরিবহন ইত্যাদি প্রক্রিয়া শক্তির উপর নির্ভরশীল। এই শক্তি আসে শ্বসন থেকে। উচ্চতর প্রাণীর বেঁচে থাকা: মানুষসহ অন্যান্য প্রাণীর দেহে প্রতিনিয়ত শ্বসন না হলে কোষ বেঁচে থাকতে পারে না। ফলে জীবনের ধারাবাহিকতা ব্যাহত হয়। বর্জ্য উৎপাদন ও নির্গমন: শ্বসনের ফলে তৈরি হওয়া কার্বন ডাই-অক্সাইড ও পানি বর্জ্য পদার্থ হিসেবে নির্গত হয়ে দেহকে ভারমুক্ত রাখে। উষ্ণতা রক্ষা: শ্বসনের সময় কিছু তাপ শক্তি উৎপন্ন হয়, যা দেহের তাপমাত্রা নিয়ন্ত্রণে সাহায্য করে। শ্বসন জীবদেহে শক্তি সরবরাহকারী একটি গুরুত্বপূর্ণ প্রক্রিয়া। এটি ছাড়া জীবের বেঁচে থাকা, বৃদ্ধি ও কাজকর্ম সম্ভব নয়। তাই শ্বসন জীবজগতের জন্য অত্যন্ত গুরুত্বপূর্ণ।"
        }
      ]
    },
    {
      "number": "4",
      "uddipok": "উদ্ভিদের একটি জৈব রাসায়নিক প্রক্রিয়া যাতে পানির সালোক বিভাজন ঘটে এবং CO₂ বিজারিত হয়ে 'S' উৎপন্ন হয়।",
      "tag": "CB 21",
      "sub_questions": [
        {
          "label": "ক",
          "question": "শ্বসনিক বস্তু কী?",
          "explanation": "জীবের তৈরিকৃত বা অন্য জীব হতে গৃহীত যে খাদ্য তার দেহে শ্বসন প্রক্রিয়ায় জারিত হয়ে শক্তি উৎপন্ন করে তাই হলো শ্বসনিক বস্তু।"
        },
        {
          "label": "খ",
          "question": "গ্লাইকোলাইসিস বলতে কী বোঝায়?",
          "explanation": "যে প্রক্রিয়ায় কোষের সাইটোপ্লাজমে এক অণু গ্লুকৌজ বিভিন্ন রাসায়নিক বিক্রিয়ায় জারিত হয়ে দুই অণু পাইরুভিক এসিডে পরিণত হয় তাকে গ্লাইকোলাইসিস বলে। গ্লাইকোলাইসিসকে EMP পাথওয়ে বা সাইটোপ্লাজমিক শ্বসনও বলা হয়। এ প্রক্রিয়ার জন্য কোনো অক্সিজেনের প্রয়োজন পড়ে না, তাই গ্লাইকোলাইসিস সবাত ও অবাত উভয় শ্বসনেরই প্রথম ধাপ।"
        },
        {
          "label": "গ",
          "question": "উদ্দীপকের 'S' তৈরির প্রক্রিয়া বর্ণনা করো।",
          "explanation": "উদ্দীপকে উল্লিখিত S হলো শর্করা। পাতায় সালোকসংশ্লেষণ প্রক্রিয়ায় আত্তীকরণ শক্তি শর্করা তৈরিতে সাহায্য করে। নিচে প্রক্রিয়াটি বর্ণনা করা হলো- সবুজ উদ্ভিদ সূর্যালোকের উপস্থিতিতে পাতার ক্লোরোফিলে সালোকসংশ্লেষণ প্রক্রিয়ায় শর্করা তৈরি করে। এই প্রক্রিয়ার প্রথম পর্যায় আলোর উপস্থিতিতে ঘটে এবং আত্তীকরণ শক্তি উৎপন্ন হয়। এই শক্তি সালোকসংশ্লেষণের অন্ধকার পর্যায়, যেখানে আলোর প্রয়োজন পড়ে না, সেখানে CO₂ বিজারণের মাধ্যমে শর্করা তৈরি করে। অন্ধকার পর্যায়ে রাইবুলোজ ১,৫-ডাইফসফেটের সাথে O₂ যুক্ত হয়ে অস্থায়ী কিটো এসিড তৈরি করে। এটি সাথে সাথে ভেঙে ৩-কার্বনবিশিষ্ট দু'অণু ৩- ফসফোগ্লিসারিক এসিড (3PGA) উৎপন্ন করে। আলোক পর্যায়ে তৈরি শক্তি ব্যবহার করে ৩-ফসফোগ্লিসারিক এসিড, ৩-ফসফোগ্লিসারান্ডিহাইড ও ডাইহাইড্রক্সি এসিটোন ফসফেট থেকে ক্রমাগত বিভিন্ন বিক্রিয়ায় একদিকে শর্করা ও অপরদিকে রাইবুলোজ-১,৫-ডাইফসফেট তৈরি হতে থাকে। পুনঃসংশ্লেষিত রাইবুলোজ-১,৫-ডাইফসফেট পুনরায় শর্করা তৈরির জন্য প্রস্তুতি নেয়।"
        },
        {
          "label": "ঘ",
          "question": "উল্লিখিত প্রক্রিয়াটিতে \"পানির সালোক বিভাজন ও ATP উৎপাদন প্রক্রিয়া যুগপৎ ঘটে”-বিশ্লেষণ করো।",
          "explanation": "উদ্দীপকের উল্লিখিত প্রক্রিয়াটি হলো সালোকসংশ্লেষণ। সালোকসংশ্লেষণের আলোক পর্যায়ে পানির সালোক বিভাজন ও ATP উৎপাদন একই সাথে সংঘটিত হয়। নিচে তা বিশ্লেষণ করা হলো- সালোকসংশ্লেষণের আলোক পর্যায়ে সূর্যালোক ও ক্লোরোফিলের সহায়তায় পানি বিয়োজিত হয়ে অক্সিজেন, হাইড্রোজেন ও ইলেকট্রন উৎপন্ন করে। এ প্রক্রিয়াকে পানির সালোক বিভাজন (Photolysis) বলা হয়। অন্যদিকে, ক্লোরোফিল অণু আলোকরশ্মির ফোটন শোষণ করে এবং শোষণকৃত ফোটন হতে শক্তি সঞ্চয় করে ADP-এর সাথে অজৈব ফসফেট মিলিত হয়ে ATP তৈরি করে। আলোর উপস্থিতিতে ATP তৈরির এই প্রক্রিয়াকে ফটোফসফোরাইলেশন বলে। কাজেই বলা যায়, উদ্দীপকের উল্লিখিত প্রক্রিয়ায় পানির সালোক বিভাজন ও ATP উৎপাদন প্রক্রিয়া যুগপৎ ঘটে থাকে।"
        }
      ]
    },
    {
      "number": "5",
      "uddipok": "",
      "tag": "CB 21",
      "sub_questions": [
        {
          "label": "ক",
          "question": "বংশগতি কাকে বলে?",
          "explanation": "পিতামাতার বৈশিষ্ট্যগুলো বংশানুক্রমে সন্তানসন্ততির দেহে সঞ্চারিত হওয়ার প্রক্রিয়াকে বংশগতি বলে।"
        },
        {
          "label": "খ",
          "question": "ক্রোমোসোমকে বংশগতির ভৌত ভিত্তি বলা হয় কেন?",
          "explanation": "ক্রোমোসোমকে বংশগতির ভৌত ভিত্তি বলে। ক্রোমোসোমের কাজ হলো মাতা-পিতা হতে জিন সন্তান-সন্ততিতে বহন করে নিয়ে যাওয়া। মানুষের চোখের রং, চুলের প্রকৃতি, চামড়ার গঠন ইত্যাদি বৈশিষ্ট্য ক্রোমোসোম কর্তৃক বাহিত হয়ে বংশগতির ধারা অক্ষুণ্ণ রাখে। এ কারণে ক্রোমোসোমকে বংশগতির ভৌত ভিত্তি বলা হয়।"
        },
        {
          "label": "গ",
          "question": "উদ্দীপকের চিত্র-Y এর গঠন ব্যাখ্যা করো।",
          "explanation": "উদ্দীপকের চিত্র-Y হলো এক সূত্রক রাইবোনিউক্লিক এসিড (RNA)। RNA-এর গঠন উপাদান: শর্করা (Sugar): RNA-তে থাকা শর্করাটি হলো রাইবোজ (Ribose), যা পাঁচ কার্বন বিশিষ্ট। ফসফেট গ্রুপ (Phosphate Group): প্রতিটি নিউক্লিওটাইডে একটি করে ফসফেট গ্রুপ থাকে, যা একটির সঙ্গে অন্যটির সংযোগ ঘটায়। নাইট্রোজেনাস বেস (Nitrogenous Base): RNA-তে মোট চারটি নাইট্রোজেনযুক্ত বেস থাকে: অ্যাডেনিন (Adenine - A) গুয়ানিন (Guanine - G) সাইটোসিন (Cytosine - C) ইউরাসিল (Uracil - U) → (RNA-তে থাইমিনের পরিবর্তে ইউরাসিল থাকে) RNA একটি একসূত্রক নিউক্লিক অ্যাসিড যা রাইবোজ শর্করা, ফসফেট গ্রুপ এবং চার ধরনের বেস (A, G, C, U) দিয়ে গঠিত। এটি প্রোটিন সংশ্লেষণসহ বিভিন্ন জৈবিক কার্যাবলিতে গুরুত্বপূর্ণ ভূমিকা পালন করে।"
        },
        {
          "label": "ঘ",
          "question": "অপরাধী শনাক্তকরণে উদ্দীপকের চিত্র-X এর ভূমিকা বিশ্লেষণ করো।",
          "explanation": "নিম্নের অনুরূপঃ উদ্দীপকের চিত্র: N হলো DNA। এই DNA-র বিজ্ঞানভিত্তিক পরীক্ষা হলো DNAটেস্ট। কোনো অপরাধীকে নির্ভুলভাবে শনাক্তকরণে DNA টেস্ট বর্তমানে সর্বাপেক্ষা নির্ভরযোগ্য পদ্ধতি। এক্ষেত্রে DNA টেস্ট সুসম্পন্ন করার জন্য প্রথমে প্রয়োজন জৈবিক নমুনা যেমনব্যক্তির হাড়, দাঁত, চুল, রক্ত, লালা, বীর্য ইত্যাদি। অপরাধস্থল কিংবা অপরাধের শিকার এমন ব্যক্তির কাছ থেকে প্রাপ্ত জৈবিক নমুনার DNA নকশার সাথে সন্দেহভাজনের DNAনকশার তুলনা করা হয়। এ পদ্ধতিতে প্রথমে নমুনা থেকে রাসায়নিক প্রক্রিয়ায় DNA আলাদা করে নিতে হয়। পরে একাধিক সীমাবদ্ধ এনজাইম দিয়ে কেটে ছোট ছোট টুকরা করা হয়। এক বিশেষ পদ্ধতি ইলেকট্রোফোরেসিস দ্বারা এগারোজ বা পলিএক্রিলামাইড জেলে DNA টুকরাগুলো' তাদের দৈর্ঘ্য অনুসারে বিভিন্ন ব্যান্ড আকারে আলাদা করা হয়। এক ধরনের বিশেষ নাইট্রোসেলুলোজ কাগজে রেডিও অ্যাকটিভ আইসোটোপ DNA প্রোবের সাথে হাইব্রিডাইজ করে এক্স-রে ফিল্মের উপর রেখে অটোরেডিওগ্রাফ পদ্ধতিতে দৃশ্যমান ব্যান্ডের সারিগুলো নির্ণয় করা হয়। অপরাধস্থলে প্রাপ্ত নমুনার সাথে সন্দেহভাজনের নমুনার নকশা মিলে গেলে ঐ র‍্যক্তি অপরাধী প্রমাণিত হয়, অন্যথায় সে নির্দোষ প্রমাণিত হয়। এভাবে DNA টেস্ট অপরাধীকে নির্ভুলভাবে শনাক্ত করতে গুরুত্বপূর্ণ ভূমিকা পালন করে।"
        }
      ]
    },
    {
      "number": "6",
      "uddipok": "উদ্দীপক-২: জীবের সহজাত বৈশিষ্ট্য হলো অত্যধিক হারে বংশবৃদ্ধি। ফলে প্রজাতিটি প্রতিকূল পরিবেশে টিকে থাকে, তবে খাদ্য ও বাসস্থানের জন্য তাকে প্রতিনিয়ত সংগ্রাম করতে হয়।",
      "tag": "CB 21",
      "sub_questions": [
        {
          "label": "ক",
          "question": "সেক্স-লিংকড অসুখ কাকে বলে?",
          "explanation": "যেসব জিনগত অসুখে সেক্স ক্রোমোসোমে অবস্থিত জিনগুলোতে মিউটেশন ঘটে, সেসব অসুখকে সেক্স-লিংকড অসুখ বলে।"
        },
        {
          "label": "খ",
          "question": "AIDS কে ঘাতক ব্যাধি বলা হয় কেন? ব্যাখ্যা করো।",
          "explanation": "HIV ভাইরাসের আক্রমণে AIDS রোগ হয়ে থাকে। HIV শ্বেত রক্তকোষের ক্ষতি সাধন করে এবং এ কোষের এন্টিবডি তৈরিতে বিঘ্ন ঘটায়। ফলে শ্বেত রক্তকোষের সংখ্যা এবং এন্টিবডির পরিমাণ ক্রমশ কমতে থাকে। এই ভাইরাসের আক্রমণে রোগীর দেহে রোগ প্রতিরোধ ক্ষমতা বিনষ্ট হয়ে যায় ফলে রোগীর মৃত্যু অনিবার্য হয়ে পড়ে। AIDSএর আক্রমণে রোগীর মৃত্যু যেহেতু অনিবার্য এবং এর কোন ঔষধ নেই তাই একে ঘাতক ব্যাধি বলা হয়।"
        },
        {
          "label": "গ",
          "question": "উদ্দীপক-১ এ সংঘটিত প্রক্রিয়ায় F₁ ও F₂ উদ্ভিদে কীরূপ ফলাফল ঘটবে? ব্যাখ্যা করো।",
          "explanation": "উদ্দীপক-১ এ লম্বা ও খাটো বৈশিষ্ট্য সম্পন্ন দুটি গাছের মধ্যে সংকরায়ন দেখানো হয়েছে। নিম্নের অনুরূপঃ মেন্ডেল একটি লম্বা ও একটি খাটো মটর গাছ নিয়ে কৃত্রিম উপায়ে লম্বা গাছের পরাগরেণু খাটো গাছের গর্ভমুণ্ডে এবং খাটো গাছের পরাগরেণু লম্বা গাছের গর্ভমুণ্ডে স্থানান্তর করে এদের প্রজনন ঘটান। মটরশুঁটির উচ্চতা নির্ধারিত জিনের লম্বা সংস্করণটি T এবং খাটো সংস্করণটি। ধরেন। এক্ষেত্রে TT ও tt একত্রে থাকলে যথাক্রমে বিশুদ্ধ লম্বা ও বিশুদ্ধ খাটো এবং Tt থাকলে সংকর লম্বা হিসেবে ধরে নেন। চিত্র 'N' এর আলোকে বিজ্ঞানী গ্রেগর জোহান মেন্ডেল মটর গাছ নিয়ে যে তত্ত্ব প্রণয়ন করেছেন তা নিচে বিশ্লেষণ করা হলো- অর্থাৎ, F₂ জনু বা বংশধরে ৩টি লম্বা ও ১টি খাটো মটরশুটি গাছ পাওয়া যায়। অর্থাৎ, মেন্ডেলের তত্ত্ব অনুযায়ী লম্বা জিনটি (T) প্রকট হওয়ায় তা পরবর্তী বংশধরে প্রকাশ পাবে এবং খাটো জিনটি (t) প্রচ্ছন্ন হওয়ায় তা শুধুমাত্র হোমোজাইগাস অবস্থায় প্রকাশিত হবে।"
        },
        {
          "label": "ঘ",
          "question": "প্রজাতি টিকে থাকতে প্রতিনিয়ত সংগ্রাম করতে হয়-উদ্দীপক-২ এর আলোকে বিশ্লেষণ করো।",
          "explanation": "উদ্দীপক-২ এ অস্তিত্বের জন্য সংগ্রাম ধারণাটি আলোকপাত করা হয়েছে। অত্যধিক হারে বংশবৃদ্ধি করা জীবের সহজাত বৈশিষ্ট্য। তবে পৃথিবীর ভূ-পৃষ্ঠের আয়তন সীমাবদ্ধ এবং জীবের বাসস্থান ও খাদ্য সীমিত। তাই বেঁচে থাকার জন্য প্রাণীদের মধ্যে সংগ্রাম অবধারিত। প্রাণীদের বেঁচে থাকার এ সংগ্রাম তিনটি পর্যায়ে সংঘটিত হয়। যথা: আন্তঃপ্রজাতিক সংগ্রাম অর্থাৎ একটি প্রজাতি অন্য একটি প্রজাতির সাথে সংগ্রামে লিপ্ত হয়; অন্তঃপ্রজাতিক সংগ্রাম যেখানে একই প্রজাতির দুটি সদস্যের মধ্যে প্রতিযোগিতা হয় এবং পরিবেশের সঙ্গে সংগ্রাম। জীবন সংগ্রামে সেই সব প্রাণী সাফল্য লাভ করে যাদের শারীরিক গঠন প্রকৃতিতে বেচে থাকার প্রয়োজনে পরিবর্তন হয়। তারা পরিবর্তনশীলতার দক্ষতার পরিচয় দিয়ে অভিযোজিত গুণগুলো বংশপরম্পরায় সঞ্চারিত করে বেঁচে থাকার প্রতিযোগিতায় জয়ী হয়। অন্যদিকে যারা এ ধরনের পরিবর্তনশীলতায় অংশগ্রহণ করতে পারে না তারা প্রকৃতি কর্তৃক মনোনীত হয় না। ফলে তাদের বিলুপ্তি ঘটে।"
        }
      ]
    },
    {
      "number": "7",
      "uddipok": "মানবদেহের নালিবিহীন গ্রন্থি হতে কিছু জৈব-রাসায়নিক পদার্থ নিঃসৃত হয় যেগুলো মানব প্রজননে গুরুত্বর্ণ ভূমিকা রাখে। তবে পিতামাতা জেনেটিক অসুখে আক্রান্ত হলে সন্তানও আক্রান্ত হয়। তেমনি জেনেটিক অসুখের বাহক জনাব রফিকের ছেলে রিয়াজ জন্মের পর থেকে রক্তশূন্যতায় ভুগছে।",
      "tag": "CB 21",
      "sub_questions": [
        {
          "label": "ক",
          "question": "উভলিঙ্গ ফুল কী?",
          "explanation": "যে ফুলে পুংস্তবক ও স্ত্রীস্তবক দুটোই উপস্থিত থাকে সে ফুলই হলো উভলিঙ্গ ফুল।"
        },
        {
          "label": "খ",
          "question": "মেন্ডেলকে বংশগতির জনক বলা হয় কেন?",
          "explanation": "গ্রেগর জোহান মেন্ডেল ১৮৬৬ সালে মটরশুঁটি নিয়ে গবেষণাকালে বংশগতির ধারক ও বাহকরূপে যে ফ্যাক্টরের কথা উল্লেখ করেছিলেন সেটি আজ 'জিন' রূপে পরিচিত হয়েছে। মাতা-পিতার বৈশিষ্ট্য উদ্ভিদের বংশধরদের মধ্যে কীভাবে প্রকাশ পায়, সে সম্বন্ধে তিনি মটর গাছ নিয়ে পরীক্ষার মাধ্যমে মূল্যবান তত্ত্ব আবিষ্কার করেছিলেন। এজন্য মেন্ডেলকে বংশগতির জনক বলা হয়।"
        },
        {
          "label": "গ",
          "question": "রিয়াজ 'রক্তশূন্যতায়' আক্রান্ত হবার কারণ ব্যাখ্যা করো।",
          "explanation": "উদ্দীপকে রিয়াজ থ্যালাসেমিয়া নামক রোগে আক্রান্ত হয়েছে। এ রোগের ফলে জন্মের পর রক্তশূন্যতা দেখা দেয়। এটি বংশগতীয় রোগ অর্থাৎ এ রোগটি মা-বাবা থেকে সন্তানদের মাঝে স্থানান্তরিত হয়। থ্যালাসেমিয়া রক্তের লোহিত রক্তকোষের অস্বাভাবিক অবস্থাজনিত রোগ। লোহিত রক্তকোষ দু'ধরনের প্রোটিন দিয়ে তৈরি, a-গ্লোবিউলিন এবং B-গ্লোবিউলিন। থ্যালাসেমিয়া হয় লোহিত রক্তকোষে অবস্থিত এ দু'টি প্রোটিনের জিন নষ্ট থাকার কারণে। এ জিন দু'টি নষ্টের কারণে ত্রুটিপূর্ণ লোহিত রক্তকোষ উৎপন্ন হয়। যার ফলে রোগী জটিল রক্তশূন্যতায় ভুগে অর্থাৎ থ্যালাসেমিয়াতে আক্রান্ত হয়। জিনের প্রাপ্তির উপর নির্ভর করে থ্যালাসেমিয়াকে দু'ভাবে দেখা হয়। থ্যালাসেমিয়া মেজরের ক্ষেত্রে শিশু তার বারা ও মা উভয় থেকে থ্যালাসেমিয়া জিন পেয়ে থাকে। আবার, থ্যালাসেমিয়া মাইনরের ক্ষেত্রে শিশু তার বাবাঅথবা মায়ের কাছ থেকে থ্যালাসেমিয়া জিন পেয়ে থাকে। এ ধরনের শিশু থ্যালাসেমিয়া জিনের বাহক হিসেবে কাজ করে। সংক্ষিপ্ত এ আলোচনা থেকে দেখা যায় যে, গ্যামেটের মিলনের সময় জিনের মাধ্যমেই রিয়াজ তার বাবা-মা হতে এ রোগটি দ্বারা আক্রান্ত হয়েছে।"
        },
        {
          "label": "ঘ",
          "question": "মানব প্রজননে গ্রন্থি নিঃসৃত রসগুলোর গুরুত্ব বিশ্লেষণ করো।",
          "explanation": "মানবদেহের নালিবিহীন গ্রন্থি নিঃসৃত রসগুলোকে হরমোন বলা হয়। মানব প্রজননে হরমোন গুরুত্বপূর্ণ ভূমিকা পালন করে। নিচে এসব হরমোনের গুরুত্ব বিশ্লেষণ করা হলো- পিটুইটারি গ্রন্থি থেকে নিঃসৃত উদ্দীপক হরমোন ও উৎপাদক হরমোন জনন গ্রন্থির বৃদ্ধি, ক্ষরণ ও কাজ নিয়ন্ত্রণ, মাতৃদেহে স্তনগ্রন্থির বৃদ্ধি ও দুগ্ধ ক্ষরণ নিয়ন্ত্রণ করে। তাছাড়া এগুলো জরায়ুর সংকোচনও নিয়ন্ত্রণ করে। থাইরয়েড গ্রন্থি থেকে নিঃসৃত থাইরক্সিন হরমোন দৈহিক, মানসিক ও যৌন লক্ষণ প্রকাশে সহায়তা করে। অ্যাড্রেনাল গ্রন্থি থেকে নিঃসৃত হরমোন যৌনাঙ্গ বৃদ্ধি ও যৌন লক্ষণ প্রকাশে সহায়তা করে। শুক্রাশয় থেকে নিঃসৃত টেস্টোস্টেরন ও অ্যান্ড্রোজেন শুক্রাণু উৎপাদন ও যৌন লক্ষণ প্রকাশে সহায়তা করে। ডিম্বাশয় থেকে নিঃসৃত ইস্ট্রোজেন, প্রোজেস্টেরনও রিলাক্সিন হরমোন মেয়েদের নারীসুলভ লক্ষণগুলো সৃষ্টি, ঋতুচক্র নিয়ন্ত্রণ, গর্ভাবস্থায় জরায়ু, ভ্রূণ, অমরা ইত্যাদির বৃদ্ধি নিয়ন্ত্রণ করে। তাছাড়া ডিম্বাণু উৎপাদনে বিশেষ ভূমিকা পালন করে।"
        }
      ]
    },
    {
      "number": "8",
      "uddipok": "",
      "tag": "CB 21",
      "sub_questions": [
        {
          "label": "ক",
          "question": "ভিন্নবাসী উদ্ভিদ কাকে বলে?",
          "explanation": "যে সকল উদ্ভিদে কেবলমাত্র পুং ফুল বা স্ত্রী ফুল সৃষ্টি হয়, সে সকল উদ্ভিদকে ভিন্নবাসী উদ্ভিদ বলে।"
        },
        {
          "label": "খ",
          "question": "অনিয়ত পুষ্পমঞ্জরী বলতে কী বোঝায়?",
          "explanation": "সপুষ্পক উদ্ভিদের ছোট একটি শাখায় ফুলগুলো একটি বিশেষ নিয়মে সজ্জিত থাকে। ফুলসহ এই শাখাকে পুষ্পমঞ্জরি বলে। পুষ্পমঞ্জরিয় ফুলগুলো বহনকারী দণ্ডকে বলা হয় মঞ্জরিদণ্ড। পুষ্পমঞ্জরিতে মঞ্জরিদণ্ডের বৃদ্ধি অসীম হলে তাকে অনিয়ত পুষ্পমঞ্জরি বলে। অনিয়ত পুষ্পমঞ্জরিতে মঞ্জরিদণ্ডের শীর্ষদেশ একটি মাত্র ফুলে পরিসমাপ্ত না হয়ে বৃদ্ধি পেতে থাকে। যেমন- সরিষার পুষ্পমঞ্জরি।"
        },
        {
          "label": "গ",
          "question": "চিত্র-A এ 'P' এর উৎপত্তি ব্যাখ্যা করো।",
          "explanation": "নিম্নের অনুরূপঃ উদ্দীপকের চিত্র: L. হলো পুংগ্যামেটোফাইট। যেখানে P দ্বারা পুংগ্যামেটকে চিহ্নিত করা হয়েছে। নিচে পুংগ্যামেটের উৎপত্তি ব্যাখ্যা করা হলো- পরাগরেণু পুংগ্যামেট সৃষ্টির প্রথম কোষ। পূর্ণতাপ্রাপ্তির পর পরাগরেণু পরাগথলিতে থাকা অবস্থায়ই অঙ্কুরোদগম শুরু হয়। পরাগরেণুর কেন্দ্রিকাটি মাইটোটিক পদ্ধতিতে বিভাজিত হয়। এ বিভাজনে একটি বড় কোষ ও একটি ক্ষুদ্র কোষ সৃষ্টি হয়। বড় কোষটিকে নালিকোষ এবং ক্ষুদ্র কোষটিকে জেনারেটিভ কোষ বলে। নালিকোষ বৃদ্ধিপ্রাপ্ত হয়ে পরাগনালি এবং জেনারেটিভ কোষটি বিভাজিত হয়ে দুটি পুংগ্যামেট সৃষ্টি করে।"
        },
        {
          "label": "ঘ",
          "question": "চিত্র-B নতুন স্পোরোফাইট গঠনে ভূমিকা রাখে- বিশ্লেষণ করো।",
          "explanation": "উদ্দীপকের চিত্র-B হলো মুণথলি। নিচে নতুন স্পোরোফাইট গঠনে ভূণথলির ভূমিকা বিশ্লেষণ করা হলো- পরাগায়নের ফলে পরিণত পরাগরেণু গর্ভমুণ্ডে পতিত হয়। এরপর পরাগনালিকা বৃদ্ধি প্রাপ্ত হয়ে গর্ভদণ্ড ভেদ করে পুংজননকোষ শূণথলিতে উন্মুক্ত হয়। ভূণথলির অভ্যন্তরে একটি পুংজননকোষ ডিম্বাণুর সাথে মিলিত হয়ে জাইগোট সৃষ্টি করে এবং অপনা পুংজননকোষটি গৌণ নিউক্লিয়াস এর সাথে মিলিত হয়ে ট্রিপ্লয়েড সস্য কোষ এর সৃষ্টি করে। জাইগোট হলো স্পোরোফাইটের প্রথম কোষ। এর প্রথম বিভাজনে দুটি কোষ সৃষ্টি করে। পরে এর অনুপ্রস্থ বিভাজন ঘটে। জাইগোটের অনুপ্রস্থ বিভাজনে সৃষ্ট ডিম্বকরল্পের দিকের কোষকে ভিত্তি কোষ এবং ভ্রূণথলির কেন্দ্রের দিকের কোষটিকে এপিক্যাল কোষ বলা হয়। এ কোষ দুটির একই সাথে বিভাজন চলতে থাকে। ধীরে ধীরে এপিক্যাল কোষটি ভ্রুণে পরিণত হয়। একই সাথে ভিত্তি কোথ থেকে ভ্রুণধারক গঠিত হয়। ক্রমশ বীজপত্র, তৃণমূল ও ভূণকাণ্ডের সৃষ্টি হয়। পরিণত হয়ে ডিম্বকটি বীজে রূপান্তরিত হয়। এ বীজ অঙ্কুরিত হয়ে একটি পূর্ণাঙ্গ স্পোরোফাইটের সৃষ্টি হয়। এভাবেই, উদ্দীপকে চিত্রায়িত ভূণথলি থেকে নতুন স্পোরোফাইট গঠিত হয়।"
        }
      ]
    }
  ]
}