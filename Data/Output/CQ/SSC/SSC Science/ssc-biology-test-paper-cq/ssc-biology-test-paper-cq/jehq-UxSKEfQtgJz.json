{
  "title": "মতিঝিল মডেল স্কুল এন্ড কলেজ ২০২৪",
  "subtitle": "জীববিজ্ঞান (8)",
  "questions": [
    {
      "number": "1",
      "uddipok": "i. মানুষ মশা → ডেঙ্গু ভাইরাস ii. শৈবাল → জুপ্ল্যাংকটন → ছোট মাছ → বড়মাছ → বাজপাখি iii. মৃতদেহ → ছত্ৰীক → কেঁচো ।",
      "tag": "MMSC 24",
      "sub_questions": [
        {
          "label": "ক",
          "question": "ডাইব্যাক কী?",
          "explanation": "ডাইব্যাক হলো সালফারের অভাবজনিত একটি রোগ যেটি হলে উদ্ভিদের মূল, কাণ্ড এবং পাতার শীর্ষ থেকে শুরু করে পর্যায়ক্রমে টিস্যু মারা যেতে থাকে ।"
        },
        {
          "label": "খ",
          "question": "মিশ্রগ্রন্থি বলতে কী বোঝ?",
          "explanation": "যে সকল গ্রন্থি একই সাথে অন্তঃক্ষরা ও বহিঃক্ষরা গ্রন্থিরূপে কাজ করে তাকে মিশ্রগ্রন্থি বলে। মানবদেহের একটি গুরুত্বপূর্ণ মিশ্রগ্রন্থি হলো অগ্ন্যাশয়। অগ্ন্যাশয় অন্তঃক্ষরা গ্রন্থি হিসেবে বিভিন্ন প্রকার খাদ্য পরিপাককারী এনজাইম, যেমন— ট্রিপসিন, লাইপেজ, অ্যামাইলেজ ইতাদি নিঃসরণ করে।"
        },
        {
          "label": "গ",
          "question": "উদ্দীপকে বর্ণিত খাদ্যশৃঙ্খগুলো কোন ধরনের খাদ্য শৃঙ্খল? কেন?",
          "explanation": "উদ্দীপকে তিনটি খাদ্যশৃঙ্খল দেখানো হয়েছে। (i) নং খাদ্য শৃঙ্খলটি পরজীবী খাদ্যশৃঙ্খল । পরজীবী উদ্ভিদ ও প্রাণী অধিকাংশ ক্ষেত্রে নিজেদের চেয়ে বড় আকারের পোষকদেহ থেকে খাদ্য গ্রহণ করে। এক্ষেত্রে খাদ্য শৃঙ্খলের প্রথম ধাপে সবসময় সবুজ উদ্ভিদ নাও থাকতে পারে। (i) নং খাদ্যশৃঙ্খলে ডেঙ্গু ভাইরাস তার চেয়ে বড় পোষকসহ মশা থেকে এবং মশা তার চেয়ে বড় পোষকদেহ মানুষের দেহ থেকে গ্রহণ করে । সুতরাং এটি পরজীবী খাদ্য শৃঙ্খল । (ii) নং খাদ্যশৃঙ্খলটি শিকারজীবী খাদ্যশৃঙ্খল। শিকারজীবী খাদ্যশৃঙ্খলে প্রথম স্তরের খাদক আকারে সবচেয়ে ছোট থাকে এবং পর্যায়ক্রমে উপরের খাদকেরা নিচের স্তরের খাদকগুলো শিকার করে খায়। (ii) নং খাদ্যশৃঙ্খলে শৈবাল উৎপাদক, জুপ্ল্যাংকটন প্রথম স্তরের খাদক, ছোটমাছ দ্বিতীয় স্তরের খাদক। বড়মাছ ও বাজপাখি যথাক্রমে তৃতীয় স্তরের ও সর্বোচ্চ খাদক। এখানে প্রথম স্তরের খাদক আকারে সচেয়ে ছোট এবং পর্যায়ক্রমে উপরের খাদকেরা নিচের স্তরের খাদকগুলোর উপর নির্ভরশীল। সুতরাং এটি একটি শিকারজীবী খাদ্যশৃঙ্খল । (iii) নং খাদ্যশৃঙ্খলে শরীরের জীবের জীবদেহ থেকে শুরু হয়ে একাধিক খাদ্যস্তরে বিন্যস্ত হয়েছে। এখানে ছত্রাক বিয়োজক হিসেবে কাজ করে মৃতদেহকে পঁচায় এবং কেঁচো ছত্রাককে খাদ্য হিসেবে গ্রহণ করে। এটি একটি মৃতজীবী খাদ্যশৃঙ্খল ।"
        },
        {
          "label": "ঘ",
          "question": "উদ্দীপকের (ii) নং খাদ্য শিকলে পুষ্টি ও শক্তির প্রবাহ কেমন? যুক্তিসহ মতামত দাও।",
          "explanation": "উদ্দীপকের (ii) নং খাদ্য শিকলে অবস্থিত সবুজ শৈবাল অজৈব বস্তু গ্রহণ করে সালোকসংশ্লেষণ প্রক্রিয়ায় খাদ্য প্রস্তুত করে। জুপ্ল্যাংকটন শৈবালকে খাদ্য হিসেবে খায় এবং পর্যায়ক্রমে জুপ্ল্যাংকটনকে ছোট মাছ, ছোটমাছকে বড় মাছ, বড় মাছকে বাজপাখি খায়। এসব উদ্ভিদ এবং প্রাণীদের মৃত্যুর পর বিয়োজকগুলো এদের খাদ্য হিসেবে ব্যবহার করে অজৈব বস্তুতে রূপান্তরিত করে থাকে। পুষ্টিদ্রব্যের এরূপ চক্রাকারে প্রবাহিত হওয়ার মাধ্যমে পুষ্টিপ্রবাহ চলে। এভাবে পুষ্টিপ্রবাহ চলাকালে সবুজ উদ্ভিদে উৎপাদিত রাসায়নিক শক্তি প্রথমে তৃণভোজী প্রাণী জুপ্ল্যাংকটনে পৌঁছায়। ছোট মাছ জুপ্ল্যাংকটন খেয়ে বাঁচে তাই জুপ্ল্যাংটন থেকে রাসায়নিক শক্তি ছোট মাছের দেহে স্থানান্তরিত হয়। ঠিক একইভাবে ছোট মাছ থেকে বড় মাছের দেহে এবং বড় মাছ থেকে বাজপাখির দেহে শক্তি পৌঁছায়। মৃত্যুর পর সব জীবের শক্তি গ্রহণ থেমে যায়। তখন ঐ মৃতদেহে সঞ্চিত রাসায়নিক শক্তি বিয়োজকের কাজের ফলে ভেঙ্গে জড় পদার্থ বা শক্তি আকারে আবার পরিবেশে ফিরে আসে। পরিবেশের বিভিন্ন বস্তুর মধ্যে জমা হওয়া এই শক্তি তখন আবার উদ্ভিদের গ্রহণ উপযোগী হয়। এভাবে শক্তি প্রবাহ চলাকালে প্রতিটি স্তরে কিছু শক্তির অপচয় হয়। উৎপাদক সবুজ উদ্ভিদ থেকে তৃণভোজী প্রাণী যতটা শক্তি গ্রহণ করে তার শরীরে ততটা শক্তি জমা হয় না। এভাবে এক জীব থেকে আরেক জীবের খাদ্যশক্তি স্থানান্তরের সময় বেশ কিছু শক্তি বাস্তুতন্ত্রের সাধারণ নিয়মেই এই তন্ত্রের বাইরে চলে যায়। সুতরাং (ii) নং খাদ্য শিকলের পুষ্টিপ্রবাহ চক্রাকারে হলেও শক্তি প্রবাহ একমুখী।"
        }
      ]
    },
    {
      "number": "2",
      "uddipok": "",
      "tag": "MMSC 24",
      "sub_questions": [
        {
          "label": "ক",
          "question": "অ্যারেনকাইমা কী?",
          "explanation": "জলজ উদ্ভিদের বড় বড় বায়ুকুঠুরিযুক্ত প্যারেনকাইমা কোষই হলো অ্যারেনকাইমা ।"
        },
        {
          "label": "খ",
          "question": "ট্রানজিশনাল আবরণী টিস্যু বলতে কী বোঝ?",
          "explanation": "এমন স্ট্র্যাটিফাইড আবরণী টিস্যুও আছে, যার স্তরের সংখ্যা মিনিটের মধ্যে পাল্টে যেতে পারে— কখনো দেখা যায় তিন থেকে চারটি স্তর, আবার পরোক্ষণেই দেখা যায় সাত থেকে আটটি স্তর। তাই একে ট্রানজিশনাল আবরণী টিস্যু বলে। মেরুদণ্ডী প্রাণীর ত্বক ট্রানজিশনাল আবরণী টিস্যুর উদাহরণ।"
        },
        {
          "label": "গ",
          "question": "চিত্র-'A' এর গঠন ব্যাখ্যা করো।",
          "explanation": "উদ্দীপকের X হলো DNA, যা একটি বংশগতির উপাদান। নিচে DNA-এর গঠন বর্ণনা করা হলো— DNA দ্বিসূত্রক। দু'টি পলিনিউক্লিওটাইড সূত্র পরস্পরের সাথে লোহার সিঁড়ির মতো ডান দিকে প্যাঁচানো থেকে একটি ডাবল হেলিক্স গঠন করে । এ সিঁড়ির হাতল তৈরি হয় পাঁচ কার্বনবিশিষ্ট শর্করা (ডিঅক্সিরাইবোজ), নাইট্রোজেনঘটিত বেস ও অজৈব ফসফেট দ্বারা। DNA-এর নাইট্রোজেন বেসগুলো হলো এডিনিন, গুয়ানিন, থাইমিন ও সাইটোসিন। একটি সূত্রের এডিনিন অন্য সূত্রের থাইমিনের সাথে দু'টি হাইড্রোজেন বন্ড দ্বারা (A=T) যুক্ত থাকে, আর গুয়ানিন অন্য সূত্রের সাইটোসিনের সাথে তিনটি হাইড্রোজেন বন্ড দ্বারা যুক্ত (G=C) থাকে। হেলিক্সের প্রতিটি পূর্ণ ঘূর্ণন ৩৪Å দৈর্ঘ্য বিশিষ্ট। একটি পূর্ণ ঘূর্ণনের মধ্যে ১০টি নিউক্লিওটাইড থাকে । তাই পার্শ্ববর্তী দু'টি নিউক্লিওটাইডের দূরত্ব ৩.৪Å । DNA ডাবল হেলিক্সের ব্যাস সর্বত্র ২০Å ।"
        },
        {
          "label": "ঘ",
          "question": "উদ্দীপকের চিত্র-'B' এর আলোকে সুস্থ, অসুস্থ ও বাহক শিশু জন্মগ্রহণের সম্ভাবনা বিশ্লেষণ করো।",
          "explanation": "উদ্দীপকে সুমন থ্যালসেমিয়া রোগে আক্রান্ত। তার অন্য ভাইবোনদের উক্ত রোগে আক্রান্ত হওয়ায় কোনো আশংকা নেই। নিচে তা বিশ্লেষণ করা হলো- থ্যালাসেমিয়া রোগটি বংশ পরম্পরায় হয়। এটি একটি অটোসোমাল রিসিসিভ ডিজঅর্ডার অর্থাৎ বাবা ও মা উভয়ই এ রোগের বাহক বা রোগী হলে তবেই তা সন্তানে রোগ লক্ষণ হিসেবে প্রকাশ পায়। জিনের প্রাপ্তির উপর নির্ভর করে থ্যালাসেমিয়াকে দু'ভাবে দেখা হয়- থ্যালাসেমিয়া মেজর ও থ্যালাসেমিয়া মাইনর। থ্যালাসেমিয়ার মেজরের বেলায় শিশু তার বাবার মা দু'জনের কাছ থেকেই থ্যালাসেমিয়ার জিন পেয়ে থাকে। এ কারণেই সুমন থ্যালাসেমিয়া মেজরে আক্রান্ত। কারণ তার মাতা ও পিতা উভয়ই বাহক। থ্যালাসেমিয়া রোগের ক্ষেত্রে আক্রান্ত শিশু জন্মের সম্ভাবনা হলো— 25% সুস্থ কিন্তু থ্যালাসেমিয়া বাহক শিশু জন্মের সম্ভাবনা 50% এবং পূর্ণাঙ্গ সুস্থ শিশু জন্মের সম্ভাবনা 25% যা নিচে চিত্রের মাধ্যমে দেখানো হলো থ্যালাসেমিয়া জিন = r এবং সুস্থ জিন = R সুতরাং বলা যায় যে, সুমনের অন্য ভাইবোন থ্যালাসেমিয়া রোগের বাহক হলেও তাদের উক্ত রোগে আক্রান্ত হবার কোনো আশংকা নেই ।"
        }
      ]
    },
    {
      "number": "3",
      "uddipok": "",
      "tag": "MMSC 24",
      "sub_questions": [
        {
          "label": "ক",
          "question": "আন্ট্রাফিলট্রেট কী?",
          "explanation": "বৃক্কের নেফ্রনে অবস্থিত গ্লোমেরুলাস, ছাঁকনির মতো কাজ করার মাধ্যমে রক্ত থেকে যে পরিস্রুত তরল উৎপন্ন করে তাই হলো আল্ট্রাফিলট্রেট।"
        },
        {
          "label": "খ",
          "question": "ধমনি ও শিরার মধ্যে পার্থক্য করো ।",
          "explanation": "ধমনি ও শিরার মধ্যে পার্থক্য নিম্নরূপ: ধমনি শিরা 1. হূৎপিণ্ডে উৎপন্ন হয়ে দেহের কৈশিক নালিতে সমাপ্ত হয়। i. কৈশিক নালি থেকে উৎপন্ন হয়ে হৃৎপিণ্ডে সমাপ্ত হয় । ii হৃৎপিণ্ড থেকে দেহের দিকে পরিবহন করে ii দেহ থেকে হূৎপিণ্ডের রক্ত দিকে পরিবহন করে iii. পালমোনারি ধমনি ছাড়া অন্য ধমনিগুলো O 2 \\mathrm{O}_{2} O 2 ​ সমৃদ্ধ। রক্ত পরিবহন করে রক্ত উজ্জল লাল বর্ণের। iii. পালমোনারি শিরা ছাড়া অন্য শিরাগুলো C O 2 \\mathrm{CO}_{2} CO 2 ​ , সমৃদ্ধ । রক্ত পরিবহন করে। রক্ত কালচে বর্ণের। iv. প্রাচীর বেশ পুরু ও স্থিতিস্থাপক। iv. প্রাচীর কম পুরু ও অস্থিতিস্থাপক।"
        },
        {
          "label": "গ",
          "question": "উদ্দীপকের 'X' চিত্রটির সংকোচন ও প্রসারণের ফলাফল ব্যাখ্যা করো।",
          "explanation": "উদ্দীপকের চিত্র-X হলো হূৎপিণ্ড। হৃৎপিণ্ডের সংকোচন-প্রসারণের ফলে এর মধ্য দিয়ে রক্ত সঞ্চালিত হয়। নিচে তা ব্যাখ্যা করা হলো- হূৎপিন্ডের ডান বা বাম অলিন্দদ্বয় প্রসারিত হলে দেহের বিভিন্ন অংশ থেকে রক্ত হৃৎপিণ্ডে প্রবেশ করে। যেমন- ঊর্ধ্ব মহাশিরার মাধ্যমে কার্বন ডাইঅক্সাইডযুক্ত রক্ত ডান অলিন্দে প্রবেশ করে। ঠিক একই সময়ে ফুসফুসীয় শিরার মাধ্যমে অক্সিজেনযুক্ত রক্ত বাম অলিন্দে প্রবেশ করে। অলিন্দদ্বয়ের সংকোচনের ফলে ডান অলিন্দের রক্ত ডান অলিন্দ-নিলয় ছিদ্রপথে ডান নিলয়ে প্রবেশ করে। ঠিক একইভাবে বাম অলিন্দ-নিলয় ছিদ্রপথে বাম অলিন্দের রক্ত বাম নিলয়ে প্রবেশ করে। এরপর ছিদ্র দুটি কপাটিকা দ্বারা বন্ধ হয়ে যায়। পরবর্তীতে নিলয়দ্বয় সংকুচিত হলে ডান নিলয় থেকে কার্বন ডাইঅক্সাইডযুক্ত রক্ত ফুসফুসীয় ধমনির মাধ্যমে ফুসফুসে প্রবেশ করে পরিশোধিত হয়। ঠিক একই সময় বাম নিলয় থেকে অক্সিজেনযুক্ত রক্ত মহাধমনির মাধ্যমে সারাদেহে পরিবাহিত হয়। এভাবে হৃৎপিণ্ডের পর্যায়ক্রমিক সংকোচন ও প্রসারণের ফলে রক্ত সঞ্চালন প্রক্রিয়া অব্যাহত থাকে।"
        },
        {
          "label": "ঘ",
          "question": "মানবদেহে চিত্র-'Y' এর গুরুত্ব বিশ্লেষণ করো।",
          "explanation": "উদ্দীপকের 'Y' চিত্রটি দ্বারা রক্তকে বোঝানো হয়েছে। নিচে রক্তের গুরুত্ব বিশ্লেষণ করা হলো- রক্ত মানবদেহে গুরুত্বপূর্ণ ভূমিকা পালন করে থাকে। রক্তের লোহিত কণিকা অক্সিহিমোগ্লোবিনরূপে কোষে O 2 \\mathrm{O}_{2} O 2 ​ পরিবহন করে। আবার রাসায়নিক বিক্রিয়ায় কোষে যে C O 2 \\mathrm{CO}_{2} CO 2 ​ , তৈরি হয়, লোহিত রক্তকণিকা তা সোডিয়াম বাইকার্বনেটরূপে বহন করে নিয়ে আসে এবং নিঃশ্বাসের মাধ্যমে তা বাইরে বের করে দেয়। শ্বেত রক্তকণিকা ফ্যাগোসাইটোসিস প্রক্রিয়ায় রোগজীবাণুকে ধ্বংস করে দেহকে সুস্থ রাখে। এটি এন্টিজেন ও এন্টিবডি তৈরির মাধ্যমে দেহের রোগ প্রতিরোধ ক্ষমতা বৃদ্ধি করে। অন্যদিকে, দেহের কোনো অংশ কেটে গেলে অণুচক্রিকা রক্ত জমাট বাঁধতে সাহায্য করে এবং দেহের রক্তরক্ষণ বন্ধ করে। এছাড়া রক্ত দেহে তাপের সাম্যতা রক্ষা করে এবং নাইট্রোজেন ঘটিত বর্জ্য পদার্থ বহন করে বিভিন্ন অঙ্গের মাধ্যমে নিষ্কাশনে ভূমিকা রাখে। খাদ্যসার এবং বিভিন্ন ধরনের হরমোন পরিবহনেও রক্ত মানবদেহে বিশেষ ভূমিকা পালন করে থাকে।"
        }
      ]
    },
    {
      "number": "4",
      "uddipok": "মালিহা কিছুদিন আগে মারাত্মক ডায়রিয়ায় আক্রান্ত হয়ে জ্ঞান হারিয়ে ফেলেছিল। বর্তমানে তার রক্তে ক্রিয়েটিনিন-এর মাত্রা অনেক বেশি হওয়াতে সারাদেহ ফুলে গেছে।",
      "tag": "MMSC 24",
      "sub_questions": [
        {
          "label": "ক",
          "question": "অক্সিজোম কী?",
          "explanation": "মাইটোকন্ড্রিয়ায় ক্রিস্টির গায়ে অবস্থিত সবৃন্তক বৃত্তাকার বস্তুই হলো অক্সিজোম।"
        },
        {
          "label": "খ",
          "question": "মিউচুয়ালিজম বলতে কী বোঝ ?",
          "explanation": "বিভিন্ন প্রকার উদ্ভিদ ও প্রাণীর মধ্যে বিদ্যমান আন্তঃসম্পর্কের ফলে যদি সহযোগীদের উভয়ই একে অন্যের দ্বারা উপকৃত হয় তাহলে তাকে মিউচুয়ালিজম বলে। লাইকেন মিউচুয়ালিজমের একটি প্রকৃষ্ট উদাহরণ। এখানে শৈবাল সালোকসংশ্লেষণের মাধ্যমে খাদ্য তৈরি করে এবং ছত্রাক শৈবালকে বাসস্থান প্রদানসহ বায়ু থেকে জলীয়বাষ্প সংগ্রহ ও উভয়ের ব্যবহারের জন্য খনিজ লবণ সংগ্রহ করে।"
        },
        {
          "label": "গ",
          "question": "মালিহার আক্রান্ত অঙ্গটির ক্ষরণকারী অংশের গঠন ও কাজ চিত্রসহ ব্যাখ্যা করো।",
          "explanation": "মালিহার আক্রান্ত অঙ্গটি হলো বৃক্ক। বৃক্কের ইউরিনিফেরাস নালিকার ক্ষরণকারী অংশ হলো নেফ্রন। এটি বৃক্কের গঠন ও কার্যকরি একক। নিচে চিত্রসহ এর গঠন ও কাজ ব্যাখ্যা করা হলো- গঠন: মানবদেহের প্রতিটি বৃক্কে প্রায় ১০-১২ লক্ষ নেফ্রন থাকে । প্রতিটি নেফ্রনের দুটি অংশ। যথা- রেনাল করপাসল বা মালপিজিয়ান 'অঙ্গ এবং রেনাল টিউব্যুল। গ্লোমেরুলাস এবং বোম্যান্স ক্যাপসুল নিয়ে প্রতিটি রেনাল করপাসল গঠিত হয়। বোম্যান্স ক্যাপসুল দ্বারা গ্লোমেরুলাস বেষ্টিত থাকে। বোম্যান্স ক্যাপসুল দ্বিস্তর বিশিষ্ট এবং দেখতে পেয়ালার মতো। আবার গ্লোমেরুলাস একগুচ্ছ কৈশিক জালিকা দিয়ে গঠিত। অপরদিকে প্রতিটি রেনাল টিউব্যুল তিনটি অংশ নিয়ে গঠিত হয়, যেমন- নিকটবর্তী প্যাঁচানো নালিকা, হেনলির লুপ এবং প্রান্তীয় প্যাঁচানো নালিকা । কাজ : নেফ্রন একটি জটিল প্রক্রিয়ার মাধমে ক্রমাগতভাবে মূত্র উৎপন্ন করে। নেফ্রনে অবস্থিত গ্লোমেরুলাস ছাঁকনির মতো রক্ত থেকে পরিশ্রুত তরল উৎপন্ন করে।"
        },
        {
          "label": "ঘ",
          "question": "মালিহার সমস্যাটি থেকে পরিত্রাণের উপায় বিশ্লেষণ করো।",
          "explanation": "উদ্দীপকের তথ্য অনুযায়ী মালিহার সমস্যাটি হলো বৃক্ক বিকল হওয়া। কারণ বৃক্ক বিকল হলে রক্তে ক্রিয়োটিনিন বৃদ্ধি পায়। বৃক্ক অকেজো হলে দু'ধরনের ব্যবস্থা গ্রহণ করা যেতে পারে। নিচে তা বিশ্লেষণ করা হলো- প্রথম ব্যবস্থাটি হলো ডায়ালাইসিস। বৃক্ক সম্পূর্ণ অকেজো হওয়ার পর বৈজ্ঞানিক উপায়ে রক্ত পরিশোধিত করার প্রক্রিয়া হলো ডায়ালাইসিস । ডায়ালাইসিস মেশিনের সাহায্যে রক্ত পরিশোধন করা হয়। ফলে নাইট্রোজেনঘটিত ক্ষতিকর বর্জ্য পদার্থ দেহের বাইরে নিষ্কাশিত হয়। দ্বিতীয় ব্যবস্থাটি হলো বৃক্ক প্রতিস্থাপন। কোনো ব্যক্তির বৃক্ক অকেজো হয়ে গেলে তখন কোনো সুস্থ ব্যক্তির বৃক্ক তার দেহে প্রতিস্থাপনের প্রক্রিয়াকে বৃদ্ধ প্রতিস্থাপন বলে। এটি দু'ভাবে সম্পন্ন করা যায়। যেমন- (i) কোনো নিকট আত্মীয়ের বৃদ্ধ রোগীর দেহে প্রতিস্থাপন করে; (ii) মৃত ব্যক্তির বৃক্ক নিয়ে রোগীর দেহে প্রতিস্থাপন করে। মৃত ব্যক্তি বলতে “ব্রেন ডেড” বোঝানো হয়েছে। তবে দু'ক্ষেত্রেই দেখতে হবে টিস্যু ম্যাচ করে কিনা। সুতরাং, মালিহা ডায়ালাইসিস অথবা বৃদ্ধ প্রতিস্থাপনের মাধ্যমে বৃদ্ধ বিকলজনিত সমস্যা থেকে পরিত্রাণ পেতে পারে।"
        }
      ]
    },
    {
      "number": "5",
      "uddipok": "",
      "tag": "MMSC 24",
      "sub_questions": [
        {
          "label": "ক",
          "question": "মধ্যচ্ছদা কী?",
          "explanation": "মানবদেহের বক্ষগহ্বর ও উদরগহ্বর পৃথককারী পেশিবহুল পর্দাই হলো মধ্যচ্ছদা ।"
        },
        {
          "label": "খ",
          "question": "অস্থি ও তরুণাস্থির মধ্যে পার্থক্য করো।",
          "explanation": "অস্থি ও তরুণাস্থির মধ্যে পার্থক্য নিম্নরূপ— অস্থি তরুণাস্থির i. অস্থি দেহের সর্বাপেক্ষা দৃঢ়-কলা । i.তরুণাস্থি অস্থির চেয়ে নরম ও স্থিতিস্থাপক ii. অস্থির কোষকে অস্টিওব্লাস্ট বলে। ii. তরুণাস্থির কোষকে কন্ড্রিওব্লাস্ট বলে।"
        },
        {
          "label": "গ",
          "question": "উদ্ভিদের ক্ষেত্রে 'Q' সৃষ্টির প্রক্রিয়াটি চিহ্নিত চিত্রের মাধ্যমে ব্যাখ্যা করো।",
          "explanation": "উদ্দীপকে উল্লিখিত 'B' হলো স্ত্রীজনন কোষ বা ডিম্বাণু। স্ত্রী জনন কোষ অর্থাৎ ডিম্বাণুর উৎপত্তি নিচে চিত্রসহ বর্ণনা করা হলো— ফুলের গর্ভাশয়ের অভ্যন্তরে ডিম্বাণু সৃষ্টি হয়। গর্ভাশয়ের অভ্যন্তরে ডিম্বক থাকে যেখানে স্ত্রীজনন মাতৃকোষ (2n) সৃষ্টি হয়। এ কোষটি (2n) মিয়োসিস বিভাজন প্রক্রিয়ায় চারটি হ্যাপ্লয়েড কোষ (n) সৃষ্টি করে। একটি কোষ ছাড়া বাকি তিনটি কোষ বিনষ্ট হয়ে যায়। জীবিত কোষটির (n) নিউক্লিয়াস মাইটোসিস বিভাজনের মাধ্যমে দু'টি নিউক্লিয়াসে পরিণত হয় এবং ভূণথলির দু'মেরুতে অবস্থান নেয়। এবার এ দু'টি নিউক্লিয়াসের প্রতিটি পরপর দু'বার বিভক্ত হয়ে চারটি করে নিউক্লিয়াসের (n) সৃষ্টি করে। এরপর দুই মেরু হতে একটি করে নিউক্লিয়াস ভূণথলির কেন্দ্রস্থলে এসে মিলিত হয়ে গৌণ কেন্দ্রিকা (2n) সৃষ্টি করে। দুই মেরুর নিউক্লিয়াসগুলো সামান্য সাইটোপ্লাজম সহকারে কোষের সৃষ্টি করে। ডিম্বকরন্ধ্রের দিকের কোষ তিনটিকে গর্ভযন্ত্র বলে, যার মাঝের বড় কোষটিই হলো ডিম্বাণু (n) এবং অন্য কোষ দু'টিকে সহকারী কোষ (n) বলে । গভযন্ত্রের বিপরীত দিকের কোষ তিনটিকে প্রতিপাদ কোষ বলেate Wind এভাবে ভ্রূণথলির অভ্যন্তরে স্ত্রী জননকোষে তথা ডিম্বাণুর উৎপত্তি ঘটে।"
        },
        {
          "label": "ঘ",
          "question": "উদ্ভিদের ক্ষেত্রে চিত্রের প্রক্রিয়াটি, বিশ্লেষণ করো।",
          "explanation": "উদ্দীপকের চিত্রের প্রক্রিয়াটি দ্বারা নিষেক প্রক্রিয়াকে বোঝানো হয়েছে। নিচে উদ্ভিদের ক্ষেত্রে এই প্রক্রিয়াটি বিশ্লেষণ করা হলো- সাধারণত যৌন প্রজননে ডিম্বাণু ও শুক্রাণুর মিলনকে নিষেক বলে। এটি একটি জৈবিক প্রক্রিয়া। এ প্রক্রিয়ায় পরাগায়নের ফলে পরিণত পরাগরেণু গর্ভপত্রের গর্ভমুণ্ডে পতিত হয়। এরপর পরাগনালিকা বৃদ্ধিপ্রাপ্ত হয়ে গর্ভদণ্ড ভেদ করে এবং কিছু তরল পদার্থ শোষণ করে স্ফীত হয়ে উঠে। এক সময় এ স্ফীত অগ্রভাগটি ফেটে পুংজনন কোষ দুইটি ভূণথলিতে মুক্ত হয়। এর একটি ডিম্বাণুর সাথে মিলিত হয়ে জাইগোট সৃষ্টি করে। অপর পুংজনন কোষটি গৌণ কেন্দ্রিকার সাথে মিলিত হয়ে ট্রিপ্লয়েড (3n) সস্য কোষ সৃষ্টি করে। প্রায় একই সময়ে দুটি পুংজনন কোষের একটি ডিম্বাণু ও অপরটি গৌণ কেন্দ্রিকার সাথে মিলিত হয়। এ ঘটনাকে দ্বিনিষেক বলা হয়। এভাবে নিষেক ক্রিয়া সম্পন্ন হয়।"
        }
      ]
    },
    {
      "number": "6",
      "uddipok": "",
      "tag": "MMSC 24",
      "sub_questions": [
        {
          "label": "ক",
          "question": "এপিপেটালাস কী?",
          "explanation": "পুংকেশর দলমণ্ডলের সাথে যুক্ত থাকলে তখন তাকে বলা হয় এপিপেটালাস।"
        },
        {
          "label": "খ",
          "question": "দ্বিপদ নামকরণ বলতে কী বোঝ?",
          "explanation": "দুটি পদ নিয়ে গঠিত জীবের বৈজ্ঞানিক নামকে দ্বিপদ নাম বলে । আর নামকরণের এ প্রক্রিয়াকে দ্বিপদ নামকরণ বলে। আন্তর্জাতিক কিছু সুনির্দিষ্ট নিয়ম-নীতি মেনে জীবের বৈজ্ঞানিক নাম নির্ধারণ করা হয়। এক্ষেত্রে ICBN ও ICZN কর্তৃক স্বীকৃত নিয়মাবলী যথাক্রমে উদ্ভিদ ও প্রাণীর দ্বিপদ নামকরণের ক্ষেত্রে অন্যতম একটি পালনীয় বিষয়।"
        },
        {
          "label": "গ",
          "question": "চিত্র 'R'-এ 'C'-এর কার্যক্রম ব্যাখ্যা করো।",
          "explanation": "চিত্র R-এ C হলো মানুষের পরিপাকতন্ত্রের অন্যতম প্রধান অংশ যকৃত। যকৃত মানবদেহের বহু শারীরবৃত্তীয় ক্রিয়ায় অংশ নিয়ে শরীরকে সচল রাখে। নিচে এর কার্যক্রম ব্যাখ্যা করা হলো- যকৃত পিত্তরস তৈরি করে। পিত্তরসের মধ্যে পানি, পিতলবণ, কোলেস্টেরল ও খনিজ লবণ থাকে। পিত্তরস পিত্তথলিতে জমা থাকে। প্রয়োজনে ডিওডেনামে এসে পরোক্ষভাবে পরিপাকে অংশ নেয়। পিত্তরসে কোনো উৎসেচক বা এনজাইম থাকে না। যকৃত উদ্বৃত্ত গ্লুকোজ নিজদেহে গ্লাইকোজেনরূপে সঞ্চয় করে রাখে। পিত্তরসে খাদ্যের অম্লভাব প্রশমিত করে এবং ক্ষারীয় পরিবেশ সৃষ্টি করে। এ পরিবেশ খাদ্য পরিপাকের অনুকূল। পিত্তরস চর্বিজাতীয় খাদ্যকে ক্ষুদ্র দানায় পরিণত করে যা লাইপেজ সহযোগে পরিপাকে সহায়তা করে। অতিরিক্ত অ্যামাইনো এসিড যকৃতে আসার পর বিভিন্ন রাসায়নিক ক্রিয়ার মাধ্যমে ইউরিয়া, ইউরিক এসিড ও অ্যামোনিয়ারূপে, নাইট্রোজেনঘটিত বর্জ্য পদার্থ তৈরি করে এবং স্নেহজাতীয় পদার্থ শোষণে সাহায্য করে। রক্তে কখনও গ্লুকোজের মাত্রা কমে গেলে যকৃতের সঞ্চিত গ্লাইকোজেনের কিছুটা অংশ গ্লুকোজে পরিণত হয় ও রক্তস্রোতে মিশে যায়। এভাবে রক্তে গ্লুকোজের মাত্রা নিয়ন্ত্রিত থাকে ।"
        },
        {
          "label": "ঘ",
          "question": "চিত্র-R-এর 'B' অংশে পরিপাক প্রক্রিয়া বিশ্লেষণ করো।",
          "explanation": "চিত্র-R-এর B চিহ্নিত অংশটি হলো ক্ষুদ্রান্ত। এ অংশে শর্করা, আমিষ ও তেল বা স্নেহ সকল খাদ্যের চূড়ান্ত পরিপাক সম্পন্ন হয়। নিচে এ অংশে খাদ্য পরিপাক প্রক্রিয়া বিশ্লেষণ করা হলো- ক্ষুদ্রান্ত্রের পরিপাকের শুরুতে পাকস্থলি থেকে পাকমণ্ড ডিওডেনামে প্রবেশ করে। এ সময় অগ্ন্যাশয় থেকে একটি ক্ষারীয় পাচকরস ডিওডেনামে আসে। এ পাচকরস খাদ্যমণ্ডের অম্লভাব প্রশমিত করে। পাচকরসের এনজাইম দিয়ে শর্করা এবং আমিষের পরিপাকের কাজ চলতে থাকে এবং স্নেহ পদার্থের পরিপাক শুরু হয়। যকৃত নিঃসৃত পিত্তরস স্নেহ পরিপাকে সহায়তা করে। পিত্তরসের পিত্তলবণ স্নেহ পদার্থকে ক্ষুদ্র দানায় পরিণত করে। স্নেহবিশ্লেষক লাইপেজ এই দানাগুলোকে ভেঙ্গে ফ্যাটি এসিড ও গ্লিসারলে পরিণত করে। স্নেহ →  লাইপেজ  \\xrightarrow{\\text { লাইপেজ }}   লাইপেজ   ​ ফ্যাটি এসিড + গ্লিসারল অগ্ন্যাশয় রসে অ্যামাইলেজ, লাইপেজ ও ট্রিপসিন নামক এনজাইম থাকে। আন্ত্রিকরসে আন্ত্রিক অ্যামাইলেজ, লাইপেজ, মন্টেজ, ল্যাক্টেজ ইত্যাদি এনজাইম থাকে। আংশিক পরিপাককৃত আমিষ ক্ষুদ্রান্ত্রে ট্রিপসিনের সাহায্যে ভেঙ্গে অ্যামাইনো এসিড এবং সরল পেপটাইডে পরিণত হয় । পলিপেপটাইড →  ট্রিপসিন  \\xrightarrow{\\text { ট্রিপসিন }}   ট্রিপসিন   ​ অ্যামাইনো এসিড + সরল পেপটাইড ।অ্যামাইলেজ শ্বেতসারকে ভেঙ্গে সরল শর্করায় পরিণত করে । শ্বেতসার →  অ্যামাইলেজ  \\xrightarrow{\\text { অ্যামাইলেজ }}   অ্যামাইলেজ   ​ গ্লুকোজ।"
        }
      ]
    },
    {
      "number": "7",
      "uddipok": "",
      "tag": "MMSC 24",
      "sub_questions": [
        {
          "label": "ক",
          "question": "টেলোসেন্ট্রিক কী?",
          "explanation": "I আকৃতির ক্রোমোজোমকে বলা হয় টেলোসেন্ট্রিক।"
        },
        {
          "label": "খ",
          "question": "প্রতিবর্তী ক্রিয়া বলতে কী বোঝ?",
          "explanation": "যে সকল উদ্দীপনার প্রতিক্রিয়া মস্তিষ্ক দ্বারা নিয়ন্ত্রিত না হয়ে সুষুম্না কান্ড দ্বারা নিয়ন্ত্রিত হয় তাকে প্রতিবর্তী ক্রিয়া বলে। আমরা ইচ্ছা করলেই প্রতিবর্তী ক্রিয়াকে নিয়ন্ত্রন করতে পারি না। প্রতিবর্তী ক্রিয়া মূলত সুষুম্না কান্ড দ্বারা নিয়ন্ত্রিত হয়। হঠাৎ করে আঙ্গুলে সূঁচ ফুটলে অথবা হাতে গরম কিছু লাগলে আমরা দ্রুত হাতটি উদ্দীপনার স্থান থেকে সরিয়ে নেই। এটি প্রতিবর্তী ক্রিয়ার ফল।"
        },
        {
          "label": "গ",
          "question": "চিত্র N এর প্রবাহচিত্রটি সম্পন্ন করে মোট শক্তির পরিমাণ ছকের মাধ্যমে ব্যাখ্যা করো।",
          "explanation": "উদ্দীপকের 'N' প্রবাহচিত্রটি শ্বসন প্রক্রিয়াকে নির্দেশ করে। 'Y' হচ্ছে শ্বসন প্রক্রিয়ায় উৎপাদিত শক্তি। প্রবাহচিত্রটি সম্পন্ন করে মোট শক্তির পরিমাণ ছকের মাধ্যমে নিচে ব্যাখ্যা করা হলো- ছকের মাধ্যমে উৎপন্ন শক্তির হিসাব দেখানো হলো- শ্বসনের পর্যায় উৎপাদিত শক্তি ব্যয়িত শক্তি নীট উৎপাদিত শক্তি গ্লাইকোলাইসিস ২ অণু N A D H + H + \\mathrm{NADH}+\\mathrm{H}^{+} NADH + H + ৪ অণু ATP ২ অণু ATP ৬ ATP ২ ATP অ্যাসিটাইল কো এ ২ অণু N A D H + H + \\mathrm{NADH}+\\mathrm{H}^{+} NADH + H + ৬ ATP ক্রেবস চক্র ২ অণু N A D H + H + \\mathrm{NADH}+\\mathrm{H}^{+} NADH + H + ২ অণু FADH2 ২ অণু GTP ১৮ ATP ৪ ATP ২ ATP ৩৮ ATP(মোট ATP ) এখানে, ১ অণু N A D H + H + \\mathrm{NADH}+\\mathrm{H}^{+} NADH + H + = ৩ অণু ATP ১ অণু FADH 2 = ২ অণু ATP ১ অণু GTP = ১ অণু ATP এভাবে তিনটি ধাপে মোট ৩৮ অণু ATP উৎপন্ন হয়"
        },
        {
          "label": "ঘ",
          "question": "চিত্র 'M' কি আলো ছাড়া সম্ভব? তোমার মতামতের স্বপক্ষে যুক্তি উপস্থাপন করো ।",
          "explanation": "উদ্দীপকের চিত্র 'M' দ্বারা সালোকসংশ্লেষণকে বোঝানো হয়েছে। সূর্যালোকের অনুপস্থিতিতে অর্থাৎ আলো ছাড়াও সালোকসংশ্লেষণ প্রক্রিয়া সম্ভব। নিচে তা যুক্তিসহ উপস্থাপন করা হলো- সূর্যালোকের অনুপস্থিতিতে সালোকসংশ্লেষণের অন্ধকার পর্যায়ে ক্যালভিন চক্রের মাধ্যমে CO₂ বিজারিত হয়ে শর্করা উৎপন্ন হয়। এক্ষেত্রে পত্ররন্দ্রের মাধ্যমে CO₂ কোষে প্রবেশের পর তা রাইবুলোজ-১,৫-ডাইফসফেটের সাথে মিলিত হয়ে ৬-কার্বন বিশিষ্ট অস্থায়ী কিটো-এসিড তৈরি করে। এরপর এটি সাথে সাথে ভেঙ্গে ৩-কার্বন বিশিষ্ট দুই অণু ৩- ফসফোগ্লিসারিক এসিড (3PGA) উৎপন্ন করে। পরবর্তীতে আলোক পর্যায়ে উৎপন্ন ATP ও NADPH₂ ব্যবহার করে 3PGA থেকে ৩- ফসফোগ্লিসারালডিহাইড ও ডাইহাইড্রোক্সি এসিটোন ফসফেট তৈরি হয়। ৩-ফসফোগ্লিসারালডিহাইড ও ডাইহাইড্রোক্সি এসিটোন ফসফেট থেকে ক্রমাগত বিভিন্ন বিক্রিয়ার মাধ্যমে একদিকে শর্করা (গ্লুকোজ) ও অপরদিকে রাইবুলোজ-১,৫-ডাইফসফেট তৈরি হতে থাকে। এভাবে সূর্যালোকের অনুপস্থিতিতে সালোকসংশ্লেষণ প্রক্রিয়ায় শর্করা উৎপন্ন হয়।"
        }
      ]
    },
    {
      "number": "8",
      "uddipok": "",
      "tag": "MMSC 24",
      "sub_questions": [
        {
          "label": "ক",
          "question": "বিবর্তনবিদ্যা কী?",
          "explanation": "জীববিজ্ঞানের যে শাখায় পৃথিবীতে প্রাণের বিকাশ, জীবের বিবর্তন এবং ক্রমবিকাশের তথ্যসমূহের আলোচনা করা হয় তাই বিবর্তনবিদ্যা"
        },
        {
          "label": "খ",
          "question": "সাইনোভিয়াল অস্থিসন্ধি বলতে কী বোঝ?",
          "explanation": "যে অস্থিসন্ধি ক্যাপসুল বা অস্থিসন্ধি আবরণী এবং সাইনোভিয়াল রস নামক একধরনের তৈলাক্ত পদার্থ নিয়ে গঠিত হয় তাই হলো সাইনোভিয়াল অস্থিসন্ধি। এ অস্থিসন্ধিতে সাইনোভিয়াল রস ও তরুণাস্থি থাকায় অস্থিতে অস্থিতে ঘর্ষণ ও ক্ষয় প্রতিরোধ করে এবং অস্থিসন্ধির নড়াচড়া করতে কম শক্তি ব্যয় হয়।"
        },
        {
          "label": "গ",
          "question": "উদ্দীপকের ১, ২, ৩ ও ৪ এর মধ্যে কোনগুলো পরিবহন টিস্যু এবং কেন? ব্যাখ্যা করো ।",
          "explanation": "উদ্দীপকের ১, ২, ৩ ও ৪ এ প্রদর্শিত টিস্যুগুলো যথাক্রমে ট্রাকিড, ফ্লোয়েম, ভেসেল ও জাইলেম ফাইবার। এরা প্রত্যেকেই পরিবহনের সাথে জড়িত। জাইলেম ও ফ্লোয়েম একত্রে উদ্ভিদের পরিবহন টিস্যুগুচ্ছ গঠন করে। জাইলেমে কয়েক ধরনের কোষ থাকে, যেমন- ট্রাকিড, ভেসেল, জাইলেম প্যারেনকাইমা ও জাইলেম ফাইবার। জাইলেম টিস্যু মূল দ্বারা শোষিত পানি ও খনিজ লবণ উদ্ভিদের পাতা ও অন্যান্য অঙ্গে পরিবহন করে। আর ফ্লোয়েম টিস্যু উদ্ভিদের পাতায় প্রস্তুতকৃত খাদ্য সারাদেহে পরিবহন করে। প্রথমে মূলরোম দিয়ে পানি ও খনিজ লবণ শোষিত হয়ে অভিস্রবণ প্রক্রিয়ায় কর্টেক্সের মধ্য দিয়ে জাইলেমের ভেসেলে পৌঁছায়। ভেসেলের মাধ্যমে পানি ও খনিজ লবণ উদ্ভিদের উপরের দিকে উঠে। প্রস্বেদন টান, কৈশিক শক্তি ও মূলজ চাপের ফলে কোষরস উদ্ভিদের পাতায় পৌঁছে যায়। এভাবে পাতায় পানি পৌছালে সেখানে খাদ্য প্রস্তুত হয়। প্রস্তুত খাদ্য উদ্ভিদের বিভিন্ন এলাকায় পরিবহনের দায়িত্ব গ্রহণ করে ফ্লোয়েম টিস্যু। এ খাদ্য ফ্লোয়েমের সিভনলের মাধ্যমে প্রবাহিত হয়। উদ্ভিদের বিভিন্ন যৌগ ফ্লোয়েম টিস্যুর মাধ্যমে বিপরীত দিকে একইসাথে চলাচল করে। উদ্ভিদের নিচের দিকের যৌগগুলো নিচের দিকে, উপরে সংশ্লেষিত যৌগগুলো উপরের দিকে এবং উদ্ভিদের মাঝামাঝি এলাকায় সংশ্লেষিত পদার্থগুলো উপরে বা নিচে যে কোনো দিকে প্রবাহিত হয়"
        },
        {
          "label": "ঘ",
          "question": "উদ্দীপকের চিত্র ১, ৩ ও ৪ এর মধ্যে মিল ও অমিলগুলো চিহ্নিত করে বিশ্লেষণ করো।",
          "explanation": "উদ্দীপকের চিত্র ১, ৩ ও ৪ হলো ট্রাকিড, ভেসেল ও জাইলেম ফাইবার। নিচে এদের মধ্যকার মিল ও অমিলগুলো বিশ্লেষণ করা হলো- মিল : এই তিনটি টিস্যুই জাইলেম টিস্যুর অন্তর্ভুক্ত। এরা পানি ও খনিজলবণ পরিবহনে অংশ নেয় এবং উদ্ভিদের অঙ্গকে দৃঢ়তা প্রদান করে। অমিল : ট্রাকিড কোষ লম্বা। এর প্রান্তদ্বয় সরু এবং সুঁচালো হয়। পক্ষান্তরে ভেসেল কোষগুলো খাটো চোখের মতো। আবার, জাইলেম ফাইবার কোষগুলোও লম্বা ও এদের দুই প্রান্ত সরু হয়। ট্রাকিডের প্রাচীরে লিগনিন জমা হয়ে পুরু হয় এবং অভ্যন্তরীণ গহ্বর বন্ধ হয়ে যায়। ফলে পানি চলাচল পাশাপাশি জোড়া কূপের মাধ্যমে হয়। অপরদিকে ভেসেলের প্রান্তীয় প্রাচীরটি গলে একটি দীর্ঘ নলের মতো অঙ্গের সৃষ্টি করে। এর ফলে কোষরসের উপরে ওঠার জন্য একটি সরু পথ সৃষ্টি হয়। পক্ষান্তরে পরিণত জাইলেম ফাইবার মৃত প্রকৃতির হয়। ট্রাকিড ও জাইলেম ফাইবার খাদ্য সঞ্চয়ে সহায়তা করলেও ভেসেল খাদ্য সঞ্চয় করে না।"
        }
      ]
    }
  ]
}