{
  "title": "বরিশাল বোর্ড ২০২৩",
  "subtitle": "জীববিজ্ঞান (8)",
  "questions": [
    {
      "number": "1",
      "uddipok": "C 6 H 12 O 6 + 6 O 2 →  এনজাইম  6 C O 2 + 6 H 2 O + E \\mathrm{C}_{6} \\mathrm{H}_{12} \\mathrm{O}_{6}+6 \\mathrm{O}_{2} \\xrightarrow{\\text { এনজাইম }} 6 \\mathrm{CO}_{2}+6 \\mathrm{H}_{2} \\mathrm{O}+\\mathrm{E} C 6 ​ H 12 ​ O 6 ​ + 6 O 2 ​   এনজাইম   ​ 6 CO 2 ​ + 6 H 2 ​ O + E",
      "tag": "BB 23",
      "sub_questions": [
        {
          "label": "ক",
          "question": "জৈবমুদ্রা কী?",
          "explanation": "যে রাসায়নিক পদার্থ শক্তি জমা করে রাখে এবং প্রয়োজন অনুসারে অন্য প্রক্রিয়ায় শক্তি সরবরাহ করে তাই হলো জৈবমুদ্রা।"
        },
        {
          "label": "খ",
          "question": "ভুট্টাকে কেন C 4 C_4 C 4 ​ উদ্ভিদ বলে?",
          "explanation": "ভুট্টাকে C 4 C_4 C 4 ​ উদ্ভিদ বলা হয়, কারণ ভুট্টা উদ্ভিদে C 4 C_4 C 4 ​ গতিপথ সংঘটিত। হয়। সালোকসংশ্লেষণের ক্যালভিন চক্রের প্রথম স্থায়ী পদার্থ 4 কার্বনবিশিষ্ট। অক্সালো এসিটিক এসিড হওয়ায় ক্যালভিন চক্রকে C. গতিপথ বলা হয়। এই C 4 C_4 C 4 ​ গতিপথ যে উদ্ভিদে সংঘটিত হয় সেই উদ্ভিদকে C 4 C_4 C 4 ​ উদ্ভিদ বলা হয়ে থাকে।"
        },
        {
          "label": "গ",
          "question": "উদ্দীপকে E উৎপাদনের প্রবাহচিত্রটি ব্যাখ্যা করো।",
          "explanation": "উদ্দীপকের বিক্রিয়াটিতে সবাত শ্বসন প্রক্রিয়াকে দেখানো হয়েছে। সবাত শ্বসনে বিপুল পরিমাণ শক্তি তথা ATP তৈরি হয়। এখানে E দ্বারা ATP কে বোঝানো হয়েছে। সবাত শ্বসনে চারটি ধাপের মাধ্যমে ATP উৎপাদিত হয়। নিচে ATP উৎপাদনের ধাপগুলো ব্যাখ্যা করা হলো- i . গ্লাইকোলাইসিস: কোষের সাইটোপ্লাজমে গ্লাইকোলাইসিস ঘটে থাকে। এখানে ১ অণু গ্লুকোজ থেকে ২ অণু পাইরুভিক এসিড তৈরি হয়। এ সময় ১০ অণু ATP তৈরি হয়, যার মধ্যে ২ অণু খরচ হয়ে যায়। ii . অ্যাসিটাইল Co-A সৃষ্টি : এক্ষেত্রে প্রতি অণু পাইরুভিক এসিড পর্যায়ক্রমিকভাবে, এক অণু অ্যাসিটাইল CoA, এক অণু CO₂ ও এক অণু NADH₂ উৎপন্ন করে। এ সময় ৩ অণু ATP তৈরি হয় (২ অণু পাইরুভিক এসিড থেকে ৬ অণু)। iii. ক্রেবস চক্র: এটি মাইটোকন্ড্রিয়নে ঘটে। এখানে এক অণু অ্যাসিটাইল Co-A থেকে ৩ অণু NADH₂, এক অণু FADH₂ ও এক অণু GTP উৎপন্ন হয়। এ সময় ১২ অণু ATP তৈরি হয় (২ অণু পাইরুভিক এসিড থেকে ২৪ অণু)। iv. ইলেকট্রন প্রবাহতন্ত্র: এ প্রক্রিয়ার মাধ্যমেই মাইটোকন্ড্রিয়নে উপরের ৩টি ধাপে উৎপন্ন NADH₂, FADH₂, GTP জারিত হয়ে ATP উৎপন্ন হয়। এভাবে সবাত শ্বসন প্রক্রিয়ায় প্রতি গ্লুকোজ অণু হতে উল্লিখিত ধাপগুলোর মাধ্যমে সর্বশেষ নিট ৩৮ অণু ATP বা শক্তি উৎপন্ন হয়ে থাকে।"
        },
        {
          "label": "ঘ",
          "question": "উদ্দীপকের প্রক্রিয়াটি পরোক্ষভাবে সৌরশক্তির উপর নির্ভরশীল-বিশ্লেষণ করো।",
          "explanation": "উদ্দীপকের রাসায়নিক বিক্রিয়া দ্বারা সবাত শ্বসনকে বোঝানো হয়েছে। সবাত শ্বসন পরোক্ষভাবে সৌরশক্তির উপর নির্ভরশীল। নিচে তা বিশ্লেষণ করা হলো- সবাত শ্বসনের শ্বসনিক বস্তু হলো গ্লুকোজ। গ্লুকোজ O₂ -এর উপস্থিতিতে সম্পূর্ণরূপে জারিত হয়ে CO₂, পানি এবং ATP তথা শক্তি উপস্থিতিতে সম্পূর্ণরূপে জারিত হয়ে CO₂, পানি এবং ATP তথা শক্তি (E) উৎপন্ন করে। সবাত শ্বসন চারটি ধাপের মাধ্যমে সম্পন্ন হয়ে থাকে। যথা- গ্লাইকোলাইসিস, অ্যাসিটাইল, Co-A সৃষ্টি, ক্রেবস চক্র এবং ইলেকট্রন প্রবাহতন্ত্র। সবাত শ্বসনের উল্লিখিত ধাপগুলো তখনই সঠিকভাবে সম্পন্ন হবে যখন শ্বসনিক বস্তু গ্লুকোজ ঠিকভাবে তৈরি হবে। গ্লুকোজ তৈরি না হলে উদ্দীপকের প্রক্রিয়াটি অর্থাৎ সবাত শ্বসন সম্ভব নয়। আবার উদ্ভিদ কেবলমাত্র সৌরশক্তির উপস্থিতিতেই CO₂ ও পানির রাসায়নিক বিক্রিয়ার মাধ্যমে সালোকসংশ্লেষণ প্রক্রিয়ায় গ্লুকোজ তৈরি করতে পারে। সালোকসংশ্লেষণের সময় সৌরশক্তি গ্লুকোজের মধ্যে স্থিতি শক্তিরূপে আবদ্ধ থাকে যা শ্বসনের সময় তাপশক্তিরূপে উদ্ভূত হয়ে রাসায়নিক শক্তিরূপে (ATP) মুক্ত হয়। এ আলোচনা থেকে বোঝা যায় যে, সৌরশক্তির অনুপস্থিতিতে গ্লুকোজ তৈরি সম্ভব নয়। আবার গ্লুকোজ তৈরি না হলে উদ্দীপকের সবাত শ্বসন প্রক্রিয়াটিও অসম্ভব। সুতরাং দেখা যাচ্ছে যে, উদ্দীপকের প্রক্রিয়াটি অর্থাৎ সবাত শ্বসন পরোক্ষভাবে সৌরশক্তির উপরই নির্ভরশীল।"
        }
      ]
    },
    {
      "number": "2",
      "uddipok": "S→ জবা- সহবাসী উদ্ভিদ R→ পেঁপে ভিন্নবাসী উদ্ভিদ",
      "tag": "BB 23",
      "sub_questions": [
        {
          "label": "ক",
          "question": "অমরা কাকে বলে?",
          "explanation": "যে বিশেষ অঙ্গের মাধ্যমে মাতৃ-জরায়ুতে ক্রমবর্ধমান ভূর্ণ এবং মাতৃ- জরায়ু টিস্যুর মধ্যে সম্পর্ক স্থাপিত হয় তাকে অমরা বলে।"
        },
        {
          "label": "খ",
          "question": "নিয়ত ও অনিয়ত পুষ্পমঞ্জরির মধ্যে পার্থক্য ব্যাখ্যা করো।",
          "explanation": "নিয়ত ও অনিয়ত পুষ্পমঞ্জরির মধ্যে পার্থক্য নিচে ব্যাখ্যা করা হলো- নিয়ত পুষ্পমঞ্জরির ক্ষেত্র উদ্ভিদের যে শাখার ফুলগুলো সজ্জিত থাকে সেই শাখার বৃদ্ধি থেমে যায়। এক্ষেত্রে মঞ্জরিদণ্ডের শীর্ষে বয়োজ্যেষ্ঠ ফুল অবস্থান করে। অপরদিকে, অনিয়ত পুষ্পমঞ্জরির ক্ষেত্রে উদ্ভিদের যে শাখায় ফুলগুলো সজ্জিত থাকে সেই শাখার বৃদ্ধি অসীম হয়। এক্ষেত্রে মঞ্জরিদণ্ডের শীর্ষে সর্বকনিষ্ঠ ফুল অবস্থান করে।"
        },
        {
          "label": "গ",
          "question": "উদ্দীপকে 'S' এর স্ত্রী গ্যামেটোফাইটের উৎপত্তি ব্যাখ্যা করো।",
          "explanation": "উদ্দীপকের ১ হলো জবা ফুল। জবা ফুলের স্ত্রী গ্যামেটোফাইটের উৎপত্তি নিচে ব্যাখ্যা করা হলো- স্ত্রীরেণু হলো স্ত্রী গ্যামেটোফাইটের প্রথম কোষ। কার্যকরি স্ত্রী রেণু বিভাজিত ও বৃদ্ধিপ্রাপ্ত হয়ে স্ত্রী গ্যামেটোফাইট গঠন করে যা ভ্রূণথলি নামে পরিচিত। ভ্রূণথলি গঠনের প্রথম পর্যায়ে ভূণপোষক কলায় ডিম্বকরন্দ্রের কাছাকাছি একটি কোষ আকারে সামান্য বড় হয়। এর প্রোটোপ্লাজম ঘন এবং নিউক্লিয়াস তুলনামূলকভাবে বড়। এ কোষটি বিয়োজন বিভাজনের মাধ্যমে চারটি হ্যাপ্লয়েড (n) কোষ সৃষ্টি করে। এদের মধ্যে নিচের কোষটি ছাড়া বাকি তিনটি কোষ বিনষ্ট হয়ে যায়। নিচের এই বড় কোষটি বৃদ্ধি পেয়ে ক্রমশ ভূণথলিতে পরিণত হয়। এই কোষটির নিউক্লিয়াস হ্যাপ্লয়েড (n), যা বিভক্ত হয়ে দুটি নিউক্লিয়াসে পরিণত হয়। এ নিউক্লিয়াসদ্বয় ভূণথলির দুই মেরুতে অবস্থান নেয়। এবার এ দু'টি নিউক্লিয়াসের প্রতিটি পরপর দু'বার বিভক্ত হয়ে চারটি করে নিউক্লিয়াসের সৃষ্টি করে। এর পরবর্তী ধাপে দুই মেরু হতে একটি করে নিউক্লিয়াস ভ্রূণথলির কেন্দ্রে এসে মিলিত হয়ে ডিপ্লয়েড (2n) গৌণ নিউক্লিয়াস সৃষ্টি করে। দুই মেরুর নিউক্লিয়াসগুলো সামান্য সাইটোপ্লাজম সহকারে কোষ সৃষ্টি করে। ডিম্বকরন্দ্রের দিকের কোষ তিনটিকে গর্ভযন্ত্র বলে। এর মাঝের কোষটি বড় হয়। একে ডিম্বাণু ও অন্য কোষকে সহকারী কোষ বলা হয়। গর্ভযন্ত্রের বিপরীত দিকের কোষ তিনটিকে প্রতিপাদ কোষ বলে। এভাবে ভ্রূণথলি তথা স্ত্রী গ্যামেটোফাইটের উৎপত্তি হয়।"
        },
        {
          "label": "ঘ",
          "question": "প্রজাতির অস্তিত্ব রক্ষায় 'S' এবং 'R' এ সংঘটিত পরাগায়নের মধ্যে কোনটি অধিক কার্যকরী? বিশ্লেষণ করো।",
          "explanation": "উদ্দীপকে S ও R দ্বারা যথাক্রমে জবা ও পেঁপে উদ্ভিদকে বোঝানো হয়েছে। জবা সহবাসী উদ্ভিদ হলেও পেঁপে ভিন্নবাসী উদ্ভিদ। ফলে জবা ও পেঁপে উদ্ভিদে যথাক্রমে স্ব-পরাগায়ন ও পর-পরাগায়ন সংঘটিত হয়। প্রজাতির অস্তিত্ব রক্ষায় স্ব-পরাগায়নের চেয়ে পর-পরাগায়ন অধিক কার্যকরি। নিচে তা বিশ্লেষণ করা হলো- স্ব-পরাগায়নে নতুন বা ভিন্ন কোনো বৈশিষ্ট্যের সংমিশ্রণ ঘটে না। এর ফলে যে নতুন উদ্ভিদ উৎপন্ন হয় তাতে বৈশিষ্ট্যেরও কোনো পরিবর্তন আসে না। এতে নতুন উদ্ভিদ কম জীবনীশক্তি সম্পন্ন হয়। ফলে সৃষ্ট নতুন উদ্ভিদের অভিযোজন ক্ষমতা কমে যাওয়ায় তা ভিন্ন বা প্রতিকূল পরিবেশে টিকে থাকতে সমস্যার সম্মুখীন হয় এবং একসময় বিরূপ পরিবেশে উক্ত প্রজাতির বিলুপ্তিও ঘটতে পারে। অন্যদিকে, পর- পরাগায়নে দুটি ভিন্ন উদ্ভিদের ফুলের মধ্যে পরাগায়ন ঘটে বলে এতে নতুন ও ভিন্ন বৈশিষ্ট্য বা গুণের সংমিশ্রণ ঘটে। এর ফলে যে বীজ উৎপন্ন হয় তা অধিক জীবনীশক্তি সম্পন্ন হয় এবং এ বীজ থেকে সৃষ্ট উদ্ভিদ নতুন ও ভিন্ন বৈশিষ্ট্যসম্পন্ন হওয়ায় পরিবর্তিত বা প্রতিকূল পরিবেশে সহজেই খাপ খাইয়ে বেঁচে থাকতে পারে। তাই এরা প্রকৃতিতে প্রতিকূল বা ভিন্ন পরিবেশে স্বাভাবিকভাবে বেঁচে থাকতে পারে। সুতরাং বলা যায়, প্রজাতির অস্তিত্ব রক্ষায় 'R'-এ সংঘটিত পরাগায়ন তথা পর-পরাগায়ন অধিক কার্যকরি।"
        }
      ]
    },
    {
      "number": "3",
      "uddipok": "",
      "tag": "BB 23",
      "sub_questions": [
        {
          "label": "ক",
          "question": "অক্সিজোম কী?",
          "explanation": "মাইটোকন্ড্রিয়ায় ক্রিস্টির গায়ে অবস্থিত সবৃন্তক বৃত্তাকার বস্তুই হলো অক্সিজোম।"
        },
        {
          "label": "খ",
          "question": "শ্বেত রক্তকণিকা ও লাইসোজোমকে কার্যগত দিক থেকে সদৃশ বিবেচনা করা হয় কেন?",
          "explanation": "শ্বেত রক্তকণিকা ও লাইসোজোম উভয়ই জীবাণু ধ্বংস করে বলে কার্যগত দিক থেকে তাদেরকে সদৃশ বিবেচনা করা হয়। শ্বেত রক্তকণিকা ফ্যাগোসাইটোসিস প্রক্রিয়ায় জীবাণু ধ্বংস করে এবং অ্যান্টিবডি তৈরি করে রোগজীবাণুর হাত থেকে দেহকে রক্ষা করে। অন্যদিকে লাইসোজোম উৎসেচকের মাধ্যমে জীবাণুকে হজম করে কোষকে রোগজীবাণুর হাত থেকে রক্ষা করে।"
        },
        {
          "label": "গ",
          "question": "'X' চিত্রের গঠন বৈশিষ্ট্য চিহ্নিত চিত্রসহ ব্যাখ্যা করো।",
          "explanation": "উদ্দীপকের 'X' চিহ্নিত অঙ্গাণুটি হলো মাইটোকন্ড্রিয়া। নিচে এর গঠন বৈশিষ্ট্য চিহ্নিত চিত্রসহ ব্যাখ্যা করা হলো- মাইটোকন্ড্রিয়া গোলাকার বা দণ্ডাকৃতির হয়ে থাকে। এটি দুটি আবরণী দিয়ে ঘেরা। আবরণী দুটি যথাক্রমে বহিঃআবরণী এবং অন্তঃআবরণী নামে পরিচিত। বহিঃআবরণী মসৃণ কিন্তু অন্তঃআবরণী নানাভাবে ভিতরের দিকে ভাঁজ হয়ে থাকে। এই ভাঁজগুলোকে বলা হয় ক্রিস্টি। ক্রিস্টির গায়ে বৃন্তযুক্ত গোলাকার বস্তু থাকে, একে অক্সিজোম বলে। অক্সিজোমে বিভিন্ন ধরনের উৎসেচক সাজানো থাকে। মাইটোকন্ড্রিয়ার ভেতরে অর্ধতরল দানাদার পদার্থ থাকে, যাকে ম্যাট্রিক্স বলে। মাইটোকন্ড্রিয়ায় প্রায় ৭৩% প্রোটিন, ২৫% লিপিড এবং ০.৫% RNA থাকে।"
        },
        {
          "label": "ঘ",
          "question": "কার্যগত দিক দিয়ে 'X''ও 'Y' উভয়ই গুরুত্বপূর্ণ- বিশ্লেষণ করো।",
          "explanation": "উদ্দীপকে চিত্র-X ও চিত্র- দ্বারা যথাক্রমে মাইটোকন্ড্রিয়া ও নিউক্লিয়াসকে বোঝানো হয়েছে। কার্যগত দিক দিয়ে মাইটোকন্ড্রিয়া ও নিউক্লিয়াস উভয়ই অত্যন্ত গুরুত্বপূর্ণ কোষীয় অঙ্গাণু। জীবের সকল জৈবিক কাজ সম্পাদনের জন্য প্রয়োজনীয় সকল শক্তি মাইটোকন্ড্রিয়ায় তৈরি হয় বলে একে কোষের শক্তিঘর বলা হয়। মাইটোকন্ড্রিয়ায় শ্বসন ক্রিয়া সম্পন্ন হয়ে ATP তৈরি হয় যা কোষের বিপাকীয় কাজে শক্তি যোগায়। জীবের তথা মানবদেহের সকল জৈবিক কাজের জন্য শক্তি প্রয়োজন। এ শক্তি শ্বসন ক্রিয়ার ফলেই উৎপন্ন হয়। আর মাইটোকন্ড্রিয়া ব্যতীত শ্বসন সম্ভব নয়। এ শক্তি তৈরি বন্ধ হয়ে গেলে মানবদেহের বিপাক ক্রিয়াও বন্ধ হয়ে যাবে। আবার চিত্র- বা নিউক্লিয়াস জীবদেহের সবচেয়ে গুরুত্বপূর্ণ কোষীয় অঙ্গাণু। জীবকোষের সকল জৈবনিক ক্রিয়া-বিক্রিয়া নিয়ন্ত্রণ করে এ বিশেষ অঙ্গাণুটি। কোষের যাবতীয় কার্যকলাপ সংঘটনের নির্দেশ আসে এ নিউক্লিয়াস থেকেই। এ কারণেই নিউক্লিয়াসকে কোষের সকল কাজের নিয়ন্ত্রক বলা হয়। নিউক্লিয়াসের অভ্যন্তরস্থ নিউক্লিওপ্লাজমে নিউক্লিক এসিড, প্রোটিন, উৎসেচক ও বিভিন্ন ধরনের খনিজ লবণ থাকে যা বিভিন্ন জৈবনিক প্রক্রিয়ার সাথে সংশ্লিষ্ট। এছাড়া নিউক্লিয়াসের নিউক্লিওলাস RNA ও প্রোটিন দ্বারা গঠিত। এরা নিউক্লিক এসিড মজুদ করে ও প্রোটিন সংশ্লেষণ করে। নিউক্লিয়াস কোষে সংঘটিত সকল বিপাকীয় কার্যাবলি পরিচালনায় গুরুত্বপূর্ণ ভূমিকা পালন করে থাকে। নিউক্লিয়াসকে ঘিরে অবস্থিত নিউক্লিয়ার ঝিল্লি সাইটোপ্লাজম থেকে কেন্দ্রিকার অন্যান্য বস্তুকে পৃথক করে এবং বিভিন্ন বস্তুর চলাচল নিয়ন্ত্রণ করে। নিউক্লিয়াসে বংশগতির বৈশিষ্ট্য নিহিত। এতে উপস্থিত ক্রোমোসোম জীবের সকল বৈশিষ্ট্য বংশ পরম্পরায় বহন করে। অতএব বলা যায় যে, কার্যগত দিক দিয়ে মাইটোকন্ড্রিয়া ও নিউক্লিয়াস উভয়ই অত্যন্ত গুরুত্বপূর্ণ।"
        }
      ]
    },
    {
      "number": "4",
      "uddipok": "সুমনরা চার ভাই বোন। সুমন জন্মের এক বছর থেকেই রক্তশূন্যতায় ভুগছে। ডাক্তারের পরামর্শে প্রতি দুই মাস অন্তর সুমনকে একবার রক্ত দিতে হয়। সুমনের মা-বাবা এই রোগের বাহক।",
      "tag": "BB 23",
      "sub_questions": [
        {
          "label": "ক",
          "question": "কালার ব্লাইন্ড কী?",
          "explanation": "কালার ব্লাইন্ড বা বর্ণান্ধতা হলো এমন এক অবস্থা যখন কেউ কোনো রঙ সঠিকভাবে চিনতে পারে না।"
        },
        {
          "label": "খ",
          "question": "কখন ডি.এন.এ টেস্ট করা প্রয়োজন?",
          "explanation": "যেসব ক্ষেত্রে ডি.এন.এ টেস্ট করা প্রয়োজন তা হলো- (i) অপরাধী শনাক্তকরণে, (ii) সন্তানের পিতা-মাতা নির্ধারণে, (iii) বিকৃত মৃতদেহ শনাক্তকরণে, (iv) বংশগত রোগের চিকিৎসায়।"
        },
        {
          "label": "গ",
          "question": "সুমনের রোগটির উপযুক্ত চিকিৎসা পদ্ধতি ব্যাখ্যা করো।",
          "explanation": "উদ্দীপকের সুমন থ্যালাসেমিয়াতে আক্রান্ত। এই রোগটি একটি বংশগত রোগ। এই রোগের কারণে জন্মের পূর্বেই মায়ের পেটে শিশুর মৃত্যু হতে পারে। আর থ্যালাসেমিয়া মেজরে আক্রান্ত শিশুরা জন্মের পর প্রথম বছরেই জটিল রক্তশূন্যতায় ভোগে। যেহেতু রোগটি বংশগত, তাই এই রোগের কোন স্থায়ী সমাধান নেই। তবে নির্দিষ্ট সময় পরপর রক্ত প্রদান ও নির্দিষ্ট ওষুধ খাইয়ে থ্যালাসেমিয়া চিকিৎসা দেয়া হয়। এই রোগটি ধরা পড়লে লৌহসমৃদ্ধ ফল বা ওষুধ পরিহার করা উচিত। কারণ লৌহ শরীরের বিভিন্ন জায়গায় জমে গিয়ে বিভিন্ন অজৈব ক্ষতি সাধন করবে। এই রোগটি প্রতিরোধ করা সম্ভব। তবে তা করতে একটি ছেলে ও মেয়ের বিয়ের আগেই রক্ত পরীক্ষা করে দেখতে হবে যে, তাদের কারও থ্যালাসেমিয়া আছে কিনা বা তারা কেউ বাহক কিনা। যেহেতু বাবা-মার থেকে সহজেই একটি শিশু এই রোগে আক্রান্ত হয় তাই বিয়ের আগেই বিষয়টি নিশ্চিত হলে অনাকাঙ্ক্ষিত এই রোগটি এড়ানো সম্ভব।"
        },
        {
          "label": "ঘ",
          "question": "সুমনের অন্য ভাই-বোনদের উক্ত রোগটিতে আক্রান্ত হবার আশঙ্কা কতখানি? বিশ্লেষণ করো।",
          "explanation": "উদ্দীপকে সুমন থ্যালসেমিয়া রোগে আক্রান্ত। তার অন্য ভাইবোনদের উক্ত রোগে আক্রান্ত হওয়ায় কোনো আশংকা নেই। নিচে তা বিশ্লেষণ করা হলো- থ্যালাসেমিয়া রোগটি বংশ পরম্পরায় হয়। এটি একটি অটোসোমাল রিসিসিভ ডিজঅর্ডার অর্থাৎ বাবা ও মা উভয়ই এ রোগের বাহক বা রোগী হলে তবেই তা সন্তানে রোগ লক্ষণ হিসেবে প্রকাশ পায়। জিনের প্রাপ্তির উপর নির্ভর করে থ্যালাসেমিয়াকে দু'ভাবে দেখা হয়- থ্যালাসেমিয়া মেজর ও থ্যালাসেমিয়া মাইনর। থ্যালাসেমিয়ার মেজরের বেলায় শিশু তার বাবার মা দু'জনের কাছ থেকেই থ্যালাসেমিয়ার জিন পেয়ে থাকে। এ কারণেই সুমন থ্যালাসেমিয়া মেজরে আক্রান্ত। কারণ তার মাতা ও পিতা উভয়ই বাহক। থ্যালাসেমিয়া রোগের ক্ষেত্রে আক্রান্ত শিশু জন্মের সম্ভাবনা হলো- 25% সুস্থ কিন্তু থ্যালাসেমিয়া বাহক শিশু জন্মের সম্ভাবনা 50% এবং পূর্ণাঙ্গ সুস্থ শিশু জন্মের সম্ভাবনা 25% যা নিচে চিত্রের মাধ্যমে দেখানো হলো থ্যালাসেমিয়া জিন = r এবং সুস্থ জিন = R । সুতরাং বলা যায় যে, সুমনের অন্য ভাইবোন থ্যালাসেমিয়া রোগের বাহক হলেও তাদের উক্ত রোগে আক্রান্ত হবার কোনো আশংকা নেই।"
        }
      ]
    },
    {
      "number": "5",
      "uddipok": "",
      "tag": "BB 23",
      "sub_questions": [
        {
          "label": "ক",
          "question": "ফলিত জীববিজ্ঞান কাকে বলে?",
          "explanation": "জীববিজ্ঞানের যে সকল শাখায় জীবন-সংশ্লিষ্ট প্রায়োগিক বিষয়সমূহ আলোচনা করা হয় তাকে ফলিত জীববিজ্ঞান বলে।"
        },
        {
          "label": "খ",
          "question": "পেঁয়াজ কোষকে কেন প্রকৃত কোষ বলা হয়?",
          "explanation": "যে সকল কোষের নিউক্লিয়াস সুগঠিত হয় তাদেরকে প্রকৃত কোষ বলে। এ ধরনের কোষে রাইবোজোমসহ সকল কোষীয় অঙ্গাণু উপস্থিত থাকে। পেঁয়াজ কোষেও প্রকৃত কোষের ন্যায় সুগঠিত নিউক্লিয়াস, কোষীয় অঙ্গাণু ইত্যাদি উপস্থিত থাকে। তাই পেঁয়াজ কোষকে প্রকৃত কোষ বলা হয়।"
        },
        {
          "label": "গ",
          "question": "উদ্দীপকের কোন রাজ্যে বানরের অবস্থান? ব্যাখ্যা করো।",
          "explanation": "উদ্দীপকের রাজ্য-৫ তথা অ্যানিমেলিয়া রাজ্যে বানরের অবস্থান। নিচে এর কারণ ব্যাখ্যা করা হলো- অ্যানিমেলিয়া রাজ্যের প্রাণীরা নিউক্লিয়াসবিশিষ্ট ও বহুকোষী প্রাণী। এদের কোষে কোনো জড় কোষপ্রাচীর, প্লাস্টিড ও কোষগহ্বর থাকে না। প্লাস্টিড না থাকায় এরা পরভোজী। খাদ্য গলাধঃকরণ করে ও হজম করে। এদের দেহে জটিল টিস্যুতন্ত্র বিদ্যমান। এরা প্রধানত যৌন জননের মাধ্যমে বংশবৃদ্ধি করে। পরিণত ডিপ্লয়েড পুরুষ ও স্ত্রী প্রাণীর জননাঙ্গ থেকে হ্যাপ্লয়েড গ্যামেট উৎপন্ন হয়। ভূণ বিকাশকালীন সময়ে ভ্রূণীয় স্তর সৃষ্টি হয়। উল্লিখিত সকল বৈশিষ্ট্যই বানরের মধ্যে বিদ্যমান। তাই বানর অ্যানিমেলিয়া রাজ্যে অবস্থান করে।"
        },
        {
          "label": "ঘ",
          "question": "উদ্দীপকের ৩ ও ৪ নম্বর রাজ্যের মধ্যে কোনটি অধিক উন্নত? বিশ্লেষণ করো।",
          "explanation": "উদ্দীপকের B জীবটি হলো Artocarpus heterophyllus (কাঁঠাল গাছের বৈজ্ঞানিক নাম), যা প্লান্টি রাজ্যের এবং C জীবটি হলো Penicillium notatum নামক ছত্রাক, যা ফানজাই রাজ্যের অন্তর্ভুক্ত জীব। রাজ্য দুটির মধ্যে প্লান্টি রাজ্যটি, ফানজাই রাজ্য থেকে উন্নত। ফানজাই রাজ্যের জীবসমূহ স্থলজ, মৃতজীবী বা পরজীবী। এদের দেহ মাইসেলিয়াম দিয়ে গঠিত। এদের কোষে নিউক্লিয়াস সুগঠিত। কোষপ্রাচীর কাইটিন নির্মিত। এদের দেহে ক্লোরোপ্লাস্ট অনুপস্থিত। এরা শোষণ পদ্ধতিতে খাদ্য গ্রহণ করে এবং হ্যাপ্লয়েড স্পোরের মাধ্যমে এদের বংশবৃদ্ধি ঘটে। অপরদিকে, প্লান্টি রাজ্যের জীবসমূহ প্রকৃত নিউক্লিয়াসযুক্ত। এদের দেহে উন্নত টিস্যুতন্ত্র বিদ্যমান। এরা সপুষ্পক। সালোকসংশ্লেষণের মাধ্যমে খাদ্য প্রস্তুত করে। যৌন জননের মাধ্যমে এদের বংশবিস্তার ঘটে। এদের ভূণ সৃষ্টি হয় এবং তা থেকে ডিপ্লয়েড পর্যায় শুরু হয়। রাজ্যদ্বয়ের বৈশিষ্ট্য পর্যালোচনায় দেখা যায়, প্লান্টি রাজ্যের বৈশিষ্ট্যগুলো ফানজাই রাজ্যের বৈশিষ্ট্য অপেক্ষা উন্নত তাই বলা যায়, B জীবটি অর্থাৎ Artocarpus heterophyllus, C জীব অর্থাৎ, Penicillium notatum থেকে উন্নত।"
        }
      ]
    },
    {
      "number": "6",
      "uddipok": "মিথিলার বয়স ৩০ বছর। উচ্চতা ১৬০ সেমি. এবং ওজন ৯০ কেজি। সে হালকা পরিশ্রমী, তবে সুস্বাস্থ্যের অধিকারী হতে আগ্রহী।",
      "tag": "BB 23",
      "sub_questions": [
        {
          "label": "ক",
          "question": "প্রস্বেদন কী?",
          "explanation": "উদ্ভিদ যে শারীরতাত্ত্বিক প্রক্রিয়ায় এর বায়বীয় অঙ্গের মাধ্যমে দেহ থেকে বাষ্পাকারে পানি বের করে দেয় সে প্রক্রিয়াই হলো প্রস্বেদন।"
        },
        {
          "label": "খ",
          "question": "খাদ্য সংরক্ষণে রাসায়নিক পদার্থের ব্যবহার কতটা নিরাপদ? ব্যাখ্যা করো।",
          "explanation": "খাদ্য সংরক্ষণে বিভিন্ন স্বাস্থ্যসম্মত অনুমোদিত রাসায়নিক পদার্থ ব্যবহার করা হয়, যাতে খাদ্যদ্রব্যে পচন সৃষ্টিকারী ব্যাকটেরিয়া ও ছত্রাক সংক্রমণ করতে না পারে। সাধারণত সোডিয়াম নাইট্রেট, সরবেট, খাবার লবণ ইত্যাদি পদার্থ খাদ্য সংরক্ষণে অনুমোদিত মাত্রায় ব্যবহার করা হয়ে থাকে। কিন্তু এসকল রাসায়নিক পদার্থ পরিমিত মাত্রার বেশি ব্যবহার করা হলে তা অত্যন্ত অনিরাপদ বলে বিবেচিত হয়। এছাড়াও স্বাস্থ্যঝুঁকির কারণে ক্ষতিকারক ফরমালিন এবং বিভিন্ন রঞ্জক পদার্থ কখনই খাদ্য সংরক্ষণে ব্যবহার করা উচিত নয়।"
        },
        {
          "label": "গ",
          "question": "মিথিলার BMR নির্ণয় করো।",
          "explanation": "উদ্দীপকে দেওয়া আছে, মিথিলার বয়স = ৩০ বছর উচ্চতা = ১৬০ সে.মি. ওজন = ৯০ কেজি আমরা জানি,  মেয়েদের BMR = ৬৫৫ + (৯.৬ × ওজন কেজি  ) + (  ১.৮  ×  উচ্চতা   সে.মি.) - (8.৭ × বয়স বছর)  ∴  মিথিলা BMR  =  ৬৫৫ + (৯.৬  ×  ৯০  ) + (  ১.৮  ×  ১৬০  )  - (৪.৭×৩০)  = ৬৫৫ + ৮৬৪ + 2 ৮৮ − ১৪১  = ১৮০৭ - ১৪১   = ১৬৬৬ ক্যালরি।  \\begin{array}{l} \\text { মেয়েদের BMR = ৬৫৫ + (৯.৬ × ওজন কেজি })+(\\text { ১.৮ } \\times \\text { উচ্চতা } \\\\ \\text { সে.মি.) - (8.৭ × বয়স বছর) } \\\\ \\therefore \\text { মিথিলা BMR }=\\text { ৬৫৫ + (৯.৬ } \\times \\text { ৯০ })+(\\text { ১.৮ } \\times \\text { ১৬০ }) \\\\ \\text { - (৪.৭×৩০) } \\\\ =৬ ৫ ৫+৮ ৬ ৪+2 ৮ ৮-১ ৪ ১ \\\\ \\text { = ১৮০৭ - ১৪১ } \\\\ \\text { = ১৬৬৬ ক্যালরি। } \\end{array}   মেয়েদের  BMR =  ৬৫৫  + ( ৯ . ৬  ×  ওজন   কেজি   ) + (   ১ . ৮   ×   উচ্চতা     সে . মি .) - (8. ৭  ×  বয়স   বছর )  ∴   মিথিলা  BMR  =   ৬৫৫  + ( ৯ . ৬   ×   ৯০   ) + (   ১ . ৮   ×   ১৬০   )  - ( ৪ . ৭ × ৩০ )  = ৬৫৫ + ৮৬৪ + 2 ৮৮ − ১৪১  =  ১৮০৭  -  ১৪১    =  ১৬৬৬   ক্যালরি।   ​"
        },
        {
          "label": "ঘ",
          "question": "কীভাবে মিথিলা সুস্বাস্থ্যের অধিকারী হতে পারবে? বিশ্লেষণ করো।",
          "explanation": "মিথিলা সুস্বাস্থ্যের অধিকারী হতে আগ্রহী। মানুষের সুস্বাস্থ্যের সাথে BMI এর মান সম্পর্কিত। সুস্থ জীবনযাপনের জন্য মানব শরীরে সঠিক BMI থাকা দরকার। সুস্বাস্থ্যের জন্য BMI-এর আদর্শ মান হচ্ছে ১৮.৫-২৪.৯। এখানে দেখা যাচ্ছে মিথিলা BMI-এর মান ৩৫.১৫৬ যা সুস্বাস্থ্যের আদর্শ মান থেকে অনেক উপরে। তার BMI-এর মান থেকে বোঝা যায় তিনি মোটা হওয়ার দ্বিতীয় স্তরে রয়েছেন। মিথিলাকে তাঁর ইচ্ছা পূরণ করতে হলে নিয়মিত ব্যায়াম করে ওজন কমাতে হবে। প্রতিদিন তাকে এক ঘণ্টা মাঝারি মানের শরীরচর্চা যেমন- হাঁটা, জগিং, দৌড়, সাঁতার কাটা, খেলাধুলা, সাইকেল চালানো ইত্যাদি করতে হবে। নিয়মিত ব্যায়ামের পাশাপাশি সুস্বাস্থ্যের অধিকারী হওয়ার জন্য মিথিলাকে পরিমিত এবং স্বাস্থ্যসম্মত খাবার গ্রহণ করতে হবে। চর্বি জাতীয় খাবার পরিহার করে ফলমূল, শাকসবজি, দুধ, মাছ, ডাল এ সকল খাবার বেশি খেতে হবে। এ সকল নিয়ম মেনে চললে মিথিলা সুস্বাস্থ্যের অধিকারী হতে পারবে।"
        }
      ]
    },
    {
      "number": "7",
      "uddipok": "",
      "tag": "BB 23",
      "sub_questions": [
        {
          "label": "ক",
          "question": "সর্বজনীন রক্তদাতা কাকে বলে?",
          "explanation": "O গ্রুপের রক্তবিশিষ্ট ব্যক্তি সব গ্রুপের রক্তের ব্যক্তিকে রক্ত দিতে পারে বলে রক্ত O গ্রুপধারী ব্যক্তিকে সর্বজনীন রক্তদাতা বলে।"
        },
        {
          "label": "খ",
          "question": "পানিকে 'ফ্লুইড অফ লাইফ' বলা হয় কেন?",
          "explanation": "পানির অপর নাম জীবন। পানি ছাড়া জীবন বাঁচতে পারে না। জীবদেহের ভৌত ভিত্তি প্রোটোপ্লাজমের' শতকরা ৯০ ভাগই পানি। এ কারণেই পানিকে 'ফ্লুইড অফ লাইফ' বলা হয়।"
        },
        {
          "label": "গ",
          "question": "উদ্দীপকের 'X' চিত্রটির গঠন চিহ্নিত চিত্রসহ ব্যাখ্যা করো।",
          "explanation": "উদ্দীপকে চিত্র: X হলো মানব হৃৎপিণ্ড। নিচে হৃৎপিণ্ডের গঠন চিহ্নিত চিত্রসহ ব্যাখ্যা করা হলো- হৃৎপিণ্ড দুই ফুসফুসের মাঝে অবস্থিত একটি ত্রিকোণাকার ফাঁপা অঙ্গ। হৃৎপিণ্ড হৃদপেশি নামক একটি বিশেষ ধরনের অনৈচ্ছিক পেশি দ্বারা গঠিত। এটি পেরিকার্ডিয়াম নামক পাতলা পর্দা দ্বারা আবৃত থাকে। এর প্রাচীরে তিনটি স্তর রয়েছে- বহিঃস্তর বা এপিকার্ডিয়াম, মধ্যস্তর বা মায়োকার্ডিয়াম এবং অন্তঃস্তর বা এন্ডোকার্ডিয়াম। হৃৎপিন্ডের ভেতরে চারটি প্রকোষ্ঠ রয়েছে দুটি অলিন্দ-ডান ও বাম অলিন্দ এবং দুটি নিলয়- ডান ও বাম নিলয়। এরা পরস্পর যথাক্রমে আন্তঃঅলিন্দ ও আন্তঃনিলয় পর্দা দ্বারা পৃথক থাকে। ডান অলিন্দ ও নিলয়ের ছিদ্রপথে ট্রাইকাসপিড কপাটিকা এবং বাম অলিন্দ ও নিলয়ের ছিদ্রপথে বাইকাসপিড কপাটিকা থাকে এবং মহাধমনি ও ফুসফুসীয় ধমনির মুখে অর্ধচন্দ্রাকার কপাটিকা থাকে। এরা রক্তের বিপরীতমুখী প্রবাহকে প্রতিরোধ করে।"
        },
        {
          "label": "ঘ",
          "question": "'X' অঙ্গটি সুস্থ রাখতে 'Y' উপাদানগুলো কীভাবে ভূমিকা রাখে? বিশ্লেষণ করো।",
          "explanation": "'X' অঙ্গটি হলো হৃৎপিণ্ড, আর 'Y' উপাদানগুলো হলো ট্রাইগ্লিসারাইড, HDL ও LDL। এগুলো হলো লিপোপ্রোটিন জাতীয় যৌগ। দেহে অন্যান্য অঙ্গের মতো হৃৎপিণ্ডে অক্সিজেন এবং খাদ্যসার সরবরাহের প্রয়োজন হয়। হৃৎপিণ্ডের করোনারি ধমনিগাত্রে কোলেস্টেরলের কারণে চর্বি জমা হলে ধমনিতে স্বাভাবিক রক্তপ্রবাহে বিঘ্ন ঘটে ফলে হৃৎপিণ্ডে পর্যাপ্ত অক্সিজেন ও খাদ্যসার না পাওয়ায় ক্ষতিগ্রস্ত হয়। ধমনির গাত্রে বেশি চর্বি জমা হয়ে রক্তপ্রবাহ বাধাগ্রস্ত হয় ফলে করোনারি হৃদরোগের আশঙ্কা অনেক বেড়ে যায়। এছাড়া রক্তে উচ্চমাত্রায় কোলেস্টেরল হৃৎপিণ্ডের সমস্যার সাথে সম্পর্কিত। এজন্য হৃৎপিণ্ডকে সুস্থ রাখতে নিয়ন্ত্রিত মাত্রার কোলেস্টেরল ভূমিকা রাখে। এছাড়া LDL হলো খারাপ কোলেস্টেরল যা হৃদরোগের ঝুঁকি বাড়ায়। তাই LDL নিয়ন্ত্রণে রেখে হৃৎপিণ্ডকে সুস্থ রাখা যায়। আবার HDL হলো ভালো কোলেস্টেরল, এটি হৃদরোগের ঝুঁকি কমায়। তাই বেশি পরিমাণে HDL গ্রহণের মাধ্যমে হৃৎপিণ্ডকে সুস্থ রাখা যায়। তাই বলা যায়, হৃৎপিণ্ডকে সুস্থ রাখতে ট্রাইগ্লিসারাইড, LDL ও HDL অর্থাৎ কোলেস্টেরলের নিয়ন্ত্রিত ব্যবহার ভূমিকা রাখে।"
        }
      ]
    },
    {
      "number": "8",
      "uddipok": "রফিক সাহেব কিছুদিন আগে মারাত্মক ডায়রিয়ায় আক্রান্ত হয়েছিলেন। বর্তমানে তার রক্তে ক্রিয়েটিনিন এর মাত্রা অনেক বেশি।",
      "tag": "BB 23",
      "sub_questions": [
        {
          "label": "ক",
          "question": "আলট্রাফিলট্রেট কী?",
          "explanation": "বৃক্কের নেফ্রনে অবস্থিত গ্লোমেরুলাস ছাঁকনির মতো কাজ করার মাধ্যমে রক্ত থেকে যে পরিসুত তরল উৎপন্ন করে তাই হলো আলট্রাফিলট্রেট।"
        },
        {
          "label": "খ",
          "question": "দিনের বেলা বড় গাছের নিচে বিশ্রাম নেয়া আরামদায়ক কেন?",
          "explanation": "বড় গাছে পাতার সংখ্যা বেশি হওয়ায় দিনের বেলা সেখানে সালোকসংশ্লেষণের হার বেড়ে যায়। ফলে অধিক পরিমাণে অক্সিজেন উৎপন্ন হয়, যা গাছের নিচের পরিবেশকে স্বাভাবিকের তুলনায় শীতল রাখে। তাই দিনের বেলা বড় গাছের নিচে বিশ্রাম নেওয়া আরামদায়ক।"
        },
        {
          "label": "গ",
          "question": "রফিক সাহেবের আক্রান্ত অঙ্গটির গঠন চিত্রসহ ব্যাখ্যা করো।",
          "explanation": "উদ্দীপকে রফিক সাহেবের আক্রান্ত অঙ্গটি হলো বৃক্ক। নিচে বৃক্কের গঠন চিত্রসহ ব্যাখ্যা করা হলো- প্রতিটি বৃক্কের আকৃতি শিমবিচির মতো এবং লালচে রং হয়। বৃক্কের বাইরের দিক উত্তল ও ভিতরের দিক অবতল। অবতল অংশের ভাঁজকে হাইলাস বলা হয়। হাইলাসের ভিতর থেকে ইউরেটার ও রেনাল শিরা বের হয় এবং রেনাল ধমনি বৃক্কে প্রবেশ করে। ইউরেটারের ফানেল আকৃতির প্রশস্ত অংশকে পেলভিস বলে। বৃক্ক সম্পূর্ণরূপে এক ধরনের তন্তুময় আবরণ দিয়ে বেষ্টিত থাকে। একে ক্যাপসুল বলে। ক্যাপসুল সংলগ্ন অংশকে কর্টেক্স এবং ভিতরের অংশকে মেডুলা বলে। উভয় অঞ্চলই যোজক কলা এবং রক্তবাহী নালি দিয়ে গঠিত। মেডুলায় সাধারণত ৮-১২টি রেনাল পিরামিড থাকে। এদের অগ্রভাগ প্রসারিত হয়ে পিড়কা গঠন করে। এসব পিড়কা সরাসরি পেলভিসে উন্মুক্ত হয়। প্রতিটি বৃক্কে বিশেষ এক ধরনের নালিকা থাকে যাকে ইউরিনিফেরাস নালিকা বলা হয়। প্রতিটি ইউরিনিফেরাস নালিকা দু'টি প্রধান অংশে বিভক্ত, যথা- নেফ্রন ও সংগ্রাহী নালিকা।"
        },
        {
          "label": "ঘ",
          "question": "রফিক সাহেবের সমস্যাটি থেকে পরিত্রাণের উপায় বিশ্লেষণ করো।",
          "explanation": "উদ্দীপকের তথ্য অনুযায়ী রফিক সাহেব বৃক্ক বিকল রোগে ভুগছেন। কারণ বৃক্ক বিকল হলে রক্তে ক্রিয়োটিনিন বৃদ্ধি পায়। বৃক্ক অকেজো হলে দু'ধরনের ব্যবস্থা গ্রহণ করা যেতে পারে। নিচে তা বিশ্লেষণ করা হলো- প্রথম ব্যবস্থাটি হলো ডায়ালাইসিস। বৃক্ক সম্পূর্ণ অকেজো হওয়ার পর বৈজ্ঞানিক উপায়ে রক্ত পরিশোধিত করার প্রক্রিয়া হলো ডায়ালাইসিস। ডায়ালাইসিস মেশিনের সাহায্যে রক্ত পরিশোধন করা হয়। ফলে নাইট্রোজেনঘটিত ক্ষতিকর বর্জ্য পদার্থ দেহের বাইরে নিষ্কাশিত হয়। দ্বিতীয় ব্যবস্থাটি হলো বৃক্ক প্রতিস্থাপন। কোনো ব্যক্তির বৃক্ক অকেজো হয়ে গেলে তখন কোনো সুস্থ ব্যক্তির বৃদ্ধ তার দেহে প্রতিস্থাপনের প্রক্রিয়াকে বৃক্ক প্রতিস্থাপন বলে। এটি দু'ভাবে সম্পন্ন করা যায়। যেমন- এক, কোনো নিকট আত্মীয়ের বৃক্ক রোগীর দেহে প্রতিস্থাপন করে, দুই; মৃত ব্যক্তির বৃদ্ধ নিয়ে রোগীর দেহে প্রতিস্থাপন করে। মৃত ব্যক্তি বলতে \"ব্রেন ডেড\" বোঝানো হয়েছে তবে দু ক্ষেত্রেই দেখতে হবে টিস্যু ম্যাচ করে কিনা। সুতরাং, রফিক সাহেব ডায়ালাইসিস অথবা বৃক্ক প্রতিস্থাপনের মাধ্যমে উক্ত সমস্যা থেকে পরিত্রাণ পেতে পারেন।"
        }
      ]
    }
  ]
}