{
  "title": "ঢাকা বোর্ড ২০২০",
  "subtitle": "জীববিজ্ঞান (8)",
  "questions": [
    {
      "number": "1",
      "uddipok": "",
      "tag": "DB 20",
      "sub_questions": [
        {
          "label": "ক",
          "question": "বায়োইনফরমেটিক্স কী?",
          "explanation": "কম্পিউটার প্রযুক্তি নির্ভর জীববিজ্ঞান ভিত্তিক তথ্যই হলো বায়োইনফরমেটিকস্।"
        },
        {
          "label": "খ",
          "question": "হৃদপেশি এক ধরনের অনৈচ্ছিক পেশি- ব্যাখ্যা করো।",
          "explanation": "হৃদপেশি মেরুদণ্ডী প্রাণীদের হৃৎপিণ্ডের এক বিশেষ ধরনের অনৈচ্ছিক পেশি। অনৈচ্ছিক পেশি টিস্যুর সংকোচন ও প্রসারণ প্রাণীর ইচ্ছাধীন নয়। এই বৈশিষ্ট্যটি হৃদপেশির ক্ষেত্রেও লক্ষ করা যায়। হৃদপেশির গঠন কিছুটা ঐচ্ছিক পেশির মতো হলেও কাজের দিক থেকে এটি অনৈচ্ছিক পেশির মতো। তাই হৃদপেশিকে অনৈচ্ছিক পেশি বলা হয়।"
        },
        {
          "label": "গ",
          "question": "উদ্দীপকের 'Y' উপাদানের সমন্বয়ে গঠিত অঙ্গাণুটির গঠন চিত্রসহ ব্যাখ্যা করো।",
          "explanation": "উদ্দীপকে উল্লিখিত 'Y' উপাদানের সমন্বয়ে গঠিত অঙ্গাণুটি হলো ক্লোরোপ্লাস্ট। নিচে চিত্রসহ ক্লোরোপ্লাস্টের গঠন ব্যাখ্যা করা হলো- ক্লোরোপ্লাস্ট দুই স্তর বিশিষ্ট। বাইরের দিকের স্তরটিকে বলা হয় বহিঃস্তর ও ভেতরের দিকের স্তরটিকে বলা হয় অন্তঃস্তর। ক্লোরোপ্লাস্টে গ্রানাম চাকতি নামক এক প্রকার স্তরীভূত অঙ্গ থাকে। গ্রানা সংখ্যায় একের অধিক এবং এরা পরস্পর গ্রানাম ল্যামেলি নামক নালিকা দিয়ে সংযুক্ত। গ্রানায় সূর্যালোক আবদ্ধ হয়ে রাসায়নিক শক্তি উৎপাদিত হয়। কোষের ম্যাট্রিক্সের স্ট্রোমাতে অবস্থিত উৎসেচক, বায়ু থেকে গৃহীত কার্বন ডাই-অক্সাইড ও পানি থেকে সরল শর্করা উৎপন্ন করে। স্ট্রোমাতে অসংখ্য থলে আকৃতির ত্রিমাত্রিক সজ্জাবিশিষ্ট থাইলাকয়েড থাকে। ক্লোরোপ্লাস্টে ক্লোরোফিল থাকে বলে এরা সবুজ। এছাড়া এতে ক্যারোটিনয়েড নামক রঞ্জকও থাকে।"
        },
        {
          "label": "ঘ",
          "question": "উদ্দীপকের 'Y' এ উৎপাদিত বস্তু থেকে 'X' এ কিভাবে ATP উৎপন্ন হয়? বিশ্লেষণ করো।",
          "explanation": "উদ্দীপকে উল্লিখিত X ও Y দ্বারা যথাক্রমে মাইটোকন্ড্রিয়া এবং ক্লোরোপ্লাস্টকে বোঝানো হয়েছে। ক্লোরোপ্লাস্টে ক্লোরোফিলের উপস্থিতিতে সালোকসংশ্লেষণ প্রক্রিয়ায় গ্লুকোজ বা শর্করা উৎপন্ন হয়। মাইটোকন্ড্রিয়ার অভ্যন্তরে শ্বসনের অ্যাসিটাইল কো-এ সৃষ্টি, ক্রেবস চক্র ও ইলেকট্রন প্রবাহতন্ত্র ধাপে এই গ্লুকোজ থেকে ATP উৎপন্ন হয়। নিচে এর ব্যাখ্যা দেওয়া হলো- অ্যাসিটাইল Co-A সৃষ্টি: এক্ষেত্রে প্রতি অণু পাইরুভিক এসিড পর্যায়ক্রমিকভাবে এক অণু অ্যাসিটাইল Co-A, এক অণু CO₂ ও এক অণু NADH₂ উৎপন্ন করে। এ সময় ৩ অণু ATP তৈরি হয় (২ অণু পাইরুভিক এসিড থেকে ৬ অণু)। এই ধাপটি সাইটোপ্লাজমে ঘটে বলে এক সময় মনে করা হতো, তবে সর্বশেষ তথ্য উপাত্ত অনুসারে জানা গেছে বিক্রিয়াটি ঘটে মাইটোকন্ড্রিয়ার ম্যাট্রিক্সে। ক্রেবস চক্র: এটি মাইটোকন্ড্রিয়ার ঘটে। এখানে এক অণু অ্যাসিটাইল Co-A থেকে ৩ অণু NADH2, এক অণু FADH₂ ও এক অণু GTP উৎপন্ন হয়। এ সময় ১২ অণু ATP তৈরি হয় (২ অণু পাইরুভিক এসিড থেকে ২৪ অণু)। ইলেকট্রন প্রবাহতন্ত্র: এ প্রক্রিয়ার মাধ্যমেই মাইটোকন্ড্রিয়ার বিভিন্ন ধাপে উৎপন্ন NADH2, FADH₂ জারিত হয়ে ATP, পানি, উচ্চশক্তির ইলেকট্রন এবং প্রোটন উৎপন্ন হয়।"
        }
      ]
    },
    {
      "number": "2",
      "uddipok": "",
      "tag": "DB 20",
      "sub_questions": [
        {
          "label": "ক",
          "question": "ক্লোরোসিস কী?",
          "explanation": "বিভিন্ন পুষ্টি উপাদানের অভাবজনিত কারণে উদ্ভিদের পাতা হলুদ হয়ে যাওয়ার প্রক্রিয়াই হলো ক্লোরোসিস।"
        },
        {
          "label": "খ",
          "question": "বোরন উদ্ভিদের জন্য গুরুত্বপূর্ণ কেন?",
          "explanation": "উদ্ভিদের সক্রিয়ভাবে বর্ধনশীল অঞ্চলের জন্য বোরন অতীব প্রয়োজনীয়। বোরন কোষপ্রাচীরের কাঠামোর মধ্যে অবস্থান করে প্রাচীর তথা কোষটিকে দৃঢ়তা দেয়। বিপাক ক্রিয়ার বিভিন্ন বিক্রিয়ায় এটি নিয়ন্ত্রকের ভূমিকা পালন করে। এছাড়া চিনি পরিবহনে বোরন পরোক্ষ প্রভাব বিস্তার করে। এসব কারণেই বোরন উদ্ভিদের জন্য গুরুত্বপূর্ণ।"
        },
        {
          "label": "গ",
          "question": "উদ্দীপকের 'X' অংশে কিভাবে খাদ্য পরিপাক হয়? ব্যাখ্যা করো।",
          "explanation": "নিম্নের অনুরূপঃ চিত্রের 'A' চিহ্নিত অঙ্গটি হলো পাকস্থলি। পরিপাকতন্ত্রের এ অঙ্গটি থেকে নিঃসৃত রস খাদ্য পরিপাকে গুরুত্বপূর্ণ ভূমিকা পালন করে থাকে। নিচে পাকস্থলিতে নিঃসৃত রসের সাহায্যে পরিপাক ক্রিয়া ব্যাখ্যা করা হলো- খাদ্য মুখগহ্বর থেকে অন্ননালির মধ্য দিয়ে পাকস্থলিতে প্রবেশ করে। পাকস্থলিতে খাদ্য আসার পর অন্তঃপ্রাচীরের গ্যাস্ট্রিকগ্রন্থি থেকে গ্যাস্ট্রিক রস ক্ষরিত হয়। এই রস খাদ্য পরিপাকে সাহায্য করে। গ্যাস্ট্রিক রসে প্রধানত হাইড্রোক্লোরিক এসিড ও পেপসিনোজেন নামক এনজাইম থাকে। হাইড্রোক্লোরিক এসিড খাদ্যের ক্ষতিকর অণুজীবকে ধ্বংস করে এবং নিষ্ক্রিয় পেপসিনোজেনকে সক্রিয় পেপসিনে পরিণত করে। এই সক্রিয় পেপসিন আমিষজাতীয় খাবারকে ভেঙ্গে দুই বা ততোধিক অ্যামাইনো এসিড দ্বারা গঠিত যৌগ-পলিপেপটাইডে (প্রোটিওজ ও পেপটোন) রূপান্তরিত করে। পাকস্থলিতে মূলত আমিষজাতীয় খাবারই পরিপাক হয়, কিন্তু শর্করা ও স্নেহজাতীয় খাবার পরিপাক হয় না। কারণ শর্করা ও স্নেহজাতীয় খাবার পরিপাকের জন্য প্রয়োজনীয় এনজাইমগুলো পাকস্থলি থেকে নিঃসৃত রসে অনুপস্থিত। এভাবে পাকস্থলি থেকে নিঃসৃত রস খাদ্যের জীবাণু ধ্বংস, আমিষ পরিপাক এবং সকল খাদ্যকে পাকমণ্ডে পরিণত করে খাদ্য পরিপাকে সহায়তা করে।"
        },
        {
          "label": "ঘ",
          "question": "খাদ্যের পরিপাক সম্পন্নকরণে উদ্দীপকের 'Y' ও 'Z' গুরুত্বপূর্ণ ভূমিকা রাখে- মূল্যায়ন করো।",
          "explanation": "উদ্দীপকের চিত্রে Y ও Z অংশ হলো যথাক্রমে অগ্ন্যাশয় ও যকৃত। খাদ্য পরিপাকে এ অঙ্গ দুটি গুরুত্বপূর্ণ ভূমিকা পালন করে থাকে। যকৃতে খাদ্য পরিপাককারী কোনো এনজাইম থাকে না। এটি খাদ্য পরিপাকে প্রত্যক্ষভাবে ভূমিকা রাখে না, পরোক্ষভাবে ভূমিকা রাখে। যকৃতে পিত্তরস তৈরি হয়। এটি খাদ্যকে ক্ষারীয় করে পরিপাকের উপযোগী করে তোলে। পিত্তরসের পিত্তলবণ স্নেহ পদার্থের ক্ষুদ্র কণাগুলোকে পানির সাথে মিশতে সাহায্য করে এবং লাইপেজের কাজ সঠিকভাবে সম্পাদনে সাহায্য করে। অন্যদিকে, অগ্ন্যাশয় থেকে অগ্ন্যাশয় রস নিঃসৃত হয়। অগ্ন্যাশয় রসে লাইপেজ, ট্রিপসিন ও অ্যামাইলেজ নামক এনজাইম থাকে। এসব এনজাইম যথাক্রমে স্নেহ, আমিষ এবং শর্করা পরিপাকে প্রত্যক্ষভাবে ভূমিকা রাখে। এসকল এনজাইমের অনুপস্থিতিতে স্নেহ, আমিষ এমনকি শর্করা পরিপাক সম্পূর্ণরূপে অসম্ভব। অগ্ন্যাশয় থেকে কিছু হরমোন নিঃসৃত হয়, যেমন- গ্লুকাগন ও ইনসুলিন। এরা দেহে গ্লুকোজ নিয়ন্ত্রণ ও অন্যান্য শারীরবৃত্তীয় কাজে বিশেষ ভূমিকা রাখে।"
        }
      ]
    },
    {
      "number": "3",
      "uddipok": "একটি বনভূমির বাস্তুতন্ত্রে রয়েছে সবুজ ঘাস, খরগোস, ময়ূর, ঘাসফড়িং, ব্যাঙ, ইঁদুর, সাপ, হরিণ ও বাঘ। অন্যদিকে একটি ধানক্ষেতের বাস্তুতন্ত্রে রয়েছে ধানগাছ, ঘাসফড়িং, সাপ, ব্যাঙ, ইঁদুর, পেঁচা ও ঈগল।",
      "tag": "DB 20",
      "sub_questions": [
        {
          "label": "ক",
          "question": "প্রজাতিগত বৈচিত্র্যতা কী?",
          "explanation": "পৃথিবীতে বিরাজমান জীব প্রজাতিসমূহের মধ্যকার বিভিন্ন বিষয়ে বিভিন্নতা বা বৈচিত্র্যই প্রজাতিগত বৈচিত্র্যতা।"
        },
        {
          "label": "খ",
          "question": "ভূণের রেচনে অমরার ভূমিকা কী?",
          "explanation": "মাতৃ জরায়ুতে ক্রমবর্ধমান ভ্রূণ এবং মাতৃ জরায়ু টিস্যুর মধ্যে সম্পর্ক স্থাপনকারী অঙ্গই হলো অমরা। এই অমরার মাধ্যমে বিপাকের ফলে সৃষ্ট বর্জ্য পদার্থ ভূণদেহ থেকে মাতৃদেহে অপসারিত হয়। তাই বলা যায় যে, ভূণের রেচনে অমরার ভূমিকা অপরিসীম।"
        },
        {
          "label": "গ",
          "question": "উদ্দীপকের প্রথম বাস্তুতন্ত্রে বিদ্যমান জীবগুলোর সমন্বয়ে সৃষ্ট একটি খাদ্যজালের বর্ণনা দাও।",
          "explanation": "উদ্দীপকের প্রথম বাস্তুতন্ত্রে অর্থাৎ বনভূমির বাস্তুতন্ত্রে বিদ্যমান জীবগুলোর সমন্বয়ে যে খাদ্যজাল সৃষ্টি হয় তা নিম্নরূপ- এখানে পাঁচ ধরনের খাদ্যশিকল একত্রিত হয়ে একটি খাদ্যজাল সৃষ্টি করে। প্রথম খাদ্যশিকলে ঘাসফড়িং উৎপাদক সবুজ ঘাস খেয়ে বেঁচে থাকে এবং ঘাসফড়িংকে ব্যাঙ, ব্যাঙকে সাপ ও সাপকে ময়ূর ভক্ষণ করে। দ্বিতীয় শিকলে সবুজ ঘাসকে ঘাসফড়িং, ঘাসফড়িংকে ব্যাঙ এবং ব্যাঙকে অনেক সময় বাঘ খেয়ে থাকে। তৃতীয় শিকলে সবুজ ঘাসকে ইঁদুর, ইঁদুরকে সাপ এবং সাপকে ময়ূর খেয়ে থাকে। চতুর্থ শিকলে সবুজ ঘাসকে খরগোশ এবং খরগোশকে বাঘ খেয়ে থাকে। পঞ্চম শিকলে সবুজ ঘাসকে হরিণ এবং হরিণকে বাঘ খেয়ে থাকে। এখানে, একাধিক শিকলে একই জীবের উপস্থিত থাকায় শিকলগুলো একত্রিত হয়ে এমন খাদ্যজালের সৃষ্টি করেছে।"
        },
        {
          "label": "ঘ",
          "question": "উদ্দীপকের বাস্তুতন্ত্র দুটিতে ঘাসফড়িং, ব্যাঙ ও ইঁদুর অনুপস্থিত থাকলে বাস্তুতন্ত্রে কী পরিবর্তন হবে? বিশ্লেষণ করো।",
          "explanation": "উদ্দীপকের প্রথমটিতে একটি বনভূমির বাস্তুতন্ত্র এবং দ্বিতীয়টিতে একটি ধানক্ষেতের বাস্তুতন্ত্র উল্লেখ করা হয়েছে। উভয় বাস্তুতন্ত্রে ঘাসফড়িং, ব্যাঙ ও ইঁদুর রয়েছে এবং তাদের উপর নির্ভর করে শেষ পর্যায়ে বেঁচে থাকে সাপ, ময়ূর, পেঁচা ও ঈগল। উভয় বাস্তুতন্ত্রে এ জীবগুলো না থাকলে বাস্তুতন্ত্রে আমূল পরিবর্তন ঘটবে। পরিবেশ থেকে কোনো জীব প্রজাতি বিলুপ্ত হলে বাস্তুতন্ত্রের স্থিতিশীলতা নষ্ট হয়। বাস্তুতন্ত্রের ভারসাম্য বজায় রাখতে সেখানকার সকল জীব প্রজাতির উপস্থিতি একান্তভাবে কাম্য। বাস্তুতন্ত্র দুটিতে ঘাসফড়িং, ব্যাঙ ও ইঁদুর অনুপস্থিত থাকলে প্রথম বাস্তুতন্ত্রের সাপ ও ময়ূর খাদ্যাভাবে পরিবেশ থেকে বিলুপ্ত হয়ে যাবে। একইভাবে, দ্বিতীয় বাস্তুতন্ত্র থেকে সাপ, পেঁচা ও ঈগল পরিবেশ থেকে বিলুপ্ত হবে। এভাবে উদ্দীপকের বাস্তুতন্ত্র দুটির অধিকাংশ প্রাণীর বিলুপ্তি ঘটার ফলে বাস্তুতন্ত্রের আমূল পরিবর্তন ঘটবে এবং বাস্তুতন্ত্র তার ভারসাম্য হারাবে।"
        }
      ]
    },
    {
      "number": "4",
      "uddipok": "",
      "tag": "DB 20",
      "sub_questions": [
        {
          "label": "ক",
          "question": "ফাইটোহরমোন কাকে বলে?",
          "explanation": "যে জৈব রাসায়নিক পদার্থ উদ্ভিদ দেহে উৎপন্ন হয়ে উদ্ভিদের বৃদ্ধি, বিকাশ এবং বিভিন্ন অঙ্গ সৃষ্টি ইত্যাদি কাজ নিয়ন্ত্রণ করে তাকে ফাইটোহরমোন বলে।"
        },
        {
          "label": "খ",
          "question": "মশার কামড়ে আমরা কিভাবে সাড়া দেই?",
          "explanation": "ত্বকের যে অংশে মশা কামড় দেয় সেই অংশ থেকে উদ্দীপনা সংবেদী, নিউরনের অ্যাক্সনের মাধ্যমে স্নায়ুকাণ্ডের ধূসর অংশে পৌছায়। সেখানে অবস্থিত সংবেদী নিউরনের অ্যাক্সন থেকে তড়িৎ রাসায়নিক পদ্ধতিতে উদ্দীপনা মধ্যবর্তী নিউরনের মাধ্যমে মোটর বা আজ্ঞাবাহী স্নায়ুকোষের ডেনড্রাইটে প্রবেশ করে। আজ্ঞাবাহী স্নায়ু অ্যাক্সনের মাধ্যমে পেশিতে পৌছালে পেশির প্রসারণ ঘটে। ফলে হাত দ্রুত আপনা-আপনি উদ্দীপনা স্থলে চলে আসে। মশার কামড়ে আমরা এভাবেই সাড়া দেই।"
        },
        {
          "label": "গ",
          "question": "উদ্দীপকে 'X' এর কার্যকরী এককের চিত্রসহ বর্ণনা করো।",
          "explanation": "উদ্দীপকে উল্লিখিত চিত্র 'X' দ্বারা বৃক্ককে দেখানো হয়েছে। বৃক্কের কার্যকরী একক হলো নেফ্রন। নিচে চিত্রসহ নেফ্রনের বর্ণনা দেওয়া হলো- মানবদেহের প্রতিটি বৃক্কে প্রায় ১০-১২ লক্ষ নেফ্রন থাকে। প্রতিটি নেফ্রনের দুটি অংশ। যথা- রেনাল করপাসল বা মালপিজিয়ান অঙ্গ এবং রেনাল টিউব্যুল। গ্লোমেরুলাস এবং বোম্যান্স ক্যাপসুল নিয়ে প্রতিটি রেনাল করপাসল গঠিত হয়। বোম্যান্স ক্যাপসুল দ্বারা গ্লোমেরুলাস' বেষ্টিত থাকে। বোম্যান্স ক্যাপসুল দ্বিস্তর বিশিষ্ট এবং দেখতে পেয়ালার মতো। আবার গ্লোমেরুলাস একগুচ্ছ কৈশিক জালিকা দিয়ে গঠিত। অপরদিকে প্রতিটি রেনাল টিউব্যুল তিনটি অংশ নিয়ে গঠিত হয়, যেমন- নিকটবর্তী প্যাঁচানো নালিকা, হেনলির লুপ এবং প্রান্তীয় প্যাঁচানো নালিকা।"
        },
        {
          "label": "ঘ",
          "question": "উদ্দীপকে 'X' ও 'Y' অঙ্গ দুটি দেহে বর্জ্য নিষ্কাশনে কার্যকরী ভূমিকা পালন করে- বিশ্লেষণ করো।",
          "explanation": "উদ্দীপকের চিত্র-X ও চিত্র-Y যথাক্রমে বৃক্ক ও ফুসফুস। বৃক্ক রেচনতন্ত্রের এবং ফুসফুস শ্বসনতন্ত্রের অঙ্গ। এই অঙ্গ দুটি দেহের বর্জ্য নিষ্কাশনে কার্যকরী ভূমিকা পালন করে। শ্বাসক্রিয়ার সময় প্রশ্বাসের মাধ্যমে ০₂ ফুসফুসে এবং সেখান থেকে ব্যাপন প্রক্রিয়ায় রক্তে প্রবেশ করে। পরবর্তীতে O₂ অক্সিহিমোগ্লোবিনরূপে বাহিত হয়ে কৈশিক নালিতে পৌঁছার পর তা পৃথক হয়ে যায় এবং একসময় ০₂ পেশি রসের মাধ্যমে কোষে পৌঁছায়। কোষে খাদ্য জারণের পর সেখানে CO₂ উৎপন্ন হয় এবং CO₂ রক্তের সঙ্গে মিশে। এ CO₂ যুক্ত রক্ত ফুসফুসের কৈশিক নালিতে পৌঁছালে সেখানে থেকে CO₂ ব্যাপন প্রক্রিয়ায় ফুসফুসের অ্যালভিওলাসে পৌঁছায় যা নিঃশ্বাসের মাধ্যমে বাইরে নির্গত হয়। এভাবে ফুসফুস রক্তকে পরিশোধিত করে। অন্যদিকে রেচন প্রক্রিয়ায় সৃষ্ট ইউরিয়া, ইউরিক এসিড, অ্যামোনিয়া, ক্রিয়েটিনিন ইত্যাদি নাইট্রোজেনঘটিত বিষাক্ত বর্জ্য পদার্থ রক্তের সঙ্গে মিশে বৃক্কের গ্লোমেরুলাসে পৌঁছায়। গ্লোমেরুলাস সক্রিয় ছাঁকন পদ্ধতিতে রক্তকে পরিশোধিত করে। পরবর্তীতে বিষাক্ত বর্জ্য পদার্থগুলো মূত্রের মাধ্যমে দেহ থেকে বাইরে নির্গত হয়। সুতরাং এ থেকে সহজেই বোঝা যায় যে, উদ্দীপকের উভয় অঙ্গই ভিন্নভাবে রক্ত পরিশোধনের মাধ্যমে দেহ থেকে বর্জ্য নিষ্কাশনে বিশেষ ভূমিকা রাখে।"
        }
      ]
    },
    {
      "number": "5",
      "uddipok": "শাকিল ও লিমন দুই বন্ধু। উভয়ই রক্তস্বল্পতাজনিত সমস্যায় ভুগছে। ডাক্তার বললেন \"শাকিল ও লিমনের রোগ দুটি ভিন্ন, লিমনের রোগটির জন্য বাবা ও মা দায়ী।\"",
      "tag": "DB 20",
      "sub_questions": [
        {
          "label": "ক",
          "question": "GMO কী?",
          "explanation": "রিকম্বিনেন্ট DNA প্রযুক্তির মাধ্যমে সৃষ্ট নতুন বৈশিষ্ট্যসম্পন্ন জীবই হলো GMO Ι"
        },
        {
          "label": "খ",
          "question": "বর্ণান্ধতা মহিলাদের চেয়ে পুরুষ বেশি দেখা যায় কেন?",
          "explanation": "বর্ণান্ধতার জন্য দায়ী সেক্স-লিংকড জিন একটি প্রচ্ছন্ন জিন। পুরুষে একটি প্রচ্ছন্ন জিনই বৈশিষ্ট্য প্রকাশে সক্ষম। অপরপক্ষে, মহিলাদের ক্ষেত্রে দুটি প্রচ্ছন্ন জিন না থাকলে এ বৈশিষ্ট্য প্রকাশ পায় না। এ কারণে বর্ণান্ধতা মহিলাদের চেয়ে পুরুষে বেশি দেখা যায়।"
        },
        {
          "label": "গ",
          "question": "শাকিলের রক্তস্বল্পতার কারণগুলো কী কী হতে পারে? ব্যাখ্যা করো।",
          "explanation": "উদ্দীপকে শাকিল রক্তশূন্যতায় আক্রান্ত। নিচে রক্তশূন্যতার কারণগুলো ব্যাখ্যা করা হলো- রক্তশূন্যতা হলো দেহের এমন একটি অবস্থা যখন বয়স এবং লিঙ্গভেদে রক্তে হিমোগ্লোবিনের ঘনত্ব স্বাভাবিকের তুলনায় কমে যায়। সাধারণত খাদ্যের মুখ্য উপাদান ভিটামিন বি১২ এবং লৌহঘটিত আমিষের অভাবে এই রোগ হয়। মহিলা ও শিশু এই রোগে বেশি আক্রান্ত হয়। এছাড়া অত্যধিক রক্তপাত ঘটলে, কৃমির আক্রমণে, লৌহ গঠিত খাদ্য উপাদান সঠিকভাবে শোষিত না হলে এবং অন্ত্রের সংক্রমণেও রক্তশূন্যতা দেখা দিতে পারে।"
        },
        {
          "label": "ঘ",
          "question": "লিমনের ক্ষেত্রে ডাক্তারের উক্তির যথার্থতা মূল্যায়ন করো।",
          "explanation": "নিম্নের অনুরূপঃ উদ্দীপকের মিনির রোগটি হলো থ্যালাসেমিয়া। এটি একটি রক্ত সম্পর্কিত রোগ যা বংশপরম্পরায় বাহিত হয়। অর্থাৎ এ রোগটি বংশগত রোগ। নিচে তা বিশ্লেষণ করা হলো- থ্যালাসেমিয়া রক্তের লোহিত কণিকার অস্বাভাবিক অবস্থাজনিত রোগ। লোহিত রক্তকোষ দু'ধরনের প্রোটিন দিয়ে তৈরি, ৫-গ্লোবিউলিন এবং B- গ্লোবিউলিন। থ্যালাসেমিয়া হয় লোহিত রক্তকোষে অবস্থিত এ দু'টি প্রোটিনের জিন নষ্টের কারণে। এ জিন দু'টি নষ্টের কারণে ত্রুটিপূর্ণ লোহিত কণিকা উৎপন্ন হয়। যার ফলে রোগী জটিল রক্তশূন্যতায় ভোগে অর্থাৎ থ্যালাসেমিয়াতে আক্রান্ত হয়। জিনের প্রাপ্তির উপর নির্ভর করে থ্যালাসেমিয়াকে দু'ভাবে দেখা হয়। থ্যালাসেমিয়া মেজরের ক্ষেত্রে শিশু তার বাবা ও মা উভয় থেকে থ্যালাসেমিয়া জিন পেয়ে থাকে। আবার, থ্যালাসেমিয়া মাইনরের ক্ষেত্রে শিশু তার বাবা অথবা মায়ের কাছ থেকে থ্যালাসেমিয়া, জিন পেয়ে থাকে। এ ধরনের শিশু থ্যালাসেমিয়া জিনের বাহক হিসেবে কাজ করে। সংক্ষিপ্ত এ আলোচনা থেকে দেখা যায় যে, গ্যামেটের মিলনের সময় জিনের মাধ্যমেই মিনির মা-বাবা থেকে থ্যালাসেমিয়ার জিন মিনির দেহে সঞ্চারিত হয়েছে। অর্থাৎ, রোগটি একটি বংশগত রোগ।"
        }
      ]
    },
    {
      "number": "6",
      "uddipok": "",
      "tag": "DB 20",
      "sub_questions": [
        {
          "label": "ক",
          "question": "প্রোটোপ্লাজম কাকে বলে?",
          "explanation": "কোষের ভিতরে যে অর্ধস্বচ্ছ, থকথকে জেলির ন্যায় বস্তু থাকে তাকে প্রোটোপ্লাজম বলে।"
        },
        {
          "label": "খ",
          "question": "রক্তকে মানবদেহের পরিবহন কলা বলা হয় কেন?",
          "explanation": "রক্তকে মানবদেহের পরিবহন বলা বলা হয়। কারণ রক্ত দেহের অভ্যন্তরে বিভিন্ন দ্রব্যাদি পরিবহন করে। রক্তের লোহিত কণিকা কোষে অক্সিজেন পরিবহন করে। রক্তরস গ্লুকোজ, অ্যামাইনো এসিড, চর্বিকণা ইত্যাদি কোষে সরবরাহ করে। রক্ত দেহের জন্য ক্ষতিকর বর্জ্য পদার্থ বহন করে এবং বিভিন্ন অঙ্গের মাধ্যমে নিষ্কাশন করে। এছাড়াও নালিবিহীন গ্রন্থি হতে নিঃসৃত হরমোন সরাসরি রক্তের সাথে মিশে প্রয়োজন অনুযায়ী বিভিন্ন অঙ্গে সঞ্চালিত হয়। রক্ত ধমনি, শিরা ও কৈশিকনালির মধ্য দিয়ে প্রবাহিত হয়ে দেহের অভ্যন্তরীণ পরিবহনে অংশ নেয়।"
        },
        {
          "label": "গ",
          "question": "চিত্র-A এর অঙ্গাণুটি 'B' প্রক্রিয়ায় কী ভূমিকা পালন করে? ব্যাখ্যা করো।",
          "explanation": "উদ্দীপকে উল্লিখিত চিত্র-A দ্বারা সেন্ট্রোজোম এবং চিত্র-B দ্বারা মাইটোসিস কোষ বিভাজন দেখানো হয়েছে। সেন্ট্রোজোম মাইটোসিস কোষ বিভাজনে গুরুত্বপূর্ণ ভূমিকা পালন করে। প্রাণিকোষে নিউক্লিয়াসের কাছে দু'টি ফাঁপা নলাকার বা দণ্ডাকার অঙ্গাণু থাকে, যাদের সেন্ট্রিওল বলে। সেন্ট্রোস্ফিয়ারসহ সেন্ট্রিওলই হলো সেন্ট্রোজোম। প্রাণিকোষে কোষ বিভাজনের প্রো-মেটাফেজ পর্যায়ে স্পিন্ডল যন্ত্র তৈরি হয়। এ যন্ত্রের দুই মেরুতে সেন্ট্রিওল অবস্থান করে। দু'টি সেন্ট্রিওলের চারদিক থেকে রশ্মি বিচ্ছুরিত হয়। এসব রশ্মিকে অ্যাস্টার-রে বলে। কোষ বিভাজনে অ্যাস্টার-রে গুরুত্বপূর্ণ ভূমিকা পালন করে। অ্যাস্টার-রে, স্পিন্ডল যন্ত্র তৈরি না হলে প্রাণিকোষের মাইটোসিস কোষ বিভাজনের প্রো-মেটাফেজ ধাপ সংঘটিত হতো না। ফলশ্রুতিতে মাইটোসিসের পরবর্তী ধাপগুলো অর্থাৎ মেটাফেজ, অ্যানাফেজ, টেলোফেজ সংঘটিত হতো না। সুতরাং, সেন্ট্রোজোম মাইটোসিস কোষ বিভাজনে গুরুত্বপূর্ণ ভূমিকা পালন করে।"
        },
        {
          "label": "ঘ",
          "question": "চিত্র-B প্রক্রিয়াটি অনিয়ন্ত্রিত হলে কী কী সমস্যা সৃষ্টি হবে? তোমার মতামত দাও।",
          "explanation": "চিত্র-B দ্বারা মাইটোসিস কোষ বিভাজন প্রক্রিয়াকে বোঝানো হয়েছে। কারণ, এখানে, মাতৃকোষ ও অপত্য কোষদ্বয়ে ক্রোমোসোম সংখ্যা সমান। মাইটোসিস কোষ বিভাজন অনিয়ন্ত্রিত হলে নানা, সমস্যা সৃষ্টি হবে। যেমন- মাইটোসিস কোষ বিভাজন অনিয়ন্ত্রিত হলে টিউমার এমনকি ক্যান্সারও সৃষ্টি হতে পারে। কারণ মাইটোসিস' কোয় বিভাজনের ফলে একটি থেকে দু'টি, দু'টি থেকে চারটি এভাবে কোষের সংখ্যা বাড়তে থাকে অর্থাৎ কোষ বিভাজন প্রক্রিয়াটি নিয়ন্ত্রিত থাকে। কোনো কারণে এই নিয়ন্ত্রণ নষ্ট হয়ে গেলে অস্বাভাবিকভাবে কোষ বিভাজন চলতে থাকে। এর ফলে টিউমার সৃষ্টি হয়। যা কোনো কোনো ক্ষেত্রে পরবর্তীতে ক্যান্সারেও পরিণত হতে পারে। ক্যান্সার কোষও নিয়ন্ত্রণহীন অস্বাভাবিক কোষ বিভাজনেরই ফল। প্যাপিলোমা ভাইরাস ক্যান্সার কোষ সৃষ্টি করে থাকে। এ ভাইরাসের ই ও ই, নামের দু'টি জিন কোষ বিভাজন নিয়ন্ত্রক দু'টি প্রোটিন অণুকে স্থানচ্যুত করে। ফলে কোষ বিভাজনের নিয়ন্ত্রণ নষ্ট হয়ে সৃষ্টি হয় অর্বুদ। অনেক সময় এ দুটি জিন পোষক কোষের জিনের সাথে একীভূত হয়ে যায় এবং কোষের বৃদ্ধি নিয়ন্ত্রণকারী প্রোটিন অণুসমূহের কাজ বন্ধ করে দেয়। ফলে সৃষ্টি হয় ক্যান্সার কোষ তথা ক্যান্সার। মানবদেহের প্রায় সকল অঙ্গেই ক্যান্সার হতে পারে। যেমন- লিভার, ফুসফুস, স্তন, ত্বক ইত্যাদি। আর সকল ধরনের ক্যান্সারই কম বেশি মারাত্মক। এটি মানবদেহে নানা জটিলতা সৃষ্টিসহ অকাল মৃত্যুর কারণ হতে পারে।"
        }
      ]
    },
    {
      "number": "7",
      "uddipok": "রায়হান হালকা পরিশ্রমী। সে সপ্তাহে ২-৩ দিন খেলাধুলা করে। তার উচ্চতা ১৫৫ সে.মি., ওজন ৮৫ কেজি এবং বয়স ১৬ বছর।-",
      "tag": "DB 20",
      "sub_questions": [
        {
          "label": "ক",
          "question": "অ্যানজিনা কী?",
          "explanation": "ধমনিগাত্রে কোলেস্টেরল জমা হয়ে হৃৎপিণ্ডে রক্ত চলাচল কমে যাওয়ায় বুকে ব্যথা হওয়ার ঘটনাই হলো অ্যানজিনা।"
        },
        {
          "label": "খ",
          "question": "মানবদেহে কোলেস্টেরলের ভূমিকা কী?",
          "explanation": "কোলেস্টেরল কোষপ্রাচীর তৈরি ও রক্ষার কাজ করে। মানবদেহে জনন হরমোন এনড্রোজেন ও ইস্ট্রোজেন তৈরিতে সাহায্য করে। অ্যাডরেনাল গ্রন্থির হরমোন ও পিত্তরস তৈরিতে কোলেস্টেরল বিশেষ ভূমিকা পালন করে। কোলেস্টেরল দেহের চর্বিতে দ্রবণীয় ভিটামিনকে (A, D, E এবং K) বিপাকে সহায়তা করে। স্নায়ুকোষের কার্যকারিতার জন্য কোলেস্টেরল প্রয়োজন। এছাড়াও, দেহের রোগ প্রতিরোধ ব্যবস্থার সাথে কোলেস্টেরল ঘনিষ্ঠভাবে জড়িত।"
        },
        {
          "label": "গ",
          "question": "রায়হানের দৈনিক ক্যালরি চাহিদা বের করো।",
          "explanation": "উদ্দীপক অনুসারে, রায়হানের উচ্চতা = ১৫৫ সে.মি. ওজন = ৮৫ কেজি বয়স = ১৬ বছর আমরা জানি, ছেলেদের BMR = ৬৬ (১৩.৭ ওজন কেজি) + (৫ × উচ্চতা সে.মি.) – (৬.৮ × বয়স বছর) অতএব, রায়হানের BMR = ৬৬ + (১৩.৭ × ৮৫) + (৫ × ১৫৫) – (৬.৮ × ১৬) = ৬৬ + ১১৬৪.৫ + ৭৭৫ - ১০৮.৮ = ২০০৫.৫- ১০৮.৮ = ১৮৯৬.৭ কিলোক্যালরি যেহেতু রায়হান হালকা পরিশ্রমী এবং সপ্তাহে ২-৩ দিন খেলাধুলা করে, সেহেতু রায়হানের দৈনিক চাহিদা = (১৮৯৬.৭ × ১.৩৭৫) কিলোক্যালরি = ২৬০৭.৯৬ কিলোক্যালরি সুতরাং, রায়হানের দৈনিক ক্যালরি চাহিদা ২৬০৭.৯৬ কিলোক্যালরি।"
        },
        {
          "label": "ঘ",
          "question": "রায়হানের BMI নির্ণয় করো এবং সুস্বাস্থ্য রক্ষায় আদর্শ BMI গড়মানের ক্ষেত্রে তার ওজন কত কমানো উচিত তোমার মতামত দাও।",
          "explanation": "উদ্দীপক অনুসারে, রায়হানের দৈহিক ওজন = ৮ ৫ কেজি উচ্চতা = = = ১৫৫ সে. মি: বা ১৫৫ ১০০ \\frac{১ ৫ ৫}{১ ০ ০} ১০০ ১৫৫ ​ মি. বা ১.৫৫ মি. আমরা জানি, B M I =  দেহের ওজন (কেজি)  {  দেহের উচ্চতা (মিটার)  } 2 \\mathrm{BMI}=\\frac{\\text { দেহের ওজন (কেজি) }}{\\{\\text { দেহের উচ্চতা (মিটার) }\\}^{2}} BMI = {   দেহের   উচ্চতা  ( মিটার )  } 2   দেহের   ওজন  ( কেজি )  ​ অতএব , রায়হানের BMI = ৮৫ ( ১ . ৫৫ ) 2 = ৩৫ . ৩৮ =\\frac{৮ ৫}{(১ . ৫ ৫)^{2}}=৩ ৫ . ৩ ৮ = ( ১ . ৫৫ ) 2 ৮৫ ​ = ৩৫ . ৩৮ রায়হানের BMI-এর মান হলো ৩৫.৩৮, যা BMI-এর মানদন্ড অনুযায়ী মোটা হওয়ার দ্বিতীয় স্তরকে নির্দেশ করে। সুস্বাস্থ্যের ক্ষেত্রে BMI-এর মান হলো ১৮.৫-২৪.৯। রায়হানের BMI-এর মান সুস্বাস্থ্যের আদর্শ মানে আসতে হলে তাকে ওজন কমাতে হবে। এক্ষেত্রে, যখন BMI-এর মান ৩৫.৩৮, তখন দৈহিক ওজন = ৮৫ কেজি  যখন BMI-এর আদশ মান ২৪.৯. তখল দৈহিক ওজ্জন  = ৮৫ × ২৪ . ৯ ৩৫ . ৩৮ কেজি  =  ৫৯.৮২২ বা, ৬০ কেজি  \\begin{array}{l} \\text { যখন BMI-এর আদশ মান ২৪.৯. তখল দৈহিক ওজ্জন }=\\frac{৮ ৫ \\times ২৪ . ৯}{৩ ৫ . ৩ ৮ ~ ক ে জ ি ~} \\\\ =\\text { ৫৯.৮২২ বা, ৬০ কেজি } \\end{array}   যখন  BMI- এর   আদশ   মান   ২৪ . ৯ .  তখল   দৈহিক   ওজ্জন   = ৩৫ . ৩৮   কেজি   ৮৫ × ২৪ . ৯ ​ =   ৫৯ . ৮২২   বা ,  ৬০   কেজি   ​  সুতরাং, রায়হানের ওজন কমাত হবে  = ( ৮৫ − ৬0 ⁡ )  কেজি  = 2 ৫ কেজি  \\begin{array}{l} \\text { সুতরাং, রায়হানের ওজন কমাত হবে }=(৮৫-\\operatorname{৬0}) \\text { কেজি } \\\\ =2 ৫ \\text { কেজি } \\end{array}   সুতরাং ,  রায়হানের   ওজন   কমাত   হবে   = ( ৮৫ − ৬ 0 )   কেজি   = 2 ৫   কেজি   ​ অতএব, রায়হানের সুদ্মাম্থ্য রক্ষায় আদর্শ BMI গড় মানের ক্ষেত্রে তার ওজন ২৫ ককজি কমানো উচিত ।"
        }
      ]
    },
    {
      "number": "8",
      "uddipok": "",
      "tag": "DB 20",
      "sub_questions": [
        {
          "label": "ক",
          "question": "ইমবাইবিশন কী?",
          "explanation": "কলয়েডধর্মী পানিগ্রাহী পদার্থের সরাসরি পানি শোষণের প্রক্রিয়াই হলো ইমবাইবিশন।"
        },
        {
          "label": "খ",
          "question": "রাতের বেলা গাছের নিচে ঘুমানো বিপদজনক কেন?",
          "explanation": "রাতের বেলা সালোকসংশ্লেষণ বন্ধ থাকে বলে অক্সিজেন উৎপন্ন হয় না। অন্যদিকে শ্বসন দিবারাত্রি ২৪ ঘণ্টাই চলতে থাকে, যাতে কার্বন ডাইঅক্সাইড নির্গত হয়। গাছে প্রচুর পাতা ও লেন্টিসেল থাকে। ফলে শ্বসনে নির্গত কার্বন ডাইঅক্সাইডও বেশি নির্গত হয়, যা শ্বাসরোধের কারণ হতে পারে। ফলে রাতের বেলা গাছের নিচে ঘুমালে শ্বাসকষ্ট দেখা দেয়। এ কারণেই রাতের বেলা গাছের নিচে ঘুমানো বিপদজনক।"
        },
        {
          "label": "গ",
          "question": "উদ্দীপকের চিত্র-A তে 'P' সৃষ্টির প্রক্রিয়া ব্যাখ্যা করো।",
          "explanation": "নিম্নের অনুরূপঃ উদ্দীপকের চিত্র: A হলো পুংগ্যামেটোফাইট। যেখানে P দ্বারা পুংগ্যামেটকে চিহ্নিত করা হয়েছে। নিচে পুংগ্যামেটের উৎপত্তি ব্যাখ্যা করা হলো- পরাগরেণু পুংগ্যামেট সৃষ্টির প্রথম কোষ। পূর্ণতাপ্রাপ্তির পর পরাগরেণু পরাগথলিতে থাকা অবস্থায়ই অঙ্কুরোদগম শুরু হয়। পরাগরেণুর কেন্দ্রিকাটি মাইটোটিক পদ্ধতিতে বিভাজিত হয়। এ বিভাজনে একটি বড় কোষ ও একটি ক্ষুদ্র কোষ সৃষ্টি হয়। রড় কোষটিকে নালিকোষ এবং ক্ষুদ্র কোষটিকে জেনারেটিভ কোষ বলে। নালিকোষ বৃদ্ধিপ্রাপ্ত হয়ে পরাগনালি এবং জেনারেটিভ কোষটি বিভাজিত হয়ে দুটি পুংগ্যামেট সৃষ্টি করে।"
        },
        {
          "label": "ঘ",
          "question": "'B' চিত্রে M ও N এর বিকাশ চিত্র 'A' এর উপর নির্ভরশীল- মূল্যায়ন করো।",
          "explanation": "উদ্দীপকে চিত্র-B দ্বারা উচ্চ শ্রেণির উদ্ভিদের স্ত্রী গ্যামেটোফাইটকে দেখানো হয়েছে। এখানে M ও N দ্বারা যথাক্রমে গৌণ নিউক্লিয়াস ও ডিম্বাণুকে বোঝানো হয়েছে। অন্যদিকে, চিত্র-A দ্বারা পুং গ্যামেটোফাইটকে দেখানো হয়েছে, যেখানে দুটি পুংগ্যামেট তৈরি হয়। M ও N এর বিকাশ অর্থাৎ গৌণ- নিউক্লিয়াস ও ডিম্বাণুর বিকাশ পুং গ্যামেটোফাইটের (A) উপর নির্ভরশীল। নিচে তা বিশ্লেষণ করা হলো- দ্বি-নিষেকের মাধ্যমেই গৌণ নিউক্লিয়াস ও ডিম্বাণুর বিকাশ ঘটে। পুং গ্যামেটোফাইটের একটি পুংগ্যামেট ডিম্বাণুর সঙ্গে মিলিত হয়ে ডিপ্লয়েড জাইগোট (2n) তৈরি করে। এই জাইগোট পরবর্তীতে বারবার বিভাজিত হয়ে বহুকোষী ভূণের জন্ম দেয়। এই ভূভ্রূণই মূলত N তথা ডিম্বাণুর বিকশিত রূপ। অন্যদিকে গৌণ নিউক্লিয়াসের সাথে অন্য আরেকটি পুংগ্যামেট মিলিত হয়ে ট্রিপ্লয়েড সস্যকোষ (3n) গঠন করে। এই সস্যকোষ বারবার বিভাজিত হয়ে বীজের অভ্যন্তরে সস্য গঠন করে, যা প্রকৃত পক্ষে গৌণ নিউক্লিয়াসের বিকশিত রূপ।. উদ্দীপকের A অর্থাৎ পুংগ্যামেটোফাইটে পুংগ্যামেট তৈরির মাধ্যমে ডিম্বাণু ও গৌণ নিউক্লিয়াস নিষিক্ত না হলে তাদের বিকাশ ঘটতো না। সুতরাং বলা যায়, B চিত্রে M ও N-এর বিকাশ চিত্র-A-এর উপর নির্ভরশীল।"
        }
      ]
    }
  ]
}