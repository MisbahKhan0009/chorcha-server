{
  "title": "বরিশাল বোর্ড ২০২৪",
  "subtitle": "জীববিজ্ঞান (7)",
  "questions": [
    {
      "number": "1",
      "uddipok": "",
      "tag": "BB 24",
      "sub_questions": [
        {
          "label": "ক",
          "question": "মাইক্রোভিলাই কী?",
          "explanation": "কোষঝিল্লি বা প্লাজমালেমার ভাঁজই হলো মাইক্রোভিলাই।"
        },
        {
          "label": "খ",
          "question": "পৌষ্টিকনালির প্রাচীরকে মসৃণ পেশি বলা হয় কেন?",
          "explanation": "পৌষ্টিক নালির প্রাচীরের পেশি হলো অনৈচ্ছিক পেশি। এ পেশির কোষগুলো মাকু আকৃতির। এদের গায়ে আড়াআড়ি দাগ থাকে না। এজন্য পৌষ্টিক নালির প্রাচীরকে মসৃণ পেশিও বলা হয়।"
        },
        {
          "label": "গ",
          "question": "মানবদেহে উদ্দীপকের C উপাদানের কাজ বর্ণনা করো।",
          "explanation": "উদ্দীপকের 'C' চিত্রের উপাদানগুলো যথাক্রমে লোহিত রক্তকণিকা, শ্বেত রক্তকণিকা ও অণুচক্রিকা। রক্তের এ উপাদানগুলো আমাদের দেহে গুরুত্বপূর্ণ ভূমিকা রাখে। এগুলোর কাজ নিচে ব্যাখ্যা করা হলো- লোহিত রক্তকণিকা: লোহিত রক্তকণিকার হিমোগ্লোবিন ফুসফুস হতে অধিকাংশ অক্সিজেন দেহকোষে এবং সামান্য কার্বন ডাইঅক্সাইড কোষ হতে ফুসফুসে নিয়ে যায়। এছাড়া হিমোগ্লোবিন ও অন্যান্য অন্তঃকোষীয় বস্তু বাফাররূপে রক্তে অম্ল-ক্ষারের সমতা রক্ষা করে। লোহিত কণিকা রক্তের সান্দ্রতা রক্ষা করে এবং এর প্লাজমামেমব্রেনে যেসব অ্যান্টিজেন প্রোটিন সংযুক্ত থাকে তা মানুষের ব্লাডগ্রুপিং-এর জন্য দায়ী। শ্বেত রক্তকণিকা: মনোসাইট ও নিউট্রোফিল ধরনের শ্বেত রক্তকণিকা ফ্যাগোসাইটোসিস প্রক্রিয়ায় জীবাণু ভক্ষণ করে ধ্বংস করে। লিম্ফোসাইট অ্যান্টিবডি সৃষ্টি করে রোগ প্রতিরোধ করে বলে এদের আণুবীক্ষণিক সৈনিক বলা হয়। বেসোফিল ধরনের শ্বেত কণিকা হেপারিন তৈরি করে যা রক্তনালির ভেতরে রক্ত তঞ্চন রোধ করে। এছাড়া দানাদার শ্বেত কণিকাগুলো হিস্টামিন সৃষ্টি করে যা দেহের রোগ প্রতিরোধ ক্ষমতা বৃদ্ধি করে। নিউট্রোফিলের দানা বিষাক্ত ও তা জীবাণু ধ্বংস করে। আবার ইওসিনোফিল রক্তে প্রবেশকৃত কৃমির লার্ভা এবং অ্যালার্জিক অ্যান্টিবডি ধ্বংস করে।"
        },
        {
          "label": "ঘ",
          "question": "উদ্ভিদদেহে বিভিন্ন উপাদান পরিবহনে উদ্দীপকের A ও B এর ভূমিকা বিশ্লেষণ করো।",
          "explanation": "উদ্দীপকে A ও B যথাক্রমে ভেসেল (জাইলেম) ও ফ্লোয়েম টিস্যু। এরা মূলত পরিবহন টিস্যু। উদ্ভিদদেহে বিভিন্ন উপাদান যথা- পানি ও খনিজ লবণ পরিবহনে পরিবহন টিস্যুতন্ত্রের ভূমিকা অপরিসীম। নিচে তা বিশ্লেষণ করা হলো- পরিবহন বলতে একস্থান থেকে অন্য স্থানে কোনো পদার্থের স্থানান্তর বোঝায়। পানি ও খনিজ লবণের চলাচলকে উদ্ভিদে পরিবহন বলে। প্রথমে মূলরোম দিয়ে পানি ও খনিজ লবণ শোষিত হয়ে অভিস্রবণ প্রক্রিয়ায় কার্টেক্সের মধ্য দিয়ে জাইলেম ভেসেলে পৌঁছায়। জাইলেম ভেসেলের মাধ্যমে পানি ও খনিজ লবণ উদ্ভিদের উপরের দিকে উঠে। প্রস্বেদন টান, কৈশিক শক্তি ও মূলজ চাপের ফলে কোষরস উদ্ভিদের পাতায় পৌঁছে যায়। এভাবে পাতায় পানি পৌছালে সেখানে খাদ্য প্রস্তুত হয়। প্রস্তুত খাদ্য উদ্ভিদের বিভিন্ন এলাকায় পরিবহনের দায়িত্ব গ্রহণ করে ফ্লোয়েম টিস্যু। এ খাদ্য ফ্লোয়েমের সিভনলের মাধ্যমে প্রবাহিত হয়। উদ্ভিদের বিভিন্ন যৌগ ফ্লোয়েম টিস্যুর মাধ্যমে বিপরীত দিকে একই সাথে চলাচল করে। উদ্ভিদের নিচের দিকের যৌগগুলো নিচের দিকে, উপরে সংশ্লেষিত যৌগগুলো উপরের দিকে এবং উদ্ভিদের মাঝামাঝি এলাকায় সংশ্লেষিত পদার্থগুলো উপরে বা নিচে যে কোনো দিকে প্রবাহিত হয়। এভাবে জাইলেম ও ফ্লোয়েম টিস্যু উদ্ভিদদেহে বিভিন্ন উপাদান পরিবহনে গুরুত্বপূর্ণ ভূমিকা পালন করে।"
        }
      ]
    },
    {
      "number": "2",
      "uddipok": "",
      "tag": "BB 24",
      "sub_questions": [
        {
          "label": "ক",
          "question": "ইন্টারফেজ কী?",
          "explanation": "কোষবিভাজনের শুরুতে বা একটি কোষে পরপর দুবার বিভাজনের মধ্যবর্তী নিউক্লিয়াসের প্রস্তুতিমূলক কার্যসম্পন্নকারী দশাটি হলো ইন্টারফেজ।"
        },
        {
          "label": "খ",
          "question": "ক্রোমোজোমকে বংশগতির ভৌত ভিত্তি বলা হয় কেন?",
          "explanation": "ক্রোমোসোমের কাজ হলো মাতা-পিতা হতে জিন সন্তান-সন্ততিতে বহন করে নিয়ে যাওয়া। মানুষের চোখের রং, চুলের প্রকৃতি, চামড়ার গঠন ইত্যাদি বৈশিষ্ট্য ক্রোমোসোম কর্তৃক বাহিত হয়ে বংশগতির ধারা অক্ষুণ্ণ রাখে। এ কারণে ক্রোমোসোমকে বংশগতির ভৌত ভিত্তি বলে।"
        },
        {
          "label": "গ",
          "question": "উদ্দীপকের চিত্র-X এর সর্বশেষে ধাপটি 'বর্ণনা করো।",
          "explanation": "উদ্দীপকে চিত্র-X এর কোষ বিভাজনটি হলো মাইটোসিস। মাইটোসিস কোষ বিভাজনের সর্বশেষ ধাপটি হলো টেলোফেজ। নিচে ধাপটির বর্ণনা দেওয়া হলো- টেলোফেজ মাইটোসিসের সর্বশেষ ধাপ। এই ধাপে ক্রোমোজোমগুলোতে পানিযোজন ঘটতে থাকে। ক্রোমোজোমগুলো প্রসারিত হয়ে ক্রমান্বয়ে সরু ও লম্বা হয়। এরা জড়াজড়ি করে নিউক্লিয়ার রেটিকুলাম গঠন করে। দুই মেরুতে নিউক্লিয়ার রেটিকুলামের চারিদিকে নিউক্লিয়ার মেমব্রেন তৈরি - হয়। নিউক্লিওলাসের পুনরাবির্ভাব ঘটে। বিভাজনের এ ধাপে দু'মেরুতে দুটি অপত্য নিউক্লিয়াস সৃষ্টি হয়। স্পিন্ডলযন্ত্রের কাঠামো ভেঙে পড়ে এবং তন্তুগুলো ধীরে ধীরে অদৃশ্য হয়ে যায়। এ পর্যায়ের শেষে বিষুবীয় তলে এন্ডোপ্লাজমিক জালিকার ক্ষুদ্র ক্ষুদ্র অংশগুলো জমা হয় এবং পরে এরা মিলিত হয়ে কোষপ্লেট গঠন করে। সাইটোপ্লাজমিক অঙ্গাণুসমূহের সমবণ্টন ঘটে। ফলে দুটি অপত্য কোষ সৃষ্টি হয়।"
        },
        {
          "label": "ঘ",
          "question": "জীবের জিনগত বৈচিত্র্য সৃষ্টি ও প্রজাতি টিকিয়ে রাখতে উদ্দীপকের চিত্র-X ও Y এর মধ্যে কোনটি মুখ্য ভূমিকা পালন করে?- বিশ্লেষণ করো।",
          "explanation": "উদ্দীপকের চিত্র-X ও Y দ্বারা যথাক্রমে মাইটোসিস ও মিয়োসিস বিভাজনকে দেখানো হয়েছে। জীবের জিনগত বৈচিত্র্য সৃষ্টি ও প্রজাতি টিকিয়ে রাখতে মাইটোসিস ও মিয়োসিস বিভাজনের মধ্যে মিয়োসিস মূখ্য ভূমিকা পালন করে। নিচে তা বিশ্লেষণ করা হলো- মাইটোসিস কোষ বিভাজনের ক্ষেত্রে ক্রসিং ওভার ঘটে না তথা জিনের বিনিময় ঘটে না তাই বৈচিত্র্য সৃষ্টি হয় না। এ প্রক্রিয়ায় দৈহিক বৃদ্ধি ঘটলেও বৈচিত্র্য সৃষ্টি হয় না বলে প্রতিকূল পরিবেশে টিকে থাকার মতো অভিযোজন ক্ষমতাও সৃষ্টি হয় না। অপরদিকে যৌন জননক্ষম জীবে মিয়োসিসের ফলে জননকোষ তৈরি হয়। জননকোষের মিলনের মাধ্যমে যৌন জনন সম্পন্ন হয় এবং এরা বংশবৃদ্ধি ঘটায়। মিয়োসিস না ঘটলে এ সকল জীবের বংশবৃদ্ধি অসম্ভব। আবার মিয়োসিসের কারণেই প্রত্যেকটি জীবে ক্রোমোসোম সংখ্যা নির্দিষ্ট থাকে এবং বংশানুক্রমে তা সন্তান-সন্ততিতেও অপরিবর্তিত থাকে। মিয়োসিসের মাধ্যমে ক্রসিংওভারের কারণে ক্রোমোসোমে জিনের বিনিময় ঘটে। এর ফলে জীব প্রজাতিতে বৈচিত্র্যতা দেখা যায়। সুতরাং মিয়োসিস না ঘটলে যেহেতু যৌন জননক্ষম জীবে যৌন জনন ঘটত না বা তাদের বংশবৃদ্ধি ঘটত না, সেহেতু প্রকৃতি থেকে এসকল জীব বিলুপ্ত হয়ে যেত। আবার মিয়োসিস না ঘটলে প্রতি বংশধরে ক্রোমোসোম সংখ্যা দ্বিগুণ হারে বৃদ্ধি পেতে থাকত। এতে জীবজগতে একটি আমূল পরিবর্তন ঘটতে পারত যা জীবজগতের জন্য হুমকিস্বরূপ। উপরিউক্ত আলোচনা থেকে বলা যায় যে, মিয়োসিস কোষ বিভাজনই জীবের জিনগত বৈচিত্র্য সৃষ্টি ও প্রজাতি টিকিয়ে রাখতে মূখ্য ভূমিকা পালন করে।"
        }
      ]
    },
    {
      "number": "3",
      "uddipok": "মুখগহ্বর → \\to → গলবিল → \\to → অন্ননালি → \\to → P → \\to → বৃহদন্ত্র।",
      "tag": "BB 24",
      "sub_questions": [
        {
          "label": "ক",
          "question": "ক্লোরোসিস কী?",
          "explanation": "বিভিন্ন পুষ্টি উপাদানের অভাবজনিত কারণে উদ্ভিদের পাতা হলুদ হয়ে যাওয়ার প্রক্রিয়াই হলো ক্লোরোসিস।"
        },
        {
          "label": "খ",
          "question": "উদ্ভিদের পুষ্টিতে ক্যালসিয়াম প্রয়োজন কেন?",
          "explanation": "উদ্ভিদের খনিজ পুষ্টিতে ক্যালসিয়াম একটি অত্যাবশ্যকীয় উপাদান। ক্যালসিয়ামের অভাবে উদ্ভিদের শীর্ষ অঞ্চল বিশেষ করে পাতার কিনারা বরাবর অঞ্চলগুলো মরে যায়। ফুল ফোঁটার সময় উদ্ভিদের কাণ্ড শুকিয়ে যায় ও উদ্ভিদ নেতিয়ে পড়ে। এজন্য উদ্ভিদের পুষ্টিতে ক্যালসিয়াম প্রয়োজন।"
        },
        {
          "label": "গ",
          "question": "উদ্দীপকের 'P' অংশে পরিপাক ক্রিয়া বর্ণনা করো।",
          "explanation": "উদ্দীপকের P হলো পাকস্থলি। নিচে পাকস্থলিতে খাদ্য পরিপাক ক্রিয়া বর্ণনা করা হলো- খাদ্য মুখগহ্বর থেকে অন্ননালির মধ্য দিয়ে পাকস্থলিতে প্রবেশ করে। পাকস্থলিতে খাদ্য আসার পর অন্তঃপ্রাচীরের গ্যাস্ট্রিক গ্রন্থি থেকে গ্যাস্ট্রিক রস ক্ষরিত হয়। এই রস খাদ্য পরিপাকে সাহায্য করে। গ্যাস্ট্রিক রসে প্রধানত হাইড্রোক্লোরিক এসিড ও পেপসিনোজেন নামক এনজাইম থাকে। হাইড্রোক্লোরিক এসিড খাদ্যের ক্ষতিকর অণুজীবকে ধ্বংস করে এবং নিষ্ক্রিয় পেপসিনোজেনকে সক্রিয় পেপসিনে পরিণত করে। এই সক্রিয় পেপসিন আমিষ জাতীয় খাবারকে ভেঙ্গে দুই বা ততোধিক অ্যামাইনো এসিড দ্বারা গঠিত যৌগ পলিপেপটাইডে (প্রোটিওজ ও পেপটোন) রূপান্তরিত করে। পাকস্থলিতে মূলত আমিষ -জাতীয় খাবারই পরিপাক হয়, শর্করা ও স্নেহজাতীয় খাবার পরিপাক হয় না। কারণ শর্করা ও স্নেহজাতীয় খাবার পরিপাকের জন্য প্রয়োজনীয় এনজাইমগুলো পাকস্থলিতে অনুপস্থিত। উপরিউক্ত এনজাইমের ক্রিয়া ছাড়াও পাকস্থলির অনবরত সংকোচন ও প্রসারণের কারণে খাদ্য অর্ধতরল মিশ্র মন্ডে পরিণত হয়। এটি পরবর্তীতে একটু একটু করে ডিওডেনামে প্রবেশ করে। এভাবে পাকস্থলিতে খাদ্য পরিপাক প্রক্রিয়া সম্পন্ন হয়।"
        },
        {
          "label": "ঘ",
          "question": "উদ্দীপকের 'Q' অংশে পরিপাক বিভিন্ন এনজাইম দ্বারা সম্পন্ন হয়- উক্তিটি বিশ্লেষণ করো।",
          "explanation": "উদ্দীপকের 'Q' অংশটি হলো ক্ষুদ্রান্ত। ক্ষুদ্রান্ত্রে বিভিন্ন এনজাইমের ক্রিয়ার ফলে পরিপাক প্রক্রিয়া সম্পন্ন হয়। ক্ষুদ্রান্ত্রের ডিওডেনামে যখন পাকস্থলি থেকে খাদ্যের পাকমন্ড প্রবেশ করে, তখন অগ্ন্যাশয় থেকে একটি ক্ষারীয় পাচকরস ডিওডেনামে আসে। এই পাচকরসের এনজাইম দ্বারা শর্করা ও আমিষ পরিপাকের কাজ চলতে থাকে এবং স্নেহপদার্থের পরিপাক শুরু হয়। যকৃত থেকে পিত্তরস নিঃসৃত হয়। লাইপেজ নামক এনজাইমের কাজ যথাযথ সম্পাদনের জন্য পিত্তলবণের ভূমিকা গুরুত্বপূর্ণ। এ লবণের সংস্পর্শে স্নেহ পদার্থ সাবানের ফেনার মতো ক্ষুদ্র ক্ষুদ্র দানায় পরিণত হয়। স্নেহবিশ্লেষক লাইপেজ এই দানাগুলোকে ভেঙে ফ্যাটি এসিড ও গ্লিসারলে পরিণত করে। স্নেহপদার্থ →  লাইপেজ  \\xrightarrow{\\text { লাইপেজ }}   লাইপেজ   ​ ফ্যাটি এসিড +গ্লিসারল অগ্ন্যাশয় রসে অ্যামাইলেজ, লাইপেজ ও ট্রিপসিন নামক এনজাইম থাকে। আন্ত্রিক রসে আন্ত্রিক অ্যামাইলেজ, লাইপেজ, মলটেজ, ল্যাকটেজ ও সুক্রেজ ইত্যাদি এনজাইম থাকে। এসকল এনজাইম ক্ষুদ্রান্ত্রে খাদ্য পরিপাকে সাহায্য করে। যেমন আংশিক পরিপাককৃত আমিষ ক্ষুদ্রান্ত্রে ট্রিপসিনের সাহায্যে ভেঙ্গে অ্যামাইনো এসিড ও সরল পেপটাইডে পরিণত হয়। পলিপেপটাইড →  ট্রিপসিন  \\xrightarrow{\\text { ট্রিপসিন }}   ট্রিপসিন   ​ অ্যামাইনো এসিড + সরল পেপটাইড আবার অ্যামাইলেজ এনজাইম শ্বেতসার জাতীয় শর্করাকে সরল শর্করায় পরিণত করে। শ্বেতসার →  অ্যামাইলেজ  \\xrightarrow{\\text { অ্যামাইলেজ }}   অ্যামাইলেজ   ​ গ্লুকোজ উপরের আলোচনা থেকে বোঝা যায় যে, ক্ষুদ্রান্ত্রে পরিপাক কার্যক্রমসমূহ এনজাইম দ্বারাই সম্পন্ন হয়।"
        }
      ]
    },
    {
      "number": "4",
      "uddipok": "রোগ M রোগ N (i) শ্বাস নেওয়ার সময় পাঁজরের মাঝে চামড়া ভিতরে ঢুকে যায়। i) খুসখুসে কাশি এবং তিন সপ্তাহের বেশি সময় কাশি স্থায়ী হয়। (ii) জোরে শ্বাস নেওয়ার সময় বুকের ভিতর সাঁই সাঁই আওয়াজ হয়। (ii) রাতে ঘাম হয়, বিকালে জ্বর আসে এবং তাপমাত্রা খুব বেশি . বাড়ে না।",
      "tag": "BB 24",
      "sub_questions": [
        {
          "label": "ক",
          "question": "ভোকাল কর্ড কী",
          "explanation": "মানুষের স্বরযন্ত্রের দুইপাশে অবস্থিত পেশিগুলোই হলো ভোকাল কর্ড।"
        },
        {
          "label": "খ",
          "question": "শ্বসনে মধ্যচ্ছদা কীভাবে সাহায্য করে?",
          "explanation": "মধ্যচ্ছদা শ্বসনে গুরুত্বপূর্ণ ভূমিকা পালন করে। প্রশ্বাসের সময় এটি সংকুচিত হয়ে নিচের দিকে নেমে এসে বক্ষ গহ্বরের আয়তনকে বাড়িয়ে দেয়। ফলে বায়ু ফুসফুসের ভিতরে প্রবেশ করে। পরবর্তীতে নিঃশ্বাসের সময় এটি প্রসারিত হয়ে উপরের দিকে উঠে আসে ও স্বাভাবিক অবস্থায় ফিরে আসে। ফলে বায়ু ফুসফুস থেকে বাইরে বেরিয়ে আসে।"
        },
        {
          "label": "গ",
          "question": "উদ্দীপকের 'M' রোগটির কারণ ও লক্ষণ বর্ণনা করো।",
          "explanation": "উদ্দীপকে উল্লিখিত M রোগটি হলো ফুসফুসের অ্যাজমা বা হাঁপানি রোগ। নিচে এ রোগটির কারণ ও লক্ষণ বর্ণনা করা হলো- কারণ: যে সব খাবার খেলে এলার্জি হয় (চিংড়ি, গরুর মাংস, ইলিশ মাছ ইত্যাদি), বায়ুর সাথে ধোঁয়া, ধূলাবালি, ফুলের রেণু ইত্যাদি' শ্বাস গ্রহণের সময় ফুসফুসে প্রবেশ করলে হাঁপানি হতে পারে। শিশুদের ক্ষেত্রে সাধারণত সর্দি কাশি থেকে হাঁপানি হতে পারে। লক্ষণ : হঠাৎ শ্বাসকষ্ট বেড়ে যায়। শ্বাসকষ্টে দম বন্ধ হওয়ার মতো অবস্থা সৃষ্টি হয়। রোগী জোরে জোরে শ্বাস নেওয়ার চেষ্টা করে, এসময় বুকের ভিতর সাঁই সাঁই আওয়াজ হয়। কাশির সাথে কখনও কখনও সাদা কফ বের হয়। শ্বাস নেওয়ার সময় রোগীর পাঁজরের মাঝে চামড়া ভিতরের দিকে ঢুকে যায়। রোগী দূর্বল হয়ে পড়ে।"
        },
        {
          "label": "ঘ",
          "question": "উদ্দীপকের 'M' ও 'N' রোগ দুটির মধ্যে কোনটি সম্পূর্ণ নিরাময়যোগ্য?- যুক্তিসহ মতামত দাও।",
          "explanation": "উদ্দীপকে উল্লিখিত 'M' ও 'N' রোগ দুটি হলো যথাক্রমে অ্যাজমা ও যক্ষ্মা। এ রোগ দুটির মধ্যে যক্ষ্মা সম্পূর্ণ নিরাময়যোগ্য। নিচে তা যুক্তিসহ মতামত দেওয়া হলো- অ্যাজমা সাধারণত রোগ প্রতিরোধ ব্যবস্থার অতিরিক্ত প্রতিক্রিয়ার ফলে হয়ে থাকে। অর্থাৎ কোনো একটি বহিঃস্থ পদার্থ ফুসফুসে প্রবেশ করলে সেটিকে নিষ্ক্রিয় করতে যেটুকু প্রতিক্রিয়া দেখানোর কথা, তার চেয়ে তীব্রভাবে প্রতিক্রিয়া ঘটলে অ্যাজমা হতে পারে। বিভিন্ন ধরনের সাবধানতা, সতর্কতা বা নিয়মিত ঔষধ সেবনের মাধ্যমে এ রোগ নিয়ন্ত্রণে রাখা সম্ভব হলেও সম্পূর্ণ নিরাময় সম্ভব নয়। অন্যদিকে, যক্ষ্মা রোগটি Mycobacterium tuberculosis নামক ব্যাকটেরিয়ার আক্রমণে ঘটে থাকে। যারা অধিক পরিশ্রম করে, দুর্বল, স্যাঁতসেঁতে বা অস্বাস্থ্যকর পরিবেশে বাস করে, অপুষ্টিতে ভোগে বা যক্ষ্মা রোগীর সাথে বসবাস করে, তারা সহজে এ. রোগে আক্রান্ত হয়। ডাক্তারের পরামর্শ অনুযায়ী একটি নির্দিষ্ট সময় ধরে ঔষধ সেবন করলে এ রোগটি সম্পূর্ণভাবে নির্মূল হয়। দীর্ঘমেয়াদী চিকিৎসা হলেও এটি নিরাময়যোগ্য। এ রোগের আক্রমণ থেকে রেহাই পেতে শিশুদের যক্ষ্মা প্রতিষেধক বিসিজি টিকা দেওয়া উচিত। সুতরাং আলোচনা থেকে বোঝা যায় অ্যাজমা ও যক্ষ্মার মধ্যে যক্ষ্মা রোগটি সম্পূর্ণ নিরাময়যোগ্য।"
        }
      ]
    },
    {
      "number": "5",
      "uddipok": "",
      "tag": "BB 24",
      "sub_questions": [
        {
          "label": "ক",
          "question": "টেনডন কী?",
          "explanation": "মাংসপেশির যে প্রান্তভাগ রজ্জুর মতো শক্ত হয়ে অস্থি গাত্রের সাথে সংযুক্ত হয় সেই প্রান্তই টেনডন।"
        },
        {
          "label": "খ",
          "question": "কাঁধের সন্ধিকে সাইনোভিয়াল অস্থিসন্ধি বলা হয় কেন?",
          "explanation": "কাঁধের অস্থিসন্ধি হলো বল ও কোটর সন্ধি। বল ও কোটর সন্ধিতে সন্ধিস্থলে একটি অস্থির মাথার মতো গোল অংশ অন্য অস্থির কোটরে এমনভাবে স্থাপিত থাকে যেন অস্থিটি বাঁকানো, পাশে চালনা করা কিংবা সকল দিকে নাড়ানো সম্ভব হয়। এটি এক ধরনের সাইনোভিয়াল অস্থিসন্ধি। তাই কাঁধের সন্ধিকে সাইনোভিয়াল অস্থিসন্ধি বলা হয়।"
        },
        {
          "label": "গ",
          "question": "উদ্দীপকের চিত্র-Y এর গঠন বর্ণনা করো।",
          "explanation": "উদ্দীপকের চিত্র- হলো বৃক্ক। নিচে এর গঠন বর্ণনা করা হলো- বৃক্কের আকৃতি শিম বীজের মতো এবং রং লালচে হয়। বৃক্কের বাইরের দিক উত্তল ও ভেতরের দিক অবতল। অবতল অংশের ভাজকে হাইলাস -বলে। হাইলাসে অবস্থিত গহ্বরকে পেলভিস বলে। পেলভিস থেকে দু'টি ইউরেটার বের হয়ে মূত্রাশয়ে প্রবেশ করে। হাইলাসের ভেতর থেকে ইউরেটার ও রেনাল শিরা বের হয় এবং রেনাল ধমনি বৃক্কে প্রবেশ করে। বৃক্ক ক্যাপসুল নামক এক ধরনের তন্তুময় আবরণ দিয়ে বেষ্টিত থাকে। ক্যাপসুল সংলগ্ন অংশ হলো কর্টেক্স ও ভেতরের অংশ মেডুলা। মেডুলায় সাধারণত ৮-১২টি রেনাল পিরামিড থাকে। এদের অগ্রভাগ প্রসারিত হয়ে পিড়কা গঠন করে। এসব পিড়কা সরাসরি পেলভিসে উন্মুক্ত হয়। প্রতিটি বৃক্কে বিশেষ এক ধরনের নালিকা থাকে যাকে ইউরিনিফেরাস নালিকা বলে। প্রতিটি ইউরিনিফেরাস নালিকা নেফ্রন ও সংগ্রাহী নালিকা এ দু'টি প্রধান অংশে বিভক্ত।"
        },
        {
          "label": "ঘ",
          "question": "মানবদেহের বিভিন্ন অঙ্গ সঞ্চালন চিত্র-X এর P এবং Q অংশ গুরুত্বপূর্ণ ভূমিকা পালন করে- উক্তিটি বিশ্লেষণ করো।",
          "explanation": "উদ্দীপকে উল্লিখিত X-চিত্রে P ও Q চিহ্নিত অংশ দুটি হলো পেশি ও অস্থি। মানবদেহের বিভিন্ন অঙ্গ সঞ্চালনে অস্থি ও পেশি গুরুত্বপূর্ণ ভূমিকা পালন করে। নিচে তা বিশ্লেষণ করা হলো- অস্থি দেহের কাঠামো কঙ্কাল তৈরি করে। আর পেশিতন্ত্র এই কাঠামোর উপর আচ্ছাদন তৈরি করে। ঐচ্ছিক পেশি টেনডন নামক দৃঢ় ও স্থিতিস্থাপক অংশ দ্বারা অস্থিকে আটকে রাখে। স্নায়বিক উত্তেজনা পেশির মধ্যে উদ্দীপনা জোগানোর ফলে পেশি সংকুচিত হয়। উদ্দীপনা অপসারণে পেশি পুনরায় শিথিল এবং প্রসারিত হয়। এই সংকোচন প্রসারণের সহায়তায় সংলগ্ন অস্থির নড়াচড়া সম্ভব হয়। এভাবে পেশি কোনো অঙ্গকে প্রসারিত করে দেহের কোনো অঙ্গকে দূরে সরিয়ে রাখে, কোনো অঙ্গকে দেহের অক্ষের দিকে টেনে আনে, আবার কোনো অঙ্গকে উপরের দিকে উঠায়, কোনো অঙ্গকে নিচে নামায়। এ সকল কাজে অস্থি ও পেশি সমন্বিতভাবে কাজ করে। মানবদেহের হাতের কনুই বাঁকা করতে হলে ইচ্ছাধীন স্নায়ুর তাড়নায় বাইসেপস পেশি সংকুচিত হয় এবং রেডিয়াস ও আলনাকে টেনে বাঁকা করে। এ সময় ট্রাইসেপস পেশি শিথিল হয়ে লম্বা হয়। কনুই সোজা করতে হলে ঠিক তার বিপরীত প্রক্রিয়াটি ঘটে। এভাবে বাইসেপস ও ট্রাইসেপস পেশির সংকোচন ও শিথিল হওয়ার মাধ্যমে আমরা কনুই বাঁকা বা সোজা করতে পারি। উপরিউক্ত-আলোচনা বিশ্লেষণ করে বলা যায়, পেশি ও অস্থির সমন্বিত কার্যক্রম মানুষের অঙ্গ সঞ্চালনে ভূমিকা রাখে।"
        }
      ]
    },
    {
      "number": "6",
      "uddipok": "",
      "tag": "BB 24",
      "sub_questions": [
        {
          "label": "ক",
          "question": "এক্সপ্লান্ট কী?",
          "explanation": "কটিস্যুকালচারের উদ্দেশ্যে উদ্ভিদের যে অংশ পৃথক করে নিয়ে ব্যবহার করা হয় তাই এক্সপ্লান্ট।"
        },
        {
          "label": "খ",
          "question": "অমরাকে রেচন অঙ্গের সাথে তুলনা করা হয় কেন?",
          "explanation": "অমরাকে রেচন অঙ্গের সাথে তুলনা করা হয়। কারণ- রেচন অঙ্গ বৃক্ক মূত্র সৃষ্টির মাধ্যমে আমাদের দেহ থেকে বর্জ্য পদার্থ অপসারণ করে। অমরা মাতৃ জরায়ুতে ক্রমবর্ধমান ভ্রূণ এবং মাতৃ-জরায়ু টিস্যুর মধ্যে সম্পর্ক স্থাপিত করে। এই অমরার মাধ্যমে বিপাকের ফলে সৃষ্ট বর্জ্য পদার্থ ভূণদেহ থেকে মাতৃদেহে অপসারিত হয়, যা বৃক্কের কাজের অনুরূপ।"
        },
        {
          "label": "গ",
          "question": "উদ্দীপকের X এর গঠন বর্ণনা করো।",
          "explanation": "উদ্দীপকের X হলো DNA, যা একটি বংশগতির উপাদান। নিচে DNA-এর গঠন বর্ণনা করা হলো- DNA দ্বিসূত্রক। দু'টি পলিনিউক্লিওটাইড সূত্র পরস্পরের সাথে লোহার সিঁড়ির মতো ডান দিকে প্যাঁচানো থেকে একটি ডাবল হেলিক্স গঠন করে। এ সিঁড়ির হাতল তৈরি হয় পাঁচ কার্বনবিশিষ্ট শর্করা (ডিঅক্সিরাইবোজ), নাইট্রোজেনঘটিত বেস ও অজৈব ফসফেট দ্বারা। DNA-এর নাইট্রোজেন বেসগুলো হলো এডিনিন, গুয়ানিন, থাইমিন ও সাইটোসিন। একটি সূত্রের এডিনিন অন্য সূত্রের থাইমিনের সাথে দু'টি হাইড্রোজেন বন্ড দ্বারা (A=T) যুক্ত থাকে, আর গুয়ানিন অন্য সূত্রের সাইটোসিনের সাথে তিনটি হাইড্রোজেন বন্ড দ্বারা যুক্ত (G=C) থাকে। হেলিক্সের প্রতিটি পূর্ণ ঘূর্ণন ৩৪Å দৈর্ঘ্য বিশিষ্ট। একটি পূর্ণ ঘূর্ণনের মধ্যে ১০টি নিউক্লিওটাইড থাকে। তাই পার্শ্ববর্তী দু'টি নিউক্লিওটাইডের দূরত্ব ৩.৪Å। DNA ডাবল হেলিক্সের ব্যাস সর্বত্র ২০Å।"
        },
        {
          "label": "ঘ",
          "question": "মানব শিশুর লিঙ্গ নির্ধারণে Y এর ভূমিকা বিশ্লেষণ করো।",
          "explanation": "উদ্দীপকের উল্লিখিত চিত্র- দ্বারা ক্রোমোজোমকে বোঝানো হয়েছে। একে বংশগতির ভৌত ভিত্তি হিসেবে অভিহিত করা হয়। মানবদেহে অটোসোম এবং সেক্স ক্রোমোজোম এ দু'ধরনের ক্রোমোজোম থাকে। এদের মধ্যে সেক্স ক্রোমোজোম লিঙ্গ নির্ধারণে মুখ্য ভূমিকা পালন করে। নিচে তা বিশ্লেষণ করা হলো- সেক্স ক্রোমোজোমের সংখ্যা দুটি, যার মধ্যে একটি X এবং অপরটি Y নামে পরিচিত। স্ত্রীলোকের ডিপ্লয়েড কোষে দুটি সেক্স ক্রোমোজোমই XX ক্রোমোজোম, অর্থাৎ XX। কিন্তু পুরুষদের ক্ষেত্রে দুটির মধ্যে একটি X এবং অপরটি Y, অর্থাৎ XY। স্ত্রীলোকের ডিম্বাশয়ে ডিম্বাণু সৃষ্টির সময় যখন মিয়োসিস বিভাজন ঘটে তখন প্রতিটি ডিম্বাণু অন্যান্য ক্রোমোজোমের সাথে একটি করে X ক্রোমোজোম লাভ করে। অপরপক্ষে, পুরুষে শুক্রাণু সৃষ্টির সময় অর্ধেক সংখ্যক শুক্রাণু একটি করে X ক্রোমোজোম এবং অবশিষ্ট অর্ধেক শুক্রাণু একটি করে Y ক্রোমোজোম লাভ করে। ডিম্বাণু পুরুষের X বা Y বহনকারী যেকোনো একটি শুক্রাণু দ্বারা নিষিক্ত হতে পারে। ফলে জাইগোট দুটি X অথবা একটি Y ক্রোমোজোম বিশিষ্ট হতে পারে। দুটি X নিয়ে অর্থাৎ XX নিয়ে যে শিশু জন্মাবে সে হবে মেয়ে আর যে শিশু একটি X এবং একটি Y অর্থাৎ XY ক্রোমোজোম নিয়ে পৃথিবীতে আসবে সে হবে ছেলে। উপরিউক্ত আলোচনার প্রেক্ষিতে বলা যায়, মানব শিশুর লিঙ্গ নির্ধারণে ক্রোমোজোমের ভূমিকা অপরিসীম।"
        }
      ]
    },
    {
      "number": "7",
      "uddipok": "(i) জুয়োপ্লাঙ্কটন → \\to → ছোট মাছ → \\to → বড় মাছ। (ii) শৈবাল → \\to → জুয়োপ্লাংকটন → \\to → ছোট মাছ → \\to → বড় মাছ → \\to → বাজপাখি। (iii) ছোট মাছ → \\to → বড় মাছ → \\to → বাজপাখি",
      "tag": "BB 24",
      "sub_questions": [
        {
          "label": "ক",
          "question": "জীববৈচিত্র্য কী?",
          "explanation": "পৃথিবীতে বিরাজমান জীবসমূহের প্রাচুর্য ও ভিন্নতাই হলো জীববৈচিত্র্য।"
        },
        {
          "label": "খ",
          "question": "স্ব-পরাগায়ন ও পর-পরাগয়নের পার্থক্য লেখো।",
          "explanation": "স্ব-পরাগায়ন ও পর-পরাগায়নের মধ্যে পার্থক‍্য নিচে দেয়া হলো- স্ব-পরাগায়ন পর-পরাগায়ন i. স্ব-পরাগায়ন একই ফুলে বা একই গাছের ভিন্ন ফুলের মধ্যে সংঘটিত হয়। i. পর-পরাগায়ন একই প্রজাতির দু'টি ভিন্ন গাছের ফুলের মধ্যে সংঘটিত হয়। ii. স্ব-পরাগায়নে নতুন প্রকরণ সৃষ্টি হয় না। ii. পর-পরাগায়নে নতুন প্রকরণ সৃষ্টি হতে পারে।"
        },
        {
          "label": "গ",
          "question": "উদ্দীপকের (iii) নং খাদ্য শৃঙ্খলটি কেন একটি অসম্পূর্ণ খাদ্যশৃঙ্খল? —ব্যাখ্যা করো।",
          "explanation": "(iii) নং খাদ্য শিকলটি একটি শিকারজীবী খাদ্য শিকল। এরূপ খাদ্য শিকলে একটি জীবের উপর আরেক ধরনের ক্ষুদ্রতর জীব তার খাদ্যের জন্য নির্ভরশীল হয়। এই খাদ্য শিকলের প্রথমে সবুজ উদ্ভিদ বা কোনো উৎপাদক নেই। সেক্ষেত্রে এরূপ শিকলটি অসম্পূর্ণ থেকে যায়। খাদ্য শিকলটিতে, ছোট মাছকে খাদ্য হিসেবে গ্রহণ করে বড় মাছ এবং বড় মাছকে আবার বাজপাখি খাদ্য হিসেবে গ্রহণ করে। এক্ষেত্রে দেখা যাচ্ছে, এ খাদ্য শিকলের শুরুতে কোনো উৎপাদক নেই। তাই, উদ্দীপকের (iii) নং খাদ্য শিকলটি একটি অসম্পূর্ণ খাদ্য শিকল।"
        },
        {
          "label": "ঘ",
          "question": "উদ্দীপকের (i) এং (ii) নং খাদ্যশিকল দুটির কোনটিতে শক্তির অপচয় বেশি হয়? যুক্তিসহ মতামত দাও।",
          "explanation": "খাদ্যশৃঙ্খলে স্তরের সংখ্যা যত বেশি হবে শক্তির অপচয় তত বেশি হবে। উদ্দীপকে উল্লিখিত খাদ্য শৃঙ্খলগুলোর মধ্যে (ii) নং-এ শক্তির অপচয় সবচেয়ে বেশি হবে। সাধারণত খাদ্য-শৃঙ্খলে একস্তর থেকে অন্য স্তরে শক্তি প্রবাহকালে শ্বসন, তাপ ইত্যাদির কারণে শক্তি ব্যয় হবে। (ii) নং খাদ্য শৃঙ্খলে চারটি খাদ্যস্তর রয়েছে। এখানে শৈবালকে জুয়োপ্লাঙ্কটন ভক্ষণ করে। জুয়োপ্লাঙ্কটনকে ছোট মাছ খাদ্য হিসাবে গ্রহণ করে, আবার ছোট মাছকে খাদ্য হিসেবে গ্রহণ করে বড় মাছ। বড় মাছকে আবার বাজপাখি খাদ্য হিসেবে গ্রহণ করে। এখানে চারটি স্তরে তিন বার শক্তির অপচয় হয়। তাই এই শৃঙ্খলে শক্তির অপচয় সবচেয়ে বেশি। অন্যদিকে (i) নং শৃঙ্খলে খাদ্যের স্তর দুটি। তাই এখানে শক্তির অপচয় হবে একবার। এ শৃঙ্খল শক্তির অপচয় তাই কম হবে। কাজেই উপরের বিশ্লেষণ থেকে বলা যায় (ii) নং খাদ্য শৃঙ্খলে শক্তির অপচয় সবচেয়ে বেশি হবে।"
        }
      ]
    },
    {
      "number": "1",
      "uddipok": "মি. সজল ফ্যাক্টরিতে কাজ করার সময় হঠাৎ অসুস্থ হয়ে পড়েন। অল্প সময়ের মধ্যে তার ঘাড় শক্ত হয়ে যায় এবং মুখমণ্ডল লাল হয়ে যায়। তার ভাই রবিন জর্দা দিয়ে পান খায় এবং কিছুক্ষণ পর পর জর্দাসহ পান না খেলে কাজে মনোযোগ হারায়।",
      "tag": "BB 24",
      "sub_questions": [
        {
          "label": "ক",
          "question": "ভার্নালাইজেশন কী?",
          "explanation": "কশৈত্য প্রদানের মাধ্যমে উদ্ভিদের ফুল ধারণকে ত্বরান্বিত করার প্রক্রিয়াই ভার্নালাইজেশন।"
        },
        {
          "label": "খ",
          "question": "থাইরয়েডকে অন্তঃক্ষরা গ্রন্থি বলা হয় কেন?",
          "explanation": "থাইরয়েডকে অন্তঃক্ষরা গ্রন্থি বলা হয়। কারণ, এই গ্রন্থি নালিকাবিহীন। এই গ্রন্থি থেকে নিঃসৃত থাইরক্সিন হরমোন সরাসরি রক্ত বা লসিকার মাধ্যমে বাহিত হয়ে দূরবর্তী সুনির্দিষ্ট অঙ্গে ক্রিয়াশীল হয়।"
        },
        {
          "label": "গ",
          "question": "উদ্দীপকের সজলের রোগটির কারণ ও লক্ষণ বর্ণনা করো।",
          "explanation": "উদ্দীপকে বর্ণিত লক্ষণগুলো থেকে বোঝা যায় মি. সজলের স্ট্রোক হয়েছে। নিচে স্ট্রোকের কারণ ও লক্ষণ বর্ণনা করা হলো- কারণ: সাধারণত ধমনিগাত্র শক্ত হয়ে যাওয়া এবং উচ্চ রক্তচাপজনিত কারণে মস্তিষ্কে রক্তক্ষরণ তথা স্ট্রোক হয়ে থাকে। অনেক সময় অত্যধিক স্নায়ুবিক চাপ যেমন- উত্তেজনা বা অধিক পরিশ্রমের কারণে এরূপ রক্তক্ষরণ হয়। স্ট্রোকের লক্ষণ: এই রোগের লক্ষণ হঠাৎ করেই প্রকাশ পায়। লক্ষণগুলো হলো- i. বমি হওয়া, ii. প্রচণ্ড মাথা ব্যথা করা, iii. কয়েক মিনিটের মধ্যে রোগীর সংজ্ঞা হারানো, iii. ঘাড় শক্ত হয়ে যাওয়া, iv. মাংসপেশি শিথিল হয়ে যাওয়া, v. শ্বসন ও নাড়ির স্পন্দন কমে যাওয়া, vi. মুখমণ্ডল লাল বর্ণ ধারণ করা।"
        },
        {
          "label": "ঘ",
          "question": "রবিনদের গৃহীত উপাদানটির ক্ষতিকর প্রভাব থেকে কীভাবে মুক্তি পাওয়া যেতে পারে? যুক্তিসহ মতামত দাও।",
          "explanation": "উদ্দীপকে বর্ণিত রবিনের গৃহীত উপাদান হলো জর্দা ও পান। জর্দা চিবিয়ে খেলে রক্তে নিকোটিনের মাত্রা বেড়ে যায়। নিকোটিন প্রাথমিকভাবে স্নায়ু কোষগুলোকে উদ্দীপিত করে, পরবর্তীতে দেহে নিকোটিনের চাহিদা আরও বেড়ে যায়। এই বাড়তি চাহিদা মেটাতে রবিন কিছুক্ষণ পরপর জর্দাসহ পান খায়। এ ধরনের উপাদানের ক্ষতিকর প্রভাব থেকে মুক্তি পেতে নিম্নলিখিত পদক্ষেপ নেওয়া যেতে পারে- ১. নৈতিক শিক্ষা কার্যক্রম প্রসার করতে হবে। ২. তামাক, জর্দা, মাদক এ জাতীয় দ্রব্য যারা গ্রহণ করে এমন অসৎ বন্ধু থেকে দূরে থাকতে হবে। ৩. এ জাতীয় উপাদান গ্রহণের কুফল সম্পর্কে সবাইকে অবহিত করতে হবে। ৪. এক্ষেত্রে পরিবারের সদস্যদের মুখ্য ভূমিকা পালন করতে হবে। এ ধরনের উপাদানে আসক্ত ব্যক্তির সাথে সুসম্পর্ক বজায় রাখতে হবে এবং তাকে এর ক্ষতিকর প্রভাব সম্পর্কে বোঝাতে হবে।"
        }
      ]
    }
  ]
}