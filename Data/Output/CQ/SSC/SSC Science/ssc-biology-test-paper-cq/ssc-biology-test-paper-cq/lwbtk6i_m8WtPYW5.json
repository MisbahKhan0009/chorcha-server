{
  "title": "সিলেট ক্যাডেট কলেজ ২০২৫",
  "subtitle": "ক-বিভাগ: সৃজনশীল প্রশ্ন (7)",
  "questions": [
    {
      "number": "1",
      "uddipok": "",
      "tag": "SCC 25",
      "sub_questions": [
        {
          "label": "ক",
          "question": "সর্বোচ্চ খাদক কী?",
          "explanation": "যে খাদক কোনো খাদ্যশৃঙ্খলের সর্বশেষ স্তরে অবস্থান করে এবং অন্য কোনো খাদক তাকে ভক্ষণ করতে পারে না সেটিই হলো সর্বোচ্চ খাদক।"
        },
        {
          "label": "খ",
          "question": "অজৈব বস্তু বলতে কী বোঝ?",
          "explanation": "যেসব পদার্থ কোনো জীবদেহ থেকে আসেনি বরং জীবের উদ্ভবের আগে থেকেই পরিবেশে ছিলো, তাদেরকে বাস্তুতন্ত্রের অজৈব বস্তু বা উপাদান বলা হয়। অজৈব বস্তুগুলো পানি, বায়ু ও মাটিতে খনিজ পদার্থ হিসেবে অবস্থান করে এবং উৎপাদক ও খাদকদের পুষ্টি সরবরাহ করে। যেমন- ক্যালসিয়াম, পটাশিয়াম, লৌহ, নাইট্রোজেন, অক্সিজেন, কার্বন ডাইঅক্সাইড ইত্যাদি।"
        },
        {
          "label": "গ",
          "question": "চিত্রে প্রদর্শিত জীবগুলো ব্যবহার করে একটি বাস্তুতন্ত্র প্রস্তুত করো।",
          "explanation": "উদ্দীপকের চিত্রে একটি পুকুরের বাস্তুতন্ত্র দেখানো হয়েছে। এটি জলজ বাস্তুতন্ত্রের একটি আদর্শ উদাহরণ। পুকুরের বাস্তুতন্ত্রটিতে রয়েছে জলজ উদ্ভিদ এবং ফাইটোপ্লাংকটন যারা উৎপাদক হিসেবে কাজ করে। এরা সূর্যালোকের উপস্থিতিতে খাদ্য তৈরি করে। এদেরকে ভক্ষণ করে জুপ্লাংকটন, শামুক ও হাঁস; যারা এই জলজ বাস্তুতন্ত্রের প্রথম স্তরের খাদক। এদের মধ্যে জুপ্লাংকটনকে ভক্ষণ করে ছোট মাছ, হাঁস ও ব্যাঙ এবং শামুককে ভৃক্ষণ করে কচ্ছপ। তাই এখানে ছোট' মাছ, ব্যাঙ ও কচ্ছপ দ্বিতীয় স্তরের খাদক। তবে এখানে হাঁস প্রথম ও দ্বিতীয় উভয় স্তরের খাদক হিসেবে কাজ করে। আবার, ছোট মাছ ও ব্যাঙকে ভক্ষণ করে সাপ ও বড় মাছ।' এদের পাশাপাশি কচ্ছপ কিছু কিছু দ্বিতীয় স্তরের খাঁদককেও তার খাবার হিসেবে গ্রহণ করে। ফলে সাপ, বড় মাছ ও কচ্ছপ তৃতীয় স্তরের খাদকে পরিণত হয়। এই পুকুরে ছত্রাক ও ব্যাকটেরিয়া হলো বিয়োজক যারা মৃতজীবী হিসেবে ভেসে থাকে বা কর্দমান্ত তলদেশে অবস্থান করে। এরা জড় ও জীব উভয়কে, আক্রমণ করে ভেঙে ফেলে যা থেকে বিভিন্ন জৈব ও অজৈব রাসায়নিক উপাদান সৃষ্টি হয়। ফলে পুকুরের উৎপাদকগুলো এই সকল উপাদান পুনরায় গ্রহণ করে বাস্তুতন্ত্রের চক্রটি সম্পূর্ণ করে। এভাবে একে অপরকে খাদ্য হিসেবে গ্রহণের মাধ্যমে এই বাস্তুতন্ত্রের ভারসাম্য বজায় থাকে।"
        },
        {
          "label": "ঘ",
          "question": "নির্দেশিত X ও Y জীব ব্যবহার করে প্রদত্ত বাস্তুতন্ত্রে বিভিন্ন ধরনের খাদ্যশিকল প্রস্তুত করো এবং প্রতিটি খাদ্যশিকল যুক্তিসহ বিশ্লেষণ করো।",
          "explanation": "উদ্দীপকে X ও Y জীব দ্বারা যথাক্রমে ব্যাঙ ও বড় মাছকে দেখানো হয়েছে। 'প্রদত্ত বাস্তুতন্ত্রে ব্যাঙ ও বড় মাছ দ্বারা বিভিন্ন ধরনের খাদ্যশিকল,তৈরি করা যায়। নিচে তা বিশ্লেষণ করা হলো- i. জলজ উদ্ভিদ → জুপ্লাংকটন→ ব্যাঙ সাপ। এই খাদ্যশিকলে জলজ উদ্ভিদকে (উৎপাদক) ভক্ষণ করে জুপ্লাংকটন (১ম স্তরের খাদক)। ব্যাঙ ২য় স্তরের খাদক হিসেবে কাজ করে এবং জুপ্লাংকটন থেকে শক্তি সংগ্রহ করে। সাপ ব্যাঙকে ভক্ষণ করে ৩য় স্তরের খাদকে পরিণত হয়। ii. ফাইটোগ্লাংকটন → শামুক→ ব্যাঙ সাপ এই শিকলের শুরু হয় ফাইটোপ্লাংকটন (উৎপাদক) থেকে যাকে ভক্ষণ করে শামুক (১ম স্তরের খাদক)। এরপর ব্যাঙ শামুককে ভক্ষণ করে ২য় শ্রেণির খাদকে পরিণত হয়। এই শিকলে সাপ ৩য় বা সর্বোচ্চ স্তরের খাদক, কারণ এটি ব্যাঙকে খায়। iii. জলজ উদ্ভিদ→ জুগ্নাংকটন → ছোট মাছ → বড় মাছ এই জলজ শিকলে উৎপাদক বা জলজ উদ্ভিদকে জুপ্লাংকটন (১ম স্তরের খাদক) ভক্ষণ করে। আবার জুপ্লাংকটনকে খেয়ে ২য় স্তরের খাদকে পরিণত হয় ছোট মাছ। এরপর ছোট মাছকে শিকার করে বড় মাছ যা এই শিকলের ৩য় স্তরের খাদক। iv. ফাইটোপ্লাংকটন → শামুক ছোট মাছ→ বড় মাছ এই শিকলে ফাইটোপ্লাংকটন বা উৎপাদককে ভক্ষণ করে শামুক (১ম স্তরের খাদক)। ছোট মাছ শামুককে ভক্ষণ করে যা ২য় স্তরের খাদক। এরপর বড় মাছ ছোট মাছকে খেয়ে শক্তি অর্জন করে যা তাকে ৩য় শ্রেণির খাদকে রূপান্তর করে।"
        }
      ]
    },
    {
      "number": "2",
      "uddipok": "অনেক আগে, জীবন্ত বস্তুর পৃথিবীটি ছিল একটি অপ্রশিক্ষিত কৃত্রিম বুদ্ধিমত্তার মতো, যেখানে সবকিছু একসাথে কোনো শৃঙ্খলা বা নকশা ছাড়া এলোমেলোভাবে ছিল। তারপর ১৯৬৯ সালে, রবার্ট হুইটেকার একজন বিজ্ঞ প্রোগ্রামারের মতো সকল জীবকে তাদের সঠিক স্থানে রেখে সাজান। জীবদের এই পৃথিবীটি হয়ে ওঠে সুন্দর এবং গোছালো। পরবর্তীতে DNA এর আবিষ্কার প্রতিটি জীবের ভেতরকার কোড প্রকাশ করার পাশাপাশি জীবকে বোঝার একটি গভীর স্তর যুক্ত করে।",
      "tag": "SCC 25",
      "sub_questions": [
        {
          "label": "ক",
          "question": "আর্কিগোনিয়েট কী?",
          "explanation": "আর্কিগোনিয়েট হলো প্লানটি রাজ্যের জীব যারা আর্কিগোনিয়াম নামক স্ত্রীজনন অঙ্গবিশিষ্ট।"
        },
        {
          "label": "খ",
          "question": "ভৌত জীববিজ্ঞান বলতে কী বোঝ?",
          "explanation": "জীববিজ্ঞানের' যে শাখায় তত্ত্বীয় বিষয় নিয়ে আলোচনা করা হয় তাকে ভৌত জীববিজ্ঞান বলে। জীরবিজ্ঞানের এই শাখায় তাত্ত্বিক ভিত্তি অনুসন্ধান করাটা প্রয়োগ সংক্রান্ত বিষয়ের তুলনায় অধিক গুরুত্ব পায়। জীববিজ্ঞানের কয়েকটি ভৌত শাখা হলো- অঙ্গাসংস্থান, ট্যাক্সোনমি, শারীরবিদ্যা, বংশগতিবিদ্যা, বাস্তুবিদ্যা ইত্যাদি।"
        },
        {
          "label": "গ",
          "question": "উল্লিখিত বিজ্ঞ প্রোগ্রামারের শ্রেণিবিন্যাস পদ্ধতিটি কীভাবে জীবের শ্রেণিবিন্যাস পদ্ধতিকে পরিবর্তন করেছে?",
          "explanation": "উদ্দীপকে রবার্ট হুইটেকার.ছিলেন সেই বিজ্ঞ প্রোগ্রামার যিনি ১৯৬৯ সালে সমস্ত জীবকে পাঁচটি রাজ্যে শ্রেণিবিন্যাস করার প্রস্তাব করেন। হইটেকার তার শ্রেণিবিন্যাস পদ্ধতি দ্বারা জীবজগতকে শুধু উদ্ভিদ ও প্রাণীর পরিবর্তে পাঁচটি রাজ্যে ভাগ করেন। তার এই পরিবর্তনটির মূল ভিত্তি ছিলো বিস্তারিত বৈজ্ঞানিক উপাত্ত, নির্দিষ্ট কিছু ফ্যাক্টর যেমন কোষে থাকা DNA বা RNA এর ধরন, জীবদেহে থাকা কোষের সংখ্যা ও এদের কাজ এবং কোষের পুষ্টি গ্রহণের মাধ্যম। এই পদ্ধতিটি কোষের সাধারণ বৈশিষ্ট্যের তুলনায় আরোও সূক্ষ্ম ও সঠিক গঠনের ধারণা দিতে সক্ষম। এই নতুন পদ্ধতিটি পরবর্তীতে মারগুলিস' আরো বিস্তারিত রূপ দেন। তিনি সমস্ত জীবজগতকে দুটি সুপার কিংডমপ্রোক্যারিওটা ও ইউক্যারিওটাতে ভাগ করেন এবং রাজ্য পাচটি- মনেরা, প্রোটিস্টা, ফানজাই, প্লানটি এবং অ্যানিমেলিয়াকে সুপার কিংডম দুটির আওতাভুক্ত করেন। এভাবে উদ্দীপকে বর্ণিত শ্রেণিবিন্যাস পদ্ধতি দ্বারা রবার্ট হুইটেকার স্পষ্ট ও সুশৃঙ্খলভাবে জীবের শ্রেণিবিন্যাস পদ্ধতিকে পরিবর্তন করেন।"
        },
        {
          "label": "ঘ",
          "question": "সবশেষে, উল্লিখিত আবিষ্কারটির গঠনগত ভিন্নতা জীবজগতের বৈচিত্র্যতার একটি মূল কারণ হিসেবে বিবেচনা করা হয়। এর পক্ষে উপর্যুক্ত যুক্তি উপস্থাপন করো।",
          "explanation": "উদ্দীপকে সবশেষে DNA আবিষ্কারের কথা বলা হয়েছে। DNA এর গঠনগত ভিন্নতাই জীবজগতের বৈচিত্র্যতার মূল কারণ। নিচে এর পক্ষে যুক্তি উপস্থাপন করা হলো- জীবজগতের. প্রতিটি উদ্ভিদ ও প্রাণীর বৈশিষ্ট্য নির্ধারিত হয় DNA তে সজ্জিত জিনগত তথ্যের মাধ্যমে। DNA-এর গঠন সাধারণভাবে একই রকম হলেও (ডাবল হেলিক্স, নিউক্লিওটাইড দিয়ে গঠিত) সকল জীবের ক্ষেত্রে নিউক্লিওটাইডগুলোর বিন্যাস এক নয়, সেখানে ভিন্নতা থাকে। এই ভিন্নতার কারণেই জীবের মধ্যে বৈচিত্র্যতা দেখা যায়। DNA-তে চার ধরনের নাইট্রোজেন বেস (ATGC) রয়েছে। এগুলোর,সিকুয়েন্স পরিবর্তিত হলে প্রোটিন তৈরির ধারাও বদলে যায়। ফলে জীবের দৈহিক গঠন, আকার, রং, আচরণ ইত্যাদিতে পরিবর্তন আসে। জীবের DNAতে জিনের সংখ্যা,জিনের অবস্থান ও বিন্যাসে ভিন্নতার কারণে DNAর গঠনেও পরিবর্তন আসে, যার ফলে জীবের বৈশিষ্ট্যেও ভিন্নতা দেখা দেয়। যেকোনো কারণে DNA-তে মিউটেশন ঘটলে DNA-র গঠনেও পরিবর্তন দেখা 'যায়। এই মিউটেশন জীবে নতুন বৈশিষ্ট্যের আবির্ভাব ঘটায়। রিকম্বিনেন্ট DNA-তে জিনের মিশ্রণ ঘটে এবং এই DNA বহনকারী জীবের বৈশিষ্ট্যে বৈচিত্র্যতা দেখা যায়। সুতরাং, বিশ্লেষণমূলক যুক্তিগুলো থেকে বোঝা যায়, DNA-এর গঠনগত ভিন্নতাই জীবজগতের বৈচিত্র্যতার. মূল কারণ।"
        }
      ]
    },
    {
      "number": "3",
      "uddipok": "রাফি তার ত্বক স্পর্শ করলো এবং ভাবলো, “এটি আমাকে সুরক্ষা দেয়”। এরপর সে ভাবলো কীভাবে তার বৃক্ক তার রক্ত পরিশোধন করে। তারপর সে তার হাড়ে চাপ দিয়ে তাদের শক্তি অনুভব করলো এবং লক্ষ করলো তার রস্ত সবখানে প্রবাহিত হচ্ছে।",
      "tag": "SCC 25",
      "sub_questions": [
        {
          "label": "ক",
          "question": "অর্ধ-সংরক্ষণশীল পদ্ধতি কী?",
          "explanation": "অর্ধ-সংরক্ষণশীল পদ্ধতি হলো DNA অনুলিপন পদ্ধতি যেখানে একটি DNA অণু থেকে সৃষ্ট দুইটি DNA অণুর একটি সূত্র সর্বদা মাতৃ DNA সূত্রের অনুরূপ থাকে -এবং অন্যটি তার পরিপূরক হিসেবে কাজ করে।"
        },
        {
          "label": "খ",
          "question": "প্রাকৃতিক নির্বাচন বলতে কী বোঝ?",
          "explanation": "অনুকূল (বা অভিযোজনমূলক) প্রকরণ সমন্বিত জীবেরা অন্যদের সঙ্গে. প্রতিযোগিতায় বেশি সুযোগ-সুবিধা ভোগ করার প্রক্রিয়াকে প্রাকৃতিক নির্বাচন বলে। এরা প্রকৃতি দ্বারা নির্বাচিত হয়ে তুলনামূলকভাবে বেশি সংখ্যায় বেঁচে থাকে এবং অত্যধিক হারে বংশবিস্তার করে। অপরদিকে প্রতিকূল প্রকরণসম্পন্ন জীবেরা প্রাকৃতিক পরিবেশের সাথে খাপ খাওয়াতে পারে না, ফলে অবলুপ্ত হয়।"
        },
        {
          "label": "গ",
          "question": "রাফির ভাবনার সাথে সম্পর্কিত টিস্যুগুলোর গঠন মানবদেহে কীভাবে কাজ করে?",
          "explanation": "উদ্দীপকের রাফি ভাবলো তার ত্বকের কথা যা তাকে সুরক্ষা দিচ্ছে এবং বৃক্কের কথা যা তার রক্ত পরিশোধন করছে। তার ত্বকের সাথে সম্পর্কিত টিস্যুটি হলো স্ট্র্যাটিফাইড আবরণী টিস্যু এবং বৃক্কের সাথে সম্পর্কিত টিস্যটি হলো স্কোয়ামাস ও কিউবয়ডাল আবরণী টিস্য। ত্বকে ও বৃক্কে থাকা এই আবরণী টিস্যুগুলোর গঠন মানবদেহে এদের কাজ নির্ধারণ করে দেয়। ত্বকের প্রধান গাঠনিক টিস্যু হলো স্ট্র্যাটিফাইড আবরণী টিস্যু। এর কোষগুলো ভিত্তিপর্দার উপর একাধিক স্তরে সজ্জিত থাকে। এই গঠনটি প্রধানত একটি আবরণ ও সুরক্ষা হিসেবে কাজ করে। এই টিস্যর স্তরের সংখ্যা মুহূর্তেই তিন-চারটি স্তর থেকে সাত-আটটি স্তরে পরিণত হতে পারে। এই পরিবর্তনের জন্য একে ট্রানজিশনাল আবরণী টিস্যু বলে। অন্যদিকে, বৃক্ক ভিন্ন ভিন্ন কাজের জন্য বিশেষায়িত গঠন আবরণী ব্যবহার করে। বৃক্কের বোম্যান্স ক্যাপসুলে মাছের আঁইশের মতো চ্যাণ্টা স্কোয়ামাস আবরণী টিস্যু থাকে। এই পাতলা গঠনটি ছাঁকন প্রক্রিয়ায় সক্রিয় থাকে।- এছাড়া, বৃক্কের সংগ্রাহক নালিকায় থাকা কিউবয়ডাল আবরণী টিস্যুর কোষগুলো দৈর্ঘ্য, প্রস্থ ও উচ্চতায় প্রায় সমান। ঘনাকার এই গঠনটি প্রধানত পরিশোষণ এবং আবরণ কাজে লিপ্ত থাকে।"
        },
        {
          "label": "ঘ",
          "question": "রাফির চাপ দেয়া এবং লক্ষ করা টিস্যুসমূহের গঠন মানবদেহে অনেক জটিল প্রকৃতির- উত্তরের স্বপক্ষে তোমার যুক্তি দাও।",
          "explanation": "উদ্দীপকে রাফির চাপ দেয়া'এবং খেয়াল করা টিস্যুসমূহ হলো অস্থি এবং রক্ত। এই দুটিই যোজক টিস্যু। মানবদেহে যোজক টিস্যুর গঠন জটিল প্রকৃতির। যোজক টিস্যুর বিভিন্ন গঠন উপাদান এবং প্রকারভেদ এই জটিলতার মূল কারণ। যোজক টিস্যুতে মাতৃকার পরিমাণ তুলনামূলকভাবে বেশি এবং কোষের সংখ্যা কম থাকে। যোজক টিস্যুর বিভিন্ন ধরনের গঠন ও কাজের ফলে এর জটিল প্রকৃতির উদয় হয়। ফাইব্রাস যোজক টিস্যু দেহত্বকের নিচে পেশির মধ্যে থাকে। এর মাতৃকায় বিভিন্ন ধরনের তন্তুর আধিক্য দেখা যায়। স্কেলিটাল যোজক টিস্যু দেহের অভ্যন্তরীণ কাঠামো গঠন করে। এই টিস্যু পরবর্তীতে এক ধরনের নমনীয় কোমলাস্থিতে পরিণত হয়। স্কেলিটাল টিস্যু দৃঢ়, ভঙ্গর ও অনমনীয় অস্থিতেও পরিণত হতে পারে। এর মাতৃকায় ক্যালসিয়াম জাতীয় পদার্থ জমা হয়ে দৃঢ়তা প্রদান করে। তরল যোজক টিস্যু অত্যন্ত জটিল প্রকৃতির। এর মাতৃকায় বিভিন্ন ধরনের জৈব পদার্থ দ্রবীভূত থাকে। এই টিস্যুতে ঈষৎ ক্ষারীয়, লাল বর্ণের রক্ত থাকে। রক্ত দুটি উপাদান- রক্তরস ও রক্তকোষ নিয়ে গঠিত। রক্তরস রক্তের তরল অংশ যার ৯১-৯২% পানি এবং বাকি ৮-৯% অংশ বিভিন্ন জৈব ও অজৈব পদার্থে পূর্ণ। রক্তকোষে রয়েছে তিন ধরনের রক্তকোষলোহিত রক্তকোষ, শ্বেত রক্তকোষ ও অণুচক্রিকা। সুতরাং উপরের আলোচনা থেকে বলা যায় যে, যোজক টিস্যুর প্রধান প্রকারভেদ জুড়ে বিদ্যমান এই বৈচিত্র্যতাই মানবদেহে এর গঠনকে অত্যন্ত জটিল করে তুলেছে।"
        }
      ]
    },
    {
      "number": "4",
      "uddipok": "(i) C 6 H 12 O 6 + 6 C O 2 ⟶ 6 C O 2 + শক্তি C_6H_{12}O_6 + 6CO_2 \\longrightarrow 6CO_2 + \\text{শক্তি} C 6 ​ H 12 ​ O 6 ​ + 6 C O 2 ​ ⟶ 6 C O 2 ​ + শক্তি (ii) C 6 H 12 O 6 ⟶ 2 C 2 H 5 O H + C O 2 + শক্তি C_6H_{12}O_6 \\longrightarrow 2C_2H_5OH + CO_2 + \\text{শক্তি} C 6 ​ H 12 ​ O 6 ​ ⟶ 2 C 2 ​ H 5 ​ O H + C O 2 ​ + শক্তি",
      "tag": "SCC 25",
      "sub_questions": [
        {
          "label": "ক",
          "question": "CAM এর পূর্ণরূপ কী?",
          "explanation": "CAM এর পূর্ণরূপ হলো Crassulacean Acid Metabolism1"
        },
        {
          "label": "খ",
          "question": "নিউক্লিয়াসকে কোষের নিয়ন্ত্রণ কেন্দ্র বলা হয় কেন?",
          "explanation": "নিউক্লিয়াস সাধারণত কোষের কেন্দ্রে অবস্থান করে। কোষের যাবতীয় কার্যাবলি যেমন, কোষের গঠনগত ও শারীরবৃত্তীয় বৈশিষ্ট্যের নিয়ন্ত্রণ, RNA ও রাইবোজোম গঠন, প্রোটিন সংশ্লেষণ, ক্রোমোজোম ধারণ, কোষ বিভাজনে অংশগ্রহণ ও নিয়ন্ত্রণ করে। তাই নিউক্লিয়াসকে কোষের নিয়ন্ত্রণ কেন্দ্র বলা হয়।"
        },
        {
          "label": "গ",
          "question": "উদ্দীপকের (ii) নং বিক্রিয়াটি বর্ণনা করো।",
          "explanation": "উদ্দীপকের (ii) নং বিক্রিয়াটিতে অবাত শ্বসন দেখানো হয়েছে। অক্সিজেনের অনুপস্থিতিতে অবাত শ্বসন ঘটে। অবাত শ্বসন প্রক্রিয়াটি দুইটি ধাপে সম্পন্ন হয়। ধাপ দুটি হলো- ধাপ 1: গ্লুকোজের অসম্পূর্ণ জারণ: এই ধাপে এক অণু গ্লুকোজ থেকে দুই অণু পাইরুভিক এসিড, 'চার অণু ATP (এর মধ্যে দুই অণু ব্যবহার হয়ে যায়) এবং দুই অণু NADH+H + উৎপন্ন হয়। অর্থাৎ আপাতদৃষ্টিতে এ পর্যন্ত বিক্রিয়া সবাত শ্বসনের গ্লাইকোলাইসিসের অনুরূপ। তবে উৎপন্ন পাইরুভিক এসিড় পরবর্তী ধাপে বিজারিত হয়ে যায় বলে অবাত শ্বসনে গ্লুকোজের অসম্পূর্ণ জারণ ঘটে। ধাপ 2: পাইরুভিক এসিডের বিজারণ: সাইটোপ্লাজমে অবস্থিত এনজাইমের কার্যকারিতায় পাইরুভিক এসিড বিজারিত হয়ে CO₂ এবং ইথাইল অ্যালকোহল অথবা ল্যাকটিক এসিড উৎপন্ন করে। এক্ষেত্রে গ্লাইকোলাইসিসে উৎপন্ন বিজারিত NAD (অর্থাৎ NADH+H + ) জারিত হয়ে যে ইলেকট্রন, প্রোটন ও শক্তি নির্গত করে, তা ব্যবহৃত হয় পাইরুভিক এসিড থেকে ল্যাকটিক এসিড বা ক্ষেত্রবিশেষে ইথানল উৎপাদনের জন্য। অন্যদিকে, অক্সিজেনের অভাবে 'তখন অক্সিডেটিভ ফসফোরাইলেশনও চলে না। তাই অবাত শ্বসনের ক্ষেত্রে এক অণু গ্লুকোজের প্লাইকোলাইসিসে নিট মাত্র 2 অণু ATP পাওয়া যায়।"
        },
        {
          "label": "ঘ",
          "question": "(i) নং বিক্রিয়ার তুলনায় (ii) নং,বিক্রিয়ায় অধিক শক্তি উৎপন্ন হয় তোমার যুক্তি দাও।",
          "explanation": "উদ্দীপকের (i) ও (ii)নং বিক্রিয়ায় যথাক্রমে সবাত ও অবাত শ্বসন সংঘটিত হয়েছে। এদের মধ্যে সবাত শ্বসন প্রক্রিয়ায় অধিক শক্তি উৎপন্ন হয়। 'নিচে তা যুক্তিসহ দেখানো হলো- সবাত শ্বসন প্রক্রিয়া চারটি ধাপের মাধ্যমে সম্পন্ন হয়ে থাকে। গ্লাইকোলাইসিস ধাপে ১ অণু গ্লুকোজ থেকে ২ অণু পাইরুভিক এসিড তৈরি হয়। এসময় ১০ অণু ATP তৈরি হয়। যার ২ অণু খরচ-হয়ে যায়। অ্যাসিটাইল Co-A ধাপে প্রতি অণু পাইরুভিক এসিড পর্যায়ক্রমে ১ অণু অ্যাসিটাইল Co-A, ১ অণু CO₂ ও ১ অণু NADH₂ উৎপন্ন করে। এসময় ৩ অণু ATP তৈরি হয় (২ অণু পাইরুভিক এসিড থেকে ৬ অণু ATP)। ক্রেবস চক্রে এক অণু অ্যাসিটাইল Co-A থেকে ৩ অণু NADH 2 , ১ অণু FADH 2 ও ১ অণু GTP উৎপন্ন হয়। এসময় ১২ অণু ATP তৈরি হয় (২ অণু পাইরুভিক এসিড থেকে ২৪ অণু ATP)। উক্ত ধাপ সমূহে উৎপন্ন NADH+H + , FADH 2 ইলেকট্রন প্রবাহতন্ত্রে জারিত হয়ে ATP, পানি, ইলেকট্রন ও প্রোটন উৎপন্ন হয়। এভাবে সবাত শ্বসন প্রক্রিয়ায় ১ অণু গ্লুকোজ সম্পূর্ণরূপে জারিত হয়ে ৩৮ টি ATP উৎপন্ন করে। অন্যদিকে, অবাত শ্বসনের গ্লাইকোলাইসিসে উৎপন্ন বিজারিত NAD জারিত হয়ে ইলেকট্রন, প্রোটন ও শক্তি নির্গত করে। এগুলো র‍্যবহৃত হয় পাইরুভিক এসিড থেকে ল্যাকটিক এসিড বা ক্ষেত্র বিশেষে ইথানল উৎপাদনের জন্য। আবার, অক্সিজেনের অভাবে তখন অক্সিডেটিভ ফসফোরাইলেশনও চলেনা। তাই অবাত শ্বসনে এক অণু গ্লুকোজ থেকে নিট ২ অণু ATP পাওয়া যায়। উপরিউক্ত ATP এর হিসাব অনুযায়ী দেখা যায়, অবাত শ্বসন থেকে সবাত শ্বসনে অধিক পরিমাণ শক্তি উৎপন্ন হয়।"
        }
      ]
    },
    {
      "number": "5",
      "uddipok": "",
      "tag": "SCC 25",
      "sub_questions": [
        {
          "label": "ক",
          "question": "জটিল টিস্যু কী?",
          "explanation": "বিভিন্ন প্রকার কোষের সমন্বয়ে যে স্থায়ী টিস্যু গঠিত হয় তাই জটিল টিস্য।"
        },
        {
          "label": "খ",
          "question": "কোন কোষীয় অঙ্গাণুটি অন্যান্য অঙ্গাণুর জন্য ক্ষতিকর হতে পারে? ব্যাখ্যা করো।",
          "explanation": "কোষীয় অঙ্গাণু লাইসোজোম অন্যান্য কোষীয় অঙ্গাণুর জন্য ক্ষতিকর হতে পারে। কারণ লাইসোজোম মূলত জীবকোষকে জীবাণুর হাত থেকে রক্ষা করে। এর' থেকে নির্গত উৎসেচকসমূহ আগত জীবাণুগুলোকে হজম করে ফেলে। এর পরিপাক উৎসেচকগুলো একটি পর্দা দ্বারা আবৃত থাকে। দেহে অক্সিজেনের অভাব হলে লাইসোসোমের পর্দা ক্ষতিগ্রস্ত হয় এবং লাইসোজোমে থাকা উৎসেচকগুলো বাইরে বের হয়ে আসে এবং কোষস্থ অন্যান্য অঙ্গাণুগুলোকে হজম করে ফেলে। ফলে এর সাথে থাকা কোষগুলো বিনষ্ট হয়ে যায়। এভাবে লাইসোজোম অন্যান্য অঙ্গাণুর জন্য ক্ষতিকর হতে পারে।"
        },
        {
          "label": "গ",
          "question": "চিত্র-B এর গঠন বর্ণনা করো।",
          "explanation": "চিত্র-B হলো জীবকোষের নিউক্লিয়াস। এর আকৃতি গোলাকার, ডিম্বাকার বা নলাকার। সুগঠিত নিউক্লিয়াসে নিউক্লিয়ার ঝিল্লি, নিউক্লিওপ্লাজম, নিউক্লিওলাস ও,ক্রোমাটিন জালিকা দেখা যায়। নিচে এর গঠন বর্ণনা করা হলো- নিউক্লিয়ার ঝিল্লি: এটি দ্বিস্তর বিশিষ্ট ঝিল্লি যা নিউক্লিয়াসকে ঘিরে রাখে। এ ঝিল্লিটি লিপিড ও প্রোটিন দ্বারা গঠিত। এ ঝিল্লির মাঝে মাঝে নিউক্লিয়ার রন্ধ্র থাকে। নিউক্লিওপ্লাজম: নিউক্লিওপ্লাজম হলো নিউক্লিয় ঝিল্লির অভ্যন্তরে জেলীর ন্যায় বস্তু। এতে নিউক্লিক অ্যাসিড, প্রোটিন, উৎসেচক ও কতিপয় খনিজ লবণ থাকে। নিউক্লিওলাস: নিউক্লিওপ্লাজমের মধ্যে ক্রোমোসোমের বিশেষ অংশের সাথে লাগানো গোলাকার বস্তু হলো নিউক্লিওলাস। এরা RNA ও প্রোটিন দ্বারা গঠিত। ক্রোমাটিন জালিকা: 'কোষের আন্তঃবিভাজন বিরামকালীন সময়ে নিউক্লিয়াসে অবস্থিত ক্রোমোসোমসমূহ সংযুক্ত হয়ে কুণ্ডলি পাকানো সূক্ষ্ম সূতার ন্যায় ক্রোমাটিন জালিকার আকারে দেখা যায়। কোষ বিভাজনের সময় এরা বিভক্ত হয়ে মোটা ও খাটো ক্রোমোসোম হিসেবে দেখা যায়, যার মধ্যে বংশগতির গুণ বহনকারী জিন অবস্থান করে।"
        },
        {
          "label": "ঘ",
          "question": "খাদ্য উৎপাদনে চিত্র-A ও চিত্র-B এর মধ্যে কোনটি অধিক গুরুত্বপূর্ণ? যুক্তিসহ বিশ্লেষণ করো।",
          "explanation": "উদ্দীপকে চিত্র-A ও চিত্র-B দ্বারা যথাক্রমে ক্লোরোপ্লাস্ট এবং নিউক্লিয়াসকে দেখানো হয়েছে। খাদ্য উৎপাদনে এই দুইটি কোষীয় অঙ্গাণুর মধ্যে ক্লোরোপ্লাস্ট অধিক গুরুত্বপূর্ণ। নিচে তা যুক্তিসহ বিশ্লেষণ করা হলো- উদ্ভিদকোষে খাদ্য উৎপাদন বলতে মূলত সালোকসংশ্লেষণ প্রক্রিয়ায় শর্করা জাতীয় খাদ্য তৈরি হওয়াকে বোঝায়। এই প্রক্রিয়ায় ক্লোরোপ্লাস্ট এবং নিউক্লিয়াস উভয়ের ভূমিকা থাকলেও, 'খাদ্য, তৈরির মূল কাজটি সরাসরি ক্লোরোপ্লাস্টই সম্পন্ন করে। ক্লোরোপ্লাস্টের উপস্থিতিতে সবুজ উদ্ভিদ সালোকসংশ্লেষণের মাধ্যমে শর্করা জাতীয় খাদ্য তৈরি করে যা উদ্ভিদের খাদ্য চাহিদা পূরণ করে। মূলত সবুজ রঙের প্লাস্টিডকে ক্লোরোপ্লাস্ট বলে। পাতা, কচি কাণ্ড ও অন্যান্য সবুজ অংশে. এদের পাওয়া যায়। প্লাস্টিডের গ্রানা অংশ সূর্যালোককে অবিদ্ধ করে রাসায়নিক শক্তিতে রূপান্তরিত করে। এই আবদ্ধ সৌরশক্তি স্ট্রোমাতে অবস্থিত উৎসেচক সমষ্টি, বায়ু থেকে গৃহীত কার্বন ডাই-অক্সাইড এবং কোষের ভেতরকার পানি ব্যবহার করে সরল শর্করা বা খাদ্য তৈরি করে। অন্যদিকে নিউক্লিয়াস হলো কোষের নিয়ন্ত্রণ কেন্দ্র। এটি কোষের সকল জৈবিক কার্যাবলি নিয়ন্ত্রণ করে, যার মধ্যে সালোকসংশ্লেষণের জন্য প্রয়োজনীয় এনজাইম ও প্রোটিন সংশ্লেষণও অন্তর্ভুন্ত। এছাড়াও নিউক্লিয়াস কোষ বিভাজন ও বংশগতির তথ্য বহন করে। যদিও নিউক্লিয়াস খাদ্য তৈরির প্রক্রিয়াকে পরোক্ষভাবে নিয়ন্ত্রণ করে এবং প্রয়োজনীয় উপাদান তৈরির নির্দেশ দেয়, কিন্তু এটি সরাসরি খাদ্য উৎপাদন করে না। সুতরাং উপরের আলোচনা থেকে বলা যায় যে, খাদ্য উৎপাদনে ক্লোরোপ্লাস্ট এবং নিউক্লিয়াসের মধ্যে ক্লোরোপ্লাস্টই অধিক গুরুত্বপূর্ণ।"
        }
      ]
    },
    {
      "number": "6",
      "uddipok": "বিভাজন-A: ক্রোমোজোম সংখ্যা সমান থাকে বিভাজন-B: ক্রোমোজোম সংখ্যা অর্ধেক হয়ে যায়",
      "tag": "SCC 25",
      "sub_questions": [
        {
          "label": "ক",
          "question": "আকর্ষণ তন্তু কী?",
          "explanation": "যেসব স্পিন্ডল তন্তুর সাথে ক্রোমোসোমের সেন্ট্রোমিয়ার সংযুক্ত থাকে সেগুলোই আকর্ষণ তন্তু।"
        },
        {
          "label": "খ",
          "question": "আদিকোষ এবং প্রকৃতকোষের মধ্যে দুইটি পার্থক্য লেখো।",
          "explanation": "আদিকোষ ও প্রকৃত কোষের মধ্যে পার্থক্য: ক্রম আদিকোষ (Prokaryotic Cell) প্রকৃতকোষ (Eukaryotic Cell) i. আদিকোষে সুগঠিত নিউক্লিয়াস থাকে না, অর্থাৎ নিউক্লিয়াসে নিউক্লিয়ার মেমব্রেন ও নিউক্লিওলাস অনুপস্থিত। প্রকৃতকোষে সুগঠিত নিউক্লিয়াস উপস্থিত। এখানে নিউক্লিয়াসে নিউক্লিয়ার মেমব্রেন ও নিউক্লিওলাস থাকে। ii. আদিকোষে অ্যামাইটোসিস কোষ বিভাজন ঘটে। প্রকৃতকোষে মাইটোসিস ও মিয়োসিস কোষ বিভাজন ঘটে।"
        },
        {
          "label": "গ",
          "question": "উদ্দীপকের বিভাজন-A এর ৩য় ও ৪র্থ পর্যায় ব্যাখ্যা করো।",
          "explanation": "উদ্দীপকের বিভাজন-A দ্বারা মাইটোসিসকে বোঝানো হয়েছে। মাইটোসিস বিভাজনের ৩য় ও ৪র্থ পর্যায় হলো- মেটাফেজ ও অ্যানাফেজ। নিচে পর্যায় দুটি ব্যাখ্যা করো হলো- মেটাফেজ: এ পর্যায়ের প্রথমেই সব ক্রোমোজোম স্পিন্ডল যন্ত্রের বিষুবীয় অঞ্চলে অবস্থান করে। প্রতিটি ক্রোমোজোমের সেট্রোমিয়ার বিষুবীয় অঞ্চলে এবং বাহু দুটি মেরুমুখী হয়ে অবস্থান করে। এ পর্যায়ে ক্রোমোজোমগুলো সর্বাধিক মোটা ও খাটো হয়। এ পর্যায়ের শেষদিকে সেট্রোমিয়ারের বিভাজন শুরু হয়, নিউক্লিয়ার মেমব্রেন ও নিউক্লিওলাসের সম্পূর্ণবিলুপ্তি ঘটে। অ্যানাফেজ: প্রতিটি ক্রোমোজোমের সেন্ট্রোমিয়ার দুভাগে বিভক্ত হয়, ফলে ক্রোমাটিড দুটি আলাদা হয়ে পড়ে। এমন প্রতিটি ক্রোমাটিডকে অপত্য ক্রোমোজোম বলে এবং এতে একটি করে সেন্ট্রোমিয়ার থাকে। অপত্য ক্রোমোজোমগুলোর অর্ধেক এক মেরু ও বাকি অর্ধেক অপর মেরুর দিকে অগ্রসর হতে থাকে। এ মেরুমুখী চলনে সেন্ট্রোমিয়ার অগ্রগামী ও বাহুদ্বয় অনুগামী হয়। অ্যানাফেজ পর্যায়ের শেষের দিকে অপত্য ক্রোমোজোমগুলো স্পিন্ডল যন্ত্রের মেরুপ্রান্তে অবস্থান নেয় এবং ক্রোমোজোমের দৈর্ঘ্য বৃদ্ধি পেতে থাকে।"
        },
        {
          "label": "ঘ",
          "question": "বিভাজন-A এবং বিভাজন-B এর মধ্যে তুলনামূলক বিশ্লেষণ করো।",
          "explanation": ""
        }
      ]
    },
    {
      "number": "7",
      "uddipok": "",
      "tag": "SCC 25",
      "sub_questions": [
        {
          "label": "ক",
          "question": "জাইগোট কী?",
          "explanation": "হ্যাপ্পয়েড শুক্রাণু ও হ্যাপ্পয়েড ডিম্বাণুর মিলনের ফলে সৃষ্ট ডিপ্লয়েড কোষই হলো জাইগোট।"
        },
        {
          "label": "খ",
          "question": "জবাকে কেন সহবাসী বলা হয়?",
          "explanation": "যখন কোনো উদ্ভিদের পুং জননকোষ ও স্ত্রী জননকোষ একই দেহে সৃষ্টি হয় তখন তাকে সহবাসী উদ্ভিদ বলা হয়। জবা একটি উভলিঙ্গ সপুষ্পক উদ্ভিদ হওয়ায় এর ফুলে পুংস্তবক ও স্ত্রীস্তবক একই সঙ্গে থাকে। অর্থাৎ, জবার ফুলের একই দেহে পুং জননকোষ ও স্ত্রী জননকোষ সৃষ্টি হয়। একারণে জবাকে সহবাসী বলা হয়।"
        },
        {
          "label": "গ",
          "question": "উদ্দীপকে উল্লিখিত A -এর প্রকারভেদের মধ্যে পার্থক্য দেখাও।",
          "explanation": "উদ্দীপকে উল্লিখিত A বা পরাগায়ন দুই প্রকার, যথা: স্ব-পরাগায়ন ও পর-পরাগায়ন। স্ব-পরাগায়ন ও পর-পরাগায়নের পার্থক্য নিচে দেওয়া হলো- ক্রম স্ব-পরাগায়ন পর-পরাগায়ন ১. স্ব-পরাগায়ন একই ফুলে বা একই গাছের ভিন্ন দুটি ফুলের মধ্যে সংঘটিত হয়। পর-পরাগায়ন একই প্রজাতির দুটি ভিন্ন উদ্ভিদের ফুলের মধ্যে সংঘটিত হয়। ২. পরাগায়নের জন্য বাহকের উপর নির্ভর করতে হয় না। পরাগায়নের জন্য বাহকের উপর নির্ভর করতে হয়। ৩. প্রজাতির চরিত্রগত বিশুদ্ধতা বজায় থাকে। প্রজাতির চরিত্রগত বিশুদ্ধতা বজায় থাকে না। ৪. নতুন প্রজন্মের গাছ কম জীবনীশক্তি সম্পন্ন বীজ সৃষ্টি করে। অধিক জীবনীশক্তি সম্পন্ন বীজ সৃষ্টি করে। ৫. নতুন গাছের অভিযোজন ক্ষমতা কমে যায়। নতুন গাছের অভিযোজন ক্ষমতা বৃদ্ধি পায়।"
        },
        {
          "label": "ঘ",
          "question": "জীবের ক্ষেত্রে B এর গুরুত্ব বিশ্লেষণ করো।",
          "explanation": "জীবের ক্ষেত্রে 'B' অর্থাৎ নিষেক প্রক্রিয়া অত্যন্ত গুরুত্বপূর্ণ। নিচে নিষেকের গুরুত্ব বিশ্লেষণ করা হলো- নিষেক ক্রিয়া না ঘটলে জীবজগতের উপর বিরূপ প্রভাব পড়বে। উদ্ভিদে নিষেক ক্রিয়ার ফলে ডিম্বক বীজে পরিণত হয়। বীজ থেকে সৃষ্টি হয় নতুন উদ্ভিদ। অর্থাৎ নিষেক ক্রিয়া উদ্ভিদের বংশবৃদ্ধিতে প্রত্যক্ষ ভূমিকা রাখে। যৌন জননের মাধ্যমে অর্থাৎ বীজের মাধ্যমে যেসকল উদ্ভিদ বংশ বিস্তার করে তাদের ক্ষেত্রে নিষেক না ঘটলে তাদের বংশ রক্ষা অসম্ভব হয়ে পড়ে। এতে প্রকৃতি থেকে বিলীন হয়ে যেতে পারে সপুষ্পক উদ্ভিদকুল। আবার প্রাণিজগত খাদ্য বা সুন্দর পরিবেশের জন্য উদ্ভিদের উপর সম্পূর্ণরূপে নির্ভরশীল। তাই প্রকৃতিতে উদ্ভিদকুলের বিলুপ্তি ঘটলে খাদ্যাভাবে প্রাণিকুলও বিপন্ন হবে। শুধু তাই নয়, উদ্ভিদের অনুপস্থিতিতে যখন সালোকসংশ্লেষণ ঘটবে না তখন পরিবেশে CO₂ এর মাত্রা বেড়ে যাবে যা প্রাণিজগতের জন্য হুমকিস্বরূপ। অন্যদিকে প্রাণীদের ক্ষেত্রে নিষেকের মাধ্যমে ডিপ্লয়েড জাইগোট তৈরি হয়, যা ধীরে ধীরে ভূণে এবং এক সময় তা শিশু সন্তানে রূপ নেয়। অর্থাৎ নিষেকের মাধ্যমে প্রাণীরাও তার বংশবৃদ্ধি করে থাকে। তাই নিষেক না ঘটলে প্রাণীদেরও বংশ রক্ষা হবে না এবং এক সময় তারা বিলীন হয়ে যাবে। সুতরাং, নিষেক না ঘটলে প্রকৃতি থেকে যৌন জননক্ষম উদ্ভিদ ও প্রাণীর বিলুপ্তি ঘটবে। তাই জীবের ক্ষেত্রে নিষেকের গুরুত্ব অপরিসীম।"
        }
      ]
    }
  ]
}