{
  "title": "রংপুর ক্যাডেট কলেজ ২০২৪",
  "subtitle": "জীববিজ্ঞান (8)",
  "questions": [
    {
      "number": "1",
      "uddipok": "",
      "tag": "RCC 24",
      "sub_questions": [
        {
          "label": "ক",
          "question": "কর্তন দাঁত কী?",
          "explanation": "যে দাঁত দিয়ে খাবার কেটে টুকরা করা হয় তাই কর্তন দাঁত।"
        },
        {
          "label": "খ",
          "question": "খাদ্যে ভেজাল কেন ক্ষতিকর প্রভাব ফেলে?",
          "explanation": "খাদ্যে ভেজাল মানবদেহের জন্য ক্ষতিকর কারণ এতে বিষাক্ত পদার্থ ও ক্ষতিকারক রাসায়নিক থাকে, যা স্বাস্থ্যের ওপর গুরুতর প্রভাব ফেলে। ভেজালযুক্ত খাবার খেলে পুষ্টির ঘাটতি, হজমজনিত সমস্যা, লিভার ও কিডনির ক্ষতি, বিষক্রিয়া, ক্যান্সার এবং দীর্ঘমেয়াদে রোগ প্রতিরোধ ক্ষমতা কমে যেতে পারে। শিশুদের মানসিক ও শারীরিক বিকাশেও নেতিবাচক প্রভাব ফেলে।"
        },
        {
          "label": "গ",
          "question": "বংশগতিবস্তু ধারণকারী অঙ্গাণুটির গঠন ব্যাখ্যা করো যা 'V' চিহ্নিত কোষে পরিণত অবস্থায় অনুপস্থিত থাকে।",
          "explanation": "উদ্দীপকে 'V' চিহ্নিত অংশটি হলো সিভকোষ। পরিণত সিভকোষে' বংশগতি বস্তু ধারণকারী অঙ্গাণু নিউক্লিয়াস অনুপস্থিত থাকে। সুগঠিত নিউক্লিয়াসে নিউক্লিয়ার ঝিল্লি, নিউক্লিওপ্লাজম, নিউক্লিওলাস ও ক্রোমাটিন জালিকা দেখা যায়। নিচে এর গঠন ব্যাখ্যা করা হলো- নিউক্লিয়ার ঝিল্লি: এটি দ্বিস্তর বিশিষ্ট ঝিল্লি যা নিউক্লিয়াসকে ঘিরে রাখে। এ ঝিল্লিটি লিপিড ও প্রোটিন দ্বারা গঠিত। এ ঝিল্লির মাঝে মাঝে নিউক্লিয়ার রন্দ্র থাকে। নিউক্লিওপ্লাজম: নিউক্লিওপ্লাজম হলো নিউক্লিয়ার ঝিল্লির অভ্যন্তরে জেলির ন্যায় বস্তু। এতে নিউক্লিক এসিড, প্রোটিন, উৎসেচক ও কতিপয় খনিজ লবণ থাকে। নিউক্লিওলাস: নিউক্লিওপ্লাজমের মধ্যে ক্রোমোসোমের বিশেষ অংশের সাথে লাগানো গোলাকার বস্তু হলো নিউক্লিওলাস। এরা RNA ও প্রোটিন দ্বারা গঠিত। ক্রোমাটিন জালিকা: কোষের বিরামকালীন সময়ে অর্থাৎ যখন কোনো বিভাজন চলে না, তখন নিউক্লিয়াসে অবস্থিত ক্রোমোসোমসমূহ সংযুক্ত হয়ে কুণ্ডলি পাকানো সূক্ষ্ম সুতার ন্যায় ক্রোমাটিন জালিকার আকারে দেখা যায়। কোষ বিভাজনের সময় এরা বিভক্ত হয়ে মোটা ও খাটো ক্রোমোসোম হিসেবে দেখা যায়, যার মধ্যে বংশগতির গুণ বহনকারী জিন অবস্থান করে।"
        },
        {
          "label": "ঘ",
          "question": "\"উপরের চিত্রে চিহ্নিত কোষগুলোর সাহায্যে বিভিন্ন দিকে খাদ্য বণ্টন ঘটে\"- বিশ্লেষণ করো।",
          "explanation": "উদ্দীপকে বর্ণিত চিত্রের চিহ্নিত কোষগুলো দ্বারা ফ্লোয়েম টিস্যুর বিভিন্ন অংশকে নির্দেশ করা হয়েছে। সিভকোষ, সঙ্গীকোষ, ফ্লোয়েম প্যারেনকাইমা ও ফ্লোয়েম তন্তু নিয়ে ফ্লোয়েম টিস্যু গঠিত হয়। এ কোষগুলোর সাহায্যে বিভিন্ন দিকে খাদ্য বন্টন ঘটে। নিচে তা বিশ্লেষণ করা হলো- সিভকোষে প্রোটোপ্লাজম প্রাচীর ঘেঁষে থাকে ফলে একটি কেন্দ্রীয় ফাঁপা জায়গার সৃষ্টি হয়, যা খাদ্য পরিবহনে নল হিসেবে কাজ করে। পাতায় প্রস্তুত খাদ্য উদ্ভিদদেহের বিভিন্ন অংশে পরিবহন করা এদের প্রধান কাজ। প্রতিটি সিভকোষের সাথে বড় কেন্দ্রিকা বিশিষ্ট একটি করে সঙ্গীকোষ অবস্থান করে। এরা সিভকোষের কার্যাবলি কিছু 'পরিমাণে হলেও নিয়ন্ত্রণ করে। ফ্লোয়েমে উপস্থিত প্যারেনকাইমা কোষগুলোই ফ্লোয়েম প্যারেনকাইমা। এরা খাদ্য সঞ্চয় করে এবং খাদ্য পরিবহনে সহায়তা করে। স্ক্লেরেনকাইমা কোষ সমন্বয়ে ফ্লোয়েম ফাইবার গঠিত হয়। এটি উদ্ভিদের বিভিন্ন অঙ্গের গৌণবৃদ্ধি ঘটায়। এভাবে ফ্লোয়েম টিস্যুর কোষগুলোর মাধ্যমে পাতায় উৎপাদিত শর্করা এবং মূলে সঞ্চিত খাদ্য একই সাথে উপরে নিচে পরিবহন ও বণ্টন ঘটে।"
        }
      ]
    },
    {
      "number": "2",
      "uddipok": "",
      "tag": "RCC 24",
      "sub_questions": [
        {
          "label": "ক",
          "question": "ATP কী?",
          "explanation": "ATP হলো Adenosine Triphosphate এর সংক্ষিপ্ত রূপ।"
        },
        {
          "label": "খ",
          "question": "এপিগ্লটিস কেন গুরুত্বপূর্ণ?",
          "explanation": "স্বরযন্ত্রের উপরে জিহ্বা আকৃতির ঢাকনাকে এপিগ্লটিস বা উপজিহ্বা বলে। শ্বাস-প্রশ্বাস নেওয়ার সময় এটি খোলা থাকে এবং এ পথে বায়ু ফুসফুসে যাতায়াত করে। আর আহারের সময় এটি স্বরযন্ত্রের, মুখ ঢেকে দেয়। ফলে খাদ্যদ্রব্যাদি সরাসরি খাদ্যনালিতে প্রবেশ করে। তাই এপিগ্লটিস বা উপজিহ্বা গুরুত্বপূর্ণ।"
        },
        {
          "label": "গ",
          "question": "চিত্র 'X' এবং চিত্র 'Y' দ্বারা নির্দেশিত প্রক্রিয়ার মধ্যে পার্থক্য ব্যাখ্যা করো।",
          "explanation": "নিম্নের অনুরুপঃ উদ্দীপকে উল্লিখিত পরাগায়ন (S) দুই প্রকার, যথা: স্ব-পরাগায়ন ও পর-পরাগায়ন। স্ব-পরাগায়ন ও পর-পরাগায়নের মধ্যকার পার্থক্য নিচে দেওয়া হলো- স্ব-পরাগায়ন পর-পরাগায়ন ১. স্ব-পরাগায়ন একই ফুলে বা একই গাছের ভিন্ন দুটি ফুলের মধ্যে সংঘটিত হয়। ১. পর-পরাগায়ন একই প্রজাতির দুটি ভিন্ন উদ্ভিদের ফুলের মধ্যে সংঘটিত হয়। ২. পরাগায়নের জন্য বাহকের উপর নির্ভর করতে হয় না। ২. পরাগায়নের জন্য বাহকের উপর নির্ভর করতে হয়। ৩. প্রজাতির চরিত্রগত বিশুদ্ধতা বজায় থাকে। ৩. প্রজাতির চরিত্রগত বিশুদ্ধতা বজায় থাকে না। ৪. নতুন প্রজন্মের গাছ কম জীবনীশক্তি সম্পন্ন বীজ সৃষ্টি করে। ৪. অধিক জীবনীশক্তি সম্পন্ন বীজ সৃষ্টি করে। ৫. নতুন গাছের অভিযোজন ক্ষমতা কমে যায়। ৫. নতুন গাছের অভিযোজন ক্ষমতা বৃদ্ধি পায়।"
        },
        {
          "label": "ঘ",
          "question": "\"চিত্র 'Y' দ্বারা নির্দেশিত প্রক্রিয়া সম্পন্ন করতে বিভিন্ন ফুলে ভিন্ন ভিন্ন মাধ্যম প্রয়োজন\"- বিশ্লেষণ করো।",
          "explanation": "উদ্দীপকের চিত্র- 'Y' দ্বারা পর-পরাগায়ন প্রক্রিয়াটিকে বোঝানো হয়েছে। পর-পরাগায়নের জন্য অধিকাংশ ক্ষেত্রে কোনো না কোনো মাধ্যমের প্রয়োজন হয়। মাধ্যমগুলোর ভিন্নতার কারণে ফুলের বৈশিষ্ট্যেও ভিন্নতা দেখা যায়। নিচে তা বিশ্লেষণ করা হলো- পতঙ্গপরাগী ফুল বড়, রঙিন ও মধুগ্রন্থিযুক্ত হয়। এই ফুলের পরাগরেণু ও গর্ভমুণ্ড আঠালো ও সুগন্ধযুক্ত। জবা, কুমড়া, সরিষা ইত্যাদি হলো পতঙ্গ পরাগী ফুল। আবার বায়ুপরাগী ফুল হালকা এবং মধুগ্রন্থি ও সুগন্ধবিহীন। এসব ফুল সহজেই বাতাসে ভেসে যেতে পারে। এদের গর্ভমুণ্ড আঠালো এবং শাখান্বিত, কখনো পালকের মতো। ফলে বাতাস থেকে পরাগরেণু সহজেই সংগ্রহ করতে পারে। বায়ুপরাগী ফুলের একটি উদাহরণ হলো ধান। অন্যদিকে, পানিপরাগী ফুল আকারে ক্ষুদ্র এবং হালকা। এরা সহজেই পানিতে ভাসতে পারে এবং এসব ফুলে সুগন্ধ নেই। পরিণত পুংপুষ্প বৃত্ত থেকে খুলে পানিতে ভাসতে থাকে এবং স্ত্রী পুষ্পের কাছে পৌঁছালে সেখানেই পরাগায়ন ঘটে, যেমন: পাতাশেওলা। এছাড়াও প্রাণিপরাগী ফুল রয়েছে যা মোটামুটি বড় ধরনের হয়। তবে ফুলগুলো ছোট হলে পুষ্পমঞ্জরিতে সাজানো থাকে। এদের রং আকর্ষণীয় হয় এবং সুগন্ধ থাকতে পারে বা নাও থাকতে পারে। কদম, শিমুল, কচু ইত্যাদি হলো প্রাণিপরাগী ফুলের উদাহরণ। সুতরাং উপরের আলোচনার সাপেক্ষে বলা যায়, পর-পরাগায়ন প্রক্রিয়া সম্পন্ন করতে বিভিন্ন ফুলে বিভিন্ন মাধ্যম প্রয়োজন হয়।"
        }
      ]
    },
    {
      "number": "3",
      "uddipok": "একটি বাস্তুতন্ত্রে বিভিন্ন ভৌত ও অজৈব উপাদানসহ ৫০০টি ঘাসফড়িং, ৩টি সাপ, ৩০০০টি ঘাস জাতীয় উদ্ভিদ, ৭৮টি ব্যাঙ এবং-১টি ঈগল রয়েছে।",
      "tag": "RCC 24",
      "sub_questions": [
        {
          "label": "ক",
          "question": "বিবর্তন কী?",
          "explanation": "কয়েক হাজার বছর সময়ের ব্যাপকতায় জীব প্রজাতির পৃথিবীতে আবির্ভাব ও টিকে থাকার জন্য প্রয়োজনীয় পরিবর্তন ও অভিযোজন প্রক্রিয়াই হলো বিবর্তন।"
        },
        {
          "label": "খ",
          "question": "পুরুষের সেক্স-লিংকড রোগ বেশি হয় কেন?",
          "explanation": "মূলত সেক্স-লিংকড রোগগুলো 'X' ক্রোমোসোমের ত্রুটির কারণে হয়ে থাকে। পুরুষের প্রতিটি কোষে একটি X ক্রোমোসোম বিদ্যমান। ফলে পুরুষের ক্ষেত্রে যদি ঐ একটি 'X' ক্রোমোসোম ত্রুটিপূর্ণ হয় তবে বংশগত রোগগুলো দেখা দিবে। কিন্তু মহিলাদের ক্ষেত্রে যেহেতু দুটি 'X' ক্রোমোসোম থাকে, তাই যদি একটি 'X' ত্রুটিপূর্ণ হয় এবং অপরটি সুস্থ থাকে তবে রোগলক্ষণ প্রকাশ পায় না। এজন্য মহিলাদের তুলনায় পুরুষদের মধ্যে সেক্স-লিংকড রোগ বেশি হয়।"
        },
        {
          "label": "গ",
          "question": "উপরে উল্লিখিত জীবগুলোর মধ্যে শক্তি কীভাবে প্রবাহিত হয় তা ব্যাখ্যা করো।",
          "explanation": "উদ্দীপকে উৎপাদক থেকে শুরু করে সর্বোচ্চ খাদক পর্যন্ত পাঁচটি ধাপে সাজানো। এক্ষেত্রে উৎপাদক ও খাদকের শ্বসন ও অন্যান্য বিপাক ক্রিয়ার সময় শর্করায় জমা থাকা স্থিতিশক্তি গতিশক্তিতে পরিণত হয়। উদ্দীপকের জীবগুলোর মধ্যে শক্তির প্রবাহ নিচে বর্ণনা করা হলো- প্রথমে ঘাসজাতীয় উদ্ভিদ সূর্যরশ্মি থেকে শক্তি গ্রহণ করে খাদ্য বা শক্তি উৎপাদন করে। সবুজ উদ্ভিদকে ভক্ষণের মাধ্যমে এই শক্তি ঘাসফড়িং অর্থাৎ প্রথম স্তরের খাদকে যায়। আবার ঘাসফড়িং ভক্ষণের মাধ্যমে শক্তি ২য় স্তরের খাদক ব্যাঙের দেহে যায়। অনুরূপভাবে, ক্রমান্বয়ে ভক্ষণের মাধ্যমে এই শক্তি ৩য় ও সর্বোচ্চ স্তরের খাদক যথাক্রমে সাপ ও ঈগলের দেহে পৌছায়। তবে এক স্তর থেকে অন্য স্তরে শক্তি প্রবাহকালে শ্বসন, তাপ উৎপাদন ইত্যাদি কারণে প্রচুর শক্তি ব্যয় হয়। তাই উৎপাদক ঘাসের মধ্যে যে শক্তির সংবন্ধন ঘটে, উপরের দিকে ধাপে ধাপে এই শক্তির স্থানান্তরের ফলে শক্তির অনুপাত ক্রমশই কমতে থাকে। উৎপাদক থেকে শুরু করে সর্বোচ্চ খাদক পর্যন্ত সবারই মৃত্যু ঘটলে শক্তি আহরণ বন্ধ হয়ে যায়। তখন রাসায়নিক শক্তি মৃতদেহে জমা হয় যা বিয়োজকের কার্যকারিতায় অজৈব পদার্থরূপে পরিবেশে ফিরে আসে। এই অজৈব শক্তি পরিবেশে বিভিন্নভাবে রূপান্তরিত হয় এবং সবুজ উদ্ভিদ তথা উৎপাদক তা ব্যবহার করে। আর এভাবেই শক্তি প্রবাহ বাস্তুতন্ত্রে প্রতিনিয়ত আবর্তিত হয়ে চলেছে।"
        },
        {
          "label": "ঘ",
          "question": "দ্বিতীয় স্তরের খাদকের সংখ্যা ৫০% কমে গেলে বাস্তুতন্ত্রটির পরিণতি বিশ্লেষণ করো।",
          "explanation": "খাদ্যশিকলের প্রতিটি স্তরই বাস্তুতন্ত্রে গুরুত্বপূর্ণ ভূমিকা পালন করে থাকে। উদ্দীপকে উল্লিখিত বাস্তুতন্ত্রে দ্বিতীয় স্তরের খাদক অর্থাৎ ব্যাঙের সংখ্যা ৫০% কমে গেলে স্থলজ বাস্তুতন্ত্রে এক বিরূপ প্রতিক্রিয়া দেখা দিবে। বাস্তুতন্ত্র তার জীববৈচিত্র্য হারাবে। পরিবেশ থেকে কোনো প্রজাতি কমে অর্ধেক হয়ে গেলে বাস্তুতন্ত্রের স্থিতিশীলতা অনেকাংশে নষ্ট হয়ে যায়, অর্থাৎ বাস্তুতন্ত্র তার ভারসাম্য হারায়। ব্যাঙের সংখ্যা ৫০% কমে গেলে উক্ত বাস্তুতন্ত্রে ঘাসফড়িংয়ের সংখ্যা বেড়ে যাবে। কারণ ব্যাঙ ঘাসফড়িং খেয়ে বেঁচে থাকে। পরিবেশ তথা বাস্তুতন্ত্রে ঘাসফড়িংয়ের সংখ্যা বেড়ে গেলে ঘাসজাতীয় উদ্ভিদের সংখ্যা কমতে থাকবে। কারণ ঘাসফড়িং ঘাসজাতীয় উদ্ভিদ খেয়ে বেঁচে থাকে। ঘাসফড়িংয়ের আক্রমণে উদ্ভিদের বিভিন্ন ধরনের রোগ দেখা দিবে এবং উদ্ভিদের পরিমাণ কমে যাবে। এতে বাস্তুতন্ত্রের প্রাণিকুলের বেঁচে থাকার জন্য যে খাবার প্রয়োজন তাতে ঘাটতি দেখা দেবে। অন্যদিকে বাস্তুতন্ত্রে উদ্ভিদের সংখ্যা কমে গেলে পরিবেশে অক্সিজেনের অভাব দেখা দেবে। কারণ সবুজ উদ্ভিদই সালোকসংশ্লেষণের সময় অক্সিজেন নির্গত করে। আবার খাদ্যশিকল থেকে ব্যাঙ অর্ধেক বিলুপ্ত হলে সাপ তার খাবার পেতে প্রতিবন্ধকতার মুখে পড়বে। ফলে ৩টি সাপের মধ্যে ২/১টি সাপ বিলুপ্ত হয়েও যেতে পারে। এর ফলে সর্বোচ্চ খাদক ঈগলটিও খাদ্যের অভাবে অস্তিত্বের হুমকিতে পড়বে, যা বাস্তুতন্ত্রকে অস্থিতিশীল করে দেবে। সুতরাং সবশেষে বলা যায় যে, উক্ত বাস্তুতন্ত্র থেকে দ্বিতীয় স্তরের খাদক অর্থাৎ ব্যাঙের সংখ্যা ৫০% কমে গেলে বাস্তুতন্ত্রের ভারসাম্য নষ্ট হবে, পরিবেশ দূষিত হবে, বাস্তুতন্ত্র থেকে বিলীন হবে অনেক জীবপ্রজাতি পরিবেশে দেখা দেবে খাদ্যভাব-যা বাস্তুতন্ত্রের প্রাণিকূল ধ্বংসের প্রথম পদক্ষেপ।"
        }
      ]
    },
    {
      "number": "4",
      "uddipok": "",
      "tag": "RCC 24",
      "sub_questions": [
        {
          "label": "ক",
          "question": "রেচন কী?",
          "explanation": "মানবদেহের যে জৈবিক প্রক্রিয়ার মাধ্যমে দেহে বিপাক প্রক্রিয়ায় উৎপন্ন বর্জ্য পদার্থগুলো নিষ্কাশিত হয় তাই রেচন।"
        },
        {
          "label": "খ",
          "question": "উদ্ভিদকে ইউক্যারিওটিক জীব বলা হয় কেন?",
          "explanation": "সুগঠিত নিউক্লিয়াসযুক্ত কোষকে, ইউক্যারিওটা বলে। এদের নিউক্লিয়াসে ক্রোমোসোম থাকে। এতে রাইবোসোমসহ সব ধরনের কোষীয় অঙ্গাণু থাকে। কোষ বিভাজন মাইটোসিস পদ্ধতিতে ঘটে। যেমন- উন্নত জীবের কোষ। উদ্ভিদকোষে উল্লিখিত বৈশিষ্ট্যগুলো থাকে বলে অর্থাৎ সুগঠিত নিউক্লিয়াসযুক্ত হওয়ায় উদ্ভিদকে ইউক্যারিওটিক জীব বলা হয়।"
        },
        {
          "label": "গ",
          "question": "\"চিত্র 'X' দ্বারা নির্দেশিত জিন স্থানান্তর কৌশলটি প্রচলিত কৌশলের চেয়ে উত্তম\"- ব্যাখ্যা করো।",
          "explanation": "চিত্র X দ্বারা জিন স্থানান্তরের কৌশল বলতে রিকম্বিনেন্ট DNA প্রযুক্তিকে নির্দেশ করা হয়েছে। রিকম্বিনেন্ট DNA প্রযুক্তিটি প্রচলিত কৌশলের চেয়ে উত্তম। নিচে তা ব্যাখ্যা করা হলো- বিভিন্ন ক্ষেত্রে আমরা বর্তমানে গতানুগতিক পদ্ধতির বদলে রিকম্বিনেন্ট DNA প্রযুক্তি বা জিন প্রকৌশল পদ্ধতি ব্যবহার করতে পারি'। প্রচলিত পদ্ধতির তুলনায় জিন প্রকৌশল অধিক কার্যকরি, কারণ প্রচলিত পদ্ধতিসমূহে জিন স্থানান্তর একই অথবা খুব নিকটবর্তী প্রজাতির মধ্যে সীমাবদ্ধ কিন্তু জিন প্রকৌশলের মাধ্যমে নিকটবর্তী বা দূরবর্তী যেকোনো প্রজাতির মাঝে এক বা একাধিক জিন সরাসরি স্থানান্তর করা সম্ভব। প্রচলিত পদ্ধতিসমূহে কাঙ্ক্ষিত ফলাফল অর্জন করতে দীর্ঘ সময় প্রয়োজন। জিন প্রকৌশলের সাহায্যে খুব দ্রুত কাঙ্ক্ষিত বৈশিষ্ট্য সম্পন্ন উদ্ভিদ বা প্রাণী বা অণুজীব পাওয়া সম্ভব। প্রচলিত পদ্ধতিতে কাঙ্ক্ষিত জিনের সাথে অনাকাঙ্ক্ষিত জিন স্থানান্তর হতে পারে। আবার কাঙ্ক্ষিত জিনের স্থানান্তরও অনিশ্চিত। জিন প্রকৌশলে অনাকাঙ্ক্ষিত জিন স্থানান্তরের সম্ভাবনা নেই এবং কাঙ্ক্ষিত জিনের স্থানান্তরও সুনিশ্চিত। প্রচলিত পদ্ধতিসমূহে কোনো রকম জীবনিরাপত্তা নিয়ম-নীতি প্রয়োগ করা হয়না কিন্তু জিন প্রকৌশলে আন্তর্জাতিকভাবে স্বীকৃত জীব নিরাপত্তা নিয়ম-নীতি প্রয়োগ করা হয়। প্রচলিত পদ্ধতিসমূহে বিষাক্ততা পরীক্ষা করা হয় না কিন্তু জিন প্রকৌশলে বিষাক্ততা পরীক্ষা করা হয়। কাজেই প্রচলিত পদ্ধতির তুলনায় জিন প্রকৌশল পদ্ধতি অধিক নিরাপদ, সহজ, বৈজ্ঞানিক এবং ফলাফল কেন্দ্রিক।"
        },
        {
          "label": "ঘ",
          "question": "কৃষিতে চিত্র 'Y' দ্বারা নির্দেশিত কৌশলটির গুরুত্ব বিশ্লেষণ করো।",
          "explanation": "চিত্র- দ্বারা নির্দেশিত কৌশলটি হলো টিস্যু কালচার প্রযুক্তি যা কাজে লাগিয়ে আজকাল উদ্ভিদ প্রজননের ক্ষেত্রে এবং উন্নত জাত উদ্ভাবনে ব্যাপক সাফল্য পাওয়া গেছে। নিচে কৃষিতে টিস্যু কালচার প্রযুক্তির গুরুত্ব বিশ্লেষণ করা হলো- বর্তমানে টিস্যু কালচার পদ্ধতি কৃষিতে অপার সম্ভাবনার সৃষ্টি করেছে। এর মাধ্যমে উদ্ভিদাংশ থেকে কম সময়ের মধ্যে একই বৈশিষ্ট্যসম্পন্ন অসংখ্য চারা সৃষ্টি করা যায় এবং সহজেই রোগমুক্ত বিশেষ করে ভাইরাসমুক্ত চারা উৎপাদন করা যায়। ঋতুভিত্তিক উৎপাদনের সীমাবদ্ধতা থেকে মুক্ত হওয়া যায়, স্বল্প সময়ে কম জায়গার মধ্যে যথেষ্ট সংখ্যক চারা উৎপাদনের সুবিধা থাকায় চারা মজুদের সমস্যা এড়ানো যায়। যেসব উদ্ভিদ বীজের মাধ্যমে বংশবিস্তার করে না সেগুলোর চারাপ্রাপ্তি ও স্বল্প ব্যয়ে দ্রুত ও সতেজ অবস্থায় স্থানান্তর করা যায়। বিলুপ্ত প্রায় উদ্ভিদ উৎপাদন ও সংরক্ষণ করতে টিস্যুকালচার নির্ভরযোগ্য প্রযুক্তি হিসেবে স্বীকৃত। যেসব ভূণে সস্যকলা থাকে না সেসব ভ্রূণ কালচার করে সরাসরি উদ্ভিদ সৃষ্টি করা যায়। যে সকল উদ্ভিদ যৌন জননে অক্ষম অথবা প্রাকৃতিকভাবে জননের হার কম তাদের দ্রুত সংগম বৃদ্ধির ব্যবস্থা করা যায়। এছাড়া নতুন প্রজাতির উদ্ভিদ উদ্ভাবনে টিস্যু কালচার প্রযুক্তি ব্যবহার করা হচ্ছে। এভাবে কৃষির উন্নয়নে টিস্যু কালচার প্রযুক্তির প্রভাব ক্রমেই বিস্তৃত হচ্ছে।"
        }
      ]
    },
    {
      "number": "5",
      "uddipok": "",
      "tag": "RCC 24",
      "sub_questions": [
        {
          "label": "ক",
          "question": "উড ফাইবারের সংজ্ঞা দাও।",
          "explanation": "জাইলেমে অবস্থিত স্ক্লেরেনকাইমা কোষকে উড ফাইবার বলে।"
        },
        {
          "label": "খ",
          "question": "সার্বজনীন অঙ্গাণুর বিশেষ বৈশিষ্ট্যগুলো কী কী?",
          "explanation": "রাইবোজোম হলো সার্বজনীন অঙ্গাণু। রাইবোজোমের বিশেষ বৈশিষ্ট্যগুলো হলো: - রাইবোজোম প্রোটিন ও রাইবোসোমাল আরএনএ (rRNA) দিয়ে গঠিত, এবং এতে একটি বড় ও একটি ছোট উপ-একক থাকে। - রাইবোজোম প্রোটিন সংশ্লেষণ প্রক্রিয়ায় অংশগ্রহণ করে, যেখানে mRNA-এর নির্দেশনা অনুযায়ী অ্যামিনো অ্যাসিড একত্রিত হয়ে প্রোটিন তৈরি হয়। -রাইবোজোম প্রোক্যারিওটিক ও ইউক্যারিওটিক উভয় ধরনের কোষেই থাকে।"
        },
        {
          "label": "গ",
          "question": "শরীরে 'Y' কে প্রবেশ করাতে 'X' এর ক্রিয়াকৌশল লেখো।",
          "explanation": "উদ্দীপকের X শ্বসনতন্ত্রের চিহ্নিত অঙ্গটি হলো মানব ফুসফুস। ফুসফুসের মাধ্যমে মানবদেহের শ্বসন প্রক্রিয়া ঘটে থাকে। শ্বসন প্রক্রিয়ায় শরীরে উদ্দীপকের Y অর্থাৎ অক্সিজেন-কার্বন ডাইঅক্সাইড প্রবেশ করলে ফুসফুসে নানা কৌশলের মাধ্যমে গ্যাসের বিনিময় ঘটে। ফুসফুসের বায়ুথলি বা অ্যালভিওলি ও রক্তের চাপের পার্থক্যের জন্য অক্সিজেন ব্যাপন প্রক্রিয়ায় রক্তে প্রবেশ করে। ফুসফুস থেকে ধমনির রক্তে অক্সিজেন প্রবেশ করার পর রক্তে অক্সিজেন দু'ভাবে পরিবাহিত হয়। সামান্য পরিমাণ অক্সিজেন রক্তরসে দ্রবীভূত হয়ে পরিবাহিত হয়। - বেশির ভাগ অক্সিজেনই হিমোগ্লোবিনের লৌহ অংশের সাথে হালকা বন্ধনীর মাধ্যমে অস্থায়ী যৌগ গঠন করে, যা অক্সিহিমোগ্লোবিন নামে পরিচিত। অক্সিহিমোগ্লোবিন থেকে অক্সিজেন সহজে বিচ্ছিন্ন হতে পারে। রক্ত কৈশিক নালিতে পৌঁছার পর অক্সিজেন পৃথক হয়ে প্রথমে লোহিত রক্তকণিকার আবরণ, কৈশিক নালির প্রাচীর ভেদ করে লসিকাতে প্রবেশ। করে। অবশেষে লসিকা থেকে কোষ আবরণ ভেদ করে কোষে পৌঁছে। আবার, খাদ্যের জারণ বিক্রিয়ায় কোষে কার্বন ডাইঅক্সাইড তৈরি হয়। এই কার্বন ডাইঅক্সাইড প্রথমে কোষ আবরণ ভেদ করে লসিকাতে প্রবেশ করে এবং লসিকা থেকে কৈশিক নালির প্রাচীর ভেদ করে রক্তরসে প্রবেশ করে। কার্বন ডাইঅক্সাইড প্রধানত বাইকার্বনেটরূপে রক্ত সঞ্চালনের মাধ্যমে পরিবাহিত হয়ে ফুসফুসে আসে, সেখানে কৈশিক নালি ও বায়ুথলি ভেদ করে দেহের বাইরে নির্গত হয়।"
        },
        {
          "label": "ঘ",
          "question": "'Z' কীভাবে শরীরের সব অংশে 'Y' পরিবহন করে তা বিশ্লেষণ করো।",
          "explanation": "নিম্নের অনুরুপঃ উদ্দীপকের 'X' ও 'Y' দ্বারা যথাক্রমে অক্সিজেন (O₂) এবং কার্বন ডাইঅক্সাইডকে (CO₂) বোঝানো হয়েছে। নিচে রক্তের মাধ্যমে O₂ ও CO₂ পরিবহন প্রক্রিয়া বিশ্লেষণ করা হলো- শ্বসনের সময় O₂ ব্যাপন প্রক্রিয়ায় ফুসফুসের অ্যালভিওলাস থেকে রক্তে প্রবেশ করে। রক্তে প্রবেশ করার পর অক্সিজেন লোহিত রক্তকণিকার হিমোগ্লোবিনের সাথে যুক্ত হয়ে অক্সিহিমোগ্লোবিন নামক অস্থায়ী যৌগ গঠন করে। সামান্য পরিমাণ অক্সিজেন রক্তরসে দ্রবীভূত হয়ে পরিবাহিত হয়। হিমোগ্লোবিন + অক্সিজেন → \\to → অক্সিহিমোগ্লোবিন (অস্থায়ী যৌগ) অক্সিহিমোগ্লোবিন → \\to → মুক্ত অক্সিজেন হিমোগ্লোবিন। অপরদিকে, কোষে খাদ্য জারণ বিক্রিয়ায় কার্বন ডাইঅক্সাইড তৈরি হয়। এই CO₂ প্রথমে কোষ আবরণ ভেদ করে লসিকাতে প্রবেশ করে এবং লসিকা থেকে কৈশিক নালির প্রাচীর ভেদ করে রক্তরসে প্রবেশ করে। CO₂ প্রধানত সোডিয়াম বাইকার্বনেট রূপে (NaHCO 3 ) রক্তরসের মাধ্যমে এবং পটাসিয়াম বাইকার্বনেট রূপে (KHCO 3 ) লোহিত রক্তকণিকা দ্বারা পরিবাহিত হয়ে ফুসফুসে আসে।"
        }
      ]
    },
    {
      "number": "6",
      "uddipok": "",
      "tag": "RCC 24",
      "sub_questions": [
        {
          "label": "ক",
          "question": "অ্যান্টিবায়োসিসের সংজ্ঞা দাও।",
          "explanation": "একটি জীব কর্তৃক সৃষ্ট জৈব রাসায়নিক পদার্থের কারণে যদি অন্য জীবের বৃদ্ধি ও বিকাশ আংশিক বা সম্পূর্ণরূপে বাধাগ্রস্ত হয় অথবা মৃত্যু ঘটে তখন সেই প্রক্রিয়াই হলো অ্যান্টিবায়োসিস।"
        },
        {
          "label": "খ",
          "question": "গ্রিনহাউস প্রতিক্রিয়া বলতে কী বোঝায়?",
          "explanation": "গ্রীন হাউজ গ্যাসের বৃদ্ধিতে পরিবেশের উপর যে বিরূপ প্রতিক্রিয়া সৃষ্টি হবে তাই হলো গ্রীন হাউজ প্রতিক্রিয়া। গ্রীন হাউজ গ্যাস যেমন- CO 2 , CO, CH 4 , N 2 O ইত্যাদি বৃদ্ধি পেলে পরিবেশের তাপমাত্রা বেড়ে যাবে। এর ফলে সমুদ্রের পানির উচ্চতা বেড়ে যাবে এবং উপকূল অঞ্চল তলিয়ে যাবে। আবহাওয়ার পরিবর্তন ঘটবে, বনাঞ্চল ধ্বংস হবে, বিভিন্ন রোগবালাই হবে ফলে ফসলের ক্ষতি হবে, জলোচ্ছ্বাস এর তীব্রতা বেড়ে যাবে। সর্বোপরি, গ্রীন হাউজ গ্যাস বৃদ্ধি পেলে পরিবেশ বিপর্যয়ের সম্মুখীন হবে।"
        },
        {
          "label": "গ",
          "question": "'S' কীভাবে 'P' নির্ধারণ করে তা ব্যাখ্যা করো।",
          "explanation": "নিম্নের অনুরুপঃ উদ্দীপকের চিত্র: 'P' ও চিত্র: 'Q' হলো সেক্স ক্রোমোজোম। সন্তানের লিঙ্গ নির্ধারণে ২টি সেক্স ক্রোমোজোমের ভূমিকা মুখ্য। স্ত্রীলোকের ডিপ্লয়েড কোষে দুটি সেক্স ক্রোমোজোমই X ক্রোমোজোম অর্থাৎ XX। কিন্তু পুরুষের ক্ষেত্রে দুটির মধ্যে একটি X অপরটি Y ক্রোমোজোম অর্থাৎ XY। স্ত্রীলোকের ডিম্বাণু সৃষ্টির সময় ২২টি অটোসোমের সাথে একটি করে X ক্রোমোজোম থাকে। অপরপক্ষে, পুরুষের শুক্রাণু তৈরির সময় অর্ধেক সংখ্যক শুক্রাণু ২২টি অটোসোম ও একটি X ক্রোমোজোম নিয়ে তৈরি হয়। এবং অবশিষ্ট অর্ধেক শুক্রাণু ২২টি অটোসোম ও একটি Y ক্রোমোজোম নিয়ে তৈরি হয়। ডিম্বাণু পুরুষের X বা Y বহনকারী যেকোনো একটি শুক্রাণু দ্বারা নিষিক্ত হতে পারে। ফলে জাইগোট দুটি X অথবা একটি X ও একটি Y ক্রোমোজোম বিশিষ্ট হতে পারে। XX বিশিষ্ট জাইগোট মেয়ে সন্তানের জন্ম দেয় এবং XY বিশিষ্ট জাইগোট ছেলে সন্তানের জন্ম দেয়। সুতরাং, সন্তানের লিঙ্গ নির্ধারণে চিত্র: 'P' ও চিত্র: 'Q' তথা সেক্স ক্রোমোজোমই ভূমিকা রাখে।"
        },
        {
          "label": "ঘ",
          "question": "'S' অনুযায়ী 'Q' এবং 'R' একে অপরের থেকে কীভাবে ভিন্ন তা বিশ্লেষণ করো।",
          "explanation": "উদ্দীপকে 'S' হলো ক্রোমোজোম এবং 'Q' ও 'R', হলো যথাক্রমে বর্ণান্ধতা ও থ্যালাসেমিয়া। বর্ণান্ধতা ও থ্যালাসেমিয়া দুটিই জেনেটিক বা বংশগত রোগ, তবে এগুলোর ক্রোমোজোমগত কারণ এবং বৈশিষ্ট্যে কিছু মৌলিক পার্থক্য রয়েছে। বর্ণান্ধতা হলো এমন একটি জেনেটিক অবস্থা যেখানে একজন ব্যক্তি লাল ও সবুজ বর্ণের পার্থক্য বুঝতে পারে না। এটি সেক্স-লিঙ্কড রোগ এবং X ক্রোমোজোমের উপর নির্ভর করে। বর্ণান্ধতা সাধারণত X ক্রোমোজোমে অবস্থানকারী জিনের মিউটেশনের কারণে হয়। যেহেতু পুরুষদের একটি মাত্র X ক্রোমোজোম থাকে, তাই X ক্রোমোজোম মিউটেশনযুক্ত হলে তারা বর্ণান্ধ হয়ে যায়। মহিলাদের ক্ষেত্রে দুটি X ক্রোমোজোম থাকায়, একটি X ক্রোমোজোমে মিউটেশন থাকলে তারা সাধারণত বর্ণান্ধ হয় না; তবে তারা এই রোগের বাহক হতে পারে। অন্যদিকে, থ্যালাসেমিয়া হলো একটি রক্ত-সম্পর্কিত জেনেটিক রোগ, যা অটোসোমাল ক্রোমোজোমে ঘটে। এই রোগে হিমোগ্লোবিন উৎপাদনের জন্য দায়ী জিনগুলোতে মিউটেশন ঘটে, যার ফলে রক্তকণিকা সঠিকভাবে হিমোগ্লোবিন উৎপাদন করতে হয়। থ্যালাসেমিয়া মূলত দুই প্রকার, আলফা থ্যালাসেমিয়া এবং বিটা থ্যালাসেমিয়া এবং এই দুটি প্রকার ভিন্ন ভিন্ন জিনের মিউটেশনের ফলে হয়। বর্ণান্ধতা ও থ্যালাসেমিয়ার অন্যতম প্রধান ক্রোমোজোমগত পার্থক্য হলো থ্যালাসেমিয়া অটোসোমাল ক্রোমোজোমে ঘটে বলে লিঙ্গ-নিরপেক্ষ, অর্থাৎ পুরুষ ও মহিলা উভয়ই সমানভাবে এই রোগের বাহক হতে পারে। আর বর্ণান্ধতা X ক্রোমোজোমের কারণে হওয়ায় প্রধানত পুরুষদের মধ্যে বেশি দেখা যায়।"
        }
      ]
    },
    {
      "number": "7",
      "uddipok": "বিভিন্ন অন্তঃক্ষরা গ্রন্থি হরমোন নিঃসরণ করে এবং এগুলোই 'মানবদেহের সমস্ত শারীরিক কার্যকলাপের পেছনের মূল শক্তি। শুধু হরমোনই নয়, বিভিন্ন পেশি টিস্যু দেহের শারীরিক কাজ সম্পাদন করে।",
      "tag": "RCC 24",
      "sub_questions": [
        {
          "label": "ক",
          "question": "অ্যাপোসেপালাস কী?",
          "explanation": "অ্যাপোসেপালাস ফুলের একটি বৈশিষ্ট্য যেখানে বৃত্যংশগুলো একে অপর থেকে আলাদা এবং পৃথক থাকে, অর্থাৎ তারা একে অপরের সঙ্গে যুক্ত বা সংযুক্ত থাকে না।"
        },
        {
          "label": "খ",
          "question": "চালতীকে কেন অপ্রকৃত ফল বলা হয়?",
          "explanation": "গর্ভাশয়সহ ফুলের অন্যান্য অংশ পুষ্ট হয়ে যখন ফলে পরিণত হয় তখন তাকে অপ্রকৃত ফল বলে। চালতার ক্ষেত্রে গর্ভাশয় ছাড়াও ফুলের অন্যান্য অংশ ফল গঠনে অংশ নেয়। এজন্য চালতাকে অপ্রকৃত ফল বলে।"
        },
        {
          "label": "গ",
          "question": "উদ্দীপকের শেষ লাইনের ব্যাখ্যা দাও।",
          "explanation": "উদ্দীপকের শেষ লাইনে মানবদেহের বিভিন্ন শারীরিক কার্যকলাপে পেশির ভূমিকা সম্পর্কে বলা হয়েছে। মানবদেহে পেশিটিস্যু বিভিন্ন শারীরিক কাজ করে থাকে। পেশিকোষ সংকোচন ও প্রসারণের মাধ্যমে দেহের বিভিন্ন অঙ্গ সঞ্চালন, চলন ও অভ্যন্তরীণ পরিবহন ঘটায়। ঐচ্ছিক পেশি সংকোচন-প্রসারনের দ্বারা হাত, পা ইত্যাদি অঙ্গের সঞ্চালন ঘটায়। মানবদেহের চলনে পেশি গুরুত্বপূর্ণ ভূমিকা পালন করে থাকে। ঐচ্ছিক পেশি টেনডন নামক দৃঢ় ও স্থিতিস্থাপক অংশ দ্বারা অস্থিকে আটকে রাখে। স্নায়বিক উত্তেজনা পেশির মধ্যে উদ্দীপনা যোগানোর ফলে পেশি সংকুচিত হয়। উদ্দীপনা অপসারণে পেশি পুনরায় প্রসারিত হয়। পেশির এই সংকোচন প্রসারণের সহায়তায় সংলগ্ন অস্থির নড়াচড়া সম্ভব হয়। এভাবে পেশি কোনো অঙ্গকে দূরে সরিয়ে দেয়, আবার কোনো অঙ্গকে দেহের অক্ষের দিকে টেনে আনে। কোনো অঙ্গকে উপরে উঠায়, আবার কোনো অঙ্গকে নিচে নামায়। এভাবে মানব চলনে পেশি টিস্যু ভূমিকা পালন করে থাকে। অনৈচ্ছিক পেশি প্রধানত দেহের অভ্যন্তরীণ অঙ্গ সঞ্চালনে (যেমন- হজম প্রক্রিয়ায় অন্ত্রের ক্রমসংকোচন) অংশ নেয়। মানব ভ্রূণ সৃষ্টির একটি বিশেষ পর্যায় থেকে মৃত্যুর পূর্ব মুহূর্ত পর্যন্ত হৃদপেশি একটি নির্দিষ্ট গতিতে সংকুচিত ও প্রসারিত হয়ে দেহের মধ্যে রক্ত চলাচলের প্রকিয়া সচল রাখে। তাই বলা যায় উদ্দীপকের শেষ লাইনের উক্তিটি যথার্থ।"
        },
        {
          "label": "ঘ",
          "question": "উদ্দীপকের প্রথম লাইনে উল্লিখিত অংশগুলোর গঠন এবং কার্যাবলির বর্ণনা করো।",
          "explanation": "উদ্দীপকের প্রথম লাইনে মানবদেহের বিভিন্ন অন্তঃক্ষরা গ্রন্থির উল্লেখ করা হয়েছে। বিভিন্ন অন্তঃক্ষরা গ্রন্থির গঠন ও কার্যাবলি নিম্নে বর্ণনা করা হলো- পিটুইটারি গ্রন্থি: পিটুইটারি গ্রন্থি বা হাইপোফাইসিস মস্তিষ্কের নিচের অংশে অবস্থিত। এই গ্রন্থি থেকে গোনাডোট্রপিক, সোমাটোট্রপিক, TSH, ACTH ইত্যাদি হরমোন নিঃসৃত হয়। এটি মানবদেহের হরমোন উৎপাদনকারী প্রধান গ্রন্থি। থাইরয়েড গ্রন্থি: থাইরয়েড গ্রন্থি গলায় ট্রাকিয়ার উপরের অংশে অবস্থিত। এই গ্রন্থি থাইরক্সিন হরমোন নিঃসরণ করে। মানবদেহের স্বাভাবিক বৃদ্ধি ও বিপাকীয় কাজ ও জনানাঙ্গের বৃদ্ধিতে সাহায্য করে। প্যারাথাইরয়েড গ্রন্থি: একজন মানুষের সাধারণত চারটি প্যারাথাইরয়েড গ্রন্থি থাকে, যার সবগুলোই থাইরয়েড গ্রন্থির পিছনে অবস্থিত। এই গ্রন্থি প্যারাথাইরক্সিন নিঃসরণ করে। শরীরে ক্যালসিয়াম ও ফসফরাস বিপাক নিয়ন্ত্রণ করে। থাইমাস গ্রন্থি: থাইমাস গ্রন্থি গ্রীবা অঞ্চলে অবস্থিত। এরা থাইমক্সিন হরমোন নিঃসরণ করে। দেহের জননাঙ্গের বৃদ্ধিতেও এ গ্রন্থি সহায়তা করে। অ্যাডরেনাল গ্রন্থি: অ্যাডরেনাল গ্রন্থি কিডনির উপরে অবস্থিত। এরা অ্যাডরেনালিন নিঃসরণ করে। এ গ্রন্থি কঠিন মানসিক চাপ থেকে পরিত্রাণে সাহায্য করে। আইলেটস অফ ল্যাংগারহ্যানস: আইলেটস্ অফ ল্যাংগারহ্যানস অগ্ন্যাশয়ের মাঝে অবস্থিত। এ গ্রন্থি ইনসুলিন ও গ্লুকাগন নিঃসরণ করে রক্তের গ্লুকোজের মাত্রা নিয়ন্ত্রণ করে। জননাঙ্গ গ্রন্থি: এটি মেয়েদের ডিম্বাশয় এবং ছেলেদের শুক্রাশয়ে অবস্থিত। এরা ইস্ট্রোজেন, প্রোজেস্টেরন ইত্যাদি হরমোন নিঃসরণ করে। প্রাণীর জননাঙ্গের বৃদ্ধি, জননচক্র ও যৌন আচরণ নিয়ন্ত্রণ করে।"
        }
      ]
    },
    {
      "number": "8",
      "uddipok": "মানবদেহে বিভিন্ন ধরনের অস্থিসন্ধি রয়েছে। মানুষের রক্তের বিভিন্ন ধরনের গ্রুপিং পদ্ধতি রয়েছে এবং কিছু নির্দিষ্ট নিয়ম আছে।",
      "tag": "RCC 24",
      "sub_questions": [
        {
          "label": "ক",
          "question": "ক্যালাস কী?",
          "explanation": "আবাদ মাধ্যমে স্থাপিত টিস্যু বারবার বিভাজনের মাধ্যমে যে অবয়বহীন টিস্যু মন্ডে পরিণত হয় তাই হলো ক্যালাস।"
        },
        {
          "label": "খ",
          "question": "আবাদ মাধ্যম বলতে কী বোঝায়?",
          "explanation": "আবাদ মাধ্যম হলো টিস্যুকালচার প্রযুক্তির একটি অংশ। উদ্ভিদের বৃদ্ধির অত্যাবশ্যকীয় খনিজ পুষ্টি, ভিটামিন, ফাইটোহরমোন গ্লুকোজ এবং প্রায় কঠিন মাধ্যম তৈরির জন্য জমাট বাধার উপাদান যেমন-অ্যাগার, প্রভৃতি সঠিক মাত্রায় মিশিয়ে যে মাধ্যম তৈরি করা হয় তাই হলো আবাদ মাধ্যম।"
        },
        {
          "label": "গ",
          "question": "প্রথম লাইনে উল্লিখিত গঠনসমূহের বর্ণনা দাও।",
          "explanation": "উদ্দীপকে অস্থিসন্ধির কথা উল্লেখ করা হয়েছে। অস্থিসন্ধি বিভিন্ন প্রকারের হয়ে থাকে। যেমন- • নিশ্চল অস্থিসন্ধি: এ ধরনের অস্থিসন্ধিগুলো অনড় অর্থাৎ নাড়ানো যায় না। যেমন- করোটিকা অস্থিসন্ধি। • ঈষৎ সচল অস্থিসন্ধি: এসব অস্থিসন্ধি একে অন্যের সাথে যুক্ত থাকলেও সামান্য নড়াচড়া করতে পারে, ফলে আমরা দেহকে সামনে, পিছনে ও পাশে বাঁকাতে পারি। যেমন- মেরুদণ্ডের অস্থিসন্ধি। • পূর্ণ সচল অস্থিসন্ধি: এ সকল অস্থিসন্ধি সহজেই নড়াচড়া করানো যায়। এ ধরনের 'অস্থিসন্ধির মধ্যে বল ও কোটরসন্ধি এবং কব্জি সন্ধি প্রধান। বল ও কোটরসন্ধিতে সন্ধিস্থলে একটি অস্থির মাথার মতো গোল অংশ অন্য অস্থির কোটরে অবস্থান করে। এতে অস্থিটিকে সবদিকে নাড়ানো যায়। কব্জিসন্ধির ক্ষেত্রে সন্ধি কেবলমাত্র দরজার কবজার মতো একদিকে নাড়ানো যায়।"
        },
        {
          "label": "ঘ",
          "question": "উদ্দীপকের শেষ লাইনের ব্যাখ্যা দাও।",
          "explanation": "উদ্দীপকের শেষ লাইনে মানুষের রক্তের বিভিন্ন ধরনের গ্রুপিং পদ্ধতি ও নির্দিষ্ট নিয়মের কথা উল্লেখ করা হয়েছে। বিভিন্ন পরীক্ষা-নিরীক্ষা ও গবেষণার মাধ্যমে দেখা গেছে যে, বিভিন্ন ব্যক্তির লোহিত রক্ত কণিকায় 'A' এবং 'B' নামক দুই ধরনের এন্টিজেন থাকে। রক্তরসে 'a' ও 'চ' দুই ধরনের এন্টিবডি থাকে। এই এন্টিজেন ও এন্টিবডির উপস্থিতির উপর ভিত্তি করে মানুষের রক্তকে বিভিন্ন গ্রুপে ভাগ করা যায়। একে বলা হয় ব্লাড গ্রুপ। বিজ্ঞানী কার্ল ল্যান্ডস্টেইনার ১৯০১ সালে মানুষের রক্তের শ্রেণিবিন্যাস করেন এবং 'A' 'B' 'O' এবং 'AB' গ্রুপ নাম দেন। চিকিৎসার প্রয়োজনে বা জরুরি ভিত্তিতে রক্তশূন্যতা দূর করার জন্য রোগী দেহে অন্য মানুষের রক্ত দিতে হবে। তবে কোনো অবস্থাতেই রোগীর ও রক্তদাতার রক্তের গ্রুপ ও প্রকৃতি পরীক্ষা না করে রোগীর দেহে অন্য কোনো ব্যক্তির রক্ত বা ব্লাড ব্যাংকে রক্ষিত রক্ত প্রবেশ করানো উচিত নয়। এর ব্যতিক্রম হলে নানা জটিলতায় রোগীর জীবন বিপন্ন হওয়ার আশংকা অনেকাংশে বোড় যায়। যেমন: রক্ত কণিকাগুলো জমার্ট বাঁধা, জন্ডিসের প্রাদুর্ভাব ও প্রস্রাবের সাথে হিমোগ্লোবিন নির্গত হওয়া ইত্যাদি। তাই রক্ত, সঞ্চালনের নির্দিষ্ট নিয়ম মেনে রক্ত সঞ্চালন করা উচিত। কোন গ্রুপের। রক্তধারী ব্যক্তি কোন গ্রুপের রক্তধারী ব্যক্তিকে রক্ত দান করতে পারবে বা গ্রহণ করতে পারবে তা নিচের ছক দেখে ধারণা পাওয়া যায়-"
        }
      ]
    }
  ]
}