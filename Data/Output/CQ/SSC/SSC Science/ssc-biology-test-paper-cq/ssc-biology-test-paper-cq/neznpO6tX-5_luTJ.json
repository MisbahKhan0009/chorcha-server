{
  "title": "চট্টগ্রাম বোর্ড ২০২২",
  "subtitle": "জীববিজ্ঞান (8)",
  "questions": [
    {
      "number": "1",
      "uddipok": "জীববিজ্ঞান ক্লাসে শিক্ষক কোষের বিভিন্ন অঙ্গাণু ব্যাখ্যায় একটি অঙ্গাণুর কথা বললেন, যা বিজ্ঞানী বেন্ডা কর্তৃক আবিষ্কৃত। অপর একটি অঙ্গাণুর কথা বললেন যার প্রধান কাজ খাদ্য প্রস্তুত করা।",
      "tag": "CTG.B 22",
      "sub_questions": [
        {
          "label": "ক",
          "question": "অ্যারেনকাইমা কাকে বলে?",
          "explanation": "জলজ উদ্ভিদের বড় বড় বায়ুকুঠুরিযুক্ত প্যারেনকাইমা কোষকে অ্যারেনকাইমা বলে।"
        },
        {
          "label": "খ",
          "question": "অন্তঃক্ষরা গ্রন্থি বলতে কী বোঝায়?",
          "explanation": "মানবদেহে বা অন্যান্য প্রাণিদেহে যেসব গ্রন্থি হরমোন নিঃসরণ করে তাদের বলা হয় নালিবিহীন বা অন্তঃক্ষরা গ্রন্থি। হরমোন পরিবহনের জন্য এ সকল গ্রন্থিতে কোনো নালি থাকে না বলেই এদের নালিবিহীন গ্রন্থি বলা হয়ে থাকে। কোনো নালি না থাকায় হরমোন রক্তের মাধ্যমে কোষে পৌঁছে থাকে। নালিবিহীন গ্রন্থির মধ্যে সবচেয়ে গুরুত্বপূর্ণ গ্রন্থি হলো পিটুইটারি গ্রন্থি।"
        },
        {
          "label": "গ",
          "question": "উদ্দীপকে উল্লিখিত প্রথম অঙ্গাণুটির গঠন ব্যাখ্যা করো।",
          "explanation": "নিম্মের অনুরূপ। উদ্দীপকের 'B' চিহ্নিত অঙ্গাণুটি হলো মাইটোকন্ড্রিয়া। নিচে এর গঠন বৈশিষ্ট্য ব্যাখ্যা করা হলো- মাইটোকন্ড্রিয়া গোলাকার বা দণ্ডাকৃতির হয়ে থাকে। এটি দুটি আবরণী দিয়ে ঘেরা। আবরণী দুটি যথাক্রমে বহিঃআবরণী এবং অন্তঃআবরণী নামে পরিচিত। বহিঃআবরণী মসৃণ কিন্তু অন্তঃআবরণী নানাভাবে ভিতরের দিকে ভাঁজ হয়ে থাকে। এই ভাঁজগুলোকে বলা হয় ক্রিস্টি। ক্রিস্টির গায়ে বৃন্তযুক্ত গোলাকার বস্তু থাকে, একে অক্সিজোম বলে। অক্সিজোমে বিভিন্ন ধরনের উৎসেচক সাজানো থাকে। মাইটোকন্ড্রিয়ার ভেতরে অর্ধতরল দানাদার পদার্থ থাকে, যাকে ম্যাট্রিক্স বলে। মাইটোকন্ড্রিয়ায় প্রায় ৭৩% প্রোটিন, ২৫% লিপিড এবং ০.৫% RNA থাকে।"
        },
        {
          "label": "ঘ",
          "question": "উদ্ভিদের ক্ষেত্রে দ্বিতীয় অঙ্গাণুটির গুরুত্ব বিশ্লেষণ করো।",
          "explanation": "নিম্মের অনুরূপ। উদ্দীপকের চিত্র- হলো ক্লোরোপ্লাস্ট, উদ্ভিদের জীবনধারণে এর বিশেষ ভূমিকা রয়েছে। উদ্ভিদ জীবনে ক্লোরোপ্লাস্টের গুরুত্ব নিচে বিশ্লেষণ করা হলো- সবুজ উদ্ভিদে ক্লোরোপ্লাস্ট থাকায় এরা নিজেই নিজের খাদ্য সালোকসংশ্লেষণ প্রক্রিয়ায় প্রস্তুত করে থাকে। উদ্ভিদের প্লাস্টিডের গ্রানা অংশ সূর্যালোককে আবদ্ধ করে রাসায়নিক শক্তিতে রূপান্তরিত করে। এই আবদ্ধ সৌরশক্তি উৎসেচক, CO₂ এবং কোষের ভিতরকার পানি ব্যবহার করে উদ্ভিদ সরল শর্করা তৈরি করে। এ প্রস্তুতকৃত খাদ্য উদ্ভিদের বিভিন্ন জৈবনিক কাজে শক্তি জোগায়। ফলে উদ্ভিদ বৃদ্ধিপ্রাপ্ত হয় এবং পরবর্তীতে ফুল ধারণ করে। পরাগায়ন ও নিষেকের মাধ্যমে ফুল থেকে ফল ও বীজ উৎপন্ন হয়ে প্রজাতির ধারা অব্যাহত থাকে। আবার ক্লোরোপ্লাস্টে সালোকসংশ্লেষণের সময় উদ্ভিদ পরিবেশ থেকে CO₂ গ্রহণ করে এবং O₂ ত্যাগ করে, ফলে পরিবেশে গ্যাসীয় ভারসাম্য রক্ষা পায়। এই ভারসাম্য রক্ষিত না হলে উদ্ভিদের টিকে থাকা সম্ভব হতো না। তাই উপরের আলোচনার প্রেক্ষিতে বলা যায়, উদ্ভিদের জীবনধারণের জন্য ক্লোরোপ্লাস্টের ভূমিকা অপরিসীম।"
        }
      ]
    },
    {
      "number": "2",
      "uddipok": "C 6 H 12 O 6 →  এনজাইম  C 2 H 5 O H + C O 2 + A T P \\mathrm{C}_{6} \\mathrm{H}_{12} \\mathrm{O}_{6} \\xrightarrow{\\text { এনজাইম }} \\mathrm{C}_{2} \\mathrm{H}_{5} \\mathrm{OH}+\\mathrm{CO}_{2}+\\mathrm{ATP} C 6 ​ H 12 ​ O 6 ​   এনজাইম   ​ C 2 ​ H 5 ​ OH + CO 2 ​ + ATP",
      "tag": "CTG.B 22",
      "sub_questions": [
        {
          "label": "ক",
          "question": "C 3 C_3 C 3 ​ উদ্ভিদ কী?",
          "explanation": "যেসব উদ্ভিদে ক্যালভিন চক্র বা C₃ চক্র সংঘটিত হয় এবং যাদের প্রথম স্থায়ী পদার্থ ৩-কার্বন বিশিষ্ট ফসফোগ্লিসারিক এসিড তারাই C₃ উদ্ভিদ।"
        },
        {
          "label": "খ",
          "question": "ফটোলাইসিস বলতে কী বোঝায়?",
          "explanation": "সালোকসংশ্লেষণের আলোক পর্যায়ে সূর্যালোক ও ক্লোরোফিলের সহায়তায় পানি বিয়োজিত হয়ে অক্সিজেন, হাইড্রোজেন ও ইলেকট্রন উৎপন্ন হয়। এ প্রক্রিয়াকেই বলা হয় ফটোলাইসিস। সালোকসংশ্লেষণের অচক্রীয় ফটোফসফোরাইলেশনে ফটোলাইসিস ঘটে। সালোকসংশ্লেষণে নির্গত অক্সিজেন ফটোলাইসিস এর মাধ্যমে তৈরি হয়ে থাকে।"
        },
        {
          "label": "গ",
          "question": "উদ্দীপকের প্রক্রিয়াটি ব্যাখ্যা করো।",
          "explanation": "উদ্দীপকের (i) নং বিক্রিয়াটিতে অবাত শ্বসন দেখানো হয়েছে। অক্সিজেনের অনুপস্থিতিতে অবাত শ্বসন ঘটে। অবাত শ্বসন প্রক্রিয়াটি দুইটি ধাপে সম্পন্ন হয়। ধাপ দুটি হলো- ধাপ 1: গ্লুকোজের অসম্পূর্ণ জারণ: এই ধাপে এক অণু গ্লুকোজ থেকে দুই অণু পাইরুভিক এসিড, চার অণু ATP (এর মধ্যে দুই অণু ব্যবহার হয়ে যায়) এবং দুই অণু N A D H + H + \\mathrm{NADH}+\\mathrm{H}^{+} NADH + H + উৎপন্ন হয়। অর্থাৎ আপাতদৃষ্টিতে এ ধাপ পর্যন্ত বিক্রিয়া সবাত শ্বসনের গ্লাইকোলাইসিসের অনুরূপ। তবে উৎপন্ন পাইরুভিক এসিড পরবর্তী ধাপে বিজারিত হয়ে যায় বলে অবাত শ্বসনে গ্লুকোজের অসম্পূর্ণ জারণ ঘটে। ধাপ 2: পাইরুভিক এসিডের বিজারণ: সাইটোপ্লাজমে অবস্থিত এনজাইমের কার্যকারিতায় পাইরুভিক এসিড বিজারিত হয়ে CO₂ এবং ইথাইল অ্যালকোহল অথবা ল্যাকটিক এসিড উৎপন্ন করে। এক্ষেত্রে গ্লাইকোলাইসিসে উৎপন্ন বিজারিত NAD (অর্থাৎ N A D H + H + \\mathrm{NADH}+\\mathrm{H}^{+} NADH + H + ) জারিত হয়ে যে ইলেকট্রন, প্রোটন ও শক্তি নির্গত করে, তা ব্যবহৃত হয় পাইরুভিক এসিড থেকে ল্যাকটিক এসিড বা ক্ষেত্রবিশেষে ইথানল উৎপাদনের জন্য। অন্যদিকে, অক্সিজেনের অভাবে তখন অক্সিডেটিভ ফসফোরাইলেশনও চলে না। তাই অবাত শ্বসনের ক্ষেত্রে এক অণু গ্লুকোজের গ্লাইকোলাইসিসে নিট মাত্র 2 অণু ATP পাওয়া যায়।"
        },
        {
          "label": "ঘ",
          "question": "উদ্দীপকের প্রক্রিয়াটি O₂ এর উপস্থিতিতে ঘটলে ATP উৎপাদনে কীরূপ পরিবর্তন হবে? বিশ্লেষণ করো।",
          "explanation": "উদ্দীপকের বিক্রিয়ার গ্লুকোজ C 6 H 12 O 6 \\mathrm{C}_{6} \\mathrm{H}_{12} \\mathrm{O}_{6} C 6 ​ H 12 ​ O 6 ​ এনজাইমের উপস্থিতিতে আংশিকরূপে জারিত হয়ে ইথাইল অ্যালকোহল ( C 2 H 5 O H ) \\left(\\mathrm{C}_{2} \\mathrm{H}_{5} \\mathrm{OH}\\right) ( C 2 ​ H 5 ​ OH ) , কার্বন ডাইঅক্সাইড (CO₂) ও ATP উৎপন্ন হয়েছে। এটি অবাত শ্বসনের বিক্রিয়া। এই বিক্রিয়াটি O₂ এর অনুপস্থিতিতে ঘটে। এই বিক্রিয়ায় ২টি ATP উৎপন্ন হয়। কিন্তু বিক্রিয়াটি O₂ এর উপস্থিতিতে ঘটলে নিম্নরূপ হবে- C 6 H 12 O 6 + 6 O 2 →  বিভিন্ন এনজাইম  6 C O 2 + 6 H 2 O + A T P \\mathrm{C}_{6} \\mathrm{H}_{12} \\mathrm{O}_{6}+6 \\mathrm{O}_{2} \\xrightarrow{\\text { বিভিন্ন এনজাইম }} 6 \\mathrm{CO}_{2}+6 \\mathrm{H}_{2} \\mathrm{O}+\\mathrm{ATP} C 6 ​ H 12 ​ O 6 ​ + 6 O 2 ​   বিভিন্ন   এনজাইম   ​ 6 CO 2 ​ + 6 H 2 ​ O + ATP এটি সবাত শ্বসনের বিক্রিয়া। এই বিক্রিয়ায় গ্লুকোজ C 6 H 12 O 6 \\mathrm{C}_{6} \\mathrm{H}_{12} \\mathrm{O}_{6} C 6 ​ H 12 ​ O 6 ​ ও অক্সিজেন পরস্পরের সাথে বিক্রিয়া করে কার্বন ডাইঅক্সাইড (CO₂), পানি (H₂O) ও ATP উৎপন্ন করে। এক্ষেত্রে ৩৮টি ATP উৎপন্ন হয় যা অবাত শ্বসনে উৎপন্ন ATP এর চেয়ে অনেক বেশি। সুতরাং, উদ্দীপকের প্রক্রিয়াটি O₂ এর উপস্থিতিতে ঘটলে ATP উৎপাদনের পরিমাণ বৃদ্ধি পাবে।"
        }
      ]
    },
    {
      "number": "3",
      "uddipok": "",
      "tag": "CTG.B 22",
      "sub_questions": [
        {
          "label": "ক",
          "question": "জেরোফথ্যালমিয়া কী?",
          "explanation": "ভিটামিন A-এর অভাবে সৃষ্ট রাতকানা রোগ দীর্ঘস্থায়ী হলে চোখের কর্ণিয়ায় আলসার সৃষ্টি হওয়ার পর সৃষ্ট অবস্থাই হলো জেরোফথ্যালমিয়া।"
        },
        {
          "label": "খ",
          "question": "মানবদেহে রক্তশূন্যতা কেন হয়?",
          "explanation": "রক্তস্বল্পতা বা রক্তশূন্যতা বিভিন্ন কারণে হতে পারে। যেমন- অত্যাধিক রক্তপাত ঘটলে, কৃমির আক্রমণে, লৌহ গঠিত খাদ্য উপাদান যথাযথ শোষণ না হলে, বাড়ন্ত শিশু বা গর্ভবতী মহিলাদের খাদ্যে লৌহের পরিমাণ কম থাকলে, অন্ত্রে সংক্রমণ ঘটলে প্রভৃতি কারণে রক্তশূন্যতা হয়ে থাকে।"
        },
        {
          "label": "গ",
          "question": "মানবদেহে চিত্র-A এর পরিপাক ব্যাখ্যা করো।",
          "explanation": "নিম্মের অনুরূপ। উদ্দীপকের আমিরের পছন্দের খাবারগুলো হলো দুধ, পনির, মাংস ও ডিম যেগুলো আমিষজাতীয় খাবার। নিচে আমিষজাতীয় খাবারগুলোর পরিপাক প্রক্রিয়া ব্যাখ্যা করা হলো- লালায় কোনো প্রোটিওলাইটিক এনজাইম না থাকায় মুখে আমিষজাতীয় খাদ্যের কোনো পরিপাক হয় না। পাকস্থলিতে পাচকরসের নিষ্ক্রিয় পেপসিনোজেন HCI-এর উদ্দীপনায় সক্রিয় পেপসিন নামক উৎসেচকে পরিণত হয়। পেপসিন অম্লীয় মাধ্যমে জটিল আমিষকে আর্দ্রবিশ্লেষণ করে প্রোটিওজ ও পেপটোনে পরিণত করে। এ অর্ধপরিপাককৃত খাদ্য এরপর অম্লীয় কাইমে পরিণত হয় এবং ধীরে ধীরে ডিওডেনামে প্রবেশ করে। পাকমণ্ড বা কাইম ডিওডেনামে প্রবেশ করলে অগ্ন্যাশয় থেকে একটি ক্ষারীয় পাচকরস নিঃসৃত হয়। এই পাচকরসে আমিষ পরিপাকের এনজাইমগুলো থাকে। যকৃত থেকে নিঃসৃত পিত্তরস অম্লীয় অবস্থার খাদ্যকে ক্ষারীয় করে পরিপাকের উপযোগী করে তোলে। অগ্ন্যাশয় রসে বিদ্যমান ট্রিপসিনের সাহায্যে আংশিক পরিপাককৃত আমিষ ভেঙ্গে অ্যামাইনো এসিড এবং সরল পেপটাইডে পরিণত হয়। এরপর পরিপাককৃত আমিষের খাদ্য উপাদান ক্ষুদ্রান্ত্রের ভিলাই দ্বারা শোষিত হয়।"
        },
        {
          "label": "ঘ",
          "question": "স্বাস্থ্য সুরক্ষায় চিত্র-B এর খাদ্যগুলোর গুরুত্ব বিশ্লেষণ করো।",
          "explanation": "চিত্র-B এর খাদ্যগুলো হলো কমলা ও পাকা পেঁপে। কমলা ভিটামিন-সি সমৃদ্ধ ফল এবং পাকা পেঁপে ভিটামিন-এ সমৃদ্ধ ফল। স্বাস্থ্য সুরক্ষায় কমলা ও পাকা পেঁপে গুরুত্বপূর্ণ ভূমিকা রাখে। কমলা থেকে প্রাপ্ত ভিটামিন-সি আমাদের ত্বক, হাড়, দাঁত ইত্যাদির কোষসমূহকে পরস্পরের সাথে জোড়া লাগিয়ে মজবুত গাঁথুনি প্রদান করে। ভিটামিন-সি দাঁত ও মাড়ি শক্ত রাখে এবং স্নেহ, আমিষ ও অ্যামাইনো এসিডের বিপাক কাজে গুরুত্বপূর্ণ ভূমিকা রাখে। অপরদিকে পাকা পেঁপে থেকে প্রাপ্ত ভিটামিন-এ আমাদের দৃষ্টিশক্তি ঠিক রাখে এবং রাতকানা রোগ প্রতিরোধ করে। এটি দেহের স্বাভাবিক গঠন ও বর্ধন সুষ্ঠুভাবে সম্পন্ন হওয়ার কাজ নিশ্চিত করে। দেহের বিভিন্ন আবরণী কলা যেমন- ত্বক, চোখের কর্ণিয়া ইত্যাদিকে স্বাভাবিক ও সজীব রাখে এবং দেহে রোগ সংক্রমণ প্রতিরোধ করে। সুতরাং বলতে পারি, স্বাস্থ্য সুরক্ষায় চিত্র-B এর খাদ্যগুলো তথা, কমলা ও পাকা পেঁপের গুরুত্ব অপরিসীম।"
        }
      ]
    },
    {
      "number": "4",
      "uddipok": "আসিফের বয়স ১৬, উচ্চতা ১৭০ সে.মি., ওজন ৫৮ কেজি এবং একই বয়সের রহিমের উচ্চতা ১৬২ সে.মি., ওজন ৭০ কেজি।",
      "tag": "CTG.B 22",
      "sub_questions": [
        {
          "label": "ক",
          "question": "এনামেল কী?",
          "explanation": "দাঁতের মুকুট অংশে ডেন্টিনের উপরিভাগে বিদ্যমান কঠিন উপাদানের আবরণই হলো এনামেল।"
        },
        {
          "label": "খ",
          "question": "যকৃতকে রসায়ন গবেষণাগার বলা হয় কেন?",
          "explanation": "যকৃত মানব দেহের সবচেয়ে বড় গ্রন্থি। যকৃত পিত্তরস তৈরি করে, গ্লাইকোজেন সঞ্চয় করে, অ্যামাইনো এসিডের মাত্রা নির্দিষ্ট রাখে। পিত্তরস চর্বিজাতীয় খাদ্যকণা ভাঙতে সহায়তা করে, খাদ্যের অম্লভাব দূর করে। যকৃতে এইরূপ বিভিন্ন রকম জৈব রাসায়নিক বিক্রিয়া ঘটে বলে একে 'রসায়ন গবেষণাগার' বলা হয়।"
        },
        {
          "label": "গ",
          "question": "আসিফের BMR নির্ণয় করো।",
          "explanation": "উদ্দীপক অনুসারে, আসিফের বয়স ১৬ বছর, উচ্চতা ১৭০ সে.মি. এবং ওজন ৫৮ কেজি। আমরা জানি, ছেলেদের BMR = ৬৬ + (১৩.৭ × ওজন কেজি) + (৫ × উচ্চতা সে.মি.) - (৬.৮ × বয়স বছর) ∴ \\therefore ∴ আসিফের BMR = ৬৬ + ( ১৩ . ৭ × ৫৮ ) + ( ৫ × ১৭০ ) − ( ৬ . ৮ × ১৬ =৬ ৬+(১ ৩ . ৭ \\times ৫ ৮)+(৫ \\times ১ ৭ ০)-(৬.৮ \\times ১৬ = ৬৬ + ( ১৩ . ৭ × ৫৮ ) + ( ৫ × ১৭০ ) − ( ৬ . ৮ × ১৬ ) ) ) =  ৬৬ + ৭৯৪.৬ + ৮৫০- ১০৮.৮   = ১৬০১.৮ ক্যালরি  \\begin{array}{l} =\\text { ৬৬ + ৭৯৪.৬ + ৮৫০- ১০৮.৮ } \\\\ \\text { = ১৬০১.৮ ক্যালরি } \\end{array} =   ৬৬  +  ৭৯৪ . ৬  +  ৮৫০ -  ১০৮ . ৮    =  ১৬০১ . ৮   ক্যালরি   ​ অতএব, আসিফের BMR মান ১৬০১.৮ ক্যালরি।"
        },
        {
          "label": "ঘ",
          "question": "রহিম ও আসিফের BMI মান নির্ণয় করে তাদের স্বাস্থ্যগত অবস্থার তুলনামূলক বিশ্লেষণ করো।",
          "explanation": "দেওয়া আছে, রহিমের ওজন = ৭০ কেজি আবার, আসিফের ওজন = ৫৮ কেজি রহিমের উচ্চতা = ১৬২ সে.মি. = ১.৬২ মিটার আবার, আসিফের উচ্চতা = ১৭০ সে.মি. = ১.৭ মিটার BMI মানদণ্ড অনুযায়ী সুস্বাস্থ্যের আদর্শ মান হলো ১৮.৫- ২৪.৯। যেহেতু আসিফের BMI মান ২০.০৭, সেহেতু আসিফকে সুস্বাস্থ্যের অধিকারী হিসেবে বিবেচনা করা যায়। অপরদিকে রহিমের BMI ২৬.৬৭। BMI মানদণ্ড অনুযায়ী কোনো ব্যক্তির BMI ২৫-২৯.৯ হলে তার শরীরের ওজন অতিরিক্ত হিসেবে বিবেচনা করা হয়। রহিমের BMI ২৬.৬৭ হওয়ায় তার শরীরের ওজন অতিরিক্ত। ব্যায়াম করার মাধ্যমে তার অতিরিক্ত ওজন কমানো প্রয়োজন।"
        }
      ]
    },
    {
      "number": "5",
      "uddipok": "",
      "tag": "CTG.B 22",
      "sub_questions": [
        {
          "label": "ক",
          "question": "কিউটিকল কাকে বলে?",
          "explanation": "উদ্ভিদের বহিঃত্বকে বিশেষ করে পাতার উপরে ও নিচে কিউটিনের আবরণকে কিউটিকল বলে।"
        },
        {
          "label": "খ",
          "question": "ব্যাপন চাপ বলতে কী বোঝায়?",
          "explanation": "একই তাপমাত্রা ও বায়ুমন্ডলীয় চাপে কোনো পদার্থের বেশি ঘনত্ববিশিষ্ট দ্রবণ হতে কম ঘনত্বের দ্রবণের দিকে দ্রাবকের ব্যাপিত হওয়ার প্রচ্ছন্ন ক্ষমতাকে ব্যাপন চাপ বলে। ব্যাপন চাপ উদ্ভিদের পানি শোষণে গুরুত্বপূর্ণ ভূমিকা পালন করে থাকে।"
        },
        {
          "label": "গ",
          "question": "চিত্রে উল্লিখিত 'A' রক্ত কণিকাটির গঠন বর্ণনা করো।",
          "explanation": "উদ্দীপকের চিত্র-A হলো শ্বেত রক্তকণিকা। এই রক্তকণিকার নির্দিষ্ট কোনো আকার নেই। এগুলো হিমোগ্লোবিনবিহীন এবং নিউক্লিয়াসযুক্ত বড় আকারের কোয়। গঠনগতভাবে শ্বেতরক্তকণিকাকে অ্যাগ্রানুলোসাইট বা দানাবিহীন এবং গ্রানুলোসাইট বা দানাযুক্ত এই দুইভাগে ভাগ করা হয়। অ্যাগ্রানুলোসাইটের সাইটোপ্লাজম দানাহীন ও স্বচ্ছ। এ ধরনের শ্বেত রক্তকণিকা লিম্ফোসাইট ও মনোসাইট এই দুই রকমের হয়। লিম্ফোসাইটগুলো বড় নিউক্লিয়াসযুক্ত ছোট কণিকা। মনোসাইট ছোট, ডিম্বাকার ও বৃক্কাকার নিউক্লিয়াস বিশিষ্ট বড় কণিকা। লিম্ফোসাইট অ্যান্টিবডি গঠন করে এবং এই অ্যান্টিবডি দ্বারা দেহে প্রবেশ করা রোগজীবাণু ধ্বংস করে। আবার গ্রানুলোসাইটের সাইটোপ্লাজম সূক্ষ্ম দানাযুক্ত। গ্রানুলোসাইট শ্বেত কণিকাগুলো নিউক্লিয়াসের আকৃতির ভিত্তিতে নিউট্রোফিল, ইওসিনোফিল এবং বেসোফিল এই তিন প্রকার হয়ে থাকে। মানবদেহে প্রতি ঘনমিলিমিটার রক্তে চার থেকে দশ হাজার শ্বেত রক্তকণিকা থাকে। স্তন্যপায়ীদের রক্তকোষগুলোর মধ্যে শুধু শ্বেত রক্তকণিকায় DNA থাকে।"
        },
        {
          "label": "ঘ",
          "question": "উদ্দীপকের চিত্র 'B' দ্বারা মানবদেহে রক্ত সঞ্চালন প্রক্রিয়া বিশ্লেষণ করো।",
          "explanation": "উদ্দীপকের চিত্র-F হলো হৃৎপিণ্ড। হৃৎপিন্ডের সংকোচন প্রসারণের কারণে এর মধ্য দিয়ে রক্ত সঞ্চালিত হয়। নিচে তা বিশ্লেষণ করা হলো- হৃৎপিণ্ডের ডান বা বাম অলিন্দদ্বয় প্রসারিত হলে দেহের বিভিন্ন অংশ থেকে রক্ত হৃৎপিণ্ডে প্রবেশ করে। যেমন- ঊর্ধ্ব মহাশিরার মাধ্যমে কার্বন ডাইঅক্সাইডযুক্ত রক্ত ডান অলিন্দে প্রবেশ করে। ঠিক একই সময়ে ফুসফুসীয় শিরার মাধ্যমে অক্সিজেনযুক্ত রক্ত বাম অলিন্দে প্রবেশ করে। অলিন্দদ্বয়ের সংকোচনের ফলে ডান অলিন্দের রক্ত ডান অলিন্দ-নিলয় ছিদ্রপথে ডান নিলয়ে প্রবেশ করে। ঠিক একইভাবে বাম অলিন্দ-নিলয় ছিদ্রপথে বাম অলিন্দের রক্ত বাম নিলয়ে প্রবেশ করে। এরপর ছিদ্র দুটি কপাটিকা দ্বারা বন্ধ হয়ে যায়। পরবর্তীতে নিলয়দ্বয় সংকুচিত হলে ডান নিলয় থেকে কার্বন ডাইঅক্সাইডযুক্ত রক্ত ফুসফুসীয় ধমনির মাধ্যমে ফুসফুসে প্রবেশ করে পরিশোধিত হয়। ঠিক একই সময় বাম নিলয় থেকে অক্সিজেনযুক্ত রক্ত মহাধমনির মাধ্যমে সারাদেহে পরিবাহিত হয়। এভাবে হৃৎপিণ্ডের পর্যায়ক্রমিক সংকোচন ও প্রসারণের ফলে রক্ত সঞ্চালন প্রক্রিয়া অব্যাহত থাকে।"
        }
      ]
    },
    {
      "number": "6",
      "uddipok": "শর্মিলা দীর্ঘদিন ধরে বাতের ব্যথার ওষুধ সেবন করে আসছেন। ইদানিং তার প্রস্রাব কম হওয়ার কারণে চিকিৎসকের শরণাপন্ন হলেন এবং জানতে পারেন তার রক্তে ক্রিয়েটিনিনের পরিমাণ বেশি ও একটি বিশেষ অঙ্গ ক্ষতিগ্রস্ত হয়েছে।",
      "tag": "CTG.B 22",
      "sub_questions": [
        {
          "label": "ক",
          "question": "নেফ্রন কী?",
          "explanation": "বৃক্কের গঠন ও কার্যগত একক হলো নেফ্রন।"
        },
        {
          "label": "খ",
          "question": "অসমোরেগুলেশন বলতে কী বোঝায়?",
          "explanation": "দেহাভ্যন্তরে রক্ত থেকে অতিরিক্ত পানি নিষ্কাশন করার মাধ্যমে দেহে পানির সমতা রক্ষা করার বিশেষ পদ্ধতি হলো অসমোরেগুলেশন। শারীরবৃত্তীয় কাজ সম্পাদনের জন্য দেহে পরিমিত পানি থাকা অপরিহার্য। শরীরে কোনো কারণে পানির পরিমাণ বেড়ে গেলে মূত্রের মাধ্যমে অপসারিত হয়ে যায়। আবার কোনো কারণে পানির পরিমাণ কমে গেলে নেফ্রন অসমোরেগুলেশন প্রক্রিয়ায় দেহে পানির সমতা বজায় রাখে।"
        },
        {
          "label": "গ",
          "question": "উদ্দীপকে আলোচিত অঙ্গটির চিহ্নিত চিত্র অঙ্কন করো।",
          "explanation": "উদ্দীপকে X অঙ্গটি হলো বৃক্ক। বৃক্কের চিহ্নিত চিত্র নিচে অঙ্কন করা হলো-"
        },
        {
          "label": "ঘ",
          "question": "শর্মিলার বর্তমান শারীরিক অবস্থার উন্নতির জন্য করণীয় দিক বিশ্লেষণ করো।",
          "explanation": "উদ্দীপকের তথ্য অনুযায়ী শর্মিলা বৃক্ক বিকল রোগে ভুগছে। কারণ বৃক্ক বিকল হলে মূত্রের পরিমাণ কমে যায় এবং রক্তে ক্রিয়েটিনিন বৃদ্ধি পায়। শর্মিলার বৃক্ক বিকল অবস্থার উন্নতির জন্য নির্দিষ্ট সময় পরপর ডায়ালাইসিস করতে হবে। ডায়ালাইসিস হলো বৃক্ক বিকল হলে বৈজ্ঞানিক উপায়ে রক্ত পরিশোধনের একটি প্রক্রিয়া। ডায়ালাইসিস মেশিনের সাহায্যে রক্তকে পরিশোধন করা হয়। এ মেশিনে অবস্থিত ডায়ালাইসিস টিউবের এক প্রান্ত রোগীর হাতের কব্জির ধমনির সাথে এবং অন্যপ্রান্ত ঐ হাতের কব্জির শিরার সাথে সংযোজন করা হয়। ধমনি থেকে রক্ত ডায়ালাইসিস টিউবের মধ্য দিয়ে প্রবাহিত করতে হয়। এর প্রাচীর আংশিক বৈষম্যভেদ্য হওয়ায় ইউরিয়া, ইউরিক এসিড এবং অন্যান্য ক্ষতিকর পদার্থ বাইরে বেরিয়ে আসে। পরিশোধিত রক্ত রোগীর দেহের শিরার মধ্য দিয়ে দেহের ভিতর পুনরায় প্রবেশ করে। এভাবে ডায়ালাইসিস মেশিনের সাহায্যে নাইট্রোজেনঘটিত ক্ষতিকর বর্জ্য পদার্থ বাইরে নিষ্কাশিত হয়। এভাবে একটি নির্দিষ্ট সময় পর পর ডায়ালাইসিস করানোর মাধ্যমে শর্মিলার বর্তমান অবস্থার উন্নতি ঘটানো সম্ভব।"
        }
      ]
    },
    {
      "number": "7",
      "uddipok": "",
      "tag": "CTG.B 22",
      "sub_questions": [
        {
          "label": "ক",
          "question": "ব্লাস্টোসিস্ট কী?",
          "explanation": "জাইগোট বিভাজিত হয়ে যে পর্যায়ে ডিম্বনালি থেকে জরায়ুতে পৌছায় সেই পর্যায়ই ব্লাস্টোসিস্ট।"
        },
        {
          "label": "খ",
          "question": "HIV কে ঘাতক ভাইরাস বলা হয় কেন?",
          "explanation": "HIV-এর আক্রমণে AIDS রোগ হয়ে থাকে। HIV শ্বেত রক্তকণিকার ক্ষতি সাধন করে এবং এই কণিকার অ্যান্টিবডি তৈরিতে বিঘ্ন ঘটায়। ফলে শ্বেত রক্তকণিকার সংখ্যা ও অ্যান্টিবডির পরিমাণ ক্রমশ কমতে থাকে। এই ভাইরাসের আক্রমণে রোগীর দেহে রোগ প্রতিরোধ ক্ষমতা বিনষ্ট হয়ে যায় ফলে রোগীর মৃত্যু অনিবার্য হয়ে পড়ে। HIV ভাইরাস দ্বারা আক্রান্ত AIDS রোগীর মৃত্যু যেহেতু অনিবার্য এবং এর কোনো ঔষধ নেই তাই HIV কে ঘাতক ভাইরাস বলা হয়।"
        },
        {
          "label": "গ",
          "question": "উদ্দীপকের 'C' কীভাবে পরাগায়নে সাহায্য করে? ব্যাখ্যা করো।",
          "explanation": "উদ্দীপকের চিত্রে 'C' চিহ্নিত অংশটি হলো পাপড়ি। দলমণ্ডলের প্রতিটি খণ্ডকে দলাংশ বা পাপড়ি বলে। পাপড়ি সাধারণত রঙিন হয়। এরা ফুলের অত্যাবশ্যকীয় অংশগুলোকে রোদ ও বৃষ্টি থেকে রক্ষা করে। উজ্জ্বল ঝলমলে রঙের দলমণ্ডল পোকামাকড় ও পশুপাখি আকর্ষণ করে এবং পরাগায়নে সহায়তা করে। অনেক সময় কোনো কোনো পোকামাকড় ফুলের পাপড়িতে বসে মধু আহরণ করে। এসব কার্যক্রম চলাকালীন সময়ে ফুলের গর্ভমুণ্ডে পরাগ সংযোগ এর কাজটি ঘটে থাকে। এভাবে 'C' অর্থাৎ পাপড়ি তথা দলমণ্ডল পরাগায়নে সাহায্য করে।"
        },
        {
          "label": "ঘ",
          "question": "'A' ও 'B' এর মিলনের ফলাফল বিশ্লেষণ করো।",
          "explanation": "উদ্দীপকের চিত্রে 'A' ও 'B' দ্বারা যথাক্রমে পুংস্তবকের পরাগধানী ও স্ত্রীস্তবকের গর্ভাশয় দেখানো হয়েছে। ফুলের পরাগধানীর অভ্যন্তরে পরাগরেণু থাকে যা পরবর্তীতে পুংগ্যামেট এবং গর্ভাশয়ের অভ্যন্তরে ডিম্বাণু সৃষ্টি হয়। পুংগ্যামেট ও ডিম্বাণুর মিলনকে নিষেক বলে। নিচে নিষেক প্রক্রিয়াটির ফলাফল বিশ্লেষণ করা হলো- নিষেক একটি জৈবিক প্রক্রিয়া। সকল জীবে যৌন জননের জন্য নিষেক অপরিহার্য। সাধারণত সপুষ্পক উদ্ভিদে পরাগায়নের পর নিষেক ঘটে থাকে। এ প্রক্রিয়ার ফলাফলস্বরূপ নিষিক্ত ডিম্বাণু তথা ডিম্বক এবং গর্ভাশয়ের মধ্যে বিভিন্ন ধরনের পরিবর্তন ঘটে। নিষেকের পর দ্রুত বৃদ্ধি, বিকাশ এবং পরিবর্তনের ফলে ডিম্বক বীজে পরিণত হয়। ডিম্বকের অভ্যন্তরে নিষিক্ত ডিম্বাণু ভূণে এবং ডিম্বকত্বক বীজত্বকে পরিণত হয়। অন্যদিকে নিষেকের পর গর্ভাশয়ে উদ্দীপনা সৃষ্টি হয় এবং বিভিন্ন ধরনের হরমোনের ক্রিয়ার ফলে গর্ভাশয় পরিবর্তিত হয়ে ফলে পরিণত হয়। পরবর্তীতে ফলের পরিপক্ক বীজ অঙ্কুরিত হয়ে নতুন উদ্ভিদের জন্ম দেয় এবং উদ্ভিদকুলকে রক্ষা করে। অর্থাৎ নিষেক ক্রিয়া উদ্ভিদের বংশবৃদ্ধিতে প্রত্যক্ষ ভূমিকা রাখে। যৌন জননের মাধ্যমে যেসকল উদ্ভিদ বংশবিস্তার করে তাদের ক্ষেত্রে নিষেক না ঘটলে তাদের বংশরক্ষা অসম্ভব হয়ে পড়বে। এতে প্রকৃতি থেকে বিলীন হয়ে যেতে পারে সপুষ্পক উদ্ভিদকুল। আবার প্রাণিজগত খাদ্য, এবং সুন্দর পরিবেশের জন্য উদ্ভিদের উপর সম্পূর্ণরূপে নির্ভরশীল। বিভিন্ন ধরনের ফল ও বীজ প্রাণীর খাদ্য হিসেবে ব্যবহৃত হয়। তাই প্রকৃতিতে উদ্ভিদকুলের বিলুপ্তি ঘটলে খাদ্যাভাবে প্রাণিকুলও বিপন্ন হবে। অর্থাৎ জীবকুলের অস্তিত্ব রক্ষায় নিষেকের ফলাফল অত্যন্ত তাৎপর্যপূর্ণ।"
        }
      ]
    },
    {
      "number": "8",
      "uddipok": "",
      "tag": "CTG.B 22",
      "sub_questions": [
        {
          "label": "ক",
          "question": "বংশগতি কাকে বলে?",
          "explanation": "পিতামাতার বৈশিষ্ট্যগুলো বংশানুক্রমে সন্তানসন্ততির দেহে সঞ্চারিত হওয়ার প্রক্রিয়াকে বংশগতি বলে।"
        },
        {
          "label": "খ",
          "question": "থ্যালাসেমিয়া কেন হয়?",
          "explanation": "থ্যালাসেমিয়া লোহিত রক্তকণিকায় এক অস্বাভাবিক অবস্থাজনিত রোগ। লোহিত রক্তকণিকায় বিদ্যমান α − \\alpha- α − গ্লোবিউলিন ও β − \\beta- β − গ্লোবিউলিন প্রোটিনের জিন নষ্ট হয়ে গেলে থ্যালাসেমিয়া হয়। যখন α − \\alpha- α − গ্লোবিউলিন তৈরির জিন অনুপস্থিত থাকে তখন α − \\alpha- α − থ্যালাসেমিয়া রোগ হয়। আবার যখন β − \\beta- β − গ্লোবিউলিন প্রোটিন উৎপাদন ব্যাহত হয় তখন β − \\beta- β − থ্যালাসেমিয়া রোগ হয়।"
        },
        {
          "label": "গ",
          "question": "উদ্দীপকের চিত্র 'P' এর অনুলিপন ব্যাখ্যা করো।",
          "explanation": "নিম্মের অনুরূপ। উদ্দীপকে নির্দেশিত 'D' হলো DNA। DNA অর্ধ-রক্ষণশীল পদ্ধতিতে সংশ্লেষিত হয়। নিচে DNA এর অনুলিপন বা সংশ্লেষণ প্রক্রিয়া বর্ণনা করা হলো- DNA অনুলিপন প্রক্রিয়ায় একটি DNA অণু থেকে আর একটি নতুন DNA অণু তৈরি হয় বা সংশ্লেষিত হয়। DNA অর্ধ-রক্ষণশীল পদ্ধতিতে অনুলিপিত হয়। এই পদ্ধতিতে DNA সূত্র দুটির হাইড্রোজেন বন্ধন ভেঙে গিয়ে আলাদা হয়ে যায়। তখন কোষের ভিতর ভাসমান নিউক্লিওটাইডগুলো থেকে A-এর সাথে T, T এর সাথে A, C এর সাথে G এবং G এর সাথে C যুক্ত হয় এবং সূত্র দুটি তার পরিপূরক নতুন সূত্র সৃষ্টি করে। পরে একটি পুরাতন সূত্র. ও একটি নতুন সূত্র সংযুক্ত হয়ে নতুন DNA অণুর সৃষ্টি হয়। একটি পুরাতন মাতৃ সূত্রক এবং একটি নতুন সৃষ্ট সূত্রকের সমন্বয়ে গঠিত বলে একে অর্ধ-রক্ষণশীল পদ্ধতি বলে।"
        },
        {
          "label": "ঘ",
          "question": "সন্তানের লিঙ্গ নির্ধারণে চিত্র 'Q' এর ভূমিকা বিশ্লেষণ করো।",
          "explanation": "নিম্মের অনুরূপ। উদ্দীপকের চিত্র: 'P' ও চিত্র: 'Q' হলো সেক্স ক্রোমোজোম। সন্তানের লিঙ্গ নির্ধারণে ২টি সেক্স ক্রোমোজোমের ভূমিকা মুখ্য। স্ত্রীলোকের ডিপ্লয়েড কোষে দুটি সেক্স ক্রোমোজোমই X ক্রোমোজোম অর্থাৎ XX। কিন্তু পুরুষের ক্ষেত্রে দুটির মধ্যে একটি X অপরটি Y ক্রোমোজোম অর্থাৎ XY। স্ত্রীলোকের ডিম্বাণু সৃষ্টির সময় ২২টি অটোসোমের সাথে একটি করে X ক্রোমোজোম থাকে। অপরপক্ষে, পুরুষের শুক্রাণু তৈরির সময় অর্ধেক সংখ্যক শুক্রাণু ২২টি অটোসোম ও একটি X ক্রোমোজোম নিয়ে তৈরি হয়। এবং অবশিষ্ট অর্ধেক শুক্রাণু ২২টি অটোসোম ও একটি Y ক্রোমোজোম নিয়ে তৈরি হয়। ডিম্বাণু পুরুষের X বা Y বহনকারী যেকোনো একটি শুক্রাণু দ্বারা নিষিক্ত হতে পারে। ফলে জাইগোট দুটি X অথবা একটি X ও একটি Y ক্রোমোজোম বিশিষ্ট হতে পারে। XX বিশিষ্ট জাইগোট মেয়ে সন্তানের জন্ম দেয় এবং XY বিশিষ্ট জাইগোট ছেলে সন্তানের জন্ম দেয়। সুতরাং, সন্তানের লিঙ্গ নির্ধারণে চিত্র: 'P' ও চিত্র: 'Q' তথা সেক্স ক্রোমোজোমই ভূমিকা রাখে।"
        }
      ]
    }
  ]
}