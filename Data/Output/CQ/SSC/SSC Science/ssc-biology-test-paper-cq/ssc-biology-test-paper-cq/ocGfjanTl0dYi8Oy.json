{
  "title": "বিএএফ শাহীন কলেজ, ঢাকা ২০২৪",
  "subtitle": "জীববিজ্ঞান (8)",
  "questions": [
    {
      "number": "1",
      "uddipok": "A - Homo sapiens B - কোষের কেন্দ্রিকা",
      "tag": "BAFSC 24",
      "sub_questions": [
        {
          "label": "ক",
          "question": "মাইক্রোভিলাই কী?",
          "explanation": "কোষঝিল্লি বা প্লাজমালেমার ভাঁজই হলো মাইক্রোভিলাই।"
        },
        {
          "label": "খ",
          "question": "পেঁয়াজের কোষকে কেন প্রকৃত কোষ বলা হয়?",
          "explanation": "যে সকল কোষের নিউক্লিয়াস সুগঠিত হয় তাদেরকে প্রকৃত কোষ বলে। এ ধরনের কোষে রাইবোজমসহ সকল কোষীয় অঙ্গাণু উপস্থিত থাকে। পেঁয়াজ কোষেও প্রকৃত কোষের ন্যায়, সুগঠিত নিউক্লিয়াস, কোষীয় অঙ্গাণু ইত্যাদি উপস্থিত থাকে। তাই পেঁয়াজের কোষকে প্রকৃত কোষ বলা হয়।"
        },
        {
          "label": "গ",
          "question": "ক্যারোলাস লিনিয়াস প্রদত্ত পদ্ধতি অনুসারে কীভারে উদ্দীপক 'A'-এর নামকরণ করবে? ব্যাখ্যা করো।",
          "explanation": "মানুষের বৈজ্ঞানিক নাম Homo sapiens; যেখানে বৈজ্ঞানিক নামকরণের ক্ষেত্রে শ্রেণিবিন্যাসের জনক বিজ্ঞানী ক্যারোলাস লিনিয়াস প্রবর্তিত দ্বিপদ নামকরণ পদ্ধতির নিয়মাবলি অনুসরণ করা হয়েছে। নিচে তা বিশ্লেষণ করা হলো- i. লিনিয়াম প্রদত্ত দ্বিপদ নামকরণের নিয়মানুসারে জীবের বৈজ্ঞানিক নামকরণ অবশ্যই ল্যাটিন শব্দে হবে, নামের দুটি অংশ থাকবে যার একটি হবে গণ-পদ ও অন্যটি হবে প্রজাতি-পদ। ii. মানুষের পুরো নামটি ল্যাটিন শব্দে গঠিত এবং এ নামের Homo অংশটি হলো গণ-পদ ও sapiens অংশটি হলো প্রজাতি-পদ। iii. জীবজগতের প্রতিটি বৈজ্ঞানিক নামের মতো Homo sapiens নামটিও অনন্য, যা শুধুমাত্র মানুষের জন্যই প্রযোজ্য। iv. বৈজ্ঞানিক নামের প্রথম অংশের প্রথম অক্ষর বড় হরফে (Capital letters) হতে হয় এবং বাকিগুলো ছোট হরফে (small letters) হয়, আর দ্বিতীয় অংশটির নাম শুধুমাত্র ছোট হরফ (small letters) দিয়ে লিখতে হয়। মানুষের নামটিও এরূপ নিয়মে গঠিত। V. বৈজ্ঞানিক নাম মুদ্রণের সময় ইটালিক অক্ষরে লিখতে হয়। vi. হাতে লিখার সময় গণ ও প্রজাতি-পদের নিচে আলাদা আলাদা দাগ দিতে হয়। যেমন-Homo sapiens. ————————"
        },
        {
          "label": "ঘ",
          "question": "উদ্দীপকের 'B' জীবকোষের ক্রিয়া-বিক্রিয়া নিয়ন্ত্রণকারী অঙ্গাণু-বিশ্লেষণ করো।",
          "explanation": "উদ্দীপকের B অঙ্গাণুটি হলো কোষের কেন্দ্রিকা বা নিউক্লিয়াস। নিউক্লিয়াস জীবদেহের সবচেয়ে গুরুত্বপূর্ণ কোষ অঙ্গাণু। জীবকোষের সকল জৈবনিক ক্রিয়া-বিক্রিয়া নিয়ন্ত্রণ করে এ বিশেষ অঙ্গাণুটি। কোষের যাবতীয় কার্যকলাপ সংঘটনের নির্দেশ আসে এ নিউক্লিয়াস থেকেই। এ কারণেই নিউক্লিয়াসকে জীবকোষের নিয়ন্ত্রণকারী বলা হয়। নিউক্লিয়াসের অভ্যন্তরস্থ নিউক্লিওপ্লাজমে নিউক্লিক এসিড, প্রোটিন, উৎসেচক ও বিভিন্ন ধরণের খনিজ লবণ থাকে যা বিভিন্ন জৈবনিক প্রক্রিয়ার সাথে সংশ্লিষ্ট। এছাড়া নিউক্লিয়াসের নিউক্লিওলাস RNA ও প্রোটিন দ্বারা গঠিত। এরা নিউক্লিক এসিড মজুদ করে ও প্রোটিন সংশ্লেষণ করে। নিউক্লিয়াস কোষে সংঘটিত সকল বিপাকীয় কার্যাবলি পরিচালনায় গুরুত্বপূর্ণ ভূমিকা পালন করে থাকে। নিউক্লিয়াসকে ঘিরে অবস্থিত নিউক্লিয়ার ঝিল্লি সাইটোপ্লাজম থেকে কেন্দ্রিকার অন্যান্য বস্তুকে পৃথক করে এবং বিভিন্ন বস্তুর চলাচল নিয়ন্ত্রণ করে। নিউক্লিয়াসে বংশগতির বৈশিষ্ট্য নিহিত। এতে উপস্থিত ক্রোমোসোম জীবের সকল বৈশিষ্ট্য বংশ পরম্পরায় বহন করে। সুতরাং, এ থেকে বোঝা যায় যে, উদ্দীপকের অঙ্গাণুটি অর্থাৎ নিউক্লিয়াস জীবকোষের সব জৈবনিক ক্রিয়া- বিক্রিয়া নিয়ন্ত্রণকারী অঙ্গাণু।"
        }
      ]
    },
    {
      "number": "2",
      "uddipok": "নিচের উদ্দীপকটি লক্ষ করো- (i) 6 C O 2 + 12 H 2 O → C 6 H 12 O 6 + 6 H 2 O + 6 O 2 6 \\mathrm{CO}_{2}+12 \\mathrm{H}_{2} \\mathrm{O} \\rightarrow \\mathrm{C}_{6} \\mathrm{H}_{12} \\mathrm{O}_{6}+6 \\mathrm{H}_{2} \\mathrm{O}+6 \\mathrm{O}_{2} 6 CO 2 ​ + 12 H 2 ​ O → C 6 ​ H 12 ​ O 6 ​ + 6 H 2 ​ O + 6 O 2 ​ (ii) C 6 H 12 O 6 + 6 O 2 → 6 C O 2 + 6 H 2 O + \\mathrm{C}_{6} \\mathrm{H}_{12} \\mathrm{O}_{6}+6 \\mathrm{O}_{2} \\rightarrow 6 \\mathrm{CO}_{2}+6 \\mathrm{H}_{2} \\mathrm{O}+ C 6 ​ H 12 ​ O 6 ​ + 6 O 2 ​ → 6 CO 2 ​ + 6 H 2 ​ O + শক্তি",
      "tag": "BAFSC 24",
      "sub_questions": [
        {
          "label": "ক",
          "question": "পানির ফটোলাইসিস কী?",
          "explanation": "সূর্যালোক ও ক্লোরোফিলের সহায়তায় পানি বিয়োজিত হয়ে অক্সিজেন, হাইড্রোজেন ও ইলেকট্রন উৎপন্ন হওয়ার' প্রক্রিয়াই হলো পানির ফটোলাইসিস।"
        },
        {
          "label": "খ",
          "question": "সব আলোতে সালোকসংশ্লেষণ সমান হয় না-ব্যাখ্যা করো।",
          "explanation": "সালোকসংশ্লেষণের জন্য সূর্যালোক প্রয়োজন। তবে সব আলোতে সালোকসংশ্লেষণ সমান হয় না। আলোকবর্ণালির লাল, নীল, কমলা এবং বেগুনি অংশটুকুতেই সালোকসংশ্লেষণ ভালো হয়। সবুজ কিংবা হলুদ আলোতে সালোকসংশ্লেষণ ভালো হয় না। একটি নির্দিষ্ট সীমা পর্যন্ত আলোর পরিমাণ বাড়লে সালোকসংশ্লেষণের হারও বেড়ে যায়। কিন্তু আলোর পরিমাণ অত্যধিক বেড়ে গেলে সালেকসংশ্লেষণের হার কমে যায়। সাধারণত 400 nm থেকে 480nm তরঙ্গদৈর্ঘ্য বিশিষ্ট আলোতে সালোকসংশ্লেষণ সবচেয়ে ভালো হয়।"
        },
        {
          "label": "গ",
          "question": "(ii) নং বিক্রিয়ায় ১ অণু গ্লুকোজ ভেঙ্গে কত অণু ATP উৎপন্ন হয়? হিসাবসহ দেখাও।",
          "explanation": "উদ্দীপকে উল্লিখিত (ii) নং প্রক্রিয়াটি হলো সবাত শ্বসন। এ প্রক্রিয়ায় অক্সিজেনের উপস্থিতিতে শ্বসনিক বস্তু জারিত হয়ে CO₂, H₂O ও বিপুল পরিমাণ শক্তি হিসেবে ATP উৎপন্ন হয়। নিচে ছকের মাধ্যমে উৎপন্ন শক্তির হিসাব দেখানো হলো- শ্বসনের পর্যায় উৎপাদিত শক্তি ব্যয়িত শক্তি নীট উৎপাদিত শক্তি গ্লাইকোলাইসিস ২ অণু N A D H + H + \\mathrm{NADH}+\\mathrm{H}^{+} NADH + H + ৪ অণু ATP ২ অণু ATP ৬ ATP ২ ATP অ্যাসিটাইল কো এ ২ অণু N A D H + H + \\mathrm{NADH}+\\mathrm{H}^{+} NADH + H + ৬ ATP ক্রেবস চক্র ২ অণু N A D H + H + \\mathrm{NADH}+\\mathrm{H}^{+} NADH + H + ২ অণু FADH2 ২ অণু GTP ১৮ ATP ৪ ATP ২ ATP ৩৮ ATP(মোট ATP ) এখানে, ১ অণু N A D H + H + \\mathrm{NADH}+\\mathrm{H}^{+} NADH + H + = ৩ অণু ATP ১ অণু FADH2 = ২ অণু ATP ১ অণু GTP = ১ অণু ATP এভাবে তিনটি ধাপে মোট ৩৮ অণু ATP উৎপন্ন হয়"
        },
        {
          "label": "ঘ",
          "question": "উদ্দীপকের (i) ও (ii) প্রক্রিয়া দুটির তুলনামূলক পার্থক্য বিশ্লেষণ করো।",
          "explanation": "উদ্দীপকের। ও ii নং প্রক্রিয়া দুটি হলো যথাক্রমে সালোকসংশ্লেষণ এবং শ্বসন। নিচে এদের মধ্যে তুলনামূলক পার্থক্য উল্লেখ করা হলো- সালোকসংশ্লেষণ প্রক্রিয়ায় আলোক শক্তি রাসায়নিক স্থিরশক্তিতে পরিণত হয় কিন্তু শ্বসন প্রক্রিয়ায় রাসায়নিক স্থিরশক্তি গতিশক্তিতে রূপান্তরিত হয়। সালোকসংশ্লেষণ সূর্যালোকের উপস্থিতিতে ঘটলেও শ্বসন প্রক্রিয়া দিন-রাত ২৪ ঘণ্টাই চলতে থাকে। সালোকসংশ্লেষণে পানি ও CO₂ প্রধান উপাদান হিসাবে কাজ করে কিন্তু শ্বসনে শর্করা প্রধান উপাদান হিসাবে কাজ করে। সালোকসংশ্লেষণ প্রক্রিয়ার উৎপাদ হিসাবে শর্করা ও CO₂ উৎপন্ন হলেও শ্বসন প্রক্রিয়ায় পানি ও CO₂ উৎপন্ন হয়। সালোকসংশ্লেষণ প্রক্রিয়া ক্লোরোফিল বিশিষ্ট উদ্ভিদে ঘটে কিন্তু শ্বসন প্রক্রিয়া সকল উদ্ভিদ ও প্রাণীতেই ঘটে। সালোকসংশ্লেষণ একটি উপচিতিমূলক প্রক্রিয়া হলেও শ্বসন অপচিতিমূলক প্রক্রিয়া।"
        }
      ]
    },
    {
      "number": "3",
      "uddipok": "মুখ গহ্বর →গলবিল→ অন্ননালি→C→D→ বৃহদন্ত্র",
      "tag": "BAFSC 24",
      "sub_questions": [
        {
          "label": "ক",
          "question": "পেরিস্টালসিস কী?",
          "explanation": "পেরিস্টালসিস হলো এক প্রকার শারীরবৃত্তীয় প্রক্রিয়া যাতে পৌষ্টিকনালি গাত্রের পেশির পর্যায়ক্রমিক সংকোচন ও প্রসারণের ফলে খাদ্যদ্রব্য পৌষ্টিকনালির ভিতরে সামনের দিকে অগ্রসর হয়।"
        },
        {
          "label": "খ",
          "question": "মাছে ফরমালিন ব্যবহার ক্ষতিকর কেন?",
          "explanation": "মাছে ফরমালিন ব্যবহার করা ক্ষতিকর। কারণ গবেষণায় দেখা গেছে, এই ফরমালিন মাছের কোষের সাথে যৌগ তৈরি করে ফেলে। মাছ ধোয়া হলেও ঐ যৌগটি মাছের দেহে থেকে যায়। যা পরে রান্না করা মাছের সাথে মানবদেহে প্রবেশ করে। এই বিষাক্ত যৌগ নানা রকম জটিল রোগের উপসর্গের কারণসহ অনেক ক্ষেত্রে ক্যান্সারজাতীয় রোগের সৃষ্টি করে।"
        },
        {
          "label": "গ",
          "question": "উদ্দীপকের \"C\" চিহ্নিত অংশে পরিপাক ক্রিয়া বর্ণনা করো।",
          "explanation": "উদ্দীপকের \"C\" চিহ্নিত অংশটি পাকস্থলী (Stomach) নির্দেশ করে। পাকস্থলীতে পরিপাকের প্রধান কাজগুলো হলো: পাকস্থলীতে পরিপাক ক্রিয়া: যান্ত্রিক পরিপাক : পাকস্থলীর পেশির সংকোচন-প্রসারণের মাধ্যমে খাবার চূর্ণ ও মিশ্রিত হয়। এটি খাবারকে একটি আধা তরল পদার্থ, কাইম (Chyme) , এ পরিণত করে। রাসায়নিক পরিপাক : পাকস্থলী থেকে নির্গত গ্যাস্ট্রিক রস (Gastric Juice) খাবারের প্রোটিন পরিপাক করে। গ্যাস্ট্রিক রসের উপাদান : হাইড্রোক্লোরিক অ্যাসিড (HCl): খাবার জীবাণুমুক্ত করে এবং পেপসিন সক্রিয় করে। পেপসিন: প্রোটিনকে পেপটাইডে ভাঙে। লিপেজ: চর্বি পরিপাকে অংশ নেয় (খুব সামান্য পরিমাণে)। মিউকাস: পাকস্থলীর দেয়ালকে HCl-এর ক্ষতিকর প্রভাব থেকে রক্ষা করে।"
        },
        {
          "label": "ঘ",
          "question": "উদ্দীপকের \"D\" অংশে পরিপাক বিভিন্ন এনজাইম দ্বারা সম্পন্ন হয়- উক্তিটি বিশ্লেষণ করো।",
          "explanation": "উদ্দীপকের প্রবাহচিত্রের D চিহ্নিত অংশটি হলো ক্ষুদ্রান্ত্র। এ অংশে বিভিন্ন এনজাইমের ক্রিয়ায় খাদ্যের চূড়ান্ত পরিপাক সম্পন্ন হয়। ক্ষুদ্রান্ত্রের পরিপাকের শুরুতে পাকস্থলি থেকে পাকমণ্ড ডিওডেনামে প্রবেশ করে। এ সময় অগ্ন্যাশয় থেকে একটি ক্ষারীয় পাচকরস ডিওডেনামে আসে। এ পাচকরস খাদ্যমণ্ডের অম্লভাব প্রশমিত করে। পাচকরসের এনজাইম দিয়ে শর্করা এবং আমিষের পরিপাকের কাজ চলতে থাকে এবং স্নেহ পদার্থের পরিপাক শুরু হয়। যকৃত নিঃসৃত পিত্তরস স্নেহ পরিপাকে সহায়তা করে। পিত্তরসের পিত্তলবণ স্নেহ পদার্থকে ক্ষুদ্র দানায় পরিণত করে। স্নেহবিশ্লেষক লাইপেজ এই দানাগুলোকে ভেঙ্গে ফ্যাটি এসিড ও গ্লিসারলে পরিণত করে। স্নেহ →  লাইপেজ  \\xrightarrow{\\text { লাইপেজ }}   লাইপেজ   ​ ফ্যাটি এসিড + গ্লিসারল অগ্ন্যাশয় রসে অ্যামাইলেজ, লাইপেজ ও ট্রিপসিন নামক এনজাইম থাকে। আন্ত্রিকরসে আন্ত্রিক অ্যামাইলেজ, লাইপেজ, মন্টেজ, ল্যাক্টেজ ইত্যাদি এনজাইম থাকে। আংশিক পরিপাককৃত আমিষ ক্ষুদ্রান্ত্রে ট্রিপসিনের সাহায্যে ভেঙ্গে অ্যামাইনো এসিড এবং সরল পেপটাইডে পরিণত হয় । পলিপেপটাইড →  ট্রিপসিন  \\xrightarrow{\\text { ট্রিপসিন }}   ট্রিপসিন   ​ অ্যামাইনো এসিড + সরল পেপটাইড অ্যামাইলেজ শ্বেতসারকে ভেঙ্গে সরল শর্করায় পরিণত করে । শ্বেতসার →  অ্যামাইলেজ  \\xrightarrow{\\text { অ্যামাইলেজ }}   অ্যামাইলেজ   ​ গ্লুকোজ।"
        }
      ]
    },
    {
      "number": "4",
      "uddipok": "মানবদেহের দুই ফুসফুসের মাঝখানে একটি ত্রিকোণাকার ফাঁপা অঙ্গ আছে যার মাধ্যমে সারাদেহে গোলাকার, রড আকৃতির কণিকা পরিবাহিত হয় যেটি রক্তপাত বন্ধে সাহায্য করে।",
      "tag": "BAFSC 24",
      "sub_questions": [
        {
          "label": "ক",
          "question": "বাতজ্বর কী?",
          "explanation": "বাতজ্বর হলো স্ট্রেপটোকক্কাস অণুজীবের সংক্রমণে প্রদাহজনিত একটি রোগ যা হৃৎপিণ্ড, ত্বক, শ্বাসনালি বা মস্তিষ্ককে আক্রান্ত করতে পারে।"
        },
        {
          "label": "খ",
          "question": "উচ্চ রক্তচাপের কারণ লেখো।",
          "explanation": "বাবা বা মায়ের উচ্চ রক্তচাপ থাকলে তার সন্তানদের উচ্চ রক্তচাপ হওয়ার সম্ভাবনা বেশি থাকে। এছাড়াও যারা স্নায়বিক চাপে বেশি ভোগেন অথবা ধূমপানের অভ্যাস আছে, তাদের উচ্চ রক্তচাপ হওয়ার আশঙ্কা দেখা দেয়। দেহের ওজন বেশি বেড়ে গেলে কিংবা লবণ এবং চর্বিযুক্ত খাদ্য বেশি খেলে এমনকি পরিবারের সদস্যদের ডায়াবেটিস বা কোলেস্টেরলের পূর্ব ইতিহাস থাকলে উচ্চ রক্তচাপ দেখা দেয়। সন্তান প্রসবের সময় খিচুনি রোগের কারণে মায়ের রক্তচাপ বৃদ্ধি পেতে পারে।"
        },
        {
          "label": "গ",
          "question": "মানবদেহের বর্ণিত কণিকাটি কীভাবে রক্ত তঞ্চনে সহায়তা করে?",
          "explanation": "উদ্দীপকে বর্ণিত গোলাকার, রড আকৃতির কণিকাটি হলো রঙ্গের অণুচক্রিকা। মানবদেহের কোনো স্থান কেটে গেলে সে স্থানে রক্ত তঞ্চনে অণুচক্রিকা গুরুত্বপূর্ণ ভূমিকা রাখে। মানবদেহের কোনো স্থান কেটে গেলে সে স্থান থেকে রক্ত বের হতে থাকে। এ রক্তের সাথে অণুচক্রিকাও বের হয়। এ সময় অণুচক্রিকা থ্রম্বোপ্লাস্টিন নামক একপ্রকার রাসায়নিক দ্রব্য নিঃসরন করে। এই থ্রম্বোপ্লাস্টিন ক্যালসিয়াম আয়নের উপস্থিতিতে নিষ্ক্রিয় প্রোথ্রম্বিনকে সক্রিয় প্রম্বিনে পরিণত করে। পরবর্তীতে প্রম্বিন কেঁটে যাওয়া স্থানে ফাইব্রিন নামক জালের মতো গঠন সৃষ্টি করে। এই জালের মতো গঠনে লোহিত ও শ্বেতকণিকা এবং রক্তের অন্যান্য উপাদান আটকে জমাট বেঁধে যায়। এভাবে অণুচক্রিকা মানবদেহের কাঁটা স্থানে রক্ত জমাট বাঁধতে সহায়তা করে।"
        },
        {
          "label": "ঘ",
          "question": "উদ্দীপকে বর্ণিত অঙ্গটিতে প্রকোষ্ঠ ও কপাটিকার ভূমিকা বিশ্লেষণ করো।",
          "explanation": "উদ্দীপকে বর্ণিত অঙ্গটি হলো হৃৎপিণ্ড। এর অভ্যন্তরে রক্ত সঞ্চালন প্রকোষ্ঠ ও কপাটিকা দ্বারা নিয়ন্ত্রিত হয়। নিচে হৃৎপিণ্ডের প্রকোষ্ঠ ও কপাটিকাগুলোর ভূমিকা বিশ্লেষণ করা হলো- হূৎপিণ্ড চার প্রকোষ্ঠবিশিষ্ট এবং তৃৎপিণ্ডে অবস্থিত কপাটিকাসমূহ হলো- বাইকাসপিড, ট্রাইকাসপিড এবং অর্ধচন্দ্রাকৃতির কপাটিকা। এই কপাটিকাগুলো রক্ত প্রবাহের গতি নিয়ন্ত্রণ করে তা একমুখী করে। রক্ত সংবহনের সময় অলিন্দদ্বয় প্রসারিত হলে দেহের বিভিন্ন প্রান্ত থেকে রক্ত হৃৎপিন্ডে প্রবেশ করে। ঊর্ধ্ব মহাশিরার মাধ্যমে কার্বন ডাইঅক্সাইড যুক্ত রক্ত ডান অলিন্দে প্রবেশ করে। ফুসফুসীয় বা পালমোনারি শিরার মাধ্যমে অক্সিজেন যুক্ত রক্ত বাম অলিন্দে প্রবেশ করে। অলিন্দদ্বয়ের সংকোচনের ফলে নিলয়দ্বয় প্রসারিত হয়। ফলে ট্রাইকাসপিড ভালব খুলে যায় এবং ডান অলিন্দ থেকে কার্বন ডাইঅক্সাইডযুক্ত রক্ত ডান নিলয়ে প্রবেশ করে। ঠিক একই সময়ে বাম অলিন্দ ও বাম নিলয়ের বাইকাসপিড ভালব খুলে যায় এবং বাম অলিন্দ থেকে অক্সিজেনযুক্ত রক্ত বাম নিলয়ে প্রবেশ করে। এরপরই কপাটিকাগুলো বন্ধ হয়ে যায় ফলে রক্ত পুনরায় অলিন্দে প্রবেশ করতে পারে না। নিলয়দ্বয়ের সংকোচনে ডান নিলয় থেকে কার্বন ডাই অক্সাইডযুক্ত রক্ত ফুসফুসীয় ধমনির মাধ্যমে ফুসফুসে প্রবেশ করে। ঠিক একই সময়ে বাম নিলয় থেকে অক্সিজেনযুক্ত রক্ত মহাধমনির মাধ্যমে সারাদেহে পরিবাহিত হয়। এ সময় উভয় ধমনির অর্ধচন্দ্রাকৃতির কপাটিকাগুলো বন্ধ হয়ে যায় ফলে রক্ত পুনরায় নিলয়ে ফিরে আসতে পারে না।"
        }
      ]
    },
    {
      "number": "5",
      "uddipok": "নিচের চিত্রটি লক্ষ করোঃ",
      "tag": "BAFSC 24",
      "sub_questions": [
        {
          "label": "ক",
          "question": "নেফ্রন কী?",
          "explanation": "বৃক্কের গঠন ও কার্যগত এককই হলো নেফ্রন।"
        },
        {
          "label": "খ",
          "question": "বৃক্কে পাথর একটি জটিল সমস্যা- ব্যাখ্যা করো।",
          "explanation": "বৃক্কে পাথর একটি জটিল সমস্যা। কারণ পাথর প্রস্রাব নালিতে চলে আসার পর তা প্রসাবে বাঁধা দেয়। উপসর্গ হিসেবে কোমরের পিছনে ব্যথা, অনেকের প্রসাবের সাথে রক্ত যাওয়া, অনেক সময় কাঁপুনি দিয়ে জ্বর আসা ইত্যাদি জটিলতা দেখা দেয়। বৃক্কের পাথর অপসারণে অধিক পানি গ্রহণ, ঔষধ সেবন, ইউরেটারোস্কোপিক কিংবা আল্ট্রাসনিক লিথট্রিপসি অথবা বৃক্কে অস্ত্রোপচারের প্রয়োজন হয়ে পড়ে।"
        },
        {
          "label": "গ",
          "question": "উদ্দীপকের \"A\" চিহ্নিত অংশের কার্যকরি এককের গঠন বর্ণনা করো।",
          "explanation": "উদ্দীপকে A চিহ্নিত অঙ্গটি হলো বৃক্ক, যার কার্যকরি একক হলো নেফ্রন। নিচে নেফ্রনের গঠন বর্ণনা করা হলো- প্রতিটি নেফ্রন একটি রেনাল করপাসল বা মালপিজিয়ান অঙ্গ এবং রেনাল টিউব্যুল নিয়ে গঠিত। প্রতিটি রেনাল করপাসল আবার গ্লোমেরুলাস এবং বোম্যান্স ক্যাপসুল-এ দু'টি অংশে বিভক্ত। বোম্যান্স ক্যাপসুল গ্লোমেরুলাসকে বেষ্টন করে থাকে। বোম্যান্স ক্যাপসুল দ্বিস্তরবিশিষ্ট পেয়ালার মতো প্রসারিত একটি অংশ। গ্লোমেরুলাস একগুচ্ছ কৈশিক জালিকা দিয়ে তৈরি। বোম্যান্স ক্যাপসুলের অঙ্কীয় দেশ থেকে সংগ্রাহী নালি পর্যন্ত বিস্তৃত চওড়া নালিটি হলো রেনাল টিউব্যুল। প্রতিটি রেনাল টিউব্যুল ৩টি অংশে বিভক্ত। \"যথা- - গোড়াদেশীয় প্যাঁচানো নালিকা, হেনলির লুপ এবং প্রান্তীয় প্যাঁচানো নালিকা।"
        },
        {
          "label": "ঘ",
          "question": "চিত্র \"X\" দেহে নাইট্রোজেনঘটিত বর্জ্য পদার্থ নিষ্কাশনে গুরুত্বপূর্ণ ভূমিকা রাখে- বিশ্লেষণ করো।",
          "explanation": "উদ্দীপকে উল্লিখিত তন্ত্রটি হলো মানব রেচনতন্ত্র। রেচনতন্ত্র মানবদেহের ক্ষতিকারক নাইট্রোজেনঘটিত বর্জ্য পদার্থ নিষ্কাশনে সাহায্য করে মানবদেহে গুরুত্বপূর্ণ ভূমিকা পালন করে। রেচনতন্ত্রের মাধ্যমে রেচন ক্রিয়া সম্পন্ন হয়। রেচন মানবদেহের একটি জৈবিক প্রক্রিয়া যার মাধ্যমে দেহে বিপাক ক্রিয়ায় উৎপন্ন নাইট্রোজেনঘটিত বর্জ্যে পদার্থগুলো নিষ্কাশিত হয়। এ সকল বর্জ্য পদার্থগুলোর মধ্যে রয়েছে ইউরিয়া, ইউরিক এসিড, ক্রিয়েটিনিন ও বিভিন্ন ধরনের লবণ। এ পদার্থগুলো শরীরের জন্য খুবই ক্ষতিকর এবং বিষাক্ত। কোনো কারণে এ বিষাক্ত পদার্থগুলো শরীরে জমতে থাকলে নানা ধরনের অসুখ দেখা দেয় এবং পরবর্তীতে মৃত্যু পর্যন্ত ঘটতে পারে। কিন্তু বৃক্কস্থিত নেফ্রন একটি জটিল প্রক্রিয়ার মাধ্যমে ক্রমাগতভাবে মূত্র উৎপন্ন করে। মূত্রের সঙ্গে নাইট্রোজেনঘটিত বিষাক্ত বর্জ্য পদার্থগুলো এবং তার সাথে অতিরিক্ত পানি, খনিজ লবণ, ভিটামিন ও গ্লুকোজ সংগ্রাহী নালিকার মাধ্যমে পেলভিসে এবং সেখান থেকে ইউরেটার হয়ে মূত্রথলিতে জমা হয়। মূত্র ত্যাগের ইচ্ছা হলে মূত্রথলির নিচের দিকে অবস্থিত ছিদ্রের মাধ্যমে মূত্র দেহের বাইরে নির্গত হয়। এভাবে উদ্দীপকের প্রদর্শিত রেচনতন্ত্র মূত্রত্যাগের মাধ্যমে দেহ থেকে বিষাক্ত বর্জ্য পদার্থ তথা ক্ষতিকারক। পদার্থ নিষ্কাশনে সাহায্য করে মানবদেহে গুরুত্বপূর্ণ ভূমিকা পালন করে।"
        }
      ]
    },
    {
      "number": "6",
      "uddipok": "নিচের চিত্রটি লক্ষ করোঃ",
      "tag": "BAFSC 24",
      "sub_questions": [
        {
          "label": "ক",
          "question": "অ্যাস্টার-রে কী?",
          "explanation": "মাইটোসিস কোষ বিভাজনের প্রো-মেটাফেজ ধাপে সেন্ট্রিওল দুটির চারদিক থেকে যে বিশেষ রশ্মির বিচ্ছুরণ হয় তাই অ্যাস্টার-রে।"
        },
        {
          "label": "খ",
          "question": "কোন প্রকারের পরাগায়নে নতুন বৈচিত্র্য সৃষ্টি হয়? ব্যাখ্যা করো।",
          "explanation": "পর-পরাগায়নের ফলে উদ্ভিদে নতুন বৈচিত্র্যের সৃষ্টি হয়। পরপরাগায়নে দুটি ভিন্ন গুণসম্পন্ন গাছের মধ্যে পরাগায়ন ঘটে। তাই যে বীজ উৎপন্ন হয় তা নতুন গুণসম্পন্ন হয় এবং বীজ থেকে যে গাছ জন্মায় তাও নতুন গুণসম্পন্ন হয়। এ কারণে পরপরাগায়নে নতুন বৈচিত্র্যের সৃষ্টি হয়"
        },
        {
          "label": "গ",
          "question": "চিত্র 'X' কীভাবে গঠিত হয়? বর্ণনা করো।",
          "explanation": "উদ্দীপকের চিত্র-X হলো ভূণথলি। নিচে ভ্রূণগলির গঠন প্রক্রিয়া বর্ণনা করা হলো- ফুলের গর্ভাশয়ের অভ্যন্তরে ডিম্বক থাকে, সেখানে স্ত্রী জনন মাতৃকোষ সৃষ্টি হয়। এই কোষটি মিয়োসিস বিভাজনের মাধ্যমে ৪টি হ্যাপ্লয়েড স্ত্রীরেণু কোষ সৃষ্টি করে, যার তিনটি নষ্ট হয়ে যায়। জীবিত কোষটির নিউক্লিয়াস তিনটি ধাপে মাইটোসিস বিভাজনের মাধ্যমে ৮টি নিউক্লিয়াস বিশিষ্ট একটি ভ্রূণথলি গঠন করে। এর দু'মেরু হতে একটি করে নিউক্লিয়াস থলির মাঝখানে চলে আসে এবং পরস্পর মিলিত হয়ে সেকেন্ডারি নিউক্লিয়াস গঠন করে। ডিম্বকরন্দ্রের দিকে অবস্থিত মেবুর তিনটি নিউক্লিয়াসকে একত্রে ডিম্বাণুযন্ত্র বলে। ডিম্বাণুযন্ত্রের তিনটি নিউক্লিয়াসের মাঝখানের নিউক্লিয়াসটি অপেক্ষাকৃত বড়। একে ডিম্বাণু ও অন্য দুটি কোষকে সহকারী কোষ বলা হয়। গর্ভযন্ত্রের বিপরীত দিকের কোষ তিনটিকে প্রতিপাদ কোষ বলে। এভাবেই প্রতিপাদ কোষ, গৌণ নিউক্লিয়াস, ডিম্বাণু এবং সহকারী কোষ নিয়ে ভূণথলি সৃষ্টি হয়।"
        },
        {
          "label": "ঘ",
          "question": "উদ্দীপকে উল্লিখিত S ও উদ্ভিদের পরিস্ফুটনে কী ভূমিকা পালন করে? বিশ্লেষণ করো।",
          "explanation": "উদ্দীপকে উল্লিখিত s দ্বারা গৌণ নিউক্লিয়াসের সাথে একটি পুংগ্যামেটের মিলন তথা সস্যটিস্যু এবং T দ্বারা ডিম্বাণুর সাথে অপর পুং গ্যামেটের মিলন তথা জাইগোটকে বোঝানো হয়েছে। দ্বিনিষেক প্রক্রিয়ায় একই সময়ে দুটি পুং গ্যামেটের একটি গৌণ নিউক্লিয়াস ও অপরটি ডিম্বাণুর সাথে মিলিত হয়। উদ্ভিদের পরিস্ফুটনে জাইগোট ও সস্যটিস্যু বিশেষ ভূমিকা পালন করে। নিচে তা বিশ্লেষণ করা হলো- তৃণথলির অভ্যন্তরে এটি পুংজনন কোষ ডিম্বাণুর সাথে মিলিত হয়ে জাইগোট সৃষ্টি করে এবং অপর পুংজনন কোষটি গৌণ নিউক্লিয়াসের সাথে মিলিত হয়ে ট্রিপ্লয়েড সস্য কোষ সৃষ্টি করে। জাইগোট হলো স্পোরোফাইটের প্রথম কোষ। এর প্রথম বিভাজনে দুটি কোষ সৃষ্টি হয়। একই সাথে, সস্যের, পরিস্ফুটনও ঘটতে শুরু করে। জাইগোটের অনুপ্রস্থ বিভাজন ঘটে। জাইগোটের অনুপ্রস্থ বিভাজনে সৃষ্ট ডিম্বকরণেন্দ্রর দিকের কোষকে ভিত্তি কোষ এবং ভূণথলির কেন্দ্রের দিকের কোষটিকে এপিক্যাল কোষ বলা হয়। এ কোষ দুটির একই সাথে বিভাজন চলতে থাকে। ধীরে ধীরে এপিক্যাল কোষটি ভ্রূণে পরিণত হয়। একই সাথে ভিত্তি কোষ থেকে তৃণধারক গঠিত হয়। ক্রমশ বীজপত্র, ভূণ মূল ও ভূণকাণ্ডের সৃষ্টি হয়। ক্রমান্বয়ে গৌণ নিউক্লিয়াসটি টিপ্লয়েড সস্যটিস্যু উৎপন্ন করে। পরিণত অবস্থায় ডিম্বকটি সস্য ও ভূণসহ বীজে রূপান্তরিত হয়। এ বীজ অঙ্কুরিত হয়ে একটি পূর্ণাঙ্গ উদ্ভিদের পরিস্ফুটন ঘটে। পরিশেষে বলা যায়, জাইগোট ও ট্রিপ্লয়েড সস্যটিস্যু উদ্ভিদের পরিস্ফুটনে গুরুত্বপূর্ণ ভূমিকা পালন করে।"
        }
      ]
    },
    {
      "number": "7",
      "uddipok": "নিচের চিত্রটি লক্ষ করোঃ",
      "tag": "BAFSC 24",
      "sub_questions": [
        {
          "label": "ক",
          "question": "Heredity কী?",
          "explanation": "পিতামাতার বৈশিষ্ট্যগুলো বংশানুক্রমে সন্তান-সন্ততির দেহে সঞ্চারিত হওয়ার প্রক্রিয়াই হলো বংশগতি বা Heredity।"
        },
        {
          "label": "খ",
          "question": "ক্রোমোজোমকে বংশগতির ভৌতভিত্তি বলা হয় কেন?",
          "explanation": "ক্রোমোজোমমর কাজ হলো মাতা-পিতা হতে জিন সন্তান-সন্তুতিতে বহন করে নিয়ে যাওয়া। মানুষের চোখের রং, চুলের প্রকৃতি, চামড়ার গঠন ইত্যাদি বৈশিষ্ট্য ক্রোমোজোম কর্তৃক বাহিত হয়ে বংশগতির ধারা অক্ষুণ্ণ রাখে। এ কারণে ক্রোমোজোমকে বংশগতির ভৌত ভিত্তি বলে।"
        },
        {
          "label": "গ",
          "question": "চিত্র: ১ এর উপাদানটির অনুলিপন ব্যাখ্যা করো।",
          "explanation": "উদ্দীপকে নির্দেশিত 'D' হলো DNA DNA অর্ধ-রক্ষণশীল পদ্ধতিতে সংশ্লেষিত হয়। নিচে DNA এর অনুলিপন বা সংশ্লেষণ প্রক্রিয়া বর্ণনা করা হলো- DNA অনুলিপন প্রক্রিয়ায় একটি DNA অণু থেকে আর একটি নতুন DNA অণু তৈরি হয় বা সংশ্লেষিত হয়। DNA অর্ধ-রক্ষণশীল পদ্ধতিতে অনুলিপিত হয়। এই পদ্ধতিতে DNA সূত্র দুটির হাইড্রোজেন বন্ধন ভেঙে গিয়ে আলাদা হয়ে যায়। তখন কোষের ভিতর ভাসমান নিউক্লিওটাইডগুলো থেকে A-এর সাথে T, T এর সাথে A, C এর সাথে G এবং G এর সাথে C যুক্ত হয় এবং সূত্র দুটি তার পরিপূরক নতুন সূত্র সৃষ্টি করে। পরে একটি পুরাতন সূত্র ও একটি নতুন সূত্র সংযুক্ত হয়ে নতুন DNA অণুর সৃষ্টি হয়। একটি পুরাতন মাতৃ সূত্রক এবং একটি নতুন সৃষ্ট সূত্রকের সমন্বয়ে গঠিত-বলে একে অর্ধ-রক্ষণশীল পদ্ধতি বলে।"
        },
        {
          "label": "ঘ",
          "question": "চিত্র: ১ ও চিত্র: ২ এর উপাদান দুটির ভিন্নতা বিশ্লেষণ করো?",
          "explanation": "উদ্দীপকের চিত্র-১ এর উপাদানটি হলো DNA ও চিত্র-২ এর উপাদানটি হলো RNA। এগুলো জীবের ক্রোমোজোমে বিদ্যমান নিউক্লিক এসিড যা বংশগতীর বস্তু হিসেবে কাজ করে। নিচে এই উপাদান দুটির মধ্যে ভিন্নতা বিশ্লেষণ করা হলো- DNA হলো ডিঅক্সিরাইবো নিউক্লিক এসিড। অপরদিকে RNA হলো রাইবোনিউক্লিক এসিড। DNA এর কাঠামো দ্বিসূত্রক, ঘুরানো সিঁড়ির ন্যায়। পক্ষান্তরে অধিকাংশ RNA একসূত্রক, শিকলের ন্যায়। DNA এর নাইট্রোজেন বেসগুলো হলো এডিনিন, গুয়ানিন, সাইটোসিন ও থায়ামিন। এতে ইউরাসিল থাকে না। অপরদিকে, RNA-এর নাইট্রোজেন বেসগুলো হলো এডিনিন, গুয়ানিন, সাইটোসিন ও ইউরাসিল। এতে থায়ামিন থাকে না। DNA বংশগতির ধারক ও বাহক হিসেবে কাজ করে। অপরদিকে, RNA কতিপয় ভাইরাসের বংশগতীয় বস্তু হিসেবে কাজ করলেও প্রধানত এটি প্রোটিন সংশ্লেষণ করে। DNA অণুর কোনো প্রকারভেদ নেই। অন্যদিকে, RNA চার প্রকার, যথা- tRNA, rRNA, mRNA ও gRNA."
        }
      ]
    },
    {
      "number": "8",
      "uddipok": "X → টিস্যু কালচার প্রযুক্তি Y → রিকম্বিনেন্ট DNA প্রযুক্তি",
      "tag": "BAFSC 24",
      "sub_questions": [
        {
          "label": "ক",
          "question": "লোকাস কাকে বলে?",
          "explanation": "ক্রোমোজোমের যে স্থানে জিন অবস্থান করে তাকে লোকাস বলে।"
        },
        {
          "label": "খ",
          "question": "রিকম্বিনেন্ট DNA প্রযুক্তিতে E.coli ব্যবহার করা হয় কেন?",
          "explanation": "মানুষের অন্ত্রে বসবাসকারী E.coli নামক ব্যাকটেরিয়ার কোষে ক্রোমোজোমের বাইরে আরেকটি স্বতন্ত্র ডিএনএ বা স্ববিভাজনক্ষম প্লাজমিড থাকে। এছাড়া E.coli জেনেটিকভাবে সরল, দ্রুত বৃদ্ধি পায় এবং হ্যাপ্লয়েড অবস্থায় থাকায় মিউটেশনের কোনো প্রভাব থাকে না। আর এসব কারণেই রিকম্বিনেন্ট DNA প্রযুক্তিতে E.coli ব্যবহার করা হয়।"
        },
        {
          "label": "গ",
          "question": "উদ্দীপকের \"X\" এর ধাপসমূহ ব্যাখ্যা করো।",
          "explanation": "উদ্দীপকের উল্লিখিত প্রযুক্তিটি হলো টিস্যু কালচার। টিস্যু কালচার পদ্ধতিটি কয়েকটি ধারাবাহিক ধাপের মাধ্যমে সম্পন্ন হয়। নিচে ধাপগুলো ব্যাখ্যা করা হলো- i. শুরুতে উন্নত গুণসম্পন্ন রোগমুক্ত উদ্ভিদকে এক্সপ্ল্যান্টের জন্য নির্বাচন করা হয়। ii. উদ্ভিদের বৃদ্ধির জন্য অত্যাবশ্যকীয় খনিজ পুষ্টি, ভিটামিন, ফাইটোহরমোন, সুক্রোজ ও অ্যাগার প্রভৃতি সঠিক মাত্রায় মিশিয়ে আবাদ মাধ্যম তৈরি করা হয়। iii. অটোক্লেভ করে জীবাণুমুক্ত করার পর আবাদ মাধ্যমে এক্সপ্ল্যান্টগুলোকে স্থাপন করা হয়। পরে নিয়ন্ত্রিত পরিবেশে আবাদ মাধ্যমে স্থাপিত টিস্যুর বারবার বিভাজনের মাধ্যমে ক্যালাস বা অণুচারা উৎপন্ন হয়। iv. মূল উৎপাদনের লক্ষ্যে নির্দিস্ট উচ্চতা লাভের পর বিটপগুলোকে কেটে মূল উৎপাদনকারী আবাদ মাধ্যমে স্থাপন করা হয়। v. সবশেষে মূল তৈরি হওয়ার পর চারাগুলোকে মাটি ভরাপাত্রে স্থানান্তর করা হয়। পরবর্তীতে এগুলোকে ল্যাবরেটরির বাইরের পরিবেশে খাপ খাওয়ানো হয় এবং এক পর্যায়ে প্রাকৃতিক পরিবেশের মাটিতে লাগানো হয়।"
        },
        {
          "label": "ঘ",
          "question": "উদ্দীপকের \"X\" ও \"Y\" এর মধ্যে কোন প্রযুক্তিটি শস্য উন্নয়নে অধিক তাৎপর্যপূর্ণ? বিশ্লেষণ করো।",
          "explanation": "উদ্দীপকে উল্লিখিত চিত্র-'X' হলো টিস্যু কালচার এবং 'Y' হলো রিকম্বিনেন্ট DNA প্রযুক্তি। এই দুটি প্রযুক্তির মধ্যে রিকম্বিনেস্ট DNA প্রযুক্তি শস্য উন্নয়নে অধিক তাৎপর্যপূর্ণ জীবপ্রযুক্তি। নিচে তা বিশ্লেষণ করা হলো- রিকম্বিনেন্ট DNA প্রযুক্তির মাধ্যমে পোকামাকড় প্রতিরোধী ফসলের জাত উদ্ভাবন করা হয়েছে। যেমন- বিটি ভুট্টা, বিটি তুলা। এসব ফসল লেপিডোপটেরা এবং কলিওপটেরা বর্গের অন্তর্ভুক্ত ক্ষতিকর কীটপতঙ্গের বিরুদ্ধে প্রতিরোধক্ষম। আবার, এর সাহায্যে ভাইরাস প্রতিরোধী ফসলের জাত উদ্ভাবন করা হয়েছে। যেমন- ভাইরাল কোট প্রোটিনে জিন স্থানান্তরের মাধ্যমে টমেটো মোজাইক ভাইরাস, টোবাকো মোজাইক ভাইরাস প্রতিরোধী ফসলের জাত উদ্ভাবন করা হয়েছে। এছাড়াও জিনগত পরিবর্তনের মাধ্যমে আগাছানাশক প্রতিরোধী ভুট্টা, তুলা ইত্যাদি ফসলের জাত উদ্ভাবন করা হয়েছে। এ প্রযুক্তির মাধ্যমে একই উদ্ভিদে একাধিক বৈশিষ্ট্যের অনুপ্রবেশ করিয়ে বাণিজ্যিকভাবে ট্রান্সজেনিক উদ্ভিদ তৈরি করা হয়েছে। জিনগত রূপান্তরের মাধ্যমে উদ্ভিদের পুষ্টিমান উন্নত করা হয়েছে। যেমন- ধানে ভিটামিন-এ তথা বিটা-ক্যারোটিন জিন স্থানান্তর করা হয়েছে। এছাড়াও বর্তমানে লেট ব্লাইট ছত্রাক প্রতিরোধী জিন স্থানান্তরের মাধ্যমে লেট ব্লাইট প্রতিরোধী গোল আলুর জাত উদ্ভাবনের লক্ষ্যে গবেষণা চলছে। এভাবে শস্য উন্নয়নে রিকম্বিনেন্ট DNA প্রযুক্তি গুরুত্বপূর্ণ ভূমিকা পালন করে চলেছে।"
        }
      ]
    }
  ]
}