{
  "title": "ময়মনসিংহ বোর্ড ২০২১",
  "subtitle": "জীববিজ্ঞান (8)",
  "questions": [
    {
      "number": "1",
      "uddipok": "উদ্ভিদ কোষীয় একটি অঙ্গাণু সৌরশক্তিকে রাসায়নিক শক্তিতে রূপান্তরিত করে নিজ দেহে সঞ্চয় করে রাখে। অপর, একটি অঙ্গাণু এই সঞ্চিত শক্তিকে গতিশক্তিতে রূপান্তরিত করে সকল জৈবিক কাজে সহায়তা করে।",
      "tag": "MB 21",
      "sub_questions": [
        {
          "label": "ক",
          "question": "অ্যারেনকাইমা কাকে বলে?",
          "explanation": "জলজ উদ্ভিদের বড় বড় বায়ুকুঠুরিযুক্ত প্যারেনকাইমা কোষকে অ্যারেনকাইমা বলে।"
        },
        {
          "label": "খ",
          "question": "উদ্ভিদ ও প্রাণীকোষের প্রধান পার্থক্য ব্যাখ্যা করো।",
          "explanation": "উদ্ভিদকোষ ও প্রাণিকোষের মধ্যে প্রধান পার্থক্য নিম্নরূপ: উদ্ভিদকোষে প্লাস্টিড থাকে। অপরদিকে প্রাণিকোষে প্লাস্টিড থাকে না। উদ্ভিদকোষে জড় কোষপ্রাচীর বিদ্যমান। কিন্তু প্রাণিকোষে কোনো কোষপ্রাচীর নেই। উদ্ভিদকোষে সেন্ট্রোসোম নেই। পক্ষান্তরে প্রাণিকোষে সেট্রোসোম আছে।"
        },
        {
          "label": "গ",
          "question": "উদ্দীপকের প্রথম অঙ্গাণুটির গঠন সচিত্র বর্ণনা করো",
          "explanation": "নিম্নের অনুরূপঃ উদ্দীপকের প্রথম অঙ্গাণুটি হলো ক্লোরোপ্লাস্ট। এ অঙ্গাণুটি উদ্ভিদে খাদ্য তৈরিতে গুরুত্বপূর্ণ ভূমিকা রাখে। নিচে এর সচিত্র গঠন বর্ণনা করা হলোঃ ক্লোরোপ্লাস্ট দুটি স্তর নিয়ে গঠিত একটি বহিঃস্তর ও অপরটি অন্তঃস্তর। ভিতরে অসংখ্য ছোট ছোট গ্রানাম চাকতি থাকে যেখানে সূর্যের আলো আবদ্ধ হয়। একটি গ্রানামের সাথে অন্য গ্রানাম সংযুক্ত থাকে গ্রানাম ল্যামেলামের মাধ্যমে। এছাড়াও ভেতরে তরল ম্যাট্রিক্স থাকে। ম্যাট্রিক্সে স্ট্রোমা ছড়ানো অবস্থায় থাকে। স্ট্রোমা থেকে সালোকসংশ্লেষণের প্রয়োজনীয় উৎসেচক নিঃসৃত হয়।"
        },
        {
          "label": "ঘ",
          "question": "উদ্ভিদকোষে উক্ত অঙ্গাণু দুটির অনুপস্থিতি পরিবেশে কী বিপর্যয় ঘটাতে পারে? তোমার মতামত বিশ্লেষণ করো।",
          "explanation": "উদ্দীপকের প্রথম অঙ্গাণুটি হলো ক্লোরোপ্লাস্ট যা সৌরশস্তিকে রাসায়নিক শক্তিতে রূপান্তরিত করে এবং অপর অঙ্গাণুটি হলো মাইটোকন্ড্রিয়া। এরা সঞ্চিত শক্তিকে গতিশক্তিতে রূপান্তরিত করে। উদ্ভিদকোষে অঙ্গাণু দুটির অনুপস্থিতি পরিবেশে বিশেষ বিপর্যয় ঘটাতে পারে ক্লোরোপ্লাস্টের উপস্থিতিতে সবুজ উদ্ভিদ সালোকসংশ্লেষণের মাধ্যমে শর্করা জাতীয় খাদ্য তৈরি করে, যা উদ্ভিদের খাদ্যের চাহিদা পূরণ করে থাকে। আবার, প্রাণীরাও খাদ্যের জন্য সম্পূর্ণরূপে সবুজ উদ্ভিদের উপর নির্ভরশীল। কাজেই সমস্ত জীবজগতের উপরেই ক্লোরোপ্লাস্টের প্রভাব রয়েছে। আবার ক্লোরোপ্লাস্ট তথা ক্লোরোফিলের উপস্থিতিতে সালোকসংশ্লেষণ প্রক্রিয়ার CO₂ শোষিত হয় এবং O₂ উৎপন্ন হয়। যা পরিবেশের ভারসাম্য রক্ষায় সহায়তা করে। ক্লোরোপ্লাস্টের অনুপস্থিতিতে সালোকসংশ্লেষণ সম্পন্ন হবেনা ফলে সবুজ উদ্ভিদে খাদ্য তৈরি হওয়া বন্ধ হয়ে যাবে এবং O₂ ও CO₂ এর ভারসাম্যতা নষ্ট হয়ে যাবে। ফলে পরিবেশে বিপর্যয় ঘটবে। অন্যদিকে, মাইটোকন্ড্রিয়া জীবের যাবতীয় কাজের জন্য শক্তি উৎপাদন ও নিয়ন্ত্রণ করে। শ্বসনের গুরুত্বপূর্ণ দুটি পর্যায় ক্রেবস চক্র ও ইলেকট্রন ট্রান্সপোর্ট সিস্টেম মাইটোকন্ড্রিয়ায় সম্পন্ন হয়। এ অঙ্গাণুটির অনুপস্থিতিতে শক্তি উৎপাদন সম্পূর্ণরূপে বন্ধ হয়ে যাবে। ফলে জীবদেহের সকল জৈবনিক ক্রিয়া বন্ধ হয়ে যাবে। এতে পরিবেশের ভারসাম্য নষ্ট হয়ে যাবে। তাই, উদ্ভিদকোষে উক্ত অঙ্গাণু দুটির অনুপস্থিতি পরিবেশে বিপর্যয় ডেকে আনবে বলে আমি মনে করি।"
        }
      ]
    },
    {
      "number": "2",
      "uddipok": "",
      "tag": "MB 21",
      "sub_questions": [
        {
          "label": "ক",
          "question": "লসিকা কাকে বলে?",
          "explanation": "লসিকা নালিতে অবস্থিত ঈষৎ ক্ষারীয়, স্বচ্ছ হলুদ বর্ণের তরল যোজক কলাকে লসিকা বলে।"
        },
        {
          "label": "খ",
          "question": "স্ট্র্যাটিফাইড আবরণী টিস্যুকে ট্রানজিশনাল আবরণী টিস্যু বলা হয় কেন?",
          "explanation": "স্ট্র্যাটিফাইড আবরণী টিস্যুর কোষগুলো ভিত্তি পর্দার উপর একাধিক স্তরে সজ্জিত। আবার এমন স্ট্র্যাটিফাইড আবরণী টিস্যুও আছে, যার স্তরের সংখ্যা মিনিটের মধ্যে পাল্টে যেতে পারে, কখনো দেখা যায় তিনচারটি স্তর আবার পরক্ষণেই দেখা যায় সাত-আটটি স্তর। এ কারণেই স্ট্র্যাটিফাইড আবরণী টিস্যুকে ট্রানজিশনাল আবরণী টিস্যুও বলা হয়।"
        },
        {
          "label": "গ",
          "question": "উদ্দীপকের 'P' প্রাণিদেহের অভ্যন্তরীণ সঞ্চালনে গুরুত্বপূর্ণ ভূমিকা রাখে- ব্যাখ্যা করো।",
          "explanation": "উদ্দীপকের চিত্র 'P' হলো অনৈচ্ছিক পেশি। প্রাণিদেহের অভ্যন্তরীণ অঙ্গাদির সঞ্চালনে অনৈচ্ছিক পেশি গুরুত্বপূর্ণ ভূমিকা পালন করে। নিম্নে তা ব্যাখ্যা করা হলো- অনৈচ্ছিক পেশির সংকোচন ও প্রসারণ প্রাণীর ইচ্ছাধীন নয়। এ পেশি প্রধানত প্রাণীর অভ্যন্তরীণ অঙ্গাদি, যেমন: সংবহনতন্ত্রের নালি, পরিপাকনালি, শ্বাসনালি, মুত্রনালি, জনননালি ইত্যাদি অংশে পাওয়া যায়। অনৈচ্ছিক পেশি স্বয়ংক্রিয় স্নায়ুতন্ত্রের দ্বারা উদ্দীপিত হয়ে সংশ্লিস্ট অঙ্গ-প্রত্যঙ্গকে সংকুচিত হতে এবং চলনে অংশগ্রহণ করতে সহায়তা করে। এ টিস্যুর সংকোচন-প্রসারণ ক্ষমতা ধীর ও দীর্ঘস্থায়ী। বিভিন্ন বস্তুর যাতায়াত নিয়ন্ত্রণে এ টিস্যু অগ্রণী ভূমিকা পালন করে। যেমন: খাদ্যবস্তু এ টিস্যুর মাধ্যমে পেরিস্ট্যালসিস প্রক্রিয়ায় পৌষ্টিকনালির উপরের অংশ থেকে নিচের দিকে ধাবিত হয়.! উপরিউক্ত আলোচনা হতে বলা যায়, অনৈচ্ছিক পেশি প্রাণিদেহের অভ্যন্তরীণ সঞ্চালনে গুরুত্বপূর্ণ ভূমিকা পালন করে।"
        },
        {
          "label": "ঘ",
          "question": "উচ্চতর প্রাণীতে 'Q' থাকার কারণেই মস্তিষ্কের ও শরীরের বিভিন্ন অঙ্গের সমন্বয় সাধন করতে পারে-যুক্তি দাও।",
          "explanation": "উদ্দীপকের চিত্র 'Q' হলো স্নায়ুকোষের নিউরন। দেহের বিশেষ সংবেদী কোষ নিউরন পরিবেশ থেকে উদ্দীপনা, যেমন- তাপ, স্পর্শ, চাপ ইত্যাদি গ্রহণ করে দেহের ভিতরে মস্তিষ্কে বহন করে এবং মস্তিষ্কের বিশ্লেষণের পর সিদ্ধান্ত অনুযায়ী উপযুক্ত কাজ করে থাকে। তবে নিউরনের প্রধান, কাজ উদ্দীপনা বহন করা। পরিবেশ থেকে যে সংকেত স্নায়ুর ভিতর দিয়ে প্রবাহিত হয়ে মস্তিষ্কে পৌঁছে তাকে উদ্দীপনা বলে। নিউরনের কার্যকারিতার ফলে উদ্দীপনা প্রয়োজনীয় অঙ্গগুলোতে সঞ্চালিত হয়। এটি মাংসপেশিতে সঞ্চালিত হলে পেশি সংকুচিত হয়ে সাড়া দেয়। ফলে প্রয়োজনমতো দেহের বিভিন্ন অঙ্গ সঞ্চালিত হয়। এই তাড়না গ্রন্থিতে পৌছালে সেখানে রস ক্ষরিত হয়। অনুভূতিবাহী স্নায়ু উত্তেজিত হলে সেই উত্তেজনা মস্তিষ্কের দিকে অগ্রসর হয়ে বিভিন্ন ধরনের অনুভূতিউপলব্ধি করায়। অনুভূতিবাহী বা সংবেদী নিউরন গ্রহণ অঙ্গ থেকে কেন্দ্রীয় স্নায়ুতন্ত্রে এবং মোটর বা আজ্ঞাবাহী নিউরন কেন্দ্রীয় স্নায়ুতন্ত্র থেকে কার্যকরি অঙ্গে উদ্দীপনা প্রেরণ করে। মস্তিষ্ক থেকে উৎপন্ন করোটিক স্নায়ু চোখ, নাক, কান, জিহ্বা, দাঁত, মুখমণ্ডল, হৃৎপিণ্ড, পাকস্থলি প্রভৃতি অঙ্গের কাজ নিয়ন্ত্রণ করে। মেরুরজ্জুথেকে উদ্ভূত স্নায়ুগুলো অঙ্গ-প্রত্যঙ্গ চালনা করে এবং দেহের বাকি অংশ থেকে যাবতীয় অনুভৃতি মস্তিষ্কে বয়ে নিয়ে যায়। পরস্পর সংযুক্ত অসংখ্য নিউরন তন্তুর ভিতর দিয়ে উদ্দীপনা বা তাড়না শেষ পর্যন্ত মস্তিষ্কে পৌছায়।"
        }
      ]
    },
    {
      "number": "3",
      "uddipok": "",
      "tag": "MB 21",
      "sub_questions": [
        {
          "label": "ক",
          "question": "ATP কাকে বলে?",
          "explanation": "যে শক্তি জমা করে রাখে এবং প্রয়োজন অনুসারে অন্য প্রক্রিয়ায় শক্তি সরবরাহ করে তাকে ATP বলে।"
        },
        {
          "label": "খ",
          "question": "সালোকসংশ্লেষণের হার কীভাবে ক্লোরোপ্লাস্ট সৃষ্টির সাথে সম্পর্কিত? ব্যাখ্যা করো।",
          "explanation": "পাতায় বিদ্যমান ক্লোরোপ্লাস্টের পরিমাণের সাথে সালোকসংশ্লেষণের হারের সরাসরি সম্পর্ক বিদ্যমান। কারণ একমাত্র ক্লোরোপ্লাস্টে অবস্থিত ক্লোরোফিলই আলোকশক্তি গ্রহণ করতে সক্ষম। সালোকসংশ্লেষণ ক্ষমতা রক্ষা করার জন্য ক্লোরোপ্লাস্টের বিভিন্ন উপাদান দ্রুত ও প্রচুর পরিমাণে পুনর্গঠিত হওয়া প্রয়োজন। তবে কোষে খুব বেশি পরিমাণ ক্লোরোফিল তথা ক্লোরোপ্লাস্ট থাকলে এনজাইমের অভাব দেখা দেয় এবং সালোকসংশ্লেষণ হ্রাস পায়।"
        },
        {
          "label": "গ",
          "question": "উদ্দীপকের প্রক্রিয়াটির A-পর্যায় ব্যাখ্যা করো।",
          "explanation": "নিম্নের অনুরূপঃ উদ্দীপকে উল্লিখিত S দ্বারা সূর্যকে এবং P দ্বারা সালোকসংশ্লেষণ প্রক্রিয়াকে বোঝানো হয়েছে। নিচে সালোকসংশ্লেষণ প্রক্রিয়ার আলোকনির্ভর পর্যায় বর্ণনা করা হলো- আলোকনির্ভর পর্যায়ের জন্য আলো অপরিহার্য। এ পর্যায়ে সৌরশক্তি রাসায়নিক শক্তিতে রূপান্তরিত হয়। এ প্রক্রিয়ায় ATP এবং NADPH+H+ উৎপন্ন হয়। ATP ও NADPH+H+ সৃষ্টিতে ক্লোরোফিল গুরুত্বপূর্ণ ভূমিকা পালন করে। ক্লোরোফিল অণু আলোকরশ্মির ফোটন শোষণ করে এবং শোষণকৃত ফোটন থেকে শক্তি সঞ্চয় করে ADP অজৈব ফসফেটের সাথে মিলিত হয়ে ফটোফসফোরাইলেশন প্রক্রিয়ায় ATP তৈরি করে। এ পর্যায়ে সূর্যালোক ও ক্লোরোফিলের সহায়তায় পানি বিয়োজিত হয়ে ফটোলাইসিস প্রক্রিয়ায় অক্সিজেন, হাইড্রোজেন ও ইলেকট্রন উৎপন্ন হয়। ফটোফসফোরাইলেশন প্রক্রিয়ায় ATP উৎপন্ন হয় এবং ইলেকট্রন NADP-কে বিজারিত করে NADPH+H উৎপন্ন করে। এ পর্যায়ে তৈরি ATP ও NADH +H+ কে একত্রে আত্তীকরণ শক্তি বলা হয়।"
        },
        {
          "label": "ঘ",
          "question": "উক্ত প্রক্রিয়াটি না ঘটলে জীবজগতে কী প্রভাব পড়বে? তোমার মতামত বিশ্লেষণ করো।",
          "explanation": "উদ্দীপকে সংঘটিত প্রক্রিয়াটি হলো সালোকসংশ্লেষণ। জীবজগতের জন্য সালোকসংশ্লেষণ প্রক্রিয়া অপরিহার্য। নিচে জীবজগতে প্রক্রিয়াটির প্রভাব বিশ্লেষণ করা হলো- প্রকৃতিতে একমাত্র সবুজ উদ্ভিদই সালোকসংশ্লেষণ প্রক্রিয়ায় খাদ্য তৈরি করতে পারে। কোনো প্রাণীই তার নিজের খাদ্য নিজে তৈরি করতে পারে না। খাদ্যের জন্য তাই সমগ্র প্রাণিকুলকে সম্পূর্ণভাবেই সবুজ উদ্ভিদের ওপর নির্ভর করতে হয়। কাজেই বলা যায়, পৃথিবীর সকল উদ্ভিদ ও প্রাণীর খাদ্য তৈরি হয় সালোকসংশ্লেষণের মাধ্যমে উক্ত প্রক্রিয়াটি না ঘটলে সমস্ত জীবজগতই খাদ্যাভাবে মারা যাবে। আবার, পরিবেশের ভারসাম্য রক্ষায়, বিশেষ করে O₂ ও CO₂ এর সঠিক অনুপাত রক্ষায়ও সালোকসংশ্লেষণ প্রক্রিয়া এক বিশেষ ভূমিকা পালন করে থাকে। সকল জীব শ্বসন প্রক্রিয়ায় O₂ গ্রহণ করে এবং CO₂ ত্যাগ করে। কেবলমাত্র শ্বসন প্রক্রিয়া চলতে থাকলে বায়ুমণ্ডলে O₂ গ্যাসের স্বল্পতা এবং CO₂ গ্যাসের আধিক্য দেখা দিত। কিন্তু, সবুজ উদ্ভিদ সালোকসংশ্লেষণ প্রক্রিয়ায় CO₂ গ্রহণ করে এবং O₂ ত্যাগ করে বলে এখনও বায়ুমণ্ডলে O₂ ও CO₂ গ্যাসের ভারসাম্য বজায় 'রয়েছে, বেঁচে রয়েছে জীবকুল। পরিবেশের ভারসাম্য নষ্ট হলে তা হবে জীবজগতের জন্য হুমকিস্বরূপ। তাই বলা যায়, সালোকসংশ্লেষণ প্রক্রিয়াটি শুধু উদ্ভিদদেহে সম্পন্ন হলেও সকল জীবের জন্য প্রক্রিয়াটির গুরুত্ব অপরিসীম। এ প্রক্রিয়া সংঘটিত না হলে জীবজগতের উপর বিরূপ প্রভাব পড়বে বলে আমি মনে করি।"
        }
      ]
    },
    {
      "number": "4",
      "uddipok": "রুনা ব্যাডমিন্টন খেলতে গিয়ে বেশ ক্লান্ত বোধ করে। তার বাবা তাকে এক গ্লাস শরবত খেতে দিলেন এবং সে তাতে শক্তি ফিরে পেলো ও স্বস্তিবোধ করলো। রুনা বাবাকে জিজ্ঞেস করলো, এই শক্তি আমরা পাই কীভাবে? উত্তরে বাবা বললেন-'একটি জৈব রাসায়নিক প্রক্রিয়ায় জীবদেহ'জটিল খাদ্যদ্রব্য জারিত করে শক্তি উৎপাদন করে'।",
      "tag": "MB 21",
      "sub_questions": [
        {
          "label": "ক",
          "question": "সেন্ট্রিওল কাকে বলে?",
          "explanation": "প্রাণিকোষে অবস্থিত নিউক্লিয়াসের পার্শ্ববর্তী দুটি ফাঁপা নলাকার বা দণ্ডাকার অঙ্গাণুকে সেন্ট্রিওল বলে।"
        },
        {
          "label": "খ",
          "question": "কোষকঙ্কালের গঠন ব্যাখ্যা করো।",
          "explanation": "কোষঝিল্লি অতিক্রম করে কোষের ভিতরে এর চারদিকে জালের মতো ছড়িয়ে থাকা যে লম্বা অসংখ্য দড়ির মতো বস্তু বিদ্যমান তাই কোষকঙ্কাল। কোষকড়কাল ভিতর থেকে কোষটাকে ধরে রাখে। অ্যাকটিন, মায়োসিন, টিউবিউলিন ইত্যাদি প্রোটিন দিয়ে কোষকঙ্কালের বিভিন্ন ধরনের তন্তু নির্মিত হয়।"
        },
        {
          "label": "গ",
          "question": "অক্সিজেনের অনুপস্থিতিতে উক্ত জৈব রাসায়নিক প্রক্রিয়াটির বর্ণনা দাও।",
          "explanation": "নিম্নের অনুরূপঃ উদ্দীপকে সংঘটিত প্রক্রিয়াটি হলো অবাত শ্বসন। কিছু নিম্নশ্রেণির জীব যেমন- ব্যাকটেরিয়া, ইস্ট ইত্যাদিতে অক্সিজেনের সাহায্য ছাড়াই অবাত শ্বসনের মাধ্যমে শ্বসনিক বস্তু কোনো মধ্যস্থ এনজাইম দ্বারা আংশিকরূপে জারিত হয়ে বিভিন্ন প্রকার জৈব যৌগ (ইথাইল অ্যালকোহল, ল্যাকটিক এসিড ইত্যাদি), CO₂ ও সামান্য পরিমাণ শক্তি উৎপন্ন হয়। অবাত শ্বসনের বিক্রিয়াটি নিম্নরূপ: অবাত শ্বসন প্রক্রিয়াটি দুইটি ধাপে সম্পন্ন হয়। যথা- ধাপ-১: গ্লুকোজের অসম্পূর্ণ জারণ: এই ধাপে এক অণু গ্লুকোজ থেকে দুই অণু পাইরুভিক এসিড, চার অণু ATP এবং দুই অণু NADH + H+ উৎপন্ন হয়। ধাপ-২: পাইরুভিক এসিডের বিজারণ; সাইটোপ্লাজমে অবস্থিত এনজাইমের কার্যকারিতায় পাইরুভিক এসিড বিজারিত হয়ে CO₂ এবং ইথাইল অ্যালকোহল অথবা শুধু ল্যাকটিক এসিড উৎপন্ন করে।"
        },
        {
          "label": "ঘ",
          "question": "জীবজগতের অস্তিত্ব রক্ষায় উদ্দীপকের জৈব রাসায়নিক প্রক্রিয়াটির গুরুত্ব বিশ্লেষণ করো।",
          "explanation": "নিম্নের অনুরূপঃ উদ্দীপকের প্রক্রিয়াটি হলো শ্বসন প্রক্রিয়া। জীবের অস্তিত্ব রক্ষায় শ্বসন প্রক্রিয়ার বিশেষ গুরুত্ব রয়েছে। নিচে তা বিশ্লেষণ করা হলো- শ্বসন প্রক্রিয়ায় উৎপন্ন শক্তি দিয়ে উদ্ভিদ ও প্রাণীর সব ধরনের ক্রিয়া- বিক্রিয়া ও কাজকর্ম পরিচালিত হয়। উদ্ভিদ ও প্রাণিদেহে ২৪ ঘণ্টাই এ প্রক্রিয়া চলে। শ্বসনে নির্গত CO₂, জীবের প্রধান খাদ্য শর্করা উৎপন্নের জন্য উদ্ভিদের সালোকসংশ্লেষণে ব্যবহৃত হয়। এ প্রক্রিয়া উদ্ভিদে খনিজ লবণ পরিশোষণে সাহায্য করে, যা পরোক্ষভাবে উদ্ভিদের বৃদ্ধি ও অন্যান্য জৈবিক প্রক্রিয়া চালু রাখে। উদ্ভিদ ও প্রাণীর কোষ বিভাজনের প্রয়োজনীয় শক্তি ও কিছু আনুষঙ্গিক পদার্থ শ্বসন প্রক্রিয়া থেকে আসে। তাই এ প্রক্রিয়া জীবের দৈহিক বৃদ্ধিও নিয়ন্ত্রণ করে। এ প্রক্রিয়া বিভিন্ন উপক্ষার ও জৈব এসিড সৃষ্টিতে সহায়তা করার মাধ্যমে জীবনের অন্যান্য জৈবিক কাজেও সহায়তা করে। কিছু ব্যাকটেরিয়া অক্সিজেনের উপস্থিতিতে বাঁচতে পারে না। এদের শক্তি উৎপাদনের একমাত্র উপায় হলো অবাত শ্বসন। তাছাড়া উদ্ভিদের বৃদ্ধি ও বিকাশের জন্য যে শক্তির প্রয়োজন তা শ্বসন প্রক্রিয়া থেকেই আসে। শ্বসন প্রক্রিয়ায় উৎপন্ন CO 2 , সালোকসংশ্লেষণে অংশ নিয়ে খাদ্য তৈরির পাশাপাশি O₂ উৎপন্ন করে। এই O₂ প্রাণীদের বেঁচে থাকার জন্য আবশ্যক। এছাড়া পরিবেশের ভারসাম্য রক্ষায়ও প্রক্রিয়াটি পরোক্ষভাবে ভূমিকা রাখে, যা সকল জীবের জন্য গুরুত্বপূর্ণ। সুতরাং উপরের আলোচনা থেকে বোঝা যায় যে, জীবের অস্তিত্ব রক্ষায় শ্বসন প্রক্রিয়াটির বিশেষ গুরুত্ব রয়েছে।"
        }
      ]
    },
    {
      "number": "5",
      "uddipok": "",
      "tag": "MB 21",
      "sub_questions": [
        {
          "label": "ক",
          "question": "পুষ্পমঞ্জরি কাকে বলে?",
          "explanation": "বিশেষ নিয়মে সজ্জিত ফুলসহ ছোট শাখাকে পুষ্পমঞ্জরি বলে।"
        },
        {
          "label": "খ",
          "question": "পানি পরাগী ফুলের অভিযোজনিক বৈশিষ্ট্য ব্যাখ্যা করো।",
          "explanation": "পানি পরাগী ফুলের অভিযোজনিক বৈশিষ্ট্যগুলো হলো- এরা আকারে ক্ষুদ্র এবং হালকা, সহজেই পানিতে ভাসতে পারে, এসব ফুলে সুগন্ধ নেই, স্ত্রীপুষ্পের বৃত্ত লম্বা কিন্তু পুংপুষ্পের বৃত্ত ছোট। পরিণত পুংপুষ্প বৃত্ত থেকে খুলে পানিতে ভাসতে থাকে এবং স্ত্রীপুষ্পের কাছে পৌছানোর মাধ্যমে সেখানেই পরাগায়ন ঘটায়।"
        },
        {
          "label": "গ",
          "question": "N প্রক্রিয়াটির ফলাফল ব্যাখ্যা করো।",
          "explanation": "উদ্দীপকের N প্রক্রিয়াটি হলো নিষেক। উদ্ভিদের যৌন জননে পুংগ্যামেট ও ডিম্বাণুর সংযুক্তি বা মিলনকে নিষেক বলে। নিম্নের অনুরূপঃ চিত্রের P ও Q দ্বারা সপুষ্পক উদ্ভিদের পুংগ্যামেট (n) ও স্ত্রীগ্যামেটকে (n) বোঝানো হয়েছে। P ও Q এর মিলন অর্থাৎ পুংগ্যামেট ও ডিম্বাণু বা স্ত্রীগ্যামেটের মিলনকে নিষেক বল্।ে নিষেকের ফলাফল নিচে বিশ্লেষণ করা হলো- নিষেকের পরে ফুলের গর্ভাশয় ফলে এবং ডিম্বকগুলো বীজে পরিণত হয়। নিষেকের সময় পুংগ্যামেট ডিম্বাণুর সাথে মিলিত হয়ে জাইগোট (2n) উৎপন্ন করে এবং তা বিভাজিত হতে থাকে। এর প্রথম বিভাজনে দুইটি কোষ সৃষ্টি হয়। একইসাথে সস্যের পরিস্ফুটনও ঘটতে শুরু করে। জাইগোটের বিভাজন অনুপ্রস্থে ঘটে। ডিম্বকরন্ধ্রের দিকের কোষকে ভিত্তি কোষ এবং ভ্রূণথলির কেন্দ্রের' দিকের কোষটিকে এপিক্যাল কোষ বলা হয়। একইসাথে এ কোষ দুটির বিভাজন চলতে থাকে। ধীরে ধীরে এপিক্যাল কোষটি একটি ভূণে পরিণত হয়। একই সাথে ভিত্তি কোষ থেকে ভ্রূণধারক গঠন করে। ক্রমশ বীজপত্র, ভূণমূল এবং ভ্রূণকাণ্ডের সৃষ্টি হয়। ক্রমান্বয়ে গৌণ নিউক্লিয়াসটি সস্যটিস্যু উৎপন্ন করে। এই সস্য টিস্যুগুলো ট্রিপ্লয়েড অর্থাৎ এর নিউক্লিয়াসে 3n সংখ্যক ক্রোমোজোম থাকে। সস্য একটি গুরুত্বপূর্ণ টিস্যু কারণ এতে বিকাশমান ভূণের জন্য খাদ্য মজুদ থাকে। প্রাথমিক সস্য নিউক্লিয়াস বার বার বিভাজনের মাধ্যমে ভ্রূণথলিতে ভ্রূণ ছাড়া অবশিষ্ট স্থান পূর্ণ করে থাকে। বীজের ভেতরেই এই ভ্রূণ অবস্থান করে। পরিণত অবস্থায় ডিম্বকটি সস্য ও ভ্রূণসহ বীজে পরিণত হয়। এ বীজ উপযুক্ত পরিবেশে অঙ্কুরিত হয়ে একটি পূর্ণাঙ্গ স্পোরোফাইটের সৃষ্টি করে। মূলত নিষেকের পরে অনেকগুলো রূপান্তরের মাধ্যমে ডিম্বকটি বীজে ও গর্ভাশয়টি ফলে পরিণত হয়।"
        },
        {
          "label": "ঘ",
          "question": "উদ্দীপকের M প্রক্রিয়াটি না থাকলে জীবজগতে কী প্রভাব পড়বে বলে তুমি মনে করো? যুক্তিসহকারে মতামত দাও।",
          "explanation": "উদ্দীপকে উল্লিখিত M প্রক্রিয়াটি হলো উদ্ভিদের পরাগায়ন। পরাগায়নের মাধ্যমেই উদ্ভিদে নিষেক ঘটে। আর নিষেকের মাধ্যমেই এসকল উদ্ভিদের বীজ তৈরি হয়। বীজের মাধ্যমেই এসব উদ্ভিদ বংশবিস্তার করে। পরাগায়ন না ঘটলে নিষেক ঘটবে না আর নিষেক না ঘটলে এসব উদ্ভিদের বীজ তৈরি হবে না অর্থাৎ আস্তে আস্তে এসব উদ্ভিদ বিলুপ্ত হয়ে যাবে। কিন্তু পৃথিবীর অধিকাংশ প্রাণীসহ মানুষ উদ্ভিদের ফল, বীজ ইত্যাদির উপর নির্ভরশীল। ফলে, এসব উদ্ভিদের বিলুপ্তি ঘটলে যে সকল প্রাণী উদ্ভিদের বিভিন্ন অংশের উপর নির্ভরশীল তারাও অস্তিত্বহীনতায় ভুগবে। এই পরিস্থিতিতে প্রকৃতিতে জীব বৈচিত্র্যের মারাত্মক ক্ষতি সাধিত হবে। প্রকৃতি তার সাম্যবস্থা হারিয়ে ফেলবে। এভাবে একসময় এই পরাগায়ন না ঘটার কারণে পৃথিবীর সমগ্র জীবজগতই ধ্বংস হয়ে যেতে পারে। সুতরাং উপরিউক্ত আলোচনা থেকে বোঝা যায় যে, M প্রক্রিয়াটি অর্থাৎ পরাগায়ন না থাকলে জীবজগতের বিরূপ প্রভাব পড়বে।"
        }
      ]
    },
    {
      "number": "6",
      "uddipok": "জন্মের প্রথম বছরেই সুমনের জটিল রক্তশূন্যতা দেখা দেয়। ডাক্তার রোগটিকে বংশগত রোগ হিসেবে শনাক্ত করেন। অন্যদিকে বিদেশ থেকে ফেরত আসার পর সুমনের বাবার এক মাসেরও অধিক সময় ধরে জ্বর, পাতলা পায়খানা ও শুকনো কাশি হচ্ছে। ডাক্তার রোগীর রক্ত পরীক্ষা করে তাকে বললেন, এটি ভাইরাসজনিত, অনিরাময়যোগ্য রোগ।",
      "tag": "MB 21",
      "sub_questions": [
        {
          "label": "ক",
          "question": "বহিঃনিষেক কাকে বলে?",
          "explanation": "যে নিষেক ক্রিয়া প্রাণীদেহের বাইরে সংঘটিত হয় তাকে বহিঃনিষেক বলে।"
        },
        {
          "label": "খ",
          "question": "ফুলের তৃতীয় স্তবকের গুরুত্ব ব্যাখ্যা করো।",
          "explanation": "পুংস্তবক একটি ফুলের তৃতীয় এবং অত্যাবশ্যকীয় স্তবক। এটি ফুলের. অত্যন্ত গুরুত্বপূর্ণ স্তবক। কারণ, এ স্তবকের পরাগধানীতে পরাগরেণু উৎপন্ন হয়। পরাগরেণু পরবর্তীতে পুং জননকোষ উৎপন্ন করে। এটি নিষেকের মাধ্যমে গর্ভাশয়ে অবস্থিত স্ত্রী জননকোষের সাথে মিলিত হয়ে জাইগোট উৎপন্ন করে, যা পরবর্তীতে ভ্রূণে এবং ডিম্বক বীজে পরিণত হয়। এই বীজ অঙ্গুরোদগমের মাধ্যমে নতুন উদ্ভিদ সৃষ্টি করে, যা উদ্ভিদের বংশবিস্তারে অত্যন্ত গুরুত্বপূর্ণ ভূমিকা পালন করে।"
        },
        {
          "label": "গ",
          "question": "সুমনের ক্ষেত্রে রোগটি উপশমের জন্য করণীয় কী? ব্যাখ্যা করো।",
          "explanation": "সুমন থ্যালাসেমিয়ায় আক্রান্ত হয়েছে। থ্যালাসেমিয়া মেজরে আক্রান্ত শিশুরা জন্মের পর প্রথম বছরেই জটিল রক্তশূন্যতায় ভোগে। রোগটির উপশমে করণীয় ব্যাখ্যা করা হলো- থ্যালাসেমিয়া একটি বংশগত রোগ। সাধারণত এ রোগের ধরন অনুযায়ী এর প্রকটতা প্রকাশ পায়। থ্যালাসেমিয়া মেজর অধিক ঝুঁকিপূর্ণ। সুমন থ্যালাসেমিয়া মেজরে আক্রান্ত। থ্যালাসেমিয়া রোগের কোনো নির্দিষ্ট চিকিৎসা নেই। তবে রোগ উপশম এর জন্য কিছু ব্যবস্থা নিয়ে সুমনকে সাময়িক সুস্থ রাখা যাবে। সাধারণত নির্দিষ্ট সময় পর পর রক্ত প্রদান এবং নির্দিষ্ট ঔষধ খাইয়ে থ্যালাসেমিয়ার চিকিৎসা দেওয়া হয়। তবে রক্ত প্রদান এর পাশাপাশি আরও কিছু বিষয় খেয়াল করতে হবে। থ্যলাসেমিয়ায় আক্রান্ত রোগীদের লৌহসমৃদ্ধ ফল বা ঔষধ পরিহার করতে হয়, কারণ তা শরীরে জমে গিয়ে শরীরের বিভিন্ন অঙ্গের ক্ষতিসাধন করে। এ রোগে আক্রান্ত ব্যস্তির রোগ প্রতিরোধ ক্ষমতা কম বলে ছোঁয়াচে রোগ-জীবাণু থেকে দূরে থাকতে হবে। প্রচুর পরিমাণ ক্যালসিয়াম ও ভিটামিন ডি সমৃদ্ধ খাবার খেতে হবে, যা রোগীদের হাড়ের জটিলতা থেকে রক্ষা করার পাশাপাশি শরীর থেকে আয়রন শোষণে সাহায্য করে।"
        },
        {
          "label": "ঘ",
          "question": "সুমনের বাবার হওয়া এমন জটিল রোগের প্রতিরোধ কেবলমাত্র সচেতনতার মাধ্যমেই সম্ভব-যৌক্তিক বিশ্লেষণ করো।",
          "explanation": "সুমনের বাবা HIV ভাইরাস দ্বারা সংক্রমিত হয়েছে। HIV ভাইরাসের সংক্রমণে AIDS হয়। এ রোগের এখন পর্যন্ত কোনো. প্রতিষেধক আবিষ্কার হয়নি। তাই রোগটি প্রতিরোধের একমাত্র উপায় হচ্ছে জনসচেতনতা। বর্তমান বিশ্বে এইডস একটি মারাত্মক ঘাতক ব্যাধি। এই ভাইরাস মানবদেহে সুপ্ত অবস্থায় অনেক দিন থাকতে পারে। এই ভাইরাসের আক্রমণে রোগীর দেহে রোগ প্রতিরোধ ক্ষমতা বিনষ্ট হয়ে যায় বলে রোগীর মৃত্যু অনিবার্য হয়ে পড়ে। জনসচেতনতা তৈরির মাধ্যমে এ রোগের সংক্রমণ থেকে দূরে থাকা সম্ভব। এইডস রোগ প্রতিরোধে সকলের ধর্মীয় অনুশাসন মেনে চলা উচিত। সুশৃঙ্খল জীবনযাপন করতে হবে। রক্ত গ্রহণের পূর্বে অবশ্যই পরীক্ষা করে দেখতে হবে HIV আছে কিনা। অন্যের ব্যবহৃত ইনজেকশনের সিরিঞ্জ, সূচ ইত্যাদি ব্যবহার থেকে বিরত থাকতে হবে। অনিরাপদ যৌন মিলন থেকে বিরত থাকতে হবে। এছাড়াও, এইডস প্রতিরোধে প্রত্যেকের করণীয় হলো সমাজের অন্য মানুষদের এইডস সম্পর্কে সচেতন করে তোলা। সকলে সচেতন হলেই এই রোগ প্রতিরোধ করা সম্ভব।"
        }
      ]
    },
    {
      "number": "7",
      "uddipok": "",
      "tag": "MB 21",
      "sub_questions": [
        {
          "label": "ক",
          "question": "অভিযোজন কাকে বলে?",
          "explanation": "অভিব্যক্তির 'পথে খাপ খাইয়ে জীবের টিকে থাকার প্রক্রিয়াকে অভিযোজন বলে।"
        },
        {
          "label": "খ",
          "question": "থ্যালাসেমিয়া রোগের কারণ ব্যাখ্যা করো।",
          "explanation": "লোহিত রক্তকোষে আলফা-গ্লোবিউলিন এবং বিটা-গ্লোবিউলিন নামক দু'ধরনের প্রোটিন বিদ্যমান। লোহিত রক্তকোষে এ দুটি প্রোটিনের জিন নষ্ট থাকার কারণে থ্যালাসেমিয়া হয়। এ রোগে লোহিত রক্তকোষগুলো নষ্ট হয়। ফলে রোগী রক্তশূন্যতায় ভোগে।"
        },
        {
          "label": "গ",
          "question": "R চিত্রের উপাদানটির গঠন বর্ণনা করো।",
          "explanation": "নিম্নের অনুরূপঃ উদ্দীপকের X হলো DNA, যা একটি বংশগতির উপাদান। নিচে DNA-এর গঠন বর্ণনা করা হলো- DNAদ্বিসূত্রক। দু'টি পলিনিউক্লিওটাইড সূত্র পরস্পরের সাথে লোহার সিঁড়ির মতো ডান দিকে প্যাঁচানো থেকে একটি ডাবল হেলিক্স গঠন করে। এ সিঁড়ির হাতল তৈরি হয় পাঁচ কার্বনবিশিষ্ট শর্করা (ডিঅক্সিরাইবোজ), নাইট্রোজেনঘটিত বেস ও অজৈব ফসফেট দ্বারা। DNA-এর নাইট্রোজেন বেসগুলো হলো এডিনিন, গুয়ানিন, থাইমিন ও সাইটোসিন। একটি সূত্রের এডিনিন অন্য সূত্রের থাইমিনের সাথে দু'টি হাইড্রোজেন বন্ড দ্বারা (A=T) যুক্ত থাকে, আর গুয়ানিন অন্য সূত্রের সাইটোসিনের সাথে তিনটি হাইড্রোজেন বন্ড দ্বারা যুক্ত (G=C) থাকে। হেলিক্সের প্রতিটি পূর্ণ ঘূর্ণন ৩৪A দৈর্ঘ্য বিশিষ্ট। একটি পূর্ণ ঘূর্ণনের মধ্যে ১০টি নিউক্লিওটাইড থাকে। তাই পার্শ্ববর্তী দু'টি নিউক্লিওটাইডের দূরত্ব ৩.৪Å। DNAডাবল হেলিক্সের ব্যাস সর্বত্র ২০Å।"
        },
        {
          "label": "ঘ",
          "question": "R চিত্রের উপাদানটির মাধ্যমে কীভাবে ন্যায়বিচার প্রাপ্তি নিশ্চিত করা যায়? বিশ্লেষণ করো।",
          "explanation": "নিম্নের অনুরূপঃ উদ্দীপকের X অর্থাৎ ক্রোমোসোমের প্রধান উপাদান হলো DNA, এর বিজ্ঞানভিত্তিক পরীক্ষা হলো DNA টেস্ট। বর্তমানে সুবিচার পাবার ক্ষেত্রে এ পদ্ধতিটি বিভিন্নভাবে সহায়তা করছে। DNA টেস্ট সুসম্পন্ন করার জন্য প্রথমে প্রয়োজন জৈবিক নমুনা। ব্যক্তির হাড়, দাঁত, চুল, রক্ত, লালা, বীর্য ইত্যাদি বা টিস্যু জৈবিক নমুনা হতে পারে। অপরাধস্থল কিংবা অপরাধের শিকার এমন ব্যক্তির কাছ থেকে প্রাপ্ত জৈবিক নমুনার DNA নকশাকে তুলনা করা হয় সন্দেহভাজনের কাছ থেকে নেয়া রক্ত বা জৈবিক নমুনার DNA নকশার সাথে। এ পদ্ধতিতে প্রথমে নমুনা থেকে রাসায়নিক প্রক্রিয়ায় DNA আলাদা করে নিতে হয়। পরে একাধিক সীমাবদ্ধ এনজাইম দিয়ে কেটে ছোট ছোট টুকরা করা হয়। এক বিশেষ পদ্ধতি ইলেকট্রোফোরেসিস পদ্ধতিতে এগারেজ,বা পলিএক্রিলামাইড জেল এ DNA টুকরাগুলো তাদের দৈর্ঘ্য অনুসারে বিভিন্ন ব্যান্ড আকারে আলাদা করা হয়। এক ধরনের বিশেষ নাইট্রোসেলুলোজ কাগজে রেডিও অ্যাকটিভ আইসোটোপ DNA প্রোবের সাথে হাইব্রিডাইজ করে এক্স-রে ফিল্মের উপর রেখে অটোরেডিওগ্রাফ পদ্ধতিতে দৃশ্যমান ব্যান্ডের সারিগুলো নির্ণয় করা হয়। অপরাধস্থল থেকে প্রাপ্ত নমুনার সাথে সন্দেহভাজন নমুনার মিল ও অমিল চিহ্নিত করে তুলনা করা হয়। এ পদ্ধতি DNA ফিঙ্গার প্রিন্টিং নামে পরিচিত। বর্তমানে পলিমারেজ চেইন বিক্রিয়া বা PCR পদ্ধতিতে আরও নিপুণভাবে অল্প নমুনা ব্যবহার করে নির্ভুলভাবে শনাক্ত করা সম্ভব হচ্ছে।"
        }
      ]
    },
    {
      "number": "8",
      "uddipok": "",
      "tag": "MB 21",
      "sub_questions": [
        {
          "label": "ক",
          "question": "অ্যালিল কাকে বলে?",
          "explanation": "একটি নির্দিষ্ট জিনের ভিন্ন ভিন্ন রূপকে অ্যালিল বলে।"
        },
        {
          "label": "খ",
          "question": "প্রাকৃতিক নির্বাচন মতবাদ ব্যাখ্যা করো।",
          "explanation": "অনুকূল (বা অভিযোজনমূলক) প্রকরণ সমন্বিত জীবেরা অন্যদেরসঙ্গে প্রতিযোগিতায় বেশি সুযোগ-সুবিধা ভোগ করার প্রক্রিয়াকেপ্রাকৃতিক নির্বাচন বলে। এরা প্রকৃতি দ্বারা নির্বাচিত হয়ে তুলনামূলকভাবেবেশি সংখ্যায় বেঁচে থাকে এবং অত্যধিক হারে বংশবিস্তার করে। অপরদিকে প্রতিকূল প্রকরণসম্পন্ন জীবেরা প্রাকৃতিক পরিবেশের সাথেখাপ খাওয়াতে পারে না, ফলে বিলুপ্ত হয়ে যায়।"
        },
        {
          "label": "গ",
          "question": "সন্তানের লিঙ্গ নির্ধারণে A ও B এর ভূমিকা ব্যাখ্যা করো।",
          "explanation": "নিম্নের অনুরূপঃ উদ্দীপকের চিত্র: 'P' ও চিত্র: 'Q' হলো সেক্স ক্রোমোসোম। সন্তানের লিঙ্গ নির্ধারণে ২টি সেক্স ক্রোমোসোমের ভূমিকা মুখ্য। স্ত্রীলোকের ডিপ্লয়েড কোষে দুটি সেক্স ক্রোমোসোমই Xক্রোমোসোম অর্থাৎ XX। কিন্তু পুরুষের ক্ষেত্রে দুটির মধ্যে একটি X অপরটি Y ক্রোমোসোম অর্থাৎ XY। স্ত্রীলোকের ডিম্বাণু সৃষ্টির সময় ২২টি অটোসোমের সাথে একটি করে X ক্রোমোসোম থাকে। অপরপক্ষে, পুরুষের শুক্রাণু তৈরির সময় অর্ধেক সংখ্যক শুক্রাণু ২২টি অটোসোম ও একটি X ক্রোমোসোম নিয়ে তৈরি হয়। এবং অবশিষ্ট অর্ধেক শুক্রাণু ২২টি অটোসোম ও একটি Y ক্রোমোসোম নিয়ে তৈরি হয়। ডিম্বাণু পুরুষের X বা Y বহনকারী যেকোনো একটি শুক্রাণু দ্বারা নিষিক্ত হতে পারে। ফলে জাইগোট দুটি X অথবা একটি X ও একটি Y ক্রোমোসোম বিশিষ্ট হতে পারে। XX বিশিষ্ট জাইগোট মেয়ে সন্তানের জন্ম দেয় এবং XY বিশিষ্ট জাইগোট ছেলে সন্তানের জন্ম দেয়। সুতরাং, সন্তানের লিঙ্গ নির্ধারণে চিত্র: 'P' ও চিত্র: 'Q' তথা সেক্স ক্রোমোসোমই ভূমিকা রাখে।"
        },
        {
          "label": "ঘ",
          "question": "উদ্ভিদ প্রজননে F₁ বংশধরে সকল উদ্ভিদ লম্বা হলেও F₂ বংশধরে কিছু খাটো উদ্ভিদ সৃষ্টি হয় কেন? (i) নং চিত্রের আলোকে বিশ্লেষণ করো।",
          "explanation": "নিম্নের অনুরূপঃ উদ্দীপকের 'Q'-এ বিশুদ্ধ লম্বা ও খাটো বৈশিষ্ট্য সম্পন্ন দুটি গাছেরমধ্যে সংকরায়ন দেখানো হয়েছে। উক্ত প্রক্রিয়ায় F বংশধরে সবগুলো গাছ সংকর লম্বা হবে। তবে F₂ বংশধরে নির্দিষ্ট অনুপাতে লম্বা ও খাটোগাছ পাওয়া যাবে। উদ্দীপকের তত্ত্বের আলোকে, লম্বা বৈশিষ্ট্য = TT খাটো বৈশিষ্ট্য = tt অর্থাৎ, F₂ জনু বা বংশধরে ৩:১ অনুপাতে লম্বা ও খাটো গাছ পাওয়া যাবে।"
        }
      ]
    }
  ]
}