{
  "title": "ময়মনসিংহ বোর্ড ২০২০",
  "subtitle": "জীববিজ্ঞান (8)",
  "questions": [
    {
      "number": "1",
      "uddipok": "ক্রোমোসোমের একটি গুরুত্বপূর্ণ উপাদান হলো DNA। এটি হলো একটি বংশগতি বস্তু। পিতা-মাতার বৈশিষ্ট্যাবলি এর মাধ্যমে এক বংশধর থেকে অন্য বংশধরে সঞ্চারিত হয়। পিতা-মাতার কিছু রোগ এই বংশগতি বস্তুটির মাধ্যমে সন্তানের দেহে প্রবেশ করে। কালার ব্লাইন্ড, থ্যালাসেমিয়া হলো বংশগতি ব্যাধি।",
      "tag": "MB 20",
      "sub_questions": [
        {
          "label": "ক",
          "question": "লোকাস কী?",
          "explanation": "ক্রোমোজোমের যে স্থানে জিন অবস্থান করে সে স্থানই হলো লোকাস।"
        },
        {
          "label": "খ",
          "question": "AIDS কে কেন ঘাতক রোগ বলা হয়? ব্যাখ্যা করো।",
          "explanation": "HIV ভাইরাসের আক্রমণে AIDS রোগ হয়ে থাকে। HIV শ্বেত রক্তকণিকার ক্ষতিসাধন করে ও রক্তে অ্যান্টিবডি তৈরিতে বিঘ্ন ঘটায়। ফলে শ্বেত রক্তকণিকার সংখ্যা ও অ্যান্টিবডির পরিমাণ ক্রমশ কমতে থাকে। এই ভাইরাসের আক্রমণে রোগীর দেহে রোগ প্রতিরোধ ক্ষমতা বিনষ্ট হয়ে যায় ফলে রোগীর মৃত্যু অনিবার্য হয়ে পড়ে। AIDS- এর আক্রমণে রোগীর মৃত্যু যেহেতু অনিবার্য এবং এর কোনো ঔষধ নেই বলে একে ঘাতক রোগ বলা হয়।"
        },
        {
          "label": "গ",
          "question": "উদ্দীপকের বস্তুটির অনুলিপন প্রক্রিয়া ব্যাখ্যা করো।",
          "explanation": "নিম্নের অনুরূপঃ উদ্দীপকে নির্দেশিত 'D' হলো DNA। DNA অর্ধ-রক্ষণশীল পদ্ধতিতে সংশ্লেষিত হয়। নিচে DNA এর অনুলিপন বা সংশ্লেষণ প্রক্রিয়া বর্ণনা করা হলো- DNA অনুলিপন প্রক্রিয়ায় একটি DNA অণু থেকে আর একটি নতুন DNA অণু তৈরি হয় বা সংশ্লেষিত হয়। DNA অর্ধ-রক্ষণশীল পদ্ধতিতে অনুলিপিত হয়। এই পদ্ধতিতে DNA সূত্র দুটির হাইড্রোজেন বন্ধন ভেঙে গিয়ে আলাদা হয়ে যায়। তখন কোষের ভিতর ভাসমান নিউক্লিওটাইডগুলো থেকে A-এর সাথে T, T এর সাথে A, C এর সাথে G এবং G এর সাথে C যুক্ত হয় এবং সূত্র দুটি তার পরিপূরক নতুন সূত্র সৃষ্টি করে। পরে একটি পুরাতন সূত্র. ও একটি নতুন সূত্র সংযুক্ত হয়ে নতুন DNA অণুর সৃষ্টি হয়। একটি পুরাতন মাতৃ সূত্রক এবং একটি নতুন সৃষ্ট সূত্রকের সমন্বয়ে গঠিত বলে একে অর্ধ-রক্ষণশীল পদ্ধতি বলে।"
        },
        {
          "label": "ঘ",
          "question": "উদ্দীপকের রোগগুলো মহিলাদের তুলনায় পুরুষের মধ্যে বেশি দেখা যায়- কারণসহ বিশ্লেষণ করো।",
          "explanation": "উদ্দীপকে উল্লিখিত রোগগুলো হলো কালার ব্লাইন্ড এবং থ্যালাসেমিয়া। এই রোগগুলো বংশগত, ক্রোমোজোমের DNA এর মাধ্যমে বিস্তার লাভ করে। সাধারণত বংশগত রোগ মহিলাদের তুলনায় পুরুষদের মধ্যে বেশি দেখা যায়। নিচে তা বিশ্লেষণ করা হলো- মূলত বংশগত রোগগুলো 'X' ক্রোমোজোমের ত্রুটির কারণে হয়ে থাকে। মহিলা অর্থাৎ মেয়েদের প্রতিটি কোষে দুটি X ক্রোমোজোম থাকে। কিন্তু পুরুষ অর্থাৎ ছেলেদের প্রতিটি কোষে একটি X এবং একটি Y ক্রোমোজোম বিদ্যমান। আর এই 'Y' ক্রোমোজোমটি শুধুমাত্র লিঙ্গের পরিচয় বহন করে কোনো বৈশিষ্ট্য ধারণ করে না। ফলে ছেলেদের ক্ষেত্রে যদি ঐ একটি 'X' ক্রোমোজোম ত্রুটিপূর্ণ হয় তবে বংশগত রোগগুলো দেখা দিবে। কিন্তু মেয়েদের ক্ষেত্রে যেহেতু দুটি 'X' ক্রোমোজোম থাকে, তাই যদি একটি 'X' ত্রুটিপূর্ণ হয় এবং অপরটি সুস্থ থাকে তবে রোগলক্ষণ প্রকাশ পায় না। ফলে সহজে বংশগত রোগ দেখা দেয় না। তবে যদি দুটি 'X' ত্রুটিপূর্ণ হয় তবেই মেয়েদের বংশগত রোগটি দেখা দিবে। কিন্তু এর সম্ভাবনা অনেক কম বলে মহিলাদের তুলনায় পুরুষের মধ্যে বংশগত রোগ বেশি দেখা যায়।"
        }
      ]
    },
    {
      "number": "2",
      "uddipok": "নিচের ছকটি লক্ষ করো: F G H শামুক ঘাসফড়িং পচা আবর্জনা ইঁদুর সাপ ছোট পাখি উদ্ভিদ ঘাস ছত্রাক বাজ পাখি ব্যাঙ কেঁচো",
      "tag": "MB 20",
      "sub_questions": [
        {
          "label": "ক",
          "question": "প্ল্যাংকটন কী?",
          "explanation": "পানিতে ভাসমান ক্ষুদ্র জীবই হলো প্ল্যাংকটন।"
        },
        {
          "label": "খ",
          "question": "শৈবাল ও ছত্রাকের সহাবস্থানকে মিউচুয়ালিজম বলা হয় কেন? ব্যাখ্যা করো।",
          "explanation": "শৈবাল ও ছত্রাক পরস্পর সহাবস্থান করে লাইকেন গঠন করে। ছত্রাক বায়ু থেকে জলীয়বাষ্প এবং উভয়ের ব্যবহারের জন্য খনিজ লবণ সংগ্রহ করে। অপরদিকে, শৈবাল তার ক্লোরোফিলের মাধ্যমে নিজের জন্য ও ছত্রাকের জন্য শর্করাজাতীয় খাদ্য প্রস্তুত করে। শৈবাল ও ছত্রাক একে অপরের দ্বারা উপকৃত হয় বলে শৈবাল ও ছত্রাকের সহাবস্থানকে মিউচুয়ালিজম বলা হয়।"
        },
        {
          "label": "গ",
          "question": "F ও G এর চিহ্নিত জীবগুলোকে ব্যবহার করে একটি খাদ্য জাল, তৈরি করো।",
          "explanation": "উদ্দীপকের 'F' ও 'G' বক্সের চিহ্নিত জীবগুলোকে ব্যবহার করে নিচে একটি খাদ্যজাল তৈরি করা হলো-"
        },
        {
          "label": "ঘ",
          "question": "G ও H এর জীবকুল দ্বারা গঠিত খাদ্যশিকলের মধ্যে কোনটিতে অধিক শক্তি ব্যয় হয়? তুলনামূলক বিশ্লেষণ করো।",
          "explanation": "উদ্দীপকের 'G' বক্সের জীবকুল দ্বারা গঠিত খাদ্যশিকলটি নিম্নরূপ- ঘাস ⟶ \\longrightarrow ⟶ ঘাসফড়িং ⟶ \\longrightarrow ⟶ ব্যাঙ ⟶ \\longrightarrow ⟶ সাপ অন্যদিকে 'H' বক্সের জীবকুল দ্বারা গঠিত খাদ্যশিকলটি নিম্নরূপ পচা আবর্জনা ⟶ \\longrightarrow ⟶ ছত্রাক ⟶ \\longrightarrow ⟶ কেচচো ⟶ \\longrightarrow ⟶ ছোট পাখি উপরের খাদ্যশিকল দুটির খাদস্তুর সংখ্যা সমান হলেও 'G' এর জীবকুল দ্রারা গঠিত খাদ্যুরে অধিক শক্তি ব্যয় হয়। 'G' জীবকুল দ্বারা গঠিত খাদ্যশিকলটি একটি সম্পূর্ণ খাদ্যশিকল। এ খাদ্যশিকলে উৎপাদক সরাসরি সূর্য হতে শক্তি সংগ্রহ করে। ফলে এ খাদ্যশিকলে শক্তির পরিমাণও অধিক থাকে। তাই একস্তর হতে অন্যস্তরে শক্তি প্রবাহের সময় এই খাদ্যশিকলে অধিক শক্তি ব্যয় হবে। অন্যদিকে 'H' জীবকুল দ্বারা গঠিত খাদ্যশিকলটি একটি অসম্পূর্ণ খাদ্যশিকল। এ খাদ্যশিকলটি পচা আবর্জনা হতে শুরু হয়েছে। তাই এই খাদ্যশিকলে শক্তির পরিমাণও অতি অল্প। এ খাদ্যশিকলে একস্তর হতে অন্যস্তরে শক্তিপ্রবাহের সময় শক্তির ব্যয়ও কম হবে।"
        }
      ]
    },
    {
      "number": "3",
      "uddipok": "নিচের চিত্রটি লক্ষ করো:",
      "tag": "MB 20",
      "sub_questions": [
        {
          "label": "ক",
          "question": "ভিলাই কী?",
          "explanation": "ক্ষুদ্রান্ত্রের অন্তঃপ্রাচীরে অবস্থিত রক্তজালক সম্পৃক্ত আঙ্গুলের মতো প্রক্ষেপিত অংশই হলো ভিলাই।"
        },
        {
          "label": "খ",
          "question": "ক্যান্সার সৃষ্টি হওয়ার কারণ ব্যাখ্যা করো।",
          "explanation": "অনিয়ন্ত্রিত মাইটোসিস কোষ বিভাজনের কারণে ক্যান্সার সৃষ্টি হয়। গবেষণায় দেখা গেছে বিভিন্ন প্রকার প্যাপিলোমা ভাইরাস ক্যান্সার কোষ সৃষ্টিতে সহায়তা করে। এ ভাইরাসের B6 এবং B7 নামের দু'টি জিন কোষ বিভাজন নিয়ন্ত্রক দু'টি প্রোটিন অণুকে স্থানচ্যুত করে। এতে কোষের বিভাজন নিয়ন্ত্রণকারী প্রোটিন অণুসমূহের কাজ বন্ধ হয়ে যায়। ফলে সৃষ্টি হয় ক্যান্সার কোষ কিংবা ক্যান্সার।"
        },
        {
          "label": "গ",
          "question": "উদ্দীপকে B চিহ্নিত অংশে খাদ্য পরিপাক ক্রিয়া ব্যাখ্যা করো।",
          "explanation": "নিম্নের অনুরূপঃ চিত্রের 'A' চিহ্নিত অঙ্গটি হলো পাকস্থলি। পরিপাকতন্ত্রের এ অঙ্গটি থেকে নিঃসৃত রস খাদ্য পরিপাকে গুরুত্বপূর্ণ ভূমিকা পালন করে থাকে। নিচে পাকস্থলিতে নিঃসৃত রসের সাহায্যে পরিপাক ক্রিয়া ব্যাখ্যা করা হলো- খাদ্য মুখগহ্বর থেকে অন্ননালির মধ্য দিয়ে পাকস্থলিতে প্রবেশ করে। পাকস্থলিতে খাদ্য আসার পর অন্তঃপ্রাচীরের গ্যাস্ট্রিকগ্রন্থি থেকে গ্যাস্ট্রিক রস ক্ষরিত হয়। এই রস খাদ্য পরিপাকে সাহায্য করে। গ্যাস্ট্রিক রসে প্রধানত হাইড্রোক্লোরিক এসিড ও পেপসিনোজেন নামক এনজাইম থাকে। হাইড্রোক্লোরিক এসিড খাদ্যের ক্ষতিকর অণুজীবকে ধ্বংস করে এবং নিষ্ক্রিয় পেপসিনোজেনকে সক্রিয় পেপসিনে পরিণত করে। এই সক্রিয় পেপসিন আমিষজাতীয় খাবারকে ভেঙ্গে দুই বা ততোধিক অ্যামাইনো এসিড দ্বারা গঠিত যৌগ-পলিপেপটাইডে (প্রোটিওজ ও পেপটোন) রূপান্তরিত করে। পাকস্থলিতে মূলত আমিষজাতীয় খাবারই পরিপাক হয়, কিন্তু শর্করা ও স্নেহজাতীয় খাবার পরিপাক হয় না। কারণ শর্করা ও স্নেহজাতীয় খাবার পরিপাকের জন্য প্রয়োজনীয় এনজাইমগুলো পাকস্থলি থেকে নিঃসৃত রসে অনুপস্থিত। এভাবে পাকস্থলি থেকে নিঃসৃত রস খাদ্যের জীবাণু ধ্বংস, আমিষ পরিপাক এবং সকল খাদ্যকে পাকমণ্ডে পরিণত করে খাদ্য পরিপাকে সহায়তা করে।"
        },
        {
          "label": "ঘ",
          "question": "C একটি গুরুত্বপূর্ণ মিশ্রগ্রন্থি- বিশ্লেষণ করো।",
          "explanation": "উদ্দীপকের উল্লিখিত চিত্রের C চিহ্নিত অংশটি হলো অগ্ন্যাশয়। মানব শরীরের জন্য এটি একটি গুরুত্বপূর্ণ মিশ্রগ্রন্থি। কারণ একই সাথে এটি বহিঃক্ষরা ও অন্তঃক্ষরা গ্রন্থি হিসেবে কাজ করে। বহিঃক্ষরা গ্রন্থি হিসেবে এটি থেকে নিঃসৃত অগ্ন্যাশয় রসে ট্রিপসিন, লাইপেজ, অ্যামাইলেজ নামক উৎসেচক থাকে। এসব এনজাইম শর্করা, আমিষ ও স্নেহজাতীয় খাদ্যের পরিপাকে সহায়তা করে। তাছাড়া অম্ল ক্ষারের সাম্যতা, পানির সাম্যতা, দেহতাপ প্রভৃতি নিয়ন্ত্রণ করে। আবার, অন্তঃক্ষরা গ্রন্থি হিসেবে, অগ্ন্যাশয়ের একটি অংশ অতিপ্রয়োজনীয় কিছু হরমোন নিঃসরণ করে, যেমন-গ্লুকাগন ও ইনসুলিন। রক্তের গ্লুকোজ নিয়ন্ত্রণ ও অন্যান্য শারীরবৃত্তীয় কাজে এ হরমোন দুটি গুরুত্বপূর্ণ ভূমিকা পালন করে। এ সকল কারণেই, অগ্ন্যাশয়কে মিশ্রগ্রন্থি বলা হয়।"
        }
      ]
    },
    {
      "number": "4",
      "uddipok": "নিচের উদ্দীপকটি লক্ষ করো:",
      "tag": "MB 20",
      "sub_questions": [
        {
          "label": "ক",
          "question": "আকর্ষণ তন্তু কী?",
          "explanation": "কযেসব স্পিন্ডল তন্তুর সাথে ক্রোমোসোমের সেন্ট্রোমিয়ার সংযুক্ত থাকে সেগুলোই হলো আকর্ষণ তন্তু।"
        },
        {
          "label": "খ",
          "question": "মাইটোকন্ড্রিয়াকে শক্তিঘর বলা হয় কেন?",
          "explanation": "জীবের শ্বসনকার্যে সাহায্য করা মাইটোকন্ড্রিয়ার প্রধান কাজ। মাইটোকন্ড্রিয়াতে শক্তি উৎপাদনের জন্য প্রয়োজনীয় এনজাইম ও কো- এনজাইম থাকে। শ্বসনের ক্রেবস চক্র, অ্যাসিটাইল কো-এ সৃষ্টি ও ইলেকট্রন প্রবাহ-এর মতো গুরুত্বপূর্ণ পর্যায়গুলো এবং শক্তি উৎপাদনের বিক্রিয়াগুলো এ অঙ্গাণুতে সম্পন্ন হয়। কোষের যাবতীয় জৈবনিক কাজের শক্তি সরবরাহ করে বলে মাইটোকন্ড্রিয়াকে শক্তিঘর বলা হয়।"
        },
        {
          "label": "গ",
          "question": "চিত্র-১ ও চিত্র-২ এর মধ্যে বিরাজমান পার্থক্যগুলো ব্যাখ্যা করো।",
          "explanation": "উদ্দীপকের উল্লিখিত চিত্র-১ দ্বারা মাইটোসিস কোষ বিভাজন এবং চিত্র-২ দ্বারা মিয়োসিস কোষ বিভাজনকে বোঝানো হয়েছে। মাইটোসিস কোষবিভাজন প্রক্রিয়াটি মিয়োসিস কোষ বিভাজন প্রক্রিয়া থেকে সম্পূর্ণরূপে পৃথক। নিচে এদের মধ্যে বিরাজমান পার্থক্যগুলো ব্যাখ্যা করা হলো- - মাইটোসিস কোষ বিভাজন জীবের দেহকোষে হয়ে থাকে, অপরদিকে মিয়োসিস কোষ বিভাজন জীবের জনন মাতৃকোষে হয়। - মাইটোসিস কোষ বিভাজনে মাতৃকোষের নিউক্লিয়াসটি বিভাজিত হয়ে দুটি অপত্য কোষের সৃষ্টি করে, অপরপক্ষে মিয়োসিস কোষ বিভাজনে মাতৃকোষের নিউক্লিয়াসটি বিভাজিত হয়ে চারটি অপত্য কোষের সৃষ্টি করে। -মাইটোসিসে নিউক্লিয়াস ও ক্রোমোসোম একবার বিভাজিত হয়, কিন্তু মিয়োসিস কোষ বিভাজনে নিউক্লিয়াস দুবার ও ক্রোমোসোম একবার বিভাজিত হয়। -মাইটোসিস কোষ বিভাজনে অপত্য 'কোষের ক্রোমোসোম সংখ্যা মাতৃকোষের সমান থাকে, পক্ষান্তরে মিয়োসিস কোষ বিভাজনের সময় অপত্য কোষের ক্রোমোসোম সংখ্যা মাতৃকোষের অর্ধেক হয়ে যায়। -মাইটোসিস কোষ বিভাজনে ক্রসিংওভার হয় না, কিন্তু মিয়োসিস কোষ বিভাজনে ক্রসিংওভার হয়।"
        },
        {
          "label": "ঘ",
          "question": "চিত্র-২ প্রজাতির মধ্যে বৈচিত্র্য সৃষ্টিতে গুরুত্বপূর্ণ ভূমিকা পালন করে- বিশ্লেষণ করো।",
          "explanation": "উদ্দীপকের চিত্র-২ হলো মিয়োসিস কোষ বিভাজন। মিয়োসিস কোষ বিভাজন প্রজাতির মধ্যে বৈচিত্র্য সৃষ্টিতে গুরুত্বপূর্ণ ভূমিকা পালন করে। নিচে তা বিশ্লেষণ করা হলো- মিয়োসিস কোষ বিভাজন প্রক্রিয়ায় একটি ডিপ্লয়েড (2n) মাতৃকোষ বিভাজিত হয়ে চারটি হ্যাপ্লয়েড (n) জননকোষের সৃষ্টি করে। এভাবে সৃষ্ট দুটি হ্যাপ্লয়েড পুং জননকোষ ও স্ত্রী জননকোষ মিলিত হয়ে ডিপ্লয়েড (2n) জাইগোট তৈরি করে। ফলে প্রজাতির ধারা অক্ষুণ্ণ থাকে। তবে এর পাশাপাশি আরেকটি ঘটনা ঘটে। মিয়োসিস বিভাজনের সময় নিউক্লিয়াস দু'বার কিন্তু ক্রোমোসোম একবার বিভক্ত হয়। ক্রোমোসোমের এই বিভক্তির সময় বিভিন্ন ক্রোমোসোমের মধ্যে তাদের অংশের বিনিময় ঘটে। ফলে জনন কোষগুলোতে মাতৃকোষের চারিত্রিক বৈশিষ্ট্য মিশ্রিত হয়ে নতুন বৈশিষ্ট্যের আবির্ভাব ঘটে। এছাড়াও বাবা ও মা থেকে আগত ক্রোমোসোমগুলো বিভিন্ন বৈশিষ্ট্য ধারণ করে। তখন সব কিছু মিলে এক নতুন বৈশিষ্ট্যের সৃষ্টি হয়। ফলে নতুন বংশধরে নতুন নতুন চারিত্রিক বৈশিষ্ট্য দেখা যায়। এতে একই প্রজাতিতে বৈচিত্র্যের সৃষ্টি হয়।"
        }
      ]
    },
    {
      "number": "5",
      "uddipok": "নিচের বিক্রিয়াটি লক্ষ করো: C 6 H 12 O 6 + 6 O 2 ⟶ 6 H 2 O + 6 C O 2 + 686 k c a l \\mathrm{C}_{6} \\mathrm{H}_{12} \\mathrm{O}_{6}+6 \\mathrm{O}_{2} \\longrightarrow 6 \\mathrm{H}_{2} \\mathrm{O}+6 \\mathrm{CO}_{2}+686 \\mathrm{kcal} C 6 ​ H 12 ​ O 6 ​ + 6 O 2 ​ ⟶ 6 H 2 ​ O + 6 CO 2 ​ + 686 kcal",
      "tag": "MB 20",
      "sub_questions": [
        {
          "label": "ক",
          "question": "মৌল বিপাক কী?",
          "explanation": "মৌল বিপাক হলো বিশ্রামরত অবস্থায় মানবদেহে সংঘটিত বিপাক ক্রিয়া।"
        },
        {
          "label": "খ",
          "question": "কখন বড় গাছের নিচে ঘুমাতে নিষেধ করা হয়? ব্যাখ্যা করো।",
          "explanation": "রাত্রিবেলা বড় গাছের নিচে ঘুমাতে নিষেধ করা হয়। রাতে সালোকসংশ্লেষণ বন্ধ থাকায় অক্সিজেন উৎপন্ন হয় না। অন্যদিকে শ্বসন দিবারাত্রি ২৪ ঘণ্টাই চলতে থাকে, যাতে কার্বন ডাইঅক্সাইড নির্গত হয়। বড় গাছের পাতা ও লেন্টিসেলের সংখ্যা বেশি থাকে। ফলে শ্বসন প্রক্রিয়ায় কার্বন ডাইঅক্সাইডও বেশি নির্গত হয়, যা শ্বাসরোধের কারণ হতে পারে। এজন্যই রাত্রিবেলা বড় গাছের নিচে ঘুমাতে নিষেধ করা হয়।"
        },
        {
          "label": "গ",
          "question": "অক্সিজেনের অনুপস্থিতিতে বিক্রিয়ার কী পরিবর্তন হবে? ব্যাখ্যা করো।",
          "explanation": "নিম্নের অনুরূপঃ উদ্দীপকের বিক্রিয়াটি দ্বারা শ্বসন প্রক্রিয়াকে বোঝানো হয়েছে, যেখানে M হলো অক্সিজেন। শ্বসন প্রক্রিয়া দু'ধরনের- সবাত শ্বসন ও অবাত শ্বসন। শ্বসন প্রক্রিয়াটি M অর্থাৎ অক্সিজেনের অনুপস্থিতিতে ঘটলে তাকে বলে অবাত শ্বসন। অক্সিজেনের অনুপস্থিতিতে বিক্রিয়াটি সংঘটিত হলে কীরূপ পরিবর্তন হবে, নিচে তা ব্যাখ্যা করা হলো- অবাত শ্বসনে অক্সিজেনের সাহায্য ছাড়াই শ্বসনিক বস্তু কোনো মধ্যস্থ এনজাইম দ্বারা আংশিকরূপে জারিত হয়ে বিভিন্ন প্রকার জৈব যৌগ (ইথাইল অ্যালকোহল, ল্যাকটিক এসিড ইত্যাদি), CO₂ ও সামান্য পরিমাণ শক্তি উৎপন্ন হয়। অবাত শ্বসনের বিক্রিয়াটি নিম্নরূপ: C 6 H 12 O 6  গ্লুকোজ  →  বিভিন্ন এনজাইম  2 C 2 H 5 O H + 2 C O 2  ইথাইল অ্যালকোহল  + \\underset{\\substack{\\text { গ্লুকোজ }}}{\\mathrm{C}_{6} \\mathrm{H}_{12} \\mathrm{O}_{6}} \\xrightarrow{\\text { বিভিন্ন এনজাইম }} \\underset{\\text { ইথাইল অ্যালকোহল }}{2 \\mathrm{C}_{2} \\mathrm{H}_{5} \\mathrm{OH}+2 \\mathrm{CO}_{2}}+   গ্লুকোজ   ​ C 6 ​ H 12 ​ O 6 ​ ​   বিভিন্ন   এনজাইম   ​   ইথাইল   অ্যালকোহল   2 C 2 ​ H 5 ​ OH + 2 CO 2 ​ ​ + শক্তি অবাত শ্বসন প্রক্রিয়াটি দুইটি ধাপে সম্পন্ন হয়। যথা- ধাপ-১: গ্লুকোজের অসম্পূর্ণ জারণ: এই ধাপে এক অণু গ্লুকোজ থেকে দুই অণু পাইরুভিক এসিড, চার অণু ATP, দুই অণু N A D H + H + \\mathrm{NADH}+\\mathrm{H}^{+} NADH + H + উৎপন্ন হয়। ধাপ-২: পাইরুভিক এসিডের বিজারণ: সাইটোপ্লাজমে অবস্থিত এনজাইমের কার্যকারিতায় পাইরুভিক এসিড বিজারিত হয়ে CO₂ এবং ইথাইল অ্যালকোহল অথবা শুধু ল্যাকটিক এসিড উৎপন্ন করে।"
        },
        {
          "label": "ঘ",
          "question": "উপরের প্রক্রিয়ার গুরুত্ব বিশ্লেষণ করো।",
          "explanation": "উদ্দীপকে উল্লিখিত প্রক্রিয়াটি হলো সবাত শ্বসন। নিচে এর গুরুত্ব বিশ্লেষণ করা হলো- সবাত শ্বসনই হলো উদ্ভিদ ও প্রাণীর স্বাভাবিক শ্বসন প্রক্রিয়া। এ প্রক্রিয়ায় উৎপন্ন শক্তি দিয়ে জীবের সব ধরনের ক্রিয়া-বিক্রিয়া ও কাজকর্ম পরিচালিত হয়। শ্বসনে নির্গত CO₂ উদ্ভিদের প্রধান খাদ্য শর্করা উৎপাদনের জন্য সালোকসংশ্লেষণে ব্যবহৃত হয়। এ প্রক্রিয়ায় একমাত্র উদ্ভিদ সৌরশক্তিকে রাসায়নিক শক্তিতে পরিণত করে তা খাদ্যের মধ্যে আবদ্ধ করে রাখে। উদ্ভিদ এ খাদ্য তার নিজ দেহের প্রয়োজনে কাজে লাগায়। আবার পৃথিবীর সমস্ত প্রাণিকূল প্রত্যক্ষ বা পরোক্ষ ভাবে এ খাদ্যের উপর নির্ভরশীল। কিন্তু শ্বসনে উৎপন্ন CO₂ ছাড়া এটি সম্ভব হতো না। এ প্রক্রিয়া উদ্ভিদে খনিজ লবণ পরিশোষণে সাহায্য করে। এতে পরোক্ষভাবে উদ্ভিদের বৃদ্ধি ও অন্যান্য জৈবিক প্রক্রিয়া চালু থাকতে পারে। উদ্ভিদের কোষ বিভাজনের প্রয়োজনীয় শক্তি ও কিছু আনুষঙ্গিক পদার্থ এ প্রক্রিয়া থেকেই আসে। তাই এ প্রক্রিয়া জীবের দৈহিক বৃদ্ধিও নিয়ন্ত্রণ করে। এ প্রক্রিয়া উদ্ভিদে বিভিন্ন উপক্ষার ও জৈব এসিড সৃষ্টিতে সহায়তা করার মাধ্যমে উদ্ভিদ জীবনের অন্যান্য জৈবিক কাজেও সহায়তা করে। তাই সবাত শ্বসন প্রক্রিয়া বাধাগ্রস্ত হলে জীবের জীবনধারণ অর্থাৎ চলন, ক্ষয়পূরণ, বৃদ্ধি, জনন প্রভৃতি কাজ সুষ্ঠুভাবে সম্পন্ন হবে না। উপরের আলোচনা হতে দেখা যায়, জীবের জীবনধারনে সবাত শ্বসনের গুরুত্ব অপরিসীম।"
        }
      ]
    },
    {
      "number": "6",
      "uddipok": "নিচের বিক্রিয়াটি লক্ষ করো:",
      "tag": "MB 20",
      "sub_questions": [
        {
          "label": "ক",
          "question": "অভিস্রবণ কী?",
          "explanation": "দুটি ভিন্ন ঘনত্বের দ্রবণ একটি বৈষম্যভেদ্য ঝিল্লি দ্বারা পাশাপাশি পৃথক থাকলে দ্রাবক পদার্থ যে প্রক্রিয়ায় তার নিম্ন ঘনত্বের দ্রবণ থেকে উচ্চ ঘনত্বের দ্রবণের দিকে ব্যাপিত হয় সেই প্রক্রিয়াই হলো অভিস্রবণ।"
        },
        {
          "label": "খ",
          "question": "হরমোনকে \"রাসায়নিক দূত\" বলা হয় কেন?।",
          "explanation": "হরমোন দেহের পরিস্ফুটন, বৃদ্ধি এবং বিভিন্ন টিস্যুর কার্য নিয়ন্ত্রণ করে। ব্যক্তির আচরণ, স্বভাব এবং আবেগ প্রবণতার উপরও হরমোনের প্রভাব অপরিসীম। হরমোন রক্তের মাধ্যমে পরিবাহিত হয়ে উৎপত্তিস্থল থেকে দেহের দূরবর্তী কোনো কোষ বা অঙ্গকে উদ্দীপিত করে। এজন্য হরমোনকে 'রাসায়নিক দূত' বলা হয়।"
        },
        {
          "label": "গ",
          "question": "A থেকে C অংশে পানির আরোহণ প্রক্রিয়া ব্যাখ্যা করো।",
          "explanation": "উদ্দীপকের 'A' অংশটি হলো মূলরোম এবং 'C' অঞ্চলটি হলো পাতা। পানি উদ্ভিদের মূলরোম দিয়ে পরিবহন ও পরিশোষণ পদ্ধতিতে পাতায় পৌঁছায়। নিচে পানির আরোহণ প্রক্রিয়াটি ব্যাখ্যা করা হলো- মূলত মূলরোম দিয়ে পানি শোষিত হয়ে অভিস্রবণ প্রক্রিয়ায় কর্টেক্সের মধ্য দিয়ে জাইলেমের ভেসেলে পৌঁছায় এবং সেখান থেকে ধীরে ধীরে পাতায় গিয়ে পৌছে। মূলরোম হতে পাতায় পানির এই পরিবহনকে দুভাগে ভাগ করা যায়। যথা- ১. মাটিস্থ পানি মূলরোম থেকে মূলের পরিবহন কলায় পৌছানো ও ২. মূলের পরিবহন কলা থেকে পাতায় পরিবহন। প্রথম ধাপে অভিস্রবণ, ব্যাপন ও প্রস্বেদন টান ইত্যাদি পানি পরিবহনে গুরুত্বপূর্ণ ভূমিকা রাখে। মূলরোম দ্বারা শোষিত পানি অভিস্রবণ প্রক্রিয়ায় মূলরোম থেকে পাশের কোষে গমন করে। ঐ কোষ থেকে তা পুনরায় পাশের কোষে যায়। এভাবে কোষ থেকে কোষে পানি চলতে চলতে একসময় মূলের পরিবহন টিস্যু হয়ে এবং কান্ডের পরিবহন কলা বেয়ে পাতার মেসোফিল কলায় পৌঁছায়।"
        },
        {
          "label": "ঘ",
          "question": "উদ্ভিদে B প্রক্রিয়াটির উপকারী এবং অপকারী দুই ভূমিকাই রয়েছে- বিশ্লেষণ করো।",
          "explanation": "উদ্দীপকে B-চিহ্নিত প্রক্রিয়াটি হলো প্রস্বেদন প্রক্রিয়া। এই প্রক্রিয়াটি উদ্ভিদের জীবনে উপকারি এবং অপকারি দুই ভূমিকাই পালন করে। নিচে তা বিশ্লেষণ করা হলো- প্রস্বেদন প্রক্রিয়ার কারণে উদ্ভিদের জাইলেম বাহিকায় টান পরে। ফলে উদ্ভিদের মূলরোম মাটি থেকে পানি ও খনিজ লবণ শোষণ করে উদ্ভিদের বিভিন্ন অংশে পৌঁছায়। এই পানি উদ্ভিদের সালোকসংশ্লেষণের জন্য অত্যন্ত গুরুত্বপূর্ণ। এছাড়াও কোষের বিভিন্ন ক্রিয়া-বিক্রিয়ার জন্যও এই পানি সক্রিয় ভূমিকা রাখে। প্রস্বেদন পাতাকে অত্যধিক গরম হওয়া থেকে রক্ষা করে এবং উপযুক্ত তাপমাত্রা নিয়ন্ত্রণ করে। এই প্রক্রিয়া উদ্ভিদের বিভিন্ন অংশে পরোক্ষভাবে খাদ্য পরিবহন করে। এসব উপকারি ভূমিকার ও পাশাপাশি প্রস্বেদন প্রক্রিয়া কিছু অপকারি ভূমিকাও পালন করে। মূল হতে পানি শোষণের চেয়ে প্রস্বেদনের হার বেশি হলে উদ্ভিদদেহে পানি ও খনিজ লবণের ঘাটতি দেখা দেয়। এর ফলে উদ্ভিদ ঢলে পড়ে এবং অনেক সময় মারাও যায়। শীতকালে মাটিতে পানির পরিমাণ কমে গেলে প্রষেদেনের হার একই থাকলে প্রকৃতি তখন গাছের পাতাকে ঝরিয়ে দেয়। এছাড়াও প্রস্বেদন প্রক্রিয়ার কারণে উদ্ভিদকে প্রয়োজনের তুলনায় অতিরিক্ত পানি শোষণ করতে হয়। প্রস্বেদন প্রক্রিয়া যেহেতু উপকারের পাশাপাশি উদ্ভিদের ক্ষতি করে, তাই এই প্রক্রিয়াকে উদ্ভিদের উদ্ভিদ জীবনে অতি প্রয়োজনীয় ক্ষতি নামেও অভিহিত করা হয়।"
        }
      ]
    },
    {
      "number": "7",
      "uddipok": "তিন বন্ধুর মধ্যে রনি দুর্বল শরীর নিয়ে কঠোর পরিশ্রম করে। চার সপ্তাহ ধরে রনির খুশখুশে কাশি এবং রিকালের দিকে অল্প জ্বর আসে। ফরিদ ফুলের বাগানের অনেক ফুল দেখে খুশিতে বিভিন্ন ফুলের ঘ্রাণ নেয়। বাসায় আসার পর হঠাৎ শ্বাসকষ্ট বেড়ে যায় এবং এক পর্যায়ে বুকের ভিতর সাঁই সাঁই আওয়াজ হয়। জনি জাহাজ ভাঙ্গা শিল্পে কাজ করে। ফলে দীর্ঘদিন ধরে তার কাশি এবং গলার স্বর ভেঙে গেছে।",
      "tag": "MB 20",
      "sub_questions": [
        {
          "label": "ক",
          "question": "ডাবের পানিতে কোন ফাইটোহরমোন থাকে?",
          "explanation": "ডাবের পানিতে সাইটোকাইনিন নামক ফাইটোহরমোন থাকে।"
        },
        {
          "label": "খ",
          "question": "পায়েস কোন ধরনের আমিষ? ব্যাখ্যা করো।",
          "explanation": "পায়েস এক ধরনের মিশ্র আমিষ বা সম্পূরক আমিষ। আমিষের সাথে বিভিন্ন উপাদানের সংমিশ্রণে তৈরি খাদ্য মিশ্র আমিষ জাতীয় খাদ্য। পায়েস সাধারণত চালের সাথে দুধ দিয়ে রান্না, করা হয়। তাই পায়েস এক ধরনের মিশ্র আমিষ।"
        },
        {
          "label": "গ",
          "question": "রনির আক্রান্ত রোগের কারণ ব্যাখ্যা করো।",
          "explanation": "উদ্দীপকের রনির শরীর দুর্বল। চার সপ্তাহ ধরে তার খুসখুসে কাশি এবং বিকালের দিকে' অল্প জ্বর আসে। এ লক্ষণসমূহ বিশ্লেষণ করলে বোঝা যায়, রনি যক্ষ্মা রোগে আক্রান্ত। যক্ষ্মা একটি বায়ুবাহিত সংক্রামক রোগ। যেকোনো ব্যক্তি যেকোনো সময়ে এ রোগ দ্বারা সংক্রমিত হতে পারে। যারা অধিক পরিশ্রম করে, দুর্বল, সেঁতসেঁতে বা অস্বাস্থ্যকর পরিবেশে বাস করে। অপুষ্টিতে ভোগে অথবা যক্ষ্মা রোগীর সাথে বাস করে তারা এ রোগে আক্রান্ত হতে পারে। সাধারণত Mycobacterium tuberculosis নামক এক ধরনের ব্যাকটেরিয়ার আক্রমণে এ রোগ হয়। তবে Mycobacterium গণভুক্ত আরও কিছু ব্যাকটেরিয়া যক্ষ্মা সৃষ্টি করতে পারে। অস্বাস্থ্যকর পরিবেশে বসবাস করলে অতি সহজে দেহে এই জীবাণুর বিস্তার ঘটে।"
        },
        {
          "label": "ঘ",
          "question": "ফরিদ ও জনির মধ্যে কে সম্পূর্ণরূপে রোগ থেকে মুক্তি লাভ করতে পারবে? বিশ্লেষণ করো।",
          "explanation": "উদ্দীপকের ফরিদ ও জনির লক্ষণসমূহ পর্যালোচনা করলে দেখা যায়, ফরিদ অ্যাজমা বা হাঁপানি রোগে ও জনি ফুসফুসের ক্যান্সারে আক্রান্ত। প্রাথমিক পর্যায়ে ক্যান্সার শনাক্ত করা সম্ভব হলে এ রোগ হতে সম্পূর্ণরূপে মুক্তি লাভ করা সম্ভব। বিভিন্ন ধরনের খাবার (যেমন- চিংড়ি, গরুর মাংস, ইলিশ মাছ ইত্যাদি) খেলে, দূষিত বায়ু, ফুলের রেণু ইত্যাদি শ্বাস গ্রহণের সময় ফুসফুসে প্রবেশ করলে হাঁপানি হয়ে থাকে। এছাড়াও ভাইরাসজনিত বা বায়ুদূষণ ও ধূমপানের কারণেও হাঁপানি সৃষ্টি হতে পারে। সুনির্দিষ্ট জীবাণুর 'আক্রমণে এ রোগ হয় না বলে এ রোগ হতে সম্পূর্ণরূপে মুক্তি লাভ সম্ভব নয়। তবে বিভিন্ন ধরনের সাবধানতা ও নিয়মিত ঔষধ সেবনে এ রোগ নিয়ন্ত্রণে রাখা সম্ভব। অন্যদিকে, ফুসফুসের ক্যান্সারের প্রাথমিক লক্ষণগুলো যত দ্রুততার সাথে নির্ণয় করা যায়, রোগ নিরাময়ে তা ততটা সহায়ক হয়। ডাক্তারের পরামর্শ অনুযায়ী সুচিকিৎসা গ্রহণ করলে এবং প্রয়োজনে রেডিয়েশন থেরাপির মাধ্যমে ক্যান্সার কোষ ধ্বংস করে এ রোগ হতে সম্পর্ণরূপে মুক্তি লাভ সম্ভব।"
        }
      ]
    },
    {
      "number": "8",
      "uddipok": "নিকোটিন জাতীয় বস্তু সেবনে মানুষের স্নায়ুতন্ত্রে বিশেষ করে মস্তিষ্ক সরাসরি ক্ষতিগ্রস্ত হয়। স্নায়ুকোষ তার কার্যকারিতা হারায়।",
      "tag": "MB 20",
      "sub_questions": [
        {
          "label": "ক",
          "question": "ক্যালরি কী?",
          "explanation": "পুষ্টি উপাদান হতে নির্গত তাপশক্তি পরিমাপের এককই হলো ক্যালরি ।"
        },
        {
          "label": "খ",
          "question": "উচ্চ রক্তচাপ কেন হয়?",
          "explanation": "স্বাভাবিকের চেয়ে বেশি রক্তচাপকে উচ্চ রক্তচাপ বলা হয়। বাবা বা মায়ের উচ্চ রক্তচাপ থাকলে তার সন্তানদের উচ্চ রক্তচাপ হওয়ার সম্ভাবনা বেশি থাকে। আবার, যারা স্নায়বিক চাপে বেশি ভোগেন অথবা ধূমপানের অভ্যাস আছে, তাদের উচ্চ রক্তচাপ হওয়ার আশঙ্কা থাকে। এছাড়া, দেহের ওজন বেশি বেড়ে গেলে, লবণ ও চর্বিযুক্ত খাবার বেশি খেলে এবং পরিবারের সদস্যদের ডায়াবেটিস বা কোলেস্টেরলের পূর্ব ইতিহাস থাকলে উচ্চ রক্তচাপ হতে পারে।"
        },
        {
          "label": "গ",
          "question": "উদ্দীপকে উল্লিখিত অঙ্গের গঠন ব্যাখ্যা করো।",
          "explanation": "উদ্দীপকে উল্লিখিত অঙ্গটি হলো কেন্দ্রীয় স্নায়ুতন্ত্রের প্রধান অংশ মস্তিষ্ক। মস্তিষ্ক তিনটি অংশে বিভক্ত। যথা: (ক) অগ্রমস্তিষ্ক, (খ) মধ্যমস্তিষ্ক এবং (গ) পশ্চাৎমস্তিষ্ক। নিচে মস্তিষ্কের গঠন ব্যাখ্যা করা হলো- অগ্রমস্তিষ্ক বা সেরিব্রাম: মস্তিষ্কের মধ্যে সেরিব্রাম সবচেয়ে বড় অংশ। সেরিব্রামের ডান ও বাম অংশ দুটি অসম্পূর্ণভাবে বিভক্ত। এদের সেরিব্রাল হেমিস্ফিয়ার বলা হয়। মস্তিষ্কের এ অংশটির উপরিভাগ ঢেউ তোলা। এটি মেনিনজেস নামক পর্দা দ্বারা আবৃত থাকে। এর বাইরের স্তরের নাম কর্টেক্স। কর্টেক্স অসংখ্য নিউরন দ্বারা গঠিত। এর রং ধূসর। সেরিব্রামের ভিতরের স্তরে স্নায়ুতন্তুর রং সাদা। মধ্যমস্তিষ্ক: পশ্চাৎমস্তিষ্কের উপরের অংশ হলো মধ্যমস্তিষ্ক। এটি অগ্র ও পশ্চাৎমস্তিষ্ককে সংযুক্ত করে। মধ্যমস্তিষ্কের পিছনে অবস্থিত নলাকৃতি বৃহৎ অংশের নাম পনস। পশ্চাৎমস্তিষ্ক: এটি সেরিবেলাম, পনস ও মেডুলা অবলঙ্গাটা নিয়ে গঠিত। সেরিবেলাম ডান ও বাম অংশে বিভক্ত এবং ধূসর পদার্থের আবরণ দ্বারা আবৃত। পনস একগুচ্ছ স্নায়ুর সমন্বয়ে তৈরি নলাকৃতির অংশ। মেডুলা অবলংগাটা মস্তিষ্কের সবচেয়ে পেছনের অংশ এবং এই অংশ থেকে আট জোড়া করোটিক স্নায়ু উৎপন্ন হয়।"
        },
        {
          "label": "ঘ",
          "question": "উদ্দীপকে উল্লিখিত কোষটি তার কার্যকারিতা হারালে কী ধরনের সমস্যা সৃষ্টি হবে? বিশ্লেষণ করো।",
          "explanation": "উদ্দীপকে উল্লিখিত কোষটি হলো স্নায়ুকোষ বা নিউরন যা স্নায়ুতন্ত্রের গঠন ও কার্যিক একক। বহুসংখ্যক নিউরন মিলিতভাবে স্নায়ুকলা গঠন করে। স্নায়ুকলা মানবদেহের বিভিন্ন কাজ সঠিকভাবে পরিচালনার মাধ্যমে মানবদেহকে সুস্থ স্বাভাবিক রাখতে গুরুত্বপূর্ণ ভূমিকা পালন করে। স্নায়ুকলা মূলত দেহের বিভিন্ন অঙ্গের কাজ নিয়ন্ত্রণ করে। হাঁটা- চলা, হাত ও পা-এর সংকোচন-প্রসারণ, মুখমণ্ডলের সঞ্চালন ইত্যাদি কাজে নিউরনের প্রত্যক্ষ নিয়ন্ত্রণ রয়েছে। শুধু তাই নয় স্নায়ুকলা উদ্দীপনা গ্রহণ করে উপযুক্ত প্রতিবেদন সৃষ্টি করে এবং তা বাস্তবায়ন করে। এছাড়া স্নায়ুকোষ বিভিন্ন অঙ্গের মধ্যে সমন্বয় সাধন করে। ফলে দেহের ভারসাম্য রক্ষিত হয়। সুতরাং কোষটির অনুপস্থিতি বা মানবদেহে এ কোষটি ক্ষতিগ্রস্ত হলে কী ঘটবে তা সহজেই অনুমান করা যায়। মানবদেহে এ কোষটি ক্ষতিগ্রস্ত হলে বিভিন্ন অঙ্গের কাজের সমন্বয় বিঘ্নিত হবে, ফলে মানবদেহ তার সার্বিক ভারসাম্য হারাবে। মানুষ চলাফেরা করতে পারবে না, নিজের খাবার নিজে গ্রহণ করতে পারবে না, কোনো বিষয়ে সঠিক সিদ্ধান্ত নিতে পারবে না, এমনকি স্মৃতি শক্তি হারিয়ে ফেলবে। এক কথায়, উল্লিখিত কোষটি অর্থাৎ নিউরন কার্যকারিতা হারিয়ে ক্ষতিগ্রস্ত হলে মানবদেহ জড় পদার্থের ন্যায় হয়ে যেতে পারে।"
        }
      ]
    }
  ]
}