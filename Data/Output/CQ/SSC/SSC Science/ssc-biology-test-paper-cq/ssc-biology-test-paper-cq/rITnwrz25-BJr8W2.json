{
  "title": "চট্টগ্রাম বোর্ড ২০২০",
  "subtitle": "জীববিজ্ঞান (8)",
  "questions": [
    {
      "number": "1",
      "uddipok": "ফসফেট নাইট্রোজেন ক্ষার ডিঅক্সিরাইবোজ শর্করা X Y Z",
      "tag": "CTG.B 20",
      "sub_questions": [
        {
          "label": "ক",
          "question": "ICZN এর পূর্ণরূপ কী?",
          "explanation": "ICZN এর পূর্ণরূপ হলো International Code of Zoologic Nomenclature"
        },
        {
          "label": "খ",
          "question": "ইস্ট স্বভোজী নয় কেন? ব্যাখ্যা করো।",
          "explanation": "ইস্ট ফানজাই রাজ্যের অন্তর্ভুক্ত জীব। এদের দেহে ক্লোরোফি অনুপস্থিত থাকে। ফলে নিজেদের খাদ্য নিজেরা তৈরি করতে পারে না তাই খাদ্যের জন্য অন্য জীবের উপর নির্ভরশীল হতে হয়। এ কারণে ইস্ট স্বভোজী নয়, বরং মৃতজীবী বা পরজীবী।"
        },
        {
          "label": "গ",
          "question": "উদ্দীপকের উপাদানগুলোর সমন্বয়ে গঠিত জৈব এসিডের গঠন ব্যাখ্যা করো।",
          "explanation": "উদ্দীপকের X হলো DNA, যা একটি বংশগতির উপাদান। নিচে DNA-এর গঠন বর্ণনা করা হলো- DNA দ্বিসূত্রক। দু'টি পলিনিউক্লিওটাইড সূত্র পরস্পরের সাথে লোহার সিঁড়ির মতো ডান দিকে প্যাঁচানো থেকে একটি ডাবল হেলিক্স গঠন করে। এ সিঁড়ির হাতল তৈরি হয় পাঁচ কার্বনবিশিষ্ট শর্করা (ডিঅক্সিরাইবোজ), নাইট্রোজেনঘটিত বেস ও অজৈব ফসফেট দ্বারা। DNA-এর নাইট্রোজেন বেসগুলো হলো এডিনিন, গুয়ানিন, থাইমিন ও সাইটোসিন। একটি সূত্রের এডিনিন অন্য সূত্রের থাইমিনের সাথে দু'টি হাইড্রোজেন বন্ড দ্বারা (A=T) যুক্ত থাকে, আর গুয়ানিন অন্য সূত্রের সাইটোসিনের সাথে তিনটি হাইড্রোজেন বন্ড দ্বারা যুক্ত (G=C) থাকে। হেলিক্সের প্রতিটি পূর্ণ ঘূর্ণন ৩ 8 A ˚ 8 \\AA 8 A ˚ দৈর্ঘ্য বিশিষ্ট। একটি পূর্ণ ঘূর্ণনের মধ্যে ১০টি নিউক্লিওটাইড থাকে। তাই পার্শ্ববর্তী দু'টি নিউক্লিওটাইডের দূরত্ব ৩. 8 A ˚ 8 \\AA 8 A ˚ । DNA ডাবল হেলিক্সের ব্যাস সর্বত্র ২ ০ A ˚ ০ \\AA ০ A ˚ ।"
        },
        {
          "label": "ঘ",
          "question": "X, Y ও Z এর সমন্বয়ে গঠিত এসিডটি অপরাধী সনাক্তকরণে ভূমিকা রাখে- মূল্যায়ন করো।",
          "explanation": "নিম্নের অনুরুপ : উদ্দীপকের X অর্থাৎ ক্রোমোজোমের প্রধান উপাদান হলো DNA I এর বিজ্ঞানভিত্তিক পরীক্ষা হলো DNA টেস্ট। বর্তমানে সুবিচার পাবার ক্ষেত্রে এ পদ্ধতিটি বিভিন্নভাবে সহায়তা করছে। কোনো অপরাধীকে নির্ভুলভাবে শনাক্তকরণে DNA টেস্ট বর্তমানে সর্বাপেক্ষা নির্ভরযোগ্য পদ্ধতি। অপরাধী শনাক্তকরণে DNA টেস্ট সুসম্পন্ন করার জন্য প্রথমে প্রয়োজন জৈবিক নমুনা। ব্যক্তির হাড়, দাঁত, চুল, রক্ত, লালা, বীর্য ইত্যাদি জৈবিক নমুনা হতে পারে। অপরাধস্থল কিংবা অপরাধের শিকার এমন ব্যক্তির কাছ থেকে প্রাপ্ত জৈবিক নমুনার DNA নকশার সাথে সন্দেহভাজনের DNA নকশার তুলনা করা হয়। অপরাধস্থলে প্রাপ্ত নমুনার সাথে সন্দেহভাজনের নমুনার নকশা মিলে গেলে ঐ ব্যক্তি অপরাধী প্রমাণিত হয়, অন্যথায় সে নির্দোষ প্রমাণিত হয়। এভাবে DNA টেস্ট তথা DNA অপরাধী শনাক্তকরণে গুরুত্বপূর্ণ ভূমিকা রাখে।"
        }
      ]
    },
    {
      "number": "2",
      "uddipok": "(i) 6 C O 2 + 12 H 2 O ⟶ C 6 H 12 O 6 + 6 O ˙ 2 + 6 H 2 O 6 \\mathrm{CO}_{2}+12 \\mathrm{H}_{2} \\mathrm{O} \\longrightarrow \\mathrm{C}_{6} \\mathrm{H}_{12} \\mathrm{O}_{6}+6 \\dot{O}_{2}+6 \\mathrm{H}_{2} \\mathrm{O} 6 CO 2 ​ + 12 H 2 ​ O ⟶ C 6 ​ H 12 ​ O 6 ​ + 6 O ˙ 2 ​ + 6 H 2 ​ O (ii) C 6 H 12 O 6 + O 2 ⟶ 6 C O 2 + 12 H 2 O + A T P \\mathrm{C}_{6} \\mathrm{H}_{12} \\mathrm{O}_{6}+\\mathrm{O}_{2} \\longrightarrow 6 \\mathrm{CO}_{2}+12 \\mathrm{H}_{2} \\mathrm{O}+\\mathrm{ATP} C 6 ​ H 12 ​ O 6 ​ + O 2 ​ ⟶ 6 CO 2 ​ + 12 H 2 ​ O + ATP",
      "tag": "CTG.B 20",
      "sub_questions": [
        {
          "label": "ক",
          "question": "বাস্ট ফাইবার কী?",
          "explanation": "স্ক্লেরেনকাইমা কোষ সমন্বয়ে গঠিত ফ্লোয়েম ফাইবারই হলো বাস্ট ফাইবার।"
        },
        {
          "label": "খ",
          "question": "অসমোরেগুলেশন ঘটে কেন? ব্যাখ্যা করো।",
          "explanation": "দেহে পানির সমতা বজায় রাখার প্রক্রিয়াই হলো অসমোরেগুলেশন। শারীরবৃত্তীয় কাজ সম্পাদনের জন্য দেহে পরিমিত পানি থাকা অপরিহার্য। শরীরে কোনো কারণে পানির পরিমাণ বেড়ে গেলে মূত্রের মাধ্যমে অপসারিত হয়ে যায়। আবার কোনো কারণে পানির পরিমাণ কমে গেলে নেফ্রনের মাধ্যমে পুনঃশোষণ প্রক্রিয়ায় দেহে পানির সমতা বজায় রাখে। সাধারণত পানির সাম্যতা বজায় রাখতে দেহে অসমোরেগুলেশন ঘটে।"
        },
        {
          "label": "গ",
          "question": "সূর্যালোকের উপস্থিতিতে উদ্দীপকের (i) নং বিক্রিয়াটি কীভাবে ঘটে? ব্যাখ্যা করো।",
          "explanation": "নিম্নের অনুরুপ : উদ্দীপকে খাদ্য উৎপাদন প্রক্রিয়া বলতে সালোকসংশ্লেষণ প্রক্রিয়াকে বোঝানো হয়েছে। আর 'P' পর্যায়ে যেহেতু আলো অপরিহার্য তাই 'P' হলো আলোকনির্ভর পর্যায়। নিচে সালোকসংশ্লেষণ প্রক্রিয়ার আলোকনির্ভর পর্যায় বর্ণনা করা হলো- সালোকসংশ্লেষণের আলোকনির্ভর প্রক্রিয়ার জন্য আলো অপরিহার্য। এ প্রক্রিয়ায় সৌরশক্তি রাসায়নিক শক্তিতে রূপান্তরিত হয়। এ প্রক্রিয়ায় ATP ও 3 N A D P H + H + 3 \\mathrm{NADPH}+\\mathrm{H}^{+} 3 NADPH + H + উৎপন্ন হয়। এই রূপান্তরিত শক্তি ATP এর মধ্যে সঞ্চিত হয়। ATP ও 3 N A D P H + H + 3 \\mathrm{NADPH}+\\mathrm{H}^{+} 3 NADPH + H + সৃষ্টিতে ক্লোরোফিল গুরুত্বপূর্ণ ভূমিকা পালন করে। ক্লোরোফিল অণু সূর্যালোক হতে আলোকরশ্মির ফোটন শোষণ করে। শোষণকৃত ফোটন হতে শক্তি সঞ্চয় করে ফটোফসফোরাইলেশন প্রক্রিয়ায় ADP এর সাথে অজৈব ফসফেট মিলিত হয়ে ATP তৈরি করে। A D P + P i →  ক্লোরোফিল   আলো  A T P \\mathrm{ADP}+\\mathrm{Pi} \\xrightarrow[\\text { ক্লোরোফিল }]{\\text { আলো }} \\mathrm{ATP} ADP + Pi   আলো     ক্লোরোফিল   ​ ATP এ পর্যায়ে সূর্যালোক ও ক্লোরোফিলের সহায়তায় পানি বিয়োজিত হয়ে অক্সিজেন (O₂), হাইড্রোজেন (H₂) ও ইলেকট্রন তৈরি হয়। পানির এরূপ ভাঙ্গনকে ফটোলাইসিস বলে। ফটোফসফোরাইলেশন প্রক্রিয়ায় ATP উৎপন্ন হয় এবং ফটোলাইসিস প্রক্রিয়ায় উৎপন্ন হাইড্রোজেন ও ইলেকট্রন NADP কে বিয়োজিত করে 3 N A D P H + H + 3 \\mathrm{NADPH}+\\mathrm{H}^{+} 3 NADPH + H + উৎপন্ন করে এবং অক্সিজেন অণু বায়ুতে চলে যায়। আলোকনির্ভর পর্যায়ে তৈরি ATP ও 3 N A D P H + H + 3 \\mathrm{NADPH}+\\mathrm{H}^{+} 3 NADPH + H + কে আত্তীকরণ শক্তি বলা হয়।"
        },
        {
          "label": "ঘ",
          "question": "জীবের জীবন (i) ও (ii) উভয় প্রক্রিয়ার উপর পুরোপুরি নির্ভরশীল- ব্যাখ্যা করো।",
          "explanation": "উদ্দীপকের উল্লিখিত (i) ও (ii) নং প্রক্রিয়া দুটি হলো যথাক্রমে সালোকসংশ্লেষণ ও শ্বসন। জীবের জীবন উক্ত প্রক্রিয়া দুটির উপর পুরোপুরি নির্ভরশীল। নিচে তা ব্যাখ্যা করা হলো- প্রকৃতিতে একমাত্র সবুজ উদ্ভিদই সালোকসংশ্লেষণ প্রক্রিয়ায় খাদ্য তৈরি করতে পারে। কোনো প্রাণীই তার নিজের খাদ্য নিজে তৈরি করতে পারে না। খাদ্যের জন্য তাই সমগ্র প্রাণিকুলকে সম্পূর্ণভাবে সবুজ উদ্ভিদের উপর নির্ভর করতে হয়। কাজেই বলা যায়, পৃথিবীর সকল উদ্ভিদ ও প্রাণীর খাদ্য তৈরি হয় সালোকসংশ্লেষণ প্রক্রিয়ায়। পরিবেশের ভারসাম্য রক্ষায়, বিশেষ করে O₂ ও CO₂ এর সঠিক অনুপাত রক্ষায় সালোকসংশ্লেষণ ও শ্বসন প্রক্রিয়া এক বিশেষ ভূমিকা পালন করে। সকল জীব শ্বসন প্রক্রিয়ায় O₂ গ্রহণ করে এবং CO₂ ত্যাগ করে। কেবল শ্বসন প্রক্রিয়া চলতে থাকলে বায়ুমণ্ডলে ০₂ এর স্বল্পতা এবং CO₂ এর আধিক্য দেখা দিবে। কিন্তু সবুজ উদ্ভিদ সালোকসংশ্লেষণ প্রক্রিয়ায় CO₂ গ্রহণ ও ০₂ ত্যাগ করে বলে বায়ুমণ্ডলে O₂ ও CO₂ গ্যাসের ভারসাম্য বজায় থাকে। এজন্য জীবকুল সুষ্ঠুভাবে বেঁচে রয়েছে। সুতরাং বোঝা যায় যে, জীবের অস্তিত্ব রক্ষায় তথা জীবের জীবন সালোকসংশ্লেষণ ও শ্বসন প্রক্রিয়া দুটির উপর পুরোপুরি নির্ভরশীল।"
        }
      ]
    },
    {
      "number": "3",
      "uddipok": "",
      "tag": "CTG.B 20",
      "sub_questions": [
        {
          "label": "ক",
          "question": "জৈবমুদ্রা কী?",
          "explanation": "উচ্চশক্তি ধারণ করে এবং প্রয়োজনে অন্য বিক্রিয়ায় শক্তি যোগায় এরকম শক্তিসমৃদ্ধ যৌগই হলো জৈবমুদ্রা।"
        },
        {
          "label": "খ",
          "question": "BMI ও BMR এর মধ্যে পার্থক্য কী? ব্যাখ্যা করো।",
          "explanation": "শরীরের সুস্থতা এবং স্থূলতার মান নির্ণয়ে BMI এবং BMR মানদণ্ড দুটি খুবই উপযোগী। BMI মানবদেহের গড়ন ও চর্বির একটি সূচক নির্দেশ করে। অপরদিকে, BMR পূর্ণ বিশ্রামরত অবস্থায় মানব শরীরের ব্যবহৃত শক্তির পরিমাণ নির্দেশ করে। এছাড়া, BMI-এর মান দেহের ওজন ও উচ্চতার উপর নির্ভর করে। কিন্তু BMR-এর মান বয়স, লিঙ্গ, খাদ্যাভাস ও শরীরের গঠনের উপর নির্ভর করে।"
        },
        {
          "label": "গ",
          "question": "'X' চিহ্নিত খাদ্যগুলোর পরিপাক ক্রিয়া ব্যাখ্যা করো।",
          "explanation": "উদ্দীপকের আমিরের পছন্দের খাবারগুলো হলো দুধ, পনির, মাংস ও ডিম যেগুলো আমিষজাতীয় খাবার। নিচে আমিষজাতীয় খাবারগুলোর পরিপাক প্রক্রিয়া ব্যাখ্যা করা হলো- লালায় কোনো প্রোটিওলাইটিক এনজাইম না থাকায় মুখে আমিষজাতীয় খাদ্যের কোনো পরিপাক হয় না। পাকস্থলিতে পাচকরসের নিষ্ক্রিয় পেপসিনোজেন HCI-এর উদ্দীপনায় সক্রিয় পেপসিন নামক উৎসেচকে পরিণত হয়। পেপসিন অম্লীয় মাধ্যমে জটিল আমিষকে আর্দ্রবিশ্লেষণ করে প্রোটিওজ ও পেপটোনে পরিণত করে। এ অর্ধপরিপাককৃত খাদ্য এরপর অম্লীয় কাইমে পরিণত হয় এবং ধীরে ধীরে ডিওডেনামে প্রবেশ করে। পাকমণ্ড বা কাইম ডিওডেনামে প্রবেশ করলে অগ্ন্যাশয় থেকে একটি ক্ষারীয় পাচকরস নিঃসৃত হয়। এই পাচকরসে আমিষ পরিপাকের এনজাইমগুলো থাকে। যকৃত থেকে নিঃসৃত পিত্তরস অম্লীয় অবস্থার খাদ্যকে ক্ষারীয় করে পরিপাকের উপযোগী করে তোলে। অগ্ন্যাশয় রসে বিদ্যমান ট্রিপসিনের সাহায্যে আংশিক পরিপাককৃত আমিষ ভেঙ্গে অ্যামাইনো এসিড এবং সরল পেপটাইডে পরিণত হয়। এরপর পরিপাককৃত আমিষের খাদ্য উপাদান ক্ষুদ্রান্ত্রের ভিলাই দ্বারা শোষিত হয়।"
        },
        {
          "label": "ঘ",
          "question": "উদ্দীপকের খাদ্য পিরামিডটি যথার্থ কিনা? বিশ্লেষণ করো।",
          "explanation": "সুষম খাদ্যতালিকার উপর নির্ভর করে খাদ্য পিরামিড গঠন করা হয়। একটি আদর্শ খাদ্য পিরামিডে শর্করাকে নিচে রেখে পরিমাণগত দিক বিবেচনা করে পর্যায়ক্রমে শাকসবজি, ফলমূল, আমিষ এবং স্নেহজাতীয় খাদ্য সাজানো হয়। অর্থাৎ একটি আদর্শ খাদ্য পিরামিডের সবচেয়ে নিচে থাকে শর্করা এবং সবচেয়ে উপরে থাকে স্নেহজাতীয় খাদ্য। উদ্দীপকের খাদ্য পিরামিডটি লক্ষ করলে দেখা যায়, সবচেয়ে নিচে রয়েছে আমিষ এবং পর্যায়ক্রমে শর্করা, ফলমূল ও শাকসবজি এবং স্নেহজাতীয় খাদ্য রয়েছে। আদর্শ খাদ্য পিরামিডের সাথে তুলনা করলে দেখা যায়, নিচের থেকে শুরু করে প্রথম তিনটি স্তরে খাদ্যের পরিমাণগত তারতম্য রয়েছে। উদ্দীপকের খাদ্য পিরামিডে আমিষের পরিমাণ বেশি কিন্তু শর্করা, ফলমূল ও শাকসবজির পরিমাণ কম। এছাড়া এই খাদ্য পিরামিডটি সুষম খাদ্যতালিকা অনুসারে গঠিত হয়নি। অতএব বলা যায় যে, উদ্দীপকের খাদ্য পিরামিডটি একটি আদর্শ খাদ্য পিরামিডের প্রতিনিধিত্ব করে না। তাই উদ্দীপকের খাদ্য পিরামিডটি যথার্থ নয়।"
        }
      ]
    },
    {
      "number": "4",
      "uddipok": "লোকমান সাহেবের বয়স ৫০ বছর। তিনি সবসময় তার ব্যবসায়িক কর্মকান্ড নিয়ে টেনশনে থাকেন। একদিন হঠাৎ তার বুকের মাঝখানে কিছুটা বামদিক প্রচণ্ড ব্যথা অনুভব করেন এবং প্রচুর ঘামতে থাকেন। দ্রুত ডাক্তারের কাছে নিলে ডাক্তার তাকে ইসিজি করাতে বলেন।",
      "tag": "CTG.B 20",
      "sub_questions": [
        {
          "label": "ক",
          "question": "স্ট্রোক কী?",
          "explanation": "মস্তিষ্কে রক্তক্ষরণজনিত সমস্যাই হলো স্ট্রোক।"
        },
        {
          "label": "খ",
          "question": "ডায়াফ্রাম এর ভূমিকা ব‍্যাখ্যা করো।",
          "explanation": "ডায়াফ্রাম হলো বক্ষগহ্বর ও উদরগহ্বর পৃথককারী পেশিবহুল পর্দা। মানবদেহে শ্বাসকার্যে ডায়াফ্রাম গুরুত্বপূর্ণ ভূমিকা পালন করে। ডায়াফ্রাম সংকুচিত হলে নিচের দিকে নেমে যায়। ভেতরের ও বাইরের বায়ুচাপের সমতা রক্ষার জন্য প্রশ্বাস বায়ু ফুসফুসের ভিতরে প্রবেশ করে। পেশি সংকোচনের পরপরই এটি পুনরায় প্রসারিত হয়, ডায়াফ্রাম প্রসারিত হয়ে উপরে উঠে। বক্ষগহ্বরের আয়তন স্বাভাবিক হয়। ফলে ফুসফুসের ভেতরের চাপ বেড়ে যায় এবং কার্বন ডাইঅক্সাইড ও জলীয় বায়ুসমৃদ্ধ বাতাস নিঃশ্বাসরূপে বাইরে নির্গত হয়। এভাবে ডায়াফ্রাম সংকোচন ও প্রসারণের মাধ্যমে শ্বাসকার্যে ভূমিকা রাখে।"
        },
        {
          "label": "গ",
          "question": "লোকমান সাহেবের বুকে এমন ব্যথা হওয়ার সম্ভাব্য কারণ ব্যাখ্যা করো।",
          "explanation": "উদ্দীপকে উল্লিখিত লক্ষণগুলো দেখে বোঝা যায়, লোকমান সাহেবের হার্ট অ্যাটাক হয়েছে। বিভিন্ন কারণে হার্ট অ্যাটাক হয়ে থাকে। নিচে এর সম্ভাব্য কারণ ব্যাখ্যা করা হলো- যখন কারোও হৃদযন্ত্রের কোনো অংশে রক্ত জমাট বাঁধার কারণে রক্ত প্রবাহ বন্ধ হয়ে যায় কিংবা বাঁধাগ্রস্থ হয়, তখন হার্ট অ্যাটাক ঘটে। এ রোগের কারণগুলোর মধ্যে দেহের ওজন বেড়ে যাওয়া প্রধান। অস্বাস্থ্যকর খাদ্যাভাস যেমন- অধিক তেল বা চর্বিযুক্ত খাবার (গরুর মাংস, খাসির মাংস, বিরিয়ানি, তেহারি ইত্যাদি) ফাস্টফুড (বার্গার, বিফ বা চিকেন প্যাটিস ইত্যাদি) খাওয়া, অলস জীবনযাপন এবং শারীরিক পরিশ্রম না করার ফলে এ রোগ দেখা দেয়। এছাড়াও ধূমপান, জর্দা, মাদক ও নেশা এ রোগের কারণ হিসেবে চিহ্নিত হয়েছে। শুধু তাই নয় সর্বদা হতাশা, দুশ্চিন্তাগ্রস্ত ও বিমর্ষ থাকায় যে কোনো বয়সে এ রোগের ঝুঁকি বেড়ে যায়।"
        },
        {
          "label": "ঘ",
          "question": "“প্রতিকার অপেক্ষা প্রতিরোধ উত্তম”-লোকমান সাহেবের সমস্যার আলোকে বিশ্লেষণ করো।",
          "explanation": "উদ্দীপক অনুসারে লোকমান সাহেবের হার্ট অ্যাটাক হয়েছে। এ ধরনের রোগে প্রতিকার অপেক্ষা প্রতিরোধ উত্তম। নিচে তা বিশ্লেষণ করা হলো- হার্ট অ্যাটাক হলে বুকে অসহনীয় ব্যথা অনুভব হয়। ব্যথা বাম দিকে বা সারা বুকে ছড়িয়ে যেতে পারে। আর রোগীর যদি আগে থেকে ডায়াবেটিস থাকে, তাহলে তার বুকে কোনো ব্যথা ছাড়াই হার্ট অ্যাটাক হতে পারে। এমনকি রোগীর মৃত্যু পর্যন্ত হতে পারে। তাই ডায়াবেটিস রোগী কোনো অসুবিধা বোধ না করলেও নিয়মিত চিকিৎসকের কাছে গিয়ে চেক-আপ করাতে হবে। কারণ এটি একটি মারাত্মক রোগ তাই দেরি না করে দ্রুত ইসিজি করিয়ে ডাক্তারের পরামর্শ নিতে হবে। এ রোগ থেকে বাঁচতে হলে কিছু নিয়ম মেনে চলা দরকার যাতে রক্তচাপ নিয়ন্ত্রণে রাখা যায়। যেমন- অধিক মাত্রায় তেল ও চর্বি জাতীয় খাদ্য গ্রহণ করলে হূৎপিণ্ডের রক্তনালিতে কোলেস্টেরল জমা হয়ে রক্ত প্রবাহে প্রতিবন্ধকতা সৃষ্টি করে হৃৎপিন্ডের ক্ষতি করে। প্রতিদিন পরিমিত ব্যায়াম ও হাঁটা-চলা করলে হৃৎপিণ্ডের রক্তনালিতে কোলেস্টেরল জমতে পারে না এবং হূৎপিণ্ডের সংকোচন প্রসারণ ক্ষমতা বৃদ্ধি পায়। এতে সমস্ত শরীরে স্বাভাবিক রক্ত সঞ্চালন ঘটে, ফলে সকল কোষ পর্যাপ্ত পুষ্টি ও ০₂ পেয়ে থাকে। সুতরাং, মেদ সৃষ্টিকারী খাদ্য যেমন- তেল, চর্বি, অতিরিক্ত শর্করা পরিহার ও সুষম খাদ্য গ্রহণ, প্রতিদিন পরিমিত ব্যায়াম এবং হাঁটা-চলার মাধ্যমে হৃৎপিণ্ডকে সুস্থ রাখা সম্ভব। উপরিউক্ত আলোচনা থেকে বোঝা যায় যে, লোকমান সাহেবের সমস্যাটি অর্থাৎ হার্ট অ্যাটাক থেকে রক্ষা পেতে প্রতিকারের চেয়ে প্রতিরোধ উত্তম।"
        }
      ]
    },
    {
      "number": "5",
      "uddipok": "",
      "tag": "CTG.B 20",
      "sub_questions": [
        {
          "label": "ক",
          "question": "প্লাজমিড কী?",
          "explanation": "ব্যাকটেরিয়ার ক্রোমোসোম বহির্ভূত বৃত্তাকার DNA অণুই হলো প্লাজমিড।"
        },
        {
          "label": "খ",
          "question": "অস্টিওপোরোসিস হলে তুমি কিভাবে বুঝবে?",
          "explanation": "অস্টিওপোরোসিস মানবদেহের ক্যালসিয়ামের অভাবজনিত একটি রোগ। অস্টিওপোরোসিসের লক্ষণগুলো হলো- অস্থি ভঙ্গুর হয়ে যায়, পুরুত্ব কমতে থাকে, – পেশির শক্তি কমতে থাকে, - পিঠের পিছন দিকে ব্যথা অনুভব হয়, অস্থিতে ব্যথা অনুভব হয়। উপরিউক্ত লক্ষণগুলো দ্বারা অস্টিওপোরোসিস রোগকে শনাক্ত করতে পারবো।"
        },
        {
          "label": "গ",
          "question": "উদ্দীপকের 'X' অংশটির কার্যকরী এককের চিহ্নিত চিত্র অঙ্কন করো।",
          "explanation": "উদ্দীপকের অঙ্গটি হলো কিডনি বা বৃক্ক। বৃক্কের কার্যকরী একক হলো নেফ্রন। নিচে নেফ্রনের চিহ্নিত চিত্র অঙ্কন করা হলো-"
        },
        {
          "label": "ঘ",
          "question": "উদ্দীপকের 'X' চিহ্নিত অংশটি অকার্যকর হলে প্রতিকারের উপায়গুলো কী হতে পারে? বিশ্লেষণ করো।",
          "explanation": "নিম্নের অনুরুপ : উদীপীপকের A অঙ্গটি হলো বৃক্ক। বৃক্ক বিকল বা অকেজো হুলে দু'ধরনের পদক্ষেপ গ্রহণ করা যেতে পারে। বৃক্ক বিকল হলে যে দুটি পদক্ষেপ গ্রহণ করা যায় তা নিচে বিশ্লেষণ করা হলো- প্রথম পদক্ষেপটি হলো ডায়ালাইসিস। বৃক্ক সম্পূর্ণ অকেজো হওয়ার পর বৈজ্ঞানিক উপায়ে রক্ত পরিশোধিত করার প্রক্রিয়া হলো ডায়ালাইসিস। ডায়ালাইসিস মেশিনের সাহায্যে রক্ত পরিশোধিত করা হয়। ফলে নাইট্রোজেনঘটিত ক্ষতিকর বর্জ্য পদার্থ দেহের বাইরে নিষ্কাশিত হয়। দ্বিতীয় পদক্ষেপটি হলো বৃক্ক প্রতিস্থাপন। কোনো ব্যক্তির বৃক্ক অকেজো হয়ে পড়লে তখন কোনো সুস্থ ব্যক্তির বৃক্ক তার দেহে প্রতিস্থাপনের প্রক্রিয়াকে বৃক্ক প্রতিস্থাপন বলে। এটি দুভাবে সম্পন্ন করা যায়। যেমন- কোনো নিকট আত্মীয়ের বৃক্ক রোগীর দেহে প্রতিস্থাপন করা। অন্যটি, ট, মৃত ব্যক্তির বৃক্ক নিয়ে রোগীর দেহে প্রতিস্থাপন করা। মৃত ব্যক্তি বলতে \"ব্রেন ডেড\" বোঝানো হয়েছে, তবে দু'ক্ষেত্রেই দেখতে হবে টিস্যু ম্যাচ করে কি না। সুতরাং, বৃক্ক বিকল বা অকেজো হলে উল্লিখিত ডায়ালাইসিস অথবা বৃক্ক প্রতিস্থাপন পদক্ষেপের যেকোনো একটি গ্রহণ করা যায়।"
        }
      ]
    },
    {
      "number": "6",
      "uddipok": "অস্থি পেশি লিগামেন্ট টেন্ডন A B C D",
      "tag": "CTG.B 20",
      "sub_questions": [
        {
          "label": "ক",
          "question": "এপিলেপসি কী?",
          "explanation": "এপিলেপসি হলো মস্তিষ্কের একটি রোগ যাতে আক্রান্ত ব্যক্তি হঠাৎ করেই সাময়িকভাবে কার্যক্ষমতা হারিয়ে শরীর খিচুনি বা কাঁপুনি দিতে থাকে।"
        },
        {
          "label": "খ",
          "question": "ডায়াবেটিসের ক্ষেত্রে '3D' বলতে কী বুঝ? ব্যাখ্যা করো।",
          "explanation": "3D দ্বারা Discipline, Diet ও Dose কে বোঝায়। এই 3D শব্দটি মূলত ডায়াবেটিস রোগীদের জন্য ব্যবহার করা হয়। কারণ ডায়াবেটিস এমন একটি রোগ যা সম্পূর্ণরূপে নিরাময় করা যায় না কিন্তু কিছু নিয়ম- কানুন মেনে চললে এটাকে নিয়ন্ত্রণে রাখা যায়। এই নিয়ন্ত্রণে রাখার উপায়গুলোই হলো 3D।"
        },
        {
          "label": "গ",
          "question": "ছকের 'C' এর সাথে 'D' এর তুলনা লিপিবদ্ধ করো।",
          "explanation": "উদ্দীপকের ছকে C হলো লিগামেন্ট এবং D হলো টেনডন। এদের গঠন ও কাজে বেশ কিছু ভিন্নতা রয়েছে। নিম্নে এদের তুলনা লিপিবদ্ধ করা হলো- i. টেনডন মাংসপেশিকে অস্থির সাথে সংযুক্ত করে। অন্যদিকে, লিগামেন্ট অস্থিকে অস্থির সাথে সংযুক্ত করে। ii. ঘন, শ্বেততত্ত্বময় যোজক কলা দ্বারা টেনডন গঠিত। আর শ্বেততত্ত্ব ও পীততত্ত্বর সমন্বয়ে লিগামেন্ট গঠিত। iii. টেনডনের স্থিতিস্থাপকতা নেই। অন্যদিকে, লিগামেন্টের স্থিতিস্থাপকতা আছে। iv. টেনডন শ্বেতত্ত্বময়। অপরদিকে, লিগামেন্টে শ্বেততন্তু' ও পীততত্ত্ব উভয়ই থাকলেও পীততত্ত্বর সংখ্যা বেশি।"
        },
        {
          "label": "ঘ",
          "question": "প্রাণীর চলনে A, B, C এবং D এর ভূমিকা বিশ্লেষণ করো।",
          "explanation": "উদ্দীপকে A, B, C ও D হলো যথাক্রমে অস্থি; পেশি, লিগামেন্ট ও টেনডন। প্রাণীর চলনে এরা গুরুত্বপূর্ণ ভূমিকা পালন করে। নিচে তা বিশ্লেষণ করা হলো- অস্থি দেহের কাঠামো কঙ্কাল গঠন করে। আর পেশিতন্ত্র এই কাঠামোর উপর আচ্ছাদন তৈরি করে। ঐচ্ছিক পেশি টেনডন নামক দৃঢ় স্থিতিস্থাপক অংশ দ্বারা অস্থিকে আটকে রাখে। স্নায়বিক উত্তেজনা পেশির মধ্যে উদ্দীপনা যোগানোর ফলে পেশি সংকুচিত হয়। উদ্দীপনা অপসারণে পেশি পুনরায় শিথিল বা প্রসারিত হয়। এই সংকোচন ও প্রসারণের সহায়তায় সংলগ্ন অস্থির নড়াচড়া সম্ভব হয়। এভাবে পেশি কোনো অঙ্গকে প্রসারিত করে, কোনো অঙ্গকে ভাঁজ করে। এসকল কাজের ক্ষেত্রে লিগামেন্ট বা অস্থিবন্ধনীও যথেষ্ট ভূমিকা পালন করে। কজা যেমন পাল্লাকে দরজার কাঠামোর সাথে আটকে রাখে অনুরূপভাবে লিগামেন্ট হাড়কে আটকে রাখে এতে অঙ্গটি সবদিকে সোজা বা বাঁকা হয়ে নড়াচড়া করতে পারে এবং অস্থিসমূহ স্থানচ্যুত বা বিচ্যুত হয় না। উল্লিখিত প্রক্রিয়ায় বাইসেপস ও ট্রাইসেপস পেশির সংকোচন ও প্রসারণের মাধ্যমে কনুই বাঁকা ও সোজা করার মাধ্যমে (একই রূপে পায়ের চলন) মানব চলন সম্পন্ন হয়। সুতরাং প্রাণীর চলনে অস্থি, পেশি, লিগামেন্ট ও টেনডনের ভূমিকা অপরিসীম।"
        }
      ]
    },
    {
      "number": "7",
      "uddipok": "আমজাদ সাহেবের লেবু বাগানের গাছগুলো রোগাক্রান্ত হওয়ায় ফলন কম দেয়। তাই তিনি গবেষণাগারে লেবুগাছের কুঁড়ি থেকে এক প্রকার উচ্চফলনশীল ও রোগ প্রতিরোধী চারা উৎপাদন করলেন।",
      "tag": "CTG.B 20",
      "sub_questions": [
        {
          "label": "ক",
          "question": "GMO কী?",
          "explanation": "রিকম্বিনেন্ট DNA প্রযুক্তির মাধ্যমে সৃষ্ট নতুন বৈশিষ্ট্যসম্পন্ন জীবই হলো GMO।"
        },
        {
          "label": "খ",
          "question": "ডাইনোসরের বিলুপ্ত হওয়ার কারণ ব্যাখ্যা করো।",
          "explanation": "বিবর্তনের ধারায় যথোপযুক্ত অভিযোজন ক্ষমতার অভাবে অনেক প্রজাতি কালের গর্ভে হারিয়ে যায়। সময়ের সাথে যে প্রজাতিটির টিকে থাকার ক্ষমতা বেশি সে বিবর্তন ধারায় তত বেশিদিন টিকে থাকে। আবার কম হলে সে বিলুপ্ত হয়। বিবর্তন ধারায় ডাইনোসরের অভিযোজন ক্ষমতা কম হওয়ায় সেটি বিলুপ্ত হয়েছে। অপরদিকে, তেলাপোকার টিকে থাকার ক্ষমতা বেশি বলে তারা আজও টিকে রয়েছে।"
        },
        {
          "label": "গ",
          "question": "উদ্দীপকের উদ্ভিদটির উন্নয়নে আমজাদ সাহেবের গৃহীত কৌশল ব্যাখ্যা করো।",
          "explanation": "নিম্নের অনুরুপ : উদ্দীপকের উল্লিখিত X প্রযুক্তিটি হলো টিস্যু কালচার। টিস্যু কালচার পদ্ধতিটি কয়েকটি ধারাবাহিক ধাপের মাধ্যমে সম্পন্ন হয়। নিচে ধাপগুলো ব্যাখ্যা করা হলো- i. শুরুতে উন্নত গুণসম্পন্ন রোগমুক্ত উদ্ভিদকে এক্সপ্ল্যান্টের জন্য নির্বাচন করা হয়। ii. উদ্ভিদের বৃদ্ধির জন্য অত্যাবশ্যকীয় খনিজ পুষ্টি, ভিটামিন, ফাইটোহরমোন, সুক্রোজ ও অ্যাগার প্রভৃতি সঠিক মাত্রায় মিশিয়ে আবাদ মাধ্যম তৈরি করা হয়। iii. অটোক্লেভ করে জীবাণুমুক্ত করার পর আবাদ মাধ্যমে এক্সপ্ল্যান্টগুলোকে স্থাপন করা হয়। পরে নিয়ন্ত্রিত পরিবেশে আবাদ মাধ্যমে, স্থাপিত টিস্যুর বারবার বিভাজনের মাধ্যমে ক্যালাস বা অণুচারা উৎপন্ন হয়। iv. মূল উৎপাদনের লক্ষ্যে নির্দিষ্ট উচ্চতা লাভের পর বিটপগুলোকে কেটে মূল উৎপাদনকারী আবাদ মাধ্যমে স্থাপন করা হয়। v. সবশেষে মূল তৈরি হওয়ার পর চারাগুলোকে মাটি ভরাপাত্রে স্থানান্তর করা হয়। পরবর্তীতে এগুলোকে ল্যাবরেটরির বাইরের পরিবেশে খাপ খাওয়ানো হয় এবং এক পর্যায়ে প্রাকৃতিক পরিবেশের মাটিতে লাগানো হয়।"
        },
        {
          "label": "ঘ",
          "question": "বিভিন্ন উদ্ভিদের উন্নয়নে আমজাদ সাহেবের কৌশলের প্রয়োগ লাভজনক- বিশ্লেষণ করো।",
          "explanation": "উদ্দীপকে উল্লিখিত আমজাদ সাহেবের গৃহীত কৌশলটি হলো টিস্যু কালচার। বিভিন্ন উদ্ভিদের উন্নয়নে উক্ত কৌশলটির প্রয়োগ লাভজনক। এ প্রযুক্তির সাহায্যে- ১. বিভিন্ন প্রকার দেশি ও বিদেশি অর্কিডের চারা উৎপাদন করা সম্ভব হয়েছে। ২. রোগ প্রতিরোধী এবং অধিক উৎপাদনশীল কলার চারা, বেলের চারা, কাঁঠালের চারা উৎপাদন করা হয়েছে। ৩. চন্দ্রমল্লিকা, গ্লাডিওলাস, লিলি, কার্নেশান প্রভৃতি ফুল উৎপাদনকারী উদ্ভিদের চারা উৎপাদন করা হয়েছে। ৪. কদম, জারুল, ইপিল-ইপিল, বনফুল, সেগুন, নিম প্রভৃতি কাঠ উৎপাদনকারী বৃক্ষের চারা উৎপাদন করা হয়েছে। ৫. বিভিন্ন ডাল জাতীয় শস্য, বাদাম ও পাটের চারা উৎপাদন করা হয়েছে। ৬. রোগমুক্ত আলুর চারা এবং বীজ মাইক্রোটিউবার উৎপাদন করা সম্ভব হয়েছে। তাই বলা যায়, বিভিন্ন উদ্ভিদের উন্নয়নে আমজাদ সাহেবের কৌশলের প্রয়োগ অর্থাৎ টিস্যু কালচার অত্যন্ত লাভজনক।"
        }
      ]
    },
    {
      "number": "8",
      "uddipok": "আমগাছ, রোহিনী, স্বর্ণলতা, পতঙ্গ, পাখি, লাইকেন",
      "tag": "CTG.B 20",
      "sub_questions": [
        {
          "label": "ক",
          "question": "খাদ্যজাল কী?",
          "explanation": "বাস্তুতন্ত্রে অনেকগুলো খাদ্যশিকল একত্রিত হয়ে যে জালের মতো গঠন তৈরি করে তাই হলো খাদ্যজাল।"
        },
        {
          "label": "খ",
          "question": "খরগোশ বাস্তুতন্ত্রে কোন ট্রফিক লেভেলের প্রতিনিধিত্ব করে? ব্যাখ্যা করো।",
          "explanation": "যেসব প্রাণী সরাসরি উদ্ভিদ থেকে খাদ্যগ্রহণ করে, তাদেরকে তৃণভোজী প্রাণী বলা হয়। এদের অপর নাম প্রথম শ্রেণির খাদক। প্রথম স্তরের খাদক দ্বিতীয় ট্রফিক লেভের প্রতিনিধি। খরগোশ সবুজ উদ্ভিদকে খাদ্য হিসেবে গ্রহণ করে। এই কারণে খরগোশ বাস্তুতন্ত্রে দ্বিতীয় ট্রফিক লেভেলের প্রতিনিধিত্ব করে।"
        },
        {
          "label": "গ",
          "question": "উদ্দীপকের উপাদানগুলো দিয়ে একটি খাদ্যশিকল তৈরি করে- ব্যাখ্যা করো।",
          "explanation": "উদ্দীপকের উপাদানগুলো দিয়ে যে খাদ্যশিকল তৈরি করা যায় তা নিম্নরূপ- উদ্দীপকের আমগাছ, রোহিণী এবং লাইকেন সালোকসংশ্লেষণ প্রক্রিয়ায় খাদ্য তৈরি করতে পারে বলে এরা খাদ্যশিকলটিতে উৎপাদক হিসেবে রয়েছে। স্বর্ণলতা নিজে খাদ্য তৈরি করতে পারে না, এরা চোষক অঙ্গের মাধ্যমে উৎপাদক থেকে খাদ্য গ্রহণ করে বলে, তাদেরকে প্রথম স্তরের খাদক বলা হয়েছে। পতঙ্গ প্রথম স্তরের খাদক স্বর্ণলতাকে খাদ্য হিসেবে গ্রহণ করে, তাই এরা দ্বিতীয় স্তরের খাদক। পাখি দ্বিতীয় স্তরের খাদক পতঙ্গকে ভক্ষণ করে বেঁচে থাকে বলে এ খাদ্যশিকলে পাখি তৃতীয় স্তরের খাদক।"
        },
        {
          "label": "ঘ",
          "question": "উদ্দীপকের জীবগুলোর মধ্যকার মিথস্ক্রিয়া ও আন্তঃনির্ভরশীলতা বিশ্লেষণ করো।",
          "explanation": "উদ্দীপকের জীবগুলোর মধ্যকার মিথস্ক্রিয়া ও আন্তঃনির্ভরশীলতা বিশ্লেষণ করলে সেখানে মিউচুয়ালিজম, কমেনসেলিজম ও শোষণ পরিলক্ষিত হয়। আমগাছ, পতঙ্গ, পাখি এদের মধ্যে যে আন্তঃনির্ভরশীলতা রয়েছে তা মূলত মিউচুয়ালিজম। মিউচুয়ালিজমে জীবগুলো একে অন্যের দ্বারা উপকৃত হয়। এখানে পতঙ্গ ফুলের মধু আহরণের সময় পরাগায়ন ঘটে এবং আমগাছের ফুল পতঙ্গকে মধু দেয়। পাখি যখন ফল খায় বা ফল নিয়ে অন্যত্র যায়, তখন বীজের স্থানান্তর ঘটে। উদ্দীপকের লাইকেনে রয়েছে শৈবাল ও ছত্রাক। এরা একে অন্যের দ্বারা উপকৃত হয়। এখানে শৈবাল খাদ্য তৈরি করে এবং ছত্রাক শৈবালকে বাসস্থান প্রদান করে। লাইকেনের এ ধরনের আন্তঃনির্ভরশীলতাকে বলা হয় মিউচুয়ালিজম। অন্যদিকে আমগাছ ও রোহিনী উদ্ভিদের মধ্যকার সম্পর্ক হলো কমেনসেলিজম। এক্ষেত্রে রোহিনী উদ্ভিদ মূলের সাহায্যে নিজেকে মাটিতে আবদ্ধ করে এবং আমগাছকে আরোহণ করে উপরে উঠে বেশি পরিমাণে আলো গ্রহণ করে। কিন্তু এতে আমগাছ উপকৃত না হলেও ক্ষতিগ্রস্ত হয় না। আবার আমগাছ ও স্বর্ণলতার মধ্যকার সম্পর্ক হলো শোষণ যা এক ধরনের ঋণাত্মক আন্তঃসম্পর্ক। এক্ষেত্রে স্বর্ণলতা তার চোষক অঙ্গ আমগাছের দেহে প্রবেশ করিয়ে খাদ্যগ্রহণ করে উপকৃত হয়। কিন্তু এতে আমগাছ ক্ষতিগ্রস্ত হয়। 1 সুতরাং, উদ্দীপকের জীবগুলোর মধ্যকার মিথস্ক্রিয়া ও আন্তঃনির্ভরশীলতা বিশ্লেষণে মিউচুয়ালিজম, কমেনসেলিজম ও শোষণ পরিলক্ষিত হয়।"
        }
      ]
    }
  ]
}