{
  "title": "ময়মনসিংহ বোর্ড ২০২৪",
  "subtitle": "জীববিজ্ঞান (8)",
  "questions": [
    {
      "number": "1",
      "uddipok": "",
      "tag": "MB 24",
      "sub_questions": [
        {
          "label": "ক",
          "question": "আর্কিগোনিয়াম কী?",
          "explanation": "উদ্ভিদের স্ত্রীজনন অঙ্গই হলো আর্কিগোনিয়াম ।"
        },
        {
          "label": "খ",
          "question": "জীবের শ্রেণিবিন্যাসকরণ গুরুত্বপূর্ণ কেন?",
          "explanation": "শ্রেণিবিন্যাস জীবজগতকে সহজে জানার একটি পদ্ধতি। জীবের জাতিজনিগত বিভিন্ন তথ্য, জীবকুলের বিবর্তনিক ধারা নির্ণয় ও নতুন প্রজাতি শনাক্তকরণের জন্য শ্রেণিবিন্যাস প্রয়োজন। এছাড়া এই বিশাল জীবজগতকে ভালোভাবে জানা, বোঝা ও শেখার সুবিধার্থে এবং প্রতিটি জীবকে শনাক্ত করে তার নামকরণের ব্যবস্থা করা প্রভৃতি ক্ষেত্রে জীবের শ্রেণিবিন্যাস অতীব গুরুত্বপূর্ণ।"
        },
        {
          "label": "গ",
          "question": "উদ্দীপকের 'X' জীবটি কোন রাজ্যের অন্তর্গত?- ব্যাখ্যা করো।",
          "explanation": "উদ্দীপকে 'X' -চিত্রের জীবটি হলো অ্যামিবা। পাঁচ রাজ্য বিশিষ্ট জীবের শ্রেণিবিন্যাসে রাজ্য-২ হলো প্রোটিস্টা। এই প্রোটিস্টা রাজ্যে অ্যামিবা জীবটির অবস্থান। প্রোটিস্টা রাজ্যের বৈশিষ্ট্য হলো— এরা এককোষী বা বহুকোষী, একক বা কলোনিয়াল বা ফিলামেন্টাস এবং সুগঠিত নিউক্লিয়াস বিশিষ্ট। কোষে ক্রোমাটিন বস্তু নিউক্লিয়ার পর্দা দ্বারা পরিবৃত্ত থাকে। ক্রোমাটিন বস্তুতে DNA, RNA ও প্রোটিন থাকে। কোষে সকল ধরনের অঙ্গাণু থাকে। খাদ্যগ্রহণ শোষণ, গ্রহণ বা ফটোসিনথেটিক পদ্ধতিতে ঘটে। মাইটোসিস কোষ বিভাজনের মাধ্যমে অযৌন প্রজনন ঘটে এবং কনজুগেশনের মাধ্যমে যৌন প্রজনন ঘটে। কোনো ভ্রূণ গঠিত হয় না। অ্যামিবার ক্ষেত্রে যেহেতু উপরের বৈশিষ্ট্যগুলো লক্ষ করা যায় তাই অ্যামিবা প্রোটিস্টা রাজ্যের অন্তর্গত।"
        },
        {
          "label": "ঘ",
          "question": "উদ্দীপকের Y ও Z জীবের মধ্যে কোনটি অধিক উন্নত?- বিশ্লেষণ করো ।",
          "explanation": "উদ্দীপকের Y হলো উন্নত সবুজ উদ্ভিদ, যা প্লানটি রাজ্যের অন্তর্গত এবং 'Z' হলো নীলাভ সবুজ শৈবাল যা মনেরা রাজ্যের অন্তর্গত জীব। এই দুইটি জীবের মধ্যে Y অর্থাৎ সবুজ উদ্ভিদ অধিক উন্নত। নিচে কারণসহ তা বিশ্লেষণ করা হলো- মনেরা রাজ্যের জীব এককোষী ফিলামেন্টাস ও কলোনিয়াল, কোষে ক্রোমাটিন বস্তু থাকে কিন্তু নিউক্লিওলাস ও নিউক্লিয়ার পর্দা নেই। কোষে বিভিন্ন কোষীয় অঙ্গাণু যেমন- প্লাস্টিড, মাইটোকন্ড্রিয়া ইত্যাদি নেই। কোষ বিভাজন দ্বিবিভাজন প্রক্রিয়ায় ঘটে। সালোকসংশ্লেষণ পদ্ধতিতে খাদ্য গ্রহণ করে। অপরদিকে, প্লানটি রাজ্যের জীব প্রকৃত নিউক্লিয়াসযুক্ত সালোকসংশ্লেষণকারী উদ্ভিদ। এদের দেহে উন্নত টিস্যুতন্ত্র বিদ্যমান। এদের ভ্রূণ সৃষ্টি হয় এবং তা থেকে ডিপ্লয়েড পর্যায় শুরু হয়। এরা প্রধানত স্থলজ, তবে অসংখ্য জলজ প্রজাতি আছে। এদের যৌন জনন অ্যানাইসোগ্যামাস অর্থাৎ আকার, আকৃতি অথবা শারীরবৃত্তীয় পার্থক্যবিশিষ্ট ভিন্নধর্মী দুটি গ্যামেটের মিলনের মাধ্যমে যৌন জনন সম্পন্ন হয়। এরা আর্কিগোনিয়েট অর্থাৎ আর্কিগোনিয়াম বা স্ত্রীজনন অঙ্গবিশিষ্ট উদ্ভিদ। এরা সপুষ্পক। উপরের বৈশিষ্ট্যাবলী পর্যবেক্ষণে দেখা যায়, মনেরা রাজ্যের জীব 'Z' অর্থাৎ নীলাভ সবুজ শৈবাল স্বভোজী হলেও কোষের সংখ্যা, কোষীয় বৈশিষ্ট্য ও জনন প্রভৃতি দিক থেকে 'Y' অর্থাৎ সবুজ উদ্ভিদ অধিক উন্নত।"
        }
      ]
    },
    {
      "number": "2",
      "uddipok": "রফিক ও সফিক মাইক্রোস্কোপের সাহায্যে উদ্ভিদ কোষ পর্যবেক্ষণ ..করছিল। রফিক একটি গোলাকার অঙ্গাণুতে সুতার মতো কিছু দেখতে পেল। সফিক ডিম্বাকৃতি দুটি অঙ্গাণু দেখতে পেল। একটি শক্তি সরবরাহ করে, অন্যটি খাদ্য প্রস্তুত করে।",
      "tag": "MB 24",
      "sub_questions": [
        {
          "label": "ক",
          "question": "লসিকা কী?",
          "explanation": "ঈষৎ ক্ষারীয় স্বচ্ছ হলুদ বর্ণের তরল যোজক কলাই হলো লসিকা, যা লসিকা নালিতে অবস্থান করে।"
        },
        {
          "label": "খ",
          "question": "প্রস্বেদনকে প্রয়োজনীয় অমঙ্গল বলা হয় কেন?",
          "explanation": "প্রস্বেদনের মাধ্যমে উদ্ভিদ তার দেহের অতিরিক্ত পানি বাইরে বের করে দেয়। অতিরিক্ত পানি উদ্ভিদের দেহের নানা ক্ষতি সাধন করতে পারে। অপরদিকে, প্রস্বেদন বেশি হারে হলে উদ্ভিদে পানি ঘাটতিসহ নানা প্রকার জৈবিক কার্যাবলি ব্যাহত হয়। এ বিপরীতমুখী বৈশিষ্ট্যের কারণে বিজ্ঞানী কার্টিস প্রস্বেদনকে প্রয়োজনীয় অমঙ্গল বলে অভিহিত করেছেন।"
        },
        {
          "label": "গ",
          "question": "রফিক যে উপাদানটি পর্যবেক্ষণ করেছিল তার চিত্রসহ গঠন ব্যাখ্যা করো।",
          "explanation": "উদ্দীপকের রফিক সুতার মতো যে উপাদানটি পর্যবেক্ষণ করেছিল তা হলো ক্রোমাটিন তন্তু। কোষ বিভাজনের সময় এরা মোটা এবং খাটো হয়। তখন এদের আলাদা ক্রোমোজোম হিসেবে দেখা যায়। নিচে ক্রোমোজোমের চিত্রসহ গঠন ব্যাখ্যা করা হলো- ক্রোমোজোম নিউক্লিয়াসের নিউক্লিওপ্লাজমে বিস্তৃত এবং সূত্রাকার ক্রোমাটিন দ্বারা গঠিত। মানুষের ক্রোমোজোম ডিপ্লয়েড অর্থাৎ দুই সেট ক্রোমোজোম একত্রে অবস্থান করে। ক্রোমোজোমের দৈর্ঘ্য সাধারণত ৩.৫ থেকে ৩০০ মাইক্রন এবং প্রস্থ ০.২ থেকে ২.০ মাইক্রন । ক্রোমোজোমম একটি বাহু গৌণকুঞ্ঝন, সেন্ট্রোমিয়াম, ক্রোমোনেমা এবং ধাত্র থাকে। আর যে ক্রোমোজোমের সাথে নিউক্লিওলাস লাগানো থাকে তার ঐ অংশটিকে বলা হয় স্যাটেলাইট। এর প্রান্তে টেলোমিয়ার থাকে। ক্রোমোজোমের প্রধান উপাদান হলো DNA।"
        },
        {
          "label": "ঘ",
          "question": "উদ্দীপকে সফিকের দেখা অঙ্গাণু দুটি কীভাবে শক্তি সরবরাহ করে?- বিশ্লেষণ করো।",
          "explanation": "উদ্দীপকের সফিকের দেখা অঙ্গাণু দুটি হলো যথাক্রমে মাইটোকন্ড্রিয়া ও ক্লোরোপ্লাস্ট। মাইটোকন্ড্রিয়া ও ক্লোরোপ্লাস্ট সমন্বিতভাবে উদ্ভিদে শক্তি সরবরাহ করে। নিচে তা বিশ্লেষণ করা হলো- ক্লোরোপ্লাস্টের প্রধান কাজ হলো সালোকসংশ্লেষণ প্রক্রিয়ায় শর্করা জাতীয় খাদ্য প্রস্তুত করা। ক্লোরোপ্লাস্ট তথা প্লাস্টিডের গ্রানা অংশ সূর্যালোককে আবদ্ধ করে রাসায়নিক শক্তিতে রূপান্তর করে। এই আবদ্ধ সৌরশক্তি স্ট্রোমাতে অবস্থিত উৎসেচক সমষ্টি, বায়ু থেকে গৃহীত কার্বন ডাইঅক্সাইড এবং কোষের ভেতরকার পানি ব্যবহার করে শর্করা তৈরি করে। অপরদিকে, মাইটোকন্ড্রিয়ায় শ্বসনের বিভিন্ন পর্যায় যেমন- অ্যাসিটাইল কো-এ সৃষ্টি, ক্রেবস চক্র ও ইলেকট্রন প্রবাহ তন্ত্র সংঘটিত হয়। এই পর্যায়গুলোতে ক্লোরোপ্লাস্টের সহায়তায় উৎপন্ন শর্করা ব্যবহৃত হয়ে শক্তি উৎপন্ন হয়। শক্তি উৎপন্ন করায় মাইটোকন্ড্রিয়াকে শক্তি উৎপাদন কেন্দ্র বলা হয়ে থাকে। জীব তার বিভিন্ন কাজে এই শক্তি খরচ করে থাকে। এভাবেই মাইটোকন্ড্রিয়া ও ক্লোরোপ্লাস্ট উদ্ভিদের প্রয়োজনীয় শক্তি সরবরাহ করে।"
        }
      ]
    },
    {
      "number": "3",
      "uddipok": "",
      "tag": "MB 24",
      "sub_questions": [
        {
          "label": "ক",
          "question": "",
          "explanation": "কোষবিভাজনের শুরুতে বা একটি কোষে পরপর দুবার বিভাজনের মধ্যবর্তী সময়ে নিউক্লিয়াসের প্রস্তুতিমূলক কার্যসম্পন্নকারী দশাটি হলো ইন্টারফেজ।"
        },
        {
          "label": "খ",
          "question": "ক্যান্সার কেন সৃষ্টি হয়?— ব্যাখ্যা করো।",
          "explanation": "মাইটোসিস কোষ বিভাজন প্রক্রিয়ায় একটি হতে দুটি, দুটি হতে চারটি এভাবে কোষের সংখ্যা বাড়তে থাকে। এক্ষেত্রে কোষবিভাজন নিয়ন্ত্রিত থাকে। কোনো কারণে এ নিয়ন্ত্রণ হারিয়ে গেলে অস্বাভাবিক হারে বিভাজন হতে থাকবে। এভাবে অনিয়ন্ত্রিত মাইটোসিস কোষ বিভাজন থেকে টিউমার সৃষ্টি হয় । আর প্রাণঘাতী টিউমার থেকে ক্যান্সার সৃষ্টি হয়।"
        },
        {
          "label": "গ",
          "question": "'X' বিভাজনের যে ধাপে ক্রোমোজোমগুলো মেরুমুখী হয়, সেটি সচিত্র বর্ণনা করো।",
          "explanation": "'X' বিভাজন দ্বারা মাইটোসিস বিভাজনকে বোঝানো হয়েছে। মাইটোসিস বিভাজনের অ্যানাফেজ ধাপে ক্রোমোজোমগুলো মেরুমুখী হয়। নিচে অ্যানাফেজ ধাপের সচিত্র বর্ণনা দেওয়া হলো— অ্যানাফেজ ধাপে প্রতিটি ক্রোমোসোমের সেন্ট্রোমিয়ার দুভাগে বিভক্ত হয়ে যায়, ফলে ক্রোমাটিড দুটি আলাদা হয়ে পড়ে। এ অবস্থায় প্রতিটি ক্রোমাটিডকে অপত্য ক্রোমোসোম বলে এবং এতে একটি করে সেন্ট্রোমিয়ার থাকে। অপত্য ক্রোমোসোমগুলোর মধ্যে বিকর্ষণ শক্তি বৃদ্ধি পায়। ফলে এরা বিষুবীয় অঞ্চল থেকে পরস্পর বিপরীত মেরুর দিকে সরে যেতে থাকে। অপত্য ক্রোমোসোমের মেরু অভিমুখী চলনে সেন্ট্রোমিয়ার অগ্রগামী এবং বাহুদ্বয় অনুগামী হয়। এ পর্যায়ের শেষ দিকে অপত্য ক্রোমোসোমগুলো স্পিন্ডলযন্ত্রের মেরুপ্রান্তে অবস্থান নেয় এবং ক্রোমোসোমের দৈর্ঘ্য বৃদ্ধি পেতে থাকে ।"
        },
        {
          "label": "ঘ",
          "question": "জীবের ক্রোমোজোম সংখ্যার সমতা রক্ষায় 'Y' বিভাজনের গুরুত্ব বিশ্লেষণ করো।",
          "explanation": "উদ্দীপকে উল্লিখিত 'Y' বিভাজন দ্বারা মিয়োসিস বিভাজনকে নির্দেশ করা হয়েছে। জীবের ক্রোমোজোম সংখ্যা সমতা রক্ষায় মিয়োসিস বিভাজনের গুরুত্ব নিচে বিশ্লেষণ করা হলো- এ বিভাজন প্রক্রিয়ায় একটি প্রকৃত কোষ বিশেষ প্রক্রিয়ার মাধ্যমে বিভক্ত হয়ে চারটি অপত্য কোষে পরিণত হয়। এ প্রক্রিয়ায় নিউক্লিয়াস দুবার এবং ক্রোমোসোম একবার বিভক্ত হয়, ফলে অপত্য কোষে ক্রোমোসোম সংখ্যা মাতৃকোষের ক্রোমোসোমের সংখ্যার অর্ধেক হয়ে যায়। এ কারণে এ বিভাজন প্রক্রিয়াকে হ্রাসমূলক বিভাজনও বলা হয়। মিয়োসিস প্রধানত জীবের জনন কোষ বা গ্যামেট সৃষ্টির সময় জনন মাতৃকোষে ঘটে সপুষ্পক উদ্ভিদের পরাগধানী ও ডিম্বকের মধ্যে এবং উন্নত প্রাণীদেহে শুক্রাশয়ে ও ডিম্বাশয়ের মধ্যে মিয়োসিস ঘটে। এ বিভাজনের সময় একটি কোষ পরপর দুবার বিভাজিত হয়। প্রথম বিভাজনকে প্রথম মিয়োটিক বিভাজন বা মিয়োসিস-১ বলা হয়। এ বিভাজনে জনন মাতৃকোষ (2n) বিভাজিত হয়ে হ্যাপ্লয়েড ডিম্বাণু (n) ও শুক্রাণু (n) উৎপন্ন করে। এরপর দ্বিতীয় মিয়োটিক বিভাজন বা মিয়োসিস - ২ সম্পন্ন হয় যা মাইটোসিস বিভাজনের অনুরূপ। পরবর্তীতে এ হ্যান্ড্রয়েড শুক্রাণু ও ডিম্বাণু নিষিক্ত হয়ে জাইগোটে পরিণত হয়। নিয়োসিস বিভাজন জীবে ক্রোমোসোম সংখ্যার হ্রাস ঘটিয়ে জীবের ক্রোমোসোম সংখ্যার সমতা রক্ষা করে। ফলে বংশানুক্রমে সন্তান সন্ততির দেহকোষে ক্রোমোসোমের নির্দিষ্ট সংখ্যা অপরিবর্তিত থাকে।"
        }
      ]
    },
    {
      "number": "4",
      "uddipok": "(i) 6 C O 2 + 12 H 2 O ⟶ C 6 H 12 O 6 + 6 H 2 O + 6 O 2 6 \\mathrm{CO}_{2}+12 \\mathrm{H}_{2} \\mathrm{O} \\longrightarrow \\mathrm{C}_{6} \\mathrm{H}_{12} \\mathrm{O}_{6}+6 \\mathrm{H}_{2} \\mathrm{O}+6 \\mathrm{O}_{2} 6 CO 2 ​ + 12 H 2 ​ O ⟶ C 6 ​ H 12 ​ O 6 ​ + 6 H 2 ​ O + 6 O 2 ​ (ii) C 6 H 12 O 6 + 6 O 2 ⟶ 6 C O 2 + 6 H 2 O + \\mathrm{C}_{6} \\mathrm{H}_{12} \\mathrm{O}_{6}+6 \\mathrm{O}_{2} \\longrightarrow 6 \\mathrm{CO}_{2}+6 \\mathrm{H}_{2} \\mathrm{O}+ C 6 ​ H 12 ​ O 6 ​ + 6 O 2 ​ ⟶ 6 CO 2 ​ + 6 H 2 ​ O + শক্তি",
      "tag": "MB 24",
      "sub_questions": [
        {
          "label": "ক",
          "question": "জীবনীশক্তি কী?",
          "explanation": "জীবদেহ বা জৈব অণুর রাসায়নিক বন্ধন ছিন্ন করার মাধ্যমে প্রাপ্ত শক্তিই হলো জীবনীশক্তি ।"
        },
        {
          "label": "খ",
          "question": "সব আলোতে সালোকসংশ্লেষণ সমান হয় না- ব্যাখ্যা করো।",
          "explanation": "সালোকসংশ্লেষণের জন্য সূর্যালোকের প্রয়োজন। তবে সব আলোতেই সালোকসংশ্লেষণ ভালো হয় না। আলোকবর্ণালির লাল, নীল, কমলা এবং বেগুনি অংশটুকুতেই সালোকসংশ্লেষণ ভালো হয়। সবুজ কিংবা হলুদ আলোতে সালোকসংশ্লেষণ ভালো হয় না। আবার 400nm থেকে 480 nm এবং 680 nm তরঙ্গদৈর্ঘ্য বিশিষ্ট আলোতে সালোকসংশ্লেষণ সবচেয়ে ভালো হয়। অন্যান্য তরঙ্গদৈর্ঘ্যে সালোকসংশ্লেষণ তুলনামূলক কম ভালো হয়।"
        },
        {
          "label": "গ",
          "question": "(ii) নং বিক্রিয়ায় ১ অণু গ্লুকোজ ভেঙে কত অণু ATP উৎপন্ন হয়? হিসাবসহ দেখাও ।",
          "explanation": "উদ্দীপকে উল্লিখিত (ii) নং প্রক্রিয়াটি হলো সবাত শ্বসন। এ প্রক্রিয়ায় অক্সিজেনের উপস্থিতিতে শ্বসনিক বস্তু জারিত হয়ে CO 2 , H 2 O ও বিপুল পরিমাণ শক্তি হিসেবে ATP উৎপন্ন হয়। নিচে ছকের মাধ্যমে উৎপন্ন শক্তির হিসাব দেখানো হলো— শ্বসনের পর্যায় উৎপাদিত শক্তি ব্যয়িত শক্তি নীট উৎপাদিত শক্তি গ্লাইকোলাইসিস ২ অণু NADH+H + ৪ অণু ATP ২ অণু ATP ৬ ATP ২ ATP অ্যাসিটাইল কো- এ ২ অণু NADH+H + ৬ ATP ক্রেবস চক্র ৬ অণু NADH+H + ২ অণু FADH 2 = ২ অণু GTP ১৮ ATP ৪ ATP ২ ATP ৩৮ ATP (নীট মোট ATP) এখানে, ১ অণু NADH+H + = ৩ অণু ATP ১ অণু FADH 2 = ২ অণু ATP ১ অণু GTP = ১ অণু ATP এভাবে তিনটি ধাপে মোট ৩৮ অণু ATP উৎপন্ন হয়।"
        },
        {
          "label": "ঘ",
          "question": "উদ্দীপকের (i) ও (ii) প্রক্রিয়া দুটির তুলনামূলক পার্থক্য বিশ্লেষণ করো।",
          "explanation": "উদ্দীপকের i ও ii নং প্রক্রিয়া দুটি হলো যথাক্রমে সালোকসংশ্লেষণ এবং শ্বসন । নিচে এদের মধ্যে তুলনামূলক পার্থক্য উল্লেখ করা হলো— সালোকসংশ্লেষণ প্রক্রিয়ায় আলোক শক্তি রাসায়নিক স্থিরশক্তিতে পরিণত হয় কিন্তু শ্বসন প্রক্রিয়ায় রাসায়নিক স্থিরশক্তি গতিশক্তিতে রূপান্তরিত হয়। সালোকসংশ্লেষণ সূর্যালোকের উপস্থিতিতে ঘটলেও শ্বসন প্রক্রিয়া দিন-রাত ২৪ ঘণ্টাই চলতে থাকে। সালোকসংশ্লেষণে পানি ও CO 2 প্রধান উপাদান হিসাবে কাজ করে কিন্তু শ্বসনে শর্করা প্রধান উপাদান হিসাবে কাজ করে। সালোকসংশ্লেষণ প্রক্রিয়ার উৎপাদ হিসাবে শর্করা ও CO 2 উৎপন্ন হলেও শ্বসন প্রক্রিয়ায় পানি ও CO 2 উৎপন্ন হয়। সালোকসংশ্লেষণ প্রক্রিয়া ক্লোরোফিল বিশিষ্ট উদ্ভিদে ঘটে কিন্তু শ্বসন প্রক্রিয়া সকল উদ্ভিদ ও প্রাণীতেই ঘটে। সালোকসংশ্লেষণ একটি উপচিতিমূলক প্রক্রিয়া হলেও শ্বসন অপচিতিমূলক প্ৰক্ৰিয়া ।"
        }
      ]
    },
    {
      "number": "5",
      "uddipok": "",
      "tag": "MB 24",
      "sub_questions": [
        {
          "label": "ক",
          "question": "BMI কী?",
          "explanation": "মানব দেহের গড়ন ও চর্বির একটি নির্দেশিত সূচকই হলো BMI।"
        },
        {
          "label": "খ",
          "question": "পানির অপর নাম জীবন কেন?",
          "explanation": "পানি ব্যতীত দেহাভ্যন্তরে কোনো রাসায়নিক ক্রিয়া চলতে পারে না। দেহে পানি দ্রাবকরূপে কাজ করে। পানির জন্যই দেহে রক্ত সঞ্চালন সম্ভব। রক্তে পরিবাহিত খাদ্য উপাদান এবং অক্সিজেন পানির মাধ্যমে দেহকোষে পৌঁছাতে পারে। দেহের সকল প্রকার রসে খনিজ লবণ দ্রবীভূত অবস্থায় থাকে। পানি দেহের দূষিত পদার্থ অপসারণে সহায়তা করে। দেহে পানির ঘাটতি হলে দেহ গঠন, দেহের অভ্যন্তরীণ কার্য নিয়ন্ত্রণ ও দূষিত পদার্থ নির্গমন প্রক্রিয়া ব্যাহত হবে। তাই পানির অপর নাম জীবন।"
        },
        {
          "label": "গ",
          "question": "উদ্দীপকের খাদ্য পিরামিডটি যথার্থ কিনা ? ব্যাখ্যা করো।",
          "explanation": "যেকোনো একটি সুষম খাদ্যতালিকায় শর্করা, ভিটামিন ও খনিজ, আমিষ ও স্নেহ বা চর্বিজাতীয় খাদ্য এবং ফাইবার অন্তর্ভুক্ত থাকে। একজন কিশোর বা কিশোরী, প্রাপ্তবয়স্ক একজন পুরুষ বা মহিলার সুষম খাদ্যতালিকা লক্ষ করলে দেখা যায়, তালিকায় শর্করার পরিমাণ সবচেয়ে বেশি, শর্করাকে নিচে রেখে পরিমাণগত দিক বিবেচনা করে পর্যায়ক্রমে শাকসবজি, ফলমূল, আমিষ এবং স্নেহ ও চর্বিজাতীয় খাদ্য সাজালে যে কাল্পনিক পিরামিড তৈরি হয়, তাকে আদর্শ খাদ্য পিরামিড বলে। আদর্শ পিরামিডের সবচেয়ে নিচে চওড়া অংশে শর্করা জাতীয় খাবার থাকে, এগুলো বেশি করে খেতে হবে। তার উপরের অংশে আছে ভিটামিন ও খনিজ গ্রুপ। এসব খাবার শর্করার চেয়ে কম খেতে হবে। আমিষ জাতীয় খাবার আরও কম পরিমাণে খেতে হবে। তেল, চর্বি ও মিষ্টিজাতীয় খাবার সবচেয়ে কম খাওয়া উচিত। আমাদের প্রতিদিনের খাবার এই খাদ্য পিরামিড অনুযায়ী বেছে নিতে হবে, তবেই আমরা সহজে সুষম খাদ্য নির্বাচন করতে পারব। উদ্দীপকের চিত্রে দেখানো খাদ্য পিরামিডের সবচেয়ে উপরে স্নেহ বা চর্বিজাতীয় খাদ্য থাকলেও সবচেয়ে নিচে রয়েছে আমিষ। এছাড়া দ্বিতীয় ধাপে রয়েছে শর্করা যা প্রয়োজনের তুলনায় অপ্রতুল। তাই, সুষম খাদ্যাভাসের কথা চিন্তা করে আদর্শ পিরামিড সাজানোর ক্ষেত্রে উদ্দীপকের খাদ্য পিরামিডটি যথার্থ নয়"
        },
        {
          "label": "ঘ",
          "question": "উদ্দীপকের আলোকে আদর্শ খাদ্য পিরামিড তৈরির ক্ষেত্রে বিবেচ্য . বিষয়গুলো বিশ্লেষণ করো।",
          "explanation": "উদ্দীপকের চিত্রে যে খাদ্য পিরামিডকে দেখানো হয়েছে তা সুষম খাদ্যাভ্যাসের ক্ষেত্রে যথার্থ নয়। একটি আদর্শ খাদ্য পিরামিডে শর্করাকে নিচে রেখে পরিমাণগত দিক বিবেচনা করে পর্যায়ক্রমে শাকসবজি, ফলমূল, আমিষ এবং স্নেহ ও চর্বিজাতীয় খাদ্যকে সাজানো হয়। উদ্দীপকের আলোকে সঠিকভাবে আদর্শ খাদ্য পিরামিড তৈরির বিবেচ্য বিষয়গুলো নিচে বিশ্লেষণ করে সঠিক খাদ্য পিরামিড দেওয়া হলো- সেই হিসেবে আদর্শ খাদ্য পিরামিড অনুযায়ী সাজাতে গেলে উল্লিখিত পিরামিডের সবচেয়ে চওড়া অংশে ভাত, রুটি, চিনি থাকতে হবে। কারণ এগুলো বেশি করে খেতে হয়। তার পরের অংশে পেঁপে, শীম, কুমড়া ইত্যাদি শাকসবজি এবং ফলমূল জাতীয় খাদ্য থাকবে। এসব ভাত, রুটি ও চিনির চেয়ে কম খেতে হয়। মাছ, মাংস ও ডিম আরও কম খেতে হয় বলে শাকসবজির উপরে এদের অবস্থান দিতে হবে। ঘি ও তেল সবচেয়ে কম খেতে হয় বলে এসব খাদ্যের নাম সবার উপরে থাকবে ।"
        }
      ]
    },
    {
      "number": "6",
      "uddipok": "বিদ্যালয়ের শিক্ষাসফরে ছাত্র-ছাত্রীদের জনপ্রতি খাদ্য তালিকায় ভাত ও রুটি ৩০০ গ্রাম, মাংস ও ডাল ২০০ গ্রাম এবং তেল ও মাখন ৫০ গ্রাম বরাদ্দ ছিল।",
      "tag": "MB 24",
      "sub_questions": [
        {
          "label": "ক",
          "question": "ক্লোরোসিস কাকে বলে?",
          "explanation": "বিভিন্ন পুষ্টি উপাদানের অভাবজনিত কারণে উদ্ভিদের পাতা হলুদ হয়ে যাওয়ার প্রক্রিয়াকে ক্লোরোসিস বলে।"
        },
        {
          "label": "খ",
          "question": "ATP কে রিচার্জেবল ব্যাটারির সাথে তুলনা করা হয় কেন?",
          "explanation": "ATP হলো জীবদেহের জৈবমুদ্রা বা শক্তি মুদ্রা। ATP-এর রাসায়নিক বন্ধন ভেঙ্গে যে শক্তি উৎপন্ন হয়, সেই শক্তি দিয়ে জীবদেহের প্রতিটি জৈবনিক কাজ সম্পাদিত হয়। জীবের গ্রহণকৃত খাদ্যের জারণ থেকে নির্গতশক্তি দ্বারা ফসফোরাইলেশনের মাধ্যমে আবার সেই ভাঙা দুই টুকরো জোড়া লেগে ATP তৈরি হয়। শক্তির প্রয়োজন হলে তা আবার ভাঙে। তারপর খাদ্য থেকে শক্তি নিয়ে আবার জোড়া লাগে। তাই একে রিচার্জেবল ব্যাটারির সাথে তুলনা করা হয়।"
        },
        {
          "label": "গ",
          "question": "উদ্দীপকে প্রদত্ত খাদ্য থেকে প্রাপ্ত মোট শক্তির পরিমাণ নির্ণয় করো।",
          "explanation": "খাদ্য উপাদানের খাদ্য ক্যালরি অনুযায়ী, ১ গ্রাম শর্করা, আমিষ ও চর্বি থেকে যথাক্রমে ৪, ৪ ও ৯ খাদ্য ক্যালরি পাওয়া যায়। উদ্দীপক অনুসারে, ৩০০ গ্রাম ভাত ও রুটি (শর্করা) থেকে প্রাপ্ত খাদ্য ক্যালরির পরিমাণ = ৩০০ x ৪ = ১২০০ কিলোক্যালরি ২০০ গ্রাম মাংস ও ডাল (আমিষ) থেকে প্রাপ্ত খাদ্য ক্যালরির পরিমাণ = ২০০ x ৪ = ৮০০ কিলোক্যালরি এবং ৫০ গ্রাম তৈল ও মাখন (চর্বি) থেকে প্রাপ্ত খাদ্য ক্যালরির পরিমাণ = ৫০ X ৯ = ৪৫০ কিলোক্যালরি। অতএব, উদ্দীপকে প্রদত্ত খাদ্য থেকে প্রাপ্ত, মোট খাদ্য ক্যালরি = ১২০০ + ৮০০ + ৪৫০ কিলোক্যালরি = ২৪৫০ কিলোক্যালরি আমরা জানি, ১ কিলোক্যালরি = ৪.২ কিলোজুল ∴ \\therefore ∴ ২৪৫০ কিলোক্যালরি = (৪.২ x ২৪৫০) কিলোজুল = ১০২৯০ কিলোজুল"
        },
        {
          "label": "ঘ",
          "question": "উদ্দীপকের খাদ্যগুলোর কীভাবে পরিপাক ঘটে? — তা বিশ্লেষণ করো।",
          "explanation": "উদ্দীপকে উল্লিখিত খাদ্যগুলোর মধ্যে ভাত ও রুটি শর্করাজাতীয়, মাংস ও ডাল আমিষজাতীয় এবং তেল ও মাখন চর্বিজাতীয় খাদ্য। এই ... খাবারগুলো পরিপাক হওয়ার প্রক্রিয়া নিচে বিশ্লেষণ করা হলো- খাদ্যগুলো গ্রহণ করার পর মুখগহ্বরে দাঁত ও জিহ্বার সাহায্যে ক্ষুদ্র ক্ষুদ্র কণায় পরিণত হয় ও লালাগ্রন্থি নিঃসৃত লালার সাথে মিশ্রিত হয়। লালায় বিদ্যমান টায়ালিন এনজাইম শর্করাকে (ভাত ও রুটি) মন্টোজে পরিণত করে। বাকী খাদ্য উপাদান অপরিবর্তিত থাকে। পাকস্থলিতে পেপসিন এনজাইমের প্রভাবে আমিষ (মাংস ও ডাল) পলিপেপটাইডে পরিণত হয়। এবার সমস্ত খাদ্য উপাদানগুলো যখন ক্ষুদ্রান্তে পৌঁছায় তখন অ্যামাইলেজ, ট্রিপসিন ও লাইপেজ এনজাইম নিঃসৃত হয়। এগুলো সমস্ত খাদ্য উপাদানকে সরল উপাদানে পরিণত করে। অ্যামাইলেজ মন্টোজ বা শর্করাকে গ্লুকোজ, ট্রিপসিন পলিপেপটাইড বা আমিষকে অ্যামাইনো এসিড এবং লাইপেজ চর্বিজাতীয় খাদ্যকে (তৈল ও মাখন) ফ্যাটি এসিড ও গ্লিসারলে পরিণত করে। এভাবে উল্লিখিত সকল খাদ্য উপাদান সরল উপাদানে পরিণত হয়ে পরিপাক ঘটে । সুতরাং, উদ্দীপকে প্রদত্ত খাদ্য থেকে প্রাপ্ত মোট শক্তির পরিমাণ ১০২৯০ কিলোজুল।"
        }
      ]
    },
    {
      "number": "7",
      "uddipok": "",
      "tag": "MB 24",
      "sub_questions": [
        {
          "label": "ক",
          "question": "রেচন কী?",
          "explanation": "মানবদেহের যে জৈবিক প্রক্রিয়ার মাধ্যমে দেহে বিপাক প্রক্রিয়ায় উৎপন্ন বর্জ্য পদার্থগুলো নিষ্কাশিত হয় তাই রেচন'।"
        },
        {
          "label": "খ",
          "question": "অসমোরেগুলেশন বলতে কী বোঝ? ব্যাখ্যা করো।",
          "explanation": "শারীরবৃত্তীয় কাজ সম্পাদনের জন্য দেহে পরিমিত পানি থাকা অপরিহার্য। শরীরে কোনো কারণে পানির পরিমাণ বেড়ে গেলে মূত্রের মাধ্যমে অপসারিত হয়ে যায়। আবার কোনো কারণে পানির পরিমাণ কমে গেলে নেফ্রনের মাধ্যমে পুনঃশোষণ প্রক্রিয়ায় দেহে পানির সমতা বজায় এভাবে দেহের পানির সমতা বজায় রাখার প্রক্রিয়াই অসমোরেগুলেশন ।"
        },
        {
          "label": "গ",
          "question": "উদ্দীপকের 'X' অঙ্গটির চিহ্নিত চিত্র অঙ্কন করো।",
          "explanation": "উদ্দীপকে X অঙ্গটি হলো বৃক্ক। বৃক্কের চিহ্নিত চিত্র নিচে অঙ্কন করা হলো-"
        },
        {
          "label": "ঘ",
          "question": "উদ্দীপকের উল্লিখিত তন্ত্রটি মানবদেহে গুরুত্বপূর্ণ ভূমিকা পালন করে মূল্যায়ন করো।",
          "explanation": "উদ্দীপকে উল্লিখিত তন্ত্রটি হলো মানব রেচনতন্ত্র। রেচনতন্ত্র মানবদেহের ক্ষতিকারক নাইট্রোজেনঘটিত বর্জ্য পদার্থ নিষ্কাশনে সাহায্য করে মানবদেহে গুরুত্বপূর্ণ ভূমিকা পালন করে। রেচনতন্ত্রের মাধ্যমে রেচন ক্রিয়া সম্পন্ন হয়। রেচন মানবদেহের একটি জৈবিক প্রক্রিয়া যার মাধ্যমে দেহে বিপাক ক্রিয়ায় উৎপন্ন নাইট্রোজেনঘটিত বর্ণা পদার্থগুলো নিষ্কাশিত হয়। এ সকল বর্জ্য পদার্থগুলোর মধ্যে রয়েছে ইউরিয়া, ইউরিক এসিড, ক্রিয়েটিনিন ও বিভিন্ন ধরনের লবণ। এ পদার্থগুলো শরীরের জন্য খুবই ক্ষতিকর এবং বিষাক্ত । কোনো কারণে এ বিষাক্ত পদার্থগুলো শরীরে জমতে থাকলে নানা ধরনের অসুখ দেখা দেয় এবং পরবর্তীতে মৃত্যু পর্যন্ত ঘটতে পারে। কিন্তু বৃক্কস্থিত নেফ্রন একটি জটিল প্রক্রিয়ার মাধ্যমে ক্রমাগতভাবে মূত্র উৎপন্ন করে। মূত্রের সঙ্গে নাইট্রোজেনঘটিত বিষাক্ত বর্জ্য পদার্থগুলো এবং তার সাথে অতিরিক্ত পানি, খনিজ লবণ, ভিটামিন ও গ্লুকোজ সংগ্রাহী নালিকার মাধ্যমে পেলভিসে এবং সেখান থেকে ইউরেটার হয়ে মূত্রথলিতে জমা হয় ৷ মূত্র ত্যাগের ইচ্ছা হলে মূত্রথলির নিচের দিকে অবস্থিত ছিদ্রের মাধ্যমে মূত্র দেহের বাইরে নির্গত হয়। এভাবে উদ্দীপকের প্রদর্শিত রেচনতন্ত্র মূত্রত্যাগের মাধ্যমে দেহ থেকে বিষাক্ত বর্জ্য পদার্থ তথা ক্ষতিকারক পদার্থ নিষ্কাশনে সাহায্য করে মানবদেহে গুরুত্বপূর্ণ ভূমিকা পালন করে ।"
        }
      ]
    },
    {
      "number": "8",
      "uddipok": "",
      "tag": "MB 24",
      "sub_questions": [
        {
          "label": "ক",
          "question": "টেনডন কী?",
          "explanation": "মাংসপেশির যে প্রান্তভাগ রজ্জুর মত শক্ত হয়ে অস্থি গাত্রের সাথে সংযুক্ত হয় সেই প্রান্তই টেনডন ।"
        },
        {
          "label": "খ",
          "question": "হাতের কনুইকে দরজার কব্জার সাথে তুলনা করা হয়েছে কেন?",
          "explanation": "দরজার কব্জা যেমন দরজার পাল্লাকে কাঠামোর সাথে আটকে রাখে, সেরূপ কব্জার মতো সন্ধিকে কব্জা সন্ধি বলে। হাতের কনুই এর সন্ধিও তদ্রুপ হাতের দু'টি অস্থিকে আটকে রাখে। তাই হাতের কনুইকে দরজার কব্জার সাথে তুলনা করা হয়েছে।"
        },
        {
          "label": "গ",
          "question": "উদ্দীপকে 'P' এর উৎপত্তি ব্যাখ্যা করো।",
          "explanation": "উদ্দীপকের চিত্র: L হলো পুংগ্যামেটোফাইট। যেখানে P দ্বারা পুংগ্যামেটকে চিহ্নিত করা হয়েছে। নিচে পুংগ্যামেটের উৎপত্তি ব্যাখ্যা করা হলো- পরাগরেণু পুংগ্যামেট সৃষ্টির প্রথম কোষ। পূর্ণতাপ্রাপ্তির পর পরাগরেণু পরাগথলিতে থাকা অবস্থায়ই অঙ্কুরোদগম শুরু হয়। পরাগরেণুর কেন্দ্রিকাটি মাইটোটিক পদ্ধতিতে বিভাজিত হয়। এ বিভাজনে একটি বড় কোষ ও একটি ক্ষুদ্র কোষ সৃষ্টি হয়। বড় কোষটিকে নালিকোষ এবং ক্ষুদ্র কোষটিকে জেনারেটিভ কোষ বলে। নালিকোষ বৃদ্ধিপ্রাপ্ত হয়ে পরাগনালি এবং জেনারেটিভ কোষটি বিভাজিত হয়ে দুটি পুংগ্যামেট সৃষ্টি করে ।"
        },
        {
          "label": "ঘ",
          "question": "চিত্র 'M' থেকে চিত্র 'N' সৃষ্টির ধাপসমূহ বিশ্লেষণ করো।",
          "explanation": "উদ্দীপকের চিত্র: M তে নিষেক প্রক্রিয়া দেখানো হয়েছে। একটি শুক্রাণু ও একটি ডিম্বাণু মিলিত হয়ে জাইগোটের সৃষ্টি করে, যা পরবর্তীতে পরিবর্তন ও পরিবর্ধনের মাধ্যমে চিত্র: N বা পূর্ণাঙ্গ ফিটাস এ পরিণত হয়। নিচে এর ধাপসমূহ বিশ্লেষণ করা হলো— নিষেকের পর যে ডিপ্লয়েড জাইগোট কোষ সৃষ্টি হয় তা ৩৬ ঘন্টা পর প্রথমে বিভাজিত হয়ে দুই কোষ বিশিষ্ট গঠন সৃষ্টি করে। পরবর্তীতে ৭১ ঘন্টা পর একটি বলের মতো গঠন তৈরি করে একে ব্লাস্টুলা বলে । চার সপ্তাহ পরে এগুলো ভ্রূণে রূপ নেয় এবং প্রায় পাঁচ সপ্তাহ পরে ভ্রূণের বৃদ্ধি চলতে থাকে এবং হাত ও পায়ের গঠন শুরু হয় । প্রায় ৮ সপ্তাহ পরে ভ্রূণের কিছু বিকাশ ঘটে এবং অঙ্গগুলো ছোট আকারে থাকে । ভ্রূণের এ অবস্থাকে ফিটাস বলে । ২৮ সপ্তাহ পরে ফিটাস পূর্ণাঙ্গতা প্রাপ্ত হয়। এরপর ৩৮ সপ্তাহ পরে পূর্ণাঙ্গ ফিটাস ভূমিষ্ট হওয়ার উপযুক্ত হয়।"
        }
      ]
    }
  ]
}