{
  "title": "সিলেট ক্যাডেট কলেজ ২০২৪",
  "subtitle": "জীববিজ্ঞান (8)",
  "questions": [
    {
      "number": "1",
      "uddipok": "একটি গবেষণায় বিজ্ঞানীরা দেখেছেন যে, দেহের কিছু টিস্যুর গঠন মাছের আঁইশের মতো। তারা আরও উল্লেখ করেছেন যে, হৃৎপিণ্ড এবং মস্তিষ্কের টিস্যুর গঠন সম্পূর্ণ ভিন্ন।",
      "tag": "SCC 24",
      "sub_questions": [
        {
          "label": "ক",
          "question": "নমনীয় স্কেলিটাল টিস্যু কী?",
          "explanation": "নমনীয় স্কেলিটাল টিস্যু যোজক টিস্যুর একটি পরিবর্তিত রূপ যা কোমলাস্থি বা তরুণাস্থি নামে পরিচিত।"
        },
        {
          "label": "খ",
          "question": "কেন হৃৎপেশিকে বিশেষ ধরনের অনৈচ্ছিক পেশি বলা হয়?",
          "explanation": "হৃদপেশি মেরুদণ্ডী প্রাণীদের হৃৎপিণ্ডের এক বিশেষ ধরনের অনৈচ্ছিক পেশি। অনৈচ্ছিক পেশি টিস্যুর সংকোচন ও প্রসারণ প্রাণীর ইচ্ছাধীন নয়। এই বৈশিষ্ট্যটি হৃদপেশির ক্ষেত্রেও লক্ষ করা যায়। হৃদপেশির গঠন কিছুটা ঐচ্ছিক পেশির মতো হলেও কাজের দিক থেকে এটি অনৈচ্ছিক পেশির মতো। তাই হৃদপেশিকে বিশেষ ধরনের অনৈচ্ছিক পেশি বলা হয়।"
        },
        {
          "label": "গ",
          "question": "প্রথমে উল্লিখিত টিস্যুটি মানবদেহে কীভাবে কাজ করে?",
          "explanation": "মানবদেহের মাছের আঁইশের মতো গঠনবিশিষ্ট টিস্যুটি হলো স্কোয়ামাস আবরণী টিস্যু। এ টিস্যুগুলো চ্যাপ্টা আকৃতির এবং এদের নিউক্লিয়াস বড় আকারের। বৃক্কের বোম্যান্স ক্যাপসুলের প্রাচীর স্কোয়ামাস আবরণী টিস্যু দ্বারা গঠিত। মানবদেহে এ টিস্যু আবরণ ও ছাঁকনির ন্যায় কাজ করে থাকে। স্কোয়ামাস আবরণী টিস্যুর তৈরি বোম্যান্স ক্যাপসুল গ্লোমেরুলাসকে বেষ্টন করে রাখে। এ টিস্যু নির্বাচনি পরিস্রাবণের মাধ্যমে কাজ করে। এর পাতলা ও সমতল গঠন বিভিন্ন উপাদান ও পদার্থের প্রবাহ নিয়ন্ত্রণ করে। ফুসফুসেও স্কোয়ামাস আবরণী টিস্যু পাওয়া যায়। ফুসফুসের স্কোয়ামাস টিস্যুগুলো অক্সিজেন ও কার্বন ডাইঅক্সাইডের বিনিময়ে সহায়তা করে। এছাড়া এ টিস্যু দেহের বিভন্ন স্থানে উপস্থিত থেকে পুষ্টি ও গুরুত্বপূর্ণ পদার্থের প্রবাহ নিশ্চিত ও অভ্যন্তরীণ অঙ্গগুলোকে সংক্রমণ থেকে রক্ষা করে।"
        },
        {
          "label": "ঘ",
          "question": "উল্লিখিত বৈজ্ঞানিক গবেষণার শেষ উক্তিটি বিশ্লেষণ করো।",
          "explanation": "উদ্দীপকে উল্লিখিত বৈজ্ঞানিক গবেষণার ফলাফল অনুযায়ী হৃৎপিণ্ড ও মস্তিষ্কের টিস্যুর গঠন সম্পূর্ণ ভিন্ন। হৃৎপিণ্ড হৃদপেশি দ্বারা এবং মস্তিষ্ক স্নায়ু টিস্যু দ্বারা গঠিত। নিচে এদের গঠনের ভিন্নতা সম্পর্কে বিশ্লেষণ করা হলো- হৃদপেশি একটি বিশেষ ধরনের অনৈচ্ছিক পেশি। এ পেশি টিস্যুর কোষগুলো নলাকৃতির, শাখান্বিত ও আড়াআড়ি দাগযুক্ত। অন্যদিকে, স্নায়ুটিস্যু একটি বিশেষ ধরনের সংবেদী কোষ নিউরনের সমন্বয়ে গঠিত। নিউরন বহুভুজাকৃতির ও নিউক্লিয়াসযুক্ত। এটি একটি লম্বা অ্যাক্সন ও শাখান্বিত ডেনড্রাইট নিয়ে গঠিত। হৃদপেশির কোষগুলোর মধ্যে ইন্টারক্যালাটেড ডিস্ক বিদ্যমান। তবে স্নায়ুটিস্যুতে ইন্টারক্যালাটেড ডিস্ক থাকে না। হৃদপেশির কোষগুলো শাখার মাধ্যমে পরস্পর যুক্ত থাকে এবং হৃৎপিণ্ডের সকল হৃদপেশি সমন্বিতভাবে সংকুচিত ও প্রসারিত হয়। আবার একটি নিউরনের অ্যাক্সন অপর নিউরনের ডেনড্রাইটের সাথে যুক্ত হয়। এ সংযোগকে সিন্যাপস বলে। উপরের বিশ্লেষণে বলা যায় যে, বৈজ্ঞানিক গবেষণার শেষ উক্তিটি যথার্থ।"
        }
      ]
    },
    {
      "number": "2",
      "uddipok": "খাদ্য গ্রহণের পর দাঁত পরিপাক প্রক্রিয়ায় গুরুত্বপূর্ণ ভূমিকা পালন করে। তবে সম্পূর্ণ পরিপাকের জন্য খাদ্যনালির বিভিন্ন অংশ থেকে নিঃসৃত এনজাইম দায়ী।",
      "tag": "SCC 24",
      "sub_questions": [
        {
          "label": "ক",
          "question": "খাদ্য উপাদান কী?",
          "explanation": "খাদ্যে প্রাপ্ত রাসায়নিক বস্তুগুলোই হলো খাদ্য উপাদান।"
        },
        {
          "label": "খ",
          "question": "খাদ্যে ভেজাল বলতে কী বোঝায়?",
          "explanation": "খাদ্যে ভেজাল বলতে বোঝায় এমন উপাদান বা পদার্থ যা খাদ্য সামগ্রীতে অনৈতিকভাবে যুক্ত করা হয়, যার ফলে খাদ্যের গুণমান, স্বাদ বা নিরাপত্তা ক্ষতিগ্রস্থ হয়। ভেজাল বিভিন্ন রকম হতে পারে। এর মধ্যে বাণিজ্যিক রঙ, এন্টিবায়োটিক, ফরমালিন, হেভিমেটাল ইত্যাদি উল্লেখযোগ্য।"
        },
        {
          "label": "গ",
          "question": "উল্লিখিত অঙ্গটি কীভাবে উক্ত গুরুত্বপূর্ণ ভূমিকা পালন করে?",
          "explanation": "উদ্দীপকে পরিপাকে দাঁতের ভূমিকার কথা বলা হয়েছে। দাঁত পরিপাকতন্ত্রের একটি গুরুত্বপূর্ণ অঙ্গ। নিচে পরিপাকে এর ভূমিকা ব্যাখ্যা করা হলো- পরিপাকতন্ত্রের বিভিন্ন অংশগুলো বিভিন্নভাবে পরিপাক সম্পন্নের কাজে ভূমিকা রাখে। দাঁত পরিপাকতন্ত্রের প্রথম অংশে অবস্থিত। পরিপাকনালিতে খাদ্যবস্তুর সহজে চলাচল ও বিভিন্ন এনজাইমের ক্রিয়াশীল হওয়ার জন্য খাদ্যবস্তু ছোট ছোট টুকরায় পরিণত হওয়া জরুরি। দাঁত এ কাজে সহায়তা করে। খাদ্যগ্রহণের পর খাদ্যদ্রব্য মুখগহ্বরে দাঁতের সাহায্যে চিবানো হয়। বিভিন্ন প্রকার দাঁত বিভিন্নভাবে এ কাজ সম্পন্ন করে। কর্তন দাঁত খাবার টুকরা করার কাজ করে। ছেদন দাঁত খাবার ছেঁড়ার কাজ করে। অগ্রপেষণ ও পেষণ দাঁত খাদ্যবস্তু চর্বণ ও পেষণে সাহায্য করে। এদের কার্যকারিতার এক পর্যায়ে খাদ্যবস্তু ছোট ছোট টুকরায় পরিণত হয় ও পরিপাকের পরবর্তী ধাপের জন্য প্রস্তুত হয়।"
        },
        {
          "label": "ঘ",
          "question": "উল্লিখিত নিঃসরণগুলো উক্ত প্রক্রিয়াটির জন্য খুবই গুরুত্বপূর্ণ। এ বিষয়ে তোমার যুক্তি উপস্থাপন করো।",
          "explanation": "উদ্দীপকে উল্লিখিত নিঃসরণগুলো বলতে খাদ্য পরিপাককারী বিভিন্ন ধরনের এনজাইমকে নির্দেশ করা হয়েছে। সম্পূর্ণ খাদ্য পরিপাকে এসব এনজাইম গুরুত্বপূর্ণ ভূমিকা পালন করে। নিচে তা যুক্তিসহ উপস্থাপন করা হলো- পাকস্থলির প্রাচীরে অবস্থিত গ্যাস্ট্রিক গ্রন্থি থেকে ক্ষরিত গ্যাস্ট্রিক রসে প্রোটিন পরিপাককারী এনজাইম পেপসিন নিষ্ক্রিয় থাকে। এই পেপসিন পেপসিনোজেন রূপে নিঃসৃত হয়, যা HCI এসিডের সহায়তায় সক্রিয় পেপসিনে পরিণত হয়। পেপসিন প্রোটিনকে প্রোটিওজ ও পেপটোনে পরিণত করে। পাকস্থলিতে রেনিন নামক এনজাইম দুধের প্রোটিন কেসিনকে ক্যালসিয়ামের উপস্থিতিতে প্যারাকেসিনে পরিণত করে। আবার ক্ষুদ্রান্ত্র হতে শর্করা, লিপিড ও প্রোটিনজাতীয় খাদ্যের পরিপাকের এনজাইম ক্ষরিত হয়। শর্করা পরিপাকের প্রধান এনজাইম হলো অ্যামাইলেজ, মল্টেজ ও সুক্রেজ। এগুলো জটিল শর্করাকে সরল শর্করায় পরিণত করে। লিপিড পরিপাকের এনজাইম হলো লাইপেজ, ফসফোলাইপেজ ইত্যাদি। এরা লিপিডকে ভেঙ্গে ফ্যাটি এসিড ও গ্লিসারলে পরিণত করে। প্রোটিন পরিপাকের এনজাইম অ্যামিনোট্রিপসিন, ট্রাইপেপটাইডেজ, ডাইপেপটাইডেজ ইত্যাদি পেপটোনকে ভেঙ্গে অ্যামিনো এসিড মুক্ত করে। সুতরাং বোঝা যায় যে, উল্লিখিত নিঃসরণগুলো অর্থাৎ বিভিন্ন এনজাইম খাদ্য পরিপাক প্রক্রিয়াটির জন্য খুবই গুরুত্বপূর্ণ।"
        }
      ]
    },
    {
      "number": "3",
      "uddipok": "ঘটনা M: F 1 বর্ণান্ধ পিতা ও বাহক মায়ের ক্রস। ঘটনা N: বিবর্তনের প্রবাহ চিত্রটি অনুসরণ করো।",
      "tag": "SCC 24",
      "sub_questions": [
        {
          "label": "ক",
          "question": "বয়ঃসন্ধিকাল কী?",
          "explanation": "কৈশোর ও তারুণ্যের সন্ধিকালই হলো বয়ঃসন্ধিকাল।"
        },
        {
          "label": "খ",
          "question": "অমরা বলতে কী বোঝায়?",
          "explanation": "মাতৃ জরায়ুতে ক্রমবর্ধমান ভ্রূণ এবং মাতৃ জরায়ু টিস্যুর মধ্যে সম্পর্ক স্থাপিত হয় যে বিশেষ অঙ্গের মাধ্যমে তাই অমরা। অমরার সাহায্যে ভূণ জরায়ু-প্রাচীরে সংস্থাপিত হয় ও সুরক্ষিত থাকে। এটি মায়ের রক্তস্রোত থেকে ভূণের দেহে পুষ্টিদ্রব্য সরবরাহ করে। এটি মাতৃদেহে ও ভূণের মধ্যে গ্যাসীয় বিনিময় ঘটিয়ে শ্বসনে সাহায্য করে। ভ্রূণের বিপাকীয় কাজে উদ্ভূত নাইট্রোজেনজাত বর্জ্য পদার্থ এর মাধ্যমে ব্যাপিত হয়ে 'মায়ের দেহে প্রবেশ করে। অমরার মাধ্যমে ভ্রূণের দেহে রোগের অনাক্রম্যতা সৃষ্টি করে।"
        },
        {
          "label": "গ",
          "question": "ঘটনা- 'M' থেকে F₂ জনুর ফলাফল ব্যাখ্যা করো।",
          "explanation": "ঘটনা-M এ F₁ জনুতে বর্ণান্ধ পিতা ও বর্ণান্ধতার বাহক মাতার ক্রস দেখানো হয়েছে। নিচে এ ক্রসের ফলে F₂ জনুর ফলাফল ব্যাখ্যা করা হলো- এক্ষেত্রে, বর্ণান্ধ পিতার জিনোটাইপ- X C Y বাহক মাতার জিনোটাইপ- X c X F₁ পিতা-মাতা: বর্ণান্ধ পিতা X বর্ণান্ধতার বাহক মাতা জিনোটাইপ: XY × \\times × X c X অর্থাৎ, মেয়েদের ৫০% বর্ণান্ধ ও ৫০% বাহক হবে এবং ছেলেদের ৫০% বর্ণান্ধ ও ৫০% স্বাভাবিক হবে।"
        },
        {
          "label": "ঘ",
          "question": "ঘটনা- 'N' এর প্রবাহ চিত্রটি বিবর্তনের ক্ষেত্রে অত্যন্ত গুরুত্বপূর্ণ- এ বিষয়ে তোমার যুক্তি উপস্থাপন করো।",
          "explanation": "ঘটনা-N-এর প্রবাহ চিত্রটি দ্বারা ডারউইনবাদের বিভিন্ন ধাপগুলোকে নির্দেশ করা হয়েছে। এ ধাপগুলো বিবর্তনের ক্ষেত্রে অত্যন্ত গুরুত্বপূর্ণ। নিচে তা যুক্তিসহ উপস্থাপন করা হলো- উদ্দীপকের প্রথম ধাপ X দ্বারা জীবের অত্যধিক হারে বংশবৃদ্ধির প্রবৃত্তির উল্লেখ আছে। ডারউইন জীবের এ বৈশিষ্ট্যকে সহজাত প্রবৃত্তি বলে উল্লেখ করেছেন। এর ফলে জ্যামিতিক ও গাণিতিক হারে জীবের সংখ্যা বৃদ্ধি পায়। জীবের সংখ্যা বৃদ্ধির ফলে এদের খাদ্য-বাসস্থান সীমিত থাকায় প্রতিযোগিতার সম্মুখীন হতে হয়। ডারউইন একে 'অস্তিত্বের জন্য সংগ্রাম' নামে অভিহিত করেছেন। এ সংগ্রাম তিন পর্যায়ে সংঘটিত হয়। যথা- আন্তঃপ্রজাতিক সংগ্রাম (M), অন্তঃপ্রজাতিক সংগ্রাম (N) ও পরিবেশের সঙ্গে সংগ্রাম (O)। এ সংগ্রামের ফলে সুবিধাজনক প্রকরণ (Y) বিশিষ্ট উদ্ভিদ পরিবেশে টিকে থাকে এবং দুর্বল জীবগুলো প্রাকৃতিক নির্বাচনের মাধ্যমে হারিয়ে যায়। এভাবে যুগ যুগ ধরে নির্বাচিত হয়ে প্রকৃতিতে প্রাণী ও উদ্ভিদের বিবর্তন ঘটে ও নতুন প্রজাতির সৃষ্টি হয়। কাজেই যুক্তিসংগত ভাবে বলা যায়, ঘটনা-N এর প্রবাহ চিত্রটি বিবর্তনের ক্ষেত্রে অত্যন্ত গুরুত্বপূর্ণ।"
        }
      ]
    },
    {
      "number": "4",
      "uddipok": "",
      "tag": "SCC 24",
      "sub_questions": [
        {
          "label": "ক",
          "question": "হরমোন কী?",
          "explanation": "মানবদেহ ও বিভিন্ন প্রাণীর দেহ থেকে নিঃসৃত রস যা দেহের বিভিন্ন শারীরবৃত্তীয় কাজ নিয়ন্ত্রণ করে তাই হলো হরমোন।"
        },
        {
          "label": "খ",
          "question": "স্বয়ংক্রিয় স্নায়ুতন্ত্র বলতে কী বোঝায়?",
          "explanation": "যে তন্ত্রের কার্যকারিতার উপর মস্তিষ্ক ও মেরুরজ্জুর কোনো প্রভাব না থাকায় এরা স্বাধীন ও স্বতন্ত্রভাবে আপন কর্তব্য পালন করতে পারে তাকে স্বয়ংক্রিয় স্নায়ুতন্ত্র বলে। দেহের ভেতরের অঙ্গসমূহ যেমন- হৃৎপিণ্ড, অন্ত্র, পাকস্থলি, অগ্ন্যাশয় ইত্যাদির কাজ পরিচালনায় আমাদের কোনো নিয়ন্ত্রণ না থাকায় তা স্বয়ংক্রিয় স্নায়ুতন্ত্র দ্বারা পরিচালিত হয়।"
        },
        {
          "label": "গ",
          "question": "'X' মানবদেহে কীভাবে কাজ করে?",
          "explanation": "উদ্দীপকের X চিহ্নিত অংশটি মস্তিষ্কের সেরিব্রাম। এটি মস্তিষ্কের সবচেয়ে বৃহত্তম অংশ। একে গুরুমস্তিষ্কও বলা হয়। সেরিব্রাম ডান ও বাম দুটি অংশে বিভক্ত। এদের সেরিব্রাল হেমিস্ফিয়ার বলে। বাম সেরিব্রাল হেমিস্ফিয়ার দেহের ডান অংশ এবং ডান সেরিব্রাল হেমিস্ফিয়ার দেহের বাম অংশ নিয়ন্ত্রণ করে। সেরিব্রাম দেহের প্রত্যেক অঙ্গ থেকে স্নায়ু তাড়না গ্রহণের এবং প্রত্যেক অঙ্গে স্নায়ুতাড়না প্রেরণের উচ্চতর কেন্দ্র। দেহ সঞ্চালন তথা প্রত্যেক কাজ ও অনুভূতির কেন্দ্র হলো সেরিব্রাম। এটি আমাদের চিন্তা, চেতনা, জ্ঞান, স্মৃতি, ইচ্ছা, বাকশক্তি ও ঐচ্ছিক পেশির কার্যকলাপ নিয়ন্ত্রণ করে। এটি কোনো উদ্দীপকের প্রতি কী ধরনের সাড়া দিবে সে সিদ্ধান্ত গ্রহণে সহায়তা করে।"
        },
        {
          "label": "ঘ",
          "question": "সুস্বাস্থ্য বজায় রাখতে 'Y' এর ভূমিকা 'X' থেকে ব্যতিক্রমী- বিশ্লেষণ করো।",
          "explanation": "উদ্দীপকের X চিহ্নিত অংশটি হলো সেরিব্রাম ও Y চিহ্নিত অংশটি হলো সেরিবেলাম। তবে এদের একটির কার্যকারিতা অপরটির কার্যকারিতা থেকে ব্যতিক্রম। নিচে তা বিশ্লেষণ করা হলো- সেরিব্রাম ও সেরিবেলাম উভয়ই দেহের বিভিন্ন কার্যাবলি নিয়ন্ত্রণ করে। কোনো কারণে এদের কার্যক্রমে ব্যাঘাত ঘটলে দেহের স্বাভাবিক কার্যক্রম বিঘ্নিত হবে। সুস্বাস্থ্য বজায় রাখতে এদের ভূমিকা গুরুত্বপূর্ণ। এক্ষেত্রে দেহে এই কাজে সেরিবেলামের ভূমিকা সেরিব্রাম থেকে ভিন্ন। সেরিব্রাম দেহ সঞ্চালন তথা প্রত্যেক কাজ ও অনুভূতির কেন্দ্র। এটি আমাদের চিন্তা, চেতনা, জ্ঞান, স্মৃতি, ইচ্ছা, বাকশক্তি ও ঐচ্ছিক পেশির কার্যকলাপ নিয়ন্ত্রণ করে। এটি কোন উদ্দীপকের প্রতি কী ধরনের সাড়া দিবে সে সিদ্ধান্ত গ্রহণে সহায়তা করে। অন্যদিকে, সেরিবেলাম দেহের পেশির টান নিয়ন্ত্রণ, চলনে সমন্বয় সাধন, দেহের ভারসাম্য রক্ষা, দৌড়ানো এবং লাফানোর কাজে জড়িত পেশিগুলোর কার্যাবলি নিয়ন্ত্রণ করে যা সেরিব্রামের কার্যক্রমে থেকে ভিন্নতর। উপরের বিশ্লেষণ থেকে বোঝা যায় যে, সুস্বাস্থ্য বজায় রাখতে 'Y' এর ভূমিকা 'X' থেকে ব্যতিক্রমী।"
        }
      ]
    },
    {
      "number": "5",
      "uddipok": "খাদ্য উৎপাদনের দুটি পর্যায়ের মধ্যে একটি হলো P, যেখানে আলো অপরিহার্য। দ্বিতীয় পর্যায়টি হলো Q, যেখানে সরাসরি আলোর প্রয়োজন হয় না।",
      "tag": "SCC 24",
      "sub_questions": [
        {
          "label": "ক",
          "question": "জৈব মুদ্রা কী?",
          "explanation": "যে শক্তি জমা করে রাখে এবং প্রয়োজন অনুসারে অন্য প্রক্রিয়ায় শক্তি সরবরাহ করে তাই জৈব মুদ্রা।"
        },
        {
          "label": "খ",
          "question": "জলজ উদ্ভিদে সালোকসংশ্লেষণের হার স্থলজ উদ্ভিদের 'তুলনায় বেশি কেন?",
          "explanation": "সালোকসংশ্লেষণ প্রক্রিয়ায় সবুজ উদ্ভিদ সূর্যালোকের উপস্থিতিতে ক্লোরোফিলের সাহায্যে CO₂ এবং পানি সহযোগে শর্করা জাতীয় খাদ্য প্রস্তুত করে। সালোকসংশ্লেষণের জন্য CO₂ অতীব গুরুত্বপূর্ণ। উদ্ভিদ যত বেশি CO₂ পাবে সালোকসংশ্লেষণের হার তত বেশি হবে। বায়ুমণ্ডলে CO₂ এর হার (০.০৩%), যা পানির তুলনায় কম (০.৩%)। তাই জলজ উদ্ভিদে সালোকসংশ্লেষণ স্থলজ উদ্ভিদের তুলনায় বেশি হারে হয়।"
        },
        {
          "label": "গ",
          "question": "উল্লিখিত P পর্যায়ে আলো কীভাবে ভূমিকা পালন করে তা ব্যাখ্যা করো।",
          "explanation": "উদ্দীপকে উল্লিখিত P পর্যায়টি হলো সালোকসংশ্লেষণের আলোকনির্ভর পর্যায়, যেখানে আলোর উপস্থিতি অপরিহার্য। নিচে আলোক পর্যায়ে আলোর ভূমিকা ব্যাখ্যা করা হলো- আলোকনির্ভর পর্যায়ে সৌরশক্তি রাসায়নিক শক্তিতে রূপান্তরিত হয়। এ প্রক্রিয়ায় ATP এবং NADPH+H + উৎপন্ন হয়। ATP ও NADPH+H + সৃষ্টিতে ক্লোরোফিল গুরুত্বপূর্ণ ভূমিকা পালন করে। ক্লোরোফিল অণু আলোকরশ্মির ফোটন শোষণ করে এবং শোষণকৃত ফোটন থেকে শক্তি সঞ্চয় করে ADP অজৈব ফসফেটের সাথে মিলিত হয়ে ফটোফসফোরাইলেশন প্রক্রিয়ায় ATP তৈরি করে। এ পর্যায়ে সূর্যালোক ও ক্লোরোফিলের সহায়তায় পানি বিয়োজিত হয়ে ফটোলাইসিস প্রক্রিয়ায় অক্সিজেন, হাইড্রোজেন ও ইলেকট্রন উৎপন্ন হয়। ফটোফসফোরাইলেশন প্রক্রিয়ায় ATP উৎপন্ন হয় এবং ইলেকট্রন NADP- কে বিজারিত করে NADPH+H + উৎপন্ন করে। এ পর্যায়ে তৈরি ATP ও NADPH+H + কে একত্রে আত্তীকরণ শক্তি বলা হয়।"
        },
        {
          "label": "ঘ",
          "question": "উল্লিখিত 'Q পর্যায়ে CO₂ বিজারণের দুটি গতিপথের সাদৃশ্য এবং বৈসাদৃশ্য বিশ্লেষণ করো।",
          "explanation": "নিম্নের অনুরুপঃ উদ্দীপকের 'Q' পর্যায়টি হলো সালোকসংশ্লেষণের আলোক নিরপেক্ষ পর্যায়। এ পর্যায়ের CO₂ গ্যাস বিজারণের গতিপথ দুটি হলো C 3 চক্র ও C 4 চক্র। নিচে চক্র দুটির গতিপথের সাদৃশ্য ও বৈসাদৃশ্য বিশ্লেষণ করা হলো- সাদৃশ্য: i. C 3 ও C 4 উভয় চক্রই সালোকসংশ্লেষণের আলোক নিরপেক্ষ পর্যায়ের প্রক্রিয়া। ii. উভয়য়েই উদ্ভিদের মেসোফিল কোষে ঘটে থাকে। iii. উভয়ই ক্লোরোপ্লাস্ট সহযোগে শর্করা জাতীয় খাদ্য তৈরি করে। বৈসাদৃশ্য: i. C 3 চক্রে CO₂-এর প্রথম গ্রাহক হলো রাইবুলোজ-১,৫ বিসফসফেট। অন্যদিকে C 4 চক্রে CO₂-এর প্রথম গ্রাহক ফসফোইনোল পাইরুভিক এসিড। ii. C₃ চক্রের প্রথম উৎপন্ন স্থায়ী যৌগ ৩-ফসফোগ্লিসারিক এসিড হলেও C 4 চক্রের প্রথম স্থায়ী যৌগ অক্সালো অ্যাসিটিক এসিড। iii. C₃ চক্রে CO₂ ফিক্সিং এনজাইম হলো রুবিস্কো, কিন্তু C₁ চক্রে CO₂ ফিক্সিং এনজাইম হলো কার্বোক্সিলেজ। iv. C 3 চক্রে সালোকসংশ্লেষণ হার কম হলেও C 4 চক্রে সালোকসংশ্লেষণ হার বেশি। v. C 3 চক্র সম্পন্ন উদ্ভিদে ফটোরেসপিরেশন ঘটে, কিন্তু C 4 চক্র সম্পন্ন উদ্ভিদে ফটোরেসপিরেশন ঘটে না।"
        }
      ]
    },
    {
      "number": "6",
      "uddipok": "",
      "tag": "SCC 24",
      "sub_questions": [
        {
          "label": "ক",
          "question": "স্ক্লেরাইড কী?",
          "explanation": "স্ক্লেরাইড হলো খাটো, সমব্যাসীয়, লম্বাটে বা তারকাকার স্ক্লেরেনকাইমা টিস্যু।"
        },
        {
          "label": "খ",
          "question": "ফটোলাইসিস বলতে কী বোঝায়?",
          "explanation": "সালোকসংশ্লেষণের আলোক পর্যায়ে সূর্যালোক ও ক্লোরোফিলের সহায়তায় পানি বিয়োজিত হয়ে অক্সিজেন, হাইড্রোজেন ও ইলেকট্রন উৎপন্ন হয়। এ প্রক্রিয়াকেই বলা হয় ফটোলাইসিস বা সালোকবিভাজন। সালোকসংশ্লেষণের অচক্রীয় ফটোফসফোরাইলেশনে ফটোলাইসিস ঘটে। সালোকসংশ্লেষণে নির্গত অক্সিজেন ফটোলাইসিস এর মাধ্যমে তৈরি হয়ে থাকে। H 2 O →  ফটোলাইসিস  H + + O 2 + e − \\mathrm{H}_{2} \\mathrm{O} \\xrightarrow{\\text { ফটোলাইসিস }} \\mathrm{H}^{+}+\\mathrm{O}_{2}+\\mathrm{e}^{-} H 2 ​ O   ফটোলাইসিস   ​ H + + O 2 ​ + e −"
        },
        {
          "label": "গ",
          "question": "উল্লিখিত চিত্র 'X'-এর গঠন ব্যাখ্যা করো।",
          "explanation": "নিম্নের অনুরুপঃ উদ্দীপকের 'X' চিহ্নিত অঙ্গাণুটি হলো মাইটোকন্ড্রিয়া। নিচে এর গঠন ব্যাখ্যা করা হলো- মাইটোকন্ড্রিয়া গোলাকার বা দণ্ডাকৃতির হয়ে থাকে। এটি দুই স্তরবিশিষ্ট আবরণী দিয়ে ঘেরা। আবরণী দুটি যথাক্রমে বহিঃআবরণী এবং অন্তঃআবরণী নামে পরিচিত। বহিঃআবরণী মসৃণ কিন্তু অন্তঃআবরণী নানাভাবে ভিতরের দিকে ভাঁজ হয়ে থাকে। এই ভাঁজগুলোকে বলা হয় ক্রিস্টি। ক্রিস্টির গায়ে বৃন্তযুক্ত গোলাকার বস্তু থাকে, একে অক্সিজোম বলে। অক্সিজোমে বিভিন্ন ধরনের উৎসেচক সাজানো থাকে। মাইটোকন্ড্রিয়ার ভেতরে অর্ধতরল দানাদার পদার্থ থাকে, যাকে ম্যাট্রিক্স বলে। মাইটোকন্ড্রিয়ায় প্রায় ৭৩% প্রোটিন, ২৫% লিপিড এবং ০.৫% RNA থাকে।"
        },
        {
          "label": "ঘ",
          "question": "উদ্ভিদের জীবনে উপরে উল্লিখিত চিত্র 'Y'-এর ভূমিকা বিশ্লেষণ করো।",
          "explanation": "নিম্নের অনুরুপঃ উদ্দীপকের চিত্র- হলো ক্লোরোপ্লাস্ট, উদ্ভিদের জীবনধারণে এর বিশেষ ভূমিকা রয়েছে। উদ্ভিদ জীবনে ক্লোরোপ্লাস্টের গুরুত্ব নিচে বিশ্লেষণ করা হলো- সবুজ উদ্ভিদে ক্লোরোপ্লাস্ট থাকায় এরা নিজেই নিজের খাদ্য সালোকসংশ্লেষণ প্রক্রিয়ায় প্রস্তুত করে থাকে। উদ্ভিদের প্লাস্টিডের গ্রানা অংশ সূর্যালোককে আবদ্ধ করে রাসায়নিক শক্তিতে রূপান্তরিত করে। এই আবদ্ধ সৌরশক্তি উৎসেচক, CO₂ এবং কোষের ভিতরকার পানি ব্যবহার করে উদ্ভিদ সরল শর্করা তৈরি করে। এ প্রস্তুতকৃত খাদ্য উদ্ভিদের বিভিন্ন জৈবনিক কাজে শক্তি জোগায়। ফলে উদ্ভিদ বৃদ্ধিপ্রাপ্ত হয় এবং পরবর্তীতে ফুল ধারণ করে। পরাগায়ন ও নিষেকের মাধ্যমে ফুল থেকে ফল ও বীজ উৎপন্ন হয়ে প্রজাতির ধারা অব্যাহত থাকে। আবার ক্লোরোপ্লাস্টে সালোকসংশ্লেষণের সময় উদ্ভিদ পরিবেশ থেকে CO₂ গ্রহণ করে এবং O₂ ত্যাগ করে, ফলে পরিবেশে গ্যাসীয় ভারসাম্য রক্ষা পায়। এই ভারসাম্য রক্ষিত না হলে উদ্ভিদের টিকে থাকা সম্ভব হতো না। তাই উপরের আলোচনার প্রেক্ষিতে বলা যায়, উদ্ভিদের জীবনধারণের জন্য ক্লোরোপ্লাস্টের ভূমিকা অপরিসীম।"
        }
      ]
    },
    {
      "number": "7",
      "uddipok": "P- ক্রোমোজোম সংখ্যা সমান থাকে। Q- ক্রোমোজোম সংখ্যা অর্ধেক হয়ে যায়।",
      "tag": "SCC 24",
      "sub_questions": [
        {
          "label": "ক",
          "question": "ইন্টারফেজ কী?",
          "explanation": "কোষবিভাজনের শুরুতে বা একটি কোষে পরপর দুবার বিভাজনের মধ্যবর্তী নিউক্লিয়াসের প্রস্তুতিমূলক কার্যসম্পন্নকারী দশাটি হলো ইন্টারফেজ।"
        },
        {
          "label": "খ",
          "question": "কোন অঙ্গাণুকে প্রোটিন তৈরির কারখানা বলা হয়?",
          "explanation": "রাইবোজোমকে প্রোটিন তৈরির কারখানা বলা হয়। কারণ প্রোটিনের পলিপেপটাইড চেইন সংযোজন এই রাইবোজোমেই হয়ে থাকে। এছাড়াও রাইবোজোম একই কাজে প্রয়োজনীয় উৎসেচক সরবরাহ করে থাকে।"
        },
        {
          "label": "গ",
          "question": "'P' বিভাজনের ক্যারিওকাইনেসিসের পর্যায়গুলোর চিহ্নিত চিত্র অঙ্কন করো।",
          "explanation": "উদ্দীপকে উল্লিখিত P কোষ বিভাজনটি হলো মাইটোসিস কোষ বিভাজন। কোষের নিউক্লিয়াসের বিভাজনকে বলা হয় ক্যারিওকাইনেসিস। মাইটোসিস কোষ বিভাজনের প্রথমে ক্যারিওকাইনেসিস ঘটে, যা প্রোফেজ প্রো-মেটাফেজ, মেটাফেজ, অ্যানাফেজ, টেলোফেজ এই পাঁচটি পর্যায়ের মাধ্যমে ঘটে থাকে। নিচে পর্যায়গুলোর চিহ্নিত চিত্র দেওয়া হলো-"
        },
        {
          "label": "ঘ",
          "question": "জীবের জন্য 'P' এবং 'Q' উভয় ধরনের বিভাজনই অপরিহার্য- মূল্যায়ন করো।",
          "explanation": "নিম্নের অনুরুপঃ উদ্দীপকে A ও B কোষ বিভাজন দুটি হলো যথাক্রমে মাইটোসিস ও মিয়োসিস কোষ বিভাজন। জীবের জন্য এ কোষ বিভাজন দুটি গুরুত্বপূর্ণ ভূমিকা পালন করে থাকে। নিচে তা যুক্তিসহ বিশ্লেষণ করা হলো- মাইটোসিস কোষ বিভাজনের মাধ্যমে প্রতিটি কোষের নিউক্লিয়াস ও সাইটোপ্লাজমের মধ্যকার আয়তন ও পরিমাণগত ভারসাম্য রক্ষিত হয়। এর ফলে বহুকোষী জীবের দৈহিক বৃদ্ধি ঘটে। সাধারণত সব বহুকোষী জীবেই জাইগোট বার বার মাইটোসিস প্রক্রিয়ায় বিভাজিত হয়ে অসংখ্য অপত্য কোষ সৃষ্টির মাধ্যমে পরিপূর্ণ জীবে পরিণত হয়। এ প্রক্রিয়ায় সৃষ্ট অপত্য কোষে ক্রোমোজোমের সংখ্যা ও গুণাগুণ মাতৃকোষের মতো হওয়ায় জীবদেহের বৃদ্ধিও সুশৃঙ্খলভাবে হয়ে থাকে। তাছাড়া সৃষ্ট কোষের আকার, আকৃতি ও আয়তন সুষম থাকায় জীবের মধ্যে ভারসাম্য এবং গুণগত বৈশিষ্ট্যের স্থিতিশীলতা রক্ষিত হয়। এছাড়া এ কোষ বিভাজন জননকোষের সংখ্যা বৃদ্ধি, ক্ষতস্থানে নতুন কোষ সৃষ্টি ইত্যাদি কাজও করে থাকে। জীবজগতে মিয়োসিস প্রক্রিয়াটি খুবই গুরুত্বপূর্ণ। যৌন জননক্ষম জীবে মিয়োসিসের ফলে জননকোষ তৈরি হয়। জননকোষের মিলনের মাধ্যমে যৌন জনন সম্পন্ন হয় এবং এরা বংশবৃদ্ধি ঘটায়। মিয়োসিস না ঘটলে এ সকল জীবের বংশবৃদ্ধি অসম্ভব। আবার মিয়োসিসের কারণেই প্রত্যেকটি জীবে ক্রোমোজোম সংখ্যা নির্দিষ্ট থাকে এবং বংশানুক্রমে তা সন্তান- সন্ততিতেও অপরিবর্তিত থাকে। মিয়োসিসের মাধ্যমে ক্রসিংওভারের কারণে ক্রোমোজোমে জিনের বিনিময় ঘটে। এর ফলে জীব প্রজাতিতে বৈচিত্র্য দেখা যায়। আবার মিয়োসিস না ঘটলে প্রতি বংশধরে ক্রোমোজোম সংখ্যা দ্বিগুণ হারে বৃদ্ধি পেতে থাকত, যা জীবজগতের জন্য হুমকিস্বরূপ। সুতরাং, A ও B দুটি কোষ বিভাজন প্রক্রিয়াই জীবের জন্য গুরুত্বপূর্ণ।"
        }
      ]
    },
    {
      "number": "8",
      "uddipok": "A: পরাগায়ন B: নিষেক",
      "tag": "SCC 24",
      "sub_questions": [
        {
          "label": "ক",
          "question": "পুষ্পমঞ্জরি কী?",
          "explanation": "বিশেষ নিয়মে সজ্জিত ফুলসহ ছোট শাখাই হলো পুষ্পমঞ্জরি।"
        },
        {
          "label": "খ",
          "question": "পানিপরাগী উদ্ভিদের অভিযোজিত বৈশিষ্ট্যগুলো ব্যাখ্যা করো।",
          "explanation": "পানি পরাগী উদ্ভিদগুলো পরিবেশের সাথে মানানসইভাবে অভিযোজিত হয়ে পানিতে বসবাসের উপযোগী হয়েছে। এজন্য পানিপরাগী উদ্ভিদের ফুল আকারে ক্ষুদ্র এবং হালকা। এরা সহজেই পানিতে ভাসতে পারে। এসব ফুলে সুগন্ধ নেই। স্ত্রীপুষ্পের বৃন্ত লম্বা কিন্তু পুংপুষ্পের বৃত্ত ছোট। পরিণত পুংপুষ্প বৃত্ত থেকে খুলে পানিতে ভাসতে থাকে এবং স্ত্রী পুষ্পের কাছে পৌছালে সেখানেই পরাগায়ন ঘটে।"
        },
        {
          "label": "গ",
          "question": "উদ্দীপকের A এর প্রকারভেদের মধ্যে পার্থক্য প্রদর্শন করো।",
          "explanation": "নিম্নের অনুরুপঃ উদ্দীপকে উল্লিখিত পরাগায়ন (S) দুই প্রকার, যথা: স্ব-পরাগায়ন ও পর-পরাগায়ন। স্ব-পরাগায়ন ও পর-পরাগায়নের মধ্যকার পার্থক্য নিচে দেওয়া হলো- স্ব-পরাগায়ন পর-পরাগায়ন ১. স্ব-পরাগায়ন একই ফুলে বা একই গাছের ভিন্ন দুটি ফুলের মধ্যে সংঘটিত হয়। ১. পর-পরাগায়ন একই প্রজাতির দুটি ভিন্ন উদ্ভিদের ফুলের মধ্যে সংঘটিত হয়। ২. পরাগায়নের জন্য বাহকের উপর নির্ভর করতে হয় না। ২. পরাগায়নের জন্য বাহকের উপর নির্ভর করতে হয়। ৩. প্রজাতির চরিত্রগত বিশুদ্ধতা বজায় থাকে। ৩. প্রজাতির চরিত্রগত বিশুদ্ধতা বজায় থাকে না। ৪. নতুন প্রজন্মের গাছ কম জীবনীশক্তি সম্পন্ন বীজ সৃষ্টি করে। ৪. অধিক জীবনীশক্তি সম্পন্ন বীজ সৃষ্টি করে। ৫. নতুন গাছের অভিযোজন ক্ষমতা কমে যায়। ৫. নতুন গাছের অভিযোজন ক্ষমতা বৃদ্ধি পায়।"
        },
        {
          "label": "ঘ",
          "question": "উদ্ভিদ এবং প্রাণীর ক্ষেত্রে B এর গুরুত্ব বিশ্লেষণ করো।",
          "explanation": "উদ্দীপকে B দ্বারা নিষেককে নির্দেশ করা হয়েছে। উদ্ভিদ ও প্রাণীর ক্ষেত্রে নিষেক প্রক্রিয়া অত্যন্ত গুরুত্বপূর্ণ। নিচে তা বিশ্লেষণ করা হলো- নিষেক ক্রিয়া না ঘটলে উদ্ভিদ ও প্রাণিজগতের উপর বিরূপ প্রভাব পড়বে। উদ্ভিদে নিষেক ক্রিয়ার ফলে ডিম্বক বীজে পরিণত হয়। বীজ থেকে সৃষ্টি হয় নতুন উদ্ভিদ। অর্থাৎ নিষেক ক্রিয়া উদ্ভিদের বংশবৃদ্ধিতে প্রত্যক্ষ ভূমিকা রাখে। যৌন জননের মাধ্যমে অর্থাৎ বীজের মাধ্যমে যে সকল উদ্ভিদ বংশ বিস্তার করে তাদের ক্ষেত্রে নিষেক না ঘটলে তাদের বংশ রক্ষা অসম্ভব হয়ে পড়ে। এতে প্রকৃতি থেকে বিলীন হয়ে যেতে পারে সপুষ্পক উদ্ভিদকুল। আবার প্রাণিজগত খাদ্য বা সুন্দর পরিবেশের জন্য উদ্ভিদের উপর সম্পূর্ণরূপে নির্ভরশীল। তাই প্রকৃতিতে উদ্ভিদকুলের বিলুপ্তিতে খাদ্যাভাবে প্রাণিকুলও বিপন্ন হবে। শুধু তাই নয়, উদ্ভিদের অনুপস্থিতিতে সালোকসংশ্লেষণ না ঘটলে পরিবেশে CO₂ এর মাত্রা রেড়ে যাবে যা প্রাণিজগতের জন্য হুমকিস্বরূপ। অন্যদিকে প্রাণীদের ক্ষেত্রে নিষেকের মাধ্যমে ডিপ্লয়েড জাইগোট তৈরি হয়, যা ধীরে ধীরে ভ্রূণে এবং এক সময় তা শিশুতে রূপ নেয়। অর্থাৎ নিষেকের মাধ্যমে প্রাণীরাও বংশবৃদ্ধি করে থাকে। তাই নিষেক না ঘটলে প্রাণীদের বংশ রক্ষা না হয়ে একসময় বিলীন হয়ে যাবে। সুতরাং উপরের বিশ্লেষণে বোঝা যায় যে, উদ্ভিদ ও প্রাণীর ক্ষেত্রে B এর গুরুত্ব অপরিসীম।"
        }
      ]
    }
  ]
}