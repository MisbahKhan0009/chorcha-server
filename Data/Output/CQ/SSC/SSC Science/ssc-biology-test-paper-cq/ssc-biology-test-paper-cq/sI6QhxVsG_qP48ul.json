{
  "title": "ময়মনসিংহ বোর্ড ২০২৩",
  "subtitle": "জীববিজ্ঞান (8)",
  "questions": [
    {
      "number": "1",
      "uddipok": "",
      "tag": "MB 23",
      "sub_questions": [
        {
          "label": "ক",
          "question": "শ্রেণিবিন্যাস কাকে বলে?",
          "explanation": "পারস্পরিক সাদৃশ্য ও বৈসাদৃশ্যের উপর ভিত্তি করে জীবকে সাজানো বা বিন্যাসকরণকে শ্রেণিবিন্যাস বলে।"
        },
        {
          "label": "খ",
          "question": "মানুষ Primate বর্গভুক্ত কেন? ব্যাখ্যা করো।",
          "explanation": "মানুষ অ্যানিমেলিয়া রাজ্যের অন্তর্ভুক্ত একটি জীব। মানুষের কোনো কিছু আঁকড়ে ধরার উপযোগী হাত রয়েছে। এছাড়া মানুষের ঘ্রাণ অপেক্ষা দৃষ্টিশক্তি বেশি উন্নত। এসব বৈশিষ্ট্য Primate বর্গের প্রাণীদের মধ্যে বিদ্যমান। এজন্য মানুষকে Primate বর্গের প্রাণী বলা হয়।"
        },
        {
          "label": "গ",
          "question": "লিনিয়াস প্রদত্ত পদ্ধতি অনুসারে কীভাবে 'C' এর নামকরণ করবে? ব্যাখ্যা করো।",
          "explanation": "উদ্দীপকে 'C' এর জীবটি হলো শাপলা। এর বৈজ্ঞানিক নাম Nymphaea nouchali । এই উদ্ভিদটির নামকরণে ক্যারোলাস লিনিয়াস প্রদত্ত এবং ICBN কর্তৃক স্বীকৃত দ্বিপদ নামকরণ পদ্ধতি নিম্নরূপ- i. শাপলার নামকরণে অবশ্যই ল্যাটিন বা ল্যাটিনকৃত ইংরেজি শব্দ ব্যবহৃত হবে। ii. বৈজ্ঞানিক নামের দুটি অংশ থাকবে, প্রথম অংশটি গণ নাম এবং দ্বিতীয় অংশটি প্রজাতি নাম।. Nymphaea nouchali এই বৈজ্ঞানিক নামটির Nymphaea অংশটি গণ নাম এবং nouchali অংশটি প্রজাতি নাম। iii. বৈজ্ঞানিক নামটি অনন্য হতে হবে। এ নামে অন্য আর কোনো জীব নেই এবং সার্বজনীন, সকল ভাষায় এটি এভাবে ব্যবহৃত হবে। iv. এই নামের প্রথম অংশের আদ্যক্ষর বড় হরফ অর্থাৎ N এবং বাকি অক্ষরগুলো ছোট হরফের এবং দ্বিতীয় অংশের সবগুলোই ছোট হরফের হবে। V. মুদ্রণের সময় নামটিকে ইটালিক অক্ষরে লিখতে হয়। যেমন: Nymphaea nouchali vi. হাতে লেখার সময় এর গণ ও প্রজাতি নামের নিচে আলাদা ভাবে দাগ দিতে হবে। যেমন: Nymphaea nouchali । vii. প্রথমে যে বিজ্ঞানী এর বিজ্ঞানসম্মত নাম দিয়েছেন তার নাম অনুযায়ীই এটি গৃহীত এবং এই নামের শেষে উক্ত বিজ্ঞানীর নাম সংক্ষিপ্ত আকারে সংযোজিত হবে। যেমন: Nymphaea nouchali L. (এখানে L লিনিয়াসের নামের সংক্ষিপ্ত রূপ)।"
        },
        {
          "label": "ঘ",
          "question": "উদ্দীপকের 'A' ও 'B' এর রাজ্যগুলোর মধ্যে তুলনামূলক আলোচনা সাপেক্ষে কোনটি উন্নত? মূল্যায়ন করো।",
          "explanation": "উদ্দীপকের A ও B জীব হলো যথাক্রমে ডায়াটম ও নীলাভ সবুজ শৈবাল। নীলাভ সবুজ শৈবাল হলো সুপার কিংডম-১ এর মনেরা রাজ্যের এবং এককোষী শৈবাল হলো সুপার কিংডম-২ এর প্রোটিস্টা রাজ্যের অন্তর্গত। নিচে এ রাজ্যগুলোর মধ্যে তুলনামূলক বিশ্লেষণ করা হলো- i. মনেরা রাজ্যের জীবগুলো সাধারণত এককোষী, ফিলামেন্টাস। অপরদিকে, প্রোটিস্টা রাজ্যের জীবগুলো এককোষী বা বহুকোষী, একক, কলোনিয়াল বা ফিলামেন্টাস প্রকৃতির। ii. মনেরা রাজ্যের জীবগুলোর নিউক্লিয়াস সুগঠিত নয়। কোষে ক্রোমাটিন বস্তু থাকে কিন্তু নিউক্লিওলাস ও নিউক্লিয়ার পর্দা নেই। অপরদিকে, প্রোটিস্টা রাজ্যের জীবগুলো সুগঠিত নিউক্লিয়াস বিশিষ্ট। ক্রোমাটিন বস্তুতে DNA, RNA এবং প্রোটিন থাকে। iii. মনেরা রাজ্যের জীবকোষে প্লাস্টিড, মাইটোকন্ড্রিয়া, -এন্ডোপ্লাজমিক জালিকা নেই কিন্তু রাইবোজোম আছে। অপরদিকে, প্রোটিস্টা রাজ্যের জীবগুলোর কোষে সকল ধরনের অঙ্গাণু বিদ্যমান। iv. মনেরা রাজ্যের জীবগুলোর খাদ্যগ্রহণ পদ্ধতি প্রধানত শোষণ, তবে কেউ কেউ সালোকসংশ্লেষণ পদ্ধতিতে খাদ্য প্রস্তুত করে। অপরদিকে, প্রোটিস্টা। রাজ্যের জীবে খাদ্যগ্রহণ শোষণ বা ফটোসিনথেটিক পদ্ধতিতে ঘটে। v. মনেরা রাজ্যের জীবগুলোতে দ্বিবিভাজন পদ্ধতিতে কোষের বিভাজন ঘটে। অপরদিকে, প্রোটিস্টা রাজ্যের জীবে মাইটোসিস কোষ বিভাজনের মাধ্যমে অযৌন প্রজনন ঘটে। তাই ডায়াটম ও নীলাভ সবুজ শৈবালের রাজ্যদ্বয়ের জীবের কোষের DNA ও RNA এর প্রকারভেদ, জীবদেহের কোষের বৈশিষ্ট্য, কোষের সংখ্যা ও খাদ্যাভ্যাসের তথ্য-উপাত্তের উপর ভিত্তি করে প্রতীয়মান হয় যে, ডায়াটমের রাজ্য প্রোটিস্টা নীলাভ সবুজ শৈবালের মনেরা রাজ্যের তুলনায় উন্নত।"
        }
      ]
    },
    {
      "number": "2",
      "uddipok": "",
      "tag": "MB 23",
      "sub_questions": [
        {
          "label": "ক",
          "question": "অ্যারেনকাইমা কাকে বলে?",
          "explanation": "জলজ উদ্ভিদের বড় বড় বায়ুকুঠুরিযুক্ত প্যারেনকাইমা কোষকে অ্যারেনকাইমা বলে।"
        },
        {
          "label": "খ",
          "question": "কোন অঙ্গাণু কোষের জন্য কীভাবে ক্ষতিকর ব্যাখ্যা করো।",
          "explanation": "জীবকোষের অভ্যন্তরে অবস্থিত লাইসোজোম অঙ্গাণুটি কিছু ক্ষেত্রে কোষস্থ অন্যান্য অঙ্গাণুর জন্য বিপদজনক হয়ে উঠতে পারে। লাইসোজোমের ভেতরে উৎসেচক থাকে। উৎসেচকগুলো কোষে আগত বাইরের জীবাণুগুলোকে হজম করে ফেলে। এই উৎসেচকগুলো লাইসোজোমের ভেতরে সাধারণত একটি পর্দা দিয়ে আলাদা করা থাকে। তাই অন্যান্য অঙ্গাণু এর সংস্পর্শে এলেও হজম হয় না। দেহে অক্সিজেনের অভাব হলে বা বিভিন্ন কারণে লাইসোজোমের পর্দা ক্ষতিগ্রস্ত হলে এর আশেপাশে অঙ্গাণুগুলো অভ্যন্তরের উৎসেচকের ফলে নষ্ট হয়ে যায়। এমনকি এর প্রভাবে কোষের মৃত্যু পর্যন্ত ঘটতে পারে।"
        },
        {
          "label": "গ",
          "question": "চিত্র 'B' কীভাবে শক্তি উৎপাদনে ভূমিকা রাখে? ব্যাখ্যা করো।",
          "explanation": "চিত্র B এর অঙ্গাণুটি হলো মাইটোকন্ড্রিয়া। শক্তি উৎপাদনে মাইটোকন্ড্রিয়া গুরুত্বপূর্ণ ভূমিকা পালন করে। আমরা জানি জীরে শক্তি উৎপাদন হয় শ্বসন প্রক্রিয়ার মাধ্যমে। শ্বসন প্রক্রিয়াটির প্রথম ধাপ গ্লাইকোলাইসিসের বিক্রিয়াগুলো মাইটোকন্ড্রিয়াতে ঘটে না। কিন্তু অন্যান্য ধাপের বিক্রিয়াগুলো এ অঙ্গাণুর মধ্যেই সম্পন্ন হয়। শ্বসনের অত্যন্ত গুরুত্বপূর্ণ ধাপ ক্রেবস চক্রে অংশগ্রহণকারী সব উৎসেচক এ অঙ্গাণুতে উপস্থিত থাকায় এ বিক্রিয়াগুলো মাইটোকন্ড্রিয়াতেই সম্পন্ন হয়। ক্রেবস চক্রে সর্বাধিক শক্তি উৎপাদিত হয়। এ শক্তি জীব তার বিভিন্ন কাজে খরচ করে। এভাবে চিত্রের B অঙ্গাণুটি অর্থাৎ মাইটোকন্ড্রিয়া কোষে শক্তি উৎপাদনে ভূমিকা রাখে।"
        },
        {
          "label": "ঘ",
          "question": "পাতায় তৈরি খাদ্য পরিবহনে 'X' ও 'Y' এর মধ্যে কোনটির ভূমিকা রয়েছে? মতামত দাও।",
          "explanation": "উদ্দীপকে চিত্র-X এবং চিত্র- Y দ্বারা যথাক্রমে জাইলেম টিস্যুর ভেসেল এবং ফ্লোয়েম টিস্যুকে নির্দেশ করা হয়েছে। জাইলেম টিস্যুর ভেসেল প্রধানত মাটি থেকে পানি ও খনিজ লবণ উদ্ভিদের সারাদেহে পরিবহনের কাজ করে এবং উদ্ভিদের অঙ্গকে দৃঢ়তা প্রদান করে। সিভকোষ, সঙ্গীকোষ, ফ্লোয়েম প্যারেনকাইমা ও ফ্লোয়েম তত্ত্ব নিয়ে চিত্র-Y নির্দেশিত ফ্লোয়েম টিস্যু গঠিত হয়। সিভকোষে প্রোটোপ্লাজম প্রাচীর ঘেঁষে থাকে ফলে একটি কেন্দ্রীয় ফাঁপা জায়গার সৃষ্টি হয়, যা খাদ্য পরিবহনের নল হিসেবে কাজ করে। পাতায় প্রস্তুত খাদ্য উদ্ভিদদেহের বিভিন্ন অংশে পরিবহন করা এদের প্রধান কাজ। প্রতিটি সিভকোষের সাথে বড় কেন্দ্রিকা বিশিষ্ট একটি করে সঙ্গীকোষ অবস্থান করে। এরা সিভকোষের কার্যাবলি কিছু পরিমাণে হলেও নিয়ন্ত্রণ করে। ফ্লোয়েমে উপস্থিত প্যারেনকাইমা কোষগুলোই ফ্লোয়েম প্যারেনকাইমা। এরা খাদ্য সঞ্চয় করে এবং খাদ্য পরিবহনে সহায়তা করে। তাই উপরের আলোচনা দ্বারা আমরা বুঝতে পারি উদ্দীপকের চিত্র-X ও চিত্র-Y এর মধ্যে চিত্র- অর্থাৎ ফ্লোয়েম টিস্যু উদ্ভিদের পাতায় তৈরি খাদ্য উদ্ভিদের বিভিন্ন অঙ্গে পরিবহনে সাহায্য করে।"
        }
      ]
    },
    {
      "number": "3",
      "uddipok": "খাদ্য উৎপাদনের দু'টি পর্যায়ের মধ্যে P একটি যেখানে আলো অপরিহার্য। দ্বিতীয় পর্যায়টি Q যেখানে আলোর প্রত্যক্ষ প্রয়োজন পড়ে না।",
      "tag": "MB 23",
      "sub_questions": [
        {
          "label": "ক",
          "question": "জৈবমুদ্রা কী?",
          "explanation": "শক্তি জমা করে রাখে এবং প্রয়োজন অনুসারে অন্য প্রক্রিয়ায় শক্তি সরবরাহ করে এমন শক্তিসমৃদ্ধ যৌগই হলো জৈবমুদ্রা।"
        },
        {
          "label": "খ",
          "question": "সবাত ও অবাত উভয় প্রকার শ্বসনের প্রথম পর্যায়- ব্যাখ্যা করো।",
          "explanation": "গ্লাইকোলাইসিস হলো সবাত ও অবাত উভয় প্রকার শ্বসনের প্রথম পর্যায়। যে প্রক্রিয়ায় এক অণু গ্লুকোজ বিভিন্ন রাসায়নিক বিক্রিয়ায় জারিত হয়ে দুই অণু পাইরুভিক অ্যাসিডে পরিণত হয়, তাকে গ্লাইকোলাইসিস বলে। এ প্রক্রিয়াটি সবাত ও অবাত শ্বসনে ঘটে এবং এর জন্য কোনো O₂ এর প্রয়োজন পড়ে না। এছাড়া গ্লাইকোলাইসিস প্রক্রিয়া সাইটোপ্লাজমে সংঘটিত হয় এবং সবাত ও অবাত শ্বসন সম্পন্নকারী সকল জীবেই সাইটোপ্লাজম থাকে। এ সকল কারণে গ্লাইকোলাইসিস হলো সবাত ও অবাত শ্বসনের প্রথম পর্যায়।"
        },
        {
          "label": "গ",
          "question": "উদ্দীপকে উল্লিখিত 'P' পর্যায় ব্যাখ্যা করো।",
          "explanation": "উদ্দীপকে খাদ্য উৎপাদন প্রক্রিয়া বলতে সালোকসংশ্লেষণ প্রক্রিয়াকে বোঝানো হয়েছে। আর 'P' পর্যায়ে যেহেতু আলো অপরিহার্য তাই 'P' হলো আলোকনির্ভর পর্যায়। নিচে সালোকসংশ্লেষণ প্রক্রিয়ার আলোকনির্ভর পর্যায় বর্ণনা করা হলো- সালোকসংশ্লেষণের আলোকনির্ভর প্রক্রিয়ার জন্য আলো অপরিহার্য। এ প্রক্রিয়ায় সৌরশক্তি রাসায়নিক শক্তিতে রূপান্তরিত হয়। এ প্রক্রিয়ায় ATP ও NADPH+H + ^+ + উৎপন্ন হয়। এই রূপান্তরিত শক্তি ATP এর মধ্যে সঞ্চিত হয়। ATP ও NADPH+H + ^+ + সৃষ্টিতে ক্লোরোফিল গুরুত্বপূর্ণ ভূমিকা পালন করে। ক্লোরোফিল অণু সূর্যালোক হতে আলোকরশ্মির ফোটন শোষণ করে। শোষণকৃত ফোটন হতে শক্তি সঞ্চয় করে ফটোফসফোরাইলেশন প্রক্রিয়ায় ADP এর সাথে অজৈব ফসফেট- মিলিত হয়ে ATP তৈরি করে। A D P + P i →  ক্লোরোফিল   আলো  A T P \\mathrm{ADP}+\\mathrm{Pi} \\xrightarrow[\\text { ক্লোরোফিল }]{\\text { আলো }} \\mathrm{ATP} ADP + Pi   আলো     ক্লোরোফিল   ​ ATP এ পর্যায়ে সূর্যালোক ও ক্লোরোফিলের সহায়তায় পানি বিয়োজিত হয়ে অক্সিজেন (O₂), হাইড্রোজেন (H₂) ও ইলেকট্রন তৈরি হয়। পানির এরূপ ভাঙ্গনকে ফটোলাইসিস বলে। ফটোফসফোরাইলেশন প্রক্রিয়ায় ATP উৎপন্ন হয় এবং ফটোলাইসিস প্রক্রিয়ায় উৎপন্ন হাইড্রোজেন ও ইলেকট্রন NADP কে বিয়োজিত করে NADPH+H + ^+ + উৎপন্ন করে এবং অক্সিজেন অণু বায়ুতে চলে যায়। আলোকনির্ভর পর্যায়ে তৈরি ATP ও NADPH+H + ^+ + কে আত্তীকরণ শক্তি বলা হয়।"
        },
        {
          "label": "ঘ",
          "question": "উদ্দীপকের 'Q' এর CO₂ বিজারণের দুটি গতিপথের মধ্যে সাদৃশ্য ও বৈসাদৃশ্য বিশ্লেষণ করো।",
          "explanation": "উদ্দীপকের 'Q' পর্যায়টি হলো সালোকসংশ্লেষণের আলোক নিরপেক্ষ পর্যায়। এ পর্যায়ের CO₂ গ্যাস বিজারণের গতিপথ দুটি হলো C₃ চক্র ও C 4 _4 4 ​ চক্র। নিচে চক্র দুটির গতিপথের সাদৃশ্য ও বৈসাদৃশ্য বিশ্লেষণ করা হলো- সাদৃশ্য: i. C₃ ও C 4 _4 4 ​ উভয় চক্রই সালোকসংশ্লেষণের আলোক নিরপেক্ষ পর্যায়ের প্রক্রিয়া। ii. উভয়য়েই উদ্ভিদের মেসোফিল কোষে ঘটে থাকে। iii. উভয়ই ক্লোরোপ্লাস্ট সহযোগে শর্করা জাতীয় খাদ্য তৈরি করে। বৈসাদৃশ্য: i. C 3 C_3 C 3 ​ চক্রে C O 2 CO_2 C O 2 ​ এর প্রথম গ্রাহক হলো রাইবুলোজ-১,৫ বিসফসফেট। অন্যদিকে C 4 C_4 C 4 ​ চক্রে C O 2 CO_2 C O 2 ​ এর প্রথম গ্রাহক ফসফোইনোল পাইরুভিক এসিড। ii. C 3 C_3 C 3 ​ চক্রের প্রথম উৎপন্ন স্থায়ী যৌগ ৩-ফসফোগ্লিসারিক এসিড হলেও C 4 C_4 C 4 ​ চক্রের প্রথম স্থায়ী যৌগ অক্সালো অ্যাসিটিক এসিড। iii. C 3 C_3 C 3 ​ চক্রে C O 2 CO_2 C O 2 ​ ফিক্সিং এনজাইম হলো রুবিস্কো, কিন্তু C 4 C_4 C 4 ​ চক্রে C O 2 CO_2 C O 2 ​ ফিক্সিং এনজাইম হলো কার্বোক্সিলেজ। iv. C 3 C_3 C 3 ​ চক্রে সালোকসংশ্লেষণ হার কম হলেও C 4 C_4 C 4 ​ চক্রে সালোকসংশ্লেষণ হার বেশি। v. C 3 C_3 C 3 ​ চক্র সম্পন্ন উদ্ভিদে ফটোরেসপিরেশন ঘটে, কিন্তু C 4 C_4 C 4 ​ চক্র সম্পন্ন উদ্ভিদে ফটোরেসপিরেশন ঘটে না।"
        }
      ]
    },
    {
      "number": "4",
      "uddipok": "",
      "tag": "MB 23",
      "sub_questions": [
        {
          "label": "ক",
          "question": "ক্লোরোসিস কী?",
          "explanation": "বিভিন্ন পুষ্টি উপাদানের অভাবজনিত কারণে ক্লোরোফিল উৎপাদন ব্যাহত হওয়ার ফলে উদ্ভিদের পাতা হলুদ হয়ে যাওয়ার প্রক্রিয়াই হলো ক্লোরোসিস।"
        },
        {
          "label": "খ",
          "question": "হাঙ্গরের তেল রিকেটস রোগে কীভাবে ভূমিকা রাখে? ব্যাখ্যা করো।",
          "explanation": "ভিটামিন 'ডি' এর অভাবজনিত কারণে রিকেটস রোগ হয়। অন্ত্রে ক্যালসিয়াম ও ফসফরাস শোষণ, দাঁত ও হাড় গঠন প্রভৃতি শারীরবৃত্তীয় কাজে এই ভিটামিন প্রয়োজন। দুধ, মাখন, ডিম, কডলিভার তেল ও হাঙ্গরের তেলে প্রচুর পরিমানে ভিটামিন 'ডি' পাওয়া যায়। হাঙ্গরের তেলে প্রচুর পরিমাণে ভিটামিন 'ডি' পাওয়া যায় বলে হাঙ্গরের তেল রিকেটস রোগ প্রতিরোধে ভূমিকা রাখে।"
        },
        {
          "label": "গ",
          "question": "'A' থেকে নিঃসৃত রস কীভাবে খাদ্য পরিপাকে সহায়তা করে? ব্যাখ্যা করো।",
          "explanation": "চিত্রের 'A' চিহ্নিত অঙ্গটি হলো পাকস্থলি। পরিপাকতন্ত্রের এ অঙ্গটি থেকে নিঃসৃত রস খাদ্য পরিপাকে গুরুত্বপূর্ণ ভূমিকা পালন করে থাকে। নিচে পাকস্থলিতে নিঃসৃত রসের সাহায্যে পরিপাক ক্রিয়া ব্যাখ্যা করা হলো- খাদ্য মুখগহ্বর থেকে অন্ননালির মধ্য দিয়ে পাকস্থলিতে প্রবেশ করে। পাকস্থলিতে খাদ্য আসার পর অন্তঃপ্রাচীরের গ্যাস্ট্রিকগ্রন্থি থেকে গ্যাস্ট্রিক রস ক্ষরিত হয়। এই রস খাদ্য পরিপাকে সাহায্য করে। গ্যাস্ট্রিক রসে প্রধানত হাইড্রোক্লোরিক এসিড ও পেপসিনোজেন নামক এনজাইম থাকে। হাইড্রোক্লোরিক এসিড খাদ্যের ক্ষতিকর অণুজীবকে ধ্বংস করে এবং নিষ্ক্রিয় পেপসিনোজেনকে সক্রিয় পেপসিনে পরিণত করে। এই সক্রিয় পেপসিন আমিষজাতীয় খাবারকে ভেঙ্গে দুই বা ততোধিক অ্যামাইনো এসিড দ্বারা গঠিত যৌগ-পলিপেপটাইডে (প্রোটিওজ ও পেপটোন) রূপান্তরিত করে। পাকস্থলিতে মূলত আমিষজাতীয় খাবারই পরিপাক হয়, কিন্তু শর্করা ও স্নেহজাতীয় খাবার পরিপাক হয় না। কারণ শর্করা ও স্নেহজাতীয় খাবার পরিপাকের জন্য প্রয়োজনীয় এনজাইমগুলো পাকস্থলি থেকে নিঃসৃত রসে অনুপস্থিত। এভাবে পাকস্থলি থেকে নিঃসৃত রস খাদ্যের জীবাণু ধ্বংস, আমিষ পরিপাক এবং সকল খাদ্যকে পাকমণ্ডে পরিণত করে খাদ্য পরিপাকে সহায়তা করে।"
        },
        {
          "label": "ঘ",
          "question": "খাদ্য পরিপাক ও রক্তে গ্লুকোজের মাত্রা নিয়ন্ত্রণে 'B' এর ভূমিকা বিশ্লেষণ করো।",
          "explanation": "উদ্দীপকে উল্লিখিত চিত্রের 'B' হলো অগ্ন্যাশয়। খাদ্য পরিপাক ও রক্তে গ্লুকোজের মাত্রা নিয়ন্ত্রণে এর ভূমিকা নিচে বিশ্লেষণ করা হলো- অগ্ন্যাশয় থেকে একাধারে পরিপাকে অংশগ্রহণকারী এনজাইম ও রক্তের গ্লুকোজ নিয়ন্ত্রণকারী হরমোন নিঃসৃত হয়। অগ্ন্যাশয় রসে ট্রিপসিন, লাইপেজ ও অ্যামাইলেজ নামক উৎসেচক থাকে। এসব এনজাইম শর্করা, আমিষ ও স্নেহজাতীয় খাদ্যের পরিপাকে সহায়তা করে। খাদ্য পরিপাক প্রক্রিয়া ঠিকমতো হলে মানবদেহ তার স্বাভাবিক শারীরবৃত্তীয় প্রক্রিয়া সম্পন্ন করতে সমর্থ হবে। অন্তঃক্ষরা গ্রন্থি হিসেবে অগ্ন্যাশয়ের একটি অংশ অতি প্রয়োজনীয় কিছু হরমোন নিঃসরণ করে, যেমন- গ্লুকাগন ও ইনসুলিন। গ্লুকোজ নিয়ন্ত্রণ ও অন্যান্য শারীরবৃত্তীয় কাজে এ হরমোন দুটি গুরুত্বপূর্ণ ভূমিকা পালন করে। ইনসুলিন শর্করা বিপাক নিয়ন্ত্রণের মাধ্যমে রক্তে গ্লুকোজের মাত্রা ঠিক রাখে। উল্লিখিত আলোচনা থেকে দেখা যায় অগ্ন্যাশয় মানবদেহের একটি গুরুত্বপূর্ণ অঙ্গ যা খাদ্য পরিপাক ও রক্তে গ্লুকোজের মাত্রা নিয়ন্ত্রণে বিশেষ ভূমিকা রাখে।"
        }
      ]
    },
    {
      "number": "5",
      "uddipok": "",
      "tag": "MB 23",
      "sub_questions": [
        {
          "label": "ক",
          "question": "ব্যাপন চাপ কাকে বলে?",
          "explanation": "একই তাপমাত্রা ও বায়ুমণ্ডলীয় চাপে কোনো পদার্থের বেশি ঘনত্ববিশিষ্ট দ্রবণ হতে কম ঘনত্বের দ্রবণের দিকে দ্রাবকের ব্যাপিত হওয়ার প্রচ্ছন্ন ক্ষমতাকে ব্যাপন চাপ বলে।"
        },
        {
          "label": "খ",
          "question": "চুলের মতো সূক্ষ্ম রক্তনালির ব্যাখ্যা করো।",
          "explanation": "পেশিতন্তুতে চুলের মতো অতি সূক্ষ্ম রক্তনালি হলো কৈশিক জালিকা। এগুলো একদিকে ক্ষুদ্রতম ধমনি ও অন্যদিকে ক্ষুদ্রতম শিরার মধ্যে সংযোগ সাধন করে। ফলে ধমনি শাখা প্রশাখায় বিভক্ত হয়ে ক্রমে ক্রমে সূক্ষ্মতর কৈশিক নালিকায় পরিণত হয় এবং প্রত্যেকটি কোষকে পরিবেষ্টন করে রাখে। কৈশিক জালিকার পাতলা প্রাচীর ভেদ করে রক্তে দ্রবীভূত সব বস্তু কোষে প্রবেশ করে।"
        },
        {
          "label": "গ",
          "question": "উদ্দীপকের 'A' দ্বারা সংঘটিত প্রক্রিয়াটি বর্ণনা করো।",
          "explanation": "উদ্দীপকে মূল (A) দ্বারা উদ্ভিদে পানি শোষণ প্রক্রিয়াকে নির্দেশ করা হয়েছে। নিচে পানি শোষণ প্রক্রিয়ার বর্ণনা দেওয়া হলো- সাধারণভাবে উদ্ভিদ মাটির কৈশিক পানি তার মূলরোমের মাধ্যমে শোষণ করে। প্রস্বেদনের ফলে পাতার কোষে ব্যাপন চাপ ঘাটতির সৃষ্টি হয়। এর ফলে পাশের কোষ থেকে পানি এই কোষের দিকে ধাবিত হয়। একইভাবে ঐ দ্বিতীয় কোষটিতে আবার ব্যাপন চাপ ঘাটতি সৃষ্টি হয় এবং তার পাশের বা নিচের কোষ থেকে পানি টেনে নেয়। এভাবে ব্যাপন চাপ ঘাটতি ক্রমশ মূলরোম পর্যন্ত বিস্তৃত হয় এবং একটি চোষক শক্তির সৃষ্টি হয়। এ চোষক শক্তির টানে মাটির কৈশিক পানি মূলরোমে ঢুকে পড়ে। মাটি থেকে মূলরোমে ব্যাপন ও অভিস্রবণ প্রক্রিয়ায় এ পানি প্রবেশ করে। এভাবে মূলরোম থেকে পানি মূলের কর্টেক্সে প্রবেশ করে। এ কাজটিকে কোষ থেকে কোষান্তরে অভিস্রবণ পদ্ধতি বলে। একইভাবে পানি অন্তঃত্বক ও পরিচক্র হয়ে পরিবহন কলা গুচ্ছে পৌঁছে যায় এবং ধীরে ধীরে তা পাতা ও অন্যান্য অঙ্গে পরিবাহিত হয়।"
        },
        {
          "label": "ঘ",
          "question": "'B' দ্বারা নির্দেশিত প্রক্রিয়া উদ্ভিদের জন্য অত্যাবশ্যকীয় হলেও কখনো কখনো ক্ষতিকর- মতামত দাও।",
          "explanation": "উদ্দীপকে উল্লিখিত 'B' প্রক্রিয়াটি হলো প্রস্বেদন। প্রস্বেদন প্রক্রিয়ার উপরে সজীব উদ্ভিদকোষের বিপাকীয় কার্যক্রম অনেকাংশে নির্ভরশীল। প্রস্বেদনের ফলে জাইলেম বাহিকায় টান পড়ে। এই টানের ফলে উদ্ভিদের মূলরোম কর্তৃক শোষিত পানি ও খনিজ লবণ পাতায় পরিবাহিত হয়। এ টানের ঘাটতি হলে পানি শোষণ কমে যাবে এবং খাদ্য প্রস্তুতসহ অনেক বিপাকীয় কার্যক্রম ধীর হয়ে যাবে। প্রস্বেদনের ফলে পাতার মেসোফিলে ব্যাপন চাপ ঘাটতি সৃষ্টি হয় যা পানি শোষণে সাহায্য করে। উদ্ভিদ প্রস্বেদনের মাধ্যমে প্রতিনিয়ত পত্রফলক কর্তৃক শোষিত তাপশক্তি হ্রাস করে পাতার কোষগুলোর তাপমাত্রা সহনশীল পর্যায়ে রাখে। অন্যদিকে, গুরুত্বপূর্ণ এই প্রক্রিয়াটি উদ্ভিদের বহু ধরনের উপকার করলেও এর কিছু ক্ষতিকর দিকও রয়েছে। যদি পানি শোষণের চেয়ে প্রস্বেদনে পানি হারানোর হার অধিক হয় তবে উদ্ভিদের জন্য পানিও খনিজ লবণের ঘাটতি দেখা দেবে। এর ফলে উদ্ভিদটির মৃত্যুও হতে পারে। মাটিতে পানির ঘাটতি থাকলে শোষণ কম হবে কিন্তু প্রস্বেদন বহু উদ্ভিদের পাতা ঝরিয়ে দেয়। প্রস্বেদনের অভাবে প্রয়োজনীয় ব্যাপন চাপের ঘাটতি হয় না, ফলে অভিস্রবণ কম হয়। তাই উপরের আলোচনা থেকে এটা প্রতীয়মান হয় যে, প্রস্বেদন প্রক্রিয়াটি উদ্ভিদের জন্য অত্যাবশ্যকীয় হলেও কখনো কখনো ক্ষতিকর।"
        }
      ]
    },
    {
      "number": "6",
      "uddipok": "",
      "tag": "MB 23",
      "sub_questions": [
        {
          "label": "ক",
          "question": "ফুল কাকে বলে?",
          "explanation": "প্রজননের উদ্দেশ্যে পরিবর্তিত বিশেষ ধরনের বিটপকে ফুল বলে।"
        },
        {
          "label": "খ",
          "question": "ফুলের পাপড়ি কীভাবে পরাগায়নে অংশগ্রহণ করে?",
          "explanation": "পরাগায়নের কাজটি অধিকাংশ ক্ষেত্রে কোনো না কোনো মাধ্যমের দ্বারা হয়ে থাকে। বিভিন্ন কারণে বিভিন্ন প্রাণী ও পতঙ্গ ফুলে ফুলে ঘুরে বেড়ায় যার ফলে পরাগের স্থানান্তর ঘটে। পতঙ্গ ও প্রাণীর ফুলে ফুলে ঘুরে বেড়ানোর একটি অন্যতম কারণ হলো ফুলের সুন্দর রঙের আকর্ষণ। ফুলের পাপড়ির বিভিন্ন সুন্দর রঙ ও আকার আকৃতির জন্য পতঙ্গ ও প্রাণীরা আকর্ষিত হয়ে ফুলে বসলে পরাগায়ন ঘটে। এভাবেই ফুলের পাপড়ি পরাগায়নে অংশগ্রহণ করে।"
        },
        {
          "label": "গ",
          "question": "B থেকে C সৃষ্টির প্রক্রিয়া ব্যাখ্যা করো।",
          "explanation": "নিম্নের অনুরূপ : উদ্দীপকের চিত্র: M তে নিষেক প্রক্রিয়া দেখানো হয়েছে। একটি শুক্রাণু ও একটি ডিম্বাণু মিলিত হয়ে জাইগোটের সৃষ্টি করে, যা পরবর্তীতে পরিবর্তন ও পরিবর্ধনের মাধ্যমে চিত্র: N বা পূর্ণাঙ্গ ফিটাস এ পরিণত হয়। নিচে এর ধাপসমূহ বিশ্লেষণ করা হলো- নিষেকের পর যে ডিপ্লয়েড জাইগোট কোষ সৃষ্টি হয় তা ৩৬ ঘন্টা পর প্রথমে বিভাজিত হয়ে দুই কোষ বিশিষ্ট গঠন সৃষ্টি করে। পরবর্তীতে ৭১ ঘন্টা পর একটি বলের মতো গঠন তৈরি করে একে ব্লাস্টুলা বলে। চার সপ্তাহ পরে এগুলো ভ্রূণে রূপ নেয় এবং প্রায় পাঁচ সপ্তাহ পরে ভূণের বৃদ্ধি চলতে থাকে এবং হাত ও পায়ের গঠন শুরু হয়। প্রায় ৮ সপ্তাহ পরে ভ্রূণের কিছু বিকাশ ঘটে এবং অঙ্গগুলো ছোট আকারে থাকে। ভ্রূণের এ অবস্থাকে ফিটাস বলে। ২৮ সপ্তাহ পরে ফিটাস পূর্ণাঙ্গতা প্রাপ্ত হয়। এরপর ৩৮ সপ্তাহ পরে পূর্ণাঙ্গ ফিটাস ভূমিষ্ট হওয়ার উপযুক্ত হয়।"
        },
        {
          "label": "ঘ",
          "question": "সপুষ্পক উদ্ভিদের জীবনচক্রে স্পোরোফাইটের বিকাশ প্রক্রিয়া উদ্দীপকের আলোকে বিশ্লেষণ করো।",
          "explanation": "সপুষ্পক উদ্ভিদের জীবনচক্রে স্পোরোফাইট ও গ্যামেটোফাইট নামে দুটি পর্যায় একটির পর একটি চক্রাকারে চলতে থাকে। নিচে স্পোরোফাইটের বিকাশ প্রক্রিয়া উদ্দীপকের আলোকে বিশ্লেষণ করা হলো- পরাগায়নের ফলে পরিণত পরাগরেণু গর্ভমুণ্ডে পতিত হয়। এরপর পরাগনালিকা বৃদ্ধি প্রাপ্ত হয়ে গর্ভদণ্ড ভেদ করে ভূণথলিতে উন্মুক্ত হয়। একটি ডিম্বাণুর সাথে মিলিত হয়ে জাইগোট সৃষ্টি করে এবং অপর পুংজনন কোষটি গৌণ নিউক্লিয়াস এর সাথে মিলিত হয়ে ট্রিপ্লয়েড সস্য কোষ এর সৃষ্টি করে। জাইগোট হলো স্পোরোফাইটের প্রথম কোষ। এর প্রথম বিভাজনে দুটি কোষ সৃষ্টি হয়। পরে এর অনুপ্রস্থ বিভাজন •ঘটে। জাইগোটের অনুপ্রস্থ বিভাজনে সৃষ্ট ডিম্বকরন্ধ্রের দিকের কোষকে ভিত্তিকোষ এবং ভ্রূণথলির কেন্দ্রের দিকের কোষটিকে এপিক্যাল কোষ বলা হয়। এ কোষ দুটির একই সাথে বিভাজন চলতে থাকে। ধীরে ধীরে এপিক্যাল কোষটি ভ্রূণে পরিণত হয়। একই সাথে ভিত্তিকোষ থেকে ভ্রূণধারক গঠিত হয়। ক্রমশ বীজপত্র, ভ্রূণমূল ও ভূণকাণ্ডের সৃষ্টি হয়। পরিণত হয়ে ডিম্বকটি বীজে রূপান্তরিত হয়। এ বীজ অঙ্কুরিত হয়ে একটি পূর্ণাঙ্গ স্পোরোফাইটের সৃষ্টি করে। এভাবেই নতুন স্পোরোফাইট গঠিত হয়।"
        }
      ]
    },
    {
      "number": "7",
      "uddipok": "'D' একটি বংশগতির উপাদান যাতে চারটি নাইট্রোজেন ক্ষার থাকে এবং 'E' অন্য একটি বংশগতি বস্তু যাকে মেন্ডেল 'ফ্যাক্টর' নামে অভিহিত করেন।",
      "tag": "MB 23",
      "sub_questions": [
        {
          "label": "ক",
          "question": "অ্যালিল কাকে বলে?",
          "explanation": "একটি নির্দিষ্ট জিনের ভিন্ন ভিন্ন রূপকে অ্যালিল বলে।"
        },
        {
          "label": "খ",
          "question": "\"অস্তিত্বের জন্য সংগ্রাম\"- ব্যাখ্যা করো।",
          "explanation": "বিবর্তনের ব্যাখ্যার ক্ষেত্রে ডারউইনের মতবাদ অনুযায়ী প্রকৃতিতে সৃষ্ট সাধারণ সত্যের একটি হলো \"অস্তিত্বের জন্য সংগ্রাম”। এই ধারণা মতে, জীবের জ্যামিতিক ও গাণিতিক হারে সংখ্যা বৃদ্ধি ঘটায় এবং খাদ্য ও বাসস্থান সীমিত থাকায় জীবকে বেঁচে থাকার জন্য কঠিন প্রতিযোগিতার সম্মুখীন হতে হয়। এটাই অস্তিত্বের জন্য সংগ্রাম। এই সংগ্রামের তিনটি পর্যায় হলো- আন্তঃপ্রজাতির সংগ্রাম, আন্তঃপ্রজাতিক সংগ্রাম ও পরিবেশের সঙ্গে সংগ্রাম।"
        },
        {
          "label": "গ",
          "question": "উদ্দীপকের 'D' এর সংশ্লেষণ প্রক্রিয়া বর্ণনা করো।",
          "explanation": "উদ্দীপকে নির্দেশিত 'D' হলো DNA। DNA অর্ধ-রক্ষণশীল পদ্ধতিতে সংশ্লেষিত হয়। নিচে DNA এর অনুলিপন বা সংশ্লেষণ প্রক্রিয়া বর্ণনা করা হলো- DNA অনুলিপন প্রক্রিয়ায় একটি DNA অণু থেকে আর একটি নতুন DNA অণু তৈরি হয় বা সংশ্লেষিত হয়। DNA অর্ধ-রক্ষণশীল পদ্ধতিতে অনুলিপিত হয়। এই পদ্ধতিতে DNA সূত্র দুটির হাইড্রোজেন বন্ধন ভেঙে গিয়ে আলাদা হয়ে যায়। তখন কোষের ভিতর ভাসমান নিউক্লিওটাইডগুলো থেকে A-এর সাথে T, T এর সাথে A, C এর সাথে G এবং G এর সাথে C যুক্ত হয় এবং সূত্র দুটি তার পরিপূরক নতুন সূত্র সৃষ্টি করে। পরে একটি পুরাতন সূত্র. ও একটি নতুন সূত্র সংযুক্ত হয়ে নতুন DNA অণুর সৃষ্টি হয়। একটি পুরাতন মাতৃ সূত্রক এবং একটি নতুন সৃষ্ট সূত্রকের সমন্বয়ে গঠিত বলে একে অর্ধ-রক্ষণশীল পদ্ধতি বলে।"
        },
        {
          "label": "ঘ",
          "question": "'E' বংশগতির নিয়ন্ত্রক হিসেবে কাজ করে- যুক্তিসহ বিশ্লেষণ করো।",
          "explanation": "উদ্দীপকে 'E' দ্বারা যে বংশগতি বস্তু বোঝানো হয়েছে তা হলো জিন (Gene)। জিন বংশগতির নিয়ন্ত্রক হিসেবে কাজ করে। নিচে তা বিশ্লেষণ করা হলো- মেন্ডেল বংশগতির ধারক ও বাহকরূপে যে ফ্যাক্টরের কথা উল্লেখ করেছিলেন সেটি আজ 'জিন' রূপে পরিচিত হয়েছে। জীবের সব অদৃশ্য ও দৃশ্যমান লক্ষণ বা বৈশিষ্ট্য নিয়ন্ত্রণকারী এককের নাম জিন। এর অবস্থান জীবের ক্রোমোজোমে। এক জোড়া প্রতিরূপ ক্রোমোজোমে জিন জোড়ায় জোড়ায় অবস্থান করে। সাধারণত একটি বৈশিষ্ট্যের জন্য একটি নির্দিষ্ট জিন থাকে। কোনো কোনো ক্ষেত্রে একাধিক জিন মিলিতভাবে একটি বৈশিষ্ট্য প্রকাশে সহায়তা করে। আবার কোনো কোনো সময় একটি জিন একাধিক বৈশিষ্ট্যও নিয়ন্ত্রণ করে। বিভিন্ন গবেষণার তত্ত্ব থেকে জানা যায়, জিনই বংশগতির নিয়ন্ত্রক। বিভিন্ন জীবে জিনের সংখ্যা এক নয়। তবে একই প্রকৃতির জীবে তা প্রায় সবসময় একই থাকে। মাতাপিতা থেকে চারিত্রিক বৈশিষ্ট্য জিনের মাধ্যমে পরবর্তী বংশধরে প্রবাহিত হয়। সুতরাং আমরা বলতে পারি 'E' তথা জিনই বংশগতির নিয়ন্ত্রক, এবং বৈশিষ্ট্যের ধারক ও বাহক।"
        }
      ]
    },
    {
      "number": "8",
      "uddipok": "",
      "tag": "MB 23",
      "sub_questions": [
        {
          "label": "ক",
          "question": "কালার ব্লাইন্ডনেস কী?",
          "explanation": "কালার ব্লাইন্ডনেস বা বর্ণান্ধতা হলো এমন এক অবস্থা যখন কেউ কোনো রঙ সঠিকভাবে চিনতে পারে না।"
        },
        {
          "label": "খ",
          "question": "DNA কে বংশগতির রাসায়নিক ভিত্তি বলা হয় কেন?",
          "explanation": "DNA হলো ক্রোমোজোমের প্রধান উপাদান যা জীবের চারিত্রিক বৈশিষ্ট্যের ধারক ও বাহক। জীবের সকল বৈশিষ্ট্য নিয়ন্ত্রণকারী একক জিন DNA-তে অবস্থান করে। এটি জীবের চারিত্রিক বৈশিষ্ট্য জিনের মাধ্যমে সরাসরি বহন করে মাতাপিতা থেকে তাদের বংশধরে নিয়ে যায়। তাই DNA কে বংশগতির রাসায়নিক ভিত্তি বলা হয়।"
        },
        {
          "label": "গ",
          "question": "\"উদ্দীপকের 'C' অনুযায়ী সন্তান ছেলে হওয়ার জন্য বাবাই দায়ী।\"- ব্যাখ্যা করো।",
          "explanation": "নিম্নের অনুরূপ : উদ্দীপকের উল্লিখিত চিত্র- দ্বারা ক্রোমোজোমকে বোঝানো হয়েছে। একে বংশগতির ভৌত ভিত্তি হিসেবে অভিহিত করা হয়। মানবদেহে অটোসোম এবং সেক্স ক্রোমোজোম এ দু'ধরনের ক্রোমোজোম থাকে। এদের মধ্যে সেক্স ক্রোমোজোম লিঙ্গ নির্ধারণে মুখ্য ভূমিকা পালন করে। নিচে তা বিশ্লেষণ করা হলো- সেক্স ক্রোমোজোমের সংখ্যা দুটি, যার মধ্যে একটি X এবং অপরটি Y নামে পরিচিত। স্ত্রীলোকের ডিপ্লয়েড কোষে দুটি সেক্স ক্রোমোজোমই X ক্রোমোজোম, অর্থাৎ XX। কিন্তু পুরুষদের ক্ষেত্রে দুটির মধ্যে একটি X এবং অপরটি Y, অর্থাৎ XY। স্ত্রীলোকের ডিম্বাশয়ে ডিম্বাণু সৃষ্টির সময় যখন মিয়োসিস বিভাজন ঘটে তখন প্রতিটি ডিম্বাণু অন্যান্য ক্রোমোজোমের সাথে একটি করে X ক্রোমোজোম লাভ করে। অপরপক্ষে, পুরুষে শুক্রাণু সৃষ্টির সময় অর্ধেক সংখ্যক শুক্রাণু একটি করে X ক্রোমোজোম এবং অবশিষ্ট অর্ধেক শুক্রাণু একটি করে Y ক্রোমোজোম লাভ করে। ডিম্বাণু পুরুষের X বা Y বহনকারী যেকোনো একটি শুক্রাণু দ্বারা নিষিক্ত হতে পারে। ফলে জাইগোট দুটি X অথবা একটি Y ক্রোমোজোম বিশিষ্ট হতে পারে। দুটি X নিয়ে অর্থাৎ XX নিয়ে যে শিশু জন্মাবে সে হবে মেয়ে আর যে শিশু একটি X এবং একটি Y অর্থাৎ XY ক্রোমোজোম নিয়ে পৃথিবীতে আসবে সে হবে ছেলে। উপরিউক্ত আলোচনার প্রেক্ষিতে বলা যায়, মানব শিশুর লিঙ্গ নির্ধারণে ক্রোমোজোমের ভূমিকা অপরিসীম।"
        },
        {
          "label": "ঘ",
          "question": "উদ্দীপকের A, B ও C এর মধ্যে তুলনামূলক আলোচনা করো।",
          "explanation": "উদ্দীপকের A, B ও C দ্বারা যথাক্রমে মানুষের জননকোষ বা গ্যামেট ও জাইগোটকে নির্দেশ করা হয়েছে। নিচে এদের মধ্যকার তুলনামূলক আলোচনা করা হলো- i. চিত্র-A ও চিত্র-B মানুষের জননকোষ বা গ্যামেটকে বোঝায়, কিন্তু চিত্র- C মানুষের জাইগোট কোষকে নির্দেশ করে। ii. চিত্র-A ও চিত্র-B হ্যাপ্লয়েড প্রকৃতির, কিন্তু চিত্র C ডিপ্লয়েড প্রকৃতির। iii. চিত্র-A ও চিত্র-B জনন মাতৃকোষ থেকে মিয়োসিসের মাধ্যমে তৈরি হয়, কিন্তু চিত্র-C এর উৎপত্তি চিত্র-A ও চিত্র-B এর মিলনের ফলে হয়ে থাকে। iv. চিত্র-A মানুষের পুং ও স্ত্রী গ্যামেটকে নির্দেশ করে। আবার চিত্র- B শুধুমাত্র পুংগ্যামেটকে বোঝায়। অন্যদিকে চিত্র-C পুং জাইগোটকে বোঝায়, যেখান থেকে ছেলে সন্তানের জন্ম হবে।"
        }
      ]
    }
  ]
}