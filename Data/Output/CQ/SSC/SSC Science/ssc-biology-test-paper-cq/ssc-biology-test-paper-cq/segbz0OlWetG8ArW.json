{
  "title": "সিলেট বোর্ড ২০২০",
  "subtitle": "জীববিজ্ঞান (8)",
  "questions": [
    {
      "number": "1",
      "uddipok": "এককোষী শৈবাল (P) নীলাভ সবুজ শৈবাল (Q) কাঁঠাল গাছ (R) পেনিসিলিয়াম (S)",
      "tag": "SB 20,VNSC 24",
      "sub_questions": [
        {
          "label": "ক",
          "question": "বায়োইনফরমেটিকস্ কী?",
          "explanation": "কম্পিউটার প্রযুক্তি নির্ভর জীববিজ্ঞানভিত্তিক তথ্যই হলো বায়োইনফরমেটিকস্।"
        },
        {
          "label": "খ",
          "question": "মানুষের প্রজাতি sapiens বলার কারণ ব্যাখ্যা করো।",
          "explanation": "Homo sapiens প্রজাতির বৈশিষ্ট্যসমূহ বিশ্লেষণ করলে দেখা যায়, এদের দেহের গঠন চওড়া প্রকৃতির, খাড়া কপাল এবং এদের খুলির হাড় Home গণের অন্য প্রজাতির তুলনায় পাতলা। এরা বুদ্ধিবৃত্তিকভাবে উন্নত। এ বৈশিষ্ট্যসমূহ মানুষের সাথে সম্পূর্ণরূপে সাদৃশ্যপূর্ণ বলে মানুষের প্রজাতিকে sapiens বলা হয়।"
        },
        {
          "label": "গ",
          "question": "উল্লিখিত S এর রাজ্যের বৈশিষ্ট্য লেখো।",
          "explanation": "উদ্দীপকে উল্লিখিত ছাতার ন্যায় পরজীবীটি হলো মাশরুম বা Agaricus। মাশরুম সুপার কিংডম-২ অর্থাৎ ইউক্যারিওটার একটি রাজ্যে ফানজাই এর অন্তর্ভুক্ত। নিচে ফানজাই রাজ্যের বৈশিষ্ট্য উল্লেখ করা হলো- i. অধিকাংশই স্থলজ, মৃতজীবী বা পরজীবী। ii. এর দেহ এককোষী বা মাইসেলিয়াম দিয়ে গঠিত। iii. এদের নিউক্লিয়াস সুগঠিত এবং এরা সিনোসাইটিক। iv. কোষপ্রাচীর কাইটিন দিয়ে গঠিত। V. খাদ্যগ্রহণ শোষণ পদ্ধতিতে ঘটে। vi. ক্লোরোপ্লাস্ট অনুপস্থিত এবং এরা পরভোজী। vii. হ্যাপ্লয়েড স্পোর দিয়ে বংশবৃদ্ধি ঘটে।"
        },
        {
          "label": "ঘ",
          "question": "উল্লিখিত P, Q, R এর মধ্যে কোন রাজ্য বেশি উন্নত বিশ্লেষণ করো।",
          "explanation": "উদ্দীপকে উল্লিখিত P, Q ও যথাক্রমে প্রোটিস্টা, মনেরা এবং প্লানটি রাজ্যের অন্তর্গত জীব। এদের বৈশিষ্ট্য বিশ্লেষণ করলে দেখা যায় যে, প্লানটি রাজ্য অধিক উন্নত। নিচে তা বিশ্লেষণ করা হলো- প্রোটিস্টা রাজ্যের জীব এককোষী বা বহুকোষী হয়ে থাকে। এদের কোনো জটিল টিস্যুতন্ত্র নেই। মাইটোসিস কোষ বিভাজনের মাধ্যমে এদের অযৌন প্রজনন ঘটে। এ রাজ্যের জীবদের যৌন জনন হলেও ভ্রূণ গঠিত হয় না। অপরদিকে মনেরা রাজ্যের জীবসমূহ এককোষী ফিলামেন্টাস ও কলোনিয়াল। এদের কোষে ক্রোমাটিন বস্তু থাকে কিন্তু নিউক্লিওলাস ও নিউক্লিয়ার পর্দা নেই। কোষে বিভিন্ন কোষীয় অঙ্গাণু অনুপস্থিত। অন্যদিকে, প্লানটি রাজ্যের জীবসমূহ বহুকোষী হয় এবং এদের দেহে জটিল টিস্যুতন্ত্র বিদ্যমান, যা বৈশিষ্ট্যগতভাবে অধিক উন্নত। আবার এদের যৌন জনন অ্যানাইসোগ্যামাস অর্থাৎ আকার, আকৃতি অথবা শারীরবৃত্তীয় পার্থক্য বিশিষ্ট দুটি ভিন্নধর্মী গ্যামেটের মিলনের মাধ্যমে সম্পন্ন হয়, যা 'বৈশিষ্ট্যগতভাবে উন্নততর। উপরোক্ত আলোচনার পরিপ্রেক্ষিতে বলা যায়, R অর্থাৎ প্লানটি রাজ্য, P ওQ অর্থাৎ প্রোটিস্টা ও মনেরা হতে অধিক উন্নত।"
        }
      ]
    },
    {
      "number": "2",
      "uddipok": "উদ্ভিদ একটি বিশেষ প্রক্রিয়ায় মূলের মাধ্যমে মাটি থেকে পানি সংগ্রহ করে। যা অতিরিক্ত হলে অন্য একটি প্রক্রিয়ায় খাদ্য তৈরির প্রধান অঙ্গের মাধ্যমে বের হয়ে যায়।",
      "tag": "SB 20",
      "sub_questions": [
        {
          "label": "ক",
          "question": "ইমবাইবিশন কী?",
          "explanation": "কলয়েডধর্মী পানিগ্রাহী পদার্থের সরাসরি পানি শোষণের প্রক্রিয়াই হলো ইমবাইবিশন।"
        },
        {
          "label": "খ",
          "question": "উদ্ভিদদেহে পানির ভূমিকা ব্যাখ্যা করো।",
          "explanation": "উদ্ভিদদেহে পানির বিশেষ ভূমিকা রয়েছে। পানি প্রোটোপ্লাজমকে সজীব রাখে। প্রস্বেদন ও সালোকসংশ্লেষণ প্রক্রিয়া চালু রাখতে পানির প্রয়োজন রয়েছে। পানি একটি গুরুত্বপূর্ণ দ্রাবক, বিপাকীয় অনেক বিক্রিয়ায় পানির গুরুত্ব রয়েছে। এছাড়াও উদ্ভিদের কোষ বৃদ্ধি ও চলনে পানির ভূমিকা রয়েছে।"
        },
        {
          "label": "গ",
          "question": "উদ্দীপকে উল্লিখিত প্রথম প্রক্রিয়াটি ব্যাখ্যা করো।",
          "explanation": "উদ্দীপকের প্রথম প্রক্রিয়াটি হলো উদ্ভিদের পানি পরিবহন প্রক্রিয়া। নিচে প্রক্রিয়াটির ব্যাখ্যা করা হলো- জাইলেম ভেসেলের মাধ্যমে পানি উদ্ভিদের পাতায় পৌছায়। মূলত মূলরোম দিয়ে পানি শোষিত হয়ে অভিস্রবণ প্রক্রিয়ায় কর্টেক্সের মধ্য দিয়ে জাইলেমের ভেসেলে পৌছায় এবং সেখান থেকে ধীরে ধীরে পাতায় গিয়ে পৌঁছে। মূলরোম হতে পাতায় পানির এই পরিবহনকে দুভাগে ভাগ করা যায়। যথা- ১. মাটিস্থ পানি মূলরোম থেকে মূলের পরিবহন কলায় পৌছানো ও ২. মূলের পরিবহন কলা থেকে পাতায় পরিবহন। প্রথম ধাপে অভিস্রবণ, ব্যাপন ও প্রস্বেদন টান ইত্যাদি পানি পরিবহনে গুরুত্বপূর্ণ ভূমিকা রাখে। মূলরোম দ্বারা শোষিত পানি অভিস্রবণ প্রক্রিয়ায় মূলরোম থেকে পাশের কোষে গমন করে। ঐ কোষ থেকে তা পুনরায় পাশের কোষে যায়। এভাবে, কোষ থেকে কোষে পানি চলতে চলতে একসময় মূলের পরিবহন টিস্যু হয়ে এবং কাণ্ডের পরিবহন কলা বেয়ে পাতার মেসোফিল কলায় পৌঁছায়। এভাবে, উদ্ভিদে পানি পরিবহন প্রক্রিয়াটি সম্পন্ন হয়।"
        },
        {
          "label": "ঘ",
          "question": "উদ্দীপকে উল্লিখিত দ্বিতীয় প্রক্রিয়াটির গুরুত্ব বিশ্লেষণ করো।",
          "explanation": "উদ্দীপকের দ্বিতীয় প্রক্রিয়াটি হলো প্রস্বেদন। এ প্রক্রিয়ার উপরে সজীব উদ্ভিদ কোষের বিপাকীয় কার্যক্রম অনেকাংশে নির্ভরশীল। নিচে প্রক্রিয়াটির গুরুত্ব বিশ্লেষণ করা হলো- প্রস্বেদন প্রক্রিয়াটি উদ্ভিদের জীবনে উপকারি এবং অপকারি দুই ভূমিকাই পালন করে। প্রস্বেদন প্রক্রিয়ার কারণে উদ্ভিদের জাইলেম বাহিকায় টান পরে। ফলে উদ্ভিদের মূলরোম মাটি থেকে পানি ও খনিজ লবণ শোষণ করে উদ্ভিদের বিভিন্ন অংশে পৌঁছায়। এই পানি উদ্ভিদের সালোকসংশ্লেষণের জন্য অত্যন্ত গুরুত্বপূর্ণ। এছাড়াও কোষের বিভিন্ন ক্রিয়া-বিক্রিয়ার জন্যও এই পানি সক্রিয় ভূমিকা রাখে। প্রস্বেদন পাতাকে অত্যধিক গরম হওয়া থেকে রক্ষা করে এবং উপযুক্ত তাপমাত্রা নিয়ন্ত্রণ করে। এই প্রক্রিয়া উদ্ভিদের বিভিন্ন অংশে পরোক্ষভাবে খাদ্য পরিবহন করে। এসব উপকারি ভূমিকার পাশাপাশি প্রস্বেদন প্রক্রিয়া কিছু অপকারী ভূমিকাও পালন করে। মূল হতে পানি শোষণের চেয়ে প্রস্বেদনের হার বেশি হলে উদ্ভিদদেহে পানি ও খনিজ লবণের ঘাটতি দেখা দেয়। এর ফলে উদ্ভিদ ঢলে পড়ে এবং অনেক সময় মারাও যায়। শীতকালে মাটিতে পানির পরিমাণ কমে গেলে প্রস্বেদেনের হার একই থাকলে প্রকৃতি তখন গাছের পাতাকে ঝরিয়ে দেয়। এছাড়াও প্রস্বেদন প্রক্রিয়ার কারণে উদ্ভিদকে প্রয়োজনের তুলনায় অতিরিক্ত পানি শোষণ করতে হয়। প্রস্বেদন প্রক্রিয়া যেহেতু উপকারের পাশাপাশি উদ্ভিদের ক্ষতি করে, তাই এই প্রক্রিয়াকে উদ্ভিদের জীবনে অতি প্রয়োজনীয় ক্ষতি নামেও অভিহিত করা হয়। তাই বলা যায়, উদ্ভিদ জীবনে উদ্দীপকের এই প্রক্রিয়াটির গুরুত্ব অনেক।"
        }
      ]
    },
    {
      "number": "3",
      "uddipok": "",
      "tag": "SB 20",
      "sub_questions": [
        {
          "label": "ক",
          "question": "অক্সিজোম কী?",
          "explanation": "মাইটোকন্ড্রিয়ায় ক্রিস্টির গায়ে অবস্থিত সবৃন্তক বৃত্তাকার বস্তুই হলো অক্সিজোম।"
        },
        {
          "label": "খ",
          "question": "Nostoc-কে আদিকোষী বলা হয় কেন? ব্যাখ্যা করো।",
          "explanation": "Nostoc-এক ধরনের ব্যাকটেরিয়া। এদের কোষে কোনো সুগঠিত নিউক্লিয়াস থাকে না। কোষের নিউক্লিয়াস কোনো পর্দা দিয়ে আবৃত থাকে না, তাই নিউক্লিওবস্তু সাইটোপ্লাজমে ছড়ানো থাকে। এর কোষে মাইটোকন্ড্রিয়া, প্লাস্টিড, এন্ডোপ্লাজমিক রেটিকুলাম ইত্যাদি অঙ্গাণু থাকে না, তবে রাইবোজোম থাকে। এদের ক্রোমোসোমে কেবল DNA থাকে। এ সকল কোষীয় বৈশিষ্ট্যসমূহ আদিকোষী জীবের প্রাককেন্দ্রিক কোষের অনুরূপ বলে Nostoc-কে আদিকোষী জীব বলা হয়।"
        },
        {
          "label": "গ",
          "question": "উদ্দীপকে উল্লিখিত 'X' এ অনুপস্থিত কোষীয় অঙ্গাণুর গঠন ব্যাখ্যা করো।",
          "explanation": "উদ্দীপকে উল্লিখিত \"X\" হলো লোহিত রক্তকণিকা এবং এতে অনুপস্থিত অঙ্গাণুটি হলো নিউক্লিয়াস। নিউক্লিয়াসের আকৃতি গোলাকার, ডিম্বাকার বা নলাকার। সুগঠিত নিউক্লিয়াসে নিউক্লিয়ার ঝিল্লি, নিউক্লিওপ্লাজম, নিউক্লিওলাস ও ক্রোমাটিন জালিকা দেখা যায়। নিচে এর গঠন ব্যাখ্যা করা হলো- নিউক্লিয়ার ঝিল্লি: নিউক্লিয়ার ঝিল্লি হলো দ্বিস্তর বিশিষ্ট ঝিল্লি 'যা নিউক্লিয়াসকে ঘিরে রাখে। এ ঝিল্লিটি লিপিড ও প্রোটিন দ্বারা গঠিত। এ ঝিল্লির মাঝে মাঝে নিউক্লিয়ার রন্দ্র থাকে। নিউক্লিওপ্লাজম: নিউক্লিওপ্লাজম হলো নিউক্লিওঝিল্লির অভ্যন্তরে জেলির ন্যায় বস্তু। এতে নিউক্লিক এসিড, প্রোটিন, উৎসেচক ও কতিপয় খনিজ লবণ থাকে। নিউক্লিওলাস: নিউক্লিওপ্লাজমের মধ্যে ক্রোমোসোমের বিশেষ অংশের সাথে লাগানো গোলাকার বস্তু হলো নিউক্লিওলাস। এরা RNA ও প্রোটিন দ্বারা গঠিত। ক্রোমাটিন জালিকা: কোষের আন্তঃবিভাজন বিরামকালীন সময়ে নিউক্লিয়াসে অবস্থিত ক্রোমোসোমসমূহ সংযুক্ত হয়ে কুণ্ডলি পাকানো সূক্ষ্ম সূতার ন্যায় ক্রোমাটিন জালিকার আকারে দেখা যায়। কোষ বিভাজনের সময় এরা বিভক্ত হয়ে মোটা ও খাটো ক্রোমোসোম হিসেবে দেখা যায়, যার মধ্যে বংশগতির গুণ বহনকারী জিন অবস্থান করে।"
        },
        {
          "label": "ঘ",
          "question": "মানবদেহের ক্ষেত্রে উল্লিখিত 'Y' এর গুরুত্ব মূল্যায়ন করো।",
          "explanation": "নিম্নের অনুরুপ : উদ্দীপকের 'C' চিত্রের উপাদানগুলো যথাক্রমে লোহিত রক্তকণিকা, শ্বেত রক্তকণিকা ও অণুচক্রিকা। রক্তের এ উপাদানগুলো আমাদের দেহে গুরুত্বপূর্ণ ভূমিকা রাখে। এগুলোর কাজ নিচে ব্যাখ্যা করা হলো- লোহিত রক্তকণিকা: লোহিত রক্তকণিকার হিমোগ্লোবিন ফুসফুস হতে অধিকাংশ অক্সিজেন দেহকোষে এবং সামান্য কার্বন ডাইঅক্সাইড কোষ হতে ফুসফুসে নিয়ে যায়। এছাড়া হিমোগ্লোবিন ও অন্যান্য অন্তঃকোষীয় -বস্তু বাফাররূপে রক্তে অম্ল-ক্ষারের সমতা রক্ষা করে। লোহিত কণিকা রক্তের সান্দ্রতা রক্ষা করে এবং এর প্লাজমামেমব্রেনে যেসব অ্যান্টিজেন প্রোটিন সংযুক্ত থাকে তা মানুষের ব্লাডগ্রুপিং-এর জন্য দায়ী। শ্বেত রক্তকণিকা: মনোসাইট ও নিউট্রোফিল ধরনের শ্বেত রক্তকণিকা ফ্যাগোসাইটোসিস প্রক্রিয়ায় জীবাণু ভক্ষণ করে ধ্বংস করে। লিম্ফোসাইট অ্যান্টিবডি সৃষ্টি করে রোগ প্রতিরোধ করে বলে এদের আণুবীক্ষণিক সৈনিক বলা হয়। বেসোফিল ধরনের শ্বেত কণিকা হেপারিন তৈরি করে যা রক্তনালির ভেতরে রক্ত তঞ্চন রোধ করে। এছাড়া দানাদার শ্বেত কণিকাগুলো হিস্টামিন সৃষ্টি করে যা দেহের রোগ প্রতিরোধ ক্ষমতা বৃদ্ধি করে। নিউট্রোফিলের দানা বিষাক্ত ও তা জীবাণু ধ্বংস করে। আবার ইওসিনোফিল রক্তে প্রবেশকৃত কৃমির লার্ভা এবং অ্যালার্জিক অ্যান্টিবডি ধ্বংস করে। অণুচক্রিকা: অণুচক্রিকা দেহের কাঁটা স্থানে রক্ত তঞ্চন ঘটায়। এছাড়া অণুচক্রিকা সেরাটোনিন নামক রাসায়নিক পদার্থ উৎপন্ন করে যা রক্তনালির সংকোচন ঘটিয়ে রক্তপাত কমিয়ে দেয়।"
        }
      ]
    },
    {
      "number": "4",
      "uddipok": "X→ উদ্ভিদের খাদ্য তৈরির প্রক্রিয়া Y→ উদ্ভিদের শক্তি উৎপাদন প্রক্রিয়া",
      "tag": "SB 20",
      "sub_questions": [
        {
          "label": "ক",
          "question": "ফটোলাইসিস কী?",
          "explanation": "সালোকসংশ্লেষণের আলোক পর্যায়ে সূর্যালোক ও ক্লোরোফিলের সহায়তায় 'পানি বিয়োজিত হয়ে অক্সিজেন, হাইড্রোজেন ও ইলেকট্রন উৎপন্ন হওয়ার প্রক্রিয়াই হলো ফটোলাইসিস।"
        },
        {
          "label": "খ",
          "question": "ATP রিচার্জেবল ব্যাটারির সংগে তুলনীয় কেন?",
          "explanation": "ATP হলো জীবদেহের জৈবমুদ্রা বা শক্তিমুদ্রা। ATP-এর রাসায়নিক বন্ধন ভেঙ্গে যে শক্তি বের হয়, সেই শক্তি দিয়ে জীবদেহের প্রতিটি জৈবনিক কাজ সম্পাদিত হয়। জীবের গ্রহণকৃত খাদ্যের জারণ থেকে নির্গত শক্তি দ্বারা ফসফোরাইলেশনের মাধ্যমে আবার সেই ভাঙা দুই টুকরো জোড়া লেগে ATP তৈরি হয়। শক্তির প্রয়োজন হলে তা আবার ভাঙে। তারপর খাদ্য থেকে শক্তি নিয়ে আবার জোড়া লাগে। তাই একে রিচার্জেবল ব্যাটারির সাথে তুলনা করা যায়।"
        },
        {
          "label": "গ",
          "question": "উল্লিখিত 'Y' প্রক্রিয়ায় যে ধাপগুলো শক্তিঘরে সংঘটিত হয় তা ব্যাখ্যা করো।",
          "explanation": "নিম্নের অনুরুপ : উদ্দীপকের (Y) নং বিক্রিয়া দ্বারা সবাত শ্বসনকে বোঝানো হয়েছে। সবাত শ্বসনে চারটি ধাপ সম্পন্ন হলেও কোষের মাইটোকন্ড্রিয়াতে সবাত শ্বসনের নিম্নলিখিত তিনটি ধাপ সম্পন্ন হয়ে থাকে। নিচে এ ধাপগুলো বর্ণনা করা হলো- অ্যাসিটাইল Co-A সৃষ্টি: এক্ষেত্রে প্রতি অণু পাইরুভিক এসিড পর্যায়ক্রমিকভাবে এক অণু অ্যাসিটাইল Co-A, এক অণু CO₂ ও এক অণু NADH₂ উৎপন্ন করে। এ সময় ৩ অণু ATP তৈরি হয় (২ অণু পাইরুভিক এসিড থেকে ৬ অণু)। এই ধাপটি সাইটোপ্লাজমে ঘটে বলে এক সময় মনে করা হতো, তবে সর্বশেষ তথ্য উপাত্ত অনুসারে জানা গেছে বিক্রিয়াটি ঘটে মাইটোকন্ড্রিয়ার ম্যাট্রিক্সে। ক্রেবস চক্র: এটি মাইটোকন্ড্রিয়নে ঘটে। এখানে এক অণু অ্যাসিটাইল Co-A থেকে ৩ অণু NADH₂, এক অণু FADH₂ ও এক অণু GTP উৎপন্ন হয়। এ সময় ১২ অণু ATP তৈরি হয় (২ অণু পাইরুভিক এসিড থেকে ২৪ অণু)। ইলেকট্রন প্রবাহতন্ত্র: এ প্রক্রিয়ার মাধ্যমেই মাইটোকন্ড্রিয়নে বিভিন্ন ধাপে উৎপন্ন NADH 2 , FADH₂ জারিত হয়ে ATP, পানি, উচ্চশক্তির ইলেকট্রন এবং প্রোটন উৎপন্ন হয়।"
        },
        {
          "label": "ঘ",
          "question": "'X' এর গুরুত্ব বিশ্লেষণ করো।",
          "explanation": "নিম্নের অনুরুপ : উদ্দীপকে A প্রক্রিয়া দ্বারা সালোকসংশ্লেষণ প্রক্রিয়াকে বোঝানো হয়েছে। জীবজগতের জন্য সালোকসংশ্লেষণ প্রক্রিয়া অপরিহার্য। নিচে জীবজগতে প্রক্রিয়াটির প্রভাব বিশ্লেষণ করা হলো- প্রকৃতিতে একমাত্র সবুজ উদ্ভিদই সালোকসংশ্লেষণ প্রক্রিয়ায় খাদ্য তৈরি করতে পারে। কোনো প্রাণীই তার নিজের খাদ্য নিজে তৈরি করতে পারে না। তাই খাদ্যের জন্য সমগ্র প্রাণিকুলকে সম্পূর্ণভাবেই সবুজ উদ্ভিদের ওপর নির্ভর করতে হয়। কাজেই বলা যায়, পৃথিবীর সকল উদ্ভিদ ও প্রাণীর খাদ্য তৈরি হয় সালোকসংশ্লেষণের মাধ্যমে। উক্ত প্রক্রিয়াটি না ঘটলে সমস্ত জীবজগতই খাদ্যাভাবে মারা যাবে। আবার, পরিবেশের ভারসাম্য রক্ষায়, বিশেষ করে O₂ ও CO₂ এর সঠিক অনুপাত রক্ষায়ও সালোকসংশ্লেষণ প্রক্রিয়া এক বিশেষ ভূমিকা পালন করে থাকে। সকল জীব শ্বসন প্রক্রিয়ায় ০₂ গ্রহণ করে এবং CO₂ ত্যাগ করে। কেবলমাত্র শ্বসন প্রক্রিয়া চলতে থাকলে বায়ুমণ্ডলে )₂ গ্যাসের স্বল্পতা এবং CO₂ গ্যাসের আধিক্য দেখা দিত। কিন্তু, সবুজ উদ্ভিদ সালোকসংশ্লেষণ প্রক্রিয়ায় CO₂ গ্রহণ করে এবং O₂ ত্যাগ করে বলে এখনও বায়ুমণ্ডলে O₂ ও CO₂ গ্যাসের ভারসাম্য বজায় রয়েছে, বেঁচে রয়েছে জীবকুল। পরিবেশের ভারসাম্য নষ্ট হলে তা হবে জীবজগতের জন্য হুমকিস্বরূপ। তাই বলা যায়, সালোকসংশ্লেষণ প্রক্রিয়াটি শুধু উদ্ভিদদেহে সম্পন্ন হলেও সকল জীবের জন্য প্রক্রিয়াটির গুরুত্ব অপরিসীম। এ প্রক্রিয়া সংঘটিত না হলে জীবজগতের উপর বিরূপ প্রভাব পড়বে।"
        }
      ]
    },
    {
      "number": "5",
      "uddipok": "ওহী ধানক্ষেতের পাশ দিয়ে যাওয়ার সময় ফড়িং, ব্যাঙ, পানিতে ছোট ছোট মাছ, একটি সাপ ও একটি বক দেখতে পেল।",
      "tag": "SB 20",
      "sub_questions": [
        {
          "label": "ক",
          "question": "ধাঙর কী?",
          "explanation": "মৃত প্রাণী ও আবর্জনা খেয়ে পরিবেশ পরিষ্কার রাখে এমন প্রাণীই হলো ধাঙর।"
        },
        {
          "label": "খ",
          "question": "ব্যাকটেরিয়া ও শিমজাতীয় উদ্ভিদের মধ্যে সম্পর্ক ব্যাখ্যা করো।",
          "explanation": "রাইজোবিয়াম ব্যাকটেরিয়া শিমজাতীয় উদ্ভিদের শিকড়ে অবস্থান করে গুটি তৈরি করে এবং বায়বীয় নাইট্রোজেনকে সেখানে সংবন্ধন করে। এই নাইট্রোজেন সহযোগী শিম উদ্ভিদকে সরবরাহ করে এবং বিনিময়ে ব্যাকটেরিয়া সহযোগী উদ্ভিদ থেকে শর্করাজাতীয় খাদ্য পেয়ে থাকে। এভাবেই ব্যাকটেরিয়া ও শিমজাতীয় উদ্ভিদ একে অপরকে সাহায্য করে মিউচুয়ালিজম সম্পর্ক গড়ে তোলে।"
        },
        {
          "label": "গ",
          "question": "উদ্দীপকে উল্লিখিত জীবগুলোর সমন্বয়ে একটি খাদ্যজাল তৈরি করে বর্ণনা দাও।",
          "explanation": "উদ্দীপকের জীবগুলোর সমন্বয়ে সৃষ্ট খাদ্যজাল হবে নিম্নরূপ- এখানে তিন ধরনের খাদ্যশিকল একত্রিত হয়ে একটি খাদ্যজাল সৃষ্টি করে। প্রথম খাদ্যশিকলে ফড়িং ধানগাছ খেয়ে বেঁচে থাকে এবং ফড়িংকে ব্যাঙ, ব্যাঙকে বক ভক্ষণ করে। দ্বিতীয় শিকলে ছোট মাছ ধান গাছকে খায় এবং ছোট মাছকে খায় ব্যাঙ, ব্যাঙকে খায় সাপ এবং সাপকে খায় বক। তৃতীয় খাদ্যশিকলে ধান গাছকে ছোট মাছ, ছোট মাছকে খায় সাপ এবং সাপ বক খেয়ে বেঁচে থাকে। এ খাদ্যজালের শিকল তিনটির প্রতিটিতে ধান গাছ এবং বকের উপস্থিতি রয়েছে। আবার, ১ম ও ২য় টিতে ব্যাঙের উপস্থিতি রয়েছে। এছাড়া ২য় ও ৩য় টিতে ছোট মাছের উপস্থিতি লক্ষ করা যায়। একাধিক শিকলে একই জীবের উপস্থিতি থাকায় শিকলগুলো একত্রিত হয়ে এমন খাদ্যজাল তৈরি করেছে।"
        },
        {
          "label": "ঘ",
          "question": "উল্লিখিত জীবগুলো কিভাবে পরিবেশ সংরক্ষণে গুরুত্বপূর্ণ ভূমিকা পালন করে? তোমার মতামত দাও।",
          "explanation": "উদ্দীপকের জীবগুলো বাস্তুতন্ত্রের ভারসাম্য রক্ষায় তথা পরিবেশ সংরক্ষণে গুরুত্বপূর্ণ ভূমিকা পালন করে। পরিবেশ সংরক্ষণে বাস্তুতন্ত্রে উদ্ভিদ, প্রাণী এবং গ্যাসীয় ভারসাম্য বজায় থাকা আবশ্যক। উদ্দীপকের জীবগুলোর মধ্যে রয়েছে ধানগাছ, যাকে বলা হয় উৎপাদক। অন্যদিকে, প্রাণীদের মধ্যে রয়েছে ফড়িং, ব্যাঙ, ছোটমাছ, সাপ ও বক। ধানগাছ সালোকসংশ্লেষণের মাধ্যমে সমগ্র জীবজগতের জন্য খাদ্য তৈরি করে। পাশাপাশি পরিবেশে ০₂ নির্গত করে। ধান গাছ না থাকলে পরিবেশে কোনো জীবই বেঁচে থাকত না। অন্যদিকে, ফড়িং না থাকলে খাদ্যাভাবে ব্যাঙ ও ছোট মাছ মারা যেত, ব্যাঙ না থাকলে সাপ বিলীন হতো। আবার, ছোট মাছ না থাকলে বক খাদ্যাভাবে মারা যেতো। ফলে সকল প্রাণিকুল ধ্বংস হতো। প্রাণিকুল ধ্বংস হলে শ্বসন ক্রিয়া না ঘটায় CO₂ নির্গমন বন্ধ হতো। ফলে CO₂ এর অভাবে ধানগাছে সালোকসংশ্লেষণ ঘটতো না। সালোকসংশ্লেষণ না ঘটলে খাদ্য তৈরির পাশাপাশি পরিবেশে ০₂ নির্গত হতো না। ফলে পরিবেশ দূষিত হতো। সুতরাং, উদ্দীপকের জীবসমূহের উপস্থিতি পরিবেশের ভারসাম্য রক্ষা তথা পরিবেশ সংরক্ষণে গুরুত্বপূর্ণ ভূমিকা রাখে বলে আমি মনে করি।"
        }
      ]
    },
    {
      "number": "6",
      "uddipok": "",
      "tag": "SB 20",
      "sub_questions": [
        {
          "label": "ক",
          "question": "অমরা কী?",
          "explanation": "যে বিশেষ অঙ্গের মাধ্যমে মাতৃ-জরায়ুতে ক্রমবর্ধমান ভ্রূণ এবং মাতৃ-জরায়ু টিস্যুর মধ্যে সম্পর্ক স্থাপিত হয় তাই হলো অমরা।"
        },
        {
          "label": "খ",
          "question": "অনিয়ত পুষ্পমঞ্জরি বলতে কী বোঝায়?",
          "explanation": "সপুষ্পক উদ্ভিদের ছোট একটি শাখায় ফুলগুলো একটি বিশেষ নিয়মে সজ্জিত থাকে। ফুলসহ এই শাখাকে পুষ্পমঞ্জরি বলে। পুষ্পমঞ্জরির ফুলগুলো বহনকারী দণ্ডকে বলা হয় মঞ্জরিদণ্ড। পুষ্পমঞ্জরিতে মঞ্জরিদণ্ডের বৃদ্ধি অসীম হলে তাকে অনিয়ত পুষ্পমঞ্জরি বলে। অনিয়ত পুষ্পমঞ্জরিতে মঞ্জরিদণ্ডের শীর্ষদেশ একটি মাত্র ফুলে পরিসমাপ্ত না হয়ে বৃদ্ধি পেতে থাকে। যেমন- সরিষার পুষ্পমঞ্জরি।"
        },
        {
          "label": "গ",
          "question": "উদ্দীপকের 'S' এর প্রকারভেদের মধ্যে পার্থক্য দেখাও।",
          "explanation": "উদ্দীপকে উল্লিখিত পরাগায়ন (S) দুই প্রকার, যথা: স্ব-পরাগায়ন ও পর-পরাগায়ন। স্ব-পরাগায়ন ও পর-পরাগায়নের মধ্যকার পার্থক্য নিচে দেওয়া হলো- স্ব-পরাগায়ন পর-পরাগায়ন ১. স্ব-পরাগায়ন একই ফুলে বা একই গাছের ভিন্ন দুটি ফুলের মধ্যে সংঘটিত হয়। ১. পর-পরাগায়ন একই প্রজাতির দুটি ভিন্ন উদ্ভিদের ফুলের মধ্যে সংঘটিত হয়। ২.পরাগায়নের জন্য বাহকের উপর নির্ভর করতে হয় না। ২. পরাগায়নের জন্য বাহকের উপর নির্ভর করতে হয়। ৩. প্রজাতির চরিত্রগত বিশুদ্ধতা বজায় থাকে। ৩. প্রজাতির চরিত্রগত বিশুদ্ধতা বজায় থাকে না। ৪. নতুন প্রজন্মের গাছ কম জীবনীশক্তি সম্পন্ন বীজ সৃষ্টি করে। ৪. অধিক জীবনীশক্তি সম্পন্ন বীজ সৃষ্টি করে। ৫. নতুন গাছের অভিযোজন ক্ষমতা কমে যায়। ৫. নতুন গাছের অভিযোজন ক্ষমতা বৃদ্ধি পায়।"
        },
        {
          "label": "ঘ",
          "question": "উদ্ভিদ ও প্রাণীর ক্ষেত্রে 'F' এর গুরুত্ব বিশ্লেষণ করো।",
          "explanation": "উদ্ভিদ ও প্রাণীর ক্ষেত্রে 'F' অর্থাৎ নিষেক প্রক্রিয়া অত্যন্ত গুরুত্বপূর্ণ। নিচে নিষেকের গুরুত্ব বিশ্লেষণ করা হলো- নিষেক ক্রিয়া না ঘটলে উদ্ভিদ ও প্রাণিজগতের উপর বিরূপ প্রভাব পড়বে। উদ্ভিদে নিষেক ক্রিয়ার ফলে ডিম্বক বীজে পরিণত হয়। বীজ থেকে সৃষ্টি হয় নতুন উদ্ভিদ। অর্থাৎ নিষেক ক্রিয়া উদ্ভিদের বংশবৃদ্ধিতে প্রত্যক্ষ ভূমিকা রাখে। যৌন জননের মাধ্যমে অর্থাৎ বীজের মাধ্যমে যেসকল উদ্ভিদ বংশ বিস্তার করে তাদের ক্ষেত্রে নিষেক না ঘটলে তাদের বংশ রক্ষা অসম্ভব হয়ে পড়ে। এতে প্রকৃতি থেকে বিলীন হয়ে যেতে পারে সপুষ্পক উদ্ভিদকুল। আবার প্রাণিজগত খাদ্য বা সুন্দর পরিবেশের জন্য উদ্ভিদের উপর সম্পূর্ণরূপে নির্ভরশীল। তাই প্রকৃতিতে উদ্ভিদকুলের বিলুপ্তি ঘটলে খাদ্যাভাবে প্রাণিকুলও বিপন্ন হবে। শুধু তাই নয়, উদ্ভিদের অনুপস্থিতিতে যখন সালোকসংশ্লেষণ ঘটবে না তখন পরিবেশে CO₂ এর মাত্রা বেড়ে যাবে যা প্রাণিজগতের জন্য হুমকিস্বরূপ। অন্যদিকে প্রাণীদের ক্ষেত্রে নিষেকের মাধ্যমে ডিপ্লয়েড জাইগোট তৈরি হয়, যা ধীরে ধীরে ভূণে এবং এক সময় তা শিশু সন্তানে রূপ নেয়। অর্থাৎ নিষেকের মাধ্যমে প্রাণীরাও তার বংশবৃদ্ধি করে থাকে। তাই নিষেক না ঘটলে প্রাণীদেরও বংশ রক্ষা হবে না এবং এক সময় তারা বিলীন হয়ে যাবে। সুতরাং, নিষেক না ঘটলে প্রকৃতি থেকে যৌন জননক্ষম উদ্ভিদ ও প্রাণীর বিলুপ্তি ঘটবে। তাই উদ্ভিদ ও প্রাণীর ক্ষেত্রে নিষেকের গুরুত্ব অপরিসীম।"
        }
      ]
    },
    {
      "number": "7",
      "uddipok": "রিপনের ওজন ৮০ কেজি, উচ্চতা ১২৫ সেন্টিমিটার। সে বার্গার খেতে পছন্দ করে, কিন্তু খেলাধুলা করে না। ইদানিং অসুস্থ থাকায় ডাক্তার তার অভ্যাসগুলো পরিবর্তনের পরামর্শ দেন।",
      "tag": "SB 20",
      "sub_questions": [
        {
          "label": "ক",
          "question": "মাইক্রোনিউট্রিয়েন্ট কী?",
          "explanation": "উদ্ভিদের স্বাভাবিক বৃদ্ধির জন্য যেসব অত্যাবশ্যকীয় পুষ্টি উপাদান অত্যন্ত কম পরিমাণে প্রয়োজন হয় সেগুলোই হলো মাইক্রোনিউট্রিয়েন্ট।"
        },
        {
          "label": "খ",
          "question": "মিশ্রগ্রন্থি বলতে কী বোঝ? ব্যাখ্যা করো।",
          "explanation": "যে সকল গ্রন্থি একই সাথে অন্তঃক্ষরা ও বহিঃক্ষরা গ্রন্থিরূপে কাজ করে তাকে মিশ্রগ্রন্থি বলে। মানবদেহের একটি গুরুত্বপূর্ণ মিশ্রগ্রন্থি হলো অগ্ন্যাশয়। অগ্ন্যাশয় থেকে নিঃসৃত অগ্ন্যাশয় রসে বিভিন্ন প্রকার খাদ্য পরিপাককারী এনজাইম যেমন- ট্রিপসিন, লাইপেজ, অ্যামাইলেজ ইত্যাদি থাকে। এছাড়া অন্তঃক্ষরা গ্রন্থি হিসেবে অগ্ন্যাশয় গ্লুকাগন ও ইনসুলিন নিঃসরণ করে।"
        },
        {
          "label": "গ",
          "question": "রিপনের BMI নির্ণয় করো।",
          "explanation": "আমরা জানি, B M I =  দেহের ওজন (কেজি)  ∣  দেহের উচ্চতা (মিটার)|²  \\mathrm{BMI}=\\frac{\\text { দেহের ওজন (কেজি) }}{\\mid \\text { দেহের উচ্চতা (মিটার)|² }} BMI = ∣   দেহের   উচ্চতা  ( মিটার )|²    দেহের   ওজন  ( কেজি )  ​ উদ্দীপক অনুসারে, রিপনের ওজন = ৮০ কেজি উচ্চতা = ১২৫ সেন্টিমিটার = ১২৫ ১০০ =\\frac{১ ২ ৫}{১০০} = ১০০ ১২৫ ​ মিটার [ ∵ ১০০ [\\because ১ ০০ [ ∵ ১০০ সে.মি. = ১ =১ = ১ মি. ] ] ] =১.২৫ মিটার সুতরাং, রিপনের BMI = ৮০ ( ১ . ২৫ ) 2 =\\frac{ ৮০}{(১ . ২ ৫)^{2}} = ( ১ . ২৫ ) 2 ৮০ ​ = ৮০ ১ . ৫৬২৫ = ৫১ . ২ =\\frac{৮ ০}{১ . ৫ ৬ ২ ৫}=৫ ১ . ২ = ১ . ৫৬২৫ ৮০ ​ = ৫১ . ২ অতএব, রিপনের BMI ৫১.২।"
        },
        {
          "label": "ঘ",
          "question": "উদ্দীপকে ডাক্তারের পরামর্শের যথার্থতা, রিপনের BMI-এর মানের সাপেক্ষে মূল্যায়ন করো।",
          "explanation": "উদ্দীপকে উল্লিখিত রিপন অসুস্থ থাকায় ডাক্তারের কাছে গেলে, ডাক্তার তাকে অভ্যাসগুলো পরিবর্তনের পরামর্শ দেন। সুস্থ জীবনযাপনের জন্য মানব শরীরে সঠিক BMI থাকা প্রয়োজন। সুস্বাস্থ্যের জন্য BMI- এর আদর্শ মান হচ্ছে ১৮.৫-২৪.৯। অথচ রিপনের BMI হচ্ছে ৫১.২ যা সুস্বাস্থ্যের আদর্শ মান থেকে অনেক উপরে। রিপনের BMI মান থেকে বোঝা যায়, সে অতিরিক্ত মোটা এবং তার মৃত্যুর ঝুঁকিও রয়েছে। BMI- এর মানকে আদর্শ পর্যায়ে আনতে রিপনকে তার খাদ্যাভ্যাসে পরিবর্তন আনতে হবে। তাকে বার্গার খাওয়া থেকে বিরত থাকতে হবে এবং প্রচুর পরিমাণে শাকসবজি, ফলমূল, ননিবিহীন দুধ ইত্যাদি খাওয়ার অভ্যাস করতে হবে। উদ্ভিজ্জ প্রোটিন এবং মাছ খাওয়ার অভ্যাস গড়ে তুলতে হবে। এ ছাড়া রিপনকে পরিশ্রমী হতে হবে। প্রতিদিন তাকে এক ঘণ্টা মাঝারি মানের শরীরচর্চা যেমন- হাঁটা, জগিং, দৌড়, সাঁতার কাটা, খেলাধুলা ইত্যাদি করতে হবে। এতে তার BMI মান ধীরে ধীরে স্বাভাবিক বা আদর্শ পর্যায়ে নেমে আসবে। সুতরাং, রিপনের BMI-এর মানের সাপেক্ষে তার অভ্যাসের পরিবর্তন আনতে ডাক্তারের পরামর্শ যথার্থ ছিল।"
        }
      ]
    },
    {
      "number": "8",
      "uddipok": "বর্তমানে কৃষিবিজ্ঞানীরা ফুলের পরাগরেণু থেকে নতুন উদ্ভিদ সৃষ্টি করতে যেমন সক্ষম হয়েছেন তেমনি অণুজীবের সাহায্যে উদ্ভিদ ও প্রাণীর জিনের সংমিশ্রণে নতুন বৈশিষ্ট্য সম্পন্ন জীব সৃষ্টি করেছেন।",
      "tag": "SB 20",
      "sub_questions": [
        {
          "label": "ক",
          "question": "জিন প্রকৌশল কী?",
          "explanation": "একটি জীব থেকে একটি নির্দিষ্ট জিন বহনকারী DNA খণ্ড পৃথক করে ভিন্ন একটি জীবে স্থানান্তরের কৌশলই হলো জিন প্রকৌশল।"
        },
        {
          "label": "খ",
          "question": "লাইগেজ বলতে কী বোঝ? ব্যাখ্যা করো।",
          "explanation": "লাইগেজ এক ধরনের এনজাইম যার সাহায্যে প্লাজমিড DNA-এর কাঁটা প্রান্তের মাঝখানে দাতা DNA-কে স্থাপন করা হয়। এখানে লাইগেজ আঠার মতো কাজ করে। এর ফলে নির্দিষ্ট জিনসহ রিকম্বিনেস্ট DNA প্লাজমিড তৈরি হয়। এই রিকম্বিনেন্ট প্লাজমিড পরবর্তীতে দাতা DNA-র খণ্ডিত অংশ বহন করে।"
        },
        {
          "label": "গ",
          "question": "উল্লিখিত প্রথম প্রক্রিয়াটি ব্যাখ্যা করো।",
          "explanation": "উদ্দীপকের উল্লিখিত প্রথম প্রযুক্তিটি হলো টিস্যু কালচার। টিস্যু কালচার পদ্ধতিটি কয়েকটি ধারাবাহিক ধাপের মাধ্যমে সম্পন্ন হয়। নিচে ধাপগুলো ব্যাখ্যা করা হলো- i. শুরুতে উন্নত গুণসম্পন্ন রোগমুক্ত উদ্ভিদকে এক্সপ্ল্যান্টের জন্য নির্বাচন করা হয়। ii. উদ্ভিদের বৃদ্ধির জন্য অত্যাবশ্যকীয় খনিজ পুষ্টি, ভিটামিন, ফাইটোহরমোন, সুক্রোজ ও অ্যাগার প্রভৃতি সঠিক মাত্রায় মিশিয়ে আবাদ মাধ্যম তৈরি করা হয়। iii. অটোক্লেভ করে জীবাণুমুক্ত করার পর আবাদ মাধ্যমে এক্সপ্ল্যান্টগুলোকে স্থাপন করা হয়। পরে নিয়ন্ত্রিত পরিবেশে আবাদ মাধ্যমে স্থাপিত টিস্যুর বারবার বিভাজনের মাধ্যমে ক্যালাস বা অণুচারা উৎপন্ন হয়। iv. মূল উৎপাদনের লক্ষ্যে নির্দিষ্ট উচ্চতা লাভের পর বিটপগুলোকে কেটে মূল উৎপাদনকারী আবাদ মাধ্যমে স্থাপন করা হয়। v. সবশেষে মূল তৈরি হওয়ার পর চারাগুলোকে মাটি ভরাপাত্রে স্থানান্তর করা হয়। পরবর্তীতে এগুলোকে ল্যাবরেটরির বাইরের পরিবেশে খাপ খাওয়ানো হয় এবং এক পর্যায়ে প্রাকৃতিক পরিবেশের মাটিতে লাগানো হয়।"
        },
        {
          "label": "ঘ",
          "question": "উল্লিখিত দ্বিতীয় প্রক্রিয়াটির গুরুত্ব বিশ্লেষণ করো।",
          "explanation": "উদ্দীপকের দ্বিতীয় প্রক্রিয়াটি হলো জেনেটিক ইঞ্জিনিয়ারিং বা রিকম্বিনেন্ট DNA প্রযুক্তি। নিচে এ প্রক্রিয়াটির গুরুত্ব বিশ্লেষণ করা হলো- রিকম্বিনেন্ট DNA প্রযুক্তির সাহায্যে ক্ষতিকর পোকামাকড় প্রতিরোধী' ফসলের জাত উদ্ভাবন করা হয়েছে। যেমন- বিটি ভুট্টা, বিটি তুলা। এর সাহায্যে ভাইরাস প্রতিরোধী ফসলের জাত উদ্ভাবন করা হয়েছে। যেমন- ভাইরাল কোট প্রোটিন জিন স্থানান্তরের মাধ্যমে টমেটো মোজাইক ভাইরাস, টোবাকো মোজাইক ভাইরাস প্রতিরোধী ফসলের জাত উদ্ভাবন করা হয়েছে। এছাড়াও জিনগত পরিবর্তনের মাধ্যমে আগাছানাশক প্রতিরোধী ভুট্টা, তুলা ইত্যাদি ফসলের জাত উদ্ভাবন করা হয়েছে। এ প্রযুক্তির মাধ্যমে একই উদ্ভিদে একাধিক বৈশিষ্ট্য অনুপ্রবেশ করিয়ে বাণিজ্যিকভাবে ট্রান্সজেনিক উদ্ভিদ তৈরি করা হয়েছে। জিনগত। রূপান্তরের মাধ্যমে উদ্ভিদের পুষ্টিমান উন্নত করা হয়েছে। যেমন- ধানে ভিটামিন-এ তথা বিটা-ক্যারোটিন জিন স্থানান্তর করা হয়েছে। অপরদিকে, চিকিৎসাক্ষেত্রেও এ প্রযুক্তি বৈপ্লবিক পরিবর্তন সাধন করেছে। জিনগত পরিবর্তনের মাধ্যমে ইস্ট হতে হেপাটাইটিস-বি ভাইরাসের টিকা (ইন্টারফেরন) আবিষ্কার করা হয়েছে। মানবদেহের ইনসুলিন তৈরির জিন ব্যবহার করে কৌলিকগতভাবে পরিবর্তিত E. coli ব্যাকটেরিয়া এবং ইস্ট হতে বাণিজ্যিক ইনসুলিন তৈরি করা হচ্ছে, যা ডায়াবেটিস রোগের চিকিৎসায় বহুলভাবে ব্যবহৃত হচ্ছে। তাছাড়া, এ প্রযুক্তির মাধ্যমে পরিবর্তিত E. coli ব্যাকটেরিয়া এবং ইস্ট হতে মানুষের বৃদ্ধির হরমোন, এমনকি ক্যান্সার ও AIDS এর মতো ঘাতক ব্যাধি চিকিৎসার ঔষধও তৈরি করার প্রচেষ্টা অব্যহত আছে। সুতরাং বলা যায় যে, জীবপ্রযুক্তিতে রিকম্বিনেন্ট DNA প্রযুক্তির গুরুত্ব অপরিসীম।"
        }
      ]
    }
  ]
}