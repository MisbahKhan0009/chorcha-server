{
  "title": "রাজশাহী বোর্ড ২০২০",
  "subtitle": "জীববিজ্ঞান (8)",
  "questions": [
    {
      "number": "1",
      "uddipok": "",
      "tag": "RB 20",
      "sub_questions": [
        {
          "label": "ক",
          "question": "প্লাজমিড কাকে বলে?",
          "explanation": "ব্যাকটেরিয়ার ক্রোমোসোম বহির্ভূত বৃত্তাকার DNA অণুকে প্লাজমিড বলে।"
        },
        {
          "label": "খ",
          "question": "রিকম্বিনেট DNA প্রযুক্তিতে রেসট্রিকশন এনজাইম প্রয়োজন হয় কেন?",
          "explanation": "রিকম্বিনেন্ট DNA প্রযুক্তিতে দাতা জীব থেকে কাঙ্ক্ষিত জিনসহ DNA অণুকে ব্যাকটেরিয়ার প্লাজমিডে প্রবেশ করানো হয়। এজন্য দাতা জীবের DNA এবং ব্যাকটেরিয়ার প্লাজমিডের নির্দিষ্ট অংশ কর্তনের প্রয়োজন হয়। সেক্ষেত্রে প্লাজমিডের কাঁটা অংশের মতো হুবহু দাতা জীবের DNA-এর অংশ কাঁটা হয়। এ সকল কারণেই রিকম্বিনেন্ট DNA প্রযুক্তিতে রেস্ট্রিকশন এনজাইমের প্রয়োজন হয়।"
        },
        {
          "label": "গ",
          "question": "M' এর অনুলিপন প্রক্রিয়া ব্যাখ্যা করো।",
          "explanation": "উদ্দীপকে 'M' দ্বারা DNA অণুকে চিহ্নিত করা হয়েছে। অনুলিপন প্রক্রিয়ায় একটি DNA থেকে আরেকটি DNA অণু সংশ্লেষিত হয়। নিচে অনুলিপন প্রক্রিয়াটি ব্যাখ্যা করা হলো- DNA অর্ধ-রক্ষণশীল পদ্ধতিতে অনুলিপিত হয়। প্রথমে, DNA সূত্র দু'টির হাইড্রোজেন বন্ধন ভেঙে গিয়ে সূত্র দুটি আলাদা হয়ে যায়। তখন কোষের ভিতর ভাসমান নিওক্লিওটাইডগুলো থেকে A-এর সাথে T, T এর সাথে A, C-এর সাথে G এবং G-এর সাথে C যুক্ত হয়ে সূত্র দুটি তার পরিপূরক নতুন সূত্র তৈরি করে। একটি পুরাতন সূত্র ও একটি নতুন সূত্র সংযুক্ত হয়ে নতুন DNA অণুর সৃষ্টি হয়। একটি পুরাতন মাতৃ সূত্রক এবং একটি নতুন সৃষ্ট সূত্রকের সমন্বয়ে গঠিত বলে একে অর্ধ- রক্ষণশীল পদ্ধতি বলে।"
        },
        {
          "label": "ঘ",
          "question": "চিকিৎসাক্ষেত্রে 'X' পদ্ধতির অবদান মূল্যায়ন করো।",
          "explanation": "উদ্দীপকের 'X' পদ্ধতিটি হলো রিকম্বিনেন্ট DNA প্রযুক্তি। এ প্রযুক্তি সর্বাধুনিক জীবপ্রযুক্তি। চিকিৎসাক্ষেত্রে এ প্রযুক্তির গুরুত্ব অপরিসীম। নিচে তা বিশ্লেষণ করা হলো- চিকিৎসাক্ষেত্রে রিকম্বিনেন্ট DNA প্রযুক্তি বৈপ্লবিক পরিবর্তন সাধন করেছে। জিনগত পরিবর্তনের মাধ্যমে ইস্ট হতে হেপাটাইটিস-বি ভাইরাসের ওষুধ (ইন্টারফেরন) আবিষ্কার হয়েছে। মানবদেহের ইনসুলিন তৈরির জিন ব্যবহার করে জেনেটিকভাবে পরিবর্তিত E. coli ব্যাকটেরিয়া এবং ইস্ট হতে বাণিজ্যিকভাবে ইনসুলিন তৈরি করা হচ্ছে, যা ডায়াবেটিস রোগের চিকিৎসায় বহুলভাবে ব্যবহৃত হচ্ছে। তাছাড়া, এ প্রযুক্তির মাধ্যমে পরিবর্তিত E. coli ব্যাকটেরিয়া এবং ইস্ট হতে মানুষের বৃদ্ধির হরমোন, এমনকি ক্যান্সার ও AIDS-এর মতো ঘাতক ব্যাধি চিকিৎসার ঔষধও তৈরি করার প্রচেষ্টা অব্যাহত আছে। সুতরাং বলা যায় যে, চিকিৎসাক্ষেত্রে রিকম্বিনেন্ট DNA প্রযুক্তির অবদান অপরিসীম।"
        }
      ]
    },
    {
      "number": "2",
      "uddipok": "",
      "tag": "RB 20",
      "sub_questions": [
        {
          "label": "ক",
          "question": "ব্লাস্টোসিস্ট কাকে বলে?",
          "explanation": "কোষ বিভাজনের যে পর্যায়ে জাইগোট বিভাজিত হয়ে ডিম্বনালি থেকে জরায়ুতে পৌঁছায়, সেই পর্যায়ে সৃষ্ট ভ্রূণকে ব্লাস্টোসিস্ট বলে।"
        },
        {
          "label": "খ",
          "question": "দ্বিনিষেকের ফলে কীভাবে 3n কোষের সৃষ্টি হয়?",
          "explanation": "গুপ্তবীজী উদ্ভিদে দ্বিনিষেক ঘটার সময় দুটি হ্যাপ্লয়েড পুংগ্যামেটের একটি হ্যাপ্লয়েড ডিম্বাণুর সঙ্গে এবং অপরটি ডিপ্লয়েড গৌণ নিউক্লিয়াসের সঙ্গে মিলিত হয়। গৌণ নিউক্লিয়াসের সঙ্গে একটি পুংগ্যামেট মিলিত হয়ে ট্রিপ্লয়েড (3n) সস্য নিউক্লিয়াসের সৃষ্টি করে। পরবর্তীতে এটি বারবার বিভাজিত হয়ে সস্যকলা তথা ট্রিপ্লয়েড (3n) কোষের সৃষ্টি হয়।"
        },
        {
          "label": "গ",
          "question": "চিত্র B-এর সৃষ্টির প্রক্রিয়াটি ব্যাখ্যা করো।",
          "explanation": "নিম্নের অনুরূপঃ উদ্দীপকের চিত্র-B হলো ভ্রূণথলি। নিচে ভ্রূণথলির গঠন প্রক্রিয়া বর্ণনা করা হলো- ফুলের গর্ভাশয়ের অভ্যন্তরে ডিম্বক থাকে, সেখানে স্ত্রী জনন মাতৃকোষ সৃষ্টি হয়। এই কোষটি মিয়োসিস বিভাজনের মাধ্যমে ৪টি হ্যাপ্লয়েড স্ত্রীরেণু কোষ সৃষ্টি করে, যার তিনটি নষ্ট হয়ে যায়। জীবিত কোষটির নিউক্লিয়াস তিনটি ধাপে মাইটোসিস বিভাজনের মাধ্যমে ৮টি নিউক্লিয়াস বিশিষ্ট একটি ভ্রূণথলি গঠন করে। এর দু'মেরু হতে একটি করে নিউক্লিয়াস থলির মাঝখানে চলে আসে এবং পরস্পর মিলিত হয়ে সেকেন্ডারি নিউক্লিয়াস গঠন করে। ডিম্বকরন্দ্রের দিকে অবস্থিত মেরুর তিনটি নিউক্লিয়াসকে একত্রে ডিম্বাণুযন্ত্র বলে। ডিম্বাণুযন্ত্রের তিনটি নিউক্লিয়াসের মাঝখানের নিউক্লিয়াসটি অপেক্ষাকৃত বড়। একে ডিম্বাণু ও অন্য দুটি কোষকে সহকারী কোষ বলা হয়। গর্ভর্যন্ত্রের বিপরীত দিকের কোষ তিনটিকে প্রতিপাদ কোষ বলে। এভাবেই প্রতিপাদ কোষ, গৌণ নিউক্লিয়াস, ডিম্বাণু এবং সহকারী কোষ নিয়ে ভূণথলি সৃষ্টি হয়।"
        },
        {
          "label": "ঘ",
          "question": "\"মাধ্যমভেদে চিত্র A-এর পরাগায়নের বিভিন্নতা রয়েছে\"- উক্তিটি বিশ্লেষণ করো।",
          "explanation": "উদ্দীপকের চিত্র-A হলো উচ্চশ্রেণির উদ্ভিদের প্রজনন অঙ্গ ফুল। পরাগায়নের জন্য অধিকাংশ ক্ষেত্রে কোনো না কোনো মাধ্যমের প্রয়োজন হয়। মাধ্যমগুলোর ভিন্নতার কারণে ফুলের পরাগায়নেও ভিন্নতা দেখা যায়। পতঙ্গপরাগী ফুল বড়, রঙিন ও মধুগ্রন্থিযুক্ত হয়। এই ফুলের পরাগরেণু ও গর্ভমুণ্ড আঠালো ও' সুগন্ধযুক্ত। জবা, কুমড়া, সরিষা ইত্যাদি হলো পতঙ্গ পরাগী ফুল। আবার বায়ুপরাগী ফুল হালকা এবং মধুগ্রন্থি ও সুগন্ধবিহীন। এসব ফুল সহজেই বাতাসে ভেসে যেতে পারে। এদের গর্ভমুণ্ড আঠালো এবং শাখান্বিত, কখনো পালকের মতো। ফলে বাতাস থেকে পরাগরেণু সহজেই সংগ্রহ করতে পারে। বায়ুপরাগী ফুলের একটি উদাহরণ হলো ধান। অন্যদিকে, পানিপরাগী ফুল আকারে ক্ষুদ্র এবং হালকা। এরা সহজেই পানিতে ভাসতে পারে এবং এসব ফুলে সুগন্ধ নেই। পরিণত পুং পুষ্প বৃন্ত থেকে খুলে পানিতে ভাসতে থাকে এবং স্ত্রী পুষ্পের কাছে পৌছালে সেখানেই পরাগায়ন ঘটে, যেমন: পাতাশেওলা। এছাড়াও প্রাণিপরাগী ফুল রয়েছে যা মোটামুটি বড় ধরনের হয়। তবে ফুলগুলো ছোট হলে পুষ্পমঞ্জরিতে সাজানো থাকে। এদের রং আকর্ষণীয় হয় এবং সুগন্ধ থাকতে পারে বা নাও থাকতে পারে। কদম, শিমুল, কচু ইত্যাদি হলো প্রাণিপরাগী ফুলের উদাহরণ। সুতরাং উপরের আলোচনার সাপেক্ষে বলা যায়, মাধ্যমভেদে ফুলের পরাগায়নে বিভিন্নতা রয়েছে।"
        }
      ]
    },
    {
      "number": "3",
      "uddipok": "প্রক্রিয়া-১: এই প্রক্রিয়ায় উদ্ভিদ তার দেহের অতিরিক্ত পানি বায়বীয় অঙ্গের মাধ্যমে বাষ্পাকারে বের করে দেয়। প্রক্রিয়া-২: এই প্রক্রিয়ায় প্রাণী তার একটি বিশেষ অঙ্গের মাধ্যমে রেচন ক্রিয়া সম্পন্ন করে। রেচন অঙ্গটি লালচে রঙের এবং আকৃতিতে শিমবিচির মত।",
      "tag": "RB 20",
      "sub_questions": [
        {
          "label": "ক",
          "question": "পেরিকার্ডিয়াম কাকে বলে?",
          "explanation": "হৃৎপিণ্ডকে আবৃতকারী পাতলা পর্দাকে পেরিকার্ডিয়াম বলে।"
        },
        {
          "label": "খ",
          "question": "রাতের বেলা বড় গাছের নিচে থাকা অস্বাস্থ্যকর কেন?",
          "explanation": "রাতের বেলা সালোকসংশ্লেষণ বন্ধ থাকে বলে অক্সিজেন উৎপন্ন হয় না। অন্যদিকে শ্বসন দিবারাত্রি ২৪ ঘণ্টাই চলতে থাকে এবং কার্বন ডাইঅক্সাইড নির্গত হয়। বড় গাছের পাতা ও লেন্টিসেলের সংখ্যা বেশি থাকে। ফলে শ্বসনে নির্গত কার্বন ডাইঅক্সাইডও বেশি হয়, যা শ্বাসরোধের কারণ হতে পারে। তাই রাতের বেলা বড় গাছের নিচে থাকা অস্বাস্থ্যকর।"
        },
        {
          "label": "গ",
          "question": "প্রক্রিয়া-২ এর অঙ্গটি কিভাবে রক্ত পরিশোধন করে ব্যাখ্যা করো।",
          "explanation": "প্রক্রিয়া-২ এর অঙ্গটি হলো মানবদেহের প্রধান রেচন অঙ্গ বৃক্ক।বৃক্ক দেহের নাইট্রোজেনঘটিত বর্জ্য পদার্থগুলো রক্ত থেকে পৃথক করে তা মূত্রের মাধ্যমে মূত্রথলিতে প্রেরণ করে। মূত্রে ইউরিয়া, ইউরিক এসিড, অ্যামোনিয়া, ক্রিয়েটিনিন প্রভৃতি নাইট্রোজেনঘটিত বর্জ্য পদার্থ থাকে। এগুলো মানবদেহের জন্য অত্যন্ত ক্ষতিকর। এসব অপ্রয়োজনীয় ও ক্ষতিকর বর্জ্য পদার্থ অপসারণে বৃক্ক অত্যন্ত গুরুত্বপূর্ণ ভূমিকা পালন করে। এক্ষেত্রে বৃক্কের রেনাল ক্যাপসুল অতি-পরিস্রাবকরূপে কাজ করে। এখানে রক্তের আল্ট্রাফিলট্রেশন ঘটে এবং রক্ত হতে রেচন বর্জ্য, পানি ও অন্যান্য দ্রব্য পরিস্তুত হয়ে গ্লোমেরুলার ফিলট্রেট হিসেবে রেনাল ক্যাপসুলে জমা হয়। পরে রেচন বস্তুসমূহ ইউরেটারের মাধ্যমে মূত্রথলিতে জমা হয়ে মূত্রের মাধ্যমে দেহের বাইরে নিষ্ক্রান্ত হয়। এভাবেই বৃক্ক মূত্র সৃষ্টির মাধ্যমে রক্ত পরিশোধন করে।"
        },
        {
          "label": "ঘ",
          "question": "উদ্দীপকের উভয় প্রক্রিয়ার মধ্যে কী ধরনের মিল খুঁজে পাওয়া যায়- তোমার মতামত বিশ্লেষণ করো।",
          "explanation": "উদ্দীপকের প্রক্রিয়া-১ দ্বারা প্রস্বেদন প্রক্রিয়াকে বোঝানো হয়েছে। অন্যদিকে প্রক্রিয়া-২ তে উল্লিখিত প্রক্রিয়াটি হলো রেচন এবং অঙ্গটি হলো বৃক্ক। উদ্দীপকের উভয় প্রক্রিয়ার মধ্যে মিল খুঁজে পাওয়া যায়। নিচে তা বিশ্লেষণ করা হলো- প্রস্বেদন ও রেচন উভয়ই নিষ্কাশন প্রক্রিয়া। প্রস্বেদন প্রক্রিয়া উদ্ভিদে এবং রেচন প্রক্রিয়া প্রাণিদেহে সংঘটিত হয়। উদ্ভিদ যখন মাটি থেকে পানি শোষণ করে তখন প্রয়োজনের তুলনায় বেশি পানি শোষণ করে। এই অতিরিক্ত পানি উদ্ভিদের জন্য ক্ষতিকারক। প্রস্বেদন প্রক্রিয়ায় উদ্ভিদ তার দেহ থেকে এই অতিরিক্ত পানি (৯৯%) বিভিন্ন বায়বীয় অঙ্গের মাধ্যমে বাষ্পাকারে বের করে দেয়। অপরদিকে প্রাণিদেহে বিভিন্ন বিপাক প্রক্রিয়ায় নাইট্রোজেনঘটিত বর্জ্য পদার্থ উৎপন্ন হয়। এসব পদার্থ প্রাণিদেহের জন্য বেশ ক্ষতিকর। বৃক্ক রেচন প্রক্রিয়ায় মূত্র উৎপন্ন করে। সৃষ্ট মূত্রের মাধ্যমে নাইট্রোজেনঘটিত বর্জ্য পদার্থগুলো প্রাণিদেহের বাইরে নিষ্কাশিত হয়। ফলে ক্ষতিকর পদার্থগুলোর বিষাক্ততা হতে প্রাণিদেহ রক্ষা পায়। সুতরাং, দেখা যাচ্ছে যে, উভয় প্রক্রিয়াই স্বীয় জীবের জন্য উপকারী এবং প্রক্রিয়া দুটির মধ্যে মিল রয়েছে।"
        }
      ]
    },
    {
      "number": "4",
      "uddipok": "",
      "tag": "RB 20",
      "sub_questions": [
        {
          "label": "ক",
          "question": "অক্সিসোম কাকে বলে?",
          "explanation": "মাইটোকন্ড্রিয়ায় ক্রিস্টির গায়ে অবস্থিত সবৃন্তক বৃত্তাকার বস্তুকে অক্সিজোম বলে।"
        },
        {
          "label": "খ",
          "question": "মানুষকে হেটারোট্রফিক বলা হয় কেন?",
          "explanation": "উদ্ভিদ ক্লোরোফিলের সাহায্যে সালোকসংশ্লেষণ প্রক্রিয়ায় নিজের খাদ্য নিজে তৈরি করতে পারে। মানুষের দেহে এরকম কোনো অঙ্গাণু না থাকায় নিজেরা খাদ্য তৈরি করতে পারে না। তাই খাদ্যের জন্য অন্য খাদ্য উৎসের উপর নির্ভর করতে হয়। এই কারণে মানুষকে বলা হয় হেটারোট্রফিক জীব।"
        },
        {
          "label": "গ",
          "question": "শ্বসনে চিত্র 'X' এর ভূমিকা ব্যাখ্যা করো।",
          "explanation": "উদ্দীপকের চিত্র-X এর অঙ্গাণুটি হলো মাইটোকন্ড্রিয়া। মাইটোকন্ড্রিয়া শ্বসনে গুরুত্বপূর্ণ ভূমিকা পালন করে। নিচে এর ভূমিকা ব্যাখ্যা করা হলো- এটি জীবের যাবতীয় কাজের জন্য শক্তি উৎপাদন ও নিয়ন্ত্রণ করে। জীবের প্রতিটি প্রক্রিয়া পরিচালনার জন্য শক্তি প্রয়োজন। আর এ শক্তি আসে শ্বসন প্রক্রিয়ার মাধ্যমে। কাজেই শক্তি উৎপাদনের মাধ্যমে জীবের সকল জৈবিক প্রক্রিয়া সচল রাখার ক্ষেত্রে শ্বসন প্রক্রিয়ার প্রভাব অপরিসীম। আবার জীবের এ শ্বসন প্রক্রিয়া সবাত হলে তা সম্পন্ন হয় মাইটোকন্ড্রিয়ায়। এ কারণে মাইটোকন্ড্রিয়াকে বলা হয় কোষের শক্তিঘর। মাইটোকন্ড্রিয়ায় শ্বসনের জন্য প্রয়োজনীয় এনজাইম, কো-এনজাইম ইত্যাদি থাকে। শ্বসনের বিভিন্ন গুরুত্বপূর্ণ পর্যায় যেমন- ক্রেবস্ চক্র, ইলেক্ট্রন ট্রান্সপোর্ট সিস্টেম, অক্সিডেটিভ ফসফোরাইলেশন মাইটোকন্ড্রিয়ায় সম্পন্ন হয়। তাই জীবদেহে যদি এ অঙ্গাণুটি না থাকে তবে ATP তথা শক্তি উৎপাদন সম্পূর্ণরূপে বন্ধ হয়ে যাবে। ফলে জীবদেহের সকল জৈবিক ক্রিয়াও ধীরে ধীরে থেমে যাবে। আর এর পরিণতিতে জীবদেহ মৃত্যুর কোলে ঢলে পড়বে। তাই বলা যায় যে, শ্বসনের ক্ষেত্রে মাইটোকন্ড্রিয়া গুরুত্বপূর্ণ ভূমিকা পালন করে।"
        },
        {
          "label": "ঘ",
          "question": "চিত্র.'Y' ও চিত্র 'Z' এর সমন্বিত কার্যক্রমের মাধ্যমে উদ্ভিদ তার পরিবহন কাজ সম্পন্ন করে- বিশ্লেষণ করো।",
          "explanation": "উদ্দীপকের চিত্র 'Y' হলো ভেসেল যা জাইলেম টিস্যুর একটি অংশ। আবার, চিত্র 'Z' হলো ফ্লোয়েম টিস্যু। এরা একত্রে পরিবহন টিস্যুতন্ত্র গঠন করে পরিবহন প্রক্রিয়া সম্পন্ন করে। জাইলেম টিস্যু ট্রাকিড, ভেসেল, জাইলেম প্যারেনকাইমা ও জাইলেম ফাইবারের সমন্বয়ে গঠিত। ফ্লোয়েম টিস্যু সিভনল, সঙ্গীকোষ, ফ্লোয়েম ফাইবার ও ফ্লোয়েম প্যারেনকাইমা নিয়ে গঠিত। জাইলেম টিস্যুর ভেসেল উদ্ভিদের মূল হতে পানি ও পানিতে দ্রবীভূত খনিজ লবণ গাছের পাতা ও অন্যান্য সবুজ অংশে পরিবহন করে। ট্রাকিড কোষরসের পরিবহন সম্পন্ন করে। জাইলেম প্যারেনকাইমা খাদ্য সঞ্চয় ও পানি পরিবহন করে। জাইলেম টিস্যু যেমন খাদ্যের কাঁচামাল পানি সরবরাহ করে তেমনি ফ্লোয়েম টিস্যু পাতায় প্রস্তুত খাদ্য উদ্ভিদদেহের বিভিন্ন স্থানে পরিবহন করে। ফ্লোয়েম টিস্যুর সিভকোষ পাতায় প্রস্তুত খাদ্য উদ্ভিদদেহের বিভিন্ন অংশে পরিবহন করে। ফ্লোয়েম প্যারেনকাইমা খাদ্য সঞ্চয় ও খাদ্য পরিবহনে সহায়তা করে। ফ্লোয়েম ফাইবার পাতায় উৎপাদিত শর্করা ও মূলে সঞ্চিত খাদ্য একই সাথে উদ্ভিদ দেহের উপরে ও নিচে পরিবহন করে। সুতরাং, জাইলেম ও ফ্লোয়েম এর সমন্বিত কার্যক্রমের মাধ্যমেই উদ্ভিদ তার পরিবহন কাজ সম্পন্ন করে।"
        }
      ]
    },
    {
      "number": "5",
      "uddipok": "সুমনার বয়স ২২ বছর। উচ্চতা ১৫৭ সেমি ও ওজন ৭০ কেজি।",
      "tag": "RB 20",
      "sub_questions": [
        {
          "label": "ক",
          "question": "অভাবজনিত লক্ষণ কাকে বলে?",
          "explanation": "জীবে কোনো পুষ্টি উপাদানের অভাব হলে যেসব লক্ষণের মাধ্যমে তা প্রকাশ পায় সেগুলোকে অভাবজনিত লক্ষণ বলে।"
        },
        {
          "label": "খ",
          "question": "বাস্তবমুখী মেনু পরিকল্পনার প্রয়োজন কেন?",
          "explanation": "সুস্থ, সবল ও উন্নত জীবনযাপনের জন্য সুষম খাদ্যের কোনো বিকল্প নেই। বাস্তবমুখী মেনু পরিকল্পনার মাধ্যমে দেহের পুরিপুষ্টির জন্য ছয় উপাদানবিশিষ্ট খাদ্য অন্তর্ভুক্ত করে সুষম খাদ্যের তালিকা করা হয়। এছাড়া কম দামি খাবার দিয়ে সমান পুষ্টিমানের খাদ্য তালিকাও করা যায়। প্রধানত দেহের চাহিদা, খাদ্যের সহজলভ্যতা এবং পারিবারিক আয় বিবেচনা করে বাস্তবমুখী মেনু পরিকল্পনা করা হয়।"
        },
        {
          "label": "গ",
          "question": "সুমনার দৈনিক ক্যালরির চাহিদা নির্ণয় করো।",
          "explanation": "উদ্দীপক অনুসারে, সুমনার বয়স = ২২ বছর। উচ্চতা = ১৫৭ সে.মি. ওজন = ৭০ কেজি আমরা জানি, মেয়েদের BMR = ৬৫৫ + (৯.৬× ওজন কেজি) + (১.৮ × উচ্চতা সে.মি.) – (৪.৭ × বয়স বছর) - অতএব, সুমনার BMR = ৬৫৫ + (৯.৬ × ৭০) + (১.৮ × ১৫৭) – (৪.৭ × ২২) = ৬৫৫ + ৬৭২ + ২৮২.৬ ১০৩.৪ = ১৬০৯.৬ – ১০৩.৪ = ১৫০৬.২ কিলোক্যালরি সুমনার ওজন থেকে অনুমান করা যায় সুমনা পরিশ্রমী নয়। সুতরাং তার দৈনিক ক্যালরি চাহিদার মান = (১৫০৬.২ × ১.২) = ১৮০৭.৪৪ কিলোক্যালরি। অতএব, সুমনার দৈনিক ক্যালরি চাহিদার মান ১৮০৭.৪৪।"
        },
        {
          "label": "ঘ",
          "question": "সুমনার BMI নির্ণয় করে তার সুস্বাস্থ্যের অধিকারী হওয়ার উপায় বিশ্লেষণ করো।",
          "explanation": "উদ্দীপক অনুসারে, সুমনার উচ্চতা = ১৫৭ সে. মি. বা ১৫৭ ১ 00 \\frac{১ ৫ ৭}{১ 00} ১ 00 ১৫৭ ​ মি. বা ১.৫৭ মিটার এবং ওজন = ৭০ কেজি আমরা জানি,  BMI  =  দেহের ওজন (কেজি)  {  দেহের উচ্চতা (মিটার)  } 2 \\text { BMI }=\\frac{\\text { দেহের ওজন (কেজি) }}{\\{\\text { দেহের উচ্চতা (মিটার) }\\}^{2}}  BMI  = {   দেহের   উচ্চতা  ( মিটার )  } 2   দেহের   ওজন  ( কেজি )  ​ সুতরাং, সুমনার B M I = 90 ( ১ . ৫৭ ) 2 = 90 2.8 ৬ 8 ৯ = 2 ৮ . ৩৯৯ = 2 ৮ .80 \\mathrm{BMI}=\\frac{90}{(১ . ৫ ৭)^{2}}=\\frac{90}{2.8 ৬ 8 ৯}=2 ৮ . ৩ ৯ ৯=2৮.80 BMI = ( ১ . ৫৭ ) 2 90 ​ = 2.8 ৬ 8 ৯ 90 ​ = 2 ৮ . ৩৯৯ = 2 ৮ .80 সুস্থ জীবনযাপনের জন্য মানব শরীরে সঠিক BMI থাকা দরকার। সুস্থাস্থ্যের জন্য BMI-এর আদর্শ মান হচ্ছে ১৮.৫-২৪.৯। এখানে দেখা যাচ্ছে সুমনার BMI-এর মান ২৮.৪০, যা শরীরের অতিরিক্ত ওজন নির্দেশ করে। এক্ষেত্রে সুমনাকে ব্যায়াম করে অতিরিক্ত ওজন কমাতে হবে। এছাড়া, নিয়মিত সুষম খাবার গ্রহণ করতে হবে। শরীরের ওজন বাড়ায় এমন খাবার পরিহার করা উচিত। তাছাড়াও শরীরচর্চার পাশাপাশি সুমনাকে বিশ্রাম গ্রহণ করা উচিত। তবেই, সুমনা সুস্বাস্থ্যের অধিকারী হতে পারবে।"
        }
      ]
    },
    {
      "number": "6",
      "uddipok": "X Y Z Nostoc Penicillium Mangifera indica",
      "tag": "RB 20",
      "sub_questions": [
        {
          "label": "ক",
          "question": "হিস্টোলজি কাকে বলে?",
          "explanation": "জীববিজ্ঞানের যে শাখায় জীবদেহের টিস্যুসমূহের গঠন, বিন্যাস ও কার্যাবলি নিয়ে আলোচনা করা হয় তাকে হিস্টোলজি বলে।"
        },
        {
          "label": "খ",
          "question": "শৈবাল কীভাবে খাদ্য উৎপাদন করে?",
          "explanation": "শৈবাল এক প্রকার জলজ উদ্ভিদ এবং এর দেহে ক্লোরোফিল থাকে। জলজ উদ্ভিদ হওয়ায় শৈবাল পানি থেকে CO₂ গ্রহণ করে। সূর্যালোকের উপস্থিতিতে CO₂ এবং পানি থেকে সালোকসংশ্লেষণ প্রক্রিয়ায় শর্করা জাতীয় খাদ্য উৎপন্ন করে। উৎপাদিত শর্করার কিছু অংশ শৈবাল তার প্রয়োজনীয় বিপাকীয় প্রক্রিয়া সম্পাদন করতে ব্যবহার করে।"
        },
        {
          "label": "গ",
          "question": "X ও Y জীব দুটি ভিন্ন সুপার কিংডমের অন্তর্ভুক্ত- তাদের বৈসাদৃশ্য ব্যাখ্যা করো।",
          "explanation": "উদ্দীপকে 'X' জীবটি Nostoc, যা সুপার কিংডম-১ এবং 'Y' জীবটি Penicillium, যা সুপার কিংডম-২ এর অন্তর্গত। নিচে সুপার কিংডম দুটির মধ্যে বৈসাদৃশ্য ব্যাখ্যা করা হলো- সুপার কিংডম-১ এ আদিকোষী জীবের অবস্থান। এদের নিউক্লিয়াস সুগঠিত নয়। অপরদিকে সুপার কিংডম-২ এর অন্তর্ভুক্ত জীবসমূহ প্রকৃতকোষী, অর্থাৎ এদের নিউক্লিয়াস সুগঠিত। সুপার কিংডম-১ এর জীবসমূহ এককোষী, আণুবীক্ষণিক (যেমন- ব্যাকটেরিয়া, নীলাভ সবুজ শৈবাল ইত্যাদি)। অপরদিকে সুপার কিংডম-২ এর জীবসমূহ এককোষী বা বহুকোষী (যেমন- অ্যামিবা, ইস্ট, উন্নত সবুজ উদ্ভিদ, অমেরুদণ্ডী ও মেরুদণ্ডী প্রাণী প্রভৃতি। সুপার কিংডম-১ এর জীবসমূহের খাদ্যগ্রহণ প্রক্রিয়া মূলত শোষণ। অপরদিকে সুপার কিংডম-২ এর জীবসমূহের খাদ্যগ্রহণ শোষণ ও গ্রহণ পদ্ধতিতে সম্পন্ন হয়। সুপার কিংডম-১ এর জীবের কোষ বিভাজন পদ্ধতি হলো দ্বিবিভাজন। অপরদিকে সুপার কিংডম-২ এর জীবসমূহ মাইটোসিস প্রক্রিয়ায় বিভাজন সম্পন্ন করে।"
        },
        {
          "label": "ঘ",
          "question": "Z যে রাজ্যের অন্তর্ভুক্ত সে রাজ্যটি Y রাজ্য থেকে উন্নত- বিশ্লেষণ করো।",
          "explanation": "উদ্দীপকের B জীবটি হলো Artocarpus heterophyllus (কাঁঠাল গাছের বৈজ্ঞানিক নাম), যা প্লান্টি রাজ্যের এবং C জীবটি হলো Penicillium notatum নামক ছত্রাক, যা ফানজাই রাজ্যের অন্তর্ভুক্ত জীব। রাজ্য দুটির মধ্যে প্লান্টি রাজ্যটি, ফানজাই রাজ্য থেকে উন্নত। ফানজাই রাজ্যের জীবসমূহ স্থলজ, মৃতজীবী বা পরজীবী। এদের দেহ মাইসেলিয়াম দিয়ে গঠিত। এদের কোষে নিউক্লিয়াস সুগঠিত। কোষপ্রাচীর কাইটিন নির্মিত। এদের দেহে ক্লোরোপ্লাস্ট অনুপস্থিত। এরা শোষণ পদ্ধতিতে খাদ্য গ্রহণ করে এবং হ্যাপ্লয়েড স্পোরের মাধ্যমে এদের বংশবৃদ্ধি ঘটে। অপরদিকে, প্লান্টি রাজ্যের জীবসমূহ প্রকৃত নিউক্লিয়াসযুক্ত। এদের দেহে উন্নত টিস্যুতন্ত্র বিদ্যমান। এরা সপুষ্পক। সালোকসংশ্লেষণের মাধ্যমে খাদ্য প্রস্তুত করে। যৌন জননের মাধ্যমে এদের বংশবিস্তার ঘটে। এদের ভ্রূণ সৃষ্টি হয় এবং তা থেকে ডিপ্লয়েড পর্যায় শুরু হয়। রাজ্যদ্বয়ের বৈশিষ্ট্য পর্যালোচনায় দেখা যায়, প্লান্টি রাজ্যের বৈশিষ্ট্যগুলো ফানজাই রাজ্যের বৈশিষ্ট্য অপেক্ষা উন্নত তাই বলা যায়, B জীবটি অর্থাৎ Artocarpus heterophyllus, C জীব অর্থাৎ, Penicillium notatum থেকে উন্নত।"
        }
      ]
    },
    {
      "number": "7",
      "uddipok": "",
      "tag": "RB 20",
      "sub_questions": [
        {
          "label": "ক",
          "question": "অভিকর্ষ উপলব্ধি কাকে বলে?",
          "explanation": "ভ্রূণমূল বা ভূণকাণ্ডের অগ্রাংশ অভিকর্ষের যে উদ্দীপনা অনুভব করতে পারে তাকে অভিকর্ষ উপলব্ধি বলে।"
        },
        {
          "label": "খ",
          "question": "পারকিনসন রোগে মাংশপেশি তার কার্যকারিতা হারায় কেন?",
          "explanation": "পারকিনসন রোগ মস্তিষ্কের একটি রোগ যাতে হাতে ও পায়ে কাঁপুনি হয় এবং আক্রান্ত রোগী নড়াচড়া, হাঁটাহাটি করতে অপারগ হয়। স্নায়ুকোষ এক ধরনের নির্যাস তৈরি করে যাকে বলে ডোপামিন। ডোপামিন শরীরের পেশির নড়াচড়ায় সাহায্য করে। পারকিনসন রোগে ডোপামিন তৈরির কোষগুলো নষ্ট হয়ে যায় এবং ডোপামিন তৈরি হয় না। ডোপামিনের অভাবে স্নায়ুগুলো পেশিকোষে সংবেদন পাঠাতে পারে না। ফলে মাংসপেশি তার কার্যকারিতা হারায়।"
        },
        {
          "label": "গ",
          "question": "চিত্রে 'A' এর গঠন ব্যাখ্যা করো।",
          "explanation": "জাউদ্দীপকের চিত্রে 'A' চিহ্নিত অংশটি হলো পেশি। নিচে পেশির গঠন দেওয়া হলো- মেসোডার্ম ভ্রূণীয়স্তর থেকে পেশি টিস্যু তৈরি হয়। পেশি টিস্যুতে মাতৃকা প্রায় অনুপস্থিত। পেশিকোষগুলো সরু, লম্বা এবং তত্ত্বময়। প্রতিটি পেশিকোষ সারকোলেমা আবরণী দ্বারা আবৃত থাকে। গঠনের ভিত্তিতে পেশি টিস্যু তিন ধরনের, যথা- ঐচ্ছিক পেশি, অনৈচ্ছিক পেশি এবং হৃদপেশি। ঐচ্ছিক পেশি টিস্যুর কোষগুলো নলাকার, শাখাবিহীন ও আড়াআড়ি ডোরাযুক্ত হয়। এদের সাধারণত একাধিক নিউক্লিয়াস থাকে। আবার, অনৈচ্ছিক পেশিকোষগুলো মাকু আকৃতির। কোষগুলোর তন্তুতে আড়াআড়ি দাগ থাকে না। এছাড়াও রয়েছে কার্ডিয়াক বা হৃদপেশি। এই টিস্যুর কোষগুলো নলাকৃতি, শাখান্বিত ও আড়াআড়ি দাগযুক্ত। এ টিস্যুর কোষগুলোর মধ্যে ইন্টারক্যালেটেড ডিস্ক থাকে।"
        },
        {
          "label": "ঘ",
          "question": "মানুষের চলনে 'A' ও 'B' এর ভূমিকা বিশ্লেষণ করো।",
          "explanation": "নিম্নের অনুরূপঃ উদ্দীপকে উল্লিখিত X-চিত্রে Aও B চিহ্নিত অংশ দুটি হলো পেশি ও অস্থি। মানবদেহের বিভিন্ন অঙ্গ সঞ্চালনে অস্থি ও পেশি গুরুত্বপূর্ণ ভূমিকা পালন করে। নিচে তা বিশ্লেষণ করা হলো- অস্থি দেহের কাঠামো কঙ্কাল তৈরি করে। আর পেশিতন্ত্র এই কাঠামোর উপর আচ্ছাদন তৈরি করে। ঐচ্ছিক পেশি টেনডন নামক দৃঢ় ও স্থিতিস্থাপক অংশ দ্বারা অস্থিকে আটকে রাখে। স্নায়বিক উত্তেজনা পেশির মধ্যে উদ্দীপনা জোগানোর ফলে পেশি সংকুচিত হয়। উদ্দীপনা অপসারণে পেশি পুনরায় শিথিল এবং প্রসারিত হয়। এই সংকোচন প্রসারণের সহায়তায় সংলগ্ন অস্থির নড়াচড়া সম্ভব হয়। এভাবে পেশি কোনো অঙ্গকে প্রসারিত করে দেহের কোনো অঙ্গকে দূরে সরিয়ে রাখে, কোনো অঙ্গকে দেহের অক্ষের দিকে টেনে আনে, আবার কোনো অঙ্গকে উপরের দিকে উঠায়, কোনো অঙ্গকে নিচে নামায়। এ সকল কাজে অস্থি ও পেশি সমন্বিতভাবে কাজ করে। মানবদেহের হাতের কনুই বাঁকা করতে হলে 'ইচ্ছাধীন স্নায়ুর তাড়নায় বাইসেপস পেশি সংকুচিত হয় এবং রেডিয়াস ও আলনাকে টেনে বাঁকা করে। এ সময় ট্রাইসেপস পেশি শিথিল হয়ে লম্বা হয়। কনুই সোজা করতে হলে ঠিক তার বিপরীত প্রক্রিয়াটি ঘটে। এভাবে বাইসেপস ও ট্রাইসেপস পেশির সংকোচন ও শিথিল হওয়ার মাধ্যমে আমরা কনুই বাঁকা বা সোজা করতে পারি। উপরিউক্ত-আলোচনা বিশ্লেষণ করে বলা যায়, পেশি ও অস্থির সমন্বিত কার্যক্রম মানুষের অঙ্গ সঞ্চালনে ভূমিকা রাখে।"
        }
      ]
    },
    {
      "number": "8",
      "uddipok": "",
      "tag": "RB 20",
      "sub_questions": [
        {
          "label": "ক",
          "question": "সিমবায়োসিস কাকে বলে?",
          "explanation": "একই পরিবেশে উপস্থিত উদ্ভিদ ও প্রাণীর পারস্পরিক জৈবিক সম্পর্ককে সিমবায়োসিস বলে।"
        },
        {
          "label": "খ",
          "question": "গ্লাইকোলাইসিস উভয় প্রকার শ্বসনেরই প্রথম পর্যায় কেন?",
          "explanation": "যে প্রক্রিয়ায় এক অণু গ্লুকোজ বিভিন্ন রাসায়নিক বিক্রিয়ায় জারিত হয়ে দুই অণু পাইরুভিক এসিডে পরিণত হয়, তাকে গ্লাইকোলাইসিস বলে। সবাত ও অবাত উভয় প্রকার শ্বসনের প্রথমে, এক অণু গ্লুকোজ ভেঙে দুই অণু পাইরুভিক এসিড উৎপন্ন হয়। এছাড়া গ্লাইকোলাইসিস ধাপে কোনো O₂ এর প্রয়োজন পড়ে না। তাই গ্লাইকোলাইসিস সবাত ও অবাত শ্বসনের প্রথম পর্যায়।"
        },
        {
          "label": "গ",
          "question": "চিত্রে 'A' অঙ্গের গঠন ব্যাখ্যা করো।",
          "explanation": "উদ্দীপকে F চিত্রের-A চিহ্নিত অংশটি হলো ফুসফুস। নিচে ফুসফুসের গঠন ব্যাখ্যা করা হলো- বক্ষগহ্বরের ভেতর হৃৎপিণ্ডের দুই পাশে দুইটি ফুসফুস অবস্থিত। এটা স্পঞ্জের মতো নরম ও কোমল, হালকা লালচে রঙের। ডান ফুসফুস তিন খণ্ড এবং বাম ফুসফুস দুই খণ্ডে বিভক্ত। ফুসফুস দুই ভাঁজ বিশিষ্ট প্লুরা নামক পর্দা দ্বারা আবৃত। দুই ভাঁজের মধ্যে এক প্রকার রস নির্গত হয়। এর ফলে শ্বাসক্রিয়া চলার সময় ফুসফুসের সাথে বক্ষগাত্রের কোনো ঘর্ষণ হয় না। ফুসফুসে অসংখ্য বায়ুর থলি বা বায়ু প্রকোষ্ঠ, সূক্ষ্ম শ্বাসনালি ও ধমনি থাকে। সব সময় বাতাসে পূর্ণ থাকা বায়ুথলি বা অ্যালভিওলাসগুলো ক্ষুদ্র ক্ষুদ্র শাখাপ্রান্তে মৌচাকের মতো অবস্থিত। বায়ু নাসাপথ দিয়ে বায়ুথলির শাখা নালি দিয়ে সরাসরি বায়ুথলিতে যাতায়াত করে। বায়ুথলি পাতলা আবরণী দ্বারা আবৃত এবং প্রতিটি বায়ুথলি কৈশিক নালিকা দ্বারা পরিবেষ্টিত। বায়ুথলির গঠন এরূপ যে এতে বায়ু প্রবেশ করলে বেলুনের মতো ফুলে উঠে ও পরে আপনা আপনি সংকুচিত হয়। আবার বায়ুথলি ও কৈশিক নালিকার গাত্র এতই পাতলা যে, এর ভেতর দিয়ে গ্যাসীয় আদান প্রদান ঘটে।"
        },
        {
          "label": "ঘ",
          "question": "রক্তের মাধ্যমে 'X' ও 'Y' গ্যাস কীভাবে পরিবাহিত হয়? বিশ্লেষণ করো।",
          "explanation": "নিম্নের অনুরূপঃ উদ্দীপকের 'X' ও 'Y' দ্বারা যথাক্রমে অক্সিজেন (O₂) এবং কার্বন ডাইঅক্সাইডকে ( C O 2 ) \\left(\\mathrm{CO}_{2}\\right) ( CO 2 ​ ) বোঝানো হয়েছে। নিচে রক্সের মাধ্যমে O 2 \\mathrm{O}_{2} O 2 ​ ও C O 2 \\mathrm{CO}_{2} CO 2 ​ পরিবহইন প্রক্রিয়া বিশ্লেষণ করা হলো- শ্বসনের সময় O 2 \\mathrm{O}_{2} O 2 ​ ব্যাপন প্রক্রিয়ায় ফুসফুসের অ্যালভিওলাস থেকে রক্টে প্রবেশ করে। রক্তে প্রবেশ করার পর অক্সিজেন লোহিত রক্তকণিকার হিমোগ্লোবিন এর সাথে যুক্ত হয়ে অক্সিহিমোগ্লোবিন নামক অস্থায়ী যৌগ গঠন করে। সামান্য পরিমাণ অক্সিজেন রক্তরসে দ্রবীভূত হয়ে পরিবাহিত হয়। হিমোগ্লোবিন + অক্সিজেন → \\rightarrow → অক্সিহিমোগ্লোবিন (অস্থায়ী যৌগ) হিমোগ্লোবিন → \\rightarrow → মুক্ত অক্সিজেন + হিমোগ্লোবিন। অপরদিকে, কোষে খাদ্য জারণ বিক্রিয়ায় কার্বন ডাইঅক্সাইড তৈরি হয়। এই C O 2 \\mathrm{CO}_{2} CO 2 ​ প্রথমে কোষ আবরণ ভেদ করে লসিকাতে প্রবেশ করে এবং লসিকা থেকে কৈশিক নালির প্রাচীর ভেদ করে রক্তরুসে প্রবেশ করে। C O 2 \\mathrm{CO}_{2} CO 2 ​ প্রধানত সোডিয়াম বাইকার্বনেট রূপে ( N a H C O 3 ) \\left(\\mathrm{NaHCO}_{3}\\right) ( NaHCO 3 ​ ) রক্তরসের মাধ্যমে এবং পটাসিয়াম বাইকার্বনেট রূপে ( K H C O 3 ) \\left(\\mathrm{KHCO}_{3}\\right) ( KHCO 3 ​ ) লোহিত রক্তকণিকা দ্বারা পরিবাহিত হয়ে ফুসফুসে আসে।"
        }
      ]
    }
  ]
}