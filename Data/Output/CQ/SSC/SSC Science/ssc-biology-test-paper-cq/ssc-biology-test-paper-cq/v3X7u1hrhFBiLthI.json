{
  "title": "যশোর বোর্ড ২০২২",
  "subtitle": "জীববিজ্ঞান (8)",
  "questions": [
    {
      "number": "1",
      "uddipok": "ধারাটি লক্ষ করো এবং প্রশ্নগুলোর উত্তর দাও:",
      "tag": "JB 22",
      "sub_questions": [
        {
          "label": "ক",
          "question": "আর্কিগোনিয়াম কী?",
          "explanation": "উদ্ভিদের স্ত্রী জননাঙ্গই হলো আর্কিগোনিয়াম।"
        },
        {
          "label": "খ",
          "question": "প্রোটিস্টা রাজ্যের জীবগুলোকে ইউক্যারিওট বলা হয় কেন? ব্যাখ্যা করো।",
          "explanation": "ইউক্যারিওটরা প্রকৃতকোষ বিশিষ্ট এককোষী বা বহুকোষী জীব। এদের নিউক্লিয়াস সুগঠিত। এরা এককভাবে অথবা কলোনি আকারে দলবদ্ধভাবে বসবাস করে। এসব বৈশিষ্ট্য প্রোটিস্টা রাজ্যের জীবদের মধ্যে দেখা যায় বলে এদের ইউক্যারিওট বলা হয়।"
        },
        {
          "label": "গ",
          "question": "উদ্দীপকের P ও Q রাজ্যের জীব ভিন্ন বৈশিষ্ট্য বিশিষ্ট-ব্যাখ্যা করো।",
          "explanation": "উদ্দীপকের P ও Q চিহ্নিত রাজ্য দুটি যথাক্রমে ফানজাই ও অ্যানিমেলিয়া। ফানজাই ও অ্যানিমেলিয়া রাজ্যের জীব পরস্পর থেকে ভিন্ন বৈশিষ্ট্য বিশিষ্ট। নিম্নে তা ব্যাখ্যা করা হলো- ফানজাই রাজ্যের অধিকাংশ জীব স্থলজ, মৃতজীবী বা পরজীবী। দেহ এককোষী অথবা মাইসেলিয়াম (সরু সুতার মতো অংশ) দিয়ে গঠিত। এগুলোর নিউক্লিয়াস সুগঠিত। কোষপ্রাচীর কাইটিন বস্তু দিয়ে গঠিত। এদের খাদ্যগ্রহণ শোষণ পদ্ধতিতে ঘটে। ক্লোরোপ্লাস্ট অনুপস্থিত। এরা হ্যাপ্লয়েড স্পোর দিয়ে বংশবৃদ্ধি ঘটে। অপরদিকে অ্যানিমেলিয়া নিউক্লিয়াসবিশিষ্ট ও বহুকোষী প্রাণী। এদের কোষে কোনো জড় কোষপ্রাচীর, প্লাস্টিড ও কোষগহ্বর নেই। প্লাস্টিড না থাকায় এরা হেটারোট্রোফিক অর্থাৎ পরভোজী এবং খাদ্য গলাধঃকরণ করে, দেহে জটিল টিস্যুতন্ত্র বিদ্যমান। এরা প্রধানত যৌন জননের মাধ্যমে বংশবৃদ্ধি করে। পরিণত ডিপ্লয়েড পুরুষ এবং স্ত্রী প্রাণীর জনানঙ্গ থেকে হ্যাপ্লয়েড গ্যামেট উৎপন্ন হয়। ভূণ বিকাশকালীন সময়ে ভূণীয় স্তর সৃষ্টি হয়।"
        },
        {
          "label": "ঘ",
          "question": "উদ্দীপকের শ্রেণিবিন্যাসটিতে জীবের সরল থেকে জটিল গঠনের ক্রমবিকাশ ঘটেছে- বিশ্লেষণ করো।",
          "explanation": "উদ্দীপকে প্রদত্ত ধারাটিকে সম্পূর্ণ করলে তা দাঁড়ায় নিম্নরূপ- ১. মনেরা ২. প্রোটিস্টা ৩. ফানজাই ৪. প্লানটি ৫. অ্যানিমেলিয়া। উক্ত রাজ্যের জীবগুলোর বৈশিষ্ট্য পর্যবেক্ষণ করলে দেখা যায়, রাজ্য-১ এর জীবগুলো সরল এককোষী, প্রাককেন্দ্রিক এবং আণুবীক্ষণিক। কিন্তু পরবর্তী রাজ্যগুলোতে ক্রমান্বয়ে জীবগুলো জটিল থেকে জটিলতর আকার ধারণ করেছে। কোষের বৈশিষ্ট্য ও সংখ্যা, দেহের বৈশিষ্ট্য, খাদ্যাভ্যাসের প্রকৃতি, চলন ইত্যাদির ভিত্তিতে একটি রাজ্য থেকে তার পরবর্তী রাজ্যে অধিকতর সুগঠিত ও উন্নত জীব রয়েছে। যেমন- রাজ্য-১ এর জীবগুলোর নিউক্লিয়াস সুগঠিত নয়। রাজ্য-১ ও রাজ্য-২ এ এককোষী জীবের অবস্থান হলেও পরবর্তী রাজ্যগুলোতে বহুকোষী জীব রয়েছে। রাজ্য-২ ও রাজ্য-৩ এর জীবগুলোতে সুগঠিত টিস্যুতন্ত্র না থাকলেও রাজ্য-৪ ও রাজ্য-৫ এর জীবগুলোতে সুগঠিত টিস্যুতন্ত্র বিদ্যমান। রাজ্য-১ থেকে রাজ্য-৪ পর্যন্ত জীবগুলো খাদ্য গলাধঃকরণ করতে না পারলেও রাজ্য-৫ এর জীব তথা প্রাণীগুলো খাদ্য গলাধঃকরণ করতে পারে। এছাড়া রাজ্য-৫ এর অধিকাংশ জীব চলাফেরা করতে পারে কিন্তু এর পূর্বের কোনো রাজ্যের জীব সাধারণত চলাফেরা করতে পারে না। তাই বলা যায়, রাজ্যগুলোতে তথা শ্রেণিবিন্যাসটিতে জীবের সরল থেকে জটিল গঠনের ক্রমবিকাশ ঘটেছে।"
        }
      ]
    },
    {
      "number": "2",
      "uddipok": "চিত্রটি লক্ষ করো এবং প্রশ্নগুলোর উত্তর দাও:",
      "tag": "JB 22",
      "sub_questions": [
        {
          "label": "ক",
          "question": "প্লাজমোডেসমাটা কী?",
          "explanation": "পাশাপাশি কোষসমূহের মধ্যে সংযোগ স্থাপনকারী আণুবীক্ষণিক নালিই হলো প্লাজমোডেসমাটা।"
        },
        {
          "label": "খ",
          "question": "নিউক্লিয়াসকে কোষের নিয়ন্ত্রণ কেন্দ্র বলা হয় কেন?",
          "explanation": "নিউক্লিয়াস সাধারণত কোষের কেন্দ্রে অবস্থান করে। কোষের যাবতীয় কার্যাবলি যেমন, কোষের গঠনগত ও শারীরবৃত্তীয় বৈশিষ্ট্যের নিয়ন্ত্রণ, RNA ও রাইবোজোম গঠন, প্রোটিন সংশ্লেষণ, ক্রোমোজোম ধারণ, কোষ বিভাজনে অংশগ্রহণ ও নিয়ন্ত্রণ করে। তাই নিউক্লিয়াসকে কোষের নিয়ন্ত্রণ কেন্দ্র বলা হয়।"
        },
        {
          "label": "গ",
          "question": "উদ্দীপকের 'X' অঙ্গাণুটির গঠন ব্যাখ্যা করো।",
          "explanation": "উদ্দীপকের X চিহ্নিত অঙ্গাণুটি হলো, ক্লোরোপ্লাস্ট। উচ্চশ্রেণির উদ্ভিদকোষে ক্লোরোপ্লাস্টের আকৃতি সাধারণত, লেন্সের মতো হয়ে থাকে। শৈবাল কোষে এদের আকৃতি বিভিন্ন ধরনের হয়ে থাকে; যেমন- পেয়ালাকৃতি, সর্পিলাকার, জালিকাকার, তারকাকার, অর্ধচন্দ্রাকার ইত্যাদি। ক্লোরোপ্লাস্টের গঠন নিচে ব্যাখ্যা করা হলো- ক্লোরোপ্লাস্ট দুই স্তরবিশিষ্ট অর্ধভেদ্য ঝিল্লি দিয়ে আবৃত থাকে। এটি লিপিড ও প্রোটিন দিয়ে গঠিত। ঝিল্লি দ্বারা আবৃত পানিগ্রাহী ম্যাট্রিক্স বিদ্যমান। এই ম্যাট্রিক্সকে স্ট্রোমা বলে। এতে একটি DNA অণু বিদ্যমান। স্ট্রোমাতে সুবিন্যস্ত ৪০-৮০টি পিপা আকৃতির গ্রানা (বহুবচনে) থাকে। একটি গ্রানামে (একবচনে) ৫-২৫টি গ্রানাম চাকতি থাকে। দু'টি পাশাপাশি গ্রানার কিছু সংখ্যক গ্রানাম চাকতি সূক্ষ্ম নালিকা দিয়ে সংযুক্ত থাকে। এই সংযোগকারী নালিকাকে স্ট্রোমা ল্যামেলি বলে। গ্রানাম চাকতির ঝিল্লির ভিতরের দিকে বহু স্ফটিকাকার বস্তু সুশৃঙ্খলভাবে সাজানো থাকে। এদের কোয়ান্টোজোম বলে।"
        },
        {
          "label": "ঘ",
          "question": "উদ্ভিদের প্রয়োজনীয় শক্তির জন্য 'X' ও 'Y' এর কাজ পরস্পর সম্পর্কযুক্ত- মূল্যায়ন করো।",
          "explanation": "উদ্দীপকের X ও Y চিহ্নিত অঙ্গাণু দুটি যথাক্রমে ক্লোরোপ্লাস্ট ও মাইটোকন্ড্রিয়া। উদ্ভিদের প্রয়োজনীয় শক্তির জন্য অঙ্গাণু দুটির কাজ - পরস্পর সম্পর্কযুক্ত। ক্লোরোপ্লাস্টের প্রধান কাজ হলো সালোকসংশ্লেষণ প্রক্রিয়ায় শর্করা জাতীয় খাদ্য প্রস্তুত করা। ক্লোরোপ্লাস্ট তথা প্লাস্টিডের গ্রানা অংশ সূর্যালোককে আবদ্ধ করে রাসায়নিক শক্তিতে রূপান্তর করে। এই আবদ্ধ সৌরশক্তি স্ট্রোমাতে অবস্থিত উৎসেচক সমষ্টি, বায়ু থেকে গৃহীত কার্বন ডাইঅক্সাইড এবং কোষের ভেতরকার পানি ব্যবহার করে শর্করা তৈরি করে। অপরদিকে, মাইটোকন্ড্রিয়ায় শ্বসনের বিভিন্ন পর্যায় যেমন- অ্যাসিটাইল কো-এ সৃষ্টি, ক্রেবস চক্র ও ইলেকট্রন প্রবাহ তন্ত্র সংঘটিত হয়। এই পর্যায়গুলোতে ক্লোরোপ্লাস্টের সহায়তায় উৎপন্ন শর্করা ব্যবহৃত হয়ে শক্তি - উৎপন্ন হয়। শক্তি উৎপন্ন করায় মাইটোকন্ড্রিয়াকে শক্তি উৎপাদন কেন্দ্র বলা হয়ে থাকে। জীব তার বিভিন্ন কাজে এই শক্তি খরচ করে থাকে। সুতরাং, উপরের আলোচনার প্রেক্ষিতে বলতে পারি, উদ্ভিদের প্রয়োজনীয় শক্তির জন্য ক্লোরোপ্লাস্ট ও মাইটোকন্ড্রিয়ার কাজ পরস্পর সম্পর্কযুক্ত।"
        }
      ]
    },
    {
      "number": "3",
      "uddipok": "[ X ] + 6 O 2 →  এনজাইম  6 C O 2 + 6 H 2 O + [ Y ] [\\mathrm{X}]+6 \\mathrm{O}_{2} \\xrightarrow{\\text { এনজাইম }} 6 \\mathrm{CO}_{2}+6 \\mathrm{H}_{2} \\mathrm{O}+[\\mathrm{Y}] [ X ] + 6 O 2 ​   এনজাইম   ​ 6 CO 2 ​ + 6 H 2 ​ O + [ Y ]",
      "tag": "JB 22",
      "sub_questions": [
        {
          "label": "ক",
          "question": "C 3 C_3 C 3 ​ উদ্ভিদ কাকে বলে?",
          "explanation": "যেসব উদ্ভিদে ক্যালভিন চক্র বা C₃ চক্র সংঘটিত হয় এবং যাদের প্রথম স্থায়ী পদার্থ ৩-কার্বন বিশিষ্ট ফসফোগ্লিসারিক এসিড তাদেরকে C₃ উদ্ভিদ বলে।"
        },
        {
          "label": "খ",
          "question": "ATP-কে জৈবমুদ্রা বলা হয় কেন?",
          "explanation": "জীবন পরিচালনার জন্য জীবকোষে তথা জীবদেহে প্রতিনিয়ত হাজারো রকমের জৈবরাসায়নিক বিক্রিয়া ঘটে। কিছু শক্তিসমৃদ্ধ যৌগ উচ্চশক্তি ধারণ করে এবং প্রয়োজনে এসব বিক্রিয়ায় শক্তি যোগায় যেমন-ATP, GTP, NAD, NADP, FADH₂ ইত্যাদি। এদের মধ্যে ATP শক্তি জমা রাখে এবং প্রয়োজন অনুসারে অন্য বিক্রিয়ায় শক্তি সরবরাহ করে। এজন্য ATP কে জৈব মুদ্রা বলা হয়।"
        },
        {
          "label": "গ",
          "question": "উদ্দীপকে আলোর উপস্থিতিতে 'X' উৎপাদন পর্যায়টি ব্যাখ্যা করো।",
          "explanation": "নিম্মের অনুরূপ। উদ্দীপকে খাদ্য উৎপাদন প্রক্রিয়া বলতে সালোকসংশ্লেষণ প্রক্রিয়াকে বোঝানো হয়েছে। আর 'P' পর্যায়ে যেহেতু আলো অপরিহার্য তাই 'P' হলো আলোকনির্ভর পর্যায়। নিচে সালোকসংশ্লেষণ প্রক্রিয়ার আলোকনির্ভর পর্যায় বর্ণনা করা হলো- সালোকসংশ্লেষণের আলোকনির্ভর প্রক্রিয়ার জন্য আলো অপরিহার্য। এ প্রক্রিয়ায় সৌরশক্তি রাসায়নিক শক্তিতে রূপান্তরিত হয়। এ প্রক্রিয়ায় ATP ও NADPH+H + { }^{+} + উৎপন্ন হয়। এই রূপান্তরিত শক্তি ATP এর মধ্যে সঞ্চিত হয়। ATP ও NADPH+H + ^{+} + সৃষ্টিতে ক্লোরোফিল গুরুত্বপূর্ণ ভূমিকা পালন করে। ক্লোরোফিল অণু সূর্যালোক হতে আলোকরশ্মির ফোটন শোষণ করে। শোষণকৃত ফোটন হতে শক্তি সঞ্চয় করে ফটোফসফোরাইলেশন প্রক্রিয়ায় ADP এর সাথে অজৈব ফসফেট. মিলিত হয়ে ATP তৈরি করে। A D P + P i →  ক্লোরোফিল   আলো  A T P \\mathrm{ADP}+\\mathrm{Pi} \\xrightarrow[\\text { ক্লোরোফিল }]{\\text { আলো }} \\mathrm{ATP} ADP + Pi   আলো     ক্লোরোফিল   ​ ATP এ পর্যায়ে সূর্যালোক ও ক্লোরোফিলের সহায়তায় পানি বিয়োজিত হয়ে অক্সিজেন (O₂), হাইড্রোজেন (H₂) ও ইলেকট্রন তৈরি হয়। পানির এরূপ ভাঙ্গনকে ফটোলাইসিস বলে। ফটোফসফোরাইলেশন প্রক্রিয়ায় ATP উৎপন্ন হয় এবং ফটোলাইসিস প্রক্রিয়ায় উৎপন্ন হাইড্রোজেন ও ইলেকট্রন NADP কে বিয়োজিত করে NADPH+H + { }^{+} + উৎপন্ন করে এবং অক্সিজেন অণু বায়ুতে চলে যায়। আলোকনির্ভর পর্যায়ে তৈরি ATP ও NADPH+H + { }^{+} + কে আত্তীকরণ শক্তি বলা হয়।"
        },
        {
          "label": "ঘ",
          "question": "উদ্দীপকে ১ অণু 'X' ভেঙ্গে কত অণু 'Y' উৎপন্ন হয়? চার্টের মাধ্যমে দেখাও।",
          "explanation": "নিম্মের অনুরূপ। উদ্দীপকে উল্লিখিত (ii) নং প্রক্রিয়াটি হলো সবাত শ্বসন। এ প্রাক্রয়ায় অক্সিজেনের উপস্থিতিতে শ্বসনিক বস্তু জারিত হয়ে CO₂, H₂O ও বিপুল পরিমাণ শক্তি হিসেবে ATP উৎপন্ন হয়। নিচে ছকের মাধ্যমে উৎপন্ন শক্তির হিসাব দেখানো হলো- শ্বসনের পর্যায় উৎপাদিত শক্তি ব্যয়িত শক্তি নীট উৎপাদিত শক্তি গ্লাইকোলাইসিস ২ অণু NADH+H + ৪ অণু ATP ২ অণু ATP ৬ ATP ২ ATP অ্যাসিটাইল কো- এ ২ অণু NADH+H + ৬ ATP ক্রেবস চক্র ৬ অণু NADH+H + ২ অণু FADH 2 ২ অণু GTP ১৮ ATP ৪ ATP ২ ATP ৩৮ ATP (নীট মোট ATP) এখানে, ১ অণু NADH+H + = ৩ অণু ATP ১ অণু FADH 2 = ২ অণু ATP ১ অণু GTP = ১ অণু ATP এভাবে তিনটি ধাপে মোট ৩৮ অণু ATP উৎপন্ন হয়।"
        }
      ]
    },
    {
      "number": "4",
      "uddipok": "চিত্রটি লক্ষ করো এবং প্রশ্নগুলোর উত্তর দাও:",
      "tag": "JB 22",
      "sub_questions": [
        {
          "label": "ক",
          "question": "মাইক্রোনিউট্রিয়েন্ট কী?",
          "explanation": "উদ্ভিদের স্বাভাবিক বৃদ্ধির জন্য যেসব অত্যাবশ্যকীয় পুষ্টি উপাদান অত্যন্ত কম পরিমাণে প্রয়োজন হয় সে উপাদানগুলোই হলো মাইক্রোনিউট্রিয়েন্ট।"
        },
        {
          "label": "খ",
          "question": "উদ্ভিদে ক্লোরোসিস কেন হয়?",
          "explanation": "নাইট্রোজেনের অভাব হলে উদ্ভিদে ক্লোরোফিল সৃষ্টিতে বিঘ্ন ঘটে। ক্লোরোফিলের অভাবে পাতার সবুজ রং হালকা হতে হতে একসময় হলুদ হয়ে যায়। তার কারণ ক্লোরোফিল ছাড়া অন্যান্য বর্ণকণা বা পিগমেন্ট মিলিতভাবে হলুদ দেখায়। পাতা হলুদ হয়ে যাওয়ার প্রক্রিয়াকে 'ক্লোরোসিস' (Chlorosis) বলে। লৌহ, ম্যাঙ্গানিজ বা দস্তার অভাবেও ক্লোরোসিস হতে পারে কেননা এগুলোও ক্লোরোফিল উৎপাদনের সাথে কোনো না কোনোভাবে জড়িত।"
        },
        {
          "label": "গ",
          "question": "উদ্দীপকে 'X' এর পরিপাক ব্যাখ্যা করো।",
          "explanation": "নিম্মের অনুরূপ। উদ্দীপকের আমিরের পছন্দের খাবারগুলো হলো দুধ, পনির, মাংস ও ডিম যেগুলো আমিষজাতীয় খাবার। নিচে আমিষজাতীয় খাবারগুলোর পরিপাক প্রক্রিয়া ব্যাখ্যা করা হলো- লালায় কোনো প্রোটিওলাইটিক এনজাইম না থাকায় মুখে আমিষজাতীয় খাদ্যের কোনো পরিপাক হয় না। পাকস্থলিতে পাচকরসের নিষ্ক্রিয় পেপসিনোজেন HCI-এর উদ্দীপনায় সক্রিয় পেপসিন নামক উৎসেচকে পরিণত হয়। পেপসিন অম্লীয় মাধ্যমে জটিল আমিষকে আর্দ্রবিশ্লেষণ করে প্রোটিওজ ও পেপটোনে পরিণত করে। এ অর্ধপরিপাককৃত খাদ্য এরপর অম্লীয় কাইমে পরিণত হয় এবং ধীরে ধীরে ডিওডেনামে প্রবেশ করে। পাকমণ্ড বা কাইম ডিওডেনামে প্রবেশ করলে অগ্ন্যাশয় থেকে একটি ক্ষারীয় পাচকরস নিঃসৃত হয়। এই পাচকরসে আমিষ পরিপাকের এনজাইমগুলো থাকে। যকৃত থেকে নিঃসৃত পিত্তরস অম্লীয় অবস্থার খাদ্যকে ক্ষারীয় করে পরিপাকের উপযোগী করে তোলে। অগ্ন্যাশয় রসে বিদ্যমান ট্রিপসিনের সাহায্যে আংশিক পরিপাককৃত আমিষ ভেঙ্গে অ্যামাইনো এসিড এবং সরল পেপটাইডে পরিণত হয়। এরপর পরিপাককৃত আমিষের খাদ্য উপাদান ক্ষুদ্রান্ত্রের ভিলাই দ্বারা শোষিত হয়।"
        },
        {
          "label": "ঘ",
          "question": "উদ্দীপকের খাদ্য পিরামিডটি যথার্থ কী না- বিশ্লেষণ করো।",
          "explanation": "উদ্দীপকের চিত্রে একটি খাদ্য পিরামিডকে দেখানো হয়েছে। এই খাদ্য পিরামিডটি যথার্থ নয়। একটি আদর্শ খাদ্য পিরামিডে শর্করাকে নিচে রেখে পরিমাণগত দিক বিবেচনা করে পর্যায়ক্রমে শাকসবজি, ফলমূল, আমিষ এবং স্নেহ ও চর্বিজাতীয় খাদ্যকে সাজানো হয়। পিরামিডের সবচেয়ে চওড়া অংশে ভাত, রুটি, চিনি এসব থাকে। কারণ এগুলো বেশি করে খেতে হয়। তার পরের অংশে শাকসবজি 'এবং ফলমূল থাকবে। এসব ভাত ও রুটির চেয়ে কম খেতে হয়। মাছ, মাংস ও ডিম আরও কম খেতে হয় বলে শাকসবজির উপরে এদের অবস্থান। তেল ও চর্বিজাতীয় খাবার সবচেয়ে কম খেতে হয় বলে এসব খাদ্যের নাম সবার উপরে থাকে। সুতরাং আদর্শ খাদ্য পিরামিড অনুযায়ী উদ্দীপকের খাদ্যগুলোকে সাজালে ভাত, রুটি ও চিনিকে সবার নিচে স্থান দিয়ে তারপর মিষ্টিকুমড়া, শীম ও লালশাককে স্থান দিতে হবে। পিরামিডের অন্যান্য খাদ্য উপাদানের স্থান অপরিবর্তনীয় থাকবে। উপরোক্ত আলোচনার প্রেক্ষিতে বলতে পারি উদ্দীপকের খাদ্য পিরামিডটি যথার্থ নয়।"
        }
      ]
    },
    {
      "number": "5",
      "uddipok": "",
      "tag": "JB 22",
      "sub_questions": [
        {
          "label": "ক",
          "question": "হৃদস্পন্দন কী?",
          "explanation": "হৃৎপিণ্ডের একবার সংকোচন ও প্রসারণ হলো হৃদস্পন্দন।"
        },
        {
          "label": "খ",
          "question": "রক্তকে যোজক কলা বলা হয় কেন?",
          "explanation": "যোজক কলায় সাধারণত মাতৃকার পরিমাণ তুলনামূলকভাবে রেশি থাকে এবং কোষের সংখ্যা কম থাকে। মাতৃকায় বিভিন্ন ধরনের জৈব পদার্থ দ্রবীভূত অবস্থায় থাকে। রক্তে কোষের সংখ্যার চেয়ে এর মাতৃকার পরিমাণ তুলনামূলকভাবে বেশি থাকায় রক্তকে যোজক কলা বলা হয়।"
        },
        {
          "label": "গ",
          "question": "আমাদের দেহে উদ্দীপকের উপাদানগুলোর সঞ্চালন প্রক্রিয়াটি ব্যাখ্যা করো।",
          "explanation": "নিম্মের অনুরূপ। উদ্দীপকের চিত্র-F হলো হৃৎপিণ্ড। হৃৎপিণ্ডের সংকোচন- প্রসারণের কারণে এর মধ্য দিয়ে রক্ত সঞ্চালিত হয়। নিচে তা বিশ্লেষণ করা হলো- হৃৎপিণ্ডের ডান বা বাম অলিন্দদ্বয় প্রসারিত হলে দেহের বিভিন্ন অংশ থেকে রক্ত হৃৎপিণ্ডে প্রবেশ করে। যেমন- ঊর্ধ্ব মহাশিরার মাধ্যমে কার্বন ডাইঅক্সাইডযুক্ত রক্ত ডান অলিন্দে প্রবেশ করে। ঠিক একই সময়ে ফুসফুসীয় শিরার মাধ্যমে অক্সিজেনযুক্ত রক্ত বাম অলিন্দে প্রবেশ করে। অলিন্দদ্বয়ের সংকোচনের ফলে ডান অলিন্দের রক্ত ডান অলিন্দ-নিলয় ছিদ্রপথে ডান নিলয়ে প্রবেশ করে। ঠিক একইভাবে বাম অলিন্দ-নিলয় ছিদ্রপথে বাম অলিন্দের রক্ত বাম নিলয়ে প্রবেশ করে। এরপর ছিদ্র দুটি কপাটিকা দ্বারা বন্ধ হয়ে যায়। পরবর্তীতে নিলয়দ্বয় সংকুচিত হলে ডান নিলয় থেকে কার্বন ডাইঅক্সাইডযুক্ত রক্ত ফুসফুসীয় ধমনির মাধ্যমে ফুসফুসে প্রবেশ করে পরিশোধিত হয়। ঠিক একই সময় বাম নিলয় থেকে অক্সিজেনযুক্ত রক্ত মহাধমনির মাধ্যমে সারাদেহে পরিবাহিত হয়। এভাবে হৃৎপিণ্ডের পর্যায়ক্রমিক সংকোচন ও প্রসারণের ফলে রক্ত সঞ্চালন প্রক্রিয়া অব্যাহত থাকে।"
        },
        {
          "label": "ঘ",
          "question": "উদ্দীপকে যদি গ্রুপ (i) গ্রুপ (ii) বিশিষ্ট রোগীকে রক্তদান করে তবে কী ঘটবে? বিশ্লেষণ করো।",
          "explanation": "উদ্দীপকের গ্রুপ (i) দ্বারা রক্তগ্রুপ A এবং গ্রুপ (ii) দ্বারা রক্তগ্রুপ B কে নির্দেশ করা হয়েছে। A রক্তগ্রুপে অ্যান্টিজেন A এবং অ্যান্টিবডি ৮ থাকে। আবার B রক্তগ্রুপে অ্যান্টিজেন B এবং অ্যান্টিবডি a থাকে।রক্তদানের ক্ষেত্রে দাতার লোহিত কণিকায় উপস্থিত অ্যান্টিজেন যদি গ্রহীতার রক্তরসে উপস্থিত অ্যান্টিবডির সংস্পর্শে আসে, যা উত্ত অ্যান্টিজেনের সাথে বিক্রিয়া করতে সক্ষম তাহলে অ্যান্টিজেন- অ্যান্টিবডির বিক্রিয়া হয়ে গ্রহীতার জীবন বিপন্ন হতে পারে। উদ্দীপকের রক্তগ্রুপ A যদি রক্তগ্রুপ B বিশিষ্ট রোগীকে রক্তদান করে তবে A ও B গ্রুপের রক্তের অ্যান্টিজেন ও অ্যান্টিবডি পরস্পরের সাথে বিক্রিয়া করে লোহিত রক্তকণিকাকে জমাট বাঁধতে সাহায্য করবে। এর ফলে রক্তগ্রহীতার জীবন বিপন্ন হতে পারে বা রক্তগ্রহীতার মৃত্যু ঘটতে পারে। এই দূর্ঘটনা থেকে বাঁচতে A রক্তগ্রুপের ব্যক্তিকে A ও AB রক্তগ্রুপের ব্যক্তিকে রক্ত দিতে হবে এবং B রক্তগ্রুপের ব্যক্তিকে B ও ০ রক্তগ্রুপের ব্যক্তির কাছ থেকে রক্ত গ্রহণ করতে হবে। সুতরাং বলতে পারি, উদ্দীপকের গ্রুপ (i) গ্রুপ (ii) বিশিষ্ট রোগীকে রক্ত দান করলে রোগীর মৃত্যু পর্যন্ত হতে পারে।"
        }
      ]
    },
    {
      "number": "6",
      "uddipok": "",
      "tag": "JB 22",
      "sub_questions": [
        {
          "label": "ক",
          "question": "রেচন কী?",
          "explanation": "মানবদেহের যে জৈবিক প্রক্রিয়ার মাধ্যমে দেহে বিপাক প্রক্রিয়ায় উৎপন্ন বর্জ্য পদার্থগুলো নিষ্কাশিত হয় তাই রেচন।"
        },
        {
          "label": "খ",
          "question": "বৃক্ককে মানবদেহের ছাঁকনি বলা হয় কেন?",
          "explanation": "বৃক্ক হলো দেহের প্রধান রেচন অঙ্গ। এ অঙ্গের মাধ্যমে মূত্রের দ্বারা ইউরিয়া, ইউরিক এসিড, অ্যামোনিয়া, ক্রিয়েটিনিন প্রভৃতি নাইট্রোজেনঘটিত বর্জ্য পদার্থ নিষ্কাশিত হয় এবং রক্ত পরিশোধিত হয়। এজন্যই বৃক্ককে মানবদেহের ছাঁকনি বলা হয়।"
        },
        {
          "label": "গ",
          "question": "উদ্দীপকের অঙ্গটির গঠন ব্যাখ্যা করো।",
          "explanation": "নিম্মের অনুরূপ। উদ্দীপকে A দ্বারা বৃক্ককে নির্দেশ করা হয়েছে যা দেহের বিশোধন অঙ্গ হিসেবে পরিচিত। নিচে বৃক্কের গঠন বর্ণনা করা হলো- বৃক্কের আকৃতি শিমবিচির মতো এবং রং লালচে হয়। বৃক্কের বাইরের দিক উত্তল ও ভেতরের দিক অবতল। অবতল অংশের ভাজকে হাইলাস বলে। হাইলাসে অবস্থিত গহ্বরকে পেলভিস বলে। পেলভিস থেকে দু'টি ইউরেটার বের হয়ে মূত্রাশয়ে প্রবেশ করে। হাইলাসের ভেতর থেকে ইউরেটার ও রেনাল শিরা বের হয় এবং রেনাল ধমনি বৃক্কে প্রবেশ করে। বৃক্ক ক্যাপসুল নামক এক ধরনের তন্তুময় আবরণ দিয়ে বেষ্টিত থাকে। ক্যাপসুল সংলগ্ন অংশ হলো কর্টেক্স ও ভেতরের অংশ মেডুলা। সাধারণত মেডুলায় ৮-১২টি রেনাল পিরামিড থাকে। এদের অগ্রভাগ প্রসারিত হয়ে রেনাল প্যাপিলা গঠন করে। এসব প্যাপিলা সরাসরি পেলভিসে উন্মুক্ত হয়। প্রতিটি বৃক্কে বিশেষ এক ধরনের নালিকা থাকে যাকে ইউরিনিফেরাস নালিকা বলে। প্রতিটি ইউরিনিফেরাস নালিকা নেফ্রন ও সংগ্রাহী নালিকা এ দু'টি প্রধান অংশে বিভক্ত।"
        },
        {
          "label": "ঘ",
          "question": "উদ্দীপকের অঙ্গটি বিকল হলে করণীয় কী? বিশ্লেষণ করো।",
          "explanation": "নিম্মের অনুরূপ। উদ্দীপকের A অঙ্গটি হলো বৃক্ক। বৃক্ক বিকল বা অকেজো হলে দু'ধরনের পদক্ষেপ গ্রহণ করা যেতে পারে। বৃক্ক বিকল হলে যে দুটি পদক্ষেপ গ্রহণ করা যায় তা নিচে বিশ্লেষণ করা হলো- প্রথম পদক্ষেপটি হলো ডায়ালাইসিস। বৃক্ক সম্পূর্ণ অকেজো হওয়ার পর বৈজ্ঞানিক উপায়ে রক্ত পরিশোধিত করার প্রক্রিয়া হলো ডায়ালাইসিস। ডায়ালাইসিস মেশিনের সাহায্যে রক্ত পরিশোধিত করা হয়। ফলে নাইট্রোজেনঘটিত ক্ষতিকর বর্জ্য পদার্থ দেহের বাইরে নিষ্কাশিত হয়। দ্বিতীয় পদক্ষেপটি হলো বৃক্ক প্রতিস্থাপন। কোনো ব্যক্তির বৃক্ক অকেজো হয়ে পড়লে তখন কোনো সুস্থ ব্যক্তির বৃক্ক তার দেহে প্রতিস্থাপনের প্রক্রিয়াকে বৃক্ক প্রতিস্থাপন বলে। এটি দুভাবে সম্পন্ন করা যায়। যেমন- কোনো নিকট আত্মীয়ের বৃক্ক রোগীর দেহে প্রতিস্থাপন করা। অন্যটি, মৃত ব্যক্তির বৃদ্ধ নিয়ে রোগীর দেহে প্রতিস্থাপন করা। মৃত ব্যক্তি বলতে \"ব্রেন ডেড\" বোঝানো হয়েছে, তবে দু'ক্ষেত্রেই দেখতে হবে টিস্যু ম্যাচ করে কি না। সুতরাং, বৃক্ক বিকল বা অকেজো হলে উল্লিখিত ডায়ালাইসিস অথবা বৃক্ক প্রতিস্থাপন পদক্ষেপের যেকোনো একটি গ্রহণ করা যায়।"
        }
      ]
    },
    {
      "number": "7",
      "uddipok": "ধারাটি লক্ষ করো এবং প্রশ্নগুলোর উত্তর দাও:",
      "tag": "JB 22",
      "sub_questions": [
        {
          "label": "ক",
          "question": "পুষ্পাক্ষ কী?",
          "explanation": "পুষ্পাক্ষ হলো ফুলের বৃন্তশীর্ষে অবস্থিত একটি গোলাকার স্তবক যার উপর ফুলের বাকী চারটি স্তবক পরপর সাজানো থাকে।"
        },
        {
          "label": "খ",
          "question": "সহবাসী উদ্ভিদ ভিন্নবাসী উদ্ভিদ থেকে আলাদা কেন?",
          "explanation": "জীবের যৌন জননের ক্ষেত্রে দুটি বিপরীতধর্মী জননকোষ পরস্পরের সাথে মিলিত হয়। এক্ষেত্রে একটিকে পুংজননকোষ ও অন্যটিকে স্ত্রী জননকোষ বলা হয়। সহবাসী উদ্ভিদে এ দু ধরনের জননকোষ একই দেহে সৃষ্টি হয়। ভিন্নবাসী উদ্ভিদের ক্ষেত্রে এ দুধরনের জননকোষ আলাদা দেহে সৃষ্টি হয়। তাই সহবাসী উদ্ভিদ ভিন্নবাসী উদ্ভিদ থেকে আলাদা।"
        },
        {
          "label": "গ",
          "question": "উদ্দীপকে 'X' এর বিকাশ ব্যাখ্যা করো।",
          "explanation": "নিম্মের অনুরূপ। উদ্দীপকের চিত্র: M তে নিষেক প্রক্রিয়া দেখানো হয়েছে। একটি শুক্রাণু ও একটি ডিম্বাণু মিলিত হয়ে জাইগোটের সৃষ্টি করে, যা পরবর্তীতে পরিবর্তন ও পরিবর্ধনের মাধ্যমে চিত্র: N বা পূর্ণাঙ্গ ফিটাস এ পরিণত হয়। নিচে এর ধাপসমূহ বিশ্লেষণ করা হলো- - নিষেকের পর যে ডিপ্লয়েড জাইগোট কোষ সৃষ্টি হয় তা ৩৬ ঘন্টা পর প্রথমে বিভাজিত হয়ে দুই কোষ বিশিষ্ট গঠন সৃষ্টি করে। - পরবর্তীতে ৭১ ঘন্টা পর একটি বলের মতো গঠন তৈরি করে একে ব্লাস্টুলা বলে। - চার সপ্তাহ পরে এগুলো ভূণে রূপ নেয় এবং প্রায় পাঁচ সপ্তাহ পরে ভূণের বৃদ্ধি চলতে থাকে এবং হাত ও পায়ের গঠন শুরু হয়। - প্রায় ৮ সপ্তাহ পরে ভ্রূণের কিছু বিকাশ ঘটে এবং অঙ্গগুলো ছোট আকারে থাকে। ভূণের এ অবস্থাকে ফিটাস বলে। - ২৮ সপ্তাহ পরে ফিটাস পূর্ণাঙ্গতা প্রাপ্ত হয়। এরপর ৩৮ সপ্তাহ পরে পূর্ণাঙ্গ ফিটাস ভূমিষ্ট হওয়ার উপযুক্ত হয়।"
        },
        {
          "label": "ঘ",
          "question": "উদ্দীপকের প্রক্রিয়াটিতে হরমোনের গুরুত্ব বিশ্লেষণ করো।",
          "explanation": "উদ্দীপকে নিষেক তথা মানব প্রজনন প্রক্রিয়া দেখানো হয়েছে। মানব প্রজননে হরমোন গুরুত্বপূর্ণ ভূমিকা পালন করে। কতগুলো গ্রন্থি প্রজনন সংক্রান্ত হরমোন নিঃসরণ করে। যেমন- - পিটুইটারি গ্রন্থি থেকে নিঃসৃত উদ্দীপক হরমোন ও উৎপাদক হরমোন জনন গ্রন্থির বৃদ্ধি, ক্ষরণ ও কাজ নিয়ন্ত্রণ, মাতৃদেহে স্তনগ্রন্থির বৃদ্ধি ও দুগ্ধ ক্ষরণ নিয়ন্ত্রণ করে। তাছাড়া এগুলো জরায়ুর সংকোচনও নিয়ন্ত্রণ করে। - থাইরয়েড গ্রন্থি থেকে নিঃসৃত থাইরক্সিন হরমোন দৈহিক বৃদ্ধি, মানসিক বৃদ্ধি ও যৌন লক্ষণ প্রকাশে সহায়তা করে। - অ্যাড্রেনাল গ্রন্থি থেকে নিঃসৃত হরমোন যৌনাঙ্গ বৃদ্ধি ও যৌন লক্ষণ প্রকাশে সহায়তা করে। - শুক্রাশয় থেকে নিঃসৃত টেস্টোস্টেরন ও অ্যান্ড্রোজেন শুক্রাণু উৎপাদন ও যৌন লক্ষণ প্রকাশে সহায়তা করে। - ডিম্বাশয় থেকে নিঃসৃত ইস্ট্রোজেন, প্রোজেস্টেরন ও রিলাক্সিন হরমোন মেয়েদের নারী সুলভ লক্ষণগুলো সৃষ্টি, ঋতুচক্র নিয়ন্ত্রণ, গর্ভাবস্থায় জরায়ু, ভ্রূণ, অমরা ইত্যাদির বৃদ্ধি নিয়ন্ত্রণ করে। তাছাড়া ডিম্বাণু উৎপাদনে বিশেষ ভূমিকা পালন করে।"
        }
      ]
    },
    {
      "number": "8",
      "uddipok": "চিত্রটি লক্ষ করো এবং প্রশ্নগুলোর উত্তর দাও:",
      "tag": "JB 22",
      "sub_questions": [
        {
          "label": "ক",
          "question": "নিউক্লিওটাইড কী?",
          "explanation": "এক অণু পাঁচ কার্বন বিশিষ্ট শর্করা, এক অণু নাইট্রোজেন ঘটিত বেস এবং এক অণু অজৈব ফসফেট যুক্ত হয়ে যে অণু তৈরি হয়, তাই নিউক্লিওটাইড।"
        },
        {
          "label": "খ",
          "question": "DNA-কে বংশগতির রাসায়নিক ভিত্তি বলা হয় কেন?",
          "explanation": "DNA হলো ক্রোমোজোমের প্রধান উপাদান যা জীবের চারিত্রিক বৈশিষ্ট্যের ধারক ও বাহক। এটি জীবের চারিত্রিক বৈশিষ্ট্য সরাসরি বহন করে মাতাপিতা থেকে তাদের বংশধরে নিয়ে যায়। তাই DNA কে বংশগতির রাসায়নিক ভিত্তি বলা হয়।"
        },
        {
          "label": "গ",
          "question": "উদ্দীপকের 'X' চিহ্নিত অংশের গঠন চিত্রসহ ব্যাখ্যা করো।",
          "explanation": "নিম্মের অনুরূপ। উদ্দীপকের রফিক সুতার মতো যে উপাদানটি পর্যবেক্ষণ করেছিল তা হলো ক্রোমাটিন তন্তু। কোষ বিভাজনের সময় এরা মোটা এবং খাটো হয়। তখন এদের আলাদা ক্রোমোজোম হিসেবে দেখা যায়। নিচে ক্রোমোজোমের চিত্রসহ গঠন ব্যাখ্যা করা হলো- ক্রোমোজোম নিউক্লিয়াসের নিউক্লিওপ্লাজমে বিস্তৃত এবং সূত্রাকার ক্রোমাটিন দ্বারা গঠিত। মানুষের ক্রোমোজোম ডিপ্লয়েড অর্থাৎ দুই সেট ক্রোমোজোম একত্রে অবস্থান করে। ক্রোমোজোমের দৈর্ঘ্য সাধারণত ৩.৫ থেকে ৩০.০ মাইক্রন এবং প্রস্থ ০.২ থেকে ২.০ মাইক্রন। ক্রোমোজোমম একটি বাহু গৌণকুঞ্চন, সেন্ট্রোমিয়াম, ক্রোমোনেমা এবং ধাত্র থাকে। আর যে ক্রোমোজোমের সাথে নিউক্লিওলাস লাগানো থাকে তার ঐ অংশটিকে বলা হয় স্যাটেলাইট। এর প্রান্তে টেলোমিয়ার থাকে। ক্রোমোজোমের প্রধান উপাদান হলো DNA।"
        },
        {
          "label": "ঘ",
          "question": "উদ্দীপকে 'X' এর প্রধান উপাদানের মাধ্যমে কীভাবে সুবিচার পাওয়া সম্ভব? বিশ্লেষণ করো।",
          "explanation": "উদ্দীপকের X অর্থাৎ ক্রোমোজোমের প্রধান উপাদান হলো DNA। এর বিজ্ঞানভিত্তিক পরীক্ষা হলো DNA টেস্ট। বর্তমানে সুবিচার পাবার ক্ষেত্রে এ পদ্ধতিটি বিভিন্নভাবে সহায়তা করছে। কোনো অপরাধীকে নির্ভুলভাবে শনাক্তকরণে DNA টেস্ট বর্তমানে সর্বাপেক্ষা নির্ভরযোগ্য পদ্ধতি। অপরাধী শনাক্তকরণে DNA টেস্ট সুসম্পন্ন করার জন্য প্রথমে প্রয়োজন জৈবিক নমুনা। ব্যক্তির হাড়, দাঁত, চুল, রক্ত, লালা, বীর্য ইত্যাদি জৈবিক নমুনা হতে পারে। অপরাধস্থল কিংবা অপরাধের শিকার এমন ব্যক্তির কাছ থেকে প্রাপ্ত জৈবিক নমুনার DNA নকশার সাথে সন্দেহভাজনের DNA নকশার তুলনা করা হয়। অপরাধস্থলে প্রাপ্ত নমুনার সাথে সন্দেহভাজনের নমুনার নকশা মিলে গেলে ঐ ব্যক্তি অপরাধী প্রমাণিত হয়, অন্যথায় সে নির্দোষ প্রমাণিত হয়। এভাবে DNA টেস্ট তথা DNA অপরাধী শনাক্তকরণে গুরুত্বপূর্ণ ভূমিকা রাখে।"
        }
      ]
    }
  ]
}