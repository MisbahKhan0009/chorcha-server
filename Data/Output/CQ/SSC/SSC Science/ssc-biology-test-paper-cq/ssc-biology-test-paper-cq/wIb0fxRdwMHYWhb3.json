{
  "title": "দিনাজপুর বোর্ড ২০২৩",
  "subtitle": "জীববিজ্ঞান (8)",
  "questions": [
    {
      "number": "1",
      "uddipok": "নিচের চিত্রগুলো লক্ষ করো এবং প্রশ্নগুলোর উত্তর দাও:",
      "tag": "DIN.B 23",
      "sub_questions": [
        {
          "label": "ক",
          "question": "দ্বিপদ নামকরণ পদ্ধতি কাকে বলে?",
          "explanation": "গণ ও প্রজাতি নামক দুইটি পদের সমন্বয়ে জীবের বৈজ্ঞানিক নামকরণের প্রক্রিয়াকে দ্বিপদ নামকরণ পদ্ধতি বলে।"
        },
        {
          "label": "খ",
          "question": "মানুষকে sapiens প্রজাতির অন্তর্ভুক্ত করা হয়েছে কেন?",
          "explanation": "জীবজগতের প্রতিটি জীবের দল ও উপদল সম্পর্কে জ্ঞান আহরণ করার জন্য মূলত জীবের শ্রেণিবিন্যাস করা হয়। সেক্ষেত্রে বিভিন্ন জীবের বৈশিষ্ট্যগতভাবে পারস্পরিক মিল অমিলের ভিত্তিতে জীবগুলোকে বিভিন্ন দল ও উপদলে সাজানো হয়। একটি প্রজাতির সকল জীবের মধ্যে পরস্পর মিল সবচেয়ে বেশি থাকবে। Homo গণের sapiens প্রজাতির বৈশিষ্ট্য হলো এদের চওড়া ও খাড়া কপাল, খুলির হাড় Homo গণের অন্যান্য প্রজাতির তুলনায় পাতলা এবং বুদ্ধিবৃত্তিকভাবে উন্নত। এসব বৈশিষ্ট্য মানুষের বৈশিষ্ট্যের অনুরূপ বলে মানুষকে sapiens প্রজাতির অন্তর্ভুক্ত করা হয়েছে।"
        },
        {
          "label": "গ",
          "question": "চিত্র-A এর গঠন বৈশিষ্ট্য ব্যাখ্যা করো।",
          "explanation": "উদ্দীপকে উল্লিখিত চিত্র-A হলো নীলাভ সবুজ শৈবাল। মারগুলিস- এর শ্রেণিবিন্যাস অনুসারে এটি প্রোক্যারিওটা নামক সুপার কিংডমের এবং মনেরা কিংডম বা রাজ্যের অন্তর্ভুক্ত। নিচে নীলাভ সবুজ শৈবালের গঠন বৈশিষ্ট্য ব্যাখ্যা করা হলো প্রোক্যারিওটা সুপার কিংডমের সদস্য হিসেবে নীলাভ সবুজ শৈবাল আদিকোষী জীব, অর্থাৎ এদের নিউক্লিয়াস প্রাককেন্দ্রিক ধরণের (নিউক্লিয়াস সুগঠিত নয়)। আবার এরা মনেরা কিংডমের সদস্য বলে ফিলামেন্টাস জীব। এছাড়া এদের কোষে ক্রোমাটিন বস্তু থাকে কিন্তু নিউক্লিওলাস ও নিউক্লিয়ার পর্দা নেই। কোষে মাইটোকন্ড্রিয়ন, এন্ডোপ্লাজমিক জালিকা ইত্যাদি নেই কিন্তু রাইবোজোম আছে। এদের কোষ বিভাজন দ্বিবিভাজন প্রক্রিয়ায় সম্পন্ন হয়। এরা প্রধানত শোষণ পদ্ধতিতে খাদ্য গ্রহণ করে। তবে কেউ কেউ ফটোসিনথেসিস বা সালোকসংশ্লেষণ পদ্ধতিতে খাদ্য প্রস্তুত করে।"
        },
        {
          "label": "ঘ",
          "question": "উদ্দীপকের চিত্র-B ও C এর মধ্যে কোনটি উন্নত? বিশ্লেষণ করো।",
          "explanation": "উদ্দীপকের চিত্র-B হলো মাশরুম এবং চিত্র-C হলো পাখি। মাশরুম হলো ফানজাই রাজ্যের এবং পাখি হলো অ্যানিমেলিয়া রাজ্যের অন্তর্ভুক্ত। ফানজাই রাজ্যের বৈশিষ্ট্যগুলো হলো- অধিকাংশই স্থলজ, মৃতজীবী বা পরজীবী। দেহ এককোষী অথবা মাইসেলিয়াম (সরু সুতার মতো অংশ) দিয়ে গঠিত। এগুলোর নিউক্লিয়াস সুগঠিত। কোষপ্রাচীর কাইটিন দিয়ে গঠিত। খাদ্যগ্রহণ শোষণ পদ্ধতিতে ঘটে। ক্লোরোপ্লাস্ট অনুপস্থিত। হ্যাপ্লয়েড স্পোর দিয়ে বংশবৃদ্ধি ঘটে। অপরপক্ষে অ্যানিমেলিয়া রাজ্যের বৈশিষ্ট্যগুলো হলো- এরা নিউক্লিয়াসবিশিষ্ট ও বহুকোষী প্রাণী। এদের কোষে কোনো জড় কোষপ্রাচীর, প্লাস্টিড ও কোষগহ্বর নাই। প্লাস্টিড না থাকায় এরা হেটারোট্রফিক অর্থাৎ পরভোজী, এবং খাদ্য গলাধঃকরণ করে ও হজম করে, দেহে জটিল টিস্যুতন্ত্র বিদ্যমান। এরা প্রধানত যৌন জননের মাধ্যমে বংশবৃদ্ধি করে। পরিণত ডিপ্লয়েড পুরুষ ও স্ত্রী প্রাণীর জননাঙ্গ থেকে হ্যাপ্লয়েড গ্যামেট উৎপন্ন হয়। ভ্রূণ বিকাশকালীন সময়ে ভ্রূণীয় স্তর সৃষ্টি হয়।"
        }
      ]
    },
    {
      "number": "2",
      "uddipok": "নিচের চিত্রগুলো লক্ষ করো এবং প্রশ্নগুলোর উত্তর দাও:",
      "tag": "DIN.B 23",
      "sub_questions": [
        {
          "label": "ক",
          "question": "লসিকা কাকে বলে?",
          "explanation": "মানবদেহে বিভিন্ন টিস্যুর মধ্যবর্তী ফাঁকা স্থানে যে জলীয় পদার্থ জমা হয় তাকে লসিকা বলে।"
        },
        {
          "label": "খ",
          "question": "রক্তজবা ফুল গাছের পাতা সবুজ হলেও ফুল লাল কেন?",
          "explanation": "উদ্ভিদের দুই ধরনের প্লাস্টিডে রঞ্জক পদার্থ থাকে বলে এরা রঙিন হয়। ক্লোরোপ্লাস্টে সবুজ বর্ণের রঞ্জক পদার্থ ক্লোরোফিল থাকে। আর পাতায় ক্লোরোফিল থাকে বলে পাতাও সবুজ হয়। এজন্যই রক্তজবা ফুল গাছের পাতা সবুজ। আবার ক্রোমোপ্লাস্টে বিভিন্ন রঙের রঞ্জক পদার্থ থাকতে পারে বলে ক্রোমোপ্লাস্ট বিভিন্ন বর্ণের হয়ে থাকে। গাছের রঙিন অংশে ক্রোমোপ্লাস্ট থাকে বলে সেগুলো রঙিন হয়। রক্তজবা ফুলের ক্রোমোপ্লাস্টে ফাইকোএরিথ্রিন নামক লাল বর্ণের রঞ্জক পদার্থ থাকে বলে রক্তজবা ফুল লাল হয়।"
        },
        {
          "label": "গ",
          "question": "উদ্দীপকের চিত্র-A এর C চিহ্নিত অংশটির গঠন ব্যাখ্যা করো।",
          "explanation": "উদ্দীপকের চিত্র-A এর C চিহ্নিত অংশটি হলো নিউক্লিয়াস। নিচে এর গঠন ব্যাখ্যা করা হলো- নিউক্লিয়াসের আকৃতি গোলাকার, ডিম্বাকার বা নলাকার। সুগঠিত নিউক্লিয়াসে নিউক্লিয়ার ঝিল্লি, নিউক্লিওপ্লাজম, নিউক্লিওলাস, ক্রোমাটিন জালিকা ইত্যাদি দেখা যায়। নিউক্লিয়ার ঝিল্লি দ্বিস্তরবিশিষ্ট, যা নিউক্লিয়াসকে ঘিরে রাখে। এ ঝিল্লি লিপিড ও প্রোটিন দ্বারা গঠিত। এ ঝিল্লির মাঝে মাঝে নিউক্লিয়ার রন্দ্র নামক কিছু ছিদ্র থাকে। নিউক্লিওপ্লাজম হলো নিউক্লিয়ার ঝিল্লির অভ্যন্তরে জেলির ন্যায় বস্তু। এতে নিউক্লিক এসিড, প্রোটিন, উৎসেচক ও কতিপয় খনিজ লবণ থাকে। নিউক্লিওপ্লাজমের মধ্যে ক্রোমোসোমের সাথে সংলগ্ন গোলাকার বস্তু হলো নিউক্লিওলাস যা RNA ও প্রোটিন দ্বারা গঠিত। আবার কোষের বিশ্রামকালে নিউক্লিয়াসের মধ্যে সুতার মতো জিনিস জট পাকিয়ে থাকতে দেখা যায়। এই সুতাগুলো হলো ক্রোমাটিন। ক্রোমাটিন মূলত DNA এবং প্রোটিনের সমন্বয়ে গঠিত। জট পাকিয়ে থাকা এই ক্রোমাটিন তত্ত্বগুলোকে একত্রে ক্রোমাটিন জালিকা বা নিউক্লিয়ার রেটিকুলাম বলে। কোষ বিভাজনের সময় এরা মোটা ও খাটো হলে এদেরকে আলাদা আলাদা ক্রোমোসোম হিসেবে দেখা যায়। ক্রোমোসোমে বংশধারা বহনকারী জিন অবস্থান করে।"
        },
        {
          "label": "ঘ",
          "question": "উদ্দীপকের চিত্র-A ও B এর কাজ একই হলেও গঠন ভিন্ন- বিশ্লেষণ করো।",
          "explanation": "উদ্দীপকে উল্লিখিত চিত্র-A এবং চিত্র-B হলো যথাক্রমে উদ্ভিদের প্যারেনকাইমা ও কোলেনকাইমা টিস্যু। প্যারেনকাইমা ও কোলেনকাইমা টিস্যু উভয়েই প্রধানত দেহ গঠন ও খাদ্য প্রস্তুতে অংশগ্রহণ করে। অর্থাৎ উভয়েরই কাজের মধ্যে মিল রয়েছে। কাজের মধ্যে মিল থাকলেও প্যারেনকাইমা ও কোলেনকাইমা টিস্যুর গঠনে ভিন্নতা রয়েছে। প্যারেনকাইমা টিস্যুর কোষগুলো জীবিত, সমব্যাসীয়, পাতলা প্রাচীরযুক্ত এবং প্রোটোপ্লাজম দিয়ে পূর্ণ। এই টিস্যুতে আন্তঃকোষীয় ফাঁক দেখা যায়। কোষপ্রাচীর পাতলা এবং সেলুলোজ দিয়ে তৈরি হয়। এসব কোষে যখন ক্লোরোপ্লাস্ট থাকে, তখন তাকে ক্লোরেনকাইমা বলে। জলজ উদ্ভিদের বড় বড় বায়ুকুঠুরিযুক্ত প্যারেনকাইমাকে অ্যারেনকাইমা বলে। অপরদিকে কোলেনকাইমা টিস্যুর কোষপ্রাচীরে সেলুলোজ এবং পেকটিন জমা হয়ে পুরু হয়, অথচ প্যারেনকাইমা কোষে পেকটিন থাকে না। তবে এদের কোষপ্রাচীর অসমভাবে পুরু এবং কোণাগুলো অধিক পুরু হয়। এ টিস্যুর কোষগুলো লম্বাটে ও সজীব। কোষপ্রান্ত চৌকোণাকার সরু বা তির্যক হতে পারে। এ গঠন বৈশিষ্ট্যগুলো প্যারেনকাইমা টিস্যুর বৈশিষ্ট্যের চেয়ে ভিন্ন ধরনের। তাই বলা যায় যে, প্যারেনকাইমা ও কোলেনকাইমা টিস্যুর কাজ একই ধরনের হলেও এদের গঠন ভিন্ন।"
        }
      ]
    },
    {
      "number": "3",
      "uddipok": "উদ্দীপকটি পড়ো এবং নিচের প্রশ্নগুলোর উত্তর দাও: (i) 6 C O 2 + 12 H 2 O →  ক্লোরোফিন  A C 6 H 12 O 6 + 6 H 2 O + 6 O 2 6 \\mathrm{CO}_{2}+12 \\mathrm{H}_{2} \\mathrm{O} \\xrightarrow[\\text { ক্লোরোফিন }]{\\mathrm{A}} \\mathrm{C}_{6} \\mathrm{H}_{12} \\mathrm{O}_{6}+6 \\mathrm{H}_{2} \\mathrm{O}+6 \\mathrm{O}_{2} 6 CO 2 ​ + 12 H 2 ​ O A   ক্লোরোফিন   ​ C 6 ​ H 12 ​ O 6 ​ + 6 H 2 ​ O + 6 O 2 ​ . (ii) C 6 H 12 O 6 + 6 O 2 →  এনজাইম  6 C O 2 + 6 H 2 O + B \\mathrm{C}_{6} \\mathrm{H}_{12} \\mathrm{O}_{6}+6 \\mathrm{O}_{2} \\xrightarrow{\\text { এনজাইম }} 6 \\mathrm{CO}_{2}+6 \\mathrm{H}_{2} \\mathrm{O}+\\mathrm{B} C 6 ​ H 12 ​ O 6 ​ + 6 O 2 ​   এনজাইম   ​ 6 CO 2 ​ + 6 H 2 ​ O + B",
      "tag": "DIN.B 23",
      "sub_questions": [
        {
          "label": "ক",
          "question": "সালোকসংশ্লেষণ কাকে বলে?",
          "explanation": "সবুজ উদ্ভিদের সূর্যালোকের উপস্থিতিতে ক্লোরোফিলের সাহায্যে CO₂ ও H₂O-র রাসায়নিক বিক্রিয়ার মাধ্যমে শর্করা তৈরির প্রক্রিয়াকে সালোকসংশ্লেষণ বলে।"
        },
        {
          "label": "খ",
          "question": "মধ্যবয়সী পাতায় সালোকসংশ্লেষণ বেশি ঘটে কেন?",
          "explanation": "একেবারে কচিপাতা এবং একেবারে বয়স্ক পাতায় ক্লোরোফিলের পরিমাণ কম থাকে বলে সালোকসংশ্লেষণ কম হয়। বয়স বাড়ার সাথে সাথে ক্লোরোপ্লাস্টের সংখ্যাও বেশি হয়। মধ্যবয়সী পাতায় ক্লোরোপ্লাস্টের সংখ্যা সবচেয়ে বেশি থাকে। তাই সালোকসংশ্লেষণ বেশি ঘটে।"
        },
        {
          "label": "গ",
          "question": "উদ্দীপকের (i) নং প্রক্রিয়ায় A এর ভূমিকা ব্যাখ্যা করো।",
          "explanation": "উদ্দীপকে উল্লিখিত (ii) নং প্রক্রিয়াটি হলো সবাত শ্বসন। এ প্রক্রিয়ায় অক্সিজেনের উপস্থিতিতে শ্বসনিক বস্তু জারিত হয়ে CO₂, H₂O ও বিপুল পরিমাণ শক্তি হিসেবে ATP উৎপন্ন হয়। নিচে ছকের মাধ্যমে উৎপন্ন শক্তির হিসাব দেখানো হলো- শ্বসনের পর্যায় উৎপাদিত শক্তি ব্যয়িত শক্তি নীট উৎপাদিত শক্তি গ্লাইকোলাইসিস ২ অণু N A D H + H + \\mathrm{NADH}+\\mathrm{H}^{+} NADH + H + ৪ অণু ATP ২ অণু ATP ৬ ATP ২ ATP অ্যাসিটাইল কো- এ ২ অণু N A D H + H + \\mathrm{NADH}+\\mathrm{H}^{+} NADH + H + ৬ ATP ক্রেবস চক্র ৬ অণু N A D H + H + \\mathrm{NADH}+\\mathrm{H}^{+} NADH + H + ২ অণু FADH 2 _2 2 ​ ২ অণু GTP ১৮ ATP 8 ATP ২ ATP ৩৮ ATP (নীট মোট ATP) এখানে, ১ অণু N A D H + H + \\mathrm{NADH}+\\mathrm{H}^{+} NADH + H + = ৩ অণু ATP ১ অণু FADH 2 _2 2 ​ = ২ অণু ATP ১ অণু GTP = ১ অণু ATP এভাবে তিনটি ধাপে মোট ৩৮ অণু ATP উৎপন্ন হয়।"
        },
        {
          "label": "ঘ",
          "question": "(ii) নং প্রক্রিয়ায় B এর উৎপাদন ছকের মাধ্যমে দেখাও।",
          "explanation": "উদ্দীপকের (ii) নং বিক্রিয়াটি দ্বারা সালোকসংশ্লেষণ প্রক্রিয়াকে বোঝানো হয়েছে। যেখানে A দ্বারা সূর্যালোককে নির্দেশ করা হয়েছে। সালোকসংশ্লেষণের প্রক্রিয়াটি A অর্থাৎ আলোর উপর নির্ভরশীল। নিচে তা বিশ্লেষণ করা হলো- সালোকসংশ্লেষণ প্রক্রিয়ায় আলোর গুরুত্ব অপরিসীম। পানি ও CO₂ থেকে শর্করা তৈরির জন্য প্রয়োজনীয় শক্তির উৎস আলো। সূর্যালোক ক্লোরোফিল সৃষ্টিতে অংশগ্রহণ করে। সূর্যালোকের প্রভাবেই পত্ররন্দ্র উন্মুক্ত হয়, CO₂ পাতার অভ্যন্তরে প্রবেশ করতে পারে এবং খাদ্য প্রস্তুতকরণে অংশগ্রহণ করে। পাতায় যতটুকু আলো পড়ে তার অতি সামান্য অংশই সালোকসংশ্লেষণ প্রক্রিয়ায় ব্যবহৃত হয়। আবার আলোক বর্ণালির লাল, নীল, কমলা ও বেগুনি অংশটুকুতেই সালোকসংশ্লেষণ ভালো হয়। সবুজ ও হলুদ আলোতে সালোকসংশ্লেষণ ভালো হয় না। একটি নির্দিষ্ট সীমা পর্যন্ত আলোর পরিমাণ বাড়লে সালোকসংশ্লেষণের হারও বেড়ে যায়। কিন্তু আলোর পরিমাণ অত্যধিক বেড়ে গেলে পাতার অভ্যন্তরস্থ এনজাইম নষ্ট হয়ে যায়, ক্লোরোফিল উৎপাদন কম হয়। ফলে সালোকসংশ্লেষণের হারও কমে যায়। সাধারণত ৪০০ nm থেকে ৪৮০ nm এবং ৬৮০ nm তরঙ্গদৈর্ঘ্য বিশিষ্ট আলোতে সালোকসংশ্লেষণ সবচেয়ে ভালো হয়।"
        }
      ]
    },
    {
      "number": "4",
      "uddipok": "(i) মাছ, মাংস, মধু, ডাল, চর্বি, বাদাম, শিমের বিচি, ডিমের কুসুম, আলু, সবুজ শাকসবজি। (ii) টায়ালিন, পেপসিন, লাইপেজ, ট্রিপসিন, অ্যামাইলেজ।",
      "tag": "DIN.B 23",
      "sub_questions": [
        {
          "label": "ক",
          "question": "ভিলাস কী?",
          "explanation": "ক্ষুদ্রান্তের অন্ত:প্রাচীরে অবস্থিত রক্তজলক সম্পকৃত অঙ্গুলের মতো প্রক্ষেপিত অংশ্যই হলো ভিলাস।"
        },
        {
          "label": "খ",
          "question": "যকৃতকে রসায়ন গবেষণাগার বলা হয় কেন?",
          "explanation": "যকৃত মানব দেহের সবচেয়ে বড় গ্রন্থি। যকৃত পিত্তরস তৈরি করে, গ্লাইকোজেন সঞ্চয় করে, অ্যামাইনো এসিডের মাত্রা নির্দিষ্ট রাখে পিত্তরস চর্বিজাতীয় খাদ্যকণা ভাঙতে সহায়তা করে, খাদ্যের অম্লভাব দূর করে। যকৃতে এইরূপ বিভিন্ন রকম জৈব রাসায়নিক বিক্রিয়া ঘটে বলে একে রসায়ন গবেষণাগার বলা হয়।"
        },
        {
          "label": "গ",
          "question": "(i) নং তালিকার খাবারগুলো একটি খাদ্য পিরামিডের অন্তর্ভুক্ত করো এবং অন্তর্ভুক্তির যৌক্তিক কারণ ব্যাখ্যা করো।",
          "explanation": "(i) নং তালিকার খাবারগুলো হলো মাছ, মাংস, মধু, ডাল, চর্বি, বাদাম, শিমের বিচি, ডিমের কুসুম, আলু, সবুজ শাকসবজি। এগুলোকে নিম্নোক্ত খাদ্য পিরামিডে অন্তর্ভুক্ত করে তার যৌক্তিক কারণ ব্যাখ্যা করা হলো- একটি আদর্শ খাদ্য পিরামিডে শর্করাকে নিচে রেখে পরিমাণগত দিক বিবেচনা করে পর্যায়ক্রমে শাকসবিজ, ফলমূল, আমিষ এবং স্নেহ ও চর্বিজাতীয় খাদ্যকে সাজানো হয়। (i) নং তালিকার খাবারগুলোর মধ্যে পিরামিডের সবচেয়ে চওড়া অংশে মধু, আলু এসব থাকবে। কারণ শর্করা বেশি করে খেতে হয়। তার পরের অংশে সবুজ শার্কসবিজ এবং শিমের বিচি থাকবে। এসব খাবার শর্করার চেয়ে কম খেতে হয়। মাছ, মাংস ও ডাল আরও কম খেতে হয় বলে শাকসবজির উপরে এদের অবস্থান। তেল ও চর্বিজাতীয় খাবার যেমন (i) নং তালিকা অনুযায়ী চর্বি, বাদাম, ডিমের কুসুম সবচেয়ে কম খেতে হয় বলে এসব খাদ্যের নামগুলো পিরামিডের সবচেয়ে উপরে থাকে।"
        },
        {
          "label": "ঘ",
          "question": "(i) নং তালিকার খাবারগুলো পরিপাকে (ii) নং তালিকাটি অত্যন্ত গুরুত্বপূর্ণ- বিশ্লেষণ করো।",
          "explanation": "(i) নং তালিকার খাবারগুলো হলো মাছ, মাংস, মধু, ডাল, চর্বি, বাদাম, শিমের বিচি, ডিমের কুসুম আলু, সবুজ শাকসবজি। এখানে শর্করা, আমিষ ও স্নেহ এ তিন জাতীয় খাবারই রয়েছে। ii) নং তালিকায় রয়েছে টায়ালিন, পেপসিন, লাইপেজ, ট্রিপসিন, অ্যামাইলেজ ইত্যাদি- এগুলো হলো খাদ্য পরিপাককারী এনজাইম। এনজাইম খাদ্য পরিপাকের রাসায়নিক ক্রিয়াকে ত্বরান্বিত করতে সাহায্য করে। এতে খাদ্যের জটিল উপাদানগুলো ভেঙ্গে দেহের গ্রহণযোগ্য সরল উপাদানে পরিণত হয়। শর্করা, আমিষ, স্নেহ এই ভিন্ন ভিন্ন খাদ্য উপাদান পরিপাকে ভিন্ন ভিন্ন ধরনের এনজাইম গুরুত্বপর্ণ ভূমিকা পালন করে। পরিপাককারী এনজাইম ছাড়া খাদ্য পরিপাক হবে না, হলেও অনেক ধীরে হবে যা দেহের কাজে লাগানোর উপযোগী থাকবে না। ii) নং তালিকার টায়ালিন এনজাইম মধু ও আলুর শ্বেতসারকে মলটোজে পরিণত করে। আবার অ্যামাইলেজ এনজাইম এই শ্বেতসারকে পরবর্তীতে সরল শর্করায় (গ্লুকোজ) পরিণত করে। মাছ, মাংস, ডাল জাতীয় খাবারের আমিষকে পেপসিন এনজাইম ভেঙ্গে পলিপেপটাইডে পরিণত করে। এই পলিপেপটাইডকে ট্রিপসিন এনজাইম ভেঙ্গে অ্যামাইনো এসিড ও সরল পেপটাইডে পরিণত করে। আবার লাইপেজ এনজাইম চর্বি, বাদাম, ডিমের কুসুমের স্নেহ জাতীয় পদার্থকে ফ্যাটি এসিড ও গ্লিসারলে পরিণত করে। এনজাইমের সহায়তায় (i) নং তালিকার খাবারগুলো উল্লিখিত সকল সরল উপাদানে পরিণত হওয়ার মাধ্যমে আমাদের দেহের গ্রহণ উপযোগী হয়। তাই এনজাইমসমূহ খাদ্য পরিপাকের জন্য অত্যন্ত গুরুত্বপূর্ণ।"
        }
      ]
    },
    {
      "number": "5",
      "uddipok": "চিত্রটি লক্ষ করো এবং প্রশ্নগুলোর উত্তর দাও:",
      "tag": "DIN.B 23",
      "sub_questions": [
        {
          "label": "ক",
          "question": "Angina কী?",
          "explanation": "ধমনিগাত্রে কোলেস্টেরল জমা হয়ে হৃৎপিণ্ডে রক্ত চলাচল কমে যাওয়ায় বুকে ব্যথা হওয়ার ঘটনাই হলো Angina (অ্যানজিনা)।"
        },
        {
          "label": "খ",
          "question": "উচ্চ রক্তচাপকে নীরব ঘাতক বলা হয় কেন?",
          "explanation": "রক্তচাপের সিস্টোলিক মান ১২০ এর উপরে পৌঁছালে তাকে উচ্চ রক্তচাপ বলে। উচ্চ রক্তচাপের কারণে স্ট্রোক ও করোনারি ধমনি রোগের মত মারাত্মক রোগ হয় এবং প্রতিবছর বহু মানুষ এসব কারণে মৃত্যুবরণ করে। হৃদরোগ এবং স্ট্রোকের অন্যতম প্রধান কারণ হলো উচ্চ রক্তচাপ। এ কারণেই উচ্চ রক্তচাপকে নীরব ঘাতক বলা হয়।"
        },
        {
          "label": "গ",
          "question": "উদ্দীপকের A চিত্রের X প্রক্রিয়াটিকে কেন Necessary Evil বলা হয়? ব্যাখ্যা করো।",
          "explanation": "নিন্মের অনূরূপ। উদ্দীপকে উল্লিখিত 'B' প্রক্রিয়াটি হলো প্রস্বেদন। প্রস্বেদন প্রক্রিয়ার উপরে সজীব উদ্ভিদকোষের বিপাকীয় কার্যক্রম অনেকাংশে নির্ভরশীল। প্রস্বেদনের ফলে জাইলেম বাহিকায় টান পড়ে। এই টানের ফলে উদ্ভিদের মূলরোম কর্তৃক শোষিত পানি ও খনিজ লবণ পাতায় পরিবাহিত হয়। এ টানের ঘাটতি হলে পানি শোষণ কমে যাবে এবং খাদ্য প্রস্তুতসহ অনেক বিপাকীয় কার্যক্রম ধীর হয়ে যাবে। প্রস্বেদনের ফলে পাতার মেসোফিলে ব্যাপন চাপ ঘাটতি সৃষ্টি হয় যা পানি শোষণে সাহায্য করে। উদ্ভিদ প্রস্বেদনের মাধ্যমে প্রতিনিয়ত পত্রফলক কর্তৃক শোষিত তাপশক্তি হ্রাস করে পাতার কোষগুলোর তাপমাত্রা সহনশীল পর্যায়ে রাখে। অন্যদিকে, গুরুত্বপূর্ণ এই প্রক্রিয়াটি উদ্ভিদের বহু ধরনের উপকার করলেও এর কিছু ক্ষতিকর দিকও রয়েছে। যদি পানি শোষণের চেয়ে প্রস্বেদনে পানি, হারানোর হার অধিক হয় তবে উদ্ভিদের জন্য পানিও খনিজ লবণের ঘাটতি দেখা দেবে। এর ফলে উদ্ভিদটির মৃত্যুও হতে পারে। মাটিতে পানির ঘাটতি থাকলে শোষণ কম হবে কিন্তু প্রস্বেদন পূর্বের মতো চলতে থাকবে। এ অবস্থাকে ঠেকাতে প্রকৃতি শীত মৌসুমে বহু উদ্ভিদের পাতা ঝরিয়ে দেয়। প্রস্বেদনের অভাবে প্রয়োজনীয় ব্যাপন চাপের ঘাটতি হয় না, ফলে অভিস্রবণ কম হয়। তাই উপরের আলোচনা থেকে এটা প্রতীয়মান হয় যে, প্রস্বেদন প্রক্রিয়াটি উদ্ভিদের জন্য অত্যাবশ্যকীয় হলেও কখনো কখনো ক্ষতিকর।"
        },
        {
          "label": "ঘ",
          "question": "উদ্দীপকের B এর অস্বাভাবিক বৃদ্ধিজনিত রোগটি মানবদেহে কী ধরনের ক্ষতিকর প্রভাব বিস্তার করে তা বিশ্লেষণ করো।",
          "explanation": "উদ্দীপকে B দ্বারা শ্বেত রক্তকণিকাকে বোঝানো হয়েছে। শ্বেত রক্তকণিকার অস্বাভাবিক বৃদ্ধিজনিত কারণে লিউকেমিয়া বা রক্তকোষের ক্যান্সার হতে পারে। শিশু জন্মের পর থেকে লাল অস্থিমজ্জা থেকে লোহিত রক্তকণিকা তৈরি শুরু হয়। এগুলো প্রধানত দেহে O₂ সরবরাহ করে। যদি কোনো কারণে লোহিত অস্থিমজ্জা লোহিত কণিকা উৎপাদনে ব্যর্থ হয় এবং পক্ষান্তরে অস্বাভাবিক শ্বেতকণিকার বৃদ্ধি ঘটে তাহলে রক্তের ক্যান্সার তথা লিউকেমিয়া রোগের লক্ষণ প্রকাশ পায়। এটি রক্তের একটি অস্বাভাবিকতাজনিত রোগ। সাধারণত অল্পবয়স্ক ছেলেমেয়েরা এ রোগে আক্রান্ত হয়। দীর্ঘমেয়াদি জ্বর, শ্বাসকষ্ট, বুকে ব্যথা, নাক দিয়ে রক্ত পড়া, পায়ের গিটে ব্যথা হয়ে ফুলে ওঠা, লসিকা গ্রন্থি ফুলে যাওয়া, রোগীর দুর্বল বোধ হওয়া, হাত বা পা কাঁপতে থাকা, দেহত্বকে ছোট ছোট লাল বর্ণের দাগ হওয়া ইত্যাদি এ রোগের লক্ষণ। এক্ষেত্রে দেহে অনেক শ্বেতকণিকা উৎপাদিত হলেও এগুলো ক্যান্সার কোষ যা শ্বেতকণিকার আসল কাজের মতো দেহের রোগ প্রতিরোধে অক্ষম। রোগ প্রতিরোধ ব্যবস্থার অস্বাভাবিকতার ফলে দেহে দীর্ঘমেয়াদি জ্বর দেখা যেতে পারে এবং লসিকা গ্রন্থি ফুলে যেতে পারে। দ্রুত সময়ে এ রোগের সঠিক চিকিৎসা না হলে রোগীর মৃত্যু ঘটে।"
        }
      ]
    },
    {
      "number": "6",
      "uddipok": "নিচের চিত্রটি লক্ষ করো এবং প্রশ্নগুলোর উত্তর দাও:",
      "tag": "DIN.B 23",
      "sub_questions": [
        {
          "label": "ক",
          "question": "মেডুলা কাকে বলে?",
          "explanation": "বৃক্কের ভেতরের গাঢ় কালচে রঙের অংশকে মেডুলা বলে।"
        },
        {
          "label": "খ",
          "question": "বৃক্কে পাথর হয় কেন?",
          "explanation": "বৃক্কে ছোট আকারের পাথর সৃষ্টিই বৃক্কের পাথর হিসেবে পরিচিত। অতিরিক্ত শারীরিক ওজন, বৃক্কে সংক্রমণ রোগ, কম পানি পান করা এবং অতিরিক্ত আমিষ গ্রহণ করার কারণে বৃক্কে পাথর হয়ে থাকে। বৃক্কে পাথর হলে কোমরের পিছনে ব্যথা অনুভূত হয়।"
        },
        {
          "label": "গ",
          "question": "উদ্দীপকের অঙ্গটির এককের চিহ্নিত চিত্র অঙ্কন করো।",
          "explanation": "উদ্দীপকের অঙ্গটি হলো কিডনি বা বৃক্ক। বৃক্কের কার্যকরী একক হলো নেফ্রন। নিচে নেফ্রনের চিহ্নিত চিত্র অঙ্কন করা হলো-"
        },
        {
          "label": "ঘ",
          "question": "'Q' অজাটি বিকল হলে কোন পদ্ধতির মাধ্যমে অধিক সুস্থ জীবন-যাপন করা সম্ভব? বিশ্লেষণ করো।",
          "explanation": "উদ্দীপকে Q অঙ্গটি হলো বৃক্ক। কোনো ব্যক্তির বৃক্ক বিকল হলে ডায়ালাইসিসের মাধ্যমে বৈজ্ঞানিক উপায়ে রক্ত পরিসুত করা যায়, এছাড়া বিকল হওয়া বৃক্ক প্রতিস্থাপনের মাধ্যমে সুস্থ জীবন যাপন করা যায়। বৃক্ক বিকল হওয়ায় প্রতিদিন ডায়ালাইসিস মেশিনের সাহায্যে রক্ত পরিশোধনের জন্য ডায়ালাইসিস করতে হয়। এক্ষেত্রে রোগীর এক হাতের ধমনির সাথে ডায়ালাইসিস টিউবের এক প্রান্ত এবং একই হাতের শিরার সাথে ডায়ালাইসিস টিউবের অপর প্রান্ত সংযুক্ত করে ধমনি থেকে রক্ত ডায়ালাইসিস টিউবের অপর প্রান্ত সংযুক্ত করে ধমনি থেকে রক্ত ডায়ালাইসিস টিউবের মধ্য দিয়ে প্রবাহিত করে শিরার মধ্য দিয়ে দেহে। প্রবেশ করানো হয়। ধমনি থেকে রক্ত ডায়ালাইসিস টিউবের মধ্য দিয়ে প্রবাহিত হওয়ার সময় এর আংশিক বৈষম্যভেদ্য প্রাচীর কর্তৃক 'রক্তের ক্ষতিকর ইউরিয়া, ইউরিক এসিড, ক্রিয়েটিনিন ইত্যাদি গৃহীত হয়। এ প্রক্রিয়ার মাধ্যমে রক্ত পরিশোধন ততটা নিখুঁত হয় না। তাছাড়া এটি ব্যয়বহুল ও সময় সাপেক্ষ প্রক্রিয়া। এটি কোনো স্থায়ী চিকিৎসা নয় বরং প্রতিদিন এ প্রক্রিয়ার মাধ্যমে রক্ত পরিশোধনের জন্য তাকে একটানা সময় ক্ষেপণ করে প্রক্রিয়াধীন অবস্থায় অপেক্ষা করতে হয়। অপরদিকে বৃক্ক প্রতিস্থাপন চিকিৎসা পদ্ধতি অনেক ফলপ্রসূ কারণ দুটি বৃক্কের পরিবর্তে একটি বৃক্কও যথেষ্ট দক্ষতার সাথে রক্ত পরিশোধনে সক্ষম। উপরের আলোচনা থেকে বলা যায় যে, বৃক্ক বিকল হলে ডায়ালাইসিস অপেক্ষা বৃক্ক প্রতিস্থাপনের মাধ্যমে অধিক সুস্থ জীবন-যাপন করা সম্ভব।"
        }
      ]
    },
    {
      "number": "7",
      "uddipok": "চিত্রটি লক্ষ করো এবং প্রশ্নগুলোর উত্তর দাও:",
      "tag": "DIN.B 23",
      "sub_questions": [
        {
          "label": "ক",
          "question": "বহিঃনিষেক কাকে বলে?",
          "explanation": "প্রাণিদেহের বাইরে সংঘটিত নিষেক ক্রিয়াকে বহিঃনিষেক বলে।"
        },
        {
          "label": "খ",
          "question": "ধানের ফুলকে বায়ুপরাগী ফুল বলা হয় কেন?",
          "explanation": "বায়ুপরাগী ফুল হালকা ও মধুগ্রন্থিহীন। এসব ফুলে সুগন্ধ নেই এবং সহজেই বাতাসে ভেসে যেতে পারে। এদের গর্ভমুণ্ড আঠালো ও শাখান্বিত, কখনো পালকের মতো, ফলে বাতাস থেকে পরাগরেণু সহজেই সংগ্রহ করে নিতে পারে। উল্লিখিত বৈশিষ্ট্যগুলো ধানের মধ্যে বিদ্যমান। তাই ধানের ফুলকে বায়ুপরাগী ফুল বলা হয়।"
        },
        {
          "label": "গ",
          "question": "চিত্রসহ 'X' এর উৎপত্তি ব্যাখ্যা করো।",
          "explanation": "উদ্দীপকের চিত্রের 'X' চিহ্নিত অংশ হলো পুংগ্যামেট। নিচে পুংগ্যামেটের উৎপত্তি চিত্রসহ ব্যাখ্যা করা হলো- প্রাথমিক পরাগরেণুর (2n) মিয়োসিস বিভাজনের ফলশ্রুতিতে পরাগরেণু তৈরি হয় যা হ্যাপ্লয়েড (n) নিউক্লিয়াস বহন করে। পরাগায়নের পর পরাগরেণু পরাগথলিতে থাকা অবস্থায় নিউক্লিয়াসটি মাইটোসিস পদ্ধতিতে বিভাজিত হয়। এ বিভাজনে একটি বড় নিউক্লিয়াস ও একটি ক্ষুদ্র নিউক্লিয়াস সৃষ্টি হয়। বড়টি নালিকা নিউক্লিয়াস ও ক্ষুদ্রটি জেনারেটিভ বা জনন নিউক্লিয়াস নামে পরিচিত। নালিকা নিউক্লিয়াসটি বৃদ্ধি প্রাপ্ত হয়ে পরাগনালি এবং জেনারেটিভ নিউক্লিয়াসটি মাইটোসিস প্রক্রিয়ায় বিভাজিত হয়ে দু'টি হ্যাপ্লয়েড (n) পুংজনন কোষ তথা পুংগ্যামেট সৃষ্টি করে।"
        },
        {
          "label": "ঘ",
          "question": "'X' ও 'Y' এর মিলন জীবজগতকে টিকিয়ে রেখেছে- বিশ্লেষণ করো।",
          "explanation": "চিত্রের 'X' ও 'Y' দ্বারা পুংগ্যামেট (n) ও স্ত্রীগ্যামেটকে (n) বোঝানো হয়েছে। পুংগ্যামেট ও স্ত্রীগ্যামেটের মিলন হলো নিষেক। এ নিষেক প্রক্রিয়া জীবজগতকে টিকিয়ে রেখেছে। নিচে তা বিশ্লেষণ করা হলো- উদ্ভিদের উপর সমস্ত প্রাণিকুল নির্ভরশীল। কারণ পৃথিবীর সকল প্রাণীই খাদ্যের জন্য উদ্ভিদের উপর নির্ভরশীল। প্রকৃতিতে উদ্ভিদ টিকে না থাকলে প্রাণিকুলের অস্তিত্বও বিলীন হয়ে যাবে। আমরা জানি, উদ্ভিদের বিশেষ করে সপুষ্পক উদ্ভিদের টিকে থাকা নির্ভর করে বীজের উপর। আবার নিষেকের পর নিষিক্ত ডিম্বকই ধীরে ধীরে বীজে পরিণত হয় এবং গর্ভাশয় ফলে পরিণত হয়। ফলের পরিপক্ক বীজ অঙ্কুরিত হয়ে নতুন উদ্ভিদের জন্ম দেয় এবং উদ্ভিকুলকে রক্ষা করে। আবার পরিবেশে উদ্ভিদকুল টিকে থাকলে প্রাণিকুলও টিকে থাকবে। কারণ প্রাণীরা সকল খাদ্য উদ্ভিদের মাধ্যমেই পেয়ে থাকে। বিভিন্ন ধরনের ফল, বীজ প্রাণীর খাদ্য হিসেবে ব্যবহৃত হয়। আবার উদ্ভিদ সালোকসংশ্লেষণের মাধ্যমে পরিবেশে CO₂ও O₂-এর ভারসাম্য রক্ষা করে, যা প্রাণিকুলকে রক্ষা করতে প্রত্যক্ষ ভূমিকা রাখে।"
        }
      ]
    },
    {
      "number": "8",
      "uddipok": "নিচের চিত্রটি লক্ষ করো এবং প্রশ্নগুলোর উত্তর দাও:",
      "tag": "DIN.B 23",
      "sub_questions": [
        {
          "label": "ক",
          "question": "অভিযোজন কাকে বলে?",
          "explanation": "বিবর্তনের পথে খাপ খাওয়ানোর প্রক্রিয়াকে অভিযোজন বলে।"
        },
        {
          "label": "খ",
          "question": "থ্যালাসেমিয়া হয় কেন?",
          "explanation": "থ্যালাসেমিয়া লোহিত রক্তকণিকায় এক অস্বাভাবিক অবস্থাজনিত রোগ। লোহিত রক্তকণিকায় বিদ্যমান α − \\alpha- α − গ্লোবিউলিন ও β − \\beta- β − গ্লোবিউলিন প্রোটিনের জিন নষ্ট হয়ে গেলে থ্যালাসেমিয়া হয়। যখন α − \\alpha- α − গ্লোবিউলিন তৈরির জিন অনুপস্থিত থাকে তখন α − \\alpha- α − থ্যালাসেমিয়া রোগ হয়। আবার যখন β − \\beta- β − গ্লোবিউলিন প্রোটিন উৎপাদন ব্যাহত হয় তখন β − \\beta- β − থ্যালাসেমিয়া রোগ হয়।"
        },
        {
          "label": "গ",
          "question": "চিত্র-১ এ এ নির্দেশিত অণুটির অনুলিপন ব্যাখ্যা করো।",
          "explanation": "নিন্মের অনূরূপ। উদ্দীপকে নির্দেশিত 'D' হলো DNA। DNA অর্ধ-রক্ষণশীল পদ্ধতিতে সংশ্লেষিত হয়। নিচে DNA এর অনুলিপন বা সংশ্লেষণ প্রক্রিয়া বর্ণনা করা হলো- DNA অনুলিপন প্রক্রিয়ায় একটি DNA অণু থেকে আর একটি নতুন DNA অণু তৈরি হয় বা সংশ্লেষিত হয়। DNA অর্ধ-রক্ষণশীল পদ্ধতিতে অনুলিপিত হয়। এই পদ্ধতিতে DNA সূত্র দুটির হাইড্রোজেন বন্ধন ভেঙে গিয়ে আলাদা হয়ে যায়। তখন কোষের ভিতর ভাসমান নিউক্লিওটাইডগুলো থেকে A-এর সাথে T, T এর সাথে A, C এর সাথে G এবং G এর সাথে C যুক্ত হয় এবং সূত্র দুটি তার পরিপূরক নতুন সূত্র সৃষ্টি করে। পরে একটি পুরাতন সূত্র. ও একটি নতুন সূত্র সংযুক্ত হয়ে নতুন DNA অণুর সৃষ্টি হয়। একটি পুরাতন মাতৃ সূত্রক এবং একটি নতুন সৃষ্ট সূত্রকের সমন্বয়ে গঠিত বলে একে অর্ধ-রক্ষণশীল পদ্ধতি বলে।"
        },
        {
          "label": "ঘ",
          "question": "চিত্র-২ এ সংঘটিত প্রক্রিয়ায় F₁ ও F₂ জনুতে কীরূপ ফলাফল ঘটবে? বিশ্লেষণ করো।",
          "explanation": "উদ্দীপকের 'Q'-এ বিশুদ্ধ লম্বা ও খাটো বৈশিষ্ট্য সম্পন্ন দুটি গাছের মধ্যে সংকরায়ন দেখানো হয়েছে। উক্ত প্রক্রিয়ায় F₁ বংশধরে সবগুলো গাছ সংকর লম্বা হবে। তবে F₂ বংশধরে নির্দিষ্ট অনুপাতে লম্বা ও খাটো গাছ পাওয়া যাবে। উদ্দীপকের তত্ত্বের আলোকে, লম্বা বৈশিষ্ট্য = TT খাটো বৈশিষ্ট্য = tt অর্থাৎ, F₂ জনু বা বংশধরে ৩:১ অনুপাতে লম্বা ও খাটো গাছ পাওয়া যাবে।"
        }
      ]
    }
  ]
}