{
  "title": "রাজউক উত্তরা মডেল কলেজ ২০২৪",
  "subtitle": "জীববিজ্ঞান (8)",
  "questions": [
    {
      "number": "1",
      "uddipok": "উদ্ভিদে দুই ধরনের পরিবহন টিস্যু রয়েছে। এক ধরনের টিস্যু পানি পরিবহনের কাজ করে এবং অন্যটি খাদ্য পরিবহনের কাজ করে।",
      "tag": "RUMC 24",
      "sub_questions": [
        {
          "label": "ক",
          "question": "প্রজাতি কী?",
          "explanation": "প্রজাতি হলো শ্রেণিবিন্যাসের একটি মৌলিক এবং সর্বনিম্ন একক, যা দ্বিপদ নামকরণের মাধ্যমে প্রকাশ করা হয়।"
        },
        {
          "label": "খ",
          "question": "অস্থি ও তরুণাস্থির দুটি পার্থক্য লেখো।",
          "explanation": "অস্থি ও তরুণাস্থির দুটি পার্থক্য নিম্নরূপ: অস্থি তরুণাস্থি i. অস্থি দেহের সর্বাপেক্ষা দৃঢ় কলা। ⅰ. তরুণাস্থি অস্থির চেয়ে নরম ও স্থিতিস্থাপক। ii. অস্থির কোষকে অস্টিওব্লাস্ট বলে। ii. তরুণাস্থির, কোষকে কন্ড্রিওব্লাস্ট বলে।"
        },
        {
          "label": "গ",
          "question": "উদ্দীপকের দ্বিতীয় ধরনের টিস্যুর গঠন ব্যাখ্যা করো।",
          "explanation": "উদ্দীপকে দ্বিতীয় ধরনের টিস্যুটি হলো ফ্লোয়েম টিস্যু, যা উদ্ভিদের খাদ্য পরিবহনের কাজে নিয়োজিত। ফ্লোয়েম টিস্যু সিভকোষ, সঙ্গীকোষ, ফ্লোয়েম প্যারেনকাইমা ও ফ্লোয়েম ফাইবার এই চার ধরনের কোষ দ্বারা গঠিত। নিচে এদের গঠন ব্যাখ্যা হলো- i. সিভনল বা সিভকোষ: ফ্লোয়েম টিস্যুতে অবস্থিত চালনি সদৃশ প্রস্থপ্রাচীরযুক্ত নলাকার কোষকে সিভনল বা সিভকোষ বলে। এ কোষগুলো লম্বা এবং ভেতরটা ফাঁপা। একটি কোষের মাথায় আর একটি কোষ বসানো থাকে। এভাবে একসারি কোষ মিলিতভাবে একটি লম্বা নলের সৃষ্টি করে থাকে। মাথায় অবস্থিত দুটি কোষের মধ্যপ্রাচীর ক্ষুদ্র ক্ষুদ্র ছিদ্রযুক্ত। ছিদ্রযুক্ত এ প্রস্থপ্রাচীরকে সিভপ্লেট বলে। পাশাপাশি অবস্থিত দুটি সিভকোষের প্রোটোপ্লাজম সিভপ্লেটের ছিদ্র দিয়ে পরস্পর যোগাযোগ রক্ষা করে। ii.সঙ্গীকোষ: সিভকোষের সাথে বিদ্যমান বৃহৎ নিউক্লিয়াস ও ঘন সাইটোপ্লাজমযুক্ত প্যারেনকাইমা কোষকে সঙ্গীকোষ বলে। সঙ্গীকোষ লম্বা, সরু এবং এদের কোষপ্রাচীর পাতলা। ছিদ্র দিয়ে এরা সিভনলের সাথে সংযোগ স্থাপন করে। এদের সাইটোপ্লাজম খুব ঘন, কোষগহ্বর ক্ষুদ্র এবং নিউক্লিয়াস বড়। iii. ফ্লোয়েম প্যারেনকাইমা: এরা আসলে সাধারণ প্যারেনকাইমা কোষ তবে সঙ্গীকোষ হতে কিছুটা ভিন্নতর। ফ্লোয়েমের মধ্যে অবস্থিত বলে এর নাম হয়েছে ফ্লোয়েম প্যারেনকাইমা। কোষগুলো লম্বাটে এবং বেলনাকার। এদের কোষপ্রাচীর পাতলা, সেলুলোজ নির্মিত এবং সমান পুরু। সব ধরনের ফ্লোয়েম টিস্যুতে এদের দেখা যায় না। iv . ফ্লোয়েম ফাইবার: সেকেন্ডারি ফ্লোয়েমে অবস্থিত স্ক্লেরেনকাইমা ফাইবারকে ফ্লোয়েম ফাইবার বলে। এরা বাস্ট ফাইবার নামেও পরিচিত। পাটের আঁশ এক ধরনের বাস্ট ফাইবার। সেকেন্ডারি . বৃদ্ধির সময় এ ফাইবার তৈরি হয়। সকল উদ্ভিদে ফ্লোয়েম ফাইবার নেই।"
        },
        {
          "label": "ঘ",
          "question": "উদ্দীপকের দুই ধরনের টিস্যুর বৈসাদৃশ্য বিশ্লেষণ করো।",
          "explanation": "উদ্দীপকে উল্লিখিত পানি ও খাদ্য পরিবহনকারী টিস্যু হলো যথাক্রমে জাইলেম ও ফ্লোয়েম টিস্যু। নিচে এই টিস্যু দুটির মধ্যে বিদ্যমান বৈসাদৃশ্য বিশ্লেষণ করা হলো- জাইলেম টিস্যু সাধারণত মৃত কোষ নিয়ে গঠিত। এদের ফাঁপা লুমেনযুক্ত পুরু ও শক্ত সেলুলোজ প্রাচীর রয়েছে। অন্যদিকে ফ্লোয়েম একসারি জীবন্ত কোষ নিয়ে গঠিত। জাইলেম উদ্ভিদদেহে মূল হতে পাতা পর্যন্ত পানি ও খনিজ লবণ পরিবহন করে। এর অঙ্গকে দৃঢ়তাও প্রদান করে। অন্যদিকে ফ্লোয়েম পাতায় প্রস্তুত খাদ্য উদ্ভিদ দেহের বিভিন্ন স্থানে পরিবহন করে। জাইলেম ট্রাকিড, ভেসেল, জাইলেম প্যারেনকাইমা ও জাইলেম ফাইবার নিয়ে গঠিত। অন্যদিকে ফ্লোয়েম সঙ্গীকোষ, সিভকোষ, ফ্লোয়েম প্যারেনকাইমা ও ফ্লোয়েম ফাইবার নিয়ে গঠিত। জাইলেম একমাত্র জীবিত উপাদান হলো উড প্যারেনকাইমা। অন্যদিকে ফ্লোয়েমে একমাত্র মৃত উপাদান হলো ফ্লোয়েম ফাইবার। জাইলেম টিস্যু কাণ্ডের দিকে থাকে কিন্তু ফ্লোয়েম টিস্যু কান্ডের পরিধির দিকে থাকে।"
        }
      ]
    },
    {
      "number": "2",
      "uddipok": "C 6 H 12 O 6 + 6   A ⟶ 6 C O 2 + 6 H 2 O + \\mathrm{C}_{6} \\mathrm{H}_{12} \\mathrm{O}_{6}+6 \\mathrm{~A} \\longrightarrow 6 \\mathrm{CO}_{2}+6 \\mathrm{H}_{2} \\mathrm{O}+ C 6 ​ H 12 ​ O 6 ​ + 6   A ⟶ 6 CO 2 ​ + 6 H 2 ​ O + শক্তি",
      "tag": "RUMC 24",
      "sub_questions": [
        {
          "label": "ক",
          "question": "লিউকোপ্লাস্ট কী?",
          "explanation": "যেসব প্লাস্টিড কোনো রঞ্জক পদার্থ ধারণ করে না তারাই হলো লিউকোপ্লাস্ট।"
        },
        {
          "label": "খ",
          "question": "মিয়োসিসকে হ্রাসমূলক বিভাজন বলা হয় কেন?",
          "explanation": "মিয়োসিস কোষ বিভাজন প্রক্রিয়ায় একটি প্রকৃত কোষ বিশেষ প্রক্রিয়ার মাধ্যমে বিভক্ত হয়ে চারটি অপত্য কোষে পরিণত হয়। এ প্রক্রিয়ায় কোষের নিউক্লিয়াস দুবার এবং ক্রোমোসোম একবার বিভক্ত হয়, ফলে অপত্য কোষে ক্রোমোসোম সংখ্যা মাতৃকোষের ক্রোমোসোম সংখ্যার অর্ধেক হয়ে যায়। এ বিভাজনে অপত্য কোষের ক্রোমোসোম সংখ্যা অর্ধেক হ্রাস পায় বলে এ প্রক্রিয়াকে হ্রাসমূলক বিভাজন বলে।"
        },
        {
          "label": "গ",
          "question": "উদ্দীপকের প্রক্রিয়াটি প্রবাহচিত্রের মাধ্যমে দেখাও।",
          "explanation": "নিম্মের অনুরূপ: উদ্দীপকে B প্রক্রিয়া দ্বারা সবাত শ্বসন প্রক্রিয়াকে বোঝানো হয়েছে। সবাত শ্বসন প্রক্রিয়ায় শ্বসনিক বস্তু জারিত হয়ে শক্তি (ATP) উৎপন্ন হয়। নিচে শ্বসন প্রক্রিয়ায় ATP উৎপন্ন হওয়ার প্রবাহচিত্র অঙ্কন করা হলো-"
        },
        {
          "label": "ঘ",
          "question": "উদ্দীপকের A এর অনুপস্থিতিতে প্রক্রিয়াটি শিল্পক্ষেত্রে গুরুত্বপূর্ণ-বিশ্লেষণ করো।",
          "explanation": "উদ্দীপকের বিক্রিয়াটিতে A দ্বারা অক্সিজেন (O₂) কে বোঝানো হয়েছে। A-এর অর্থাৎ অক্সিজেনের অনুপস্থিতিতে যে শ্বসন প্রক্রিয়া ঘটে তাই অবাত শ্বসন প্রক্রিয়া। শিল্পক্ষেত্রে অবাত শ্বসন প্রক্রিয়াটি গুরুত্বপূর্ণ ভূমিকা পালন করে। নিচে তা বিশ্লেষণ করা হলো- অবাত শ্বসনে ইথাইল অ্যালকোহল তৈরি হয়, যা বিভিন্ন শিল্প ও গবেষণাগারে ব্যবহৃত হয়। ল্যাকটিক অ্যাসিড অবাত শ্বসনে তৈরি হয়, ফলে ল্যাকটিক অ্যাসিড শিল্পও অবাত শ্বসনের উপর ভিত্তি করে গড়ে উঠে। দই, পনির ইত্যাদি তৈরিতে অবাত শ্বসনের গুরুত্বপূর্ণ ভূমিকা রয়েছে। বেকারী শিল্পে পাউরুটি তৈরিতে ঈস্ট ব্যবহার করা হয়। এরা অবাত শ্বসনের মাধ্যমে CO₂ উৎপন্ন করে, যা পাউরুটিকে ফুলে উঠতে সাহায্য করে। এছাড়া মদ শিল্পে, দুধ শিল্পে, চা-তামাক প্রক্রিয়াজাতকরণে, চর্ম শিল্পে ইত্যাদিতেও অবাত শ্বসনের ভূমিকা রয়েছে। সুতরাং বলা যায়, অক্সিজেনের অনুপস্থিতিতে সংঘটিত শ্বসন অর্থাৎ অবাত শ্বসন প্রক্রিয়াটি শিল্পক্ষেত্রে গুরুত্বপূর্ণ অবদান রাখছে।"
        }
      ]
    },
    {
      "number": "3",
      "uddipok": "X → \\to → পিত্তরস নিঃসরণ করে Y → \\to → অগ্ন্যাশয়",
      "tag": "RUMC 24",
      "sub_questions": [
        {
          "label": "ক",
          "question": "দ্বিপদ নামকরণ কী?",
          "explanation": "গণ ও প্রজাতি নামক দুইটি পদের সমন্বয়ে জীবের বৈজ্ঞানিক নামকরণই হলো দ্বিপদ নামকরণ।"
        },
        {
          "label": "খ",
          "question": "রাফেজের গুরুত্ব লেখো।",
          "explanation": "রাফেজ হলো ফল, শাক-সবজি, শস্যদানা ইত্যাদিতে উপস্থিত আঁশ বা তন্তুর ন্যায় অপাচ্য অংশ। এগুলো মূলত কোষপ্রাচীরের সেলুলোজ ও লিগনিন নামক জটিল শর্করা যা মানুষ হজম করতে পারে না। কিন্তু রাফেজযুক্ত খাবার মল নিষ্কাশন, স্থূলতা হ্রাস, ক্ষুধা প্রবণতা ও চর্বি জমার প্রবণতা হ্রাস করে এবং খাদ্যনালিকে পরিষ্কার রাখে। তাই রাফেজ জাতীয় খাদ্য অত্যন্ত গুরুত্বপূর্ণ।"
        },
        {
          "label": "গ",
          "question": "উদ্দীপকের X কে রসায়ন গবেষণাগার বলা হয় কেন? ব্যাখ্যা করো।",
          "explanation": "উদ্দীপকের 'X' হচ্ছে যকৃত। একে রসায়ন গবেষণাগার বলা হয়। নিচে তা ব্যাখ্যা করা হলো- যকৃতে পিত্তরস তৈরি হয়। পিত্তরস খাদ্যের অম্লভাব প্রশমিত করে এবং ক্ষারীয় পরিবেশ সৃষ্টি করে। এই পরিবেশ খাদ্য পরিপাকের অনুকূল। কেননা আম্লিক পরিবেশে খাদ্য পরিপাক হয় না। পিত্তরস চর্বিজাতীয় খাদ্যকে ক্ষুদ্র দানায় পরিণত করে, যা লাইপেজ সহযোগে পরিপাকে সহায়তা করে। অতিরিক্ত অ্যামাইনো অ্যাসিড যকৃতে আসার পর বিভিন্ন রাসায়নিক বিক্রিয়ার মাধ্যমে ইউরিয়া, ইউরিক অ্যাসিড ও অ্যামোনিয়ারূপে নাইট্রোজেনঘটিত বর্জ্য পদার্থ তৈরি করে এবং স্নেহজাতীয় পদার্থ শোষণে সাহায্য করে। রক্তে কখনও গ্লুকোজের মাত্রা কমে গেলে যকৃতের সঞ্চিত গ্লাইকোজেনের কিছু অংশ গ্লুকোজে পরিণত হয়ে রক্তের সাথে মিশে রক্তে গ্লুকোজের মাত্রা নিয়ন্ত্রণ করে। এভাবে যকৃতে বিভিন্ন ধরনের জৈব রাসায়নিক বিক্রিয়া সংঘটিত হয় বলে একে রসায়ন গবেষণাগার বলা হয়।"
        },
        {
          "label": "ঘ",
          "question": "উদ্দীপকের Y একটি মিশ্র গ্রন্থি- বিশ্লেষণ করো।",
          "explanation": "উদ্দীপকে উল্লিখিত Y হলো অগ্ন্যাশয়। মানব শরীরের জন্য এটি একটি গুরুত্বপূর্ণ মিশ্রগ্রন্থি। অগ্ন্যাশয়কে মিশ্র গ্রন্থি বলার কারণ নিচে বিশ্লেষণ করা হলো- অগ্ন্যাশয় একই সাথে বহিঃক্ষরা ও অন্তঃক্ষরা গ্রন্থি হিসেবে কাজ করে। বহিঃক্ষরা গ্রন্থি হিসেবে এটি থেকে নিঃসৃত অগ্ন্যাশয় রসে ট্রিপসিন, লাইপেজ, অ্যামাইলেজ নামক উৎসেচক বা এনজাইম থাকে। এসব এনজাইম শর্করা, আমিষ ও স্নেহজাতীয় খাদ্যের পরিপাকে সহায়তা করে। তাছাড়া অম্ল ক্ষারের সাম্যতা, পানির সাম্যতা, দেহতাপ প্রভৃতি নিয়ন্ত্রণ করে। আবার, অন্তঃক্ষরা গ্রন্থি হিসেবে, অগ্ন্যাশয়ের একটি অংশ অতিপ্রয়োজনীয় কিছু হরমোন নিঃসরণ করে, যেমন-গ্লুকাগন ও ইনসুলিন। রক্তের গ্লুকোজ নিয়ন্ত্রণ ও অন্যান্য শারীরবৃত্তীয় কাজে এ হরমোন দুটি গুরুত্বপূর্ণ ভূমিকা পালন করে। উপরের আলোচনা থেকে বলা যায়, অগ্ন্যাশয় একই সাথে অন্তঃক্ষরা ও বহিঃক্ষরা গ্রন্থির ন্যায় কাজ করে বলে একে মিশ্র গ্রন্থি বলা হয়।"
        }
      ]
    },
    {
      "number": "4",
      "uddipok": "",
      "tag": "RUMC 24",
      "sub_questions": [
        {
          "label": "ক",
          "question": "কৈশিক জালিকা কী?",
          "explanation": "পেশি তত্ত্বতে অবস্থিত চুলের মতো অতি সূক্ষ্ম রক্তনালিই হলো কৈশিক জালিকা।"
        },
        {
          "label": "খ",
          "question": "অক্সিনের কাজ লেখো।",
          "explanation": "অক্সিন শাখা কলমে মূল গজায়, ফলের অকাল ঝরে পড়া রোধ করে। অক্সিন এর প্রভাবে অভিস্রবণ ও শ্বসন ক্রিয়ার হার বৃদ্ধি পায়। এছাড়াও বীজহীন ফল উৎপাদনেও অক্সিন ব্যবহার করা হয়।"
        },
        {
          "label": "গ",
          "question": "উদ্দীপকের পাম্পযন্ত্রের লম্বচ্ছেদের চিহ্নিত চিত্র আঁক।",
          "explanation": "নিম্মের অনুরূপ। উদ্দীপকে উল্লিখিত অঙ্গটি হলো হৃৎপিণ্ড। নিচে হৃৎপিণ্ডের লম্বচ্ছেদের চিহ্নিত চিত্র অঙ্কন করা হলো-"
        },
        {
          "label": "ঘ",
          "question": "উদ্দীপকের প্রক্রিয়াটি বিশ্লেষণ করো।",
          "explanation": "উদ্দীপকের প্রবাহচিত্রটি দ্বারা মানবদেহের রক্ত সংবহন প্রক্রিয়া বোঝানো হয়েছে। পাম্পযন্ত্র অর্থাৎ হৃৎপিণ্ডের অবিরাম সংকোচন ও প্রসারণের মাধ্যমে সারাদেহে রক্ত প্রবাহিত হয়। নিচে তা বিশ্লেষণ করা হলো- রক্ত সংবহনের ক্ষেত্রে হৃৎপিণ্ডের ডান বা বাম অলিন্দদ্বয় প্রসারিত হলে দেহের বিভিন্ন অংশ থেকে রক্ত হৃৎপিণ্ডে প্রবেশ করে। যেমন- উর্ধ্ব মহাশিরার মাধ্যমে কার্বন ডাইঅক্সাইডযুক্ত রক্ত ডান অলিন্দে প্রবেশ করে। ঠিক একই সময়ে ফুসফুসীয় শিরার মাধ্যমে অক্সিজেনযুক্ত রক্ত বাম অলিন্দে প্রবেশ করে। অলিন্দদ্বয়ের সংকোচনের ফলে ডান অলিন্দ- নিলয় ছিদ্রপথে ডান অলিন্দ হতে রক্ত ট্রাইকাসপিড কপাটিকা দিয়ে ডান নিলয়ে এবং বাম অলিন্দ হতে বৃক্ত বাইকাসপিড কপাটিকা দিয়ে বাম নিলয়ে প্রবেশ করে। এরপর কপাটিকা দুটি বন্ধ হয়ে যায়। পরবর্তীতে নিলয়দ্বয় সংকুচিত হলে ডান নিলয় থেকে কার্বন ডাইঅক্সাইডযুক্ত রক্ত ফুসফুসীয় ধমনির মাধ্যমে ফুসফুসে প্রবেশ করে এবং এখানে পরিশোধিত হয়। ঠিক একই সময়ে বাম নিলয় থেকে অক্সিজেনযুক্ত রক্ত মহাধমনি পথে সারাদেহে পরিবাহিত হয়।"
        }
      ]
    },
    {
      "number": "5",
      "uddipok": "X → \\to → তন্ত্র অ্যালভিওলাস Y → \\to → তন্ত্র নেফ্রন",
      "tag": "RUMC 24",
      "sub_questions": [
        {
          "label": "ক",
          "question": "দ্বিনিষেক কী?",
          "explanation": "প্রায় একই সময়ে দু'টি পুংজনন কোষের একটি ডিম্বাণু (n) ও অপরটি গৌণ কেন্দ্রিকার (2n) সাথে মিলিত হওয়ার ঘটনাই হলো দ্বিনিষেক।"
        },
        {
          "label": "খ",
          "question": "ব্লাড গ্রুপ বলতে কী বোঝ?",
          "explanation": "এন্টিজেন ও এন্টিবডির উপস্থিতির উপর ভিত্তি করে মানুষের রক্তকে বিভিন্ন গ্রুপে বিভক্ত করা যায়। এই শ্রেণিবিভাগই হলো ব্লাড গ্রুপ। ১৯০১ সালে বিজ্ঞানী কার্ল ল্যান্ডস্টেইনার মানুষের রক্তকে চারটি গ্রুপে ভাগ করেন এবং 'A', 'B', 'AB' ও 'O' গ্রুপ নামে নামকরণ করেন।"
        },
        {
          "label": "গ",
          "question": "উদ্দীপকের তন্ত্রের গঠন ও কার্যকরি এককের চিহ্নিত চিত্র আঁক।",
          "explanation": "উদ্দীপকে তন্ত্র হচ্ছে রেচনতন্ত্র। মানবদেহের প্রধান রেচন অঙ্গ হচ্ছে বৃক্ক। বৃক্কের গঠন ও কার্যকরি একক হলো নেফ্রন। নিচে নেফ্রনের চিহ্নিত চিত্র অঙ্কন করা হলো-"
        },
        {
          "label": "ঘ",
          "question": "দেহ থেকে বর্জ্য নিষ্কাশনে উদ্দীপকের উভয় তন্ত্রের ভূমিকা বিশ্লেষণ করো।",
          "explanation": "উদ্দীপকে X তন্ত্র ও Y-তন্ত্র দ্বারা যথাক্রমে শ্বসনতন্ত্র ও রেচনতন্ত্রকে বোঝানো হয়েছে। ফুসফুস শ্বসনতন্ত্রের এবং বৃক্ক রেচনতন্ত্রের প্রধান অঙ্গ। এই অঙ্গ দুটি দেহের বর্জ্য নিষ্কাশনে কার্যকরি ভূমিকা পালন করে। নিচে তা বিশ্লেষণ করা হলো- শ্বাসক্রিয়ার সময় প্রশ্বাসের মাধ্যমে O₂ ফুসফুসে এবং সেখান থেকে ব্যাপন প্রক্রিয়ায় রক্তে প্রবেশ করে। পরবর্তীতে O₂ অক্সিহিমোগ্লোবিনরূপে বাহিত হয়ে কৈশিক নালিতে পৌঁছার পর তা পৃথক হয়ে যায় এবং একসময় O2 রক্ত রসের মাধ্যমে কোষে পৌঁছায়। কোষে খাদ্য জারণের পর সেখানে CO₂ উৎপন্ন হয় এবং CO₂ রক্তের সঙ্গে মিশে। এই CO₂ যুক্ত রক্ত ফুসফুসের কৈশিক নালিতে পৌঁছালে সেখানে থেকে CO₂ ব্যাপন প্রক্রিয়ায় ফুসফুসের অ্যালভিওলাসে পৌঁছায় যা নিঃশ্বাসের মাধ্যমে বাইরে নির্গত হয়। এভাবে ফুসফুস রক্তকে পরিশোধিত করে। অন্যদিকে রেচনতন্ত্রে রেচন প্রক্রিয়ায় সৃষ্ট ইউরিয়া, ইউরিক এসিড, অ্যামোনিয়া, ক্রিয়েটিনিন ইত্যাদি নাইট্রোজেনঘটিত বিষাক্ত বর্জ্য পদার্থ রক্তের সঙ্গে মিশে বৃক্কের গ্লোমেরুলাসে পৌছায়। গ্লোমেরুলাস সক্রিয় ছাঁকন পদ্ধতিতে রক্তকে পরিশোধিত করে। পরবর্তীতে বিষাক্ত বর্জ্য পদার্থগুলো মূত্রের মাধ্যমে দেহ থেকে বাইরে নির্গত হয়। সুতরাং এ থেকে সহজেই বোঝা যায় যে, উদ্দীপকের উভয় তন্ত্রই ভিন্নভাবে দেহ থেকে বর্জ্য নিষ্কাশনের মাধ্যমে রক্ত পরিশোধনে বিশেষ ভূমিকা রাখে।"
        }
      ]
    },
    {
      "number": "6",
      "uddipok": "",
      "tag": "RUMC 24",
      "sub_questions": [
        {
          "label": "ক",
          "question": "মধ্যচ্ছদা কী?",
          "explanation": "মানবদেহের বক্ষগহ্বর ও উদরগহ্বর পৃথককারী পেশিবহুল পর্দাই হলো মধ্যচ্ছদা।"
        },
        {
          "label": "খ",
          "question": "ATP কে জৈবমুদ্রা বলা হয় কেন?",
          "explanation": "জীবন পরিচালনার জন্য জীবকোষে তথা জীবদেহে প্রতিনিয়ত হাজারো রকমের জৈবরাসায়নিক বিক্রিয়া ঘটে। কিছু শক্তিসমৃদ্ধ যৌগ উচ্চশক্তি ধারণ করে এবং প্রয়োজনে এসব বিক্রিয়ায় শক্তি যোগায় যেমন-ATP, GTP, NAD, NADP, FADH₂ ইত্যাদি। এদের মধ্যে ATP শক্তি জমা রাখে এবং প্রয়োজন অনুসারে অন্য বিক্রিয়ায় শক্তি সরবরাহ করে। এজন্য ATP কে জৈব মুদ্রা বলা হয়।"
        },
        {
          "label": "গ",
          "question": "উদ্দীপকের B প্রক্রিয়াটি বিভিন্ন মাধ্যম দ্বারা সংঘটিত হয়, ব্যাখ্যা করো।।",
          "explanation": "উদ্দীপকের চিত্রে B প্রক্রিয়াটি দ্বারা পর-পরাগায়নকে বোঝানো হয়েছে। পর-পরাগায়নে মাধ্যমের প্রয়োজন হয়। ফুলের বিভিন্ন বৈশিষ্ট্যের কারণে একেক উদ্ভিদে পরাগায়ন বিভিন্ন মাধ্যমের দ্বারা সংঘটিত হয়। নিচে তা ব্যাখ্যা করা হলো- পতঙ্গপরাগী ফুল বড়, রঙিন ও মধুগ্রন্থিযুক্ত হয়। এই ফুলের পরাগরেণু ও গর্ভমুণ্ড আঠালো ও সুগন্ধযুক্ত। জবা, কুমড়া, সরিষা ইত্যাদি পরাগায়ন পতঙ্গের মাধ্যমে ঘটে। বায়ুপরাগী ফুল হালকা এবং মধুগ্রন্থি ও সুগন্ধবিহীন। এসব ফুল সহজেই বাতাসে ভেসে যেতে পারে। এদের গর্ভমুণ্ড আঠালো এবং শাখান্বিত, কখনো পালকের মতো। ফলে বাতাস থেকে পরাগরেণু সহজেই সংগ্রহ করে বায়ুপরাগী ফুলে পরাগায়ন ঘটে। বায়ুপরাগী ফুলের একটি উদাহরণ হলো ধান। অন্যদিকে, পানিপরাগী ফুল আকারে ক্ষুদ্র এবং হালকা। এরা সহজেই পানিতে ভাসতে পারে এবং এসব ফুলে সুগন্ধ নেই। পরিণত পুং পুষ্প বৃন্ত থেকে খুলে পানিতে ভাসতে থাকে এবং স্ত্রী পুষ্পের কাছে পৌছালে সেখানেই পরাগায়ন ঘটে, যেমন: পাতাশেওলা। এছাড়াও প্রাণিপরাগী ফুল রয়েছে যা মোটামুটি বড় ধরনের হয়। তবে ফুলগুলো ছোট হলে পুষ্পমঞ্জরিতে সাজানো থাকে। এদের রং আকর্ষণীয় হয় এবং সুগন্ধ থাকতে পারে বা নাও থাকতে পারে। বিভিন্ন ধরনের প্রাণীর মাধ্যমে এ সকল ফুলে পরাগায়ন ঘটে। কদম, শিমুল, কচু ইত্যাদি হলো প্রাণিপরাগী ফুলের উদাহরণ। সুতরাং বলা যায়, বিভিন্ন ফুলের ভিন্ন ভিন্ন বৈশিষ্ট্যের কারণে পর-পরাগায়ন বিভিন্ন মাধ্যম দ্বারা সংঘটিত হয়।"
        },
        {
          "label": "ঘ",
          "question": "উদ্দীপকের A ও B প্রক্রিয়ার মধ্যে বৈসাদৃশ্য বিশ্লেষণ করো।",
          "explanation": "উদ্দীপকের A প্রক্রিয়াটি হলো হলো স্ব-পরাগায়ন এবং B প্রক্রিয়াটি হলো পর-পরাগায়ন। নিচে স্ব-পরাগায়ন ও পর-পরাগায়নের মধ্যে বৈসাদৃশ্য বিশ্লেষণ করা হলো- স্ব-পরাগায়নের ফলে পরাগরেণুর অপচয় কম হয় এবং পরাগায়নের জন্য বাহকের উপর নির্ভর করতে হয় না। অপরদিকে পর-পরাগায়নে পরাগরেণুর অপচয় বেশি হয় এবং পরাগায়নের জন্য বাহকের উপর নির্ভর করতে হয়। স্ব-পরাগায়নে সৃষ্ট প্রজাতির গুণাগুণ অক্ষুণ্ণ থাকে, ফলে কোনো নতুন উপ-প্রজাতি বা প্রকরণ সৃষ্টি হয় না। অপরপক্ষে, পর- পরাগায়নে সৃষ্ট উদ্ভিদের প্রজাতিক' গুণাবলি পরিবর্তনের মাধ্যমে নতুন উপ-প্রজাতির বা প্রকরণ সৃষ্টি হয়। স্ব-পরাগায়নে সৃষ্ট নতুন প্রজন্মের গাছ কম জীবনীশক্তি সম্পন্ন বীজের সৃষ্টি করে, ফলে বীজের অঙ্কুরোদগমের হার কমে যায়। অপরদিকে, পর-পরাগায়নে সৃষ্ট নতুন প্রজন্মের গাছের বীজ অধিক জীবনীশক্তি সম্পন্ন হয়, ফলে বীজের অঙ্কুরোদগমের হার বৃদ্ধি পায়। স্ব-পরাগায়নে সৃষ্ট নতুন গাছের অভিযোজন ক্ষমতা কমে যায় এবং এ প্রজাতির বিলুপ্ত হওয়ার সম্ভাবনা থাকে। পর-পরাগায়নে সৃষ্ট নতুন গাছের অভিযোজন ক্ষমতা বৃদ্ধি পায় এবং প্রজাতির বিলুপ্ত হওয়ার সম্ভাবনা থাকে না।"
        }
      ]
    },
    {
      "number": "7",
      "uddipok": "",
      "tag": "RUMC 24",
      "sub_questions": [
        {
          "label": "ক",
          "question": "সিন্যাপস কী?",
          "explanation": "দুটি নিউরনের সংযোগস্থল হলো সিন্যাপস।"
        },
        {
          "label": "খ",
          "question": "বর্ণান্ধতা বলতে কী বোঝ?",
          "explanation": "বর্ণান্ধতা হলো সবুজ ও লাল রংয়ের পার্থক্য বুঝতে না পারা। এ রোগটি একটি সেক্স লিংকড বৈশিষ্ট্যের ফলাফল। চোখের স্নায়ু কোষে রং শনাক্তকারী পিগমেন্ট অনুপস্থিত থাকলে এ রোগ হয়। এ রোগটি মায়ের জিনের মাধ্যমে বাহিত হয়ে পুরুষ সন্তানের মধ্যে প্রকাশিত হয়।"
        },
        {
          "label": "গ",
          "question": "উদ্দীপকের Y উপাদান ব্যাখ্যা করো।",
          "explanation": "উদ্দীপকের 'Y' হলো বাস্তুতন্ত্রের খাদক স্তর। খাদক স্তরের প্রাণীরা খাদ্যের জন্য প্রত্যক্ষ বা পরোক্ষভাবে সুবজ উদ্ভিদের উপর নির্ভরশীল। তাই এদের বলা হয় পরভোজী জীব। মূলত খাদ্যাভাসের ভিন্নতার কারণেই খাদক স্তরের ভিন্নতা দেখা যায়। নিচে বিভিন্ন খাদকস্তরের ব্যাখ্যা করা হলোঃ যেসব প্রাণী সরাসরি উদ্ভিদ থেকে খাদ্য গ্রহণ করে তারা হলো তৃণভোজী প্রাণী। এদেরকে বলা হয় প্রথম শ্রেণির খাদক। যেমন-ফড়িং, মুরগি, গরু, হরিণ ইত্যাদি। দ্বিতীয় শ্রেণির খাদকেরা তৃণভেজী প্রাণীদেরকে -খাদ্য হিসেবে গ্রহণ করে। এরা এক ধরনের মাংশাসী প্রাণী। যেমন- ব্যাঙ, শিয়াল, বাঘ ইত্যাদি। আবার যেসব প্রাণী দ্বিতীয় শ্রেণির খাদকদের খেয়ে বাঁচে তারা হলো তৃতীয় শ্রেণির খাদক। কোনো কোনো ক্ষেত্রে এরা সর্বোচ্চ খাদক। এরা মাংশাসী প্রাণী। যেমন- সাপ, ময়ূর, বাঘ ইত্যাদি। এছাড়াও একটি বিশেষ শ্রেণির খাদক আছে যারা জীবন্ত প্রাণীর চেয়ে মৃত প্রাণীর মাংস বা আবর্জনা খেতে বেশি পছন্দ করে। এদেরকে বলা হয় আবর্জনাভুক বা ধাঙড়। যেমন- কাক, শকুন, শিয়াল, হায়েনা ইত্যাদি।"
        },
        {
          "label": "ঘ",
          "question": "উদ্দীপকের X যে প্রক্রিয়ায় শর্করা জাতীয় খাদ্য উৎপন্ন করে সেই প্রক্রিয়াটির গুরুত্ব বিশ্লেষণ করো।",
          "explanation": "উদ্দীপকের 'X' অর্থাৎ সবুজ উদ্ভিদ সালোকসংশ্লেষণ প্রক্রিয়ায় শর্করা জাতীয় খাদ্য উৎপন্ন করে। নিচে এ প্রক্রিয়ার গুরুত্ব বিশ্লেষণ করা হলো- সালোকসংশ্লেষণের মাধ্যমে সূর্যালোক ও জীবনের মধ্যে সেতুবন্ধন সৃষ্টি হয়। একমাত্র সবুজ উদ্ভিদই সালোকসংশ্লেষণের মাধ্যমে সৌর শক্তিকে রাসায়নিক শক্তিতে পরিণত করে খাদ্যের মধ্যে আবদ্ধ করতে পারে। কোনো প্রাণীই তার নিজের খাদ্য নিজে প্রস্তুত করতে পারে না। আমরা খাদ্য হিসেবে যাই গ্রহণ করি না কেন, তার সবই প্রত্যক্ষ বা পরোক্ষভাবে সবুজ উদ্ভিদ হতে পেয়ে থাকি। কাজেই, খাদ্যের জন্য সমগ্র প্রাণিকুল সবুজ উদ্ভিদের উপর সম্পূর্ণভাবে নির্ভরশীল, আর সবুজ উদ্ভিদ এ খাদ্য প্রস্তুত করে সালোকসংশ্লেষণ প্রক্রিয়ায়। পৃথিবীতে উদ্ভিদ ও প্রাণীর স্বাভাবিক বৃদ্ধি ও জীবনযাপনের জন্য বায়ুতে O₂ ও CO₂ এর পরিমাণ স্বাভাবিক পর্যায়ে থাকতে হয়। শ্বসন প্রক্রিয়ায় জীব O₂ গ্রহণ ও CO₂ ত্যাগ করে আবার, সবুজ উদ্ভিদ সালোকসংশ্লেষণ প্রক্রিয়ায় CO₂ গ্রহণ ও O₂ ত্যাগ করে। ফলে বায়ুমণ্ডলে O₂ ও CO₂ এর সঠিক অনুপাত রক্ষিত হচ্ছে। মানব সভ্যতার অগ্রগতিও অনেকাংশে সালোকসংশ্লেষণের উপর প্রত্যক্ষ বা পরোক্ষভাবে নির্ভরশীল। অন্ন, বস্ত্র, শিল্পসামগ্রী, ঔষধ, জ্বালানি কয়লা, পেট্রোল, গ্যাস প্রভৃতি উদ্ভিদ হতে পাওয়া যায়। তাই সালোকসংশ্লেষণ না ঘটলে ধ্বংস হবে মানব সভ্যতা, বিলুপ্ত হবে জীবজগত। তাই বলা যায়, সমগ্র জীবজগতের জন্য সালোকসংশ্লেষণের গুরুত্ব অপরিসীম।"
        }
      ]
    },
    {
      "number": "8",
      "uddipok": "P → \\to → অসংখ্য চারা তৈরি Q → \\to → কাঙ্ক্ষিত বৈশিষ্ট্য সৃষ্টি",
      "tag": "RUMC 24",
      "sub_questions": [
        {
          "label": "ক",
          "question": "অস্টিওপোরোসিস কী?",
          "explanation": "অস্টিওপোরোসিস হলো ক্যালসিয়ামের অভাবজনিত একটি অস্থিরোগ।"
        },
        {
          "label": "খ",
          "question": "অ্যান্টিবায়োসিস বলতে কী বোঝ?",
          "explanation": "একটি জীব কর্তৃক সৃষ্ট জৈব রাসায়নিক পদার্থের কারণে যদি অন্য জীবের বৃদ্ধি ও বিকাশ আংশিক বা সম্পূর্ণরূপে বাধাগ্রস্থ হয় অথবা মৃত্যু ঘটে, তখন সেই প্রক্রিয়াই হলো অ্যান্টিবায়োসিস। অণুজীবজগতে এই ধরনের সম্পর্ক বেশি দেখা যায়।"
        },
        {
          "label": "গ",
          "question": "উদ্দীপকের P প্রযুক্তিটির বিভিন্ন ধাপ চিত্রের সাহায্যে দেখাও।",
          "explanation": "উদ্দীপকের P দ্বারা টিস্যু কালচার প্রযুক্তিকে নির্দেশ করা হয়েছে। টিস্যু কালচার প্রযুক্তির বিভিন্ন ধাপ নিচে চিত্রের সাহায্যে দেখানো হলো-"
        },
        {
          "label": "ঘ",
          "question": "উন্নত বৈশিষ্ট্যসম্পন্ন জীব সৃষ্টিতে প্রযুক্তির ভূমিকা বিশ্লেষণ করো।",
          "explanation": "উদ্দীপকের 'Q' প্রযুক্তি দ্বারা রিকম্বিনেন্ট DNA প্রযুক্তিকে বোঝানো হয়েছে। এ প্রযুক্তি বা প্রক্রিয়ার মাধ্যমে জীবের কাঙ্ক্ষিত যেকোনো বৈশিষ্ট্যের জিনকে বা DNA খণ্ডকে রেস্ট্রিকশন এনজাইমের মাধ্যমে কেটে লাইগেজ এনজাইম সহযোগে প্লাজমিড DNA-র সঙ্গে যুক্ত করা হয়। নতুন এ DNA কে বলা হয় রিকম্বিনেন্ট DNA। এ রিকম্বিনেন্ট DNA কে উদ্ভিদ বা প্রাণিকোষে প্রবেশ করিয়ে ট্রান্সফর্মড কোষ তৈরি করা হয়। ট্রান্সফর্মড কোষ থেকে পরবর্তীতে গবেষণাগারে টিস্যুকালচারের মাধ্যমে নতুন বৈশিষ্ট্যের উদ্ভিদ বা প্রাণী তৈরি করা সম্ভব। বর্তমানে এ প্রযুক্তির মাধ্যমে কৃষিক্ষেত্রে বিভিন্ন ধরনের ক্ষতিকারক কীট-পতঙ্গ' বা পোকামাকড় প্রতিরোধী ফসলের জাত উদ্ভাবন করা সম্ভব হয়েছে। আবার, ভাইরাস প্রতিরোধী টমেটো জাত উদ্ভাবনের ক্ষেত্রে এ প্রযুক্তির মাধ্যমে ভাইরাস কোট প্রোটিন জিন স্থানান্তর করা হয়েছে। ফসলের পুষ্টিমান উন্নয়নের ক্ষেত্রে, যেমন- ধানে ভিটামিন-এ তথা বিটা ক্যারোটিন জিন স্থানান্তরের মাধ্যমে গোল্ডেন রাইস আবিষ্কার করা হয়েছে। একইভাবে এ প্রযুক্তির মাধ্যমে বিভিন্ন প্রাণীতে নতুন বৈশিষ্ট্যের সমন্বয় ঘটানো সম্ভব হয়েছে। যেমন- গরুর দুধে আমিষের পরিমাণ বৃদ্ধির জন্য Protein C জিনের স্থানান্তর ঘটানো হয়েছে। ভেড়ার পশমের পরিমাণ ও গুণগতমান বৃদ্ধির জন্য CysE ও CysM জিন ভেড়ার জিনোমে স্থানান্তর করা হয়েছে। সুতরাং সংক্ষিপ্ত এ আলোচনা থেকে সহজেই বোঝা যায়, উদ্দীপকের 'Q' প্রযুক্তি অর্থাৎ রিকম্বিনেন্ট DNA প্রযুক্তি উন্নত বৈশিষ্ট্যসম্পন্ন জীব সৃষ্টিতে অত্যাবশ্যকীয় ভূমিকা রাখছে।"
        }
      ]
    }
  ]
}