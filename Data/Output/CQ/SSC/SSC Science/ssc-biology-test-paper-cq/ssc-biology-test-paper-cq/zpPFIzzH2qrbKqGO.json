{
  "title": "রাজশাহী বোর্ড ২০২২",
  "subtitle": "জীববিজ্ঞান (8)",
  "questions": [
    {
      "number": "1",
      "uddipok": "জীববিজ্ঞানের শিক্ষক শিক্ষার্থীদের জীবের শ্রেণিবিন্যাস পড়াতে গিয়ে অ্যামিবা ও রুইমাছ এর রাজ্য সম্পর্কে বিস্তারিত আলোচনা করলেন।",
      "tag": "RB 22",
      "sub_questions": [
        {
          "label": "ক",
          "question": "দ্বিপদ নাম কী?",
          "explanation": "গণ ও প্রজাতি এই দুটি পদ নিয়ে গঠিত জীবের বৈজ্ঞানিক নামই হলো দ্বিপদ নাম।"
        },
        {
          "label": "খ",
          "question": "জীবের শ্রেণিবিন্যাস প্রয়োজন কেন?",
          "explanation": "শ্রেণিবিন্যাস জীবজগতকে সহজে জানার একটি পদ্ধতি। জীবের জাতিজনিগত বিভিন্ন তথ্য, জীবকুলের বিবর্তনিক ধারা নির্ণয় ও নতুন প্রজাতি শনাক্তকরণের জন্য শ্রেণিবিন্যাস প্রয়োজন। এছাড়া এই বিশাল জীবজগতকে ভালোভাবে জানা, বোঝা ও শেখার সুবিধার্থে এবং প্রতিটি জীবকে শনাক্ত করে তার নামকরণের ব্যবস্থা করা প্রভৃতি ক্ষেত্রে জীবের শ্রেণিবিন্যাস অতীব গুরুত্বপূর্ণ।"
        },
        {
          "label": "গ",
          "question": "উদ্দীপকে উল্লিখিত শেষের প্রাণীটির নামকরণ ব্যাখ্যা করো।",
          "explanation": "উদ্দীপকের শেষের জীবটি হলো রুই মাছ। এর বৈজ্ঞানিক নাম- Labeo rohita। এই জীবটির নামকরণে ক্যারোলাস লিনিয়াস প্রদত্ত এবং ICZN কর্তৃক স্বীকৃত দ্বিপদ নামকরণ পদ্ধতি অনুসরণ করা হয়েছে যা নিম্নরূপ- i. নামকরণ অবশ্যই ল্যাটিন ভাষায় কিংবা ল্যাটিন ভাষার মতো করে উপস্থাপন করতে হবে। ii. বৈজ্ঞানিক নামের দুটি অংশ থাকবে, প্রথম Labeo অংশটি গণ- নাম এবং rohita অংশটি প্রজাতি নাম। iii. এটি অনন্য নাম, এ নামে অন্য আর কোনো জীব নেই এবং সার্বজনীন, সকল ভাষায় এটি এভাবে ব্যবহৃত হবে। iv. এই নামের প্রথম অংশের আদ্যক্ষর বড় হরফ অর্থাৎ L এবং বাকি অক্ষরগুলো ছোট হরফের এবং দ্বিতীয় অংশের সবগুলোই ছোট হরফের হবে। v. মুদ্রণের সময় নামটিকে ইটালিক অক্ষরে লিখতে হয়। যেমন: Labeo rohita । vi. হাতে লেখার সময় এর গণ ও প্রজাতি-পদের নিচে আলাদাভাবে দাগ দিতে হবে। যেমন: Labeo rohita । vii. প্রথমে যে বিজ্ঞানী এর বিজ্ঞানসম্মত নাম দিয়েছেন তার নাম অনুযায়ীই এটি গৃহীত এবং এই নামের শেষে উক্ত বিজ্ঞানীর নাম সংক্ষিপ্ত আকারে সংযোজিত হবে।"
        },
        {
          "label": "ঘ",
          "question": "\"উদ্দীপকের জীব দুইটি প্রাণী হওয়া সত্ত্বেও ভিন্ন রাজ্যের অন্তর্ভুক্ত\"- যুক্তি সহকারে বিশ্লেষণ করো।",
          "explanation": "উদ্দীপকের জীব দুইটি হলো অ্যামিবা ও রুই মাছ। উভয়ই প্রাণী হলেও বৈশিষ্ট্য ও গঠনগত ভিন্নতার কারণে এরা ভিন্ন রাজ্যের অন্তর্ভুক্ত। নিচে তা যুক্তিসহকারে বিশ্লেষণ করা হলো- অ্যামিবা এককোষী প্রাণী এবং সুগঠিত নিউক্লিয়াস বিশিষ্ট। কোষে ক্রোমাটিন বস্তু নিউক্লিয়ার পর্দা দ্বারা পরিবৃত থাকে। ক্রোমাটিন বস্তুতে DNA, RNA এবং প্রোটিন থাকে। এদের খাদ্যগ্রহণ শোষণ বা ফটোসিনথেটিক পদ্ধতিতে ঘটে। এদের মাইটোসিস কোষ বিভাজনের মাধ্যমে অযৌন ও কনজুগেশনের মাধ্যমে যৌন প্রজনন সম্পন্ন হয়। এই বৈশিষ্ট্যসমূহের বিচারে অ্যামিবা প্রোটিস্টা রাজ্যের অন্তর্ভুক্ত। আবার, রুই মাছ সুগঠিত নিউক্লিয়াস বিশিষ্ট বহুকোষী প্রাণী। এদের কোষে প্লাস্টিড থাকে না বলে এরা পরভোজী এবং খাদ্য গলাধঃকরণ করে। এদের দেহে জটিল টিস্যুতন্ত্র বিদ্যমান। এরা প্রধানত যৌন জননের মাধ্যমে বংশবৃদ্ধি করে। পরিণত ডিপ্লয়েড পুরুষ এবং স্ত্রী প্রাণীর জননাঙ্গ থেকে হ্যাপ্লয়েড গ্যামেট উৎপন্ন হয়। এদের ভ্রূণ বিকাশকালীন সময়ে ভ্রূণীয় স্তর সৃষ্টি হয়। এই বৈশিষ্ট্যসমূহের বিচারে রুই মাছ অ্যানিমেলিয়া রাজ্যের অন্তর্ভুক্ত। সুতরাং উপরের আলোচনা থেকে বলা যায়, অ্যামিবা ও রুই মাছ প্রাণী হলেও ভিন্ন রাজ্যের অন্তর্ভুক্ত।"
        }
      ]
    },
    {
      "number": "2",
      "uddipok": "",
      "tag": "RB 22",
      "sub_questions": [
        {
          "label": "ক",
          "question": "অক্সিজোম কাকে বলে?",
          "explanation": "মাইটোকন্ড্রিয়ায় ক্রিস্টির গায়ে অবস্থিত সবৃন্তক বৃত্তাকার বস্তুকে অক্সিজোম বলে।"
        },
        {
          "label": "খ",
          "question": "অন্তঃক্ষরা গ্রন্থি বলতে কী বোঝায়?",
          "explanation": "যেসব গ্রন্থি নালিবিহীন, ক্ষরণ সরাসরি রক্ত বা লসিকার মাধ্যমে বাহিত হয়ে দূরবর্তী সুনির্দিষ্ট অঙ্গে ক্রিয়াশীল হয়, সেসব গ্রন্থিকে অন্তঃক্ষরা গ্রন্থি বলে। এ গ্রন্থি নিঃসৃত রসকে হরমোন বা প্রাণরস বলে। যেমন-পিটুইটারি গ্রন্থি, থাইরয়েড গ্রন্থি ইত্যাদি।"
        },
        {
          "label": "গ",
          "question": "চিত্র-B এর গঠন বৈশিষ্ট্য ব্যাখ্যা করো।",
          "explanation": "উদ্দীপকের 'B' চিহ্নিত অঙ্গাণুটি হলো মাইটোকন্ড্রিয়া। নিচে এর গঠন বৈশিষ্ট্য ব্যাখ্যা করা হলো- মাইটোকন্ড্রিয়া গোলাকার বা দণ্ডাকৃতির হয়ে থাকে। এটি দুটি আবরণী দিয়ে ঘেরা। আবরণী দুটি যথাক্রমে বহিঃআবরণী এবং অন্তঃআবরণী নামে পরিচিত। বহিঃআবরণী মসৃণ কিন্তু অন্তঃআবরণী নানাভাবে ভিতরের দিকে ভাঁজ হয়ে থাকে। এই ভাঁজগুলোকে বলা হয় ক্রিস্টি। ক্রিস্টির গায়ে বৃন্তযুক্ত গোলাকার বস্তু থাকে, একে অক্সিজোম বলে। অক্সিজোমে বিভিন্ন ধরনের উৎসেচক সাজানো থাকে। মাইটোকন্ড্রিয়ার ভেতরে অর্ধতরল দানাদার পদার্থ থাকে, যাকে ম্যাট্রিক্স বলে। মাইটোকন্ড্রিয়ায় প্রায় ৭৩% প্রোটিন, ২৫% লিপিড এবং ০.৫% RNA থাকে।"
        },
        {
          "label": "ঘ",
          "question": "মানবদেহের বিভিন্ন অঙ্গের মধ্যে সমন্বয় সাধনে চিত্র-A এর গুরুত্ব বিশ্লেষণ করো।",
          "explanation": "উদ্দীপকের চিত্র-A হলো স্নায়ুকোষ বা নিউরন। এটি স্নায়ুটিস্যুর গঠন ও কার্যকরী একক। মানবদেহের বিভিন্ন অঙ্গের মধ্যে সমন্বয় সাধনে নিউরনের বিশেষ গুরুত্ব রয়েছে। নিচে তা বিশ্লেষণ করা হলো- নিউরন তথা স্নায়ুকোষ পরস্পর একত্রিত হয়ে স্নায়ুতন্ত্র গঠন করে। স্নায়ুতন্ত্র দেহের বিভিন্ন অঙ্গ ও তন্ত্রের মধ্যে সমন্বয় সাধন করে। একটি নিউরনের অ্যাক্সনের সঙ্গে অন্য একটি নিউরনের ডেনড্রাইট যুক্ত হয়। এই সংযোগস্থলকে সিন্যাপস বলা হয়। সিন্যাপসের মধ্য দিয়ে স্নায়ুতাড়না প্রবাহিত হয়। উদ্দীপনা তৈরির ক্ষেত্রে নিউরন প্রথমে গ্রাহক অঙ্গ থেকে অনুভূতি সিন্যাপসের মাধ্যমে পরবর্তী ডেনড্রাইটে পৌছায়। তারপর ডেনড্রাইট থেকে কোষদেহে এবং সেখান থেকে অ্যাক্সনে যায়। এভাবে অনুভূতি কেন্দ্রীয় স্নায়ুতন্ত্রে পৌঁছায়। পরবর্তীতে জ্ঞানবাহী নিউরন ঠিক একইভাবে কেন্দ্রীয় স্নায়ুতন্ত্র থেকে কার্যকরী অঙ্গে উদ্দীপনা প্রেরণ করে। ফলে অঙ্গসমূহ সেই অনুযায়ী কাজ করে। এভাবে মানবদেহের বিভিন্ন অঙ্গের মধ্যে সমন্বয় সাধনে নিউরন গুরুত্বপূর্ণ ভূমিকা রাখে।"
        }
      ]
    },
    {
      "number": "3",
      "uddipok": "(i) 6 C O 2 + 12 H 2 O →  ক্লোরোফিল   সূর্যালোক  G + 6 H 2 O + 6 O 2 6 \\mathrm{CO}_{2}+12 \\mathrm{H}_{2} \\mathrm{O} \\xrightarrow[\\text { ক্লোরোফিল }]{\\text { সূর্যালোক }} \\mathrm{G}+6 \\mathrm{H}_{2} \\mathrm{O}+6 \\mathrm{O}_{2} 6 CO 2 ​ + 12 H 2 ​ O   সূর্যালোক     ক্লোরোফিল   ​ G + 6 H 2 ​ O + 6 O 2 ​ . (ii) C 6 H 12 O 6 + 6 O 2 →  এনজাইম  6 C O 2 + 6 H 2 O + E \\mathrm{C}_{6} \\mathrm{H}_{12} \\mathrm{O}_{6}+6 \\mathrm{O}_{2} \\xrightarrow{\\text { এনজাইম }} 6 \\mathrm{CO}_{2}+6 \\mathrm{H}_{2} \\mathrm{O}+\\mathrm{E} C 6 ​ H 12 ​ O 6 ​ + 6 O 2 ​   এনজাইম   ​ 6 CO 2 ​ + 6 H 2 ​ O + E",
      "tag": "RB 22",
      "sub_questions": [
        {
          "label": "ক",
          "question": "ফসফোরাইলেশন কী?",
          "explanation": "ADP এর সাথে অজৈব ফসফেট (Pi) যুক্ত হয়ে ATP তৈরির প্রক্রিয়াই হলো ফসফোরাইলেশন।"
        },
        {
          "label": "খ",
          "question": "স্থলজ উদ্ভিদের তুলনায় জলজ উদ্ভিদের সালোকসংশ্লেষণের হার বেশি কেন?",
          "explanation": "সালোকসংশ্লেষণ প্রক্রিয়ায় সবুজ উদ্ভিদ সূর্যালোকের উপস্থিতিতে ক্লোরোফিলের সাহায্যে CO₂ এবং পানি সহযোগে শর্করা জাতীয় খাদ্য প্রস্তুত করে। সালোকসংশ্লেষণের জন্য CO₂ অতীব গুরুত্বপূর্ণ। বায়ুমণ্ডলের CO₂ এর পরিমাণ (০.০৩%), পানিতে' বিদ্যমান CO₂-এর তুলনায় কম (০.৩%)। তাই জলজ উদ্ভিদে সালোকসংশ্লেষণের হার স্থলজ উদ্ভিদের তুলনায় বেশি হয়।"
        },
        {
          "label": "গ",
          "question": "উদ্দীপকে উল্লিখিত (ii) নং প্রক্রিয়ায় উৎপন্ন 'E' এর হিসাব ছকের মাধ্যমে দেখাও।",
          "explanation": "নিম্মের অনুরূপ। উদ্দীপকে উল্লিখিত (ii) নং প্রাক্রয়াটি হলো সবাত শ্বসন। এ প্রক্রিয়ায় অক্সিজেনের উপস্থিতিতে শ্বসনিক বস্তু জারিত হয়ে CO₂, H₂O ও বিপুল পরিমাণ শক্তি হিসেবে ATP উৎপন্ন হয়। নিচে ছকের মাধ্যমে উৎপন্ন শক্তির হিসাব দেখানো হলো- শ্বসনের পর্যায় উৎপাদিত শক্তি ব্যয়িত শক্তি নীট উৎপাদিত শক্তি গ্লাইকোলাইসিস ২ অণু NADH+H + ৪ অণু ATP ২ অণু ATP ৬ ATP ২ ATP অ্যাসিটাইল কো- এ ২ অণু NADH+H + ৬ ATP ক্রেবস চক্র ৬ অণু NADH+H + ২ অণু FADH 2 ২ অণু GTP ১৮ ATP ৪ ATP ২ ATP ৩৮ ATP (নীট মোট ATP) এখানে, ১ অণু NADH+H + = ৩ অণু ATP ১ অণু FADH 2 = ২ অণু ATP ১ অণু GTP = ১ অণু ATP এভাবে তিনটি ধাপে মোট ৩৮ অণু ATP উৎপন্ন হয়।"
        },
        {
          "label": "ঘ",
          "question": "অস্তিত্ব রক্ষায় সকল জীব (i) নং প্রক্রিয়াটির উপর নির্ভরশীল- যুক্তিসহ আলোচনা করো।",
          "explanation": "নিম্মের অনুরূপ। সালোকসংশ্লেষণের মাধ্যমে সূর্যালোক ও জীবনের মধ্যে সেতুবন্ধন সৃষ্টি হয়। একমাত্র সবুজ উদ্ভিদই সালোকসংশ্লেষণের মাধ্যমে সৌর শক্তিকে রাসায়নিক শক্তিতে পরিণত করে খাদ্যের মধ্যে আবদ্ধ করতে পারে। কোনো প্রাণীই তার নিজের খাদ্য প্রস্তুত করতে পারে না। আমরা খাদ্য হিসেবে যাই গ্রহণ করি না কেন, তার সবই প্রত্যক্ষ বা পরোক্ষভাবে সবুজ উদ্ভিদ হতে পেয়ে থাকি। কাজেই, খাদ্যের জন্য সমগ্র প্রাণিকুল সবুজ উদ্ভিদের উপর সম্পূর্ণভাবে নির্ভরশীল, আর সবুজ উদ্ভিদ এ খাদ্য প্রস্তুত করে সালোকসংশ্লেষণ প্রক্রিয়ায়। পৃথিবীতে উদ্ভিদ ও প্রাণীর স্বাভাবিক বৃদ্ধি ও জীবনযাপনের জন্য বায়ুতে O₂ ও CO₂ এর পরিমাণ স্বাভাবিক পর্যায়ে থাকতে হয়। শ্বসন প্রক্রিয়ায় জীব O₂ গ্রহণ ও CO₂ ত্যাগ করে আবার, সবুজ উদ্ভিদ সালোকসংশ্লেষণ প্রক্রিয়ায় CO₂ গ্রহণ ও ০₂ ত্যাগ করে। ফলে বায়ুমণ্ডলে O₂ ও CO₂ এর সঠিক অনুপাত রক্ষিত হচ্ছে। মানব সভ্যতার অগ্রগতিও অনেকাংশে সালোকসংশ্লেষণের উপর প্রত্যক্ষ বা পরোক্ষভাবে নির্ভরশীল। অন্ন, বস্ত্র, শিল্পসামগ্রী, ঔষধ, জ্বালানি কয়লা, পেট্রোল, গ্যাস প্রভৃতি উদ্ভিদ হতে পাওয়া যায়। তাই সালোকসংশ্লেষণ না ঘটলে ধ্বংস হবে মানব সভ্যতা, বিলুপ্ত হবে জীবজগত। তাই, বলা যায় সালোকসংশ্লেষণ প্রক্রিয়ার উপর জীবজগত সম্পূর্ণরূপে নির্ভরশীল।"
        }
      ]
    },
    {
      "number": "4",
      "uddipok": "তুলির বয়স ৩২ বছর, উচ্চতা ১৬২ সে.মি. এবং ওজন ৯২ কেজি। অপরদিকে, তার ভাই সাজিদের ওজন ৫৫ কেজি এবং উচ্চতা ১২০ সে.মি.। সে ফাস্টফুড জাতীয় খাবার বেশি পছন্দ করে এবং কোনো কাজ করে না। সে প্রায়ই অসুস্থ থাকে। ডাক্তারের নিকট গেলে সুস্থতার জন্য তিনি কিছু গুরুত্বপূর্ণ পরামর্শ দেন।",
      "tag": "RB 22",
      "sub_questions": [
        {
          "label": "ক",
          "question": "রাফেজ কী?",
          "explanation": "শস্যদানা, ফলমূল এবং সবজির অপাচ্য তন্তুর অংশই হলো রাফেজ।"
        },
        {
          "label": "খ",
          "question": "খাদ্য পরিপাকে এনজাইম প্রয়োজন কেন?",
          "explanation": "খাদ্য পরিপাকে এনজাইম খাদ্যের রাসায়নিক ক্রিয়াকে ত্বরান্বিত করতে সাহায্য করে। এতে খাদ্যের জটিল উপাদানগুলো ভেঙ্গে দেহের গ্রহণযোগ্য সরল উপাদানে পরিণত হয়। তাছাড়া কোষের ভেতরকার কর্মকাণ্ড এই এনজাইমের উপর নির্ভরশীল। এ সকল কারণে খাদ্য পরিপাকে এনজাইম প্রয়োজন।"
        },
        {
          "label": "গ",
          "question": "তুলির BMR নির্ণয় করো।",
          "explanation": "মেয়েদের BMR নির্ণয়ে হ্যারিস বেনেডিক্ট সূত্র ব্যবহার করে পাই- মেয়েদের BMR = ৬৫৫ (৯.৬ × ওজন কেজি) + (১.৮ × উচ্চতা সে. মি.) - (৪.৭ × বয়স বছর) ∴ \\therefore ∴ তুলির BMR = ৬৫৫ + (৯.৬×৯২) + (১.৮ × ১৬২) – (৪.৭০ ৩২) = ১৬৭৯.৪ ক্যালরি"
        },
        {
          "label": "ঘ",
          "question": "সাজিদের BMI নির্ণয়পূর্বক তার সুস্থতার জন্য ডাক্তারের পরামর্শগুলো বিশ্লেষণ করো।",
          "explanation": "উদ্দীপক অনুসারে, সাজিদের ওজন = ৫৫ কেজি এবং উচ্চতা = ১২০ সে.মি. বা ১.২ মিটার  আমরা জানি, BMI  =  দেহের ওজন (কেজি)  ∣  দেহের উচ্চতা (মিটার)  ∣ 2  অর্থাৎ, সাজিদের BMI  =  ৫৪  ( ১ . ২ ) 2 = ৫৫ ১ .88 =  ৩৮.১৯  \\begin{array}{l}\\text { আমরা জানি, BMI }=\\frac{\\text { দেহের ওজন (কেজি) }}{\\mid \\text { দেহের উচ্চতা (মিটার) }\\left.\\right|^{2}} \\\\ \\begin{aligned} \\text { অর্থাৎ, সাজিদের BMI } & =\\frac{\\text { ৫৪ }}{(১ . ২)^{2}} \\\\ & =\\frac{৫ ৫}{১ .88} \\\\ & =\\text { ৩৮.১৯ }\\end{aligned}\\end{array}   আমরা   জানি , BMI  = ∣   দেহের   উচ্চতা  ( মিটার )  ∣ 2   দেহের   ওজন  ( কেজি )  ​   অর্থাৎ ,  সাজিদের  BMI  ​ = ( ১ . ২ ) 2   ৫৪   ​ = ১ .88 ৫৫ ​ =   ৩৮ . ১৯   ​ ​ সাজিদের BMI হলো ৩৮.১৯ যা সুস্বাস্থ্যের আদর্শ মান থেকে অনেক উপরে। সে মোটা হওয়ার দ্বিতীয় স্তরে রয়েছে। সুস্থতার জন্য ডাক্তারের পরামর্শ অনুযায়ী তাকে খাদ্যাভাসে পরিবর্তন করতে হবে এবং নিয়মিত ব্যায়াম করতে হবে। তাকে ফাস্টফুড খাওয়া থেকে বিরত থাকতে হবে এবং প্রচুর পরিমাণে শাকসবজি, ফলমূল, দুধ ইত্যাদি খাওয়ার অভ্যাস করতে হবে। এছাড়া সাজিদকে পরিশ্রমী হতে হবে। প্রতিদিন এক ঘণ্টা মাঝারী মানের শরীরচর্চা যেমন- হাঁটা, জগিং, দৌড়, খেলাধুলা ইত্যাদি করতে হবে। এতে তার BMI মান ধীরে ধীরে স্বাভাবিক বা আদর্শ পর্যায়ে নেমে আসবে। ফলে সাজিদের সুস্বাস্থ্য নিশ্চিত হবে।"
        }
      ]
    },
    {
      "number": "5",
      "uddipok": "",
      "tag": "RB 22",
      "sub_questions": [
        {
          "label": "ক",
          "question": "অভিস্রবণ কাকে বলে?",
          "explanation": "দুটি ভিন্ন ঘনত্বের দ্রবণ একটি বৈষম্যভেদ্য ঝিল্লি দ্বারা পাশাপাশি পৃথক থাকলে দ্রাবক পদার্থ যে প্রক্রিয়ায় তার নিম্ন ঘনত্বের দ্রবণ থেকে উচ্চ ঘনত্বের দ্রবণের দিকে ব্যাপিত হয় সেই প্রক্রিয়াকে অভিস্রবণ বলে।"
        },
        {
          "label": "খ",
          "question": "ঘরের এক কোণে আতর দিলে তা পুরো ঘরে ছড়িয়ে পড়ে কেন?",
          "explanation": "ঘরের এক কোণে আতর দিলে তার সুগন্ধ পুরো ঘরে ছড়িয়ে পড়ে। কারণ, আতরের ক্ষুদ্র কণা বাতাসে ছড়িয়ে পড়ে। এই প্রক্রিয়াকে ব্যাপন বলে। এটি একটি ভৌত প্রক্রিয়া। এ প্রক্রিয়ার মাধ্যমে দ্রব্যের অণু বেশি ঘনত্বের এলাকা থেকে কম ঘনত্বের এলাকায় ছড়িয়ে পড়ে।"
        },
        {
          "label": "গ",
          "question": "'X' উপাদানটি কীভাবে 'Y' অংশে পৌছায়? ব্যাখ্যা করো।",
          "explanation": "উদ্দীপকের 'X' উপাদানটি হলো পানি এবং 'Y' অংশটি হলো পাতা। পানি উদ্ভিদের মূলরোম দিয়ে পরিবহন ও পরিশোষণ পদ্ধতিতে পাতায় পৌছায়। আমরা জানি, জাইলেম টিস্যুর ভেসেলের মাধ্যমে পানি উদ্ভিদের পাতায় পৌছায়। মূলত মূলরোম দিয়ে পানি শোষিত হয়ে অভিস্রবণ প্রক্রিয়ায় কর্টেক্সের মধ্য দিয়ে জাইলেম টিস্যুর ভেসেলে পৌঁছায় এবং সেখান থেকে ধীরে ধীরে পাতায় গিয়ে পৌছে। মূলরোম হতে পাতায় পানির এই পরিবহনকে দুভাগে ভাগ করা যায়। যথা- ১. মাটিস্থ পানি মূলরোম থেকে মূলের পরিবহন কলায় পৌছানো ও ২. মূলের পরিবহন কলা থেকে পাতায় পরিবহন। প্রথম ধাপে অভিস্রবণ, ব্যাপন ও প্রস্বেদন টান ইত্যাদি পানি পরিবহনে গুরুত্বপূর্ণ ভূমিকা রাখে। মূলরোম দ্বারা শোষিত পানি অভিস্রবণ প্রক্রিয়ায় মূলরোম থেকে পাশের কোষে গমন করে। ঐ কোষ থেকে তা পুনরায় পাশের কোষে যায়। এভাবে কোষ থেকে কোষে পানি চলতে চলতে একসময় মূলের পরিবহন টিস্যু হয়ে এবং কান্ডের পরিবহন কলা বেয়ে পাতার মেসোফিল- কলায় পৌঁছায়।"
        },
        {
          "label": "ঘ",
          "question": "'Z' প্রক্রিয়াটি উদ্ভিদের জন্য উপকারী হলেও কিছুটা ক্ষতিকর\" বিশ্লেষণ করো।",
          "explanation": "নিম্মের অনুরূপ। উদ্দীপকে উল্লিখিত 'B' প্রক্রিয়াটি হলো প্রস্বেদন। প্রস্বেদন প্রক্রিয়ার উপরে সজীব উদ্ভিদকোষের বিপাকীয় কার্যক্রম অনেকাংশে নির্ভরশীল। প্রস্বেদনের ফলে জাইলেম বাহিকায় টান পড়ে। এই টানের ফলে উদ্ভিদের মূলরোম কর্তৃক শোষিত পানি ও খনিজ লবণ পাতায় পরিবাহিত হয়। এ টানের ঘাটতি হলে পানি শোষণ কমে যাবে এবং খাদ্য প্রস্তুতসহ অনেক বিপাকীয় কার্যক্রম ধীর হয়ে যাবে। প্রস্বেদনের ফলে পাতার মেসোফিলে ব্যাপন চাপ ঘাটতি সৃষ্টি হয় যা পানি শোষণে সাহায্য করে। উদ্ভিদ প্রস্বেদনের মাধ্যমে প্রতিনিয়ত পত্রফলক কর্তৃক শোষিত তাপশক্তি হ্রাস করে পাতার কোষগুলোর তাপমাত্রা সহনশীল পর্যায়ে রাখে। অন্যদিকে, গুরুত্বপূর্ণ এই প্রক্রিয়াটি উদ্ভিদের বহু ধরনের উপকার করলেও এর কিছু ক্ষতিকর দিকও রয়েছে। যদি পানি শোষণের চেয়ে প্রস্বেদনে পানি, হারানোর হার অধিক হয় তবে উদ্ভিদের জন্য পানিও খনিজ লবণের ঘাটতি দেখা দেবে। এর ফলে উদ্ভিদটির মৃত্যুও হতে পারে। মাটিতে পানির ঘাটতি থাকলে শোষণ কম হবে কিন্তু প্রস্বেদন পূর্বের মতো চলতে থাকবে। এ অবস্থাকে ঠেকাতে প্রকৃতি শীত মৌসুমে বহু উদ্ভিদের পাতা ঝরিয়ে দেয়। প্রস্বেদনের অভাবে প্রয়োজনীয় ব্যাপন চাপের ঘাটতি হয় না, ফলে অভিস্রবণ কম হয়। তাই উপরের আলোচনা থেকে এটা প্রতীয়মান হয় যে, প্রস্বেদন প্রক্রিয়াটি উদ্ভিদের জন্য অত্যাবশ্যকীয় হলেও কখনো কখনো ক্ষতিকর।"
        }
      ]
    },
    {
      "number": "6",
      "uddipok": "মাহিনের দীর্ঘদিন ধরে পরিমাণ মতো প্রসাব হচ্ছে না। তার শরীর আস্তে আস্তে ফুলে যাচ্ছে। এ অবস্থায় ডাক্তার তাকে পরীক্ষা- নিরীক্ষা করে জানালেন তার একটি বিশেষ অঙ্গ ক্ষতিগ্রস্ত হওয়ার কারণে রক্তে ক্রিয়েটিনিনের পরিমাণ স্বাভাবিকের চেয়ে বেশি। ডাক্তার তাকে রক্ত পরিশোধনের পরামর্শ দিলেন। অপরদিকে, তার প্রতিবেশী শাহীন একই রোগে আক্রান্ত হলেও তিনি রক্ত পরিশোধন না করে নিকট আত্মীয়ের অঙ্গ দানের মাধ্যমে সুস্থ জীবনযাপন করছেন।",
      "tag": "RB 22",
      "sub_questions": [
        {
          "label": "ক",
          "question": "নেফ্রন কী?",
          "explanation": "বৃক্কের গঠন ও কার্যগত একক হলো নেফ্রন।"
        },
        {
          "label": "খ",
          "question": "অসমোরেগুলেশন বলতে কী বোঝায়?",
          "explanation": "শারীরবৃত্তীয় কাজ সম্পাদনের জন্য দেহে পরিমিত পানি থাকা অপরিহার্য। শরীরে কোনো কারণে পানির পরিমাণ বেড়ে গেলে মূত্রের মাধ্যমে অপসারিত হয়ে যায়। আবার কোনো কারণে পানির পরিমাণ কমে গেলে নেফ্রনের মাধ্যমে পুনঃশোষণ প্রক্রিয়ায় দেহে পানির সমতা বজায় রাখে। এভাবে দেহের পানির সমতা বজায় রাখার প্রক্রিয়াই হলো অসমোরেগুলেশন।"
        },
        {
          "label": "গ",
          "question": "মাহিনের ক্ষতিগ্রস্ত অঙ্গের গাঠনিক এককের চিহ্নিত চিত্র আঁক।",
          "explanation": "নিম্মের অনুরূপ। উদ্দীপকের অঙ্গটি হলো কিডনি বা বৃক্ক। বৃক্কের কার্যকরী একক হলো নেফ্রন। নিচে নেফ্রনের চিহ্নিত চিত্র অঙ্কন করা হলো-"
        },
        {
          "label": "ঘ",
          "question": "সুস্থ জীবনযাপনের জন্য মাহিন কোন ধরনের চিকিৎসা পদ্ধতি গ্রহণ করা উচিত? উত্তরের স্বপক্ষে যুক্তি দাও।",
          "explanation": "উদ্দীপকে উল্লিখিত মাহিনের সুস্থ জীবনযাপনের জন্য কিডনি সংযোজন বা প্রতিস্থাপন করা উচিত। কিডনি বিকল হওয়ায় প্রতিদিন ডায়ালাইসিস মেশিনের সাহায্যে রক্ত পরিশোধনের জন্য ডায়ালাইসিস করতে হয়। এক্ষেত্রে তার এক হাতের ধমনির সাথে ডায়ালাইসিস টিউবের এক প্রান্ত এবং একই হাতের শিরার সাথে ডায়ালাইসিস টিউবের অপর প্রান্ত সংযুক্ত করে ধমনি থেকে রক্ত ডায়ালাইসিস টিউবের মধ্য দিয়ে প্রবাহিত করে শিরার মধ্য দিয়ে দেহে প্রবেশ করানো হয়। ধর্মনি থেকে রক্ত ডায়ালাইসিস টিউবের মধ্য দিয়ে প্রবাহিত হওয়ার সময় এর আংশিক বৈষম্যভেদ্য প্রাচীর কর্তৃক রক্তের ক্ষতিকর ইউরিয়া, ইউরিক এসিড, ক্রিয়েটিনিন ইত্যাদি গৃহীত হয়। এ প্রক্রিয়ার মাধ্যমে রক্ত পরিশোধন ততটা নিখুঁত হয় না। তাছাড়া এটি ব্যয়বহুল ও সময়সাপেক্ষ প্রক্রিয়া। এটি কোনো স্থায়ী চিকিৎসা নয় বরং প্রতিদিন এ প্রক্রিয়ার মাধ্যমে রক্ত পরিশোধনের জন্য তাকে একটানা সময়ক্ষেপণ করে প্রক্রিয়াধীন অবস্থায় অপেক্ষা করতে হয়। অপরদিকে কিডনি প্রতিস্থাপন চিকিৎসা পদ্ধতি অনেক ফলপ্রসূ, কারণ দুটি কিডনির পরিবর্তে একটি কিডনিও যথেষ্ট দক্ষতার সাথে রক্ত পরিশোধনে সক্ষম। যেহেতু ডায়ালাইসিসের তুলনায় কিডনি প্রতিস্থাপন পদ্ধতিটি অধিক কার্যকরী, তাই সুস্থ জীবনযাপনের জন্য মাহিনের এ চিকিৎসা পদ্ধতিটি গ্রহণ করা উচিত।"
        }
      ]
    },
    {
      "number": "7",
      "uddipok": "",
      "tag": "RB 22",
      "sub_questions": [
        {
          "label": "ক",
          "question": "অমরা কী?",
          "explanation": "যে বিশেষ অঙ্গের মাধ্যমে মাতৃ-জরায়ুতে ক্রমবর্ধমান ভ্রূণ এবং মাতৃ-জরায়ু টিস্যুর মধ্যে সম্পর্ক স্থাপিত হয় তাই অমরা।"
        },
        {
          "label": "খ",
          "question": "এইডসকে ঘাতক ব্যাধি বলা হয় কেন?",
          "explanation": "HIV-এর আক্রমণে AIDS রোগ হয়ে থাকে। HIV শ্বেত রক্তকণিকার ক্ষতি সাধন করে ও এ কণিকার অ্যান্টিবডি তৈরিতে বিঘ্ন ঘটায়। ফলে শ্বেত রক্তকণিকার সংখ্যা ও অ্যান্টিবডির পরিমাণ ক্রমশ কমতে থাকে। এই ভাইরাসের আক্রমণে রোগীর দেহে রোগ প্রতিরোধ ক্ষমতা বিনষ্ট হয়ে যায় ফলে রোগীর মৃত্যু অনিবার্য হয়ে পড়ে। AIDS- এর আক্রমণে রোগীর মৃত্যু যেহেতু অনিবার্য এবং এর কোনো ঔষধ নেই তাই একে ঘাতক ব্যাধি বলা হয়।"
        },
        {
          "label": "গ",
          "question": "চিত্রে 'R' এর গ্যামেটোফাইট উৎপত্তির বিভিন্ন ধাপসমূহের চিহ্নিত চিত্র অঙ্কন করো।",
          "explanation": "গাউদ্দীপকে উল্লিখিত চিত্র-Q এর 'R' চিহ্নিত অংশটি হলো গর্ভাশয়। গর্ভাশয়ের মধ্যে গ্যামেটোফাইট বা ডিম্বাণু সৃষ্টি হয়। নিচে স্ত্রী গ্যামেটোফাইট উৎপত্তির বিভিন্ন ধাপসমূহের চিহ্নিত চিত্র অঙ্কন করা হলো-"
        },
        {
          "label": "ঘ",
          "question": "উদ্ভিদের বংশরক্ষায় 'P' ও 'Q' এর ভূমিকা বিশ্লেষণ করো।",
          "explanation": "নিম্মের অনুরূপ। উদ্দীপকে R ও চিহ্নিত অংশগুলো হলো পুংস্তবক ও স্ত্রীস্তবক। পুংস্তবক ও স্ত্রীস্তবকে সৃষ্ট পুংজননকোষ ও স্ত্রীজননকোষের মিলনের ফলে উদ্ভিদের বংশবিস্তার সম্ভব। নিচে তা বিশ্লেষণ করা হলো- উদ্ভিদের বংশবিস্তারের প্রধান উপাদান হলো বীজ। নিষেকের মাধ্যমে পুংজননকোষ ও স্ত্রীজননকোষের মিলনের ফলে বীজ তৈরি হয়। পুংজননকোষ তৈরি হয় পুংকেশরের মধ্যে, যা ফুলের পুংস্তবকের অংশ। পুংস্তবক এক বা একাধিক পুংকেশর নিয়ে গঠিত। পুংকেশরের পরাগধানীর মধ্যে পরাগরেণু উৎপন্ন হয়, এই পরাগরেণুর নিউক্লিয়াস বিভাজিত হয়ে নালিকা নিউক্লিয়াস ও জনন নিউক্লিয়াস তৈরি করে। জনন নিউক্লিয়াস পরবর্তীতে বিভাজিত হয়ে দুটি পুংজননকোষে পরিণত হয়। অন্যদিকে স্ত্রীস্তবক বা গর্ভপত্র, গর্ভাশয়, গর্ভদণ্ড ও গর্ভমুণ্ড নিয়ে গঠিত। গর্ভাশয়ের ভেতরে এক বা একাধিক ডিম্বক বিশেষ নিয়মে সজ্জিত থাকে। এসব ডিম্বকের মধ্যে স্ত্রীজননকোষ বা ডিম্বাণু সৃষ্টি হয়। পুংস্তবক ও স্ত্রীস্তবকে উৎপন্ন পুংজননকোষ ও স্ত্রীজননকোষ সরাসরি প্রজননে অংশগ্রহণ করে। অর্থাৎ পরাগায়নের পর পুংজননকোষ স্ত্রীজননকোষের সাথে মিলিত হয়ে জাইগোট গঠন করে। জাইগোট বা নিষিক্ত ডিম্বকটি পরবর্তীতে বীজে ও গর্ভাশয়টি ফলে পরিণত হয়। এরপর বীজের অঙ্কুরোদগমে নতুন চারাগাছ সৃষ্টি হয় ও উদ্ভিদের বংশবিস্তার ঘটে। সুতরাং, উপরিউক্ত আলোচনা থেকে বোঝা যায় যে, পুংস্তবক (R) ও স্ত্রীস্তবকে (৪) সষ্ট কোষের মিলনে উদ্ভিদের বংশবিস্তার ঘাট।"
        }
      ]
    },
    {
      "number": "8",
      "uddipok": "",
      "tag": "RB 22",
      "sub_questions": [
        {
          "label": "ক",
          "question": "লোকাস কী?",
          "explanation": "ক্রোমোজোমের যে স্থানে জিন অবস্থান করে তাই লোকাস।"
        },
        {
          "label": "খ",
          "question": "বিবর্তন বলতে কী বোঝায়?",
          "explanation": "বিবর্তন হলো প্রজন্ম থেকে প্রজন্মে নির্দিষ্ট এলাকায় এক কিংবা কাছাকাছি প্রজাতির অ্যালিল ফ্রিকোয়েন্সির পরিবর্তন। পৃথিবীতে বর্তমানে যত জীব আছে তারা বিভিন্ন সময়ে এই ভূ-মণ্ডলে আবির্ভূত হয়েছে। যাদের কিছু সংখ্যক বিলুপ্ত হয়েছে। আবার কোনো জীব নিজের ধীর পরিবর্তন ঘটিয়ে তথা বিবর্তনের মাধ্যমে এখনও টিকে আছে।"
        },
        {
          "label": "গ",
          "question": "উদ্দীপকের চিত্র-A এর গঠন বর্ণনা করো।",
          "explanation": "নিম্মের অনুরূপ। উদ্দীপকের X হলো DNA, যা একটি বংশগতির উপাদান। নিচে DNA-এর গঠন বর্ণনা করা হলো- DNA দ্বিসূত্রক। দু'টি পলিনিউক্লিওটাইড সূত্র পরস্পরের সাথে লোহার সিঁড়ির মতো ডান দিকে প্যাঁচানো থেকে একটি ডাবল হেলিক্স গঠন করে। এ সিঁড়ির হাতল তৈরি হয় পাঁচ কার্বনবিশিষ্ট শর্করা (ডিঅক্সিরাইবোজ), নাইট্রোজেনঘটিত বেস ও অজৈব ফসফেট দ্বারা। DNA-এর নাইট্রোজেন বেসগুলো হলো এডিনিন, গুয়ানিন, থাইমিন ও সাইটোসিন। একটি সূত্রের এডিনিন অন্য সূত্রের থাইমিনের সাথে দু'টি হাইড্রোজেন বন্ড দ্বারা (A=T) যুক্ত থাকে, আর গুয়ানিন অন্য সূত্রের সাইটোসিনের সাথে তিনটি হাইড্রোজেন বন্ড দ্বারা যুক্ত (G ≡ \\equiv ≡ C) থাকে। হেলিক্সের প্রতিটি পূর্ণ ঘূর্ণন ৩৪Å দৈর্ঘ্য বিশিষ্ট। একটি পূর্ণ ঘূর্ণনের মধ্যে ১০টি নিউক্লিওটাইড থাকে। তাই পার্শ্ববর্তী দু'টি নিউক্লিওটাইডের দূরত্ব ৩.৪Å। DNA ডাবল হেলিক্সের ব্যাস সর্বত্র ২০Å।"
        },
        {
          "label": "ঘ",
          "question": "লিঙ্গ নির্ধারণে চিত্র-B এর ভূমিকা বিশ্লেষণ করো।",
          "explanation": "নিম্মের অনুরূপ। উদ্দীপকের উল্লিখিত চিত্র- দ্বারা ক্রোমোজোমকে বোঝানো হয়েছে। একে বংশগতির ভৌত ভিত্তি হিসেবে অভিহিত করা হয়। মানবদেহে অটোসোম এবং সেক্স ক্রোমোজোম এ দু'ধরনের ক্রোমোজোম থাকে। এদের মধ্যে সেক্স ক্রোমোজোম লিঙ্গ নির্ধারণে মুখ্য ভূমিকা পালন করে। নিচে তা বিশ্লেষণ করা হলো- সেক্স ক্রোমোজোমের সংখ্যা দুটি, যার মধ্যে একটি X এবং অপরটি Y নামে পরিচিত। স্ত্রীলোকের ডিপ্লয়েড কোষে দুটি সেক্স ক্রোমোজোমই X ক্রোমোজোম, অর্থাৎ XX। কিন্তু পুরুষদের ক্ষেত্রে দুটির মধ্যে একটি x এবং অপরটি Y, অর্থাৎ XY। স্ত্রীলোকের ডিম্বাশয়ে ডিম্বাণু সৃষ্টির সময় যখন মিয়োসিস বিভাজন ঘটে তখন প্রতিটি ডিম্বাণু অন্যান্য ক্রোমোজোমের সাথে একটি করে X ক্রোমোজোম লাভ করে। অপরপক্ষে, পুরুষে শুক্রাণু সৃষ্টির সময় অর্ধেক সংখ্যক শুক্রাণু একটি করে X ক্রোমোজোম এবং অবশিষ্ট অর্ধেক শুক্রাণু একটি করে Y ক্রোমোজোম লাভ করে। ডিম্বাণু পুরুষের X বা Y বহনকারী যেকোনো একটি শুক্রাণু দ্বারা নিষিক্ত হতে পারে। ফলে জাইগোট দুটি X অথবা একটি Y ক্রোমোজোম বিশিষ্ট হতে পারে। দুটি X নিয়ে অর্থাৎ XX নিয়ে যে শিশু জন্মাবে সে হবে মেয়ে আর যে শিশু একটি X এবং একটি Y অর্থাৎ XY ক্রোমোজোম নিয়ে পৃথিবীতে আসবে সে হবে ছেলে। উপরিউক্ত আলোচনার প্রেক্ষিতে বলা যায়, মানব শিশুর লিঙ্গ নির্ধারণে ক্রোমোজোমের ভূমিকা অপরিসীম।"
        }
      ]
    }
  ]
}